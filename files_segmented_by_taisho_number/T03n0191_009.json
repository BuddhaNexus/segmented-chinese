{
    "T03n0191_009:0957c03": "佛說眾許摩訶帝經卷第九",
    "T03n0191_009:0957c05": "西天譯經三藏朝散大夫試鴻臚少卿",
    "T03n0191_009:0957c06": "明教大師臣法賢奉　詔譯",
    "T03n0191_009:0957c07": "爾時世尊度彼六十賢眾已，復思何人先可",
    "T03n0191_009:0957c08": "受化，乃憶西曩野儞聚落之中，有難那及長",
    "T03n0191_009:0957c09": "女并眷屬等堪先受化。憶念：「我昔苦行去時",
    "T03n0191_009:0957c10": "經過彼舍，時難那及長女并眷屬等，共持乳",
    "T03n0191_009:0957c11": "粥及酥蜜等來獻於我。今觀彼等根緣已熟，",
    "T03n0191_009:0957c12": "堪可化度。」作是念已，世尊翌日伺候食時，執",
    "T03n0191_009:0957c13": "持應器入西曩野儞聚落之中，次第乞食至",
    "T03n0191_009:0957c14": "難那舍。時彼難那及長女等，見佛至門踊躍",
    "T03n0191_009:0957c15": "歡喜，即謂佛曰：「善來世尊！聖體安否？世尊",
    "T03n0191_009:0957c16": "大慈，暫過我舍。」佛即入門，難那并女為佛敷",
    "T03n0191_009:0957c17": "座。世尊昇座，彼難那及女并諸眷屬，即以頭",
    "T03n0191_009:0957c18": "面禮佛雙足，各各禮已退坐一面。",
    "T03n0191_009:0957c19": "爾時世尊即為說法。佛言：「難那！汝等諦聽！布",
    "T03n0191_009:0957c20": "施、持戒生天之因，雖感欲樂終當退失，汝等",
    "T03n0191_009:0957c21": "當斷一切煩惱以求出離。」又復廣為分別生",
    "T03n0191_009:0957c22": "滅之法而令了知。佛說是時，彼難那等根緣",
    "T03n0191_009:0957c23": "成熟蓋障即除，深心思惟歡喜無量。佛即又",
    "T03n0191_009:0957c24": "為廣說苦、集、滅、道四聖諦法。時難那并女及",
    "T03n0191_009:0957c25": "眷屬等，即於座上得法知見，證四諦理斷諸",
    "T03n0191_009:0957c26": "疑惑，貪愛永除一向信佛，即從座起合掌頂",
    "T03n0191_009:0957c27": "禮白言：「世尊！我於世尊所說諸法實得知見，",
    "T03n0191_009:0957c28": "我今歸佛、歸法、歸依僧伽，願為近事永不殺",
    "T03n0191_009:0957c29": "生。」又白佛言：「食時已至，願佛大慈受我供養。」",
    "T03n0191_009:0958a01": "佛即默然。時彼難那并眷屬等，見佛默然知",
    "T03n0191_009:0958a02": "已受請，持種種香花飲食手自奉上。世尊食",
    "T03n0191_009:0958a03": "畢澡漱已竟，難那眷屬復處卑座樂欲聽法，",
    "T03n0191_009:0958a04": "佛即方便種種說法，難那眷屬復得聞法，歡",
    "T03n0191_009:0958a05": "喜踊躍，禮佛而退。",
    "T03n0191_009:0958a06": "爾時世尊於西曩野儞聚落化難那等已，即",
    "T03n0191_009:0958a07": "復思念，欲詣摩伽陀國隨緣利樂。時摩伽陀",
    "T03n0191_009:0958a08": "國有善相師烏嚕尾螺迦葉，壽年三百歲，自謂",
    "T03n0191_009:0958a09": "已得阿羅漢道，居尼連河側，弟子眷屬有五",
    "T03n0191_009:0958a10": "百人；摩伽陀國王及輔相一切民眾，皆尊重",
    "T03n0191_009:0958a11": "供養更無有上。「彼摩伽陀國有無量人眾，由",
    "T03n0191_009:0958a12": "如盲冥黑暗障蔽，常依烏嚕尾螺以為引導，",
    "T03n0191_009:0958a13": "彼諸人眾雖承化導無由出離。我今化彼烏",
    "T03n0191_009:0958a14": "嚕尾螺迦葉，及彼人眾，使見正道。」既思惟已，",
    "T03n0191_009:0958a15": "行詣摩伽陀國尼連河側烏嚕尾螺迦葉住",
    "T03n0191_009:0958a16": "處。時烏嚕尾螺迦葉忽見世尊來至住處，又",
    "T03n0191_009:0958a17": "見相好具足威德殊異，即前迎接復加恭敬，",
    "T03n0191_009:0958a18": "而謂佛言：「善來大沙門！先住何處？今忽至此。」",
    "T03n0191_009:0958a19": "即為世尊敷座請坐。世尊就坐，彼烏嚕尾螺",
    "T03n0191_009:0958a20": "迦葉亦自就坐，即以種種言辭慰問世尊，世",
    "T03n0191_009:0958a21": "尊亦以種種方便開導教化。談論未竟，日已",
    "T03n0191_009:0958a22": "西暮，佛即告言：「今已日暮，我於汝舍有寂靜",
    "T03n0191_009:0958a23": "處欲寄一宿。」烏嚕尾螺迦葉白言：「大沙門！我",
    "T03n0191_009:0958a24": "諸房舍眷屬在中，唯一靜處堪沙門宿；然此",
    "T03n0191_009:0958a25": "靜處毒龍在中，雖不悋惜恐有所損。請自思",
    "T03n0191_009:0958a26": "之。」佛告烏嚕尾螺迦葉言：「但願見借，必無傷",
    "T03n0191_009:0958a27": "害。」烏嚕尾螺迦葉告言：「若能爾者當自隨意。」",
    "T03n0191_009:0958a28": "於是世尊即詣龍舍。佛於舍外洗足已便入",
    "T03n0191_009:0958a29": "龍舍，自布淨草跏趺而坐，佛即便入三摩地。",
    "T03n0191_009:0958b01": "時彼毒龍忽見世尊在舍中坐，即發瞋怒，乃",
    "T03n0191_009:0958b02": "作煙霧遍舍內外，於是世尊以神通力亦化",
    "T03n0191_009:0958b03": "煙霧；毒龍轉怒舍內火著，佛以神力亦化其",
    "T03n0191_009:0958b04": "火，佛與毒龍二火俱熾，時彼龍舍周遍內外",
    "T03n0191_009:0958b05": "成大火聚，火焰上騰明照遠近。時彼迦葉常",
    "T03n0191_009:0958b06": "於夜分出觀星像，乃復觀見龍舍成大火聚，",
    "T03n0191_009:0958b07": "即便傷嘆：「苦哉！苦哉！彼端正沙門不聽我語，",
    "T03n0191_009:0958b08": "龍火熾盛百倍於常，可惜沙門必被傷害。」時",
    "T03n0191_009:0958b09": "烏嚕尾螺迦葉及與眷屬，皆見大火熾盛之",
    "T03n0191_009:0958b10": "相。時彼毒龍知於世尊不能損害，又以自身",
    "T03n0191_009:0958b11": "亦大疲乏，乃息惡毒火便消滅；世尊是時亦",
    "T03n0191_009:0958b12": "攝神力，毒龍降伏收於鉢內。天曉之後，烏嚕",
    "T03n0191_009:0958b13": "尾螺迦葉與眷屬等，行詣龍舍觀於沙門。既",
    "T03n0191_009:0958b14": "到龍舍，見佛端然而白佛言：「汝大沙門！宿夜",
    "T03n0191_009:0958b15": "安否？」佛言：「我安。」「汝大沙門，鉢中何物？」佛言：",
    "T03n0191_009:0958b16": "「此舍之龍。」佛又告言：「汝言此舍有是毒龍，人",
    "T03n0191_009:0958b17": "不敢止；我今降伏收於鉢中，汝可審觀了知",
    "T03n0191_009:0958b18": "其實。」烏嚕尾螺迦葉自以耆年德重行苦學",
    "T03n0191_009:0958b19": "優，凡所見知無有過者，及見世尊龍火不傷",
    "T03n0191_009:0958b20": "又能降置鉢內，乃讚歎曰：「奇哉！沙門！有大",
    "T03n0191_009:0958b21": "威力，我所見聞希有此事，是大沙門是大丈",
    "T03n0191_009:0958b22": "夫，亦是阿羅漢。」",
    "T03n0191_009:0958b23": "爾時世尊降毒龍已，至第二日即於烏嚕尾",
    "T03n0191_009:0958b24": "螺迦葉住處不遠，就一樹下經行宴坐，即於",
    "T03n0191_009:0958b25": "是夜有四大天王下來聽法。時迦葉夜出觀",
    "T03n0191_009:0958b26": "於星像，乃見佛前有四大火聚。迦葉即謂諸",
    "T03n0191_009:0958b27": "弟子曰：「彼大沙門亦事於火。」諸弟子曰：「師何",
    "T03n0191_009:0958b28": "由知？」迦葉告言：「我夜觀星像，乃見大沙門前",
    "T03n0191_009:0958b29": "有四大火聚，我知沙門事火無疑。」時烏嚕尾",
    "T03n0191_009:0958c01": "螺迦葉纔至天曉，速詣佛所而白佛言：「汝大",
    "T03n0191_009:0958c02": "沙門！亦事火耶？」佛即報言：「我不事火。」迦葉又",
    "T03n0191_009:0958c03": "言：「我夜中觀星，見沙門前有四火聚；若不事",
    "T03n0191_009:0958c04": "火，此乃何用？」佛即報言：「此非是火，是四大天",
    "T03n0191_009:0958c05": "王下來聽法，是彼四天身光之耳！」迦葉驚曰：",
    "T03n0191_009:0958c06": "「奇哉！沙門！有是事也。此大沙門有斯威德，感",
    "T03n0191_009:0958c07": "得天王俱來聽法，此亦是阿羅漢耶？」至第三",
    "T03n0191_009:0958c08": "日，帝釋天主乃於夜分來至佛所，頭面禮足",
    "T03n0191_009:0958c09": "退坐一面，佛為帝釋如應說法。帝釋天主得",
    "T03n0191_009:0958c10": "聞法已，歡喜踊躍還歸天宮。時烏嚕尾螺迦",
    "T03n0191_009:0958c11": "葉夜觀星像，又見樹下世尊前面有一火聚，",
    "T03n0191_009:0958c12": "極大熾盛光明照耀，如日初出。而彼迦葉謂",
    "T03n0191_009:0958c13": "弟子曰：「而此沙門定事於火。」至天曉已，與諸",
    "T03n0191_009:0958c14": "弟子速詣佛所，而白佛言：「汝大沙門！我昨夜",
    "T03n0191_009:0958c15": "出觀於星像，又見火聚熾於座前，火光上騰",
    "T03n0191_009:0958c16": "如日初出，我今定知沙門事火。」佛即報言：「我",
    "T03n0191_009:0958c17": "非事火；昨夜帝釋下來聽法，是彼身光之所",
    "T03n0191_009:0958c18": "照耀。」迦葉歎曰：「奇哉！沙門！有大威德，此實希",
    "T03n0191_009:0958c19": "有；我今定知亦得阿羅漢果。」至第四日，烏嚕",
    "T03n0191_009:0958c20": "尾螺迦葉出門觀星，又復觀見沙門座前有",
    "T03n0191_009:0958c21": "大火聚，光明照耀如日正中。是時迦葉還告",
    "T03n0191_009:0958c22": "弟子：「我於今夜又觀星像，復見沙門座前有",
    "T03n0191_009:0958c23": "火，光明照耀轉倍於前，如日正中等無有異，",
    "T03n0191_009:0958c24": "審察是相定事火也。」至天曉已行詣佛所，而",
    "T03n0191_009:0958c25": "白佛言：「我夜觀星，亦見沙門座前有火，我知",
    "T03n0191_009:0958c26": "沙門定事火也。」佛言：「迦葉！我無所求，何用於",
    "T03n0191_009:0958c27": "火？昨夜之中，彼娑婆世界主大梵天王下來",
    "T03n0191_009:0958c28": "聽法在我前坐，汝所見者是彼身光。」時彼迦",
    "T03n0191_009:0958c29": "葉還復歎曰：「此大沙門乃有如是大威德力，",
    "T03n0191_009:0959a01": "能感梵王下來聽法，實為希有；我定得知亦",
    "T03n0191_009:0959a02": "證阿羅漢果。」至第五日，時烏嚕尾螺迦葉弟子",
    "T03n0191_009:0959a03": "摩拏嚩迦等，五百人眾，俱事三火，各有三鑪，其",
    "T03n0191_009:0959a04": "鑪共有一千五百。是時世尊在彼樹下，又值",
    "T03n0191_009:0959a05": "彼眾用火祭天。彼五百人常式發火火不能",
    "T03n0191_009:0959a06": "然，彼弟子眾即速告師，至烏嚕尾螺所而白",
    "T03n0191_009:0959a07": "言曰：「師可知否？我等然火，火終不然。不知今",
    "T03n0191_009:0959a08": "日何因若此？」烏嚕尾螺迦葉思惟是事：「而彼",
    "T03n0191_009:0959a09": "沙門在此近住，恐彼威力而有所制。」即與弟",
    "T03n0191_009:0959a10": "子同詣佛所而白佛言：「汝大沙門！我之弟子",
    "T03n0191_009:0959a11": "摩拏嚩迦五百人眾，常式用火而為火祀，今",
    "T03n0191_009:0959a12": "旦然火終不能著。我疑此事，定是沙門威力",
    "T03n0191_009:0959a13": "所制。」佛即答言：「汝欲火然？」迦葉答言：「欲然。」",
    "T03n0191_009:0959a14": "佛言：「汝去，火當自然。」迦葉還家，火已然矣。時",
    "T03n0191_009:0959a15": "彼迦葉及與弟子皆稱讚曰：「此大沙門有力",
    "T03n0191_009:0959a16": "如是，必應亦得阿羅漢果。」用火祭訖，欲滅其",
    "T03n0191_009:0959a17": "火，火不能滅，盡其彼力終不能滅。摩拏嚩迦",
    "T03n0191_009:0959a18": "諸弟子等，疾詣烏嚕尾螺迦葉之所白言：「我",
    "T03n0191_009:0959a19": "師知否？火雖得然，今不能滅。」迦葉報言：「此必",
    "T03n0191_009:0959a20": "還是沙門所為。」迦葉復來至世尊所白言：「沙",
    "T03n0191_009:0959a21": "門！火雖得然，今不能滅。莫是沙門而復制也？」",
    "T03n0191_009:0959a22": "佛即報言：「汝欲滅耶？」迦葉告言：「欲令火滅。」佛",
    "T03n0191_009:0959a23": "言：「汝但還去，必自滅。」迦葉迴還，火已滅矣。",
    "T03n0191_009:0959a24": "又復歎曰：「此大沙門有是神力，亦阿羅漢也。」",
    "T03n0191_009:0959a25": "至第六日，烏嚕尾螺迦葉自欲用火祭其火",
    "T03n0191_009:0959a26": "天，火又不然，即自入定欲令火然，火亦不然。",
    "T03n0191_009:0959a27": "來至佛所而白佛言：「我自用火，常式得然；今不",
    "T03n0191_009:0959a28": "能然，莫是沙門力所制也？」佛言：「迦葉！汝欲火",
    "T03n0191_009:0959a29": "然？」答言：「欲然。」佛言：「但去，火必自然。」迦葉迴",
    "T03n0191_009:0959b01": "還，火已然矣。用火事訖欲滅其火，火又不滅，",
    "T03n0191_009:0959b02": "又復入定欲令火滅，火終不滅。事不獲免，來",
    "T03n0191_009:0959b03": "白佛言：「火雖得然，今又不滅。必是沙門力所",
    "T03n0191_009:0959b04": "制也。」佛言：「汝欲滅耶？」迦葉告言：「欲令火滅。」",
    "T03n0191_009:0959b05": "佛言：「但去，火必自滅。」及至還家，火已滅矣。火",
    "T03n0191_009:0959b06": "滅已後，以彼餘炭積於一處。移時之後其炭",
    "T03n0191_009:0959b07": "自然，與諸弟子同滅其火，盡其力分終不能",
    "T03n0191_009:0959b08": "滅。又來白佛：「汝大沙門！火適得滅，今還自然",
    "T03n0191_009:0959b09": "熾盛倍常，我不能滅。此必沙門力所制也。」佛",
    "T03n0191_009:0959b10": "言：「火又然耶？」答言：「火然。」「汝不能滅耶？」答言：",
    "T03n0191_009:0959b11": "「我不能滅。」佛即報言：「汝但迴去，火自息滅。」迦",
    "T03n0191_009:0959b12": "葉即迴，火已自滅。迦葉歎曰：「奇哉！沙門！有斯",
    "T03n0191_009:0959b13": "力也。我欲然火，火不能然，告以得然；我欲滅",
    "T03n0191_009:0959b14": "火，火不能滅，告以得滅。今火再著，不能再",
    "T03n0191_009:0959b15": "滅；今火得滅，亦由彼力。是大沙門有大威德，",
    "T03n0191_009:0959b16": "此實希有，必應亦是阿羅漢也。」過是日已，烏",
    "T03n0191_009:0959b17": "嚕尾螺迦葉作外道法設七日會，彼摩伽陀",
    "T03n0191_009:0959b18": "國王士庶皆悉聞知。迦葉思惟：「今大沙門在",
    "T03n0191_009:0959b19": "此近住，前所火祀皆能力制，今所作法莫",
    "T03n0191_009:0959b20": "復制耶？若彼沙門七日不來，我法必成；若復",
    "T03n0191_009:0959b21": "來者，或恐被制。」又作是念：「彼大沙門相好端",
    "T03n0191_009:0959b22": "嚴，威德殊勝，國中士庶若見殊勝，或恐捨",
    "T03n0191_009:0959b23": "我而事於彼。」以斯事故思念再三。佛即尋知，",
    "T03n0191_009:0959b24": "佛於七日他處遊化，雖在近住，迦葉及眾於",
    "T03n0191_009:0959b25": "七日中不見世尊。時彼迦葉作七日法，國中",
    "T03n0191_009:0959b26": "士庶悉持香花及與財寶，廣作供養。作法既",
    "T03n0191_009:0959b27": "畢設會亦終，却復思念：「彼大沙門七日不見，",
    "T03n0191_009:0959b28": "我今設會多有餘長，沙門若來甚有供養。」作",
    "T03n0191_009:0959b29": "是念已，佛知其意，即便行詣迦葉住處。迦葉",
    "T03n0191_009:0959c01": "纔見心即歡喜：「此大沙門我思便至。」乃白佛",
    "T03n0191_009:0959c02": "言：「沙門來耶！」佛言：「我來！」又曰：「七日之中何",
    "T03n0191_009:0959c03": "以不來？」佛言：「汝作是念：『我設七日法會，若彼",
    "T03n0191_009:0959c04": "沙門來者恐法不成。』我知汝意是以不來。今",
    "T03n0191_009:0959c05": "汝思念：『作法已畢，沙門若來甚有供養。』我亦",
    "T03n0191_009:0959c06": "知爾，是以此來。」迦葉思惟：「此大沙門是大聖",
    "T03n0191_009:0959c07": "者，悉知我意，必定亦是阿羅漢也。」佛與迦葉",
    "T03n0191_009:0959c08": "言論已竟，尋還所止。迦葉於後以虔潔心造",
    "T03n0191_009:0959c09": "諸飲食，極令香美異其常品，待至來日自詣",
    "T03n0191_009:0959c10": "佛所，白言：「沙門！我以專心備辦食竟，願過我",
    "T03n0191_009:0959c11": "舍而受供養。」佛受請已而告之曰：「汝但先去，",
    "T03n0191_009:0959c12": "吾當便至。」迦葉既去，世尊入三摩地，由如壯",
    "T03n0191_009:0959c13": "士屈伸臂頃，於贍部洲界取贍部樹果，盛滿",
    "T03n0191_009:0959c14": "鉢已迴還，先至迦葉住處跏趺而坐。迦葉後",
    "T03n0191_009:0959c15": "至，見佛先到驚而言曰：「沙門來耶！」佛言：「我來",
    "T03n0191_009:0959c16": "久矣。」迦葉又言：「從何道來？」佛即報言：「我從住",
    "T03n0191_009:0959c17": "處往贍部洲界取贍部樹果，還來於此。」迦葉",
    "T03n0191_009:0959c18": "言：「大沙門乃有如是神通迅疾，於少時間能",
    "T03n0191_009:0959c19": "往於彼取果還來，此大沙門亦是阿羅漢也。」",
    "T03n0191_009:0959c20": "佛即以果示之：「迦葉！汝曾見不？」迦葉言：「我未",
    "T03n0191_009:0959c21": "曾見。」佛言：「汝樂食不？」答言：「樂食。」佛言：「隨意。」",
    "T03n0191_009:0959c22": "迦葉食果歎未曾有。食果已竟，即以所造種",
    "T03n0191_009:0959c23": "種飲食自手奉上。佛喫食已澡漱亦畢，即為",
    "T03n0191_009:0959c24": "迦葉說偈，祝願訖，尋迴樹下。又第二日請佛",
    "T03n0191_009:0959c25": "受供，佛即依前入三摩地，往弗婆提取菴摩",
    "T03n0191_009:0959c26": "羅果，先至迦葉住處。又第三日請佛受供，佛",
    "T03n0191_009:0959c27": "入三摩地，往西衢陀洲取得尾螺迦閉他果，",
    "T03n0191_009:0959c28": "還來先至迦葉住處。至第四日請佛受供，佛",
    "T03n0191_009:0959c29": "即入三摩地，如屈伸臂頃，往北俱盧洲取自",
    "T03n0191_009:0960a01": "然米飯鉢中持來，先至迦葉住處安坐，已久",
    "T03n0191_009:0960a02": "迦葉方來。迦葉又問：「自何道來？」佛答：「迦葉！",
    "T03n0191_009:0960a03": "我適往彼北俱盧洲，取自然米飯持來至此。」",
    "T03n0191_009:0960a04": "迦葉歎曰：「此大沙門有是神通，必是亦得阿",
    "T03n0191_009:0960a05": "羅漢果。」佛還問言：「北洲之飯汝樂食耶？」答言：",
    "T03n0191_009:0960a06": "「樂食。」佛言：「隨意。」迦葉食已歎未曾有，於是以",
    "T03n0191_009:0960a07": "自所辦種種飲食奉上於佛。佛受食竟澡漱",
    "T03n0191_009:0960a08": "亦畢，即為迦葉說偈，祝願已，還歸樹下。世尊",
    "T03n0191_009:0960a09": "來日乃自持鉢往四大王天，直至忉利天取",
    "T03n0191_009:0960a10": "天酥味，還來所止樹下而食。喫食既畢，思水",
    "T03n0191_009:0960a11": "澡漱。帝釋天主知佛思水，如展臂頃來至佛",
    "T03n0191_009:0960a12": "所，白世尊言：「欲水用耶？」佛言：「欲水。」帝釋即",
    "T03n0191_009:0960a13": "觀近地先有涸池，以手指之，水即湧出，清淨",
    "T03n0191_009:0960a14": "香潔無與等者。佛即澡漱隨意受用。帝釋天",
    "T03n0191_009:0960a15": "主還歸天宮。迦葉忽見驚怪非常：「而此涸池",
    "T03n0191_009:0960a16": "無水已久，今復水滿，不知何來？」速至佛所而",
    "T03n0191_009:0960a17": "白佛言：「大沙門！此池久涸，水因何有？」佛即報",
    "T03n0191_009:0960a18": "言：「今日食畢無水澡漱，帝釋遙知，乃下天來",
    "T03n0191_009:0960a19": "為我出水。」迦葉歎言：「未曾有也！食從天取，水",
    "T03n0191_009:0960a20": "令天出，能感如是，此必亦得阿羅漢也。」迦葉",
    "T03n0191_009:0960a21": "乃立池名，謂之播抳佉多。佛於後時入池澡浴，",
    "T03n0191_009:0960a22": "池岸之側先有大樹，名阿祖囉曩，佛以袈裟",
    "T03n0191_009:0960a23": "挂於樹上，迦葉來至見佛袈裟挂於樹上，知",
    "T03n0191_009:0960a24": "佛澡浴即來瞻覩。佛既浴訖，出水上岸，即展",
    "T03n0191_009:0960a25": "其手欲攀樹枝，時阿祖囉曩枝便低亞。迦葉",
    "T03n0191_009:0960a26": "乃見，還復歎曰：「此大沙門實不思議，感得無",
    "T03n0191_009:0960a27": "情自然低亞，沙門亦得阿羅漢也。」世尊後時",
    "T03n0191_009:0960a28": "思欲洗衣：「云何得石而為用耶？」帝釋遙知，尋",
    "T03n0191_009:0960a29": "至佛所白言：「世尊！佛欲洗衣而用石耶？」佛言：",
    "T03n0191_009:0960b01": "「要石。」帝釋即令夜叉於大山中取石一塊，修",
    "T03n0191_009:0960b02": "令平正復使光潔，置於池側。佛即洗衣，洗已",
    "T03n0191_009:0960b03": "欲曬。帝釋又令夜叉別取一石置於池岸，佛",
    "T03n0191_009:0960b04": "洗衣竟就石曬之。迦葉來至，又見池岸忽然",
    "T03n0191_009:0960b05": "有石，乃自驚怪：「池岸先無，今從何來？」而白佛",
    "T03n0191_009:0960b06": "言：「大沙門！池岸之石自何而有？」佛即報言：「我",
    "T03n0191_009:0960b07": "欲洗衣為無石故，即起思念，帝釋下來為我",
    "T03n0191_009:0960b08": "安置；我又思念無處曬衣，彼天帝釋又安一",
    "T03n0191_009:0960b09": "石。二石所來，皆帝釋也。」迦葉大歎：「此大沙門，",
    "T03n0191_009:0960b10": "凡是所作非世之有，必已證得阿羅漢也。",
    "T03n0191_009:0960b11": "然其所證應莫超吾。」迦葉之心似有省悟，",
    "T03n0191_009:0960b12": "世尊又以方便更現異相，教化迦葉令入正",
    "T03n0191_009:0960b13": "道。佛即化彼尼連河水忽然汎溢，居河左右",
    "T03n0191_009:0960b14": "人多漂溺，枯涸陂池處處皆滿，佛所止處正",
    "T03n0191_009:0960b15": "居其內，佛以神力令水環遶，四面壁立中心",
    "T03n0191_009:0960b16": "塵起。迦葉是時見河汎溢最盛於常，即思念",
    "T03n0191_009:0960b17": "言：「彼大沙門得不漂溺？」由是乘船速至佛所，",
    "T03n0191_009:0960b18": "乃見世尊樹下經行步步塵起，又以環水壁",
    "T03n0191_009:0960b19": "立不能下船，歎異倍常，遙相慰曰：「沙門安否？",
    "T03n0191_009:0960b20": "得無憂惱耶？」佛言：「我無憂惱，勞相諭也。」復思",
    "T03n0191_009:0960b21": "念言：「此大沙門自有神通，何不離此？」迦葉又",
    "T03n0191_009:0960b22": "言：「莫欲乘船離於此耶？」佛言：「欲離於此。」迦葉",
    "T03n0191_009:0960b23": "白言：「若欲離者當自上船。」佛以神力，如彈指",
    "T03n0191_009:0960b24": "頃，已在船中跏趺而坐。迦葉見佛已坐，不見",
    "T03n0191_009:0960b25": "所來所入。迦葉歎言：「沙門是大丈夫，有大威",
    "T03n0191_009:0960b26": "德，乃有神通能如是也。」迦葉白言：「我自亦得",
    "T03n0191_009:0960b27": "阿羅漢果，然不及沙門所證之道。」佛知迦葉",
    "T03n0191_009:0960b28": "決定迴心，便即告言：「汝自言證阿羅漢者，非",
    "T03n0191_009:0960b29": "實證也！」迦葉忽聞世尊發如是語，身毛皆竪",
    "T03n0191_009:0960c01": "轉自尅責：「此大沙門悉能知我種種之事，今",
    "T03n0191_009:0960c02": "宜師之以進其道。」作念已定而白佛言：「大沙",
    "T03n0191_009:0960c03": "門！願知我意，今欲於大沙門法中出家而為",
    "T03n0191_009:0960c04": "僧伽，稟奉教勅修持梵行，唯願慈悲特賜聽",
    "T03n0191_009:0960c05": "許。」佛知迦葉證道時至，又以方便化彼徒眾，",
    "T03n0191_009:0960c06": "乃謂迦葉曰：「汝欲於吾法中出家學道為沙",
    "T03n0191_009:0960c07": "門者，還曾令諸弟子悉知已否？」迦葉答言：",
    "T03n0191_009:0960c08": "「弟子未知。」佛言：「汝為人師，不得卒暴。且可歸",
    "T03n0191_009:0960c09": "還與弟子議，若謂然者即可再來，斯亦未晚。」",
    "T03n0191_009:0960c10": "迦葉奉教還至住處，乃與摩拏嚩迦等五百",
    "T03n0191_009:0960c11": "弟子同集一處，告而言曰：「彼大沙門相好異",
    "T03n0191_009:0960c12": "常神通難及，凡所動止天悉遙知，或來座前",
    "T03n0191_009:0960c13": "而聽其法，或有要用皆能給送，累見神變我",
    "T03n0191_009:0960c14": "實不如。今欲師彼出家以進其道。吾已決定，",
    "T03n0191_009:0960c15": "汝等如何？細自籌量以實報我。」摩拏嚩迦白",
    "T03n0191_009:0960c16": "迦葉言：「彼火龍暴惡首先降伏，神異他心眾",
    "T03n0191_009:0960c17": "人目覩。我等所業悉自師傳，師既未如，弟子",
    "T03n0191_009:0960c18": "何說。師若決志，我等皆隨；師若達彼宗源，亦",
    "T03n0191_009:0960c19": "願垂於濟度，我等已決眾共一心，今或可行",
    "T03n0191_009:0960c20": "不可失也。」於是迦葉知眾誠願，乃令弟子取",
    "T03n0191_009:0960c21": "事火具，護摩杓等種種之器，及鹿皮衣、樹皮衣、",
    "T03n0191_009:0960c22": "淨瓶、拄杖、革屣等物，悉棄尼連河中，以示不",
    "T03n0191_009:0960c23": "迴之相，師徒相率同詣佛所，頂禮佛足退立",
    "T03n0191_009:0960c24": "一面。",
    "T03n0191_009:0960c25": "爾時世尊謂迦葉曰：「汝復來耶？」迦葉答言：「今",
    "T03n0191_009:0960c26": "與弟子同來，欲於大沙門法中出家修學。」佛",
    "T03n0191_009:0960c27": "已懸知乃更審曰：「汝諸弟子誠心以否？」迦葉",
    "T03n0191_009:0960c28": "答言：「我與弟子皆悉誠心，唯願慈哀咸垂濟",
    "T03n0191_009:0960c29": "度。」佛即默許度為沙門，又復報言：「汝等今朝",
    "T03n0191_009:0961a01": "是真出家、是真梵行，披袈裟衣而實沙門。」",
    "T03n0191_009:0961a02": "爾時烏嚕尾螺迦葉身著袈裟成沙門相，又",
    "T03n0191_009:0961a03": "聞佛言：「汝今是真出家、是真梵行。」私自慶喜",
    "T03n0191_009:0961a04": "我心全滅。又復思惟：「往昔大仙嘗說斯事：『世",
    "T03n0191_009:0961a05": "稀有佛出興於世，得無上覺具一切智，是大",
    "T03n0191_009:0961a06": "聖人天上人間悉能利樂。』我於前時夜出觀",
    "T03n0191_009:0961a07": "星有大火聚，謂其事火與我同宗，乃是梵王、",
    "T03n0191_009:0961a08": "帝釋、四天王等互來聽法。今惟此事是大聖",
    "T03n0191_009:0961a09": "人，此非大聖，孰為聖也？」於是迦葉易沙門稱，",
    "T03n0191_009:0961a10": "呼佛為世尊也。",
    "T03n0191_009:0961a11": "佛說眾許摩訶帝經卷第九"
}