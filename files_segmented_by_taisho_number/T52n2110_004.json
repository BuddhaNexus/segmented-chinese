{
    "T52n2110_004:0510a03": "辯正論卷第四",
    "T52n2110_004:0510a05": "唐沙門釋法琳撰",
    "T52n2110_004:0510a06": "下十代奉佛篇下",
    "T52n2110_004:0510a07": "大唐高祖太武皇帝大唐今上皇帝",
    "T52n2110_004:0510a08": "魏大丞相勃海王魏侍中太保司徒",
    "T52n2110_004:0510a09": "公廣陽懿烈王",
    "T52n2110_004:0510a10": "廣陽忠武王魏司徒廣陽王廣陽文",
    "T52n2110_004:0510a11": "獻王魏相國高王汝南王魏宜都王",
    "T52n2110_004:0510a12": "魏上黨王穆魏常山王鷙魏淮陽王尉",
    "T52n2110_004:0510a13": "河東王荀魏東陽王丕淮南王他",
    "T52n2110_004:0510a14": "魏秦王翰魏司徒北海王詳司牧高陽",
    "T52n2110_004:0510a15": "王雍魏彭城王勰魏濟南王文若魏",
    "T52n2110_004:0510a16": "安豐王延明中山王熈魏瑯瑘王誦",
    "T52n2110_004:0510a17": "魏尚書令廣陽王嘉魏陳留王虔魏齊",
    "T52n2110_004:0510a18": "獻武王魏使持節中外諸軍事齊王鉅",
    "T52n2110_004:0510a19": "鹿王闡魏錄尚書事彭城王韶譙郡王",
    "T52n2110_004:0510a20": "亮魏江夏王彛臨洮王榮",
    "T52n2110_004:0510a21": "魏太師大司馬洛州刺史馮熈魏使持節",
    "T52n2110_004:0510a22": "幽州刺史司徒公胡國珍魏司徒祖瑩字",
    "T52n2110_004:0510a23": "元珍魏司空李無為魏太傅昌寧王李",
    "T52n2110_004:0510a24": "寔魏少保建昌公竇略魏司空高微",
    "T52n2110_004:0510a25": "曹魏司徒高隆之魏侍中尚書令元又",
    "T52n2110_004:0510a26": "魏右僕射大行臺慕容紹宗魏吏部尚書",
    "T52n2110_004:0510a27": "邢巒魏驃騎大將軍儀同三司恒州刺史",
    "T52n2110_004:0510a28": "陸政魏太常卿恭侯鄭瓊魏雍州刺史",
    "T52n2110_004:0510a29": "韓仲詳魏黃門崔陵魏幽州刺史盧令",
    "T52n2110_004:0510b01": "守魏沛郡太守趙元則魏河南尹武邑",
    "T52n2110_004:0510b02": "公李獎魏太子中庶子御史中丞陸載",
    "T52n2110_004:0510b03": "魏衛尉卿許伯桃魏散騎常侍溫子昇",
    "T52n2110_004:0510b04": "魏寧遠將軍侯莫陳引",
    "T52n2110_004:0510b05": "齊大丞相內外諸軍事常山王確齊太",
    "T52n2110_004:0510b06": "尉蘭陵王長恭齊司徒瑯瑘王儼齊錄",
    "T52n2110_004:0510b07": "尚書事長廣王湛齊大都督尚書廣平",
    "T52n2110_004:0510b08": "王齊大司馬清河王亶齊左僕射廣寧",
    "T52n2110_004:0510b09": "王孝衍",
    "T52n2110_004:0510b10": "齊侍中使持節尚書令錄事都督趙州諸",
    "T52n2110_004:0510b11": "軍事驃騎大將軍開府儀同三司護軍將軍",
    "T52n2110_004:0510b12": "趙州刺史帶六州都督并大中正長安公",
    "T52n2110_004:0510b13": "晉昌王唐邕",
    "T52n2110_004:0510b14": "齊右丞相咸陽王斛律明月齊左丞相",
    "T52n2110_004:0510b15": "平原王段孝先齊錄尚書事淮南王和",
    "T52n2110_004:0510b16": "士開齊太常清河王高嶽齊太宰章武",
    "T52n2110_004:0510b17": "王庫狄千秋齊侍中秦王高彥歸齊",
    "T52n2110_004:0510b18": "侍中尚書令元羅齊尚書令高肇齊太",
    "T52n2110_004:0510b19": "尉彭樂齊司徒潘相齊司空司馬子如",
    "T52n2110_004:0510b20": "齊光祿大夫尚書僕射楊遵彥齊少傅",
    "T52n2110_004:0510b21": "尚書僕射魏牧齊光祿大夫尚書僕射",
    "T52n2110_004:0510b22": "崔纖齊右僕射崔季舒齊左僕射燕子",
    "T52n2110_004:0510b23": "敬齊僕射趙彥深齊侍中斛律孝卿",
    "T52n2110_004:0510b24": "齊侍中斛斯文若齊侍中徐之才齊",
    "T52n2110_004:0510b25": "侍中高正德齊七兵尚書王元景齊太",
    "T52n2110_004:0510b26": "常卿崔昂齊散騎常侍劉逖齊衛尉卿",
    "T52n2110_004:0510b27": "杜弼齊殿中尚書邢子才齊祕書監",
    "T52n2110_004:0510b28": "祖孝徵齊尚書左丞封孝琰齊使持節",
    "T52n2110_004:0510b29": "平南將軍仁州刺史金紫光祿大夫安康侯",
    "T52n2110_004:0510c01": "樊儒",
    "T52n2110_004:0510c02": "周柱國襄州總管衛王周柱國益州總",
    "T52n2110_004:0510c03": "管趙王周柱國雍州刺史齊王周太",
    "T52n2110_004:0510c04": "師大冢宰柱國大將軍晉國公宇文護周",
    "T52n2110_004:0510c05": "柱國尚書僕射楚國公豆盧寧周太傅柱",
    "T52n2110_004:0510c06": "國大將軍大宗伯鄧國公竇熾周侍中柱",
    "T52n2110_004:0510c07": "國大匠卿武衛將軍冠軍將軍中散大夫安",
    "T52n2110_004:0510c08": "豐公段跱周柱國雍州牧南兗八州諸軍",
    "T52n2110_004:0510c09": "事兗州總管酇國公竇恭周大將軍幽州",
    "T52n2110_004:0510c10": "刺史安定公宇文貴周開府儀同三司太",
    "T52n2110_004:0510c11": "子洗馬雲寧莊公瑯瑘郡王拓拔勝周使",
    "T52n2110_004:0510c12": "持節陝州都督行臺郎中通直散騎常侍河",
    "T52n2110_004:0510c13": "東公宇文善周開府儀同三司陽化公元",
    "T52n2110_004:0510c14": "昂周柱國大將軍隴西東公楊纂周",
    "T52n2110_004:0510c15": "通州刺史右侍上士散騎常侍楊操周司",
    "T52n2110_004:0510c16": "空貞侯鄭穆周侍中少傅京兆郡守行",
    "T52n2110_004:0510c17": "臺郎中大匠卿燕郡公盧景仁周太保柱",
    "T52n2110_004:0510c18": "國大將軍吳武公尉遲安周大將軍南",
    "T52n2110_004:0510c19": "蠻都監常山公柳慶之周北荊州刺史安",
    "T52n2110_004:0510c20": "道公席顧周使持節柱國大將軍大都",
    "T52n2110_004:0510c21": "督潼州刺史徐國公若干鳳周使持節",
    "T52n2110_004:0510c22": "太傅柱國大將軍清河公侯莫陳休周太",
    "T52n2110_004:0510c23": "師柱國蜀國公尉遲逈周開府儀同三",
    "T52n2110_004:0510c24": "司安政公史雄周開府平北將軍仁州刺",
    "T52n2110_004:0510c25": "史安化公丘洪賓周益州府中郎新州",
    "T52n2110_004:0510c26": "刺史蔡哿周開府威遠將軍王靜周大",
    "T52n2110_004:0510c27": "將軍和雞雄周大將軍爾綿永周司",
    "T52n2110_004:0510c28": "金大夫破多羅紀周軍司馬洪和公意力",
    "T52n2110_004:0510c29": "勤仲慶",
    "T52n2110_004:0511a01": "隋秦王俊隋蜀王秀隋漢王諒隋太",
    "T52n2110_004:0511a02": "師上柱國申國公李穆隋太保上柱國薛",
    "T52n2110_004:0511a03": "國公長孫覽隋上柱國使持節淮南總管",
    "T52n2110_004:0511a04": "壽州刺史觀王楊雄隋大司馬上柱國神",
    "T52n2110_004:0511a05": "武肅公竇毅隋上柱國尚書右僕射魯國",
    "T52n2110_004:0511a06": "公虞慶則隋上柱國尚書左僕射齊國公",
    "T52n2110_004:0511a07": "高頴隋上柱國右衛大將軍陳國公竇",
    "T52n2110_004:0511a08": "抗隋上柱國武衛將軍梁國公侯莫陳芮",
    "T52n2110_004:0511a09": "隋上柱國洛豫十七州諸軍事洛州刺史",
    "T52n2110_004:0511a10": "詢陽公元孝矩隋上柱國荊州總管上明",
    "T52n2110_004:0511a11": "公楊紀隋上柱國尚書左僕射越國公楊",
    "T52n2110_004:0511a12": "素隋上柱國尚書右僕射納言邳國公蘇",
    "T52n2110_004:0511a13": "武威隋上柱國都督河東諸軍事河東",
    "T52n2110_004:0511a14": "太守竇慶隋柱國右衛將軍南康公劉",
    "T52n2110_004:0511a15": "嵩隋驃騎將軍儀同三司汾州刺史崔鳳",
    "T52n2110_004:0511a16": "隋上柱國何明王楊辟邪隋兵部尚書",
    "T52n2110_004:0511a17": "上大將軍龍崗公段文振隋著作郎濟南",
    "T52n2110_004:0511a18": "侯王劭隋上柱國毫靈四州總管海陵公",
    "T52n2110_004:0511a19": "賀若誼隋使持節大將軍凉州諸軍事凉",
    "T52n2110_004:0511a20": "州刺史趙國公獨孤羅隋上柱國凉益六",
    "T52n2110_004:0511a21": "州總管將國襄公梁睿隋上柱國廣宗",
    "T52n2110_004:0511a22": "莊公李崇隋上柱國左武衛大將軍使持",
    "T52n2110_004:0511a23": "節凉州刺史宇文慶隋上大將軍營州總",
    "T52n2110_004:0511a24": "管魏興公韋世文隋柱國吏部尚書上",
    "T52n2110_004:0511a25": "庸公韋世康隋廣漢太守襄垣侯薛琰",
    "T52n2110_004:0511a26": "大唐高祖太武皇帝",
    "T52n2110_004:0511a27": "纂堯居晉契武基周。雲起龍騰撫期命世。叶",
    "T52n2110_004:0511a28": "一匡以興運。因九合而樂推。發自參墟克定",
    "T52n2110_004:0511a29": "京室。弔俗之規已布。約法之教便申。井集",
    "T52n2110_004:0511b01": "五星化覃四表。地紐還正天維重張。自東自",
    "T52n2110_004:0511b02": "西遠安邇肅。而義旗初指經彼華陰。望祀靈",
    "T52n2110_004:0511b03": "壇以求多祉。其地乃萬國朝宗之路。六合交",
    "T52n2110_004:0511b04": "會之區。可以瞻仰儀形栖遲禪誦。乃於神祠",
    "T52n2110_004:0511b05": "之右。式建伽藍造靈仙寺。一所碑文李庶子",
    "T52n2110_004:0511b06": "百藥製。藻黼交映金碧相暉。引曜朝夕之光。",
    "T52n2110_004:0511b07": "煥爛虹蜺之彩。花臺窈窕近對蓮峯。畫觀岧",
    "T52n2110_004:0511b08": "嶢斜臨貝闕。又造像書經備修禔福。京師造",
    "T52n2110_004:0511b09": "會昌寺勝業寺。慈悲寺。證果尼寺。集仙尼寺。",
    "T52n2110_004:0511b10": "又捨舊第為興聖尼寺。并州造義興寺。並堂",
    "T52n2110_004:0511b11": "宇輪奐像設嚴華。複拱圖星重楣畫月。高窓",
    "T52n2110_004:0511b12": "蕩霧洞戶延風。慧苑禪林莫不周備。武德元",
    "T52n2110_004:0511b13": "年。於朱雀門南通衢之上。普建道場設無遮",
    "T52n2110_004:0511b14": "大會。繽紛羽客執板來儀。容與福田揚煙總",
    "T52n2110_004:0511b15": "萃。步虛纔引殆遏行雲。清梵徐迴堪留度鳥。",
    "T52n2110_004:0511b16": "芬芳妙供。形五淨而擎來。照灼名花。麗三山",
    "T52n2110_004:0511b17": "而捧至。於是車馬偪側士女軿填。若湊峴山",
    "T52n2110_004:0511b18": "如爭禊飲。假令日光通夢。唯傳白馬之徵。菩",
    "T52n2110_004:0511b19": "薩應生。徒聞赤烏之歲。比之今日。良有愧哉。",
    "T52n2110_004:0511b20": "又為太祖元皇帝。元貞太后。造栴檀等身像",
    "T52n2110_004:0511b21": "三軀。相好奇特莊嚴希有。於慈悲寺供養。武",
    "T52n2110_004:0511b22": "德元年仲春之月。于時韶景揚暉青祇獻祉。",
    "T52n2110_004:0511b23": "兩儀交泰萬物咸亨。應多福之宜。布惟新之",
    "T52n2110_004:0511b24": "澤。命沙門道士各六十九人。於太極殿七日",
    "T52n2110_004:0511b25": "行道。散席之日設千僧齋。法琳以釋老二教",
    "T52n2110_004:0511b26": "同處弘宣。冀神功將三景連衡。寶命與二儀",
    "T52n2110_004:0511b27": "齊久。乃課鄙詞上頌云爾。",
    "T52n2110_004:0511b28": "緬尋曠古　　逖聽元皇　　因時作訓",
    "T52n2110_004:0511b29": "用智垂芳　　祈恩望袟　　報德蒸嘗",
    "T52n2110_004:0511c01": "唯章小祀　　焉聞大方　　未弘三教",
    "T52n2110_004:0511c02": "但諷九章　　膺期撥亂　　粵我聖唐",
    "T52n2110_004:0511c03": "明達因果　　端拱文昌　　化侔十號",
    "T52n2110_004:0511c04": "仁深百王　　律中仲月　　時登少陽",
    "T52n2110_004:0511c05": "下憐蠢蠢　　上答蒼蒼　　式陳金闕",
    "T52n2110_004:0511c06": "爰開道場　　日宮照曜　　星臺焜煌",
    "T52n2110_004:0511c07": "空懸珠影　　焰動輪光　　雲披玉字",
    "T52n2110_004:0511c08": "煙散名香　　供疑飛下　　聲含鳳鏘",
    "T52n2110_004:0511c09": "麒麟表瑞　　甘露呈祥　　功隨劫遠",
    "T52n2110_004:0511c10": "德共天長　　恩霑有際　　澤被無疆",
    "T52n2110_004:0511c11": "命同元始　　體類金剛　　鴻基永永",
    "T52n2110_004:0511c12": "降福穰穰",
    "T52n2110_004:0511c13": "大唐今上皇帝稟太易太初之氣。資天皇",
    "T52n2110_004:0511c14": "天帝之靈。幽房啟高陽之基。姚墟搆重華之",
    "T52n2110_004:0511c15": "業。赤光流戶紫氣衝天。龍顏鳳臆。之形日角",
    "T52n2110_004:0511c16": "月懸之兆。河目海口之異。豐上銳下之奇。",
    "T52n2110_004:0511c17": "聰聖玄覽知來藏往。探幽入微窮神盡性。厥",
    "T52n2110_004:0511c18": "天授其體自然龍潛之初德綸大下。屬",
    "T52n2110_004:0511c19": "隋氏世季㝢內分崩。火燎崑峯水飛滄海。王",
    "T52n2110_004:0511c20": "世充拔扈於鞏洛。竇建德趑趄於冀定。唐弼",
    "T52n2110_004:0511c21": "薛舉。既蟻聚於三秦。黑闥武周。亦鴟張於六",
    "T52n2110_004:0511c22": "郡。皆為逐鹿之意。各開潛號之儀。擁無賴",
    "T52n2110_004:0511c23": "之子弟。率烏合之徒眾。縱牛羊之力。發水草",
    "T52n2110_004:0511c24": "之山。河右已來龍蛇等斃。中原之地玉石俱",
    "T52n2110_004:0511c25": "焚。遂使地表天垂。競有來蘇之歎。上京要",
    "T52n2110_004:0511c26": "服。人興抒軸之悲。我皇居帝子之親。膺天策",
    "T52n2110_004:0511c27": "之命。用若勵之重。救蹈氷之危。以夕惕之",
    "T52n2110_004:0511c28": "深。赴倒懸之急。備行九伐總統六軍。上臨之",
    "T52n2110_004:0511c29": "以日旗月旗。下布之以天陣地陣。鼓聲震野",
    "T52n2110_004:0512a01": "氣動天門。角響鳴山威驚地戶。於是帶流星",
    "T52n2110_004:0512a02": "而逈入。乘奔電而前軀。莫不瓦解氷銷風行",
    "T52n2110_004:0512a03": "草偃。凱歌獻捷無與論功。自天皇九紀已來。",
    "T52n2110_004:0512a04": "五十二戰之後。凡經一百二十五代。一千三",
    "T52n2110_004:0512a05": "百五十九世。一千一十二萬二千一百二十",
    "T52n2110_004:0512a06": "七年已來。仗鉞臨戎麾旄誓眾。驅除氛祲夷",
    "T52n2110_004:0512a07": "剪攙槍。拯橫流之溺。救燎原之禍。平一區宇",
    "T52n2110_004:0512a08": "廓清天步。未有我皇之用兵也。高祖凝神毓",
    "T52n2110_004:0512a09": "聖。馳想煙霞之表。出窅入冥。高蹈天人之外。",
    "T52n2110_004:0512a10": "往以萬方昏墊百神愆祀。屈頴陽之高風。拯",
    "T52n2110_004:0512a11": "率土之沈溺。黔黎蒙再造之德。庶類荷裁成",
    "T52n2110_004:0512a12": "之恩。不以黃屋為心。俯以蒼生為念。脫躧",
    "T52n2110_004:0512a13": "之懷。無忘於靈府。釋負之志。有形於明發",
    "T52n2110_004:0512a14": "喜禘郊之可託。忻宗祐之有主。考時練日。傳",
    "T52n2110_004:0512a15": "大寶於少陽矣。自光膺鑒撫作貳春宮。德覃",
    "T52n2110_004:0512a16": "內外仁被幽顯。既而重光掞彩。照燭宇宙之",
    "T52n2110_004:0512a17": "間。副武弘仁。衍溢風雲之際。聿遵三善爰貞",
    "T52n2110_004:0512a18": "萬國。及天門重啟寶曆惟新。臨赤縣而大誓",
    "T52n2110_004:0512a19": "莊嚴。撫黔黎而廣興利益。開四等之日。遍燭",
    "T52n2110_004:0512a20": "堯雲。揚六度之風。橫流舜雨。寶舟沈而更涌。",
    "T52n2110_004:0512a21": "慈雲卷以還舒。仙臺將法苑共華。玉鏡與金",
    "T52n2110_004:0512a22": "輪齊轉。澤周有頂道被無垠。靈應休徵兆符",
    "T52n2110_004:0512a23": "先見。寬仁德孝史備後書。每以解網為心。",
    "T52n2110_004:0512a24": "結繩在念。意欲永空囹圄。長息烽爟。蠢蠢群",
    "T52n2110_004:0512a25": "生同歸仁壽。茫茫率土共奉真如。貞觀元年。",
    "T52n2110_004:0512a26": "獻肇夾鍾之月。高豎勝幢。少陽沽洗之辰。",
    "T52n2110_004:0512a27": "洞開慧殿。京城僧尼。並於當寺七日行道。齋",
    "T52n2110_004:0512a28": "供所須有司准給。散齋之日。總就大興善寺。",
    "T52n2110_004:0512a29": "貞觀二年。下詔曰。神道設教慈惠為先。玄",
    "T52n2110_004:0512b01": "化潛通亭育資始。朕恭膺大寶撫愛黎元。矜",
    "T52n2110_004:0512b02": "愍之心觸類而長。是用傍求冥貺幽贊明靈。",
    "T52n2110_004:0512b03": "所冀九功惟序。五福斯應。比嚴霜早降秋實",
    "T52n2110_004:0512b04": "不登。靜言寡薄無忘慚惕。今百穀滋茂萬實",
    "T52n2110_004:0512b05": "將成。猶恐風雨失時字養無寄。敢藉聰明介",
    "T52n2110_004:0512b06": "茲多祉。宜為溥天億兆仰祈加祐。可於京城",
    "T52n2110_004:0512b07": "及天下諸州寺觀。僧尼道士等七日七夜轉",
    "T52n2110_004:0512b08": "經行道。每年正月七月。例皆淮此。玄恩咫尺",
    "T52n2110_004:0512b09": "聖力冥扶。景風膏雨應時戒節。嘉苗穜稑",
    "T52n2110_004:0512b10": "被野亘原。國富九年之資。家豐萬箱之斂。皇",
    "T52n2110_004:0512b11": "帝宿樹五恒曠資十善。啟興王之󰊉業。赴億",
    "T52n2110_004:0512b12": "兆之歡心。但以建義之初時逢世季。親當矢",
    "T52n2110_004:0512b13": "石屢總元戎。或東剪七雄。西清八水。縱神兵",
    "T52n2110_004:0512b14": "而戮封豕。乘天策以斬修蛇。既動赫斯之威。",
    "T52n2110_004:0512b15": "恐結怨魂之痛。其年季春躬發詔旨。自隋末",
    "T52n2110_004:0512b16": "創義志存拯溺。北征東伐所向平殄。黃鉞之",
    "T52n2110_004:0512b17": "下。金鏃之端。凡所傷殪難用勝紀。手所誅剪",
    "T52n2110_004:0512b18": "將近一千。竊以如來聖教深尚慈仁。禁戒之",
    "T52n2110_004:0512b19": "科殺害為重。永言此理彌增悔懼。爰命有司",
    "T52n2110_004:0512b20": "京城諸寺皆為建齋行道。七日七夜竭誠禮",
    "T52n2110_004:0512b21": "懺。所有衣服並用檀捨。冀三塗之難因斯解",
    "T52n2110_004:0512b22": "脫。萬劫之苦藉此弘濟。滅怨障之心。趣菩提",
    "T52n2110_004:0512b23": "之道。三年孟春降勅京城僧尼。於當寺每月",
    "T52n2110_004:0512b24": "二七日。行道轉仁王大雲等經。以為恒式。",
    "T52n2110_004:0512b25": "登又奉勅波頗三藏等。於大興善寺翻寶星",
    "T52n2110_004:0512b26": "經琳為序曰。寶星經。梵本三千餘偈。如來初",
    "T52n2110_004:0512b27": "證覺道。度目連身子。及降伏魔王護持國土。",
    "T52n2110_004:0512b28": "說此經也。自像化東漸綿歷歲時。三輪八藏",
    "T52n2110_004:0512b29": "之文。四樹五乘之旨。顯神光於石室。流梵響",
    "T52n2110_004:0512c01": "於清臺。雖鞮譯相尋尚多疑闕。我大唐皇帝。",
    "T52n2110_004:0512c02": "迺聖迺神允文允武。乘機撫運拯溺救焚。反",
    "T52n2110_004:0512c03": "上皇之風。行不言之信。去泰去甚。既掩頓",
    "T52n2110_004:0512c04": "於八紘。無事無為。迺朝宗於萬國。瀚海天",
    "T52n2110_004:0512c05": "山之地。盡入堤封。龍庭鳳穴之鄉。咸霑聲",
    "T52n2110_004:0512c06": "教。仁踰解網治踵結繩。大德閑閑外齊八則。",
    "T52n2110_004:0512c07": "小心翼翼內整四儀。臨赤縣而溢慈悲。寄玄",
    "T52n2110_004:0512c08": "扈而敷弘誓。每以諸法非有物我俱空。眷言",
    "T52n2110_004:0512c09": "真要無過釋典。有中天竺國三藏法師波頗。",
    "T52n2110_004:0512c10": "唐言光智。誓傳法化不憚艱危。遠涉葱河來",
    "T52n2110_004:0512c11": "遊震旦。經塗所亘四萬餘里。以貞觀元年庚",
    "T52n2110_004:0512c12": "戌洎于京輦。既登上席。爰懋錦衣。有詔所司",
    "T52n2110_004:0512c13": "搜揚碩德兼閑三教備舉十科者一十九人。",
    "T52n2110_004:0512c14": "於大興善寺請波頗三藏法師。相對翻譯。沙",
    "T52n2110_004:0512c15": "門慧乘等證義。沙門玄謨等譯語。沙門慧明",
    "T52n2110_004:0512c16": "法琳等。執筆承旨慇懃詳覆。審名定義具",
    "T52n2110_004:0512c17": "意成文。起貞觀三年三月。訖四年四月。凡十",
    "T52n2110_004:0512c18": "卷十三品。用紙一百三十幅。總六萬三千八",
    "T52n2110_004:0512c19": "百八十二言。其年仲冬勝光寺主僧珍。奉勅",
    "T52n2110_004:0512c20": "就宮。迎像於勝光寺供養。四年獻肇諸寺大",
    "T52n2110_004:0512c21": "德四十九人。經三七日慶像行道。日滿設千",
    "T52n2110_004:0512c22": "僧會。王公竝來行香。琳又上皇帝繡像頌曰。",
    "T52n2110_004:0512c23": "緬以。八樹韜光。兩河晦迹。匿王戀仰。鑄鑞",
    "T52n2110_004:0512c24": "而瀉全身。迦帝翹誠。鎔金而圖具相。洎",
    "T52n2110_004:0512c25": "乎青精南度白馬東翻。像教欝興靈儀遍跱。",
    "T52n2110_004:0512c26": "於是儼神姿以登私井。屈聖體而施明珠。光",
    "T52n2110_004:0512c27": "烈張橋色流滬瀆。示佩日於漢后。感揮毫於",
    "T52n2110_004:0512c28": "晉君。或顧步而躡萬山。乍徘徊而遊夢渚。禎",
    "T52n2110_004:0512c29": "祥嘉瑞兆自由來。未有刺縷圖真援空範狀。",
    "T52n2110_004:0513a01": "我大唐皇帝。曩植四弘夙資五德。神功邁於",
    "T52n2110_004:0513a02": "軒昊。至治美於成康。仁熏上玄力侔大道。",
    "T52n2110_004:0513a03": "慶雲垂彩。金鏡含七曜之暉。瑞鳥呈祥。玉燭",
    "T52n2110_004:0513a04": "和四時之氣。素髮文身之長。俱請命於王庭。",
    "T52n2110_004:0513a05": "穿胸儋耳之酋。共獻賝於魏闕。加以留心八",
    "T52n2110_004:0513a06": "正篤意五乘。廣運檀那聿修淨業。永言善逝",
    "T52n2110_004:0513a07": "冥漠何追。爰勅上宮式摹遺景。奉造釋迦繡",
    "T52n2110_004:0513a08": "像一幀。并菩薩聖僧。金剛師子。備摛仙藻殫",
    "T52n2110_004:0513a09": "諸神變。六文雜沓五色相宣。寫滿月於雙",
    "T52n2110_004:0513a10": "針。託修楊於素手。妍踰蜀錦麗越燕緹。紛綸",
    "T52n2110_004:0513a11": "含七映之光。布護列九華之綵。日輪吐焰。",
    "T52n2110_004:0513a12": "藹周客之絲。蓮目凝輝。發秦姬之綫。楊侯",
    "T52n2110_004:0513a13": "百里之珠。慚斯百福。子羽千金之璧。愧彼千",
    "T52n2110_004:0513a14": "輪。華蓋陸離看疑踊出。雲衣搖曳望似飛",
    "T52n2110_004:0513a15": "來。何但思極迴腸。抑亦巧窮玄妙。以今歲",
    "T52n2110_004:0513a16": "在庚寅月居太簇。三元啟候之節。四始交泰",
    "T52n2110_004:0513a17": "之辰。乃降綸言於勝光伽藍。設齋慶像。四十",
    "T52n2110_004:0513a18": "九僧三七行道。大秦紅粟。備香積之餐。周穆",
    "T52n2110_004:0513a19": "金膏。陳梵王之供。四等福田生生具足。六因",
    "T52n2110_004:0513a20": "善報世世莊嚴。劫石碎而寶曆長存。芥城空",
    "T52n2110_004:0513a21": "而皇基永固。不勝慶悅。輕迺頌云。",
    "T52n2110_004:0513a22": "於鑠上帝　　天策我君　　乃神乃聖",
    "T52n2110_004:0513a23": "允武允文　　就之如日　　望之如雲",
    "T52n2110_004:0513a24": "禎符輝煥　　美氣氛氳　　光宅天下",
    "T52n2110_004:0513a25": "攸序彝倫　　體道迴向　　式建福田",
    "T52n2110_004:0513a26": "針裁赤果　　縷制青蓮　　文含綺爛",
    "T52n2110_004:0513a27": "彩奪霞然　　華疑逈發　　蓋似空懸",
    "T52n2110_004:0513a28": "方諸踊地　　邁彼騰天　　歲在提格",
    "T52n2110_004:0513a29": "時旅青陽　　奉遵徽命　　爰崇道場",
    "T52n2110_004:0513b01": "十科星聚　　八座霞張　　風迴雅梵",
    "T52n2110_004:0513b02": "殿欝名香　　鴻基盛業　　永永無疆",
    "T52n2110_004:0513b03": "主上。每以聽覽餘暇遊息藝林。討孔壁之",
    "T52n2110_004:0513b04": "謨。披石經之訓。規百王之往事。考三教之",
    "T52n2110_004:0513b05": "指歸。而謂語未涉於空空。事終淪於有有。",
    "T52n2110_004:0513b06": "詳夫性靈真要。可以持心濟俗者。莫過乎釋",
    "T52n2110_004:0513b07": "氏之教矣。眷言法藥有意流通。爰有中天竺",
    "T52n2110_004:0513b08": "國三藏法師。本剎利王種姓。剎利帝名波羅",
    "T52n2110_004:0513b09": "頗迦羅密多羅。唐言作明知識。遠聞唐國弘",
    "T52n2110_004:0513b10": "闡大乘。故涉葱河來遊聖世。以貞觀元年大",
    "T52n2110_004:0513b11": "呂之月。躬齎梵本達乎上京。昔高宗治興傅",
    "T52n2110_004:0513b12": "巖入夢。今我皇道盛德星現野。法師識度通",
    "T52n2110_004:0513b13": "敏器宇冲邃。五百應供結集之文。八萬修多",
    "T52n2110_004:0513b14": "所詮之理。自法蘭赴漢僧會遊吳傳譯相尋。",
    "T52n2110_004:0513b15": "而有所未喻者。法師皆委其由末究其異同。",
    "T52n2110_004:0513b16": "假令內部諸計外人別執。莫不吞若胸中說",
    "T52n2110_004:0513b17": "猶指掌。至於承華論席肅成解義。特蒙悅可",
    "T52n2110_004:0513b18": "簡在帝心。其年孟春有詔波頗三藏等。可就",
    "T52n2110_004:0513b19": "勝光伽監翻譯般若燈大莊嚴二論。上柱國",
    "T52n2110_004:0513b20": "尚書左僕射䢴國公房玄齡散騎常侍左庶子",
    "T52n2110_004:0513b21": "詹事杜正倫等。奉勅銓定碩德一十九人。右",
    "T52n2110_004:0513b22": "光祿大夫太府卿蘭陵男蕭璟為勅使。檢校",
    "T52n2110_004:0513b23": "百司供給四事豐厚。琳又預充執筆。迺為序",
    "T52n2110_004:0513b24": "曰。般若燈論。梵本有六千餘偈。摩伽陀國種",
    "T52n2110_004:0513b25": "姓大士婆毘薛迦菩薩。唐言分別明之所作",
    "T52n2110_004:0513b26": "也。始夫萬物非有一心如幻。心如幻故雖動",
    "T52n2110_004:0513b27": "而恒寂。物非有故雖起而無生。是以聖人說",
    "T52n2110_004:0513b28": "如幻之心。鑒非有之物。了物非物則物物性",
    "T52n2110_004:0513b29": "空。知心無心則心心體寂。達觀之士。得其會",
    "T52n2110_004:0513c01": "歸而忘其所寄。於是分別戲論。不待遣而自",
    "T52n2110_004:0513c02": "除。無得觀門。弗假修而已入。蕩蕩焉不在不",
    "T52n2110_004:0513c03": "離無住無依者也。佛滅度後七百年間。有出",
    "T52n2110_004:0513c04": "家菩薩。厥名龍樹。深達實相得無生忍。為報",
    "T52n2110_004:0513c05": "佛恩開演中論。付法藏云。其人於像法中。然",
    "T52n2110_004:0513c06": "正法炬折邪見幢。外國傳云。智慧日已頹。斯",
    "T52n2110_004:0513c07": "人今再曜。世昏寢已久。斯人寤令覺中論凡",
    "T52n2110_004:0513c08": "五師注釋。分別明菩薩即一人也。此菩薩多",
    "T52n2110_004:0513c09": "聞總持智深志固。以本願力不捨群生。住修",
    "T52n2110_004:0513c10": "羅宮待見彌勒。屬以去聖時遠眾論紛然。致",
    "T52n2110_004:0513c11": "令雪山採藥多收毒草。深水求珠競持瓦礫。",
    "T52n2110_004:0513c12": "誠恐一理不窮反增邪見。一言不盡翻起異",
    "T52n2110_004:0513c13": "端。乃纘述龍樹偈文。為茲般若燈論。其為",
    "T52n2110_004:0513c14": "論也。訶斥內外贊揚真俗。窮無生理究實相",
    "T52n2110_004:0513c15": "源。照無不寂寄名般若。執無不破喻曰明燈。",
    "T52n2110_004:0513c16": "蓋方廣之中心。諸佛之行處矣。嗟乎後之學",
    "T52n2110_004:0513c17": "者。便息百城之遊。永無五失之謬。論凡二",
    "T52n2110_004:0513c18": "十七品。為十五卷。若內人立義皆標人名。無",
    "T52n2110_004:0513c19": "名者例稱自部。若外人立義亦標人名。無名",
    "T52n2110_004:0513c20": "者例稱外人。縛解品已前慧賾執筆觀業品",
    "T52n2110_004:0513c21": "已後法琳執筆。於是起四年夏訖六年冬。勘",
    "T52n2110_004:0513c22": "定既周繕寫云畢。所司詳讀乃奏聞。勅令所",
    "T52n2110_004:0513c23": "司各寫十部。散付諸寺任共流通。既踵輪王",
    "T52n2110_004:0513c24": "十善化世。國內諸市悉斷屠行。普禁民間不",
    "T52n2110_004:0513c25": "許宰殺。江南之地立寨取魚。三十餘州觸處",
    "T52n2110_004:0513c26": "皆爾。必須破堰然乃取之。所取者比鄧林之",
    "T52n2110_004:0513c27": "一枝。枉死者過恒沙之億數。又降慈造悉廢",
    "T52n2110_004:0513c28": "除之。又屬歲阜時和海內豐稔。又度僧尼三",
    "T52n2110_004:0513c29": "千人諸州散配。既而德動上玄感通至聖。七",
    "T52n2110_004:0514a01": "難俱殄七福備臻。恩洽九垠之表。威加八極",
    "T52n2110_004:0514a02": "之外。其年孟冬兇奴王頡利等。並率其臣子",
    "T52n2110_004:0514a03": "携其部落。襁負爭趨前後繼踵。延望闕庭傾",
    "T52n2110_004:0514a04": "國而至。謁天門而請命。就夷邸以餐和。不煩",
    "T52n2110_004:0514a05": "衛霍之師。自窮巢穴。詎假軒轅之眾。席卷逋",
    "T52n2110_004:0514a06": "逃。漢南無雜虜之憂。塞北罷強胡之寇。馬岸",
    "T52n2110_004:0514a07": "龍堆之域。既沐唐風。交河清海之濱。咸為聖",
    "T52n2110_004:0514a08": "土。康哉康哉。共歡於茲日。無為無事。同慶於",
    "T52n2110_004:0514a09": "今晨。統天立極之功。獨高前古。奉佛崇善",
    "T52n2110_004:0514a10": "之業超諸往賢。主上曾經戰場白刃相拒。至",
    "T52n2110_004:0514a11": "于登極情深厥衷。乃下勅。凡所陣場並建寺。",
    "T52n2110_004:0514a12": "有司供給務令周備。宇內凡置十所。嚴整可",
    "T52n2110_004:0514a13": "觀。又昔因避暑躬幸南山。卜此神居啟茲大",
    "T52n2110_004:0514a14": "壯。其地也。帶秦川之眇眇。接隴岫之蒼蒼。東",
    "T52n2110_004:0514a15": "觀浴日之波。西臨懸月之浦。鳳企窮奇之",
    "T52n2110_004:0514a16": "石。欝律鑽天。龍盤譎詭之崖。穹窿刺漢。豈獨",
    "T52n2110_004:0514a17": "巖松撥日。抑亦㵎竹捎雲。實四皓養德之場。",
    "T52n2110_004:0514a18": "蓋三秦作固之所。為太武皇帝捨而為寺。既",
    "T52n2110_004:0514a19": "增利見。因曰龍田。又送太武及主上等身夾",
    "T52n2110_004:0514a20": "紵像六軀。永鎮供養。大眾所資有司供給無",
    "T52n2110_004:0514a21": "勞買地不待布金。逆風和氣之香。氛氳滿院。",
    "T52n2110_004:0514a22": "吉祥柔滑之草。瀾漫垂階。又為穆大后。於",
    "T52n2110_004:0514a23": "慶善宮造慈德寺。甄叔迦寶閻浮檀金。種種",
    "T52n2110_004:0514a24": "莊嚴一一華麗。雖知所作希有猶言。罔極未",
    "T52n2110_004:0514a25": "申。六年仲夏於臺城西真安坊內。為穆大",
    "T52n2110_004:0514a26": "后又造弘福寺。考茲形勝襟帶市朝爰命鳧",
    "T52n2110_004:0514a27": "人開基締構。甫移銀榜即此金園。法侶摩肩",
    "T52n2110_004:0514a28": "朝貴延首。其地則高墉負墎。羅百雉而紆",
    "T52n2110_004:0514a29": "徐。層城結隅。峻九重而延袤。於是廣闢寶",
    "T52n2110_004:0514b01": "坊備諸輪奐。瞻星測景置臬衡繩。王舄垂",
    "T52n2110_004:0514b02": "暉金鋪曜彩。長廊中宿反宇干霄。浮柱繡栭",
    "T52n2110_004:0514b03": "上圖雲氣。飛軒鏤檻下帶虹蜺。影塔儼其相",
    "T52n2110_004:0514b04": "望。經臺欝其並架。罄丹青之矩矱。殫藻繢",
    "T52n2110_004:0514b05": "之瓌奇。妙極天仙思窮神鬼。金盤承露。比玉",
    "T52n2110_004:0514b06": "樹於甘泉。寶鐸和風。狀瓊林於安養。疎鐘",
    "T52n2110_004:0514b07": "夜徹清梵朝楊。韻合魚山響符龍木。靈異之",
    "T52n2110_004:0514b08": "所栖託。定慧之所依憑。了義息心於是乎在。",
    "T52n2110_004:0514b10": "魏大丞相渤海王",
    "T52n2110_004:0514b11": "神氣精靈。天姿秀異。德備文武。藝兼禮樂。",
    "T52n2110_004:0514b12": "珪璋社稷之器。廊廟柱石之才。實有王佐之",
    "T52n2110_004:0514b13": "風。咸稱靜亂之託。至於歸心服道。獨超名輩。",
    "T52n2110_004:0514b14": "不悋象馬。無愛珠璣。於定國寺興建寶塔。",
    "T52n2110_004:0514b15": "魏侍中大保司徒公廣陽懿烈王　魏廣",
    "T52n2110_004:0514b16": "陽忠武王　魏司徒廣陽王　魏廣陽文獻",
    "T52n2110_004:0514b17": "王　魏相國高王　魏汝南王　魏宜都",
    "T52n2110_004:0514b18": "王",
    "T52n2110_004:0514b19": "右七王。並敬信居懷敦崇為業。或文或武匡",
    "T52n2110_004:0514b20": "國匡家。叶柱石之風有廊廟之德。知空雲之",
    "T52n2110_004:0514b21": "遽變。識蜃氣之非常。同悟己身等歸磨滅。乃",
    "T52n2110_004:0514b22": "迴心佛理共遵聖化。咸受八戒俱持六齋。造",
    "T52n2110_004:0514b23": "寺度僧設會崇善。",
    "T52n2110_004:0514b24": "魏上黨王穆　魏常山王鷙",
    "T52n2110_004:0514b25": "右二王。穆性和厚美形貌鷙。容貌魁傑腰帶",
    "T52n2110_004:0514b26": "十圍。立性方雅少言清慎。常息省闥。雖當炎",
    "T52n2110_004:0514b27": "暑不解衣冠。官至侍中大司馬。",
    "T52n2110_004:0514b28": "魏淮陽王尉　魏河東王荀　魏東陽王",
    "T52n2110_004:0514b29": "丕　魏淮南王他",
    "T52n2110_004:0514c01": "尉荀丕他並容貌壯偉。大耳秀眉。四十年中",
    "T52n2110_004:0514c02": "三長月六守齋持戒無替。於時誦維摩經。造",
    "T52n2110_004:0514c03": "法王寺。年耆望重負杖來朝。然丕又聲氣高",
    "T52n2110_004:0514c04": "朗。博記國事。問無不知。及享宴之際恒居",
    "T52n2110_004:0514c05": "坐。每與王公學士大德名僧研味佛理。抗音",
    "T52n2110_004:0514c06": "大言謂眾人曰。佛教冲洽。非儒墨者所知。",
    "T52n2110_004:0514c07": "魏秦王翰",
    "T52n2110_004:0514c08": "閑當世之務。盡成敗之理。近事遠謀。造次備",
    "T52n2110_004:0514c09": "舉。重仁行義。朝野具瞻。",
    "T52n2110_004:0514c10": "魏司徒北海王詳　司牧高陽王雍",
    "T52n2110_004:0514c11": "或親自本枝或地居外戚總政本之要。當神",
    "T52n2110_004:0514c12": "州之重。並感圓珠。慕勵已心。式光朝政敷",
    "T52n2110_004:0514c13": "宣治道。而虛襟佛理。崇信法橋。造像書經興",
    "T52n2110_004:0514c14": "立塔寺。寫一切經一十二藏。",
    "T52n2110_004:0514c15": "魏彭城王勰",
    "T52n2110_004:0514c16": "罄盡心力保護世宗。內外指撝至于登立。法",
    "T52n2110_004:0514c17": "門大啟。佛事廣興。修造伽藍。創建靈塔。",
    "T52n2110_004:0514c18": "魏濟南王文若",
    "T52n2110_004:0514c19": "風流寬雅。姿制閑󱚉。吐發深美。辭色淹和。時",
    "T52n2110_004:0514c20": "人為之頌曰。三公楚楚盡琳瑯。未若濟南備",
    "T52n2110_004:0514c21": "員方。至於口誦金言。心期淨王持。齋菜食。",
    "T52n2110_004:0514c22": "護法敬僧。無以加也。",
    "T52n2110_004:0514c23": "魏安豐王延明　中山王熙",
    "T52n2110_004:0514c24": "並以宗室博古學文。俱立道場齋講相續。以",
    "T52n2110_004:0514c25": "香汁和墨。寫華嚴經一百部。素書金字華嚴",
    "T52n2110_004:0514c26": "經一部。皆五香厨四寶函盛。靜夜良辰清",
    "T52n2110_004:0514c27": "齋行道。每放五色神光照曜臺宇。眾皆共覩",
    "T52n2110_004:0514c28": "倍更發心。",
    "T52n2110_004:0514c29": "魏琅瑘王誦",
    "T52n2110_004:0515a01": "義綜六經。史該百氏。衣冠儀貌朝野所推。高",
    "T52n2110_004:0515a02": "論清風獨超時輩。弱冠聘。梁武帝奇之與語",
    "T52n2110_004:0515a03": "終日。梁武謂曰。昔王陵在漢。姜維相蜀。所在",
    "T52n2110_004:0515a04": "成名。何必本土其見禮如此。常與梁武啟必",
    "T52n2110_004:0515a05": "云。魏臨淮王誦。梁武亦不責之。頗以敬重",
    "T52n2110_004:0515a06": "為意。六齋之日恒設淨供獻佛飯僧。俸祿所",
    "T52n2110_004:0515a07": "資多入經像。",
    "T52n2110_004:0515a08": "魏尚書令廣陽王嘉",
    "T52n2110_004:0515a09": "喜慍不形。沈敏好學。仁厚至孝造次不渝。讀",
    "T52n2110_004:0515a10": "一切經凡得三遍。造愛敬寺以答二皇。為眾",
    "T52n2110_004:0515a11": "經抄一十五卷。歸心委命。志在法城。",
    "T52n2110_004:0515a12": "魏陳留王虔",
    "T52n2110_004:0515a13": "姿氣魁嶷。膂力絕倫。自小出家虛心慕道。其",
    "T52n2110_004:0515a14": "後歸俗不廢習真。雖干政事頗敦勝業。",
    "T52n2110_004:0515a15": "魏齊獻武王",
    "T52n2110_004:0515a16": "思隨冥運。智與神行。恩比春天。威同夏日。",
    "T52n2110_004:0515a17": "坦至心於萬物。被大道於八方。修心克己。",
    "T52n2110_004:0515a18": "迴向正法造大悲寺。普濟群生。",
    "T52n2110_004:0515a19": "魏使持節中外諸軍事齊王　魏鉅鹿王闡",
    "T52n2110_004:0515a20": "　魏錄尚書事彭城王韶　魏譙郡王亮",
    "T52n2110_004:0515a21": "　魏江夏王彝　魏臨洮王榮",
    "T52n2110_004:0515a22": "並英毅挺拔。風挌超倫。而信敬法言迴向釋",
    "T52n2110_004:0515a23": "氏。",
    "T52n2110_004:0515a24": "魏太師大司馬洛州刺史馮熙",
    "T52n2110_004:0515a25": "文明皇太后之兄也。奉佛至信。於諸州建浮",
    "T52n2110_004:0515a26": "圖精舍。七十二所。寫一十六部一切經。常與",
    "T52n2110_004:0515a27": "名僧講論佛議。",
    "T52n2110_004:0515a28": "魏使持節幽州刺史司徒公胡國珍",
    "T52n2110_004:0515a29": "靈太后父也。唯事齋潔。自強禮拜。書經造像。",
    "T52n2110_004:0515b01": "起正化寺供養百僧。",
    "T52n2110_004:0515b02": "魏司徒祖瑩字元珍",
    "T52n2110_004:0515b03": "鍾美多福。資神積善。器局虛閑。志識開悟。口",
    "T52n2110_004:0515b04": "含碧雞之辯。手握彫龍之文。義府玄宗。於是",
    "T52n2110_004:0515b05": "乎任。",
    "T52n2110_004:0515b06": "魏司空李無為",
    "T52n2110_004:0515b07": "率性不群。自然行已。鉤深致遠。懷文抱質。鴻",
    "T52n2110_004:0515b08": "鵠將飛。便懷四海之志。驥騄方騁。已有千",
    "T52n2110_004:0515b09": "里之心。雖政事殷廣。常以金剛般若為業。每",
    "T52n2110_004:0515b10": "月六齋終身靡廢。",
    "T52n2110_004:0515b11": "魏大傅昌寧王李寔",
    "T52n2110_004:0515b12": "立身雅正。為人清儉。慎終令始。奉法尊師。無",
    "T52n2110_004:0515b13": "廢六齋。恒持五戒。",
    "T52n2110_004:0515b14": "魏少保建昌公竇略",
    "T52n2110_004:0515b15": "素抱伊霍之量。夙懷柱石之林。專征授律。",
    "T52n2110_004:0515b16": "知甲乙之狐虛。當敵制權。識風雲之向背。富",
    "T52n2110_004:0515b17": "而不驕。貴而無傲。敬信崇重委命世雄。造靈",
    "T52n2110_004:0515b18": "山法雲二寺。供養二百許僧。",
    "T52n2110_004:0515b19": "魏司徒高傲曹",
    "T52n2110_004:0515b20": "勇氣絕群。武略超世。",
    "T52n2110_004:0515b21": "魏司徒高隆之",
    "T52n2110_004:0515b22": "逸氣超倫。德風可挹。",
    "T52n2110_004:0515b23": "魏待中尚書令元乂",
    "T52n2110_004:0515b24": "氣幹宏拔。英華清煦。羽儀朝野。匡贊有聞。",
    "T52n2110_004:0515b25": "於岱州起法音寺。",
    "T52n2110_004:0515b26": "魏右僕射大行臺慕容紹宗",
    "T52n2110_004:0515b27": "聰鑒可稱。禮賢斯篤。",
    "T52n2110_004:0515b28": "魏吏部尚書邢巒造普濟寺",
    "T52n2110_004:0515b29": "有清規美談笑。閑莊老味詩騷。敬重大乘造",
    "T52n2110_004:0515c01": "像立寺。",
    "T52n2110_004:0515c02": "魏驃騎大將軍儀同三司恒州刺史陸政",
    "T52n2110_004:0515c03": "平直無私。守道寡欲。有長仁之操。善文雅之",
    "T52n2110_004:0515c04": "容。口誦維摩以為論本。時人高尚莫敢抗",
    "T52n2110_004:0515c05": "談。即陸載之第二子也。",
    "T52n2110_004:0515c06": "魏太常卿恭侯鄭瓊",
    "T52n2110_004:0515c07": "萱闌表德。琬琰為心。朝貴羽儀。人倫龜組。起",
    "T52n2110_004:0515c08": "淨域寺建法華堂。月別營齋。年常寫像。",
    "T52n2110_004:0515c09": "魏雍州刺史韓仲詳造韓史君寺",
    "T52n2110_004:0515c10": "簡略清通。標舉雅俗。深懷非我。",
    "T52n2110_004:0515c11": "魏黃門崔陵造報恩寺",
    "T52n2110_004:0515c12": "精心道藝。託志詩書。彫篆為文。斧藻成德。承",
    "T52n2110_004:0515c13": "風虛想。望美傾心。獨步當朝。為物稱首。而迴",
    "T52n2110_004:0515c14": "向三寶委質四弘。於鄴城中起報恩寺。",
    "T52n2110_004:0515c15": "魏幽州刺史盧令守造通玄寺",
    "T52n2110_004:0515c16": "珪璋內潤。風飈外肅。器度淹美。神用高明。於",
    "T52n2110_004:0515c17": "幽州造通玄寺。供養百僧。",
    "T52n2110_004:0515c18": "魏沛郡太守趙元則",
    "T52n2110_004:0515c19": "稟精辰象。資靈河嶽。幼譽擅美。弱冠馳名。信",
    "T52n2110_004:0515c20": "敬之志不移。檀忍之心無竭。寫經造像心未",
    "T52n2110_004:0515c21": "為勞。",
    "T52n2110_004:0515c22": "魏河南尹武邑公李獎造彌勒寺",
    "T52n2110_004:0515c23": "羽儀文物。冠蓋相望。守一抱真。志存安養。",
    "T52n2110_004:0515c24": "三長之月。必自清齋。二親諱日。達曙悲慘。",
    "T52n2110_004:0515c25": "造彌勒寺。供養百僧。",
    "T52n2110_004:0515c26": "魏太子中庶子御史中丞陸載",
    "T52n2110_004:0515c27": "載本吳人。為宋咸陽王義真行軍大都督",
    "T52n2110_004:0515c28": "史。後沒赫連。因即仕魏。有才調善談謔。為魏",
    "T52n2110_004:0515c29": "朝貴公所見稱重。而性愛虛靜。常以佛法為",
    "T52n2110_004:0516a01": "意。每讀眾經讚揚玄旨。末年精到經字放",
    "T52n2110_004:0516a02": "光。口誦法華。時感舍利。",
    "T52n2110_004:0516a03": "魏衛尉卿許伯桃",
    "T52n2110_004:0516a04": "有長仁之風。弘莫逆之道。崇奉正法。無替於",
    "T52n2110_004:0516a05": "時。",
    "T52n2110_004:0516a06": "魏散騎常侍溫子昇",
    "T52n2110_004:0516a07": "有太冲三都之筆美子雲百奏之才。錦繡忸",
    "T52n2110_004:0516a08": "其文章。金王慚其暉映。崇重妙法。愛樂大",
    "T52n2110_004:0516a09": "乘。",
    "T52n2110_004:0516a10": "魏寧遠將軍侯莫陳引造祇園寺",
    "T52n2110_004:0516a11": "本漢中山。靖王之胤。涉漢已來肇有豐國。因",
    "T52n2110_004:0516a12": "侯而氏。遂號陳焉。造祇園等。寺常營齋講。及",
    "T52n2110_004:0516a13": "施悲田。",
    "T52n2110_004:0516a14": "已前並魏代時英。一期髦彥欽仰佛教者。",
    "T52n2110_004:0516a15": "梗概條之。",
    "T52n2110_004:0516a16": "齊大丞相內外諸軍事常山王確勳業崇美。特達超倫",
    "T52n2110_004:0516a17": "齊太尉蘭陵王長恭聰敏絕群。朝野敬憚",
    "T52n2110_004:0516a18": "齊司徒瑯瑘王儼翼讚皇家。光隆朝政",
    "T52n2110_004:0516a19": "齊錄尚書事長廣王湛股肱王室。文武憲章",
    "T52n2110_004:0516a20": "齊大都督錄尚書事廣平王智思超倫。操履溫直",
    "T52n2110_004:0516a21": "齊大司馬清河王亶業行優深。風格遒遠",
    "T52n2110_004:0516a22": "齊左僕射廣寧王孝衍識悟優遠。貞幹令終",
    "T52n2110_004:0516a23": "齊侍中尚書令錄事尚書使持節都督趙州",
    "T52n2110_004:0516a24": "諸軍事驃騎大將軍開府儀同三司護軍將軍",
    "T52n2110_004:0516a25": "趙州刺史帶六州都督并州太忠正長安公晉",
    "T52n2110_004:0516a26": "昌王唐邕。造眾義莊嚴大寧國寺。鑄彌勒金",
    "T52n2110_004:0516a27": "像一軀。星氣程符。嶽神効祉。屬此昌年。挺",
    "T52n2110_004:0516a28": "茲上德光事五君寵加八命。出陪黃屋。入履",
    "T52n2110_004:0516a29": "青蒲。拾遺補闕。獻可替不軍制之經。兵符",
    "T52n2110_004:0516b01": "之祕。國之利寶。不可示人。心膂攸歸。尸掌切",
    "T52n2110_004:0516b02": "密。重以刺舉秸服。督察全趙。杖節申威。下",
    "T52n2110_004:0516b03": "車布惠。豪右兼并。望風霜而斂手。單弱擠墜。",
    "T52n2110_004:0516b04": "沐雨露以息肩。金口木舌提耳指掌。衣食盈",
    "T52n2110_004:0516b05": "而知榮辱。禮樂覃而識忠孝。旗亭絕奇貿之",
    "T52n2110_004:0516b06": "貨。圜土有哀矜之識。約比食魚清侔酌水。參",
    "T52n2110_004:0516b07": "墟長吏畏之若神明。農墅黎民仰之如日月。",
    "T52n2110_004:0516b08": "加以良田居體真金在性遊戲眾法調伏諸",
    "T52n2110_004:0516b09": "根。聞必修行。見便隨喜。為國乃蒼生。於堯之",
    "T52n2110_004:0516b10": "舊都。建眾義莊嚴寺。擬大壯模。乾象測圭。表",
    "T52n2110_004:0516b11": "度几筵。背陰面陽。啟寒含燠。月宮日殿晝夜",
    "T52n2110_004:0516b12": "齋光。奈苑蓮臺春秋異態。名僧踵武淨信連",
    "T52n2110_004:0516b13": "衡。令月嘉辰爭稱禮拜。又於陽平造大寧國",
    "T52n2110_004:0516b14": "寺。寶剎上浮。精廬遠秀。梁裁文杏柱用栴",
    "T52n2110_004:0516b15": "檀。黼藻相暉。朱綠交映。又鑄彌勒金像一軀。",
    "T52n2110_004:0516b16": "合光七尺。白石丈八像二軀。并一切經三千",
    "T52n2110_004:0516b17": "餘卷。修治故像一萬許軀。",
    "T52n2110_004:0516b18": "齊右丞相咸陽王斛律明月勇氣無前。抱節彌勁",
    "T52n2110_004:0516b19": "齊左丞相平原王段孝先恪勤政事。允副朝委",
    "T52n2110_004:0516b20": "齊錄尚書事淮南王和士開篤敏勤恪奉法自強",
    "T52n2110_004:0516b21": "齊太常清河王高嶽勇幹清美",
    "T52n2110_004:0516b22": "齊太宰章武王庫狄千秋猛毅恭順",
    "T52n2110_004:0516b23": "齊侍中秦王高彥歸泛愛優美",
    "T52n2110_004:0516b24": "齊侍中尚書令元羅。才名之士。王元景邢子",
    "T52n2110_004:0516b25": "才等咸為賓客。然為性儉素。恂恂接物。崇敬",
    "T52n2110_004:0516b26": "三寶欽尚四弘。於法喜寺興建七層浮圖甎",
    "T52n2110_004:0516b27": "塔。至於盡心以匡聖主。修已以圖永安。則上",
    "T52n2110_004:0516b28": "寧於君。下保於己。蓋人倫之水鏡。天下之",
    "T52n2110_004:0516b29": "楷模。",
    "T52n2110_004:0516c01": "齊尚書令高肇造閑居尼寺　齊太尉彭樂仁厚著美",
    "T52n2110_004:0516c02": "　齊司徒潘相尚仁貴義　齊司空司馬子如學業清美介節",
    "T52n2110_004:0516c03": "峻舉",
    "T52n2110_004:0516c04": "齊光祿大夫尚書僕射楊遵彥",
    "T52n2110_004:0516c05": "識懷溫敏。風儀遒逸。早標玉潤。夙擅金聲。而",
    "T52n2110_004:0516c06": "文綜九功。武苞七德。振天下之美譽。感海",
    "T52n2110_004:0516c07": "內之歡心。文宣高視於上京。僕射總知於時",
    "T52n2110_004:0516c08": "務。鼓腹擊壤人無怨聲。十年之中齊國大治。",
    "T52n2110_004:0516c09": "匡合之力楊公有焉。而博涉內外。兼閑孔釋。",
    "T52n2110_004:0516c10": "仁祠櫛比。列剎相望。法眾連衡。士女迴向。護",
    "T52n2110_004:0516c11": "持在意。民具邇瞻。",
    "T52n2110_004:0516c12": "齊少傅尚書僕射魏牧",
    "T52n2110_004:0516c13": "備閑禮樂。總緝彛倫。深達苦空。尊重正法。",
    "T52n2110_004:0516c14": "學該馬鄭。才蓋應劉。",
    "T52n2110_004:0516c15": "齊光祿大夫尚書僕射崔纖",
    "T52n2110_004:0516c16": "才膺佐命。寵亞二南。蓋朝廷具瞻。人倫勢望。",
    "T52n2110_004:0516c17": "兼信佛法。大建福田。樂與名僧高談至理書",
    "T52n2110_004:0516c18": "經。造像修補伽藍。",
    "T52n2110_004:0516c19": "齊右僕射崔季舒物望清高羽儀當世　齊左僕射燕子",
    "T52n2110_004:0516c20": "敬奉上接下守法自強　齊僕射趙彥深仁厚清恪　齊侍中斛",
    "T52n2110_004:0516c21": "律孝卿義勇蓋世　齊侍中斛斯文若清儉峻恪　齊侍中",
    "T52n2110_004:0516c22": "徐之才德風遵舉　齊侍中高正德倫約不渝　齊七兵尚書",
    "T52n2110_004:0516c23": "王元景清通夙著　齊太常卿崔昂篤義尚仁朝望名族　齊散",
    "T52n2110_004:0516c24": "騎常侍劉逖學該七略。才顯四門　齊衛尉卿杜弼志節可稱。言",
    "T52n2110_004:0516c25": "行惟允　齊殿中尚書邢子才絢彩流光。奇文蓋世　齊祕書監",
    "T52n2110_004:0516c26": "祖孝徵學業優贍才藻映俗　齊尚書左丞封孝琰清飈峻遠。時望所先",
    "T52n2110_004:0516c27": "　齊使持節平南將軍仁州刺史金紫光祿大",
    "T52n2110_004:0517a01": "夫安康侯樊儒造竹林拔苦等二寺",
    "T52n2110_004:0517a02": "體調凝邃。理識清明。精誠壯志莫與為儔。",
    "T52n2110_004:0517a03": "於廬州造竹林寺。在仁州造拔苦寺。造像書",
    "T52n2110_004:0517a04": "經年別不替。",
    "T52n2110_004:0517a05": "右齊世英賢北朝俊逸。竝學通今古解",
    "T52n2110_004:0517a06": "貫玄儒。而深信釋門洞明因果。手披玉",
    "T52n2110_004:0517a07": "軸口誦金言其眾也。如草木之依大地。",
    "T52n2110_004:0517a08": "其覆也。猶鱗介之汎長川。至於白屋",
    "T52n2110_004:0517a09": "農夫無名老叟。薄知希向少發信心者。",
    "T52n2110_004:0517a10": "不可稱紀。胡得措言。所以福祐於四生",
    "T52n2110_004:0517a11": "慶流於三。世允仁允恕及子及孫。其能",
    "T52n2110_004:0517a12": "行之德。無不至也。",
    "T52n2110_004:0517a13": "周柱國襄州總管衛王造鳳林寺",
    "T52n2110_004:0517a14": "殖眾德本。於襄州修造上鳳林寺。憑危跨谷",
    "T52n2110_004:0517a15": "接棟連雲。香閣禪龕依巖架𡵒。佛事嚴整殿",
    "T52n2110_004:0517a16": "宇光華。月入秋窓。風生夏戶忘憂滿院。長樂",
    "T52n2110_004:0517a17": "盈階。竹聳茅簷。松橫石砌。奇峯亘日。逈樹",
    "T52n2110_004:0517a18": "參天。寓目開心。自然忘返。",
    "T52n2110_004:0517a19": "周柱國益州總管趙王造慧眼寺",
    "T52n2110_004:0517a20": "歸命仁祠。左益州造慧眼寺。重門跨逈飛閣",
    "T52n2110_004:0517a21": "連雲。鳥跂龍盤。鳳翔鱗接。窓開神女之電梁",
    "T52n2110_004:0517a22": "映美人之虹。簷四注而傍臨階三休而直上。",
    "T52n2110_004:0517a23": "金繩界道。仍圖忉利之園。露幔垂階。即寫",
    "T52n2110_004:0517a24": "由乾之地。三春令月。八節嘉辰。士女信心都",
    "T52n2110_004:0517a25": "鄙豪俠。委質迴向頂禮歸依。",
    "T52n2110_004:0517a26": "周柱國雍州刺史齊王造安居寺",
    "T52n2110_004:0517a27": "周太師大冢宰柱國大將軍晉國公宇文護",
    "T52n2110_004:0517a28": "造會同等寺",
    "T52n2110_004:0517a29": "晉公地屬文昭名高王陝。納四履之苞茅。專",
    "T52n2110_004:0517b01": "五侯之征伐。周文作輔庶績咸熙。臯繇為謨",
    "T52n2110_004:0517b02": "天下無事。社稷由其建立。朝廷賴其銓衡。而",
    "T52n2110_004:0517b03": "篤信不群迴向無比。興隆像教創製仁祠。凡",
    "T52n2110_004:0517b04": "造法王彌勒陟屺會同等五寺。湯沐撤俸。不",
    "T52n2110_004:0517b05": "費水衡之財。郡國減租。無勞泛舟之役。濆",
    "T52n2110_004:0517b06": "陰寶鼎之地。安邑紫殿之基。園開長者之金。",
    "T52n2110_004:0517b07": "泉涌沙門之錫。盡大秦之木難傾日南之火",
    "T52n2110_004:0517b08": "齊。製窮彫匠。不因工王之圖。巧極神功。方待",
    "T52n2110_004:0517b09": "由余之對。中天寶塔。遙臨望氣之臺。涌地",
    "T52n2110_004:0517b10": "靈龕。還對鹽車之坂。持戒四部安居二時。恒",
    "T52n2110_004:0517b11": "轉法輪。常凝禪室。又供養崇華寺。",
    "T52n2110_004:0517b12": "周柱國尚書僕射楚國公豆盧寧。造羅漢寺及",
    "T52n2110_004:0517b13": "會宗寺",
    "T52n2110_004:0517b14": "燕文明皇帝慕容晃之後。祖什文成皇帝直",
    "T52n2110_004:0517b15": "寢司隸大夫。父篤柱國大將軍涪陵公。寧",
    "T52n2110_004:0517b16": "年始弱冠。爰初筮仕。月角稱奇。星精表德。",
    "T52n2110_004:0517b17": "在軍三十七年。身經四十二戰。胡兵不敢南",
    "T52n2110_004:0517b18": "牧。趙人詎肯東漁。人倫水鏡當世杞梓。而",
    "T52n2110_004:0517b19": "泛愛居心迴向為業。造羅漢會宗二寺。鑄像",
    "T52n2110_004:0517b20": "寫經相續不斷。",
    "T52n2110_004:0517b21": "周太傅柱國大將軍太宗伯鄧國公竇熾造",
    "T52n2110_004:0517b22": "白馬梵雲二寺",
    "T52n2110_004:0517b23": "五陵冠族三輔良家。孟津稱同德之門。咸陽",
    "T52n2110_004:0517b24": "乃先登之佐。功參八柄。位入六符。熾即安豐",
    "T52n2110_004:0517b25": "華胄也。昔專黃老。今信大乘。建白馬梵雲二",
    "T52n2110_004:0517b26": "寺。種當來出世之業。",
    "T52n2110_004:0517b27": "周侍中柱國大匠卿武衛將軍冠軍將軍將",
    "T52n2110_004:0517b28": "軍中散大夫安豐公段于跱",
    "T52n2110_004:0517b29": "于木後胤撫軍幼子。風流重世。嘉聲踵武。",
    "T52n2110_004:0517c01": "山澤通氣。儀表純和。時以茹如檀強跨有燕",
    "T52n2110_004:0517c02": "葪。奉命專對。示其逆徒。即請附降。還敦好",
    "T52n2110_004:0517c03": "穆。所獲口馬及金貝等。並用寫經。并施孤",
    "T52n2110_004:0517c04": "老。",
    "T52n2110_004:0517c05": "周柱國雍州牧南兗八州諸軍事兗州總管",
    "T52n2110_004:0517c06": "酇國公竇恭",
    "T52n2110_004:0517c07": "龜鏡蟬聯衣纓舄奕。合門奉法咸韶嘉慶。",
    "T52n2110_004:0517c08": "周大將軍幽州刺史安定公宇文貴",
    "T52n2110_004:0517c09": "太祖文皇之孫。柱國齊王之子。東膠西序。敬",
    "T52n2110_004:0517c10": "業離經。德重儒林。名高太學。事親盡孝。奉佛",
    "T52n2110_004:0517c11": "惟恭。檀忍在心。老而益至。",
    "T52n2110_004:0517c12": "周開府儀同三司太子洗馬雲寧莊公瑯瑘",
    "T52n2110_004:0517c13": "郡王拓拔勝",
    "T52n2110_004:0517c14": "侍中太保司州牧。廣陽王嘉之孫。父通捨其",
    "T52n2110_004:0517c15": "國嗣脫躧王家。改碣石為香城。變睢陽為奈",
    "T52n2110_004:0517c16": "苑。棄冠冕而服田衣。罷絃歌而遵雅梵。莊公",
    "T52n2110_004:0517c17": "為父亦慕歸依。仍於私第常修淨業。",
    "T52n2110_004:0517c18": "周使持節陝州都督行臺郎中通直散騎常",
    "T52n2110_004:0517c19": "侍河東公宇文善",
    "T52n2110_004:0517c20": "公宇文善。字仲良。成童就學。傳衣百氏。弱冠",
    "T52n2110_004:0517c21": "登朝。逸轡千里。大統初於沙苑獻捷。舉河東",
    "T52n2110_004:0517c22": "之地。仗劍歸誠其宗。從鄉人並得開國。而",
    "T52n2110_004:0517c23": "大信正法畏懼將來。造像書經一生興福。",
    "T52n2110_004:0517c24": "周開府儀同三司陽化公元昂",
    "T52n2110_004:0517c25": "魏大丞相京兆康王之孫。太保錄尚書恒芝",
    "T52n2110_004:0517c26": "之子。溫恭為節。仁孝居心。遊學儒林。早習經",
    "T52n2110_004:0517c27": "史深敬釋氏。捨宅為酬德寺。",
    "T52n2110_004:0517c28": "周柱國大將軍隴西東公楊纂",
    "T52n2110_004:0517c29": "河南近臣華山貴胄祖丘。以羽林三軍治兵",
    "T52n2110_004:0518a01": "於六鎮。父安仁北道大都督朔州鎮將。祖考",
    "T52n2110_004:0518a02": "已來並崇佛教。",
    "T52n2110_004:0518a03": "周通州刺史右侍上士散騎常侍楊操",
    "T52n2110_004:0518a04": "西漢十人東京四世。朱輪花蓋奕葉相承。尚",
    "T52n2110_004:0518a05": "書忠公之孫。汾州刺史之胤。二楊同世皆崇",
    "T52n2110_004:0518a06": "佛法。",
    "T52n2110_004:0518a07": "周司空貞侯鄭穆",
    "T52n2110_004:0518a08": "出忠入孝。肇自彼天。敬佛重僧久而無倦。",
    "T52n2110_004:0518a09": "周侍中少傅京兆郡守行臺郎中大匠卿燕",
    "T52n2110_004:0518a10": "郡公盧景仁",
    "T52n2110_004:0518a11": "太僕卿靖之少子。雅好博古。家傳折薪之",
    "T52n2110_004:0518a12": "業。夙夜強學。世纘良弓之教。三兄景󱚉學",
    "T52n2110_004:0518a13": "冠玄儒。四兄景辯博聞強記俱能釐改憲章",
    "T52n2110_004:0518a14": "制度禮樂。關中號於夫子。河上疑於仲尼。",
    "T52n2110_004:0518a15": "並稱佛教窮深莊老虛薄。",
    "T52n2110_004:0518a16": "周太保柱國大將軍吳武公尉遲安造衰義",
    "T52n2110_004:0518a17": "寺及宣化尼寺",
    "T52n2110_004:0518a18": "軒轅誕聖新鄭。肇其洪源。昌意降居若水。承",
    "T52n2110_004:0518a19": "其遺烈始祖魏氏之政。封尉遲國君。官族表",
    "T52n2110_004:0518a20": "於世功。命氏因于胙邑。蟬聯華緒。彛鼎鏤其",
    "T52n2110_004:0518a21": "深功。舄奕崇基。庸器紀其行業。父柱國大將",
    "T52n2110_004:0518a22": "軍長樂公。夫人尚書昌樂大長穆公主。造褒",
    "T52n2110_004:0518a23": "義寺及宣化尼寺。",
    "T52n2110_004:0518a24": "周大將軍南蠻都監常山公柳慶之造香山寺",
    "T52n2110_004:0518a25": "嵩高峻極。大夏雲構。器宇冲邈。風度凝整。",
    "T52n2110_004:0518a26": "追王戎之簡要。邁裴揩之清通。有德有才可",
    "T52n2110_004:0518a27": "師可尚。於襄州造香山。寺剎飛雲表幡颺天",
    "T52n2110_004:0518a28": "垂。日殿蓮臺。珠叢金地。遠方祇樹。若寫雞",
    "T52n2110_004:0518a29": "園。",
    "T52n2110_004:0518b01": "周北荊州刺史安道公席顧造德王寺",
    "T52n2110_004:0518b02": "器宇淹凝。才略通濟。銀章青綬。明經俯拾疏",
    "T52n2110_004:0518b03": "爵疇庸。無功克舉。令德彰於國史。策勳載",
    "T52n2110_004:0518b04": "于家諜。基茲閥閱。累葉光華。於鄧州造德",
    "T52n2110_004:0518b05": "王寺。房宇精嚴殿堂󱊜塏。住居形勝見者發",
    "T52n2110_004:0518b06": "心。",
    "T52n2110_004:0518b07": "周使持節柱國大將軍大都督潼州刺史徐",
    "T52n2110_004:0518b08": "國公若干鳳造至聖寺",
    "T52n2110_004:0518b09": "司空之孫武公之子。建社嗣齊。執珪續衛。高",
    "T52n2110_004:0518b10": "峯掩日。長翅垂雲。造至聖寺庶憑冥福。",
    "T52n2110_004:0518b11": "周使持節太傅柱國大將軍清河公侯莫陳",
    "T52n2110_004:0518b12": "休",
    "T52n2110_004:0518b13": "文武兼施。忠孝備舉。生而念善常行慈恕。於",
    "T52n2110_004:0518b14": "大乘寺受戒發心。寫一切經。造丈六夾紵無",
    "T52n2110_004:0518b15": "量壽像。俸祿所致咸舉檀那。",
    "T52n2110_004:0518b16": "周太師柱國蜀國公尉遲逈造妙像寺",
    "T52n2110_004:0518b17": "魏室喪亂。經綸夷阻。周朝建國。匡翊揖讓。勳",
    "T52n2110_004:0518b18": "高効重。所在難方。崇善慕福。久而彌著。造妙",
    "T52n2110_004:0518b19": "象寺。四事無闕。法輪恒轉。三學培增。",
    "T52n2110_004:0518b20": "周開府儀同三司安政公史雄造安政寺",
    "T52n2110_004:0518b21": "昔柱史留滯周南消聲函谷。因官命氏遂稱",
    "T52n2110_004:0518b22": "史焉。祖遵凉州刺史。父寧柱國安政烈公。並",
    "T52n2110_004:0518b23": "深謀宏略匡時濟世。而門崇三寶。人奉八齋。",
    "T52n2110_004:0518b24": "造安政寺冥薰祖考。",
    "T52n2110_004:0518b25": "周開府平北將軍仁州刺史安化公丘洪",
    "T52n2110_004:0518b26": "賓造本起寺",
    "T52n2110_004:0518b27": "世挺忠烈。門承顯貴。巷通長戟。擬王濬之居。",
    "T52n2110_004:0518b28": "門方駟馬。同魏舒之宅。弟廣化公並器均瑚",
    "T52n2110_004:0518b29": "璉。質表珪璋。難兄難弟。同元季之德。或將或",
    "T52n2110_004:0518c01": "侯。齊列丹之貴。敬重釋氏研味法音。捨其",
    "T52n2110_004:0518c02": "舊居為本起寺。",
    "T52n2110_004:0518c03": "周益州府中郎新州刺史蔡哿",
    "T52n2110_004:0518c04": "待詔金馬之門。論儒石渠之學。梁園作賦。遇",
    "T52n2110_004:0518c05": "等鄒枚。從梁沒周。禮過申白。",
    "T52n2110_004:0518c06": "周開府威遠將軍王靜供養烏丸寺　周大將軍和",
    "T52n2110_004:0518c07": "雞雄造和雞寺　周大將軍爾綿永造爾綿寺　周司金",
    "T52n2110_004:0518c08": "大夫破多羅紀造破多羅寺　周軍司馬洪和公意",
    "T52n2110_004:0518c09": "力勤仲慶造意力勤寺",
    "T52n2110_004:0518c10": "右周代。",
    "T52n2110_004:0518c11": "隋皇太勇造像書經相繼不斷轉誦行道無替於時　隋秦王俊京師造延興寺",
    "T52n2110_004:0518c12": "濟度尼寺井州造開化寺　隋蜀王秀益州造空慧寺法聚寺大建昌寺供養孝敬寺。",
    "T52n2110_004:0518c13": "隋蜀王秀妃長孫氏造福成寺　隋益州長史昌平",
    "T52n2110_004:0518c14": "公元嚴造福勝寺",
    "T52n2110_004:0518c15": "隋漢王諒",
    "T52n2110_004:0518c16": "京師造禪定寺。并州造內華寺法忍寺。各",
    "T52n2110_004:0518c17": "度百僧供養。",
    "T52n2110_004:0518c18": "右三王。竝敬信居懷流通在意。篤愛仁孝",
    "T52n2110_004:0518c19": "秦王最優。常持六齋每行十善。書經造像",
    "T52n2110_004:0518c20": "所在用心。為襄州總管之日。綏撫化導大",
    "T52n2110_004:0518c21": "得物情。俗詠來蘇時稱至晚。其延興堂宇",
    "T52n2110_004:0518c22": "濟度神宮。悉是王所臥居。捨而為寺。",
    "T52n2110_004:0518c23": "隋太師上柱國申國公李穆造修善寺",
    "T52n2110_004:0518c24": "器度英舉。風宇清曠。奇功茂績。兼濟生民周",
    "T52n2110_004:0518c25": "道既衰。三邊鼎沸。肅寧方面摧遏兇醜。精誠",
    "T52n2110_004:0518c26": "丹欵貫徹幽明。志慮沈深聲猷遐遠。勳庸夙",
    "T52n2110_004:0518c27": "著。名器早隆。盛德至道坐鎮雅俗。時宗人傑。",
    "T52n2110_004:0518c28": "朝廷羽儀。爰用徂徠之松新甫之柏。建興佛",
    "T52n2110_004:0519a01": "殿起立僧坊。禪室鍾臺靡不精麗。講堂門屋",
    "T52n2110_004:0519a02": "咸悉高華。",
    "T52n2110_004:0519a03": "隋太保上柱國薛國公長孫覽造實際寺",
    "T52n2110_004:0519a04": "降靈川嶽。稟和純粹。山庭反宇冥符佐旗之",
    "T52n2110_004:0519a05": "德。龜文河目。天挺命世之姿。孝表率由。忠為",
    "T52n2110_004:0519a06": "令則。溫恭寬󱚉之性。簡文遠大之才。治國",
    "T52n2110_004:0519a07": "隆家之道。匡世濟時之略。謇謇有周捨之氣。",
    "T52n2110_004:0519a08": "肅肅懷管仲之風。十亂無以加。三傑莫能擬。",
    "T52n2110_004:0519a09": "股肱良哉斯之謂也。然而迴向法本崇奉釋",
    "T52n2110_004:0519a10": "門。捨其第居傾竭堂宇仍充金地即構寶坊。",
    "T52n2110_004:0519a11": "月殿金人蓮臺華蓋。種種嚴麗事事光新。",
    "T52n2110_004:0519a12": "隋上柱國使持節淮南總管壽州刺史觀王",
    "T52n2110_004:0519a13": "楊雄造歸依寺",
    "T52n2110_004:0519a14": "平暴靜難之才。禦侮運籌之策。爪牙之用既",
    "T52n2110_004:0519a15": "顯。鷹揚之力遂宣。光國光家可大可久。股肱",
    "T52n2110_004:0519a16": "攸屬文獻具瞻。至信法言汲引無倦。興福造",
    "T52n2110_004:0519a17": "寺恒建檀那。奕葉公侯傳家台鼎。識空鑒",
    "T52n2110_004:0519a18": "有。服道知歸。其望益高其心逾下。",
    "T52n2110_004:0519a19": "隋大司馬上柱國神武肅公竇毅造雲華寺",
    "T52n2110_004:0519a20": "幼稱令譽。長號通人。家有賜書。門標衛戟。供",
    "T52n2110_004:0519a21": "奉四帝終始一心。義重龍文。財輕蟬翼。折獄",
    "T52n2110_004:0519a22": "動哀矜之念。臨下盡寬和之仁。而護持三寶",
    "T52n2110_004:0519a23": "體達五家。造寺建齋以為常業。",
    "T52n2110_004:0519a24": "隋上柱國尚書右僕射魯國公虞慶則造沖",
    "T52n2110_004:0519a25": "覺寺",
    "T52n2110_004:0519a26": "奕葉衣纓朝廷杞梓。志識詳幹器宇淹通。善",
    "T52n2110_004:0519a27": "六國之音。達四方之俗。既總彛倫之要。偏",
    "T52n2110_004:0519a28": "知帷策之機。而篤信居懷。片善必記。興福建",
    "T52n2110_004:0519a29": "寺所在行檀。大起法堂廣羅佛殿。於襄州造",
    "T52n2110_004:0519b01": "盧舍那夾紵像。高一百二十尺。相好奇異靈",
    "T52n2110_004:0519b02": "應殊常。",
    "T52n2110_004:0519b03": "隋上柱國尚書左僕射齊國公高頴造信",
    "T52n2110_004:0519b04": "寂寺及積善尼寺",
    "T52n2110_004:0519b05": "器局和允。識慮優長。禮綜夏殷。樂窮韶武。百",
    "T52n2110_004:0519b06": "官氏族之諱。九州土地之宜。憲章經國之圖。",
    "T52n2110_004:0519b07": "訓世字民之術。朝政之事知無不為。其位彌",
    "T52n2110_004:0519b08": "高其心彌下。皇隋建極實有殊功。而善達世",
    "T52n2110_004:0519b09": "間。早知幻化。存心出要。篤志香城。至於七覺",
    "T52n2110_004:0519b10": "花臺。三明寶殿。瑠璃梵宇。碼碯禪龕。柰苑",
    "T52n2110_004:0519b11": "祇園。竹林檀閣。遊者忘返一一留人。凡是",
    "T52n2110_004:0519b12": "名僧海內大德。慧崇禪師道彥法師等。並感",
    "T52n2110_004:0519b13": "其敬信。同起伽藍。又延信行禪師別起禪",
    "T52n2110_004:0519b14": "院。五眾雲聚三學星羅。道俗歸依莫斯盛也。",
    "T52n2110_004:0519b15": "又造積善尼寺。頗亦嚴華。",
    "T52n2110_004:0519b16": "隋上柱國左衛大將軍陳國公竇抗造靜法寺",
    "T52n2110_004:0519b17": "三輔良家五陵貴胄。洪源後於姬水。層巘欝",
    "T52n2110_004:0519b18": "于岐山。世載軒冕之榮。門承羔雁之禮。扶",
    "T52n2110_004:0519b19": "風振其茂緒。平陵幡其槃根。雖在俗塵志",
    "T52n2110_004:0519b20": "存出要。",
    "T52n2110_004:0519b21": "隋上柱國武衛將軍梁國公侯莫陳芮造舍",
    "T52n2110_004:0519b22": "衛寺",
    "T52n2110_004:0519b23": "卓犖不群骨梗無輩。參謀王室首建義旗。去",
    "T52n2110_004:0519b24": "煩就簡之功。佐命平暴之力。任居闈閫有積",
    "T52n2110_004:0519b25": "炎凉。宿衛宮城頻移氣序。用心恭謹獨美當",
    "T52n2110_004:0519b26": "朝。文物具瞻聲猷遐布。一門昆季三人駙馬。",
    "T52n2110_004:0519b27": "敬信崇重造寺書經。每以法言備修善事。",
    "T52n2110_004:0519b28": "隋上柱國洛豫十七州諸軍事洛州刺史左",
    "T52n2110_004:0519b29": "翊衛將軍詢陽公元孝矩造空觀寺",
    "T52n2110_004:0519c01": "志識優遠。風骨陵霜。參務治基。早知禁衛。",
    "T52n2110_004:0519c02": "用心匪懈。奉法無親。捨其第居充斯淨域。靡",
    "T52n2110_004:0519c03": "悋資產常建福田。玉質金相英聲遠振。",
    "T52n2110_004:0519c04": "隋上柱國荊州總管上明公楊紀造定水寺",
    "T52n2110_004:0519c05": "荊門勝地。楚塞神鄉。艫舳之所混并。水陸",
    "T52n2110_004:0519c06": "之所衝要。唯仁是寄。雖親弗居。布政宣條咸",
    "T52n2110_004:0519c07": "稱繄賴。清風遠沐盛績有聞。人唱來晚之歌。",
    "T52n2110_004:0519c08": "咸陳去思之詠。啟茲福地。置此仁祠。月殿流",
    "T52n2110_004:0519c09": "輝。珠臺曜彩。華開粉壁。荷發圓池。至於鄭",
    "T52n2110_004:0519c10": "氏維摩孫公安養。皆為絕世妙盡丹青。",
    "T52n2110_004:0519c11": "隋上柱國尚書左僕射越國公楊素造光明寺",
    "T52n2110_004:0519c12": "胙土開家。俾侯建國。少懷伊霍之志。長叶",
    "T52n2110_004:0519c13": "廉藺之風。唐舉知其相秦。郭賀稱其輔漢。聰",
    "T52n2110_004:0519c14": "明神粹。器局淹弘。納比吞流。照同懸鏡。英俊",
    "T52n2110_004:0519c15": "天挺。頴拔自然。至於推斥九流咀嚼三古。",
    "T52n2110_004:0519c16": "挹衢罇而不竭。運蒼海而無窮。方朔虞延恥",
    "T52n2110_004:0519c17": "諸魁岸。魯匡朝錯慚。斯智囊。郁郁美其為",
    "T52n2110_004:0519c18": "文。桓桓壯其用武。弼諧之力燮理之功。無",
    "T52n2110_004:0519c19": "以加也。而尊重正覺。開獎法門。俸祿所資並",
    "T52n2110_004:0519c20": "營淨業。揆赤霄而興象殿。陵倒景而起鍾",
    "T52n2110_004:0519c21": "臺。七寶之堂九層之塔。高臨漢表。上出雲端。",
    "T52n2110_004:0519c22": "布濩名花綿蠻吉鳥。善能留目。甚暢遊情。播",
    "T52n2110_004:0519c23": "美關中。傳名海內。",
    "T52n2110_004:0519c24": "隋上柱國尚書右僕射納言邳國公蘇武威",
    "T52n2110_004:0519c25": "造濟法寺",
    "T52n2110_004:0520a01": "貞幹足以濟事。和義足以利生。確乎不拔體",
    "T52n2110_004:0520a02": "乎其性。隱弗違親。貞無絕俗。類八公之赴漢。",
    "T52n2110_004:0520a03": "同四皓之入朝。國政天綱從斯大備。頗閑百",
    "T52n2110_004:0520a04": "氏兼達三玄。放心於四德之場。託質於五門",
    "T52n2110_004:0520a05": "之觀。書經造像。禮佛燃燈。備彼莊嚴。其諸",
    "T52n2110_004:0520a06": "功德。隋朝良宰。蓋此吾人。而心下志高。識幽",
    "T52n2110_004:0520a07": "見遠。憲章文武。敦緝彛倫。",
    "T52n2110_004:0520a08": "隋上柱國都督河東諸軍事河東太守竇慶",
    "T52n2110_004:0520a09": "文足字民。武堪靜難。泛愛仁厚。來晚去思。",
    "T52n2110_004:0520a10": "汲引為心檀忍不倦。",
    "T52n2110_004:0520a11": "隋柱國右衛將軍南康公劉嵩造律藏寺",
    "T52n2110_004:0520a12": "武毅剛甚奉法無私。厭離居家欽尚解脫。",
    "T52n2110_004:0520a13": "隋驃騎將軍儀同三司汾州刺史崔鳳造經",
    "T52n2110_004:0520a14": "行寺",
    "T52n2110_004:0520a15": "操履貞肅。奉法憂對。篤愛大乘迴向正道。",
    "T52n2110_004:0520a16": "隋上柱國河間王楊辟邪造大慈尼寺",
    "T52n2110_004:0520a17": "儀貌溫雅。志操貞確。常欽出世早厭有為。",
    "T52n2110_004:0520a18": "隋兵部尚書上大將軍龍崗公段文振造雲",
    "T52n2110_004:0520a19": "化寺",
    "T52n2110_004:0520a20": "世襲通侯。家傳寵命。器局和允。識慮優長。武",
    "T52n2110_004:0520a21": "冠孫吳。文高斑馬。待詔之策屢顯。應對之",
    "T52n2110_004:0520a22": "美日隆。蓋朝廷之羽儀。皇家之棟幹。崇敬三",
    "T52n2110_004:0520a23": "寶。體達四衢。造寺供僧寫經鑄像。慈惠仁厚",
    "T52n2110_004:0520a24": "檀捨不渝。",
    "T52n2110_004:0520a25": "隋著作郎濟南侯王劭",
    "T52n2110_004:0520a26": "學窮經史。才邁群英。著齊志一部釋老志一",
    "T52n2110_004:0520a27": "卷。又撰仁壽舍利現瑞記一部。總敘佛法由",
    "T52n2110_004:0520a28": "來云。釋氏非管窺所及。率爾爾妄言之。昔",
    "T52n2110_004:0520a29": "春秋莊公七年四月辛卯。夜恒星不見。夜中",
    "T52n2110_004:0520b01": "星隕如雨。而意說者。以為四月八日佛生時",
    "T52n2110_004:0520b02": "也。案周四月夏之二月。亘辛卯非八日。年",
    "T52n2110_004:0520b03": "紀云。言魯知不及他國。牟融云。漢明帝夢金",
    "T52n2110_004:0520b04": "人。其名曰佛。於是遣使往求經書。又案漢武",
    "T52n2110_004:0520b05": "帝得休屠王祭天金人。劉向列仙傳云。七十",
    "T52n2110_004:0520b06": "四人在佛經矣。然則明帝前已有佛之經像。",
    "T52n2110_004:0520b07": "魚豢云。老子入西戎教為浮圖者。此言出自",
    "T52n2110_004:0520b08": "化胡經。不足取也。漢世曰浮屠。即佛陀也。猶",
    "T52n2110_004:0520b09": "沙門與桑門語之轉耳。典略云。黃帝夢遊華",
    "T52n2110_004:0520b10": "胥氏之國。華胥氏者即天竺國也。在佛神遊",
    "T52n2110_004:0520b11": "之所。",
    "T52n2110_004:0520b12": "隋柱國毫靈四州總管海陵公賀若誼",
    "T52n2110_004:0520b13": "寔卿相之門。稱冠蓋之里。山庭儀表月窟風",
    "T52n2110_004:0520b14": "猷。篤信大乘崇奉正覺。",
    "T52n2110_004:0520b15": "隋使持節大將軍凉州諸軍事凉州刺史趙",
    "T52n2110_004:0520b16": "國公獨孤羅",
    "T52n2110_004:0520b17": "景公之世子獻后之長兄。敬法重人尊師尚",
    "T52n2110_004:0520b18": "義。",
    "T52n2110_004:0520b19": "隋上柱國凉益六州總管蔣國襄公梁睿",
    "T52n2110_004:0520b20": "導靈源於少昊。分休蔕於伯益。東漢良宰西",
    "T52n2110_004:0520b21": "晉鼎臣。敬信有聞丕業克著。",
    "T52n2110_004:0520b22": "隋上柱國廣宗莊公李崇",
    "T52n2110_004:0520b23": "挺生拔萃。秀出罕儔。唯昆與季師王友帝。誦",
    "T52n2110_004:0520b24": "習般若興建法輪。",
    "T52n2110_004:0520b25": "隋上柱國左武衛大將軍使持節凉州刺史",
    "T52n2110_004:0520b26": "宇文慶",
    "T52n2110_004:0520b27": "包文武之幹略。蹈仁義之規矩。宣條萬里圖",
    "T52n2110_004:0520b28": "讚百城。鑄像寫經為福無已。",
    "T52n2110_004:0520b29": "隋上大將軍營州總管魏興公韋世文",
    "T52n2110_004:0520c01": "聞詩聞禮之風。三義三君之德。鍾慶流澤奕",
    "T52n2110_004:0520c02": "葉不窮。慕正法於當年。習微言於積歲。",
    "T52n2110_004:0520c03": "隋上柱國吏部尚書上庸公韋世康",
    "T52n2110_004:0520c04": "容狀魁岸風韻韶舉。同玉樹之華滋。類璧山",
    "T52n2110_004:0520c05": "之朗潤。善經略美銓衡。歸心慧門遊情法苑。",
    "T52n2110_004:0520c06": "隋廣漢太守襄垣侯薛琰",
    "T52n2110_004:0520c07": "鳳毛麟角標文示武。家崇正法門奉玄風。暨",
    "T52n2110_004:0520c08": "五凉四燕三秦二趙。高門連於閶闔。崇基接",
    "T52n2110_004:0520c09": "于太階。戚里之皇。親帝京之富室。顒顒慕",
    "T52n2110_004:0520c10": "道各各橫經。口誦金言。手披玉軸。至于隋代",
    "T52n2110_004:0520c11": "王公盛名帝宇。竝欽崇釋教。俱敬福田。或造",
    "T52n2110_004:0520c12": "寺摸經。或行檀悲敬。或誦味經典。或研覆",
    "T52n2110_004:0520c13": "玄義。如是比屋可封。差難具列。至如大唐",
    "T52n2110_004:0520c14": "朝伍賢官成林。蕭族以法華為福基。竇宗用",
    "T52n2110_004:0520c15": "塔寺為命。伐戴尚書之普敬。秦將軍之濟生。",
    "T52n2110_004:0520c16": "或府省同欽。或寺臺共奉。爰逮要荒華夷令",
    "T52n2110_004:0520c17": "長。㳂諸僕隷等布一心。各以佛理為指南。",
    "T52n2110_004:0520c18": "竝修勝業為己任。既形于耳目。故不即事而",
    "T52n2110_004:0520c19": "敘之。豈以李老埋名。故由深鑒有託矣。",
    "T52n2110_004:0520c20": "辯正論卷第四"
}