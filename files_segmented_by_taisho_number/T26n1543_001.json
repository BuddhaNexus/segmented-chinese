{
    "T26n1543_001:0771b14": "阿毘曇八犍度論卷第一",
    "T26n1543_001:0771b16": "迦旃延子造",
    "T26n1543_001:0771b17": "符秦罽賓三藏僧伽提婆",
    "T26n1543_001:0771b18": "共竺佛念譯",
    "T26n1543_001:0771b19": "八犍度頌曰：",
    "T26n1543_001:0771b20": "雜結使智行，　　四大根定見。",
    "T26n1543_001:0771b21": "1 雜犍度阿毘曇雜犍度第一",
    "T26n1543_001:0771b22": "世間第一法，　　智人愛恭敬，",
    "T26n1543_001:0771b23": "無慚色無義，　　最後說思品。",
    "T26n1543_001:0771b24": "1 世間第一法跋渠世間第一法跋渠第一",
    "T26n1543_001:0771b25": "云何世間第一法？何故言世間第一法？世間",
    "T26n1543_001:0771b26": "第一法何等繫？當言欲界繫耶、色界繫耶、無",
    "T26n1543_001:0771b27": "色界繫耶、世間第一法，當言有覺有觀耶、無",
    "T26n1543_001:0771b28": "覺有觀耶、無覺無觀耶？世間第一法，當言樂",
    "T26n1543_001:0771b29": "根相應耶、喜根護根相應耶？世間第一法，當",
    "T26n1543_001:0771c01": "言一心耶、當言眾多心耶？世間第一法，當言退",
    "T26n1543_001:0771c02": "耶、不退耶？云何頂？云何頂墮？云何暖？此二十",
    "T26n1543_001:0771c03": "身見，幾我見？我所見有幾見？若無常、有常見，",
    "T26n1543_001:0771c04": "於此五見是何等見、何等諦斷？此見若有常",
    "T26n1543_001:0771c05": "無常見、若苦樂見、若樂苦見、若不淨淨見、若",
    "T26n1543_001:0771c06": "淨不淨見、若無我有我見、若無因有因見、若",
    "T26n1543_001:0771c07": "有因無因見、若有無見、若無有見，於此五見",
    "T26n1543_001:0771c08": "是何等見、何等諦斷？此見此章義願具演說。",
    "T26n1543_001:0771c09": "云何世間第一法？答曰：諸心心法次第越次",
    "T26n1543_001:0771c10": "取證，此謂世間第一法。次有說者，於諸五根",
    "T26n1543_001:0771c11": "次第越次取證，此謂世間第一法。如我義，諸",
    "T26n1543_001:0771c12": "心心法次第越次取證，是謂世間第一法。以",
    "T26n1543_001:0771c13": "何等故言世間第一法？答曰：如此心心法，諸",
    "T26n1543_001:0771c14": "餘世間心心法為上為最、無能及者，故名世",
    "T26n1543_001:0771c15": "間第一法。復次此心心法，捨凡夫事得聖法、",
    "T26n1543_001:0771c16": "捨邪事得正法，於正法中越次取證，以是故",
    "T26n1543_001:0771c17": "言世間第一法。世間第一法何等繫？當言欲",
    "T26n1543_001:0771c18": "界、色界、無色界繫耶？答曰：世間第一法當言",
    "T26n1543_001:0771c19": "色界繫，非欲界、非無色界。以何等故世間第",
    "T26n1543_001:0771c20": "一法不當言欲界繫？答曰：不以欲界道得斷",
    "T26n1543_001:0771c21": "蓋纏，亦不能除欲界結；乃以色界道得斷蓋",
    "T26n1543_001:0771c22": "纏，亦能除欲界結。若以欲界道得斷蓋纏亦",
    "T26n1543_001:0771c23": "能除欲界結，如是世間第一法當言欲界繫；",
    "T26n1543_001:0771c24": "但不以欲界道得斷蓋纏亦不能除欲界結，",
    "T26n1543_001:0771c25": "乃以色界道得斷蓋纏亦能除欲界結，以是",
    "T26n1543_001:0771c26": "故世間第一法不當言欲界繫。以何等故世間",
    "T26n1543_001:0771c27": "第一法不當言無色界繫？答曰：於等法中越",
    "T26n1543_001:0771c28": "次取證，先從欲界於苦思苦，後色無色界同",
    "T26n1543_001:0771c29": "也。若聖道起先辦欲界事，後色無色界同也。",
    "T26n1543_001:0772a01": "設於等法中越次取證，先無色界於苦思苦，",
    "T26n1543_001:0772a02": "後欲色界同也。若聖道起先辦無色界事，後",
    "T26n1543_001:0772a03": "欲色界同也，如是世間第一法當言無色界",
    "T26n1543_001:0772a04": "繫；但等法中越次取證，先從欲界於苦思苦，",
    "T26n1543_001:0772a05": "後色無色界同也。若聖道起先辦欲界事，後",
    "T26n1543_001:0772a06": "色無色界同也，以是故世間第一法不當言",
    "T26n1543_001:0772a07": "無色界繫。復次入無色定除去色想，不以無",
    "T26n1543_001:0772a08": "色想分別欲界，如緣苦法忍亦緣世間第一",
    "T26n1543_001:0772a09": "法。世間第一法當言有覺有觀耶、無覺有觀",
    "T26n1543_001:0772a10": "耶、無覺無觀耶？答曰：世間第一法，或有覺有",
    "T26n1543_001:0772a11": "觀、或無覺有觀、或無覺無觀。云何有覺有",
    "T26n1543_001:0772a12": "觀？答曰：依有覺有觀三昧得世間第一法，",
    "T26n1543_001:0772a13": "是謂有覺有觀。云何無覺有觀？答曰：依無",
    "T26n1543_001:0772a14": "覺有觀三昧得世間第一法，是謂無覺有",
    "T26n1543_001:0772a15": "觀。云何無覺無觀？答曰：依無覺無觀三昧",
    "T26n1543_001:0772a16": "得世間第一法，是謂無覺無觀。世間第一",
    "T26n1543_001:0772a17": "法當言樂根相應耶、喜根護根相應耶？答曰：",
    "T26n1543_001:0772a18": "世間第一法，或樂根相應、或喜根相應、或護",
    "T26n1543_001:0772a19": "根相應。云何樂根相應？答曰：依第三禪得",
    "T26n1543_001:0772a20": "世間第一法，是謂樂根相應。云何喜根相",
    "T26n1543_001:0772a21": "應？答曰：依第一、第二禪得世間第一法，是",
    "T26n1543_001:0772a22": "謂喜根相應。云何護根相應？答曰：依未來",
    "T26n1543_001:0772a23": "禪、依禪中間、依第四禪得世間第一法，是謂",
    "T26n1543_001:0772a24": "護根相應。世間第一法，當言一心、為眾多心",
    "T26n1543_001:0772a25": "耶？答曰：世間第一法當言一心，非眾多心。",
    "T26n1543_001:0772a26": "以何等故世間第一法一心非眾多心？答",
    "T26n1543_001:0772a27": "曰：若世間第一法中間，不起餘世間法，唯有",
    "T26n1543_001:0772a28": "無漏若當起者，若小若等若妙，設使小者不",
    "T26n1543_001:0772a29": "越次取證。以何等故不以退道於等法中越",
    "T26n1543_001:0772b01": "次取證？若當等者亦不越次取證。以何等故",
    "T26n1543_001:0772b02": "本不以此道越次取證？若當妙者，彼本心心",
    "T26n1543_001:0772b03": "所念法，此非世間第一法；若後心心所念法，",
    "T26n1543_001:0772b04": "此是世間第一法也。世間第一法，當言退不",
    "T26n1543_001:0772b05": "退耶？答曰：世間第一法不退也。以何等故世",
    "T26n1543_001:0772b06": "間第一法不退乎？答曰：世間第一法，諦順諦",
    "T26n1543_001:0772b07": "滿諦辦，無空缺處無所有，不起若干心不",
    "T26n1543_001:0772b08": "得思惟。譬如士夫渡水度山谷坂若險難處，",
    "T26n1543_001:0772b09": "正身不迴身，未到頃意正必到。世間第一法",
    "T26n1543_001:0772b10": "亦復如是，諦順諦滿諦辦，無空缺處無所",
    "T26n1543_001:0772b11": "有，不起若干心不得思惟。譬如五大駃水，",
    "T26n1543_001:0772b12": "一為恒迦、二為擔扶那、三為薩牢、四為伊羅",
    "T26n1543_001:0772b13": "跋提、五為摩醯，盡趣大海，無能斷流、無能障",
    "T26n1543_001:0772b14": "者，盡趣大海海滿海辦。世間第一法亦復如",
    "T26n1543_001:0772b15": "是，諦順諦滿諦辦，無空缺處無所有，不起",
    "T26n1543_001:0772b16": "若干心不得思惟。復次世間第一法、苦法忍",
    "T26n1543_001:0772b17": "中間，彼無有一法疾於心者，當於爾時無能",
    "T26n1543_001:0772b18": "制者、不得思惟，以是故世間第一法當言不",
    "T26n1543_001:0772b19": "退。云何頂法？云何頂法退？答曰：譬如漏一",
    "T26n1543_001:0772b20": "刻頃歡喜向佛法僧。如世尊言，與十六婆羅",
    "T26n1543_001:0772b21": "門說，諸摩那如漏一刻頃歡喜向佛法僧，是",
    "T26n1543_001:0772b22": "謂頂法。云何頂法退？答曰：以得頂法，若命",
    "T26n1543_001:0772b23": "終已退不復現在。如有一人與善知識相得，",
    "T26n1543_001:0772b24": "從其聞法思惟內挍計，信有佛道好法順僧，",
    "T26n1543_001:0772b25": "色無常痛想行識無常，信思惟苦習盡道。彼",
    "T26n1543_001:0772b26": "或於餘時不得善知識不聞法，不思惟內挍",
    "T26n1543_001:0772b27": "計，於世俗信退，是謂頂法退。云何暖法？答",
    "T26n1543_001:0772b28": "曰：於正法中起慈歡喜。如世尊說，馬師比丘、",
    "T26n1543_001:0772b29": "滿宿比丘，此二癡人於我法中無有毫釐暖",
    "T26n1543_001:0772c01": "法。此二十身見，幾見是我見，我所見有幾見？",
    "T26n1543_001:0772c02": "答曰：五是我見，十五是我所見。云何五我見？",
    "T26n1543_001:0772c03": "答曰：色我見、痛想行識我見，是謂五我見。",
    "T26n1543_001:0772c04": "云何十五我所見？答曰：色我有見，我中色、色",
    "T26n1543_001:0772c05": "中我，痛想行識我有見，我中識、識中我，是",
    "T26n1543_001:0772c06": "謂十五我所見也。若無常有常見，是邊見，苦",
    "T26n1543_001:0772c07": "諦所斷。有常無常見，是耶邪見，盡諦所斷。",
    "T26n1543_001:0772c08": "苦有樂見，以惡法為最，此名見盜，苦諦所斷。樂",
    "T26n1543_001:0772c09": "有苦見，是耶邪見，盡諦所斷。不淨有淨見，",
    "T26n1543_001:0772c10": "以惡法為最，此是見盜，苦諦所斷。淨有不淨",
    "T26n1543_001:0772c11": "見，是耶邪見，或盡諦斷或道諦斷。若盡觀",
    "T26n1543_001:0772c12": "不淨，此耶邪見，盡諦所斷。若道觀不淨，此",
    "T26n1543_001:0772c13": "耶邪見，道諦所斷。無我有我見，是身耶邪",
    "T26n1543_001:0772c14": "見，苦諦所斷。有因無因見，是耶邪見，習諦",
    "T26n1543_001:0772c15": "所斷。無因有因見、無作因作，此戒盜，苦諦所",
    "T26n1543_001:0772c16": "斷。若有而言無見，是耶邪見，或苦諦斷、或",
    "T26n1543_001:0772c17": "習諦斷、或盡諦斷、或道諦斷。若言無苦，是",
    "T26n1543_001:0772c18": "耶邪見，苦諦所斷。若言無習盡道，此耶",
    "T26n1543_001:0772c19": "邪見，習盡道斷。若無而言有見，此非見，此",
    "T26n1543_001:0772c20": "耶邪智。",
    "T26n1543_001:0772c21": "阿毘曇初世間第一法跋渠竟梵本五百二十八首盧。",
    "T26n1543_001:0772c22": "2 智跋渠阿毘曇雜犍度智跋渠第二",
    "T26n1543_001:0772c23": "頗有一智知一切法乎？頗有一識識一切法",
    "T26n1543_001:0772c24": "乎？頗有二心展轉相因乎？頗有二心展轉相",
    "T26n1543_001:0772c25": "緣乎？以何等故一人前後二心不俱生乎？若",
    "T26n1543_001:0773a01": "人不可得，亦無前心而就後心，以何等故憶",
    "T26n1543_001:0773a02": "本所作、以何等故憶識強記、以何等故憶而",
    "T26n1543_001:0773a03": "不憶？以何等故祭祀餓鬼則得、祭餘處不",
    "T26n1543_001:0773a04": "得？當言一眼見色二眼見色耶？耳聲鼻香亦",
    "T26n1543_001:0773a05": "復如是。諸過去者一切無現耶？若無現者一",
    "T26n1543_001:0773a06": "切過去乎？諸過去者一切盡耶？若盡者一切",
    "T26n1543_001:0773a07": "過去乎？諸過去者一切沒耶？若沒者一切",
    "T26n1543_001:0773a08": "過去乎？若苦生疑，是苦非苦耶？當言一心、為",
    "T26n1543_001:0773a09": "眾多心乎、若習盡道生疑是道非道，當言",
    "T26n1543_001:0773a10": "一心、為眾多心乎？頗有一心有疑無疑乎？云",
    "T26n1543_001:0773a11": "何名身？云何句身？云何味身。有佛世尊告諸",
    "T26n1543_001:0773a12": "弟子：汝等癡人。此義云何？以何等故佛世尊",
    "T26n1543_001:0773a13": "告諸弟子汝等癡人乎？有六因：相應因、共有",
    "T26n1543_001:0773a14": "因、自然因、一切遍因、報因、所作因。云何相應",
    "T26n1543_001:0773a15": "因？云何共有因？云何自然因？云何一切遍因？",
    "T26n1543_001:0773a16": "云何報因？云何所作因。若心使俱諸使心俱，",
    "T26n1543_001:0773a17": "彼使此心所使耶？設使心所使此心俱使，彼",
    "T26n1543_001:0773a18": "使此心俱使耶？若心使俱諸使心俱，彼使此",
    "T26n1543_001:0773a19": "心當斷耶？設使心當斷此心俱使，彼使此心",
    "T26n1543_001:0773a20": "俱斷耶？滅因識，云何滅因識？滅因識幾使所",
    "T26n1543_001:0773a21": "使？此章義願具演說。",
    "T26n1543_001:0773a22": "頗有一智知一切法乎？答曰：無也。若此智",
    "T26n1543_001:0773a23": "生一切諸法無我，此何所不知乎？答曰：不知",
    "T26n1543_001:0773a24": "自然、不知共有法、不知相應法也。頗有一識",
    "T26n1543_001:0773a25": "識諸法乎？答曰：無也。若此識生一切諸法",
    "T26n1543_001:0773a26": "無我，此何所不達乎？答曰：不識自然、不識",
    "T26n1543_001:0773a27": "共有法、不識相應法。頗有二心展轉相因乎？",
    "T26n1543_001:0773a28": "答曰：無也。此非一人若前未來俱生二心，非",
    "T26n1543_001:0773a29": "未來心與前心因。頗有二心展轉相緣乎？答",
    "T26n1543_001:0773b01": "曰：有。若一思惟無當來生心，彼當念時便生",
    "T26n1543_001:0773b02": "二心。若思惟有當來生心，彼當念時便生二",
    "T26n1543_001:0773b03": "心。若念無當來道生心，彼當念時便生二心。",
    "T26n1543_001:0773b04": "若念有當來道生心，彼當念時便生二心。若",
    "T26n1543_001:0773b05": "二有知他人心展轉心作緣，以何等故一人前",
    "T26n1543_001:0773b06": "後二心不俱生？答曰：無有第二次第緣。眾生",
    "T26n1543_001:0773b07": "一一心轉，如人不可得空也。前心不住，後心",
    "T26n1543_001:0773b08": "云何憶本所作？答曰：眾生法中得如此智憶",
    "T26n1543_001:0773b09": "本所作。譬如刻印作字，有所印處知字則現，",
    "T26n1543_001:0773b10": "亦知他所作，已所作亦自知，彼亦不從來問。",
    "T26n1543_001:0773b11": "我亦不從往問汝作何字，彼亦不答我作是",
    "T26n1543_001:0773b12": "字。如印所作字自知作字，自所作亦知、他所",
    "T26n1543_001:0773b13": "作亦知。如是眾生法，隨所作則知、所作法亦",
    "T26n1543_001:0773b14": "知。譬如有兩兩人知他人意各各相因，心彼",
    "T26n1543_001:0773b15": "一，不從二問：汝云何相因？彼亦不作是答：我",
    "T26n1543_001:0773b16": "作如是因緣，亦知他人意法，得如是意各各",
    "T26n1543_001:0773b17": "相因。如是眾生法，得如是知，隨前法則知。復",
    "T26n1543_001:0773b18": "次一切心所念法定有因緣，及修意所作有力",
    "T26n1543_001:0773b19": "意常不忘失。以何等故憶而復憶？答曰：眾生",
    "T26n1543_001:0773b20": "之法心自然迴，彼次第智生，修意力強專意",
    "T26n1543_001:0773b21": "不忘。以何等故憶而不憶？答曰：眾生之法意",
    "T26n1543_001:0773b22": "不自迴，彼不次第智生，意漸漸微亦常多忘。",
    "T26n1543_001:0773b23": "以何等故祭祀餓鬼則到，非餘處也？答曰：此",
    "T26n1543_001:0773b24": "道自爾生入處法受身分爾，是故得到。譬如",
    "T26n1543_001:0773b25": "鳥鴛鴦雁鶴孔雀鸚鵡千秋共命鳥，能飛虛",
    "T26n1543_001:0773b26": "空，然鳥不神於人、不大於人。神力不能勝人、",
    "T26n1543_001:0773b27": "德不能大人，法自應爾生彼受身而飛行。譬",
    "T26n1543_001:0773b28": "如一泥犁、一畜生道、一餓鬼界，皆識宿命亦知",
    "T26n1543_001:0773b29": "他意，亦能雷電興雲風雨。作此種種，然不能",
    "T26n1543_001:0773c01": "勝人。神不能大人、力不能勝人，然其法自爾",
    "T26n1543_001:0773c02": "生入受身所作便果。復次有人長夜行婬，如",
    "T26n1543_001:0773c03": "是貪、如是念、如是欲、如是思惟，彼便娶婦生",
    "T26n1543_001:0773c04": "兒，為兒娶婦、為孫娶婦，亦作是言：「我當有",
    "T26n1543_001:0773c05": "兒，兒當有兒。我死後若墮餓鬼，復當念我與",
    "T26n1543_001:0773c06": "我揣食。」彼長夜作如是欲、作如是念、作如是",
    "T26n1543_001:0773c07": "貪、作如是思惟，所念便果。當言一眼見色耶、",
    "T26n1543_001:0773c08": "二眼見色耶？答曰：二眼見色。以何等故二眼",
    "T26n1543_001:0773c09": "見色？答曰：如合一眼而視色不淨便起不淨",
    "T26n1543_001:0773c10": "識，如開兩眼而視色便起淨識。如合一眼而視",
    "T26n1543_001:0773c11": "色起淨識，如開兩眼而視色起不淨識，不得",
    "T26n1543_001:0773c12": "作是說兩眼見色；但合一眼而視色起不淨識，",
    "T26n1543_001:0773c13": "開兩眼視色起淨識，是故兩眼見色。如合，壞",
    "T26n1543_001:0773c14": "滅沒亦如是，耳聲鼻香亦復如是。諸過去者",
    "T26n1543_001:0773c15": "一切不現耶？答曰：或過去非不現。云何過去",
    "T26n1543_001:0773c16": "非不現？答曰：如優陀耶言，一切結過去，於園",
    "T26n1543_001:0773c17": "離園去，於欲不染欲，如鍊真金。是謂過去非",
    "T26n1543_001:0773c18": "不現。云何不現非過去？答曰：如有一人乘神",
    "T26n1543_001:0773c19": "足不現，或以呪術、或以藥草，此謂不現非過",
    "T26n1543_001:0773c20": "去。云何過去亦不現？答曰：諸行起始起、生始",
    "T26n1543_001:0773c21": "生、成始成，得盡去、無現、變易過去，過去世",
    "T26n1543_001:0773c22": "攝過去世，是為過去亦不現。云何不過去亦",
    "T26n1543_001:0773c23": "不現？答曰：除上爾所事，諸過去者一切盡乎？",
    "T26n1543_001:0773c24": "答曰：或過去非盡。云何過去非盡？答曰：如優",
    "T26n1543_001:0773c25": "陀耶言，一切結過去，於園離園去，於欲不染欲，",
    "T26n1543_001:0773c26": "如鍊真金。是謂過去不盡。云何盡不過去？答",
    "T26n1543_001:0773c27": "曰：如世尊言，是謂聖弟子盡地獄、畜生、餓鬼",
    "T26n1543_001:0773c28": "惡趣道，是謂已盡不過去也。云何過去亦",
    "T26n1543_001:0773c29": "盡乎？答曰：諸行起始起、生始生、成始成，得盡",
    "T26n1543_001:0774a01": "去、無現、變易過去，過去世攝過去世，是謂",
    "T26n1543_001:0774a02": "過去亦盡。云何非過去非盡？答曰：除上爾所",
    "T26n1543_001:0774a03": "事。復次我今當說結。結或過去非盡、或盡非",
    "T26n1543_001:0774a04": "過去、或過去亦盡、或不過去亦不盡。云何過",
    "T26n1543_001:0774a05": "去不盡？答曰：諸過去結不盡，有餘、不滅、不吐，",
    "T26n1543_001:0774a06": "是謂過去不盡。云何盡不過去乎？答曰：諸",
    "T26n1543_001:0774a07": "未來結已盡，無餘、已滅、已吐，是謂盡不過去。",
    "T26n1543_001:0774a08": "云何過去亦盡？答曰：過去結已盡，無餘、已滅、",
    "T26n1543_001:0774a09": "已吐，是謂過去已盡。云何不過去亦不盡？答",
    "T26n1543_001:0774a10": "曰：未來結不盡，有餘、不滅、不吐，及現在諸結，",
    "T26n1543_001:0774a11": "是謂不過去亦不盡。諸過去者盡沒乎？答曰：",
    "T26n1543_001:0774a12": "或過去不沒。云何過去不沒？答曰：如優陀耶",
    "T26n1543_001:0774a13": "言，一切結過去，於園離園去，於欲不染欲，如鍊",
    "T26n1543_001:0774a14": "真金。是謂過去不沒。云何沒非過去？答曰：",
    "T26n1543_001:0774a15": "我今當說狹小事，如小舍。言舍沒街巷、器小，",
    "T26n1543_001:0774a16": "眼見色言眼沒，是謂沒非過去。云何過去亦",
    "T26n1543_001:0774a17": "沒？答曰：諸行起始起、生始生、成始成，得盡去、",
    "T26n1543_001:0774a18": "無現、變易過去，過去世攝過去世，是為過去",
    "T26n1543_001:0774a19": "亦沒。云何非過去亦非沒？答曰：除上爾所事。",
    "T26n1543_001:0774a20": "復次我今當說結，結或過去非沒、或沒非過",
    "T26n1543_001:0774a21": "去、或過去亦沒、或不過去亦不沒。云何過去",
    "T26n1543_001:0774a22": "非沒？答曰：諸過去結未盡，有餘、不滅、不吐，是",
    "T26n1543_001:0774a23": "謂過去非沒。云何沒不過去？答曰：諸未來",
    "T26n1543_001:0774a24": "結以盡，無餘、已滅、已吐，是謂沒不過去。云何",
    "T26n1543_001:0774a25": "過去亦沒？答曰：諸過去結已盡，無餘、已滅、已",
    "T26n1543_001:0774a26": "吐，是謂過去亦沒。云何不過去亦不沒？答曰：",
    "T26n1543_001:0774a27": "諸未來結不盡，有餘、不滅、不吐，及現在結，是",
    "T26n1543_001:0774a28": "謂不過去亦不沒。若苦生疑是苦非苦，當言",
    "T26n1543_001:0774a29": "一意為眾多意耶？答曰：是苦一意、無苦二意。",
    "T26n1543_001:0774b01": "若習盡道生疑是道非道，當言一意為眾多",
    "T26n1543_001:0774b02": "意耶？答曰：是道一意、無道二意。頗有一意是",
    "T26n1543_001:0774b03": "疑不疑？答曰：無也。於苦有疑、於苦無疑，非",
    "T26n1543_001:0774b04": "為苦疑、非為苦無疑。於習盡道疑、於道無疑，",
    "T26n1543_001:0774b05": "非為道疑、非為道無疑。云何名身？云何句身？",
    "T26n1543_001:0774b06": "云何味身？名身云何？答曰：名者分別語，有增",
    "T26n1543_001:0774b07": "數相，施設說轉名，是為名身。云何句身？答",
    "T26n1543_001:0774b08": "曰：如是句身得義滿記彼此業。世尊亦說：",
    "T26n1543_001:0774b09": "諸惡莫作，　　諸善奉行，　　自淨其意，",
    "T26n1543_001:0774b10": "是諸佛教。",
    "T26n1543_001:0774b11": "諸惡莫作此一句，諸善奉行此二句，自淨其",
    "T26n1543_001:0774b12": "意此三句，是諸佛教此四句，如是句義滿記",
    "T26n1543_001:0774b13": "彼此業，是謂句身。云何味身？答曰：字身說",
    "T26n1543_001:0774b14": "味身。世尊亦說：頌是偈相，字是味相，名是依",
    "T26n1543_001:0774b15": "偈造者。偈體如是字說味身，是謂味身。如",
    "T26n1543_001:0774b16": "佛世尊告諸弟子稱言癡人，此義云何？以何",
    "T26n1543_001:0774b17": "等故佛世尊稱言癡人？答曰：佛世尊法中，不",
    "T26n1543_001:0774b18": "順戒行犯眾過事、無果實行，故稱癡人。復",
    "T26n1543_001:0774b19": "次佛世尊，不順教誡教使順法，故稱癡人。是",
    "T26n1543_001:0774b20": "佛世尊常訓誨語。如今和上阿闍梨教訓",
    "T26n1543_001:0774b21": "弟子，稱言：癡人，所作非法、造不善事。佛世尊",
    "T26n1543_001:0774b22": "亦復如是告諸弟子稱曰癡人。有六因：相應",
    "T26n1543_001:0774b23": "因、共有因、自然因、一切遍因、報因、所作因。云",
    "T26n1543_001:0774b24": "何名相應因？答曰：痛痛相應法，相應因中",
    "T26n1543_001:0774b25": "因。痛相應法，痛相應因中因。想、思、更樂、憶、欲、",
    "T26n1543_001:0774b26": "解脫、念、三昧、慧，慧相應法，相應因中因。慧相",
    "T26n1543_001:0774b27": "應法，慧相應因中因。是謂相應因。云何共有",
    "T26n1543_001:0774b28": "因？答曰：心心所念法共有因中因，心所念法",
    "T26n1543_001:0774b29": "心共有因中因。復次心心所迴身行口行共",
    "T26n1543_001:0774c01": "有因中因，復次心心所迴心不相應行共有因",
    "T26n1543_001:0774c02": "中因，心所迴心不相應行心共有因中因，復",
    "T26n1543_001:0774c03": "次共生四大展轉共有因中因。是謂共有因",
    "T26n1543_001:0774c04": "因中因，展轉相生義也。云何自然因？答曰：本生善根、後生",
    "T26n1543_001:0774c05": "善根，與善根相應法，自界自然因中因。過去",
    "T26n1543_001:0774c06": "善根未來現在善根，與善根相應法，自界自",
    "T26n1543_001:0774c07": "然因中因。過去現在善根未來善根，與善根",
    "T26n1543_001:0774c08": "相應法，自界自然因中因。無記根亦復如是",
    "T26n1543_001:0774c09": "四痛：一愛、二五邪見、三憍慢、四無明也。本生不善根、後生不善根，與",
    "T26n1543_001:0774c10": "不善根相應法，自然因中因。過去不善根、未",
    "T26n1543_001:0774c11": "來現在不善根，與不善根相應法，自然因中",
    "T26n1543_001:0774c12": "因。過去現在不善根、未來不善根，與不善根",
    "T26n1543_001:0774c13": "相應法，自然因中因。是謂自然因。云何一切",
    "T26n1543_001:0774c14": "遍因？答曰：本生苦諦斷一切遍使，後生習",
    "T26n1543_001:0774c15": "盡道思惟斷使，與使相應法，自界一切遍因",
    "T26n1543_001:0774c16": "中因。過去苦諦斷一切遍使、未來現在習盡",
    "T26n1543_001:0774c17": "道思惟斷使，與使相應法，自界一切遍因中",
    "T26n1543_001:0774c18": "因。過去現在苦諦所斷一切遍使、未來習盡",
    "T26n1543_001:0774c19": "道思惟斷使，與使相應法，自界一切遍因中",
    "T26n1543_001:0774c20": "因。習諦所斷亦復如是。是謂一切遍因。云",
    "T26n1543_001:0774c21": "何報因？答曰：諸心心所念法受報色，心心法",
    "T26n1543_001:0774c22": "心不相應行，彼心心法此報報因中因。復次",
    "T26n1543_001:0774c23": "諸身口行受報色，心心法心不相應行，是彼",
    "T26n1543_001:0774c24": "身口行此報報因中因。復次諸心不相應行",
    "T26n1543_001:0774c25": "受報色，心心法心不相應行，彼心不相應行",
    "T26n1543_001:0774c26": "此報報因中因。是謂報因。彼云何所作因？",
    "T26n1543_001:0774c27": "答曰：眼緣色生眼識，彼眼識眼所作因中因，",
    "T26n1543_001:0774c28": "若色彼共有法彼相應。耳聲耳識、鼻香鼻識、舌",
    "T26n1543_001:0774c29": "味舌識、身細滑身識、意法意識，彼共有法彼",
    "T26n1543_001:0775a01": "相應。色法無色法、可見法不可見法、有對法",
    "T26n1543_001:0775a02": "無對法、有漏法無漏法、有為法無為法，如是",
    "T26n1543_001:0775a03": "諸法所作因，除其自然。耳鼻舌身意緣法生",
    "T26n1543_001:0775a04": "意識，彼意識意所作因中因，若彼法共有法",
    "T26n1543_001:0775a05": "彼相應。眼色眼識、耳聲耳識、鼻香鼻識、舌味",
    "T26n1543_001:0775a06": "舌識、身細滑身識，彼共有法彼相應。色法無",
    "T26n1543_001:0775a07": "色法、可見法不可見法、有對法無對法、有漏",
    "T26n1543_001:0775a08": "法無漏法、有為法無為法，如是諸法所作因",
    "T26n1543_001:0775a09": "中因，除其自然。是謂所作因。若心使俱諸使",
    "T26n1543_001:0775a10": "心俱，彼使此心所使耶？答曰：或所使、或不所",
    "T26n1543_001:0775a11": "使。云何所使？答曰：諸使未盡，此所使。云何不",
    "T26n1543_001:0775a12": "所使？答曰：諸使盡，此不所使。設使心所使此",
    "T26n1543_001:0775a13": "心俱使，彼使此心俱使耶？答曰：或是彼非餘、",
    "T26n1543_001:0775a14": "或是彼是餘。云何是彼非餘？答曰：苦智生、習",
    "T26n1543_001:0775a15": "智不生。若心習諦所斷、苦諦所斷，緣是謂是",
    "T26n1543_001:0775a16": "彼非餘。云何是彼是餘？答曰：人染污心一切",
    "T26n1543_001:0775a17": "被縛繫，是謂是彼是餘。若心使俱諸使心",
    "T26n1543_001:0775a18": "俱，彼使此心當滅耶？答曰：或滅、或不滅。云何",
    "T26n1543_001:0775a19": "滅？答曰：諸使於彼緣滅，是謂滅。云何不滅？答",
    "T26n1543_001:0775a20": "曰：諸使於彼緣未盡，是謂不滅。相應諸使此",
    "T26n1543_001:0775a21": "使何所滅？答曰：諸使緣滅也。如是汝語使",
    "T26n1543_001:0775a22": "緣滅耶？答曰：如是。若作是語，諸使盡諦道諦",
    "T26n1543_001:0775a23": "所斷無漏緣，此使何所滅？此滅彼滅此事不",
    "T26n1543_001:0775a24": "然。如向者語，諸使盡諦道諦所斷有漏緣，此",
    "T26n1543_001:0775a25": "盡彼當言盡。設諸使心所斷，此斷心俱使，",
    "T26n1543_001:0775a26": "彼使此心俱使耶？答曰：或是彼非餘、或是彼",
    "T26n1543_001:0775a27": "是餘。云何是彼非餘？答曰：若心無染思惟所",
    "T26n1543_001:0775a28": "斷，是謂是彼非餘。云何是彼是餘？答曰：若",
    "T26n1543_001:0775a29": "心有染，是謂是彼是餘。盡緣識云何？答曰：",
    "T26n1543_001:0775b01": "苦智生、習智未生。若心習諦所斷、苦諦所斷",
    "T26n1543_001:0775b02": "緣，是謂盡緣識。彼識幾使所使？答曰：十九。一",
    "T26n1543_001:0775b03": "心耶？不也。欲愛未盡，苦智生、習智未生。若欲",
    "T26n1543_001:0775b04": "界心習諦所斷、苦諦所斷緣，是謂盡緣識。此",
    "T26n1543_001:0775b05": "識幾使所使？答曰：欲界習諦所斷七。欲愛盡、",
    "T26n1543_001:0775b06": "色愛未盡，苦智生、習智未生。若色界心習諦",
    "T26n1543_001:0775b07": "所斷、苦諦所斷緣，是謂盡緣識。彼識有幾使",
    "T26n1543_001:0775b08": "所使？答曰：色界習諦所斷六。色愛盡、無色愛",
    "T26n1543_001:0775b09": "未盡，若苦智生、習智未生，若無色界心習諦",
    "T26n1543_001:0775b10": "所斷、苦諦所斷緣，是謂盡緣識。彼識幾使",
    "T26n1543_001:0775b11": "所使？答曰：無色界習諦所斷六。智品第二竟",
    "T26n1543_001:0775b12": "梵本二百三十首盧長二十字。",
    "T26n1543_001:0775b13": "阿毘曇八犍度論卷第一"
}