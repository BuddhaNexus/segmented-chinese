{
    "T45n1859_002:0174c17": "肇論疏卷中",
    "T45n1859_002:0174c19": "釋元康撰",
    "T45n1859_002:0174c20": "般若無知論般若無知論",
    "T45n1859_002:0174c21": "此論第三明因申般若教也。而言般若者。梵",
    "T45n1859_002:0174c22": "音。此云智慧也。無智者。無有取相之知耳。常",
    "T45n1859_002:0174c23": "人皆謂般若是智。則有知也。若有知則有取",
    "T45n1859_002:0174c24": "著。若有取著即不契無生。今明般若真智。無",
    "T45n1859_002:0174c25": "取無緣。雖證真諦。而不取相。故云無知。",
    "T45n1859_002:0174c26": "夫般若虛玄下　此論文有三章。第一正是",
    "T45n1859_002:0174c27": "本論。第二劉公致問。第三肇師釋答。今初。本",
    "T45n1859_002:0174c28": "論之中。文有三章。第一先序般若之因由。第",
    "T45n1859_002:0174c29": "二正標無知之宗旨。第三問答料簡。今初序",
    "T45n1859_002:0175a01": "中。文有四段。第一標宗旨。第二序什師。第三",
    "T45n1859_002:0175a02": "歎秦王。第四明論意。今初也。般若之法。無相",
    "T45n1859_002:0175a03": "故虛。幽隱故玄。玄黑也。幽深難測。義如玄",
    "T45n1859_002:0175a04": "黑。河上注老子云。玄天也。此亦以天遠難明",
    "T45n1859_002:0175a05": "義。同幽黑也。蓋是三乘之宗極誠真一無差",
    "T45n1859_002:0175a06": "者。蓋者不定之辭也。謂是而未敢為是。故",
    "T45n1859_002:0175a07": "云蓋是也。三乘皆有般若。皆因般若而得成",
    "T45n1859_002:0175a08": "道。皆以般若為宗本。皆以般若為至極。然有",
    "T45n1859_002:0175a09": "深淺不同。故有大小之異。以此義故。信般若",
    "T45n1859_002:0175a10": "是真是一無差之法也。然異端之論紛然久",
    "T45n1859_002:0175a11": "矣者。般若之法。理性無差。比者學人釋有差",
    "T45n1859_002:0175a12": "異。以其不能明般若之性。故異說不同。即如",
    "T45n1859_002:0175a13": "遠法師集云。聞壹公以等智為般若。情實不",
    "T45n1859_002:0175a14": "甘。即其事也。何者。等智者是共有之智。上下",
    "T45n1859_002:0175a15": "是同。如涅槃經云。一切眾生。皆有三種等智。",
    "T45n1859_002:0175a16": "所謂婬欲。恐怖。飲食。小乘依此。故立等智。",
    "T45n1859_002:0175a17": "此是麁近。未為深妙。豈以此智而為般若乎。",
    "T45n1859_002:0175a18": "道一師不解。故云以此為般若耳。今肇法師",
    "T45n1859_002:0175a19": "亦彈此義。故云爾也。亦可常人或謂般若有",
    "T45n1859_002:0175a20": "知。或謂無知不能分別。今詺此為異端耳。",
    "T45n1859_002:0175a21": "有天竺沙門下　第二序什法師也。高僧傳",
    "T45n1859_002:0175a22": "云。什法師父。是天竺國宰相子。名鳩摩羅焰。",
    "T45n1859_002:0175a23": "祖父當紹位。乃避位不受。東遊龜茲。龜茲王",
    "T45n1859_002:0175a24": "帛伅妹。體有赤靨。法生智子。諸圀娉之。皆",
    "T45n1859_002:0175a25": "不肯應。乃見焰。心欲當之。王遂逼妻焰。焰遂",
    "T45n1859_002:0175a26": "納之。生什法師。法師出家已後。又往天竺。故",
    "T45n1859_002:0175a27": "云天竺法師也。而言鳩摩羅什者。本名鳩摩",
    "T45n1859_002:0175a28": "羅耆婆。此云童壽。其父名鳩摩羅焰。母名耆",
    "T45n1859_002:0175a29": "婆。今合取父母之名為字。故云爾也。至此已",
    "T45n1859_002:0175b01": "後。善解文什。故名為什。此梗概。略取傳意。",
    "T45n1859_002:0175b02": "非全文也。此是皎法師作傳云爾。餘處不見。",
    "T45n1859_002:0175b03": "然此語或可然。或不然也。何者。若什法師至",
    "T45n1859_002:0175b04": "此。善解文什。故云羅什者。高僧傳中。更有梵",
    "T45n1859_002:0175b05": "僧。名佛駄什。亦解文什。然後名什乎。彼既不",
    "T45n1859_002:0175b06": "然。此何獨然哉。以此言之。未必然也。少踐大",
    "T45n1859_002:0175b07": "方者。老子云大方無隅。今借此語。以喻大",
    "T45n1859_002:0175b08": "乘之法也。什法師七歲出家。先學小乘諸論。",
    "T45n1859_002:0175b09": "至年十三。從參軍王子須利耶蘇摩受學。蘇",
    "T45n1859_002:0175b10": "摩兄弟二人。兄名須利耶跋陀。弟名須利耶",
    "T45n1859_002:0175b11": "蘇摩。蘇摩才辨絕倫。兄及諸人皆從受業。蘇",
    "T45n1859_002:0175b12": "摩為什說阿耨達經。什聞陰界諸法皆空無",
    "T45n1859_002:0175b13": "相。怪而問曰。此經更有何義。而皆破壞諸",
    "T45n1859_002:0175b14": "法。答曰。眼等諸法。非真實有。什既執有根。",
    "T45n1859_002:0175b15": "彼據因成無實。於是研覈大小。往復移時。什",
    "T45n1859_002:0175b16": "方知理有所歸。遂專務方等。因廣求義要。受",
    "T45n1859_002:0175b17": "誦中百十二門等。故云少踐大方也。又大方",
    "T45n1859_002:0175b18": "者。謂天竺國。什雖生龜茲。早向天竺耳。研機",
    "T45n1859_002:0175b19": "斯趣者。機是機根也。易云。知幾平聲其神乎。",
    "T45n1859_002:0175b20": "又云。幾者動之漸。字與今別。義或可同也。或",
    "T45n1859_002:0175b21": "不同也。而言同者。動之漸亦是心也。言不同",
    "T45n1859_002:0175b22": "者。機但論心。動之微則泛論諸事耳。什法師",
    "T45n1859_002:0175b23": "年二十。於龜茲王宮中受戒。住於新寺。又於",
    "T45n1859_002:0175b24": "寺側古宮中。初得放光經。始就披讀。魔來蔽",
    "T45n1859_002:0175b25": "文。唯見空紙。什知魔所為。誓心逾固。魔去字",
    "T45n1859_002:0175b26": "顯。仍習誦之。復聞空中聲。曰汝是智人。何用",
    "T45n1859_002:0175b27": "讀此。什曰。汝是小魔。宜時速去。我心如地。",
    "T45n1859_002:0175b28": "不可轉動。今指此事。故云爾也。獨拔於言像",
    "T45n1859_002:0175b29": "之表者。周易有文言象辭。假文言象辭。方顯",
    "T45n1859_002:0175c01": "易道。王弼周易略例。明象文云。夫象者出意",
    "T45n1859_002:0175c02": "者也。言者明象者也。盡意莫若象。盡象莫若",
    "T45n1859_002:0175c03": "言。言生於象。故可尋言以觀象。象生於意。故",
    "T45n1859_002:0175c04": "可尋象以觀意。意以象盡。象以言著。故言",
    "T45n1859_002:0175c05": "者所以明象。得象而忘言。象者所以存意。得",
    "T45n1859_002:0175c06": "意而忘象。是故存言者。非得象者也。存象者。",
    "T45n1859_002:0175c07": "非得意者也。象生於意而存象焉。則所存者。",
    "T45n1859_002:0175c08": "乃非其象也。言生於象而存言焉。則所存者。",
    "T45n1859_002:0175c09": "乃非其言也。然則忘象者乃得意者也。忘言",
    "T45n1859_002:0175c10": "者乃得象者也。今借此語用也。易之言象。本",
    "T45n1859_002:0175c11": "明易道。什法師玄悟般若。不假言象也。妙契",
    "T45n1859_002:0175c12": "於希微之境者。有本有得字也。契謂契會也。",
    "T45n1859_002:0175c13": "說文云。契要也。案契刻木為要也。然契有雌",
    "T45n1859_002:0175c14": "雄。像於男女。雄為左契。雌為右契老子云",
    "T45n1859_002:0175c15": "執左契。此之謂矣。希微者。老子云。視之不見",
    "T45n1859_002:0175c16": "名曰夷。聽之不聞名曰希。搏之不得名曰微。",
    "T45n1859_002:0175c17": "此三者不可致詰。故混而為一。今借此語。",
    "T45n1859_002:0175c18": "以喻般若無聲無形。什法師能妙契會也。齊",
    "T45n1859_002:0175c19": "異學於迦夷者。齊謂齊整也。異學是外道也。",
    "T45n1859_002:0175c20": "迦夷是中天竺國名。此云赤澤國也。言迦夷",
    "T45n1859_002:0175c21": "者。意言在西國破外道。未必克在中天竺也。",
    "T45n1859_002:0175c22": "其事者。龜茲北界溫宿國。有一外道。神辨英",
    "T45n1859_002:0175c23": "秀。名振諸國。手擊王鼓而自誓曰。論勝我者。",
    "T45n1859_002:0175c24": "斬首謝之。什法師既至。以二義相撿。則迷",
    "T45n1859_002:0175c25": "悶自失。稽首歸依。今指此事也。楊淳風以東",
    "T45n1859_002:0175c26": "扇者。風謂般若慧風。如淳和之風也。東扇。謂",
    "T45n1859_002:0175c27": "扇般若之風於此東國也。其事者。什母先將",
    "T45n1859_002:0175c28": "什至北天竺。遇一阿羅漢。名達摩瞿沙。見而",
    "T45n1859_002:0175c29": "異之。謂其母曰。常當守護。此沙彌若年至三",
    "T45n1859_002:0176a01": "十五。不破戒者。度人無數。如憂婆毱多。若破",
    "T45n1859_002:0176a02": "戒者。無所能為。正可才明絕世法師而已。遂",
    "T45n1859_002:0176a03": "將什歸其母。後復往天竺。臨去謂什曰。方等",
    "T45n1859_002:0176a04": "深教。應大闡真丹。傳之東土。唯爾之力。但於",
    "T45n1859_002:0176a05": "自身無益。其可如何。什曰。大士之道。利彼忘",
    "T45n1859_002:0176a06": "軀。若必使大化流傳。能洗悟矇俗。雖後身",
    "T45n1859_002:0176a07": "當爐鑊苦而無恨。後遂傳法來此。故云東扇",
    "T45n1859_002:0176a08": "也。將爰燭殊方而匿曜涼土者。將欲也。爰於",
    "T45n1859_002:0176a09": "也。小爾雅云。爰易也。燭照也。涼土即涼州",
    "T45n1859_002:0176a10": "也。涼有五涼。前涼張軌。後涼呂光。南涼吐蕃",
    "T45n1859_002:0176a11": "烏孤。西涼季暠。今言涼者。沮渠蒙遜。五涼並",
    "T45n1859_002:0176a12": "都姑臧。前後二涼並都姑臧可知。而南涼西",
    "T45n1859_002:0176a13": "涼北涼亦都姑臧者。南涼初都武威西平。後",
    "T45n1859_002:0176a14": "徙東都。又從姑臧。又反東都也。西涼初都姑",
    "T45n1859_002:0176a15": "臧。後遷須泉。蒙遜初都張掖。後遷姑臧也。今",
    "T45n1859_002:0176a16": "言涼者。是蒙遜涼也。言什法師將欲照燭此",
    "T45n1859_002:0176a17": "國。所以在涼土。隱匿才智者。有所以也。其事",
    "T45n1859_002:0176a18": "者。前秦主符堅。建元十三年正月。太史奏。有",
    "T45n1859_002:0176a19": "星現於外國分野。當有大德智人。入輔中國。",
    "T45n1859_002:0176a20": "堅曰。吾聞西國有鳩摩羅什。襄陽有釋道安。",
    "T45n1859_002:0176a21": "將非此耶。即遣使求之。至十八年九月。堅",
    "T45n1859_002:0176a22": "遣驍騎將軍呂光。凌江將軍姜飛。率兵七萬。",
    "T45n1859_002:0176a23": "西伐龜茲。臨發堅餞光於建章宮。謂光曰。夫",
    "T45n1859_002:0176a24": "帝王應天而治。以子愛蒼生為本。豈貪其地",
    "T45n1859_002:0176a25": "而伐之。正以懷道之人故也。朕聞西域有鳩",
    "T45n1859_002:0176a26": "摩羅什。深解法相。朕甚思之。賢哲者國之大",
    "T45n1859_002:0176a27": "寶。若剋龜茲。可馳驛送什。光果剋龜茲。將什",
    "T45n1859_002:0176a28": "東返。行至涼州。聞符堅為姚萇所害。光乃竊",
    "T45n1859_002:0176a29": "號關外。光死。子紹襲位。光庶子纂。殺紹自",
    "T45n1859_002:0176b01": "立。光姪超。殺纂立其兄隆。總經十八年。呂",
    "T45n1859_002:0176b02": "光父子不弘正道故。蘊具深解無所宣化。今",
    "T45n1859_002:0176b03": "言此事也。所以道不虛應應必有由矣者。符",
    "T45n1859_002:0176b04": "堅死此則無由也。姚興出是謂有由也。弘始",
    "T45n1859_002:0176b05": "三年下。後秦姚興年號也。歲次星紀者。丑月",
    "T45n1859_002:0176b06": "為星紀。丑年為赤奮若。今以月名詺年。故云",
    "T45n1859_002:0176b07": "星紀。何者。爾雅釋名云。寅年攝提格。卯年單",
    "T45n1859_002:0176b08": "閼。辰年執除。已年大荒落。午年敦䍧。未年協",
    "T45n1859_002:0176b09": "洽。申年涒灘。酉年作㕺。戌年閹茂。亥年大淵",
    "T45n1859_002:0176b10": "獻。子年困頓。丑年赤奮若月也。正月析木。二",
    "T45n1859_002:0176b11": "月大火。三月壽星。四月鶉尾五月鶉火。六月",
    "T45n1859_002:0176b12": "鶉首。七月實沈。八月大梁。九月降婁。十月娵",
    "T45n1859_002:0176b13": "觜。十一月玄枵。十二月星紀。今弘始三年正",
    "T45n1859_002:0176b14": "當丑年。年屬赤奮若。今以丑月之名。以代丑",
    "T45n1859_002:0176b15": "年之名。故云弘始三年歲次星紀也。有人云。",
    "T45n1859_002:0176b16": "十二年名。十二月名。皆是次第互用無苦在。",
    "T45n1859_002:0176b17": "故以月名詺年也。秦乘入國之謀舉師以來",
    "T45n1859_002:0176b18": "之意者。諸本皆云八國者。非也。今依古本",
    "T45n1859_002:0176b19": "入國是也。三十國春秋云。呂隆懼南涼北涼",
    "T45n1859_002:0176b20": "之逼。表奏請迎。隆遷于秦。呂光之嗣於是乎",
    "T45n1859_002:0176b21": "絕。此乃是呂隆入秦國。非是八國也。高僧傳",
    "T45n1859_002:0176b22": "云。弘始三年三月。有樹連理生于廟庭。逍遙",
    "T45n1859_002:0176b23": "園。葱變為薤。以為美瑞。謂至人應入國。至五",
    "T45n1859_002:0176b24": "月。興遣隴西公碩德。西伐呂隆。隆軍大敗。至",
    "T45n1859_002:0176b25": "九月隆上表歸降。方得迎什入關。故云入國",
    "T45n1859_002:0176b26": "之謀也。師者兵眾也。舉兵以取什法師來耳。",
    "T45n1859_002:0176b27": "意者北天竺之運數其然矣者。文選魯靈光",
    "T45n1859_002:0176b28": "殿賦序云。自西京未央。皆見墮壞。而靈光",
    "T45n1859_002:0176b29": "巋然獨存。意者。豈非神明扶持。以保漢室。今",
    "T45n1859_002:0176c01": "効此語也。明符堅舉兵法。往取什法師。未",
    "T45n1859_002:0176c02": "至而卒。今姚興舉兵往取。乃得歸來者。此是",
    "T45n1859_002:0176c03": "北天之運。運數應爾也。而言北天者。大品",
    "T45n1859_002:0176c04": "經云。般若於佛滅後。至南方。次至西方。後至",
    "T45n1859_002:0176c05": "北方。北方大興盛。大智論釋云。北方謂北天",
    "T45n1859_002:0176c06": "竺也。今謂北天竺。運數展轉。方至東國。故云",
    "T45n1859_002:0176c07": "爾耳。",
    "T45n1859_002:0176c08": "大秦天王者　第三歎秦王姚興也。興初承",
    "T45n1859_002:0176c09": "父之後。僭稱皇帝。後之皇帝。號自稱秦王。百",
    "T45n1859_002:0176c10": "官皆隆號。改年弘始。今不稱天子。此云天王",
    "T45n1859_002:0176c11": "耳。道契百王之端下。道居前王之表。故云",
    "T45n1859_002:0176c12": "百王之端。德潤洽於未來之世。故云千載之",
    "T45n1859_002:0176c13": "下。遊刃萬機者。智刃也。莊子內篇養生章",
    "T45n1859_002:0176c14": "云。庖丁為文惠君解牛。手之所觸。肩之所",
    "T45n1859_002:0176c15": "倚。足之所履。膝之所踦砉呼歷反然響然。奏",
    "T45n1859_002:0176c16": "刀騞然。莫不中音。合於桑林之舞。乃中經首",
    "T45n1859_002:0176c17": "之會。文惠君曰。嘻善哉伎。蓋至於是乎。庖丁",
    "T45n1859_002:0176c18": "釋刀對曰。臣之所好者道也。進乎伎矣乎始",
    "T45n1859_002:0176c19": "臣解牛之時。所見無非牛者。三年之後。未嘗",
    "T45n1859_002:0176c20": "見全牛也方今之時。臣以神遇而不以目視。",
    "T45n1859_002:0176c21": "良庖歲更刀而割也。族庖月更刀而折也。今",
    "T45n1859_002:0176c22": "臣之刀。十九年矣。所解數千牛矣。而刀刃",
    "T45n1859_002:0176c23": "若新發於硎。彼節者有聞。而刀刃者無厚。以",
    "T45n1859_002:0176c24": "無厚入有間。恢恢乎。其於游刃必有餘地矣。",
    "T45n1859_002:0176c25": "萬機者。尚書咎繇謨曰。兢兢業業一日二日",
    "T45n1859_002:0176c26": "萬機。孔注云。幾微也。言當戒懼萬事之微。今",
    "T45n1859_002:0176c27": "作機字。仍是單機字也。言秦王者。外能遊",
    "T45n1859_002:0176c28": "智刃斷割國務。內能終日弘通佛道也。信季",
    "T45n1859_002:0176c29": "俗蒼生之所天下。信言信是也。季者。孟仲季。",
    "T45n1859_002:0177a01": "季末也。信秦王是季俗蒼生所仰如天。釋迦",
    "T45n1859_002:0177a02": "遺法之所憑如杖。亦杖託之杖也。遺法杖之",
    "T45n1859_002:0177a03": "而得興盛也。而言蒼生者。蒼是天色。莊子逍",
    "T45n1859_002:0177a04": "遙篇云。天之蒼蒼。其正色耶。今云天生。故云",
    "T45n1859_002:0177a05": "蒼生。所謂眾生也。時乃集義學沙門下。于時",
    "T45n1859_002:0177a06": "集諸僧也。義學謂學義者也。秦時有逍遙園。",
    "T45n1859_002:0177a07": "園中有觀。故云逍遙觀也。叡師云。逍遙園西",
    "T45n1859_002:0177a08": "明閣。閣亦觀也。逍遙園在西京故城之北。臨",
    "T45n1859_002:0177a09": "渭水也。躬執秦文與什參定方等者。什法師",
    "T45n1859_002:0177a10": "弘始三年十二月二十日至長安。弘始五年",
    "T45n1859_002:0177a11": "四月二十三日。於逍遙園中。出大品經。秦王",
    "T45n1859_002:0177a12": "躬覽舊經。驗其得失。今言其事也。其所開託",
    "T45n1859_002:0177a13": "者下。明秦王所請譯經。開託法門者。非但取",
    "T45n1859_002:0177a14": "益當時。乃為末代津梁也。累劫者。意云當來",
    "T45n1859_002:0177a15": "久遠利益也。",
    "T45n1859_002:0177a16": "余以短乏下　第四序論意也。短謂短學。乏",
    "T45n1859_002:0177a17": "謂乏才。曾謂曾經也。廁謂間廁也。嘉善也。謂",
    "T45n1859_002:0177a18": "經預間在五百人數會耳。以為上聞異要始",
    "T45n1859_002:0177a19": "于時也者。我以此時初聞異法要法耳。然聖",
    "T45n1859_002:0177a20": "智幽微下。前且明曾聞般若。今明般若難解。",
    "T45n1859_002:0177a21": "不可言說也。為試罔像其懷下。懷抱罔像。然",
    "T45n1859_002:0177a22": "似如有解。寄狂言以說之也。而言罔像者。莊",
    "T45n1859_002:0177a23": "子外篇北遊章云。黃帝遊赤水之北。登乎崑",
    "T45n1859_002:0177a24": "崙之丘。南望而遺其玄珠。使智索之而不得。",
    "T45n1859_002:0177a25": "使離誰朱索之而不得。使契詬索之而不得。",
    "T45n1859_002:0177a26": "乃使罔象。罔象得之。黃帝曰。異哉罔象。乃可",
    "T45n1859_002:0177a27": "以得之乎。郭注云。明得真者。非用心也。罔象",
    "T45n1859_002:0177a28": "焉即真。今用此語也。字雖少異。本出莊子",
    "T45n1859_002:0177a29": "文。",
    "T45n1859_002:0177b01": "放光云般若無所有相下　第二正標無知論",
    "T45n1859_002:0177b02": "之宗旨。以為論體也。文有五段。第一標宗。第",
    "T45n1859_002:0177b03": "二辨相。第三融會。第四明體。第五總結。今",
    "T45n1859_002:0177b04": "初。文中有三。初正標宗。次解釋。後引證。今",
    "T45n1859_002:0177b05": "初引兩經標立無知宗旨也。此辨智照之用",
    "T45n1859_002:0177b06": "而曰無相無知者。此亦是釋。但未正釋也。此",
    "T45n1859_002:0177b07": "句如問。既云般若。正明智用。應是有知。乃云",
    "T45n1859_002:0177b08": "無相無知。何故然耶。果有無相之知不知之",
    "T45n1859_002:0177b09": "照明矣者。此句如答也。果者決定也。定有無",
    "T45n1859_002:0177b10": "相之知。則無取相之知。以無取相之知。以無",
    "T45n1859_002:0177b11": "取相之知。明是無知也。",
    "T45n1859_002:0177b12": "何者夫有所知即有所不知下　第二解釋",
    "T45n1859_002:0177b13": "也。有所知者。取相知也。若有取相知。則無無",
    "T45n1859_002:0177b14": "相知也。又取相此即忘彼。知事即迷理。故知",
    "T45n1859_002:0177b15": "有所知者。則有所不知也。以聖心無知無所",
    "T45n1859_002:0177b16": "不知者。無此取相知。則有無相知也。又取相",
    "T45n1859_002:0177b17": "既有所不知。即不取相則無所不知。理數然",
    "T45n1859_002:0177b18": "矣。不知之知乃曰一切知者。無心取相而能",
    "T45n1859_002:0177b19": "知萬物者。乃是聖人一切智之所知也。",
    "T45n1859_002:0177b20": "經云聖心無知下　第三引證也。",
    "T45n1859_002:0177b21": "是以聖人虛其心而實其照下　第二辨相",
    "T45n1859_002:0177b22": "也。所言相者。非有相之相。乃是無相之相耳。",
    "T45n1859_002:0177b23": "老子云。虛其心。實其腹。弱其志。強其骨。今",
    "T45n1859_002:0177b24": "借此語也。虛其心。謂不取相也。實其照。遍",
    "T45n1859_002:0177b25": "知萬法也。故能默曜韜光者。以不取相。故",
    "T45n1859_002:0177b26": "能潛照萬法也。鞱光者。謂藏匿智光。而不",
    "T45n1859_002:0177b27": "取相也。虛心者。謂心無執著也。玄覽者。謂",
    "T45n1859_002:0177b28": "幽鑒也。閉智者。謂不分別也。塞聽者。不聽納",
    "T45n1859_002:0177b29": "也。又不曜而曜名為默曜無光而光名為",
    "T45n1859_002:0177c01": "韜光。無心而心謂之虛心。不覽而覽名為",
    "T45n1859_002:0177c02": "玄覽。不知而知謂之閉智。無聽而聽謂之塞",
    "T45n1859_002:0177c03": "聽。雖復閉智塞聽。而獨悟空空之理。故云",
    "T45n1859_002:0177c04": "獨覺冥冥也。然冥冥語。出莊子。莊子云。照照",
    "T45n1859_002:0177c05": "生於冥冥。有倫生於無形。今借此語。以喻空",
    "T45n1859_002:0177c06": "空也。",
    "T45n1859_002:0177c07": "然則智有窮幽之鑒而無知焉下　第二融會",
    "T45n1859_002:0177c08": "也。聖智窮盡幽微而不取相。故曰無知。聖神",
    "T45n1859_002:0177c09": "應會機緣而不動念。故曰無慮也。神無慮故",
    "T45n1859_002:0177c10": "下。此故字。或屬上。或屬下。皆得也。以聖神",
    "T45n1859_002:0177c11": "無慮。故能自在於世間之表。即是自在義也。",
    "T45n1859_002:0177c12": "以聖智無知。故能玄悟於事像之外也。智雖",
    "T45n1859_002:0177c13": "事外下。雖云聖智玄照事外。即色知空也。非",
    "T45n1859_002:0177c14": "謂離色有空也。雖云聖神自在於世間之表。",
    "T45n1859_002:0177c15": "非謂不化眾生。終日在域中應化也。所以俯",
    "T45n1859_002:0177c16": "仰順化下。俯謂低。仰謂舉。應見大者。為現無",
    "T45n1859_002:0177c17": "邊之身。是謂仰也。應見小者。為現三尺之體。",
    "T45n1859_002:0177c18": "是謂俯也。應化接誘眾生。無有窮已也。無幽",
    "T45n1859_002:0177c19": "不察而無照功者。無幽微而不察。謂皆察也。",
    "T45n1859_002:0177c20": "自亡其照功也。謂無知也。斯則無知之所知",
    "T45n1859_002:0177c21": "下。此是無知之知。聖人神智之所應會也。",
    "T45n1859_002:0177c22": "然其為物下　第四明體也。文中有三。初正",
    "T45n1859_002:0177c23": "明體。次解釋。後引兩經證成。今初。言其者。",
    "T45n1859_002:0177c24": "聖智也。物者。謂此聖智之為物性也。此乃非",
    "T45n1859_002:0177c25": "物名為物耳。實而不有虛而不無者。知法皆",
    "T45n1859_002:0177c26": "空。謂之實也。雖言是實。而體性非物。故言不",
    "T45n1859_002:0177c27": "有。體性非物。即名為虛。無所不知。故云不",
    "T45n1859_002:0177c28": "無。亦可言以無知。故言不有。無所不知。故言",
    "T45n1859_002:0177c29": "不無耳。存而不可論者其唯聖智乎者。不無",
    "T45n1859_002:0178a01": "此智。故言存也。不可論其相貌定有定無。故",
    "T45n1859_002:0178a02": "言不可論也。唯獨聖智如此。故云唯也。",
    "T45n1859_002:0178a03": "何者欲言其有無狀無名下　第二解釋也。",
    "T45n1859_002:0178a04": "無狀者。無狀貌也。無名者。無名字也。聖以",
    "T45n1859_002:0178a05": "之靈者。以用也。聖人用此靈通無所不知也。",
    "T45n1859_002:0178a06": "聖以之虛故虛不失照者。雖虛而不失照鑒",
    "T45n1859_002:0178a07": "之用也。無狀無名故照不失虛者。雖照知而",
    "T45n1859_002:0178a08": "不取相也。混而不渝者。混雜也。渝變也。出杜",
    "T45n1859_002:0178a09": "預注春秋。雖混同萬法。而各各差別。不渝變",
    "T45n1859_002:0178a10": "也。動以接麁者。有所動作。應接機緣。故云接",
    "T45n1859_002:0178a11": "麁也。是以聖智之用下。常有用未嘗暫廢。只",
    "T45n1859_002:0178a12": "自求其形相。不可暫得也。",
    "T45n1859_002:0178a13": "故寶積曰下　第三引兩經證成也。是維摩",
    "T45n1859_002:0178a14": "經中。長者子寶積說偈文也。舊經云爾。今經",
    "T45n1859_002:0178a15": "云。以無心意無受行也。不動等覺而建立諸",
    "T45n1859_002:0178a16": "法。等覺即般若也。謂聖智不動而無所不為。",
    "T45n1859_002:0178a17": "故云建立眾生於實際也。所以聖迹萬端其",
    "T45n1859_002:0178a18": "致一而已矣者。種種變現。故云萬端。同是般",
    "T45n1859_002:0178a19": "若一致之所為作。故云一耳。",
    "T45n1859_002:0178a20": "是以般若可虛而照下　第五總結也。般若",
    "T45n1859_002:0178a21": "之智雖無知。而能鑒照真諦之理。雖忘相而",
    "T45n1859_002:0178a22": "可見知。然此忘字義。應是亡失之亡。諸本",
    "T45n1859_002:0178a23": "皆作忘遺字。良以真諦不可取相。故云忘",
    "T45n1859_002:0178a24": "耳。萬動可即而靜下。萬物起動。即動無動。聖",
    "T45n1859_002:0178a25": "應無為。無所不為也。斯即不知而自知下。不",
    "T45n1859_002:0178a26": "作有相知。自是無相知。不同有心為。自是無",
    "T45n1859_002:0178a27": "心為也。復何知哉下。不知而知。即無定知。故",
    "T45n1859_002:0178a28": "云復何知。不為而為。即無定為。故云復何為",
    "T45n1859_002:0178a29": "也。",
    "T45n1859_002:0178b01": "問曰夫聖人真心獨朗下　第三問答料簡",
    "T45n1859_002:0178b02": "也。文有九番。然有四難。第一有一番能所難。",
    "T45n1859_002:0178b03": "第二有一番名體難。第三有四番境智難。第",
    "T45n1859_002:0178b04": "四有三番生滅難。前三難皆難無知。後一難",
    "T45n1859_002:0178b05": "直難生滅。今初。問即難也。前論文云。智有窮",
    "T45n1859_002:0178b06": "幽之鑒而無知焉。神有應會之用而無慮焉。",
    "T45n1859_002:0178b07": "無知即無智也。無慮即無會也。今難此語耳。",
    "T45n1859_002:0178b08": "意云。有能知能會。有可知可會。即是有知有",
    "T45n1859_002:0178b09": "會。何得言無知耶。文中有二。前躡前難。後玄",
    "T45n1859_002:0178b10": "搆難。雖有兩意。通難一義。合為一難也。而言",
    "T45n1859_002:0178b11": "真心獨朗者。朗明也。謂般若之心。獨自朗悟。",
    "T45n1859_002:0178b12": "無物無知。故云物物斯照也。應接無方下。",
    "T45n1859_002:0178b13": "有緣皆應皆接。無有齊限。故曰無方。有所云",
    "T45n1859_002:0178b14": "為。皆與機緣應會。故云動與事會也。物物斯",
    "T45n1859_002:0178b15": "照故知無所遺者。皆知。故無遺漏也。有本作",
    "T45n1859_002:0178b16": "智字。義意雖同。望下不然也。動與事會故會",
    "T45n1859_002:0178b17": "不失機者。有機則會。故不失也。會不失機故",
    "T45n1859_002:0178b18": "有會於可會者。可會即眾生也。知無所遺故",
    "T45n1859_002:0178b19": "有知於可知者。有本云。必亦有知於可知。",
    "T45n1859_002:0178b20": "煩長也。義雖無失。不如省要也。可知即所知",
    "T45n1859_002:0178b21": "之理也。有知於可知下。覆疏上句也。既知",
    "T45n1859_002:0178b22": "既會下。聖不虛知。即是有知。聖不虛會。即是",
    "T45n1859_002:0178b23": "有會。故曰既知既會。既有知會。何故言智有",
    "T45n1859_002:0178b24": "窮幽之鑒而無知焉。神有應會之用而無慮",
    "T45n1859_002:0178b25": "焉耶。若夫忘知遺會下。第二玄搆難也。有本",
    "T45n1859_002:0178b26": "言若云。亦得也。若以聖人雖有知會。而不言",
    "T45n1859_002:0178b27": "我能有知我能有會也。即是聖人無私於知",
    "T45n1859_002:0178b28": "會以成其私者。此是聖人之心。不私作知會",
    "T45n1859_002:0178b29": "解。息忘其知會。非謂無知無會也。而言以",
    "T45n1859_002:0178c01": "成其私者。莊子外篇天道章云。孔子舉仁",
    "T45n1859_002:0178c02": "義。以說老聃。聃曰。何謂仁義。孔子曰。忠心",
    "T45n1859_002:0178c03": "勿愷悌。兼愛無私。是謂仁之情也。老聃曰。無",
    "T45n1859_002:0178c04": "私焉乃私。郭注云。世所謂無私者。釋已而愛",
    "T45n1859_002:0178c05": "人。夫愛人者。亦欲人之愛已。此乃其私。非亡",
    "T45n1859_002:0178c06": "公而公者也。今借此語。明聖人雖無心取知",
    "T45n1859_002:0178c07": "會。乃是知會。如無私乃成私耳。斯可謂不",
    "T45n1859_002:0178c08": "自有其知安得無知哉者。若云自忘知會者。",
    "T45n1859_002:0178c09": "此乃自不謂有知會。然知會之體非無。何得",
    "T45n1859_002:0178c10": "言無知會乎。答曰夫聖人功高二義而不仁",
    "T45n1859_002:0178c11": "下。答也。前難中雖有兩意。同難知會。今更不",
    "T45n1859_002:0178c12": "分別。合作一答也。文中有三。第一序本宗。第",
    "T45n1859_002:0178c13": "二述難意。第三結答。今初。功高二儀而不仁",
    "T45n1859_002:0178c14": "者。二儀謂天地也。不仁者。老子云。天地不",
    "T45n1859_002:0178c15": "仁。以萬物為芻狗。聖人不仁。以百姓為芻狗。",
    "T45n1859_002:0178c16": "今借此語也。聖人功高天地。是即仁矣。而不",
    "T45n1859_002:0178c17": "自矜其能。是謂不仁也。般若智明過於日月。",
    "T45n1859_002:0178c18": "是即明矣。而忘其知。故曰彌昏。小爾雅云。彌",
    "T45n1859_002:0178c19": "益也。彌久也。今取益義耳。豈曰木石鼓其",
    "T45n1859_002:0178c20": "懷其於無知者。意云。聖人無知者。懷抱豈",
    "T45n1859_002:0178c21": "同木石。名此為無知乎。固不然也。誠以異於",
    "T45n1859_002:0178c22": "人者神明下。人者神明。法有取相。是即知矣。",
    "T45n1859_002:0178c23": "聖人神明不取法相。故曰無知。以無知故。不",
    "T45n1859_002:0178c24": "可作事相取也。子意欲令下。第二述難意也。",
    "T45n1859_002:0178c25": "文中有二。前躡前難意。後玄搆難意。令初也。",
    "T45n1859_002:0178c26": "前難末云。聖人無私於知會。故名無知者非",
    "T45n1859_002:0178c27": "也。不自有其知者。自不以知會為有也。而未",
    "T45n1859_002:0178c28": "嘗不有知者。有知在也。無乃乖於聖心下。無",
    "T45n1859_002:0178c29": "乃乃也。如爾雅云。無定定也。無寧寧也。不顯",
    "T45n1859_002:0179a01": "顯也。不承承也。言乃乖聖心。失文旨也。何者",
    "T45n1859_002:0179a02": "經云下。釋經意。明所以乖聖心失文旨也。無",
    "T45n1859_002:0179a03": "知無見者。一往為知。明了為見。亦可一往為",
    "T45n1859_002:0179a04": "見。明了為知也。無作無緣者。作謂起作。緣謂",
    "T45n1859_002:0179a05": "攀緣也。斯知自無知矣。豈待反照然後無知",
    "T45n1859_002:0179a06": "哉者。聖心無所取相。故名無知。非是實有知",
    "T45n1859_002:0179a07": "自忘其知。名為無知也。若有知性空而稱淨",
    "T45n1859_002:0179a08": "下。第二玄搆難意也。若以聖人實有般若之",
    "T45n1859_002:0179a09": "知。但以其體性是空故曰無知者。非今無知",
    "T45n1859_002:0179a10": "之本意也。即不辨於惑智者。般若亦空。惑",
    "T45n1859_002:0179a11": "智亦空。二俱是空。同是無知。是則無別也。三",
    "T45n1859_002:0179a12": "毒四倒下。不但惑智。乃至三毒等皆爾。亦",
    "T45n1859_002:0179a13": "以性空為淨。與般若何異。何故獨稱般若無",
    "T45n1859_002:0179a14": "知乎。若以所知美般若下。若以真諦所知之",
    "T45n1859_002:0179a15": "境無相故。歎美能知之智為無知者。亦非也。",
    "T45n1859_002:0179a16": "所知自常淨般若未嘗淨者。真諦自空。般若",
    "T45n1859_002:0179a17": "非空也。亦無緣致淨下。真諦自空。不關般若。",
    "T45n1859_002:0179a18": "何緣令般若同真諦之空。而言無知乎。然經",
    "T45n1859_002:0179a19": "云下。釋經中明般若無知本意也。將無以般",
    "T45n1859_002:0179a20": "若體性真淨本無惑取之知者。將無以者。意",
    "T45n1859_002:0179a21": "言以也。如世說云將無同意言同也。以般若",
    "T45n1859_002:0179a22": "體性不取著於真諦。無惑取之知。故曰無知",
    "T45n1859_002:0179a23": "耳。無惑取之知不可以知名哉者。從然經云",
    "T45n1859_002:0179a24": "至此。文勢乃盡耳。以無有惑取之知。故言",
    "T45n1859_002:0179a25": "無知耳。豈唯無知名無知者。又答前忘知遺",
    "T45n1859_002:0179a26": "會也。非是自忘其知會。然後言無知。只此",
    "T45n1859_002:0179a27": "知性自無知矣。不待忘也。是以聖人下。第",
    "T45n1859_002:0179a28": "三結答也。真諦無兔馬之遺下。經說象馬兔",
    "T45n1859_002:0179a29": "三獸度河。淺深有異。象盡河底而無遺。兔馬",
    "T45n1859_002:0179b01": "未盡故有遺。今明般若觀真諦。真諦無遺。不",
    "T45n1859_002:0179b02": "如兔馬。故云無兔馬之遺。般若之智鑒照窮",
    "T45n1859_002:0179b03": "盡。故云無窮之鑒也。所以會而不差下。會機",
    "T45n1859_002:0179b04": "緣不差失。當道理無取著。寂然泊然無知。而",
    "T45n1859_002:0179b05": "遍知諸法也。",
    "T45n1859_002:0179b06": "難曰夫物無以自通下　第二有一番名體難",
    "T45n1859_002:0179b07": "也。難中有二。先且泛序名體相召。然後正",
    "T45n1859_002:0179b08": "致難。今初。言物無以自通者。物不能自呼召",
    "T45n1859_002:0179b09": "得物體。故須立名以詺物。名能召物體。故名",
    "T45n1859_002:0179b10": "為通也。物雖非名下。物雖非是名。而有物當",
    "T45n1859_002:0179b11": "名。名詺得物體也。是以即名求物下。即以物",
    "T45n1859_002:0179b12": "名取物體。則物體可取。不能隱避也。而論云",
    "T45n1859_002:0179b13": "聖心無知下。第二正致難也。意謂無知未甞",
    "T45n1859_002:0179b14": "知下。明兩名別也。斯即名教之所通下。立知",
    "T45n1859_002:0179b15": "無知兩名。本詺知無知兩體也。然論者欲一",
    "T45n1859_002:0179b16": "於聖心下。論主云。知無知只是一聖心。而知",
    "T45n1859_002:0179b17": "無知兩名別也。尋文求實下。以知無知兩名。",
    "T45n1859_002:0179b18": "求其兩實。不相當也。何者下。釋所以不當",
    "T45n1859_002:0179b19": "之意也。若聖心是知。即非是無知。故云無所",
    "T45n1859_002:0179b20": "知無所辦。下句反此。若二俱無得無所得復",
    "T45n1859_002:0179b21": "論者。若知無知俱不得聖心。即兩名皆不當",
    "T45n1859_002:0179b22": "實。故不須復論也。答曰經云下。答文中有",
    "T45n1859_002:0179b23": "二。先且序般若絕言之意。後正答其所難。今",
    "T45n1859_002:0179b24": "初也。斯無名之法下。般若如此。乃是無名",
    "T45n1859_002:0179b25": "之法。故不可以名言言之也。言雖不能言下。",
    "T45n1859_002:0179b26": "雖不可言。假言方通。非言不傳也。是以聖人",
    "T45n1859_002:0179b27": "終日。智無知者。非實無知也。欲明聖智無",
    "T45n1859_002:0179b28": "所取著。故言無知耳。辨相不為無通鑒不為",
    "T45n1859_002:0179b29": "有者。若依前釋。以辨聖智。能通知諸法。故非",
    "T45n1859_002:0179c01": "無知也。以通聖智無有執著。故非有知也。若",
    "T45n1859_002:0179c02": "依後釋以辨相。故言聖智無知。其實非無知",
    "T45n1859_002:0179c03": "也。以通鑒故言聖智有知。其實非有知也。非",
    "T45n1859_002:0179c04": "有故知而無知下。覆上也。以非有故。有知即",
    "T45n1859_002:0179c05": "無知。以非無故。無知即有知也。是以知即無",
    "T45n1859_002:0179c06": "知下。結也。無以言異而異於聖心者。莫以知",
    "T45n1859_002:0179c07": "無知兩言有異。謂聖心有有無之別也。",
    "T45n1859_002:0179c08": "難曰夫真諦境智深玄下　第三有四番境",
    "T45n1859_002:0179c09": "智難也。四番連環更不分別。今初番也。真諦",
    "T45n1859_002:0179c10": "謂無生真境。非般若妙智。不能測知也。聖智",
    "T45n1859_002:0179c11": "之能在茲而顯者。般若有知。真諦之功能也。",
    "T45n1859_002:0179c12": "真諦即般若之緣也者。般若所緣緣於真諦",
    "T45n1859_002:0179c13": "也。以緣求智智即知矣者。既有所知之緣。即",
    "T45n1859_002:0179c14": "有能知之智。所知之緣既有法。能知之智應",
    "T45n1859_002:0179c15": "有知也。答曰。以緣求智智非知也下。答文有",
    "T45n1859_002:0179c16": "三。第一直釋答第二相形答。第三總結答。今",
    "T45n1859_002:0179c17": "初。先標。後釋。今言不得以緣求智。令智有知",
    "T45n1859_002:0179c18": "也。何者下。釋所以也。放光云不緣色生識",
    "T45n1859_002:0179c19": "者。凡人皆緣色生識。所以有見。有見即有知。",
    "T45n1859_002:0179c20": "聖人不緣色而生識。即是無見。無見即無知",
    "T45n1859_002:0179c21": "也。又云五陰清淨下。五陰無相。故云清淨。般",
    "T45n1859_002:0179c22": "若無知。故云清淨也。般若即能知也。五陰",
    "T45n1859_002:0179c23": "即所知也。般若是能知之智。五陰是所知之",
    "T45n1859_002:0179c24": "境也。所知即緣也。即是所緣之法也。夫知與",
    "T45n1859_002:0179c25": "所知相與而有下。第二相形答也。雙辨真俗",
    "T45n1859_002:0179c26": "二諦。惑解兩智。與者共也。相與而有。謂惑智",
    "T45n1859_002:0179c27": "惑境也相與而無。謂真智真境也。以俗諦有",
    "T45n1859_002:0179c28": "相。故惑智有知。故云相與而有。以真諦無相。",
    "T45n1859_002:0179c29": "故真智無知。故云相與而無也。相與而無故",
    "T45n1859_002:0180a01": "物莫之有者。以真諦無相故真智無知。人莫",
    "T45n1859_002:0180a02": "能令其有知也。相與而有故物莫之無者。以",
    "T45n1859_002:0180a03": "俗諦有相故。惑智有知。人莫能令其無知也。",
    "T45n1859_002:0180a04": "物莫之無故為緣之所起者。以人莫能令其",
    "T45n1859_002:0180a05": "無知故。即相因而起也。物莫之有故緣所不",
    "T45n1859_002:0180a06": "能生者。以人莫能令其有知故。即不相因而",
    "T45n1859_002:0180a07": "起也。緣所不能生故照緣而非知者。謂真智",
    "T45n1859_002:0180a08": "也。雖照真諦。不為真諦所生也。為緣之所起",
    "T45n1859_002:0180a09": "故知緣相因以生者。謂惑智也。境智相因而",
    "T45n1859_002:0180a10": "得生也。是以知與無知生於所知矣者。雙結",
    "T45n1859_002:0180a11": "惑解兩知兩境也。何者夫智以知所知取相",
    "T45n1859_002:0180a12": "故名知者。此謂惑智惑境也。真諦自無相真",
    "T45n1859_002:0180a13": "智何由知者。此謂真智真境也。所以然者下。",
    "T45n1859_002:0180a14": "覆前兩義。今從此下至不從因緣有故。即直",
    "T45n1859_002:0180a15": "明惑境惑智也。而言所知非所知所知生於",
    "T45n1859_002:0180a16": "知者。所知不自得所知名。以因能知。故得所",
    "T45n1859_002:0180a17": "知名也。所知既生知知亦生所知者。所知既",
    "T45n1859_002:0180a18": "因能知而得名。能知亦因所知而得名也。知",
    "T45n1859_002:0180a19": "所知既相生相生即緣法者。彼此迴互相因",
    "T45n1859_002:0180a20": "而生。即是因緣所生法也。緣法故非真者。以",
    "T45n1859_002:0180a21": "從緣生則非真也。非真故非真諦者。既從緣",
    "T45n1859_002:0180a22": "生即是俗諦也。故中觀曰下。引中論意。非",
    "T45n1859_002:0180a23": "全文。此意明俗諦。言勢隨及真耳。今言真諦",
    "T45n1859_002:0180a24": "曰真下。從叱至不見有法無緣而生。明真智",
    "T45n1859_002:0180a25": "真諦也。真諦既名真。真故即不從因緣而生",
    "T45n1859_002:0180a26": "也。故經曰不見有法無緣而生者。有法皆從",
    "T45n1859_002:0180a27": "緣生。無有有法而非緣生。則明非緣生者。是",
    "T45n1859_002:0180a28": "真諦也。涅槃經云。是諸外道。無有一法不從",
    "T45n1859_002:0180a29": "緣生。諸經之中。通有此意。今泛引也。是以真",
    "T45n1859_002:0180b01": "智觀真諦下。第三總結答也。智不取所知此",
    "T45n1859_002:0180b02": "智何所知者。以不取所知故。名無知也。智",
    "T45n1859_002:0180b03": "然非無知但真諦非故知所真智亦非知者。",
    "T45n1859_002:0180b04": "不同木石之無知。故云然非無知也。但以真",
    "T45n1859_002:0180b05": "諦非是有相之所知故。真智不取相。名為無",
    "T45n1859_002:0180b06": "知耳。而子欲以緣求智下。子者男子之通稱",
    "T45n1859_002:0180b07": "也。子以真諦所緣之法是有。而令般若有知",
    "T45n1859_002:0180b08": "也。緣緣自非緣於何求知者。真諦之緣自無",
    "T45n1859_002:0180b09": "其相。真智之法。何得有知耶。難曰論云不",
    "T45n1859_002:0180b10": "取者下。第二番也。執前不取之言。以為難耳。",
    "T45n1859_002:0180b11": "為無知故不取下。為無所知故言不取。為先",
    "T45n1859_002:0180b12": "知然後忘取。故言不取耶。冥若夜遊者。無所",
    "T45n1859_002:0180b13": "知則同夜行。不辨黑白。知則異於不取者。知",
    "T45n1859_002:0180b14": "與不取異。則當知之時有取。然後忘知。始是",
    "T45n1859_002:0180b15": "不取耳。答曰非無知故不取者。雙排兩難",
    "T45n1859_002:0180b16": "也。當知之時。即不取相。故言無知耳。難曰論",
    "T45n1859_002:0180b17": "云不取者下。第三番也。不物於物者。不以",
    "T45n1859_002:0180b18": "物為有物也。若以物為有物。則是惑取。不以",
    "T45n1859_002:0180b19": "物為有物。則無惑取也。無取則無是下。既無",
    "T45n1859_002:0180b20": "所取。何物是物。何物當聖人之心耶。既不當",
    "T45n1859_002:0180b21": "聖心。云何聖人無所不知乎。答曰然無是無",
    "T45n1859_002:0180b22": "當者。按成此語。實無可是。實無可當也。夫無",
    "T45n1859_002:0180b23": "當則物無不當者。無當乃當真理。無是乃是",
    "T45n1859_002:0180b24": "真理也。物無不是則是而無是者。是真理雖",
    "T45n1859_002:0180b25": "是無所是。當真理雖當無所當也。盡見諸法",
    "T45n1859_002:0180b26": "而無見者。盡見諸法。則有當有是。而無見者。",
    "T45n1859_002:0180b27": "則無當無是也。難曰聖心非不能是下。第四",
    "T45n1859_002:0180b28": "番也。非不能以萬物為是物。然以無物可是",
    "T45n1859_002:0180b29": "物故。聖人不以物為有物耳。雖是不是是故",
    "T45n1859_002:0180c01": "當是於無是矣者。物非是有故當是無。不以",
    "T45n1859_002:0180c02": "物為有物。應以物為無物也。誠以般若無有",
    "T45n1859_002:0180c03": "有相之知者。不同惑智有相知也。若以無相",
    "T45n1859_002:0180c04": "為無相又何異累於真諦者。不作有相知。但",
    "T45n1859_002:0180c05": "作無相知也。又不有有相知。但有無相知。如",
    "T45n1859_002:0180c06": "此有何患累耶。答曰聖人無相者。聖人以無",
    "T45n1859_002:0180c07": "相為心也。既以無相為心。不但無於有相。亦",
    "T45n1859_002:0180c08": "乃無於無相也。若以無相為無相下。若謂聖",
    "T45n1859_002:0180c09": "人以無相為相。有此無相之知。此則無相乃",
    "T45n1859_002:0180c10": "成相。無知乃是知也。捨有而之無譬猶逃峯",
    "T45n1859_002:0180c11": "而赴󱐙者。之適也。峯謂山。󱐙謂水。避山而赴",
    "T45n1859_002:0180c12": "水。俱有害身之患也。處有不有下。處有不",
    "T45n1859_002:0180c13": "取有相。居無不取無相也。然亦不捨於有無",
    "T45n1859_002:0180c14": "者。即有為不有。非謂離有為不有。即無為不",
    "T45n1859_002:0180c15": "無。非謂離無為不無也。和光塵勞者。老子云。",
    "T45n1859_002:0180c16": "和者和其光。同其塵。今借此語。以明聖人和",
    "T45n1859_002:0180c17": "光同塵。在有同有。在無同無。同有。不取有。",
    "T45n1859_002:0180c18": "同無不取無也。周旋者。往來也。寂然而往下。",
    "T45n1859_002:0180c19": "寂泊俱是靜也。往即寂往。往無往矣。來即",
    "T45n1859_002:0180c20": "泊來。來無來矣。恬淡無為者。恬然淡然。無所",
    "T45n1859_002:0180c21": "施為。雖無所為。而無所不為也。淡音去聲也。",
    "T45n1859_002:0180c22": "莊子外篇天道章云。夫虛靜恬淡寂漠無為",
    "T45n1859_002:0180c23": "者。天地之本。道德之至也。",
    "T45n1859_002:0180c24": "難曰聖心雖無知下　第四有三番生滅難",
    "T45n1859_002:0180c25": "也。三番即為三。今初番也。應接機緣不失機",
    "T45n1859_002:0180c26": "會。故云應會不差耳。存之者。存而不應也。可",
    "T45n1859_002:0180c27": "乎者。有本云何乎。有本云可乎。皆得言聖心",
    "T45n1859_002:0180c28": "可得生滅乎。答曰生滅者生滅心也者。謂凡",
    "T45n1859_002:0180c29": "言生者生於心。滅者滅於心也。聖人無心生",
    "T45n1859_002:0181a01": "滅焉起者。既無有心。無可生滅也。然非無心",
    "T45n1859_002:0181a02": "下。非是木石之無心。但是無知之無心。故曰",
    "T45n1859_002:0181a03": "無心心。應亦如是也。是以應會則信若四時",
    "T45n1859_002:0181a04": "之質者。小雅云。質信也。家語云。明王之治百",
    "T45n1859_002:0181a05": "姓。其化可守。其言可復伏音。其迹可履。故其",
    "T45n1859_002:0181a06": "信如四時也。呂氏春秋云。天地之大。四時化",
    "T45n1859_002:0181a07": "常。其信至也。春秋感精符云。人主與日月同",
    "T45n1859_002:0181a08": "明。四時合信也。今以聖人應物。事如四時春",
    "T45n1859_002:0181a09": "秋冬夏。至時必應也。直以虛無為體者。有",
    "T45n1859_002:0181a10": "本上句無之字。則應云信若四時質直。此句",
    "T45n1859_002:0181a11": "則云以虛無為體。今依前釋直字向下也。直",
    "T45n1859_002:0181a12": "者但也。獨也。但以聖心虛無。故不可取。既不",
    "T45n1859_002:0181a13": "可取。是則無相。無相故無生無滅也。",
    "T45n1859_002:0181a14": "難曰聖智之無下。第二番也。般若無知。此",
    "T45n1859_002:0181a15": "是聖智之無。惑智性空。此是惑智之無也。般",
    "T45n1859_002:0181a16": "若無知。亦無生滅。惑智性空。亦無生滅。兩無",
    "T45n1859_002:0181a17": "何異耶。答曰聖智之無者無知下。聖智無有",
    "T45n1859_002:0181a18": "知。惑智知體。皆無別也。所以無者是義也。雖",
    "T45n1859_002:0181a19": "同言無。其義各異也。何者夫聖心虛靜下。謂",
    "T45n1859_002:0181a20": "聖心無執著也。無有執著之知。而言其空",
    "T45n1859_002:0181a21": "也。可曰無知下。可名此為無知。不得名為知",
    "T45n1859_002:0181a22": "空也。惑智有知下。謂惑智有執著也。有此執",
    "T45n1859_002:0181a23": "著之知。而言其空也。可曰知無下。可名此",
    "T45n1859_002:0181a24": "為知空。不得名為無知也。無知即般若之無",
    "T45n1859_002:0181a25": "下。般若無取相。故曰無知。惑智體性空。故曰",
    "T45n1859_002:0181a26": "知無。知無即是真諦之實相耳。言用即同而",
    "T45n1859_002:0181a27": "異下。論用則本同成異。論寂則本異成同也。",
    "T45n1859_002:0181a28": "同故無心於彼此下。言同邊則彼此無差別。",
    "T45n1859_002:0181a29": "言異邊則彼此各有殊。謂般若有照境之力。",
    "T45n1859_002:0181b01": "真諦有發智之功也。亦可言異。則般若有鑒",
    "T45n1859_002:0181b02": "照之功。真諦無也。是以辨同者下。言同者。謂",
    "T45n1859_002:0181b03": "異法為同也。言異者。謂同法為異也。斯則不",
    "T45n1859_002:0181b04": "可得而異下。究竟言之。不可得定異。不可得",
    "T45n1859_002:0181b05": "定同也。何者內有獨鑒之明下。釋前寂同而",
    "T45n1859_002:0181b06": "用異也。內有獨鑒之明。即般若用也。外有萬",
    "T45n1859_002:0181b07": "法之異。即真諦用也。萬法雖異下。雖有實理。",
    "T45n1859_002:0181b08": "要以般若照之。方得顯也。內外相與以成其",
    "T45n1859_002:0181b09": "照功者。由內見外。由外發內。故曰相與也。此",
    "T45n1859_002:0181b10": "聖所不能同用也者。此即用異。聖人不能令",
    "T45n1859_002:0181b11": "同也。內雖照而無智下。照而無知。即是智",
    "T45n1859_002:0181b12": "寂。實而無相。即是境寂。兩法體性同皆是無",
    "T45n1859_002:0181b13": "也。內外寂然相與俱無者。兩法皆寂。俱是",
    "T45n1859_002:0181b14": "空也。此聖所不能異寂者。此即寂同。聖人不",
    "T45n1859_002:0181b15": "能令異耳。豈曰續鳧截鶴下。此語出莊子。莊",
    "T45n1859_002:0181b16": "子外篇駢拇章云。長者不為有餘。短者不為",
    "T45n1859_002:0181b17": "不足。故鳧脛雖短。續之則憂。鶴脛雖長。斷之",
    "T45n1859_002:0181b18": "即悲。故性長長非所斷。性短短非所續。今借",
    "T45n1859_002:0181b19": "此語。以明境智雖異而同。不待同而後同也。",
    "T45n1859_002:0181b20": "夷平也。盈滿也。岳山也。󱐙溪也。誠以不異於",
    "T45n1859_002:0181b21": "異者。即以不異者為異也。故雖異而不異者。",
    "T45n1859_002:0181b22": "既以不異為異。異不可為異也。於無異法中",
    "T45n1859_002:0181b23": "而說諸法異者。諸不異為異也。亦不一相下。",
    "T45n1859_002:0181b24": "不一不異。即非同非異也。難曰論云言用則",
    "T45n1859_002:0181b25": "異下。第三番。即就用寂為難也。未詳般若",
    "T45n1859_002:0181b26": "之內即有用寂之異者。有本云。即有用寂之",
    "T45n1859_002:0181b27": "異不也。有本無不字。今不用不字也。直問般",
    "T45n1859_002:0181b28": "若之內何得復有用寂之異乎。若有不字。則",
    "T45n1859_002:0181b29": "是兩端為有為無也。答曰用即寂下。更泯用",
    "T45n1859_002:0181c01": "寂也。寂用體一下。寂用既是體一。同從理出。",
    "T45n1859_002:0181c02": "而有異名也。更無無用之寂主於用者。非謂",
    "T45n1859_002:0181c03": "離用之外別有一寂。為用之主也。是以智彌",
    "T45n1859_002:0181c04": "昧下。彌益也。逾越也。聖智彌昧。其用越明。",
    "T45n1859_002:0181c05": "聖神益靜。其應越動也。豈曰明昧動靜之異",
    "T45n1859_002:0181c06": "者。雖云明昧動靜。又復泯之為一也。故成具",
    "T45n1859_002:0181c07": "云不為而過為者。不為過於為也。無心無識",
    "T45n1859_002:0181c08": "下。無心無識。深復知覺也。是則窮神盡智下。",
    "T45n1859_002:0181c09": "謂此二經。窮盡神妙智慧。極言象外之談論",
    "T45n1859_002:0181c10": "也。即之明文下。通謂此般若無知論也。以此",
    "T45n1859_002:0181c11": "論之明文。則聖心無知可於見也。亦可即指",
    "T45n1859_002:0181c12": "此上二經。為即之明文也。",
    "T45n1859_002:0181c13": "隱士劉遺民書問隱士劉遺民書問",
    "T45n1859_002:0181c14": "般若無知論有三章。第一正是論文。第二劉",
    "T45n1859_002:0181c15": "公致問。第三肇師釋答。今是第二劉公致問",
    "T45n1859_002:0181c16": "也。廬山遠法師作劉公傳云。劉程之。字仲思。",
    "T45n1859_002:0181c17": "彭城人。漢楚元王裔也。承積慶之重粹。體方",
    "T45n1859_002:0181c18": "外之虛心。百家淵談。靡不遊目。精研佛理。以",
    "T45n1859_002:0181c19": "期盡妙。陳郡殷仲文譙圀桓玄諸有心之士",
    "T45n1859_002:0181c20": "莫不崇。拭祿尋陽柴桑。以為入山之資。未旋",
    "T45n1859_002:0181c21": "幾時。桓玄東下格稱。永始逆謀始。劉便命",
    "T45n1859_002:0181c22": "孥考室林藪。義熙公候咸辟命皆遜辭以免。",
    "T45n1859_002:0181c23": "九年。大尉劉公。知其野志冲邈。乃以高尚人",
    "T45n1859_002:0181c24": "望相禮。遂其放心。居山十有二年。卒有說",
    "T45n1859_002:0181c25": "云。入山已後。自謂是國家遺棄之民。故改名",
    "T45n1859_002:0181c26": "遺民也。初生法師入關。從什法師稟學。後還",
    "T45n1859_002:0181c27": "廬山。得無知論。以示劉公。劉公以呈遠法師。",
    "T45n1859_002:0181c28": "因共研盡。遂致此書。問其幽隱處。雖言迹在",
    "T45n1859_002:0181c29": "於劉公。亦是遠法師之意也。",
    "T45n1859_002:0182a01": "遺民和南下　書有三章。第一序暄涼。第二",
    "T45n1859_002:0182a02": "正致問。第三總結。今初暄涼中。文有數節。通",
    "T45n1859_002:0182a03": "是一段也。而言和南者。外國致敬之辭也。頃",
    "T45n1859_002:0182a04": "飡徽聞有懷遙佇者。頃者俄頃。謂比來也。飡",
    "T45n1859_002:0182a05": "者耳中承聞。如飡食也。徽美也。聞者名聞。雖",
    "T45n1859_002:0182a06": "是聞字。而作問音也。承聞美名懷中遙思相",
    "T45n1859_002:0182a07": "見。故云遙佇。佇待也。音寄壅隔增用抱蘊",
    "T45n1859_002:0182a08": "者。當爾之時。南是晉。北是秦。兩國既其不",
    "T45n1859_002:0182a09": "通。書信難得。傳寄懷抱。以此增加蘊積也。弟",
    "T45n1859_002:0182a10": "子沈痾下。有本云枕。亦可然也。今以沈滯痾",
    "T45n1859_002:0182a11": "疾。在草澤之中。瘵猶是疾也。因慧明道人北",
    "T45n1859_002:0182a12": "遊下。謂此已前。曾有慧明道人向北。通書信",
    "T45n1859_002:0182a13": "也。古人不以形疎致淡下。形雖乖疎。而情不",
    "T45n1859_002:0182a14": "淡薄。悟解相關。即為近矣。而言古人者。世說",
    "T45n1859_002:0182a15": "云。嵆康呂安暫一相思。則千里命駕。安時尋",
    "T45n1859_002:0182a16": "康。康不在。見嵆熹。熹要安過。安不應。直書",
    "T45n1859_002:0182a17": "門上作鳳字。古鳳字凡中著鳥。謂熹為凡鳥。",
    "T45n1859_002:0182a18": "故不過也。是以雖復江山悠邈不面當年下。",
    "T45n1859_002:0182a19": "悠邈皆是遠也。不面當年。謂當今之年。不對",
    "T45n1859_002:0182a20": "面也。企懷風味。謂懷抱企慕肇法師體。風理",
    "T45n1859_002:0182a21": "味也。鏡心像迹。謂鏡照其心於肇法師無知",
    "T45n1859_002:0182a22": "論。論如肇法師之像及迹也。佇待也。悅忻也。",
    "T45n1859_002:0182a23": "懃勞也。良信也。緬然無因瞻霞永歎者。緬遠",
    "T45n1859_002:0182a24": "也。南北隔絕。無因相見。瞻望雲霞。長歎息",
    "T45n1859_002:0182a25": "也。有本作遐遠字。不及雲霞字也。順時愛敬",
    "T45n1859_002:0182a26": "者。順四時自愛自敬也。冀行李承問者冀望",
    "T45n1859_002:0182a27": "也。左傳注云。行李使人也。有人云。古時字",
    "T45n1859_002:0182a28": "少。即以李字當履。相仍不改。以至于今。李猶",
    "T45n1859_002:0182a29": "是履。履謂人信行履來往也。望得書問。故云",
    "T45n1859_002:0182b01": "承問耳。伏願彼大眾康和者。康樂也。外國法",
    "T45n1859_002:0182b02": "師常休納者。什法師也。休謂休泰。納謂內",
    "T45n1859_002:0182b03": "也。出鄭玄註詩耳。上人以悟發之一器而遘",
    "T45n1859_002:0182b04": "茲淵對者。遘遇也。有本作構。謂架構也。上人",
    "T45n1859_002:0182b05": "謂肇法師也。器謂才器。悟解發明。故云悟發。",
    "T45n1859_002:0182b06": "問答深玄。故云淵對也。想開究之功足以盡",
    "T45n1859_002:0182b07": "過半之思者。爾雅云。究窮也。周易繫辭云。知",
    "T45n1859_002:0182b08": "者觀其彖辭。則思過半矣。所以然者。彖謂斷",
    "T45n1859_002:0182b09": "也。斷一卦之吉凶。故名為彖。尋易彖辭。則於",
    "T45n1859_002:0182b10": "易道思慮通悟。過於一半。今謂此論開究般",
    "T45n1859_002:0182b11": "若義過於半。如彖辭之開易道也。故每惟乖",
    "T45n1859_002:0182b12": "濶憤愧何深者。為肇法師能如此開究般若",
    "T45n1859_002:0182b13": "之理。故每欲相見。思惟南北乖闊。懷抱憤結",
    "T45n1859_002:0182b14": "愧歎何深也。彌厲者。厲嚴也。恂恂穆穆者。爾",
    "T45n1859_002:0182b15": "雅云。恂恂慓也。廣雅云。恂恂敬也。王肅注",
    "T45n1859_002:0182b16": "論語云。恂恂溫恭貌也。穆穆和順也。宿心者。",
    "T45n1859_002:0182b17": "本心求隱。今從本志。故云遂也。上軌者。軌是",
    "T45n1859_002:0182b18": "車軌。軌訓法也。通謂佛法為上軌也。亦可別",
    "T45n1859_002:0182b19": "說廬山德眾軌則也。感寄之誠日月銘至者。",
    "T45n1859_002:0182b20": "感遠法師之思。寄在佛法之中。至誠明顯。如",
    "T45n1859_002:0182b21": "日月也。而言銘者。銘記也。有人云。銘訓明",
    "T45n1859_002:0182b22": "也。明已云誠如日月也。遠法師頃恒履宜者。",
    "T45n1859_002:0182b23": "履休宜也。思業精詣者。心思精業行詣。詣進",
    "T45n1859_002:0182b24": "也。乾乾宵夕者。周易乾卦九三之爻辭云。君",
    "T45n1859_002:0182b25": "子終日乾乾夕惕若厲。今用此語也。言宿夜",
    "T45n1859_002:0182b26": "精懃也。自非道用潛流理為神御者。說文云。",
    "T45n1859_002:0182b27": "御者使馬也。尚書云。御治也。按乘馬曰御。",
    "T45n1859_002:0182b28": "御馬字經史皆作馭也。以遠法師用道潛流",
    "T45n1859_002:0182b29": "於心內。用理御心神。故能然也。孰以過順",
    "T45n1859_002:0182c01": "之年下。孰誰也。誰何也。過順謂六十已上也。",
    "T45n1859_002:0182c02": "論語云。吾十有五而志于學。三十而立。四十",
    "T45n1859_002:0182c03": "而不惑。五十而知天命。六十而耳順。七十",
    "T45n1859_002:0182c04": "而從心所欲不逾矩也。六十已上老人。神氣",
    "T45n1859_002:0182c05": "湛然。如此懃厲也。所以憑慰既深下。仰憑法",
    "T45n1859_002:0182c06": "師。俯慰思深。不能仰謝。故云逾絕也。此才",
    "T45n1859_002:0182c07": "運清俊旨中沈允者。運才思清雅俊逸。意旨",
    "T45n1859_002:0182c08": "中當沈深允愜也。易云允當也。尚書允執其",
    "T45n1859_002:0182c09": "中。四海困窮。天祿永終。孔安國注云。允信",
    "T45n1859_002:0182c10": "也。推涉聖文婉而有歸者。左傳云。婉曲也。說",
    "T45n1859_002:0182c11": "文云。婉順也。聖文謂佛經。推驗佛經。肇法師",
    "T45n1859_002:0182c12": "所作。有旨歸也。披味殷勤下。披閱翫味手",
    "T45n1859_002:0182c13": "不釋也。真可謂浴心方等之淵下。謂肇法師。",
    "T45n1859_002:0182c14": "將心於大乘水中得浴。將懷於幽玄之津取",
    "T45n1859_002:0182c15": "悟。亦可劉公自云。今尋此論。有如此也。而言",
    "T45n1859_002:0182c16": "津者。爾雅云。津極也。若令此辨遂通下。此",
    "T45n1859_002:0182c17": "辨謂無知論也。宣流天下為通也。般若眾",
    "T45n1859_002:0182c18": "流。謂諸部般若也。殆不言而會者。殆字有多",
    "T45n1859_002:0182c19": "義。易云。殆差也。廣雅云。殆敗也。鄭玄註云。",
    "T45n1859_002:0182c20": "殆幾也。毛長詩傳云。殆始也。今依鄭玄也。殆",
    "T45n1859_002:0182c21": "者是幾也。幾者是近也。此論若流通天下。",
    "T45n1859_002:0182c22": "則般若之理。不待言近可契會也。可不欣乎",
    "T45n1859_002:0182c23": "者。意言欣也。再言者。謂大欣也。廣雅云。欣",
    "T45n1859_002:0182c24": "喜也。然其理微者辭嶮者。道理既幽微。言",
    "T45n1859_002:0182c25": "辭則嶮絕。如前云。知非為知。欲以通其鑒。不",
    "T45n1859_002:0182c26": "知非不知。欲以弁其相。弁相不為無。通鑒",
    "T45n1859_002:0182c27": "不為有。又云。言用則同而異。言寂則異而同。",
    "T45n1859_002:0182c28": "同故無心於彼此。異故不失於照功等。並是",
    "T45n1859_002:0182c29": "言語嶮絕處也。唱獨者應希者。謂肇法師。唱",
    "T45n1859_002:0183a01": "此般若無知之義。文理獨絕。難應和也。其事",
    "T45n1859_002:0183a02": "者。文選宋玉對楚王問云。客有歌於郢中者。",
    "T45n1859_002:0183a03": "其始曰下里巴人。國中屬而和者數千人。其",
    "T45n1859_002:0183a04": "為陽阿薤露。國中屬而和者數百人。其為陽",
    "T45n1859_002:0183a05": "春白雪。國中屬而和者數十人。引商引羽雜",
    "T45n1859_002:0183a06": "以流徵。屬而和不過數人。是其曲彌高。和",
    "T45n1859_002:0183a07": "彌寡也。苟非絕言像之表下。若絕言像之人。",
    "T45n1859_002:0183a08": "則無所復疑。且非其人。則執文多滯。謂言般",
    "T45n1859_002:0183a09": "若是智。不得無知也。言謂文言。像謂象辭也。",
    "T45n1859_002:0183a10": "意謂若以緣求智之章下。歎前答中善巧",
    "T45n1859_002:0183a11": "也。婉轉謂迴曲皆盡也。無所間然。謂無有間",
    "T45n1859_002:0183a12": "阻不通處也。但暗者難可頓曉下。敘問意也",
    "T45n1859_002:0183a13": "方言云。曉明也。餘疑如後問也。想縱容之",
    "T45n1859_002:0183a14": "暇復能粗為釋之者。廣雅云。縱容舉動也。國",
    "T45n1859_002:0183a15": "語云。暇閑也。粗略也。然書中縱容字皆單作。",
    "T45n1859_002:0183a16": "今此論諸本皆作縱容也。釋者。小雅云。釋",
    "T45n1859_002:0183a17": "解也。字林云漬米。今謂解釋問義。如漬米之",
    "T45n1859_002:0183a18": "釋也。",
    "T45n1859_002:0183a19": "論序般若之體下　第二正致問也。文中有",
    "T45n1859_002:0183a20": "二。前通問。後別問。今初。通之中。先牒前文。",
    "T45n1859_002:0183a21": "然後作問也。夫聖心冥寂下。正作問也。謂冥",
    "T45n1859_002:0183a22": "然寂然。理之至極。與空無同也。不疾而疾",
    "T45n1859_002:0183a23": "不徐而徐者。謂至人神變寬急也。不疾而疾。",
    "T45n1859_002:0183a24": "則無定疾。不徐而徐。則無定徐也。此語出莊",
    "T45n1859_002:0183a25": "子。莊子外篇天道章云。桓公讀書於堂上。輪",
    "T45n1859_002:0183a26": "扁斵輪於堂下。釋搥鑿而上問桓公曰。敢問",
    "T45n1859_002:0183a27": "公之所讀者何言。公曰。聖人之言也。曰聖人",
    "T45n1859_002:0183a28": "在乎。公曰。已死矣。曰然則公之所讀者。古人",
    "T45n1859_002:0183a29": "之糟粕而已矣。桓公曰。寡人讀書。輪人安得",
    "T45n1859_002:0183b01": "議。有說則可無說則死。輪扁曰。臣也。以臣之",
    "T45n1859_002:0183b02": "事觀之。斵輪徐則甘而不固疾。則苦而不入。",
    "T45n1859_002:0183b03": "不徐不疾。得於手應於心口不能言也。而有",
    "T45n1859_002:0183b04": "數存乎。其間臣不能以喻臣之子。臣之子亦",
    "T45n1859_002:0183b05": "不能受之於臣。是以行年七十而老。斵輪古",
    "T45n1859_002:0183b06": "人與其不可傳者死矣。然則公之所讀者。古",
    "T45n1859_002:0183b07": "人之糟粕已矣。是以知不廢寂下。明動靜不",
    "T45n1859_002:0183b08": "二也。運物成功者。運轉眾生。令向善道。功業",
    "T45n1859_002:0183b09": "成也。雖處有名之中而遠與無名同者。老子",
    "T45n1859_002:0183b10": "云。無名天地之始。有名萬物之母。意云有",
    "T45n1859_002:0183b11": "名是有也。無名是無也。聖人雖在有而同無",
    "T45n1859_002:0183b12": "也。斯理之玄固常所彌昧者。爾雅云。固久",
    "T45n1859_002:0183b13": "也。彌益也。昧冥也。此理玄妙。常來久所昧",
    "T45n1859_002:0183b14": "處。非但於今論方始生疑也。但今談者下。第",
    "T45n1859_002:0183b15": "二別問也。總有三問。第一問智體是有知是",
    "T45n1859_002:0183b16": "無知。第二問照境有相無相。第三問境智相",
    "T45n1859_002:0183b17": "對有是無是。有當無當。今初。言談者。自謂",
    "T45n1859_002:0183b18": "也。所疑於高論。謂疑於肇法師之論耳。欲求",
    "T45n1859_002:0183b19": "聖心之異者。為有知邪為無知耶。為謂窮靈",
    "T45n1859_002:0183b20": "極數妙盡冥符耶者。此是有知也。為當窮般",
    "T45n1859_002:0183b21": "若之靈照。極聖智之心數。妙能盡知冥符法",
    "T45n1859_002:0183b22": "性耶。為將心體自然靈怕獨感耶者。為當般",
    "T45n1859_002:0183b23": "若之體自然無知。精靈恬泊。不與眾生相感",
    "T45n1859_002:0183b24": "應耶。然則寂照之名故是定慧之體者。雖無",
    "T45n1859_002:0183b25": "所不知。以慧為體。故是知也。而言定者。定心",
    "T45n1859_002:0183b26": "知法。名為定慧耳。此言定慧為體。猶是十大",
    "T45n1859_002:0183b27": "地中心數定也。慧以為般若體耳。十心數者。",
    "T45n1859_002:0183b28": "所謂想欲觸慧念思解脫境定受也。則群數",
    "T45n1859_002:0183b29": "之應固以幾乎息矣者。若自然寂泊無所感",
    "T45n1859_002:0183c01": "應。此則無知。固者。易注云。固牢也。幾者。此",
    "T45n1859_002:0183c02": "字凡有三音。一者機音。二者紀音。三者祈音。",
    "T45n1859_002:0183c03": "易云。知幾其神乎。又云幾者動之微。此是機",
    "T45n1859_002:0183c04": "音也。如人幾歲。此是紀音。今云幾者是祈音",
    "T45n1859_002:0183c05": "也。論語云。不幾乎一言而可以興邦。此是",
    "T45n1859_002:0183c06": "紀音也。左傳注云。幾近也。郭象注莊子云。",
    "T45n1859_002:0183c07": "幾盡也。夫心數既玄下。覆前句也。聖人心數",
    "T45n1859_002:0183c08": "既玄。何謂更有其照。照謂慧也。略不言定。具",
    "T45n1859_002:0183c09": "足應言心數既玄。何得孤運定慧。以定慧為",
    "T45n1859_002:0183c10": "體乎。神淳化表下。覆後句也。聖人既心神",
    "T45n1859_002:0183c11": "恬泊淳和。在世間之表。何得復有慧明獨存。",
    "T45n1859_002:0183c12": "不與眾生相應會乎。當有深證者。應當有別",
    "T45n1859_002:0183c13": "深證悟。更為我辨之。廣雅云。辨別也。疑者",
    "T45n1859_002:0183c14": "當以下。第二問照境有相無相也。文中有二。",
    "T45n1859_002:0183c15": "前明覩變之知應是有。後明覩變之知異無",
    "T45n1859_002:0183c16": "相。覩變之知若是有。何得言無知。覩變之",
    "T45n1859_002:0183c17": "知異無相。當知必是有也。撫會者。撫化眾生。",
    "T45n1859_002:0183c18": "與緣契會也。應機者。應接機緣也。覩變者。覩",
    "T45n1859_002:0183c19": "見變動也。而論旨云本無惑取者。汝論但云",
    "T45n1859_002:0183c20": "無有惑取之知。不可以知名之。而未言所以",
    "T45n1859_002:0183c21": "不惑取之意者也。謂宜先定聖人下。第二明",
    "T45n1859_002:0183c22": "覩變之知異無相也。為當見空為當見有耶。",
    "T45n1859_002:0183c23": "見無相即是見空。見變動即是見有。而言惑",
    "T45n1859_002:0183c24": "者。兼見有也。若覩其變下。若見變動。即是有",
    "T45n1859_002:0183c25": "相非無相也。若唯照無相下。若俱見空。則",
    "T45n1859_002:0183c26": "不見有眾生可撫接教化也。無會可撫而有",
    "T45n1859_002:0183c27": "撫會之功下。既無會可撫。何言聖人有撫會",
    "T45n1859_002:0183c28": "之功耶。幸復誨之者。幸復示誨。誨教也。論云",
    "T45n1859_002:0183c29": "無當則物無不當下。第三明境智相對有是",
    "T45n1859_002:0184a01": "無是有當無當也。先牒。後難。今初牒也。夫",
    "T45n1859_002:0184a02": "無當下。正難也。無當而物無不當。乃是當",
    "T45n1859_002:0184a03": "無。故云至當。無是而物無不是。乃是是無。故",
    "T45n1859_002:0184a04": "云真是。斯則有是有當。何謂無是無當乎。若",
    "T45n1859_002:0184a05": "謂至當非常當下。若言當無為至當。非謂當",
    "T45n1859_002:0184a06": "有是常當。是無為真是。非謂是有之常是",
    "T45n1859_002:0184a07": "者。理固應然。常是常當是惑。至當真是是悟。",
    "T45n1859_002:0184a08": "此兩義本別。不須論也。汝論本意亦不謂至",
    "T45n1859_002:0184a09": "當非常當為非當。真是非常是為非是也。以",
    "T45n1859_002:0184a10": "祛其惑者。祛遣也。",
    "T45n1859_002:0184a11": "論至下　第三總結也。詳省者。詳審省察也。",
    "T45n1859_002:0184a12": "亦好相領得者。得汝意也。但標位似各有本",
    "T45n1859_002:0184a13": "者。遠法師以法性為宗本。謂性空非法性。肇",
    "T45n1859_002:0184a14": "法師以性空為真諦。與遠法師不同也。頃兼",
    "T45n1859_002:0184a15": "以班諸有懷者。班者班賦也。出爾雅。案賦",
    "T45n1859_002:0184a16": "分布也。有懷謂有懷抱悟解人也。屢有擊其",
    "T45n1859_002:0184a17": "節者。謂多有擊難要節之人也。而恨不得與",
    "T45n1859_002:0184a18": "斯人同時者。歎訝肇法師云。能恨不得同",
    "T45n1859_002:0184a19": "時也。彼時諸人。知是肇法師所作。而云爾者。",
    "T45n1859_002:0184a20": "借古事以美之。故云然也。史記云。蜀人揚得",
    "T45n1859_002:0184a21": "意為狗監侍上。上讀子虛賦而美之曰。獨",
    "T45n1859_002:0184a22": "不與此人同時哉。得意曰。臣邑中司馬相如。",
    "T45n1859_002:0184a23": "言為此賦。上驚乃召問相如。相如曰有是。然",
    "T45n1859_002:0184a24": "此乃諸侯之事。未足觀。請為天子遊獵賦。賦",
    "T45n1859_002:0184a25": "成奏之。天子大悅。今言諸人之美肇論。如漢",
    "T45n1859_002:0184a26": "武帝之子虛賦。故歎不同時也。",
    "T45n1859_002:0184a27": "答劉隱士書答劉隱士書",
    "T45n1859_002:0184a28": "論有三章。此下第三肇法師釋答也。",
    "T45n1859_002:0184a29": "不面在昔佇想用勞下　答書亦有三章。第",
    "T45n1859_002:0184b01": "一敘暄涼。第二正答。第三總結。今初。敘暄涼",
    "T45n1859_002:0184b02": "中。乃有兩書。前略後廣。所以然者。古人作書",
    "T45n1859_002:0184b03": "皆有重複。前略後廣。時使然也。今言不面",
    "T45n1859_002:0184b04": "在昔者。此是古維摩經中語。彼經云。維摩詰",
    "T45n1859_002:0184b05": "語文殊師利言。不面在昔辱來相見。意言昔",
    "T45n1859_002:0184b06": "來未曾對面也。既未曾對面。故佇想用勞。佇",
    "T45n1859_002:0184b07": "待也。用以也。披尋反覆欣若暫對。尋來書及",
    "T45n1859_002:0184b08": "問。欣喜如暫對面也。涼風屆節下。爾雅云。涼",
    "T45n1859_002:0184b09": "風北風也。今謂以方言之。是謂北風。以時言",
    "T45n1859_002:0184b10": "之。是謂秋風也。屆至也。佳者好也。",
    "T45n1859_002:0184b11": "服像雖殊妙期不二下　廣書也。一道一俗。",
    "T45n1859_002:0184b12": "故云服像殊也。身雖有殊。心期不別也。有本",
    "T45n1859_002:0184b13": "單作其字也。江山雖緬理契則隣者。一南一",
    "T45n1859_002:0184b14": "北。故云江山緬。緬遠也。處雖緬遠。契理相",
    "T45n1859_002:0184b15": "近也。契謂木契。喻理合也。所以望途致想",
    "T45n1859_002:0184b16": "虛襟有寄者。為心期不二理契相隣。故望途",
    "T45n1859_002:0184b17": "路。常寄懷抱。在於劉公也。君既遂嘉遯之",
    "T45n1859_002:0184b18": "志標越俗之美者。易有遯卦。遯有嘉遯肥",
    "T45n1859_002:0184b19": "遯。今言嘉遯。嘉者善也。遯者隱也。字林",
    "T45n1859_002:0184b20": "云。遯者遷逃也。劉公本有隱心。今得遂志。",
    "T45n1859_002:0184b21": "超越俗人。故稱為美。獨恬事外歡足方寸者。",
    "T45n1859_002:0184b22": "恬靜也。謂真居山在人事之外。心中歡悅。",
    "T45n1859_002:0184b23": "方寸是心也。每一言集何嘗不遠者。每有聚",
    "T45n1859_002:0184b24": "集言論。皆深遠也。古賢誡子書云。昔侍座",
    "T45n1859_002:0184b25": "於先帝時。有三長史。俱來會座。帝謂之曰。為",
    "T45n1859_002:0184b26": "官長者。當清當慎當勤。此三者。何患不治乎。",
    "T45n1859_002:0184b27": "及去。帝謂余曰。必不得已而去。於斯三者何",
    "T45n1859_002:0184b28": "先唱為本。對曰。慎乃為本。夫清不必有慎慎",
    "T45n1859_002:0184b29": "無不清。猶仁者必有勇。勇者不必有仁也。帝",
    "T45n1859_002:0184c01": "曰。卿舉比來慎者為誰。乃舉數人。帝曰。卿所",
    "T45n1859_002:0184c02": "舉人。亦各其慎。然天下至慎其唯阮嗣宗。每",
    "T45n1859_002:0184c03": "與之言。言及懸遠。未嘗臧否人物。今用此",
    "T45n1859_002:0184c04": "事也。喻林下雅詠高致悠然者。晉朝嵆康。",
    "T45n1859_002:0184c05": "阮藉。阮咸。山濤。王戎。向秀。劉靈等七人。在",
    "T45n1859_002:0184c06": "於山陽竹林俱隱。不事王侯。高尚其志。今謂",
    "T45n1859_002:0184c07": "劉公如此也。清散未期厚自保愛者。清閑散",
    "T45n1859_002:0184c08": "適無有期限。願自保養愛護也。願彼山僧無",
    "T45n1859_002:0184c09": "恙道俗通佳者。于時遠法師在山。徒眾七百。",
    "T45n1859_002:0184c10": "今言此眾也。爾雅云。恙憂也。風俗通。恙病",
    "T45n1859_002:0184c11": "也。易傳云。上古患恙蟲食其心。凡相問曰。無",
    "T45n1859_002:0184c12": "恙乎。道即僧眾。俗謂俗人。于時有雁門周續",
    "T45n1859_002:0184c13": "之豫章雷次宗南陽宗炳及劉公等。同在山",
    "T45n1859_002:0184c14": "隱。今謂此諸俗人也。承遠法師勝常以為欣",
    "T45n1859_002:0184c15": "慰者。肇法師年少。遠法師老宿。南北乖隔。二",
    "T45n1859_002:0184c16": "國不同。未曾相見。而遙相欽敬。故承勝常而",
    "T45n1859_002:0184c17": "欣憙為慰也。雖未清承然服膺高軌者。遠法",
    "T45n1859_002:0184c18": "師是安法師弟子。名高一代。高僧傳云。廬山",
    "T45n1859_002:0184c19": "釋慧遠。承習有宗。天下學士。皆取折中。今肇",
    "T45n1859_002:0184c20": "法師。亦遙挹也。雖未曾清耳稟承。然亦服膺",
    "T45n1859_002:0184c21": "遠法師高軌。服膺謂以胸臆服地稟受也。高",
    "T45n1859_002:0184c22": "軌謂高行也。企佇之勤為日久矣者。企望佇",
    "T45n1859_002:0184c23": "待已久也。公以過順之年下。歎遠法師德也。",
    "T45n1859_002:0184c24": "以六十已上老年。神氣湛然益嚴也。養徒幽",
    "T45n1859_002:0184c25": "巖抱一沖谷者。養徒眾在幽山中也。抱一者。",
    "T45n1859_002:0184c26": "懷道也。老子云。載營魄抱一能無離乎。又云。",
    "T45n1859_002:0184c27": "少則得多則惑。是以聖人。抱一為天下式。",
    "T45n1859_002:0184c28": "今借此語為用也。遐邇仰詠者。遐遠。邇近",
    "T45n1859_002:0184c29": "也。何美如之者。無美可比也。每亦翹想一隅",
    "T45n1859_002:0185a01": "懸庇霄岸者。云我每向東南隅。翹心想望遠",
    "T45n1859_002:0185a02": "法師也。遠法師。道德高遠。欲似雲霄之岸",
    "T45n1859_002:0185a03": "也。亦如雲霄。如涯岸也。亦可直指東南雲霄",
    "T45n1859_002:0185a04": "之涯岸也。而云庇者。爾雅云。庇蔭也。無由寫",
    "T45n1859_002:0185a05": "敬致慨良深者。無因由至彼申寫敬仰。良深",
    "T45n1859_002:0185a06": "慨歎。良信也。君清對終日下。謂劉公常對遠",
    "T45n1859_002:0185a07": "法師。多歡賞也。此大眾者。京師什法師徒眾",
    "T45n1859_002:0185a08": "也。于時翻譯徒眾。凡有三千耳。如宜者。如常",
    "T45n1859_002:0185a09": "休宜也。秦主道性自然者。此是後秦主姚興",
    "T45n1859_002:0185a10": "也。今歎姚興之道德耳。然道德兩字。道經云。",
    "T45n1859_002:0185a11": "要人多式之。不時精辨。釋名云。道導也。所",
    "T45n1859_002:0185a12": "以通導萬物。說文。德得也。外得於人。內得",
    "T45n1859_002:0185a13": "於已。今謂理之自然為道。人能行即為德。",
    "T45n1859_002:0185a14": "何以明之。老子云。有物混成先天地生。寂兮",
    "T45n1859_002:0185a15": "寥兮。獨立而不改。周行而不殆。可以為天",
    "T45n1859_002:0185a16": "下母。吾不知其名。字之曰道。又云。道可道非",
    "T45n1859_002:0185a17": "常道。名可名非常名。是謂道也。又云。生而不",
    "T45n1859_002:0185a18": "有。為而不恃。長而不宰。是謂玄德。又云。上",
    "T45n1859_002:0185a19": "德不德。是以有德。下德不失德。是以無德。",
    "T45n1859_002:0185a20": "是謂德也。今先歎秦王道性。然後歎其有德",
    "T45n1859_002:0185a21": "耳。司馬彪云。性者人之本。蔡邕勸學云。性者",
    "T45n1859_002:0185a22": "心之本也。天機者。機心也。莊子云。其嗜欲",
    "T45n1859_002:0185a23": "深者天機淺。今言秦王天機深。故超邁凡俗",
    "T45n1859_002:0185a24": "也。城塹三寶下。歎其德也。與三寶作城塹。以",
    "T45n1859_002:0185a25": "弘道為事務也。由使異國勝僧遠方而至者。",
    "T45n1859_002:0185a26": "由秦王有德故。異國勝僧等。方從遠國來也。",
    "T45n1859_002:0185a27": "靈鷲之風萃乎茲土者。佛在靈鷲山說法。今",
    "T45n1859_002:0185a28": "謂此風萃集於此也。領公遠舉下。當時有僧。",
    "T45n1859_002:0185a29": "姓支。名法領。往西域歸。華嚴等諸大乘經。",
    "T45n1859_002:0185b01": "今言其遠向異國得方等經。與千載下為津",
    "T45n1859_002:0185b02": "梁。梁謂橋梁也。請大乘禪師一人者。佛馱",
    "T45n1859_002:0185b03": "跋陀羅也。此人博學。善解華嚴。而以禪觀",
    "T45n1859_002:0185b04": "為行。于時慧觀慧嚴等向西域。於彼請一大",
    "T45n1859_002:0185b05": "德東歸。彼土大德平章。非佛馱跋陀羅不",
    "T45n1859_002:0185b06": "可。遂共來此。正當什法師來。時至長安。然其",
    "T45n1859_002:0185b07": "意氣高邁。禪觀深遠。謂什法師曰。觀君所譯。",
    "T45n1859_002:0185b08": "未出人意。因何乃得高名。什法師曰。由吾老",
    "T45n1859_002:0185b09": "朽為眾所推。何必德稱美談也。復緣向門徒",
    "T45n1859_002:0185b10": "說云。吾見本國。五舶發來。人或漏泄此語。僧",
    "T45n1859_002:0185b11": "䂮等以為顯異惑眾。集僧擯之。禪師曰。吾",
    "T45n1859_002:0185b12": "身若浮萍。去留甚易。但懷抱未申。以為恨",
    "T45n1859_002:0185b13": "耳。於是出藍田關。南至荊州。廬山遠法師遣",
    "T45n1859_002:0185b14": "人迎之。屈入山翻譯禪經。從其稟受禪法。",
    "T45n1859_002:0185b15": "乃作解擯書送長安。解其擯事。以為說在同",
    "T45n1859_002:0185b16": "意。非為異人。不是顯異惑眾。其復遂下宋都。",
    "T45n1859_002:0185b17": "譯華嚴經。今之華嚴是也。今言其未擯時事",
    "T45n1859_002:0185b18": "耳。三藏法師一人者。弗若多羅也。高僧傳云。",
    "T45n1859_002:0185b19": "弗若多羅。出十誦律。三分獲二。而多羅卒。曇",
    "T45n1859_002:0185b20": "摩流支續譯。言三藏者。是多羅未卒時事也。",
    "T45n1859_002:0185b21": "又此是曇摩流支。何以明之。以文言本末精",
    "T45n1859_002:0185b22": "悉。則是譯律已了。故知然也。又此是佛陀耶",
    "T45n1859_002:0185b23": "舍譯四分律。何以明之。佛陀耶舍至長安。秦",
    "T45n1859_002:0185b24": "王請其譯四分律。然耶舍曰。無本。但誦文而",
    "T45n1859_002:0185b25": "已。始欲遣人書出。秦王疑其遺忘。乃遣耶",
    "T45n1859_002:0185b26": "舍誦戶籍藥方數萬言。明日覆之。不遺一字。",
    "T45n1859_002:0185b27": "遂請誦出律本。令人書之。然後翻譯也。毘婆",
    "T45n1859_002:0185b28": "沙師一人者。曇摩掘多也。道標師舍利弗",
    "T45n1859_002:0185b29": "阿毘曇論序云。弘始九年。曇摩掘多。曇摩耶",
    "T45n1859_002:0185c01": "舍等。命書梵文。至十年尋應合出。但以彼此",
    "T45n1859_002:0185c02": "不相領悟。恐未盡善。至十六年漸閑秦語。令",
    "T45n1859_002:0185c03": "自宣譯。然後筆受。什法師。是弘始十一年",
    "T45n1859_002:0185c04": "卒。今作答書。是什法師在世之事。正言",
    "T45n1859_002:0185c05": "出未言翻譯。明知是弘始九年事也。什法師",
    "T45n1859_002:0185c06": "於大石寺下。言上諸人共什法師出新經也。",
    "T45n1859_002:0185c07": "法藏淵曠下。淵深曠大。謂經論日多。故云異",
    "T45n1859_002:0185c08": "聞也。夙夜匪懈者。毛詩云。夙夜匪懈。以事一",
    "T45n1859_002:0185c09": "人。一人謂天子也。匪不也。懈怠也。邕邕肅肅",
    "T45n1859_002:0185c10": "者。邕邕和也。然邕字與壅字義同。是和。書",
    "T45n1859_002:0185c11": "云致之壅熙。亦是和義。爾雅作邕字也。肅",
    "T45n1859_002:0185c12": "謂齊整也。本末精悉若覩初制者。律本具足。",
    "T45n1859_002:0185c13": "欲似佛初制。時問中事發言奇新者。時時問",
    "T45n1859_002:0185c14": "其事。言語奇異也。猥參嘉運者。猥眾也。眾多",
    "T45n1859_002:0185c15": "也。謂數參預善事耳。自不覩釋迦祇桓之集",
    "T45n1859_002:0185c16": "下。自謂獨自也。獨不見祇桓盛集為恨。餘無",
    "T45n1859_002:0185c17": "所恨也。字林云。自從也。而慨不得與清勝君",
    "T45n1859_002:0185c18": "子同其法集者。謂不得與劉公同此集為恨",
    "T45n1859_002:0185c19": "耳。生上人頃在此下。竺道生也。數年謂過",
    "T45n1859_002:0185c20": "三年已上也。言話者。禹邁反。毛詩云。其維哲",
    "T45n1859_002:0185c21": "人告之話言。古訓云。話言古之善言也。說",
    "T45n1859_002:0185c22": "文云。會合善言也。謂生法師語話之間。常稱",
    "T45n1859_002:0185c23": "歎劉公也。中途還南君得與相見者。中途歸",
    "T45n1859_002:0185c24": "南。故君得相見也。未更近問惘悒者。近更",
    "T45n1859_002:0185c25": "不得書問。惘惘悒悒也。威道人至得君念佛",
    "T45n1859_002:0185c26": "三昧詠下。似是劉公寄附也。遠法師作念佛",
    "T45n1859_002:0185c27": "三昧詠及序。劉公等皆和。今言其事也。撿遠",
    "T45n1859_002:0185c28": "法師集。此但有三昧詠序。無三昧詠及和。收",
    "T45n1859_002:0185c29": "集不謹也。序云。夫稱三昧者何。思專想寂之",
    "T45n1859_002:0186a01": "謂。思專則志一不撓。想寂則氣虛神朗。氣虛",
    "T45n1859_002:0186a02": "則智恬其照。神朗則幽無不徹。斯二乃是自",
    "T45n1859_002:0186a03": "然之玄符。會一而致用也。此作興寄既高者。",
    "T45n1859_002:0186a04": "興謂與喻。寄謂寄意。子夏詩序云。詩有六",
    "T45n1859_002:0186a05": "義。一曰風。二曰賦。三曰比。四曰興。五曰雅。",
    "T45n1859_002:0186a06": "六曰頌。今言興即興也。寄即比也。有本作奧",
    "T45n1859_002:0186a07": "奇非也。辭致清婉者。辭章情雅理致婉媚",
    "T45n1859_002:0186a08": "也。能文之士率稱其美者。解文人皆稱善也",
    "T45n1859_002:0186a09": "可謂遊涉聖門扣玄之唱者。此念佛三昧詠。",
    "T45n1859_002:0186a10": "可謂遊涉聖人門戶。扣擊玄旨之妙唱也。因",
    "T45n1859_002:0186a11": "來何少者。怪因行附來者少耳。什法師以午",
    "T45n1859_002:0186a12": "年出維摩經者。弘始八年屬午也。條記誠言",
    "T45n1859_002:0186a13": "者。記誠信之言也。義承有本者。謂承什法",
    "T45n1859_002:0186a14": "師也。來問婉切難為郢人者。婉曲切要難酬",
    "T45n1859_002:0186a15": "答也。郢人者。莊子雜篇徐無鬼章云。莊子送",
    "T45n1859_002:0186a16": "葬。至惠子之墓。顧謂從者曰。郢人以堊墁",
    "T45n1859_002:0186a17": "其鼻端。若蠅翼。使匠石斵之。匠石運斧成風",
    "T45n1859_002:0186a18": "而斵之。盡堊而鼻不傷。郢人立不失容。宋",
    "T45n1859_002:0186a19": "無君聞之。召匠石曰。甞試為寡人為之。匠",
    "T45n1859_002:0186a20": "石云。臣嘗能斵之。然臣質已死久矣。自夫",
    "T45n1859_002:0186a21": "子之死也。吾無以為質矣。吾無與言矣。郭象",
    "T45n1859_002:0186a22": "注云。非夫不動之質忘言之對。則雖有至言",
    "T45n1859_002:0186a23": "妙斵。而無所取之。今謂劉公之問。事同匠石。",
    "T45n1859_002:0186a24": "肇公之答。事同郢人。問能而答難也。貧道思",
    "T45n1859_002:0186a25": "不關微兼拙於筆語者。思慮不關涉於幽微。",
    "T45n1859_002:0186a26": "筆語復非巧妙。小雅云。關達也。微無也。且至",
    "T45n1859_002:0186a27": "趣無言下。至理不可說。即不二法門也。如什",
    "T45n1859_002:0186a28": "法師共佛陀耶舍。在秦王座。秦王問實相義。",
    "T45n1859_002:0186a29": "二人相視竟無所答也。云云不已者。云言也。",
    "T45n1859_002:0186b01": "已止也。雖復多言。無所論辨也。聊以狂言",
    "T45n1859_002:0186b02": "者。妄言也。",
    "T45n1859_002:0186b03": "疏云稱聖心者冥寂理極同無下　第二章",
    "T45n1859_002:0186b04": "正答問也。文亦有二。前通答。後別答。今初",
    "T45n1859_002:0186b05": "也。以此為懷自可忘言內得下。理既深玄。忘",
    "T45n1859_002:0186b06": "言心內自得。所不論耳。復何足以人情之所",
    "T45n1859_002:0186b07": "異下。何足何得也。據孝經何足猶何能也。人",
    "T45n1859_002:0186b08": "情淺近。至理深遠。何得以近情而求遠理耶。",
    "T45n1859_002:0186b09": "疏云談者謂窮靈極數妙盡冥符下　第二",
    "T45n1859_002:0186b10": "別答前三問。即為三章。今答第一智體有知",
    "T45n1859_002:0186b11": "無知問也。文中有四。第一正答問。第二辨",
    "T45n1859_002:0186b12": "聖心。第三斥謂情。第四詰謬計。雖有四章。通",
    "T45n1859_002:0186b13": "是答問。今初牒其前言也。意謂妙盡冥符不",
    "T45n1859_002:0186b14": "可以定慧為名者。妙盡冥符。此是般若之心。",
    "T45n1859_002:0186b15": "一相不二。何得言其中有定慧二名耶。靈泊",
    "T45n1859_002:0186b16": "獨感不可稱群數以息者。此是般若之心。無",
    "T45n1859_002:0186b17": "不鑒照。何得言不應群數耶。兩言雖殊妙",
    "T45n1859_002:0186b18": "用常一者。妙盡冥符為一言。靈泊獨感為一",
    "T45n1859_002:0186b19": "言。一是動也。一是靜也。於我見迹則動靜有",
    "T45n1859_002:0186b20": "異。於聖本心則動靜不二也。",
    "T45n1859_002:0186b21": "何者夫至人玄心默照下　第二辨聖心也。",
    "T45n1859_002:0186b22": "辨聖心即以釋前答也。文中有二。前離辨",
    "T45n1859_002:0186b23": "聖心離釋兩意。後合辨聖心合釋兩意。今先",
    "T45n1859_002:0186b24": "辨聖心。然後釋妙盡冥符不可以定慧為名",
    "T45n1859_002:0186b25": "也。玄心謂心合玄理也。默照謂潛照幽微也。",
    "T45n1859_002:0186b26": "理極同無。謂見空無之理。即與無同。無同",
    "T45n1859_002:0186b27": "故為極也。既曰為同同無不極者。既與無同。",
    "T45n1859_002:0186b28": "即是極智。無有不極之義也。何有同無之極",
    "T45n1859_002:0186b29": "而有定慧之名者。既與虛無理同。名之為極。",
    "T45n1859_002:0186c01": "何得於此極智。更有定慧兩名耶。定慧之名",
    "T45n1859_002:0186c02": "非同外之稱耶者。言此兩名是同無極智外",
    "T45n1859_002:0186c03": "名。不關極智體也。若稱生同內有稱非同者。",
    "T45n1859_002:0186c04": "若定慧二名生於同無極智之內者。有此二",
    "T45n1859_002:0186c05": "名。則非同無之智矣。若稱生同外稱非我也。",
    "T45n1859_002:0186c06": "若定慧兩名生於同無智外。此之二名不關",
    "T45n1859_002:0186c07": "於智。我謂智也。又聖心虛微妙絕常境下。釋",
    "T45n1859_002:0186c08": "前虛泊獨感不可稱群數已息也。虛微謂虛",
    "T45n1859_002:0186c09": "無微妙也。常境謂常人境界。聖心不同。故云",
    "T45n1859_002:0186c10": "妙絕也。感無不應會無不通者。有感皆應。故",
    "T45n1859_002:0186c11": "無不應。有會必通。故無不通也。冥機潛運",
    "T45n1859_002:0186c12": "其用不勤者。冥機謂神心。神心潛用。不勤勞",
    "T45n1859_002:0186c13": "也。毛長詩傳云。勤勞也。爾雅云。勤病也。何",
    "T45n1859_002:0186c14": "為而息者。應化不息也。",
    "T45n1859_002:0186c15": "且夫心之有也下　第二合辨聖心合釋兩意",
    "T45n1859_002:0186c16": "也。而其心之有者。凡論心之所以為有者。以",
    "T45n1859_002:0186c17": "其謂法而有故名心有耳。有自不有故聖心",
    "T45n1859_002:0186c18": "不有有者。有法當體。自非是有。故聖心不",
    "T45n1859_002:0186c19": "以有為有耳。不有有故有無有者。不以有法",
    "T45n1859_002:0186c20": "為有。故知有非是有也。無有故則無無者。",
    "T45n1859_002:0186c21": "法既非有。亦非是無也。無無故聖心不有不",
    "T45n1859_002:0186c22": "無者。前言無有。此言無無。法體既其無有無",
    "T45n1859_002:0186c23": "無。所以聖心不有不無耳。不有不無其神乃",
    "T45n1859_002:0186c24": "虛者。聖心不有不無。乃為虛妙。何者夫有",
    "T45n1859_002:0186c25": "也無也心之影響也下。覆疏釋前聖心不有",
    "T45n1859_002:0186c26": "不無也。聖心非有。妄謂為有。聖心非無。妄謂",
    "T45n1859_002:0186c27": "為無。有無之於聖心。如影響之於形聲。非真",
    "T45n1859_002:0186c28": "本也。言也像也影響之所攀緣者。攀緣影響",
    "T45n1859_002:0186c29": "之有無。故有言象。非謂影響之有無於言象。",
    "T45n1859_002:0187a01": "文語到說。故云爾也。何者。緣心謂有故言有。",
    "T45n1859_002:0187a02": "謂無故言無。緣此有有無之心。故有有無之",
    "T45n1859_002:0187a03": "言彖耳。言象。謂易云。文言象詞。以喻說有",
    "T45n1859_002:0187a04": "說無之言。象有象無也。喻如說有。是塊然",
    "T45n1859_002:0187a05": "之有。說無。是豁爾之無。塊然是物塊。豁爾是",
    "T45n1859_002:0187a06": "虛空。此皆象也。即此象上有有無之言耳。有",
    "T45n1859_002:0187a07": "無既廢下。聖心非有非無。故云既廢。不得妄",
    "T45n1859_002:0187a08": "謂為有為無。故云心無影響也。影響既淪則",
    "T45n1859_002:0187a09": "言像莫測者。聖心既非有非無。則不可言有",
    "T45n1859_002:0187a10": "言無。象有象無。言象所不能測得聖心也。言",
    "T45n1859_002:0187a11": "像莫測則道絕群方者。易言方以類聚物以",
    "T45n1859_002:0187a12": "群分。今謂聖心不可言有言無。則與群方諸",
    "T45n1859_002:0187a13": "類永絕也。道絕群方故能窮盡極數者。以",
    "T45n1859_002:0187a14": "與群方永絕。故窮盡靈智。究極心數也。窮靈",
    "T45n1859_002:0187a15": "極數乃曰妙盡者。以窮極故。能無所不知。無",
    "T45n1859_002:0187a16": "所不鑒。故云妙盡也。妙盡之道本乎無寄者。",
    "T45n1859_002:0187a17": "既云妙盡。即是般若。既云般若。何有寄著耶。",
    "T45n1859_002:0187a18": "無寄在乎冥寂者。既云無寄。所以冥然寂然",
    "T45n1859_002:0187a19": "也。冥寂故虛以謂之者。既云冥寂。則無有名",
    "T45n1859_002:0187a20": "字。而云般若者。虛假為名也。妙盡在乎極數",
    "T45n1859_002:0187a21": "者。既云妙盡。必窮心數也。極數故數以應",
    "T45n1859_002:0187a22": "之者。雖云極數。能以數應。如經中說變化云",
    "T45n1859_002:0187a23": "為無所不作也。數以應之故動與事會者。以",
    "T45n1859_002:0187a24": "心數應物。有感必臨。無不契會也。虛以謂之",
    "T45n1859_002:0187a25": "故道超名外者。假立名字。所以超名字之外",
    "T45n1859_002:0187a26": "也。道超名外因謂之無者。以聖心超名字之",
    "T45n1859_002:0187a27": "外。莫知何名。故名無心耳。動與事會因謂之",
    "T45n1859_002:0187a28": "有者。以聖心應物。故名有心耳。謂之有者應",
    "T45n1859_002:0187a29": "夫謂有下。謂聖心謂為有者。應彼謂有之",
    "T45n1859_002:0187b01": "人。強謂為有。聖心不然也。故經曰聖智無知",
    "T45n1859_002:0187b02": "下。引經為證。此是大品經之大意。無的文也。",
    "T45n1859_002:0187b03": "又是思益經意。彼經云。我得涅槃時。唯得",
    "T45n1859_002:0187b04": "諸法畢竟空性。以無所得故得。以無所知故",
    "T45n1859_002:0187b05": "知也。此言無相寂滅之道者。此經云無相之",
    "T45n1859_002:0187b06": "道也。又釋此無知無為之言。言無相之道也。",
    "T45n1859_002:0187b07": "有本云。此無言無相寂滅之道。謂此無知無",
    "T45n1859_002:0187b08": "為。是無言無相之道耳。豈曰有而為有下。",
    "T45n1859_002:0187b09": "豈曰者。言不如此也。言有未必為有。言無未",
    "T45n1859_002:0187b10": "為無。動靜亦然耳。",
    "T45n1859_002:0187b11": "而今之談者多即言以定旨下　第三斥謂情",
    "T45n1859_002:0187b12": "也。今之談者。謂多時講論之人。亦可指劉公",
    "T45n1859_002:0187b13": "也。多即言以定旨。謂執文取定也。尋大方",
    "T45n1859_002:0187b14": "而徵隅懷前識以標玄者。老子云。大方無隅。",
    "T45n1859_002:0187b15": "又云。前識者道之華。以標玄也。而言前識。",
    "T45n1859_002:0187b16": "今言至理大方無隅。何以徵責其隅。前識非",
    "T45n1859_002:0187b17": "玄。何以懷前識以標玄也。而言前識者。河上",
    "T45n1859_002:0187b18": "注云。不知而言知。為前識也。存所存以必當",
    "T45n1859_002:0187b19": "者。存彼所存之法。以為必當理也。所存者。",
    "T45n1859_002:0187b20": "謂聖人有心也。是以聞聖有知謂之有心下。",
    "T45n1859_002:0187b21": "聞知定謂知。故謂知為有。聞無定謂無。故謂",
    "T45n1859_002:0187b22": "無為空也。有無之境邊見所存下。有無二邊。",
    "T45n1859_002:0187b23": "名為邊見。邊見之人。存此有無。此有無二見。",
    "T45n1859_002:0187b24": "不是中正不二之道也。何者萬物雖殊然性",
    "T45n1859_002:0187b25": "本常一者。一謂無相空也。不可而物然非不",
    "T45n1859_002:0187b26": "物者。不可為有物。然後非無物也。可物於物",
    "T45n1859_002:0187b27": "則名相異陳下。有本直云可物。則名相異陳。",
    "T45n1859_002:0187b28": "理亦無爽。望不句例。則可物於物本是也。",
    "T45n1859_002:0187b29": "以物為物。故云可物於物。不以物為物。故云",
    "T45n1859_002:0187c01": "不物於物。名相為陳謂有也。物而即真謂空",
    "T45n1859_002:0187c02": "也。是以聖人不物於物下。不以物為有物。不",
    "T45n1859_002:0187c03": "以物為無物也。非有所以不取非無所以不",
    "T45n1859_002:0187c04": "捨者。杜預注春秋云。捨置也。非有故不可取。",
    "T45n1859_002:0187c05": "非無故不應捨也。不捨故妙存即真下。爾雅",
    "T45n1859_002:0187c06": "云。靡無也。以不可捨故。即是真空。以不可取",
    "T45n1859_002:0187c07": "故。無因有名相也。故經曰般若於諸法無取",
    "T45n1859_002:0187c08": "無捨下。大品經也。此攀緣之外下。此是思慮",
    "T45n1859_002:0187c09": "之外至理。故不可以有無詰責也。",
    "T45n1859_002:0187c10": "請詰夫陳有無者下　第四詰謬計也。詰責",
    "T45n1859_002:0187c11": "謬計聖心為有之人也。夫智之生也極於相",
    "T45n1859_002:0187c12": "內者。此言凡智也。世諦有相。故凡智有知。凡",
    "T45n1859_002:0187c13": "智之生起。於有相之內。不過此也。法本無相",
    "T45n1859_002:0187c14": "聖智何知者。此言聖智也。聖智見真諦。真",
    "T45n1859_002:0187c15": "諦無相。故聖智無知也。世稱無知者下。世間",
    "T45n1859_002:0187c16": "凡言無知者。是木石等法也。靈鑒幽燭形于",
    "T45n1859_002:0187c17": "未兆者。此是聖智也。聖智靈鑒。照見幽微。未",
    "T45n1859_002:0187c18": "形之事已見也。形者現也。于者於也。兆謂卦",
    "T45n1859_002:0187c19": "兆也道無隱機寧曰無知者。無有隱機之道。",
    "T45n1859_002:0187c20": "而不知也。機者微小也。以靈鑒幽燭及道無",
    "T45n1859_002:0187c21": "隱機而義。寧可言無知乎。亦可靈鑒幽燭為",
    "T45n1859_002:0187c22": "一義。形于未兆為一義。道無隱機為一義也。",
    "T45n1859_002:0187c23": "且無知生於無知無無知也者。無知者。謂無",
    "T45n1859_002:0187c24": "所知也。以無所知故云無知。此無知之名。生",
    "T45n1859_002:0187c25": "於無識也。知者聖智也。聖智無彼無知。故云",
    "T45n1859_002:0187c26": "無知無無知也。無有智也謂之非有下。無",
    "T45n1859_002:0187c27": "有故言非有。無無故言非無也。所也虛不失",
    "T45n1859_002:0187c28": "照下。虛是無也。照謂有也。虛而照。無即有",
    "T45n1859_002:0187c29": "也。照而虛。有則無也。泊然永寂靡執靡拘",
    "T45n1859_002:0188a01": "者。泊然謂恬泊也。拘謂拘執也。言寂滅故不",
    "T45n1859_002:0188a02": "可執也。孰能動之令有下。誰能起動令其有。",
    "T45n1859_002:0188a03": "安靜令其無耶。故經曰真般若者非有非無",
    "T45n1859_002:0188a04": "下。大品經意也。何則言其非有者下。其謂聖",
    "T45n1859_002:0188a05": "心也。言聖心非有者。非是有相之有耳。但言",
    "T45n1859_002:0188a06": "非有。不得遂是無。故云非謂是非有。非有是",
    "T45n1859_002:0188a07": "定無也。言聖心非無者。非是無物之無耳。但",
    "T45n1859_002:0188a08": "言非無。不得遂是有。故云非謂是非無。非",
    "T45n1859_002:0188a09": "無是定有也。如東西中三處相望。言中非東。",
    "T45n1859_002:0188a10": "不言即是西也。言中非西。不言即是東也。准",
    "T45n1859_002:0188a11": "前作語。應云言其非東者。言其非是東。非謂",
    "T45n1859_002:0188a12": "是非非東。東是定西也。言其非西者。言其",
    "T45n1859_002:0188a13": "非是西。非謂是非西。非西是定東也。問曰。言",
    "T45n1859_002:0188a14": "其非有者。可言非是有。何得非非有。言其",
    "T45n1859_002:0188a15": "非無者。言其非是無。何得非非無。以非有非",
    "T45n1859_002:0188a16": "無是中故也。東西中亦准於此。言其非東者。",
    "T45n1859_002:0188a17": "言其非是東。何得非非東。言其非西者。言其",
    "T45n1859_002:0188a18": "非是西。何得非非西。以非東非西是中故也。",
    "T45n1859_002:0188a19": "答。若非有非無是中。何勞別用中名乎。東西",
    "T45n1859_002:0188a20": "中亦爾也。又非東未必即是非東。南北亦非",
    "T45n1859_002:0188a21": "東也。非西直非西未必即是非西。南北亦",
    "T45n1859_002:0188a22": "非西也。以非東非西。形非有非無。則可知矣。",
    "T45n1859_002:0188a23": "非有非非有下。覆疏前語耳。是以須菩提終",
    "T45n1859_002:0188a24": "日說般若下。大品經文也。彼經云。諸天子聞",
    "T45n1859_002:0188a25": "須菩提說般若。天子云。諸夜叉語言尚可解。",
    "T45n1859_002:0188a26": "須菩提所說不可解。須菩提言。諸天子不解",
    "T45n1859_002:0188a27": "不知耶。我無所說也。此絕言之道下。此謂般",
    "T45n1859_002:0188a28": "若絕言語道不知。何以傳之也。而言知何以",
    "T45n1859_002:0188a29": "傳者。不知所傳也。如古詩云。枯桑知天風",
    "T45n1859_002:0188b01": "海水知天寒。言不知也。枯桑無葉。所以不知",
    "T45n1859_002:0188b02": "天風。海水不凍。所以不知天寒。知乃是不知",
    "T45n1859_002:0188b03": "耳。庶參玄君子下。庶望也。爾雅云。庶幾尚",
    "T45n1859_002:0188b04": "也。尚謂冀尚。冀尚亦望之別名也。謂劉公既",
    "T45n1859_002:0188b05": "參契玄理之耳。",
    "T45n1859_002:0188b06": "又云宜先定聖心所以應會之道下　第二答",
    "T45n1859_002:0188b07": "前第二境智有相無相問也。前第二問中文",
    "T45n1859_002:0188b08": "有兩段。前明覩變之知應是有。後明覩變之",
    "T45n1859_002:0188b09": "知異無相。今先答後問。然後答前問也。談者",
    "T45n1859_002:0188b10": "似謂無相與變下。談者即劉公也。言不一者。",
    "T45n1859_002:0188b11": "謂異也。覩變則異乎無相下。明不一之所以",
    "T45n1859_002:0188b12": "也。謂見變動即是有相非無相也。見無相則",
    "T45n1859_002:0188b13": "無所見。不能撫接應會也。然則即真之義或",
    "T45n1859_002:0188b14": "有滯也者。若然則滯經中色即是空之義。色",
    "T45n1859_002:0188b15": "即是空故。名為真耳。經云色不異空空不異",
    "T45n1859_002:0188b16": "色下。大品經習應品文也。若如來旨下。若如",
    "T45n1859_002:0188b17": "所難來意。則色空別也。前心見色。後心見空",
    "T45n1859_002:0188b18": "也。若一心見色下。出其過也。一心見色。則唯",
    "T45n1859_002:0188b19": "是色而不見空。何謂即空。下句反此也。然則",
    "T45n1859_002:0188b20": "空色兩陳莫定其本者。空色各別。故曰兩陳。",
    "T45n1859_002:0188b21": "既其各別。莫知經中相即之本意也。又云空",
    "T45n1859_002:0188b22": "色兩陳。不知色為空本。空為色本也。是以經",
    "T45n1859_002:0188b23": "云非色者。釋經本意。如下說也。誠以非色",
    "T45n1859_002:0188b24": "於色不非色於非色者。誠信也。信將非色之",
    "T45n1859_002:0188b25": "言非於色耳。不是非於非色也。若非色於非",
    "T45n1859_002:0188b26": "色下。却難也。若經云非色於非色者。則是說",
    "T45n1859_002:0188b27": "太虛非色為非色耳。此欲明何理耶。太虛非",
    "T45n1859_002:0188b28": "色。凡人共知。此非真理。豈經中所明非色之",
    "T45n1859_002:0188b29": "本意也。若以非色於色下。辨經之本意也。",
    "T45n1859_002:0188c01": "若經言非色非於色者。明知色不異於非色",
    "T45n1859_002:0188c02": "耳。故知變即無相下。變即有也。無相無也。",
    "T45n1859_002:0188c03": "色既即空。有即無也。群情不同故教迹有異",
    "T45n1859_002:0188c04": "者。人心各別。故聖教不同。說有說空。言有異",
    "T45n1859_002:0188c05": "也。考之玄籍本之聖意者。楚詞注云。考校",
    "T45n1859_002:0188c06": "也。爾雅云。考成也。玄籍謂經也。本謂本盡",
    "T45n1859_002:0188c07": "也聖意。謂至人無心也。豈復真偽殊心空有",
    "T45n1859_002:0188c08": "異照耶者。尋經意則真偽不殊心。空有不異",
    "T45n1859_002:0188c09": "照。真謂真諦。偽謂俗諦。空有亦真俗也。是以",
    "T45n1859_002:0188c10": "照無相下。既空有不異。故照無仍照有。所以",
    "T45n1859_002:0188c11": "不失撫會之功。見有仍見無。所以不乖無相",
    "T45n1859_002:0188c12": "之旨也。造有不異無下。覆疏上意也。廣雅云。",
    "T45n1859_002:0188c13": "造詣也。小雅云。造適也。未甞不有下。未甞未",
    "T45n1859_002:0188c14": "曾也。未曾不見有。此有猶是無。未曾不見無。",
    "T45n1859_002:0188c15": "此無猶是有耳。故曰不動等覺而建立諸法",
    "T45n1859_002:0188c16": "者。此是舊大品放光經語耳。今經云實際也。",
    "T45n1859_002:0188c17": "實際是平等正覺所知之法也。故名實際為",
    "T45n1859_002:0188c18": "等覺耳。亦可言覺謂般若實際般若等。故",
    "T45n1859_002:0188c19": "詔實際為等覺。如涅槃云。十二因緣名為智",
    "T45n1859_002:0188c20": "慧。經云如胡瓜名為熱病。何者。胡瓜雖",
    "T45n1859_002:0188c21": "非熱病。能生執病。故名熱病。因緣雖非智慧。",
    "T45n1859_002:0188c22": "能證智慧。故名智慧。今亦如是。實際非是",
    "T45n1859_002:0188c23": "覺。與覺相似。故名等覺耳。以此而推寂用何",
    "T45n1859_002:0188c24": "妨者。何得謂異耶。如之何謂覩變之知異無",
    "T45n1859_002:0188c25": "相之照乎者。傷劉公言異也。之是語助。不計",
    "T45n1859_002:0188c26": "義也。直言如何將覩變之知異無相也。亦可",
    "T45n1859_002:0188c27": "云如之何者。言無如之何也。無如之何猶是",
    "T45n1859_002:0188c28": "無奈何也。汝言覩變之知異無相。則奈汝何",
    "T45n1859_002:0188c29": "也。",
    "T45n1859_002:0189a01": "恐談者脫謂空有兩心下　第二答第二問",
    "T45n1859_002:0189a02": "中。前問覩變之知應是有也。即接前變之餘",
    "T45n1859_002:0189a03": "勢。因以答之。恐汝謂兩心有異。故言覩變",
    "T45n1859_002:0189a04": "之知是有非無耳。若能捨己心於封內下。己",
    "T45n1859_002:0189a05": "心於封執之內無著。故云捨也。玄機謂至理",
    "T45n1859_002:0189a06": "也。求至理於事相之外也。齊萬有於一虛者。",
    "T45n1859_002:0189a07": "莊子有齊物篇。今借此意也。知萬有同一虛",
    "T45n1859_002:0189a08": "無耳。曉至虛之非無者。莊子云。至虛極守靜",
    "T45n1859_002:0189a09": "篤。今借此語。名至理也。至理虛無。是即色之",
    "T45n1859_002:0189a10": "無。非斷無也。當言至人終日應會下。知有",
    "T45n1859_002:0189a11": "即無。雖有何妨。故云應會無所不為也。與物",
    "T45n1859_002:0189a12": "移推。謂進退同世間也。乘運撫化。謂乘機運",
    "T45n1859_002:0189a13": "撫萬化也。未始為。謂未曾有為也。聖心若",
    "T45n1859_002:0189a14": "此何有可取者。答前未釋所以不取之理也。",
    "T45n1859_002:0189a15": "此何所有所取而復須釋耶。有本云。何有何",
    "T45n1859_002:0189a16": "取。言不可取也。",
    "T45n1859_002:0189a17": "又云無是乃所以為真是下　第三答前第三",
    "T45n1859_002:0189a18": "境智相對。有是無是有當無當也。亦可如來",
    "T45n1859_002:0189a19": "言耳者。亦可如汝來問之言。但未必然也。若",
    "T45n1859_002:0189a20": "能無心於為是而是於無是者。無心以是為",
    "T45n1859_002:0189a21": "是。而以無是為真是。此則言有真是。亦無",
    "T45n1859_002:0189a22": "爽也。當亦然也。則終日是不乖於無是者。無",
    "T45n1859_002:0189a23": "必為是。雖是而無。是當亦然也。據此言之。故",
    "T45n1859_002:0189a24": "前云亦可如來言耳。但恐有是於無是下。恐",
    "T45n1859_002:0189a25": "以有是為定是。有當為定當。則不可矣。所以",
    "T45n1859_002:0189a26": "為患者。以此為病耳。何者若真是可是下。釋",
    "T45n1859_002:0189a27": "所以為患也。則名相以形美惡是生者。有真",
    "T45n1859_002:0189a28": "不真。有可不可。則有美惡二名起。故有美惡",
    "T45n1859_002:0189a29": "兩心生。大為過患矣。生生奔競孰與止之者。",
    "T45n1859_002:0189b01": "生而復生。奔起交競不息。誰能與其止遏也。",
    "T45n1859_002:0189b02": "是以聖人空洞其懷者。字林云。洞字動音。疾",
    "T45n1859_002:0189b03": "流貌也。今謂洞徹空虛懷抱不分別也。居動",
    "T45n1859_002:0189b04": "用之域而止無為之境下。身在動用之地。心",
    "T45n1859_002:0189b05": "在無為之界。迹在可名之內。本在絕言之所",
    "T45n1859_002:0189b06": "也。寂寥虛曠莫可以形名下。老子云。寂兮",
    "T45n1859_002:0189b07": "寥兮。獨立而不改。周行而不殆。釋名云。無聲",
    "T45n1859_002:0189b08": "曰寂。無色曰寥。曠也。莫無也。今謂至人如",
    "T45n1859_002:0189b09": "此耳。而曰真是可是下。非劉公也。既其如此。",
    "T45n1859_002:0189b10": "何有真是可為是。至當可為當乎。喻曉也。雅",
    "T45n1859_002:0189b11": "正也。旨意也。恐是當之生下。恐真是至當之",
    "T45n1859_002:0189b12": "名生。人謂如此耳。物者人也。彼自不然何足",
    "T45n1859_002:0189b13": "以然耶者。彼謂聖心也。聖心不如此。何得言",
    "T45n1859_002:0189b14": "如此耶。",
    "T45n1859_002:0189b15": "夫言迹之興異塗之所由生也下　第三總結",
    "T45n1859_002:0189b16": "也。其前書末云。遠法師亦好相領得。標位似",
    "T45n1859_002:0189b17": "各有本。或當不必理盡同也。又云。諸人屬",
    "T45n1859_002:0189b18": "有擊節者。今結意明不同擊節所以也。言迹",
    "T45n1859_002:0189b19": "者。莊子外篇天運章云。老聃謂孔丘曰。夫六",
    "T45n1859_002:0189b20": "經先王之陳跡。豈其所以跡哉。今子之所言",
    "T45n1859_002:0189b21": "猶跡也。夫跡履之出。而跡豈履哉。此謂言",
    "T45n1859_002:0189b22": "之於心。猶迹之於履也。言者所喻也。迹者",
    "T45n1859_002:0189b23": "能喻也。又即以言為迹。故云言迹耳。凡有言",
    "T45n1859_002:0189b24": "有迹。異見從此而生也。而言有所不言下。言",
    "T45n1859_002:0189b25": "但言所可言。所不可言者。言不能說也。迹但",
    "T45n1859_002:0189b26": "迹所可迹。所不可迹者。迹不能迹也。是以",
    "T45n1859_002:0189b27": "善言言者下。善以言言於心者。言所不言之",
    "T45n1859_002:0189b28": "處耳。善以迹迹於履者。迹所不迹之處耳。",
    "T45n1859_002:0189b29": "至理虛玄擬心已差況乃有言者。理本絕心。",
    "T45n1859_002:0189c01": "心擬已失。何況以言言得理耶。明我所解者。",
    "T45n1859_002:0189c02": "不可以言尋也。恐所示轉遠者。所指示更遠",
    "T45n1859_002:0189c03": "也。即如問書已遠於論。若更有問答更遠",
    "T45n1859_002:0189c04": "矣。庶通心君子下。謂劉公心悟玄理。故曰通",
    "T45n1859_002:0189c05": "心耳。於文外相求。不可執文致難也。而言君",
    "T45n1859_002:0189c06": "子者。白虎通云。可為人君。能子萬人。故云君",
    "T45n1859_002:0189c07": "子。今謂大人可為君長。故名君子。子者男子",
    "T45n1859_002:0189c08": "之通稱也。如刺史為使君。帝王使人與百姓",
    "T45n1859_002:0189c09": "為君子。即君長之義也。若以子萬人為君子。",
    "T45n1859_002:0189c10": "則是一人之號。非餘人所當耳。",
    "T45n1859_002:0189c11": "肇論疏卷中",
    "T45n1859_002:0189c12": "東南院本記云。",
    "T45n1859_002:0189c13": "保安元年十一月十一日。於太宰府點了。",
    "T45n1859_002:0189c14": "疏本草書。仍有不定。後者正之云云。",
    "T45n1859_002:0189c15": "令同法寫點之。□移點敷々。重以正本。可",
    "T45n1859_002:0189c16": "挍合而已。如本記云。覺樹僧都御點也。尤",
    "T45n1859_002:0189c17": "可沈思云云。",
    "T45n1859_002:0189c18": "　　　　　　　　　　　　　　沙門聖然"
}