{
    "X13n0286_005:0428c07": "大佛頂如來密因修證了義諸菩薩萬行首楞嚴經",
    "X13n0286_005:0428c08": "如說第五卷",
    "X13n0286_005:0428c10": "阿難白佛言。世尊。如來雖說第二義門。今觀世間解",
    "X13n0286_005:0428c11": "結之人。若不知其所結之元。我信是人。終不能解。世",
    "X13n0286_005:0428c12": "尊。我及會中有學聲聞。亦復如是。從無始際。與諸無",
    "X13n0286_005:0428c13": "明。俱滅俱生。雖得如是多聞善根。名為出家。猶隔日",
    "X13n0286_005:0428c14": "瘧。唯願大慈哀愍淪溺。今日身心。云何是結。從何名",
    "X13n0286_005:0428c15": "解。亦令未來苦難眾生。得免輪迴。不落三有。作是語",
    "X13n0286_005:0428c16": "已。普及大眾。五體投地。雨淚翹誠。佇佛如來無上開",
    "X13n0286_005:0428c17": "示。",
    "X13n0286_005:0428c18": "如來前卷開示第二決定。始令審詳煩惱根本。次",
    "X13n0286_005:0428c19": "云汝觀世間解結之人。不見所結。云何知解。煩惱",
    "X13n0286_005:0428c20": "根本。即是所結。阿難欲深知此結。故請世尊發明。",
    "X13n0286_005:0428c21": "元。本也。即最初結起本元。此有遠近。遠即因明立",
    "X13n0286_005:0428c22": "所。所既妄立。生汝妄能。近即識精元明。遍在根門。",
    "X13n0286_005:0428c23": "名為所結之元。從無始際。與諸無明俱滅俱生。謂",
    "X13n0286_005:0428c24": "之俱生無明。亦是此物。故此結元。關係極重。",
    "X13n0286_005:0429a01": "爾時世尊。憐愍阿難。及諸會中諸有學者。亦為未來",
    "X13n0286_005:0429a02": "一切眾生。為出世因。作將來眼。以閻浮檀。紫金光手。",
    "X13n0286_005:0429a03": "摩阿難頂。即時十方普佛世界。六種震動。微塵如來。",
    "X13n0286_005:0429a04": "住世界者。各有寶光。從其頂出。其光同時於彼世界。",
    "X13n0286_005:0429a05": "來祇陀林。灌如來頂。是諸大眾得未曾有。於是阿難",
    "X13n0286_005:0429a06": "及諸大眾。俱聞十方微塵如來。異口同音。告阿難言。",
    "X13n0286_005:0429a07": "善哉阿難。汝欲識知俱生無明。使汝輪轉生死結根。",
    "X13n0286_005:0429a08": "唯汝六根。更無他物。汝復欲知無上菩提。令汝速證",
    "X13n0286_005:0429a09": "安樂解脫寂靜妙常。亦汝六根。更非他物。",
    "X13n0286_005:0429a10": "此經名大佛頂者。正謂開示無上頂法也。含生本",
    "X13n0286_005:0429a11": "具極果。所宗識精元明。超出理表。見道者。見乎此",
    "X13n0286_005:0429a12": "也。修道者。修乎此也。證道者。證乎此也。將欲開示",
    "X13n0286_005:0429a13": "此法。先摩當機之頂而表示之。諸佛又各放頂光",
    "X13n0286_005:0429a14": "灌如來之頂者。意明當機識精中之元明。即如來",
    "X13n0286_005:0429a15": "果位究竟之明元。同一頂法。表示之方。至詳盡矣。",
    "X13n0286_005:0429a16": "如來既以此形示之。復以此明告之。曰。生死涅槃。",
    "X13n0286_005:0429a17": "煩惱菩提。皆是六根。更無他物。足為發明結元之",
    "X13n0286_005:0429a18": "謦欬。開示解結之先容。無明。即結也。無明而曰俱",
    "X13n0286_005:0429a19": "生。見有六根。即有無明。問云何是結。答以唯汝六",
    "X13n0286_005:0429a20": "根。問從何名解。答以亦汝六根。此就今日身心。確",
    "X13n0286_005:0429a21": "實指陳。離此更無結元。離此更無解處。",
    "X13n0286_005:0429a22": "阿難雖聞如是法音。心猶未明。稽首白佛。云何令我",
    "X13n0286_005:0429a23": "生死輪迴。安樂妙常。同是六根。更非他物。佛告阿難。",
    "X13n0286_005:0429a24": "根塵同源。縛脫無二。識性虗妄。猶如空華。阿難。由塵",
    "X13n0286_005:0429b01": "發知。因根有相。相見無性。同於交蘆。是故汝今知見",
    "X13n0286_005:0429b02": "立知。即無明本。知見無見。斯即涅槃無漏真淨。云何",
    "X13n0286_005:0429b03": "是中更容他物。爾時世尊欲重宣此義。而說偈言。",
    "X13n0286_005:0429b04": "恐阿難誤執六根結塵流逸。故佛言此根與塵。同",
    "X13n0286_005:0429b05": "是湛圓妙覺心。迷時結水為氷。悟時氷還為水。故",
    "X13n0286_005:0429b06": "曰縛脫無二。恐阿難誤執六根引識。自劫家寶。故",
    "X13n0286_005:0429b07": "佛言識體全空。不但縛脫無二。亦且本未嘗縛也。",
    "X13n0286_005:0429b08": "識性二句。明自證分之虗。由塵四句。明相見二分",
    "X13n0286_005:0429b09": "之虗。知即見分。相即相分。根塵為緣。識生其中。見",
    "X13n0286_005:0429b10": "分似由根引。然離塵則不能發知。相分似因塵起。",
    "X13n0286_005:0429b11": "然離根則不能取相。是則離相無見。離見無相。了",
    "X13n0286_005:0429b12": "無自性。徹底虗妄。執知見實有。名立知見。此即妄",
    "X13n0286_005:0429b13": "心。達知見無性。名無知見。此即真心。於知見處明",
    "X13n0286_005:0429b14": "暗妄形。粘湛發見。流逸奔色。即此知見。便是無明",
    "X13n0286_005:0429b15": "根本。於知見處。不隨前塵。脫粘內伏。內瑩發光。即",
    "X13n0286_005:0429b16": "此知見。便是涅槃根本。阿難問云何是結。從何名",
    "X13n0286_005:0429b17": "解。知見立知。即是結。知見無見。即是解。",
    "X13n0286_005:0429b18": "真性有為空。緣生故如幻。無為無起滅。不實如空華。",
    "X13n0286_005:0429b19": "言妄顯諸真。妄真同二妄。猶非真非真。云何見所見。",
    "X13n0286_005:0429b20": "中間無實性。是故若交蘆。結解同所因。聖凡無二路。",
    "X13n0286_005:0429b21": "汝觀交中性。空有二俱非。迷晦即無明。發明便解脫。",
    "X13n0286_005:0429b22": "真性二字。頌同源源字。有為空至交蘆。頌識性虗",
    "X13n0286_005:0429b23": "妄。真性本空。則諸有為法。云何而生。皆托緣而生。",
    "X13n0286_005:0429b24": "其體如何。如幻而已。如幻故無為。無為故無起滅。",
    "X13n0286_005:0429c01": "無起滅。故如空華。所謂真性者。亦因言妄而顯耳。",
    "X13n0286_005:0429c02": "妄與真。同為二妄也。真尚不立。何況於妄。極言妄",
    "X13n0286_005:0429c03": "之必無。真非真者。即真妄二字。見謂根。所見謂塵。",
    "X13n0286_005:0429c04": "真妄猶且皆非。云何有見所見乎。若相若見。俱無",
    "X13n0286_005:0429c05": "實性。豈不若交蘆之互倚。而其中實空者哉。結解",
    "X13n0286_005:0429c06": "下。頌縛脫無二。所因。謂六根也。結即為凡。解即成",
    "X13n0286_005:0429c07": "聖。聖凡結解。不離六根。故曰同所因。無二路也。汝",
    "X13n0286_005:0429c08": "觀交中性。牒前喻。言空。則蘆有外相言有。則蘆中",
    "X13n0286_005:0429c09": "本空。喻根境妄執似有。其體元空也。迷晦即無明。",
    "X13n0286_005:0429c10": "所謂失彼精了。可以結也。發明便解脫。所謂發本",
    "X13n0286_005:0429c11": "明耀。可以解也。發者。翻迷發悟。明者。轉晦成明○",
    "X13n0286_005:0429c12": "真性四句。總顯有為即無為耳。有為。通指根塵識。",
    "X13n0286_005:0429c13": "前云決定棄捐諸有為相。又云汝但不循十二諸",
    "X13n0286_005:0429c14": "有為相。阿難謂離此有為。別有無為。故疑云何同",
    "X13n0286_005:0429c15": "是六根。更非他物。佛言汝今分妄分真。總未達根",
    "X13n0286_005:0429c16": "塵之源耳。源者何。真性是也。以真性觀之。諸有為",
    "X13n0286_005:0429c17": "法。當體即空。全是無為。求起滅不可得。求真妄不",
    "X13n0286_005:0429c18": "可得。何必離縛求脫。離結求解。離有為求無為哉。",
    "X13n0286_005:0429c19": "解結因次第。六解一亦亡。根選擇圓通。入流成正覺。",
    "X13n0286_005:0429c20": "陀那微細識。習氣成暴流。真非真恐迷。我常不開演。",
    "X13n0286_005:0429c21": "自心取自心。非幻成幻法。不取無非幻。非幻尚不生。",
    "X13n0286_005:0429c22": "幻法云何立。是名妙蓮華。金剛王寶覺。如幻三摩提。",
    "X13n0286_005:0429c23": "彈指超無學。此阿毗達磨。十方薄伽梵。一路涅槃門。",
    "X13n0286_005:0429c24": "躡前結解之義。起後圓通之文。因者。解因結之次",
    "X13n0286_005:0430a01": "第也。六解則根拔。一亡則湛圓。選得圓根。則入聖",
    "X13n0286_005:0430a02": "流。成正覺矣。陀那下。俱承入流成正覺來。如何謂",
    "X13n0286_005:0430a03": "之流。即陀那習氣。故成暴流。云何入流。即不取無",
    "X13n0286_005:0430a04": "非幻等。云何成正覺。即是蓮華等。阿陀那。此云執",
    "X13n0286_005:0430a05": "持。第八識也。含藏種子為習氣。積生識浪為暴流。",
    "X13n0286_005:0430a06": "湛由是分。結由是起也。此識依真如而起。雜乎真",
    "X13n0286_005:0430a07": "妄之間。若以為真。恐迷妄習而自誤。以為非真。恐",
    "X13n0286_005:0430a08": "迷自性而外求。故非時非機。寧不開演。一切諸法。",
    "X13n0286_005:0430a09": "唯心所現。而於中取著。妄成根結。是自心取自心。",
    "X13n0286_005:0430a10": "非幻成幻法也。由妄取。故有幻非幻。若不妄取。非",
    "X13n0286_005:0430a11": "幻亦無。非幻尚無。幻法何有。則根塵頓淨。圓通現",
    "X13n0286_005:0430a12": "前矣。不取二字。入流之法。是名下。所謂成正覺也。",
    "X13n0286_005:0430a13": "是字。指不取法門。以其用果覺為因。於淨不著。於",
    "X13n0286_005:0430a14": "污不染。名妙蓮華。究竟堅固。根境結惑。擬之即銷。",
    "X13n0286_005:0430a15": "各金剛王覺。真妄俱泯。幻與不幻。二俱不取。名如",
    "X13n0286_005:0430a16": "幻三摩提。正受依此修道。一彈指間。可超無學。而",
    "X13n0286_005:0430a17": "入圓位。十方如來。逈出生死。速證寂常。莫不由斯。",
    "X13n0286_005:0430a18": "故曰十方薄伽梵。一路涅槃門。聖足所履。其乘無",
    "X13n0286_005:0430a19": "二。曰一路。此偈發明如幻之義。首提緣生如幻。次",
    "X13n0286_005:0430a20": "明結解俱幻。然後以自心取自心。成如幻三摩之",
    "X13n0286_005:0430a21": "義。次卷觀音如幻聞熏。可見此偈已暗選觀音法",
    "X13n0286_005:0430a22": "門。後五十五位真菩提路。又以如幻結之。",
    "X13n0286_005:0430a23": "於是阿難及諸大眾。聞佛如來無上慈誨。祇夜伽陀。",
    "X13n0286_005:0430a24": "雜糅精瑩。妙理清徹。心目開明。嘆未曾有。阿難合掌。",
    "X13n0286_005:0430b01": "頂禮白佛。我今聞佛無遮大悲。性淨妙常。真實法句。",
    "X13n0286_005:0430b02": "心猶未達六解一亡。舒結倫次。唯垂大慈。再愍斯會。",
    "X13n0286_005:0430b03": "及與將來。施以法音。洗滌沉垢。",
    "X13n0286_005:0430b04": "此因領悟而復請未明也。祇夜。此云應頌。應上長",
    "X13n0286_005:0430b05": "行而頌故。伽陀。此云諷頌。不應長行。但孤起而諷",
    "X13n0286_005:0430b06": "美稱頌故。雜糅精瑩者。謂二頌合明。無不精透也。",
    "X13n0286_005:0430b07": "無遮大悲。言其博濟。性淨妙常。真實法句。稱性之",
    "X13n0286_005:0430b08": "談也。沉垢。微細結惑也。阿難至此。方信根性為修",
    "X13n0286_005:0430b09": "證之門。不復致疑。但請倫次及選擇一門而已。",
    "X13n0286_005:0430b10": "即時如來。於師子座。整涅槃僧。斂僧伽梨。攬七寶几。",
    "X13n0286_005:0430b11": "引手於几。取劫波羅天所奉華巾。於大眾前。綰成一",
    "X13n0286_005:0430b12": "結。示阿難言。此名何等。阿難大眾俱白佛言。此名為",
    "X13n0286_005:0430b13": "結。於是如來綰疊華巾。又成一結。重問阿難。此名何",
    "X13n0286_005:0430b14": "等。阿難大眾又白佛言。此亦名結。如是倫次綰疊華",
    "X13n0286_005:0430b15": "巾。總成六結。一一結成。皆取手中所成之結。持問阿",
    "X13n0286_005:0430b16": "難。此名何等。阿難大眾亦復如是次第酬佛。此名為",
    "X13n0286_005:0430b17": "結。佛告阿難。我初綰巾。汝名為結。此疊華巾。先實一",
    "X13n0286_005:0430b18": "條。第二第三。云何汝曹復名為結。阿難白佛言。世尊。",
    "X13n0286_005:0430b19": "此寶疊華。緝績成巾。雖本一體。如我思惟。如來一綰。",
    "X13n0286_005:0430b20": "得一結名。若百綰成。終名百結。何況此巾祇有六結。",
    "X13n0286_005:0430b21": "終不至七。亦不停五。云何如來祇許初時。第二第三",
    "X13n0286_005:0430b22": "不名為結。佛告阿難。此寶華巾。汝知此巾元止一條。",
    "X13n0286_005:0430b23": "我六綰時。名有六結。汝審觀察。巾體是同。因結有異。",
    "X13n0286_005:0430b24": "於意云何。初綰結成。名為第一。如是乃至第六結生。",
    "X13n0286_005:0430c01": "我今欲將第六結名成第一不。不也。世尊。六結若存。",
    "X13n0286_005:0430c02": "斯第六名。終非第一。縱我歷生盡其明辯。如何令是",
    "X13n0286_005:0430c03": "六結亂名。佛言如是。六結不同。循顧本因。一巾所造。",
    "X13n0286_005:0430c04": "令其雜亂。終不得成。則汝六根。亦復如是。畢竟同中。",
    "X13n0286_005:0430c05": "生畢竟異。",
    "X13n0286_005:0430c06": "涅槃僧。云裏衣。僧伽梨。云大衣。劫波羅。云時分。即",
    "X13n0286_005:0430c07": "夜摩天。疊華。西天之帛。織成華卉繁多。天獻尤為",
    "X13n0286_005:0430c08": "貴重。同謂一真之性。理本無差。如巾之體。異謂六",
    "X13n0286_005:0430c09": "根之精。事用有別。如巾之結。一一致問者。明不綰",
    "X13n0286_005:0430c10": "則已。綰必成結。喻六塵粘湛。定生六根也。世尊以",
    "X13n0286_005:0430c11": "性中相知。難其可將六成一。阿難以用中相背。答",
    "X13n0286_005:0430c12": "六結不可亂名。將六成一者。六根互用也。畢竟同",
    "X13n0286_005:0430c13": "中生畢竟異者。未結之先。元是一體。本無異同。既",
    "X13n0286_005:0430c14": "結之後。各有界限分隔。不得互用。以上結之倫次。",
    "X13n0286_005:0430c15": "佛告阿難。汝必嫌此六結不成。願樂一成。復云何得。",
    "X13n0286_005:0430c16": "阿難言。此結若存。是非鋒起。於中自生此結非彼。彼",
    "X13n0286_005:0430c17": "結非此。如來今日。若總解除。結若不生。則無彼此。尚",
    "X13n0286_005:0430c18": "不名一。六云何成。佛言。六解一亡。亦復如是。",
    "X13n0286_005:0430c19": "佛謂必欲反異為同。將六作一。用何籌策。方可得",
    "X13n0286_005:0430c20": "成。阿難謂六結若存。則彼此各有定位。若以六作",
    "X13n0286_005:0430c21": "一。則諍論鋒起。決不可得。莫若解除。則結惑不生。",
    "X13n0286_005:0430c22": "而同異圓泯。六根之精。元是一真之性。以隨緣故。",
    "X13n0286_005:0430c23": "在眼曰見精。在耳曰聽精。若能隨拔一根。脫粘內",
    "X13n0286_005:0430c24": "伏。六既融一。一亦斯亡。一亡非併真體而亡之。但",
    "X13n0286_005:0431a01": "不對乎六結。自不立乎一真。",
    "X13n0286_005:0431a02": "由汝無始心性狂亂。知見妄發。發妄不息。勞見發塵。",
    "X13n0286_005:0431a03": "如勞目睛。則有狂華。於湛精明。無因亂起。一切世間",
    "X13n0286_005:0431a04": "山河大地。生死涅槃。皆即狂勞顛倒華相。阿難言。此",
    "X13n0286_005:0431a05": "勞同結。云何解除。如來以手將所結巾。偏掣其左。問",
    "X13n0286_005:0431a06": "阿難言。如是解不。不也。世尊。旋復以手偏牽右邊。又",
    "X13n0286_005:0431a07": "問阿難。如是解不。不也。世尊。佛告阿難。我今以手左",
    "X13n0286_005:0431a08": "右各牽。竟不能解。汝設方便。云何解成。阿難白佛言。",
    "X13n0286_005:0431a09": "世尊。當於結心。解即分散。佛告阿難。如是如是。若欲",
    "X13n0286_005:0431a10": "除結。當於結心。",
    "X13n0286_005:0431a11": "狂亂者。清淨心中。不覺心起而有其念。遂成業識。",
    "X13n0286_005:0431a12": "知見妄發者。由業識而轉成見分。勞見發塵者。由",
    "X13n0286_005:0431a13": "見分而復生相分。一切世間山河大地。即相分。生",
    "X13n0286_005:0431a14": "死涅槃。即見分。若執相分為有。而墮我見者。為生",
    "X13n0286_005:0431a15": "死。若空相分為無。而墮法見者。為涅槃。本覺湛性",
    "X13n0286_005:0431a16": "之中。一法叵得。世出世間一一名數。皆是狂勞華",
    "X13n0286_005:0431a17": "相也。阿難謂勞見發塵之勞。即是一巾所成之結。",
    "X13n0286_005:0431a18": "不知用何等工夫。方可得解。世尊示左右各牽而",
    "X13n0286_005:0431a19": "不能解。喻凡夫執有。二乘著空。皆是以結去結。盡",
    "X13n0286_005:0431a20": "屬偏邪。俱不能解。當從結心下手。方得解除。結心",
    "X13n0286_005:0431a21": "者。即陀那細識。是根結之心。",
    "X13n0286_005:0431a22": "阿難。我說佛法從因緣生。非取世間和合麤相。如來",
    "X13n0286_005:0431a23": "發明世出世法。知其本因。隨所緣出。如是乃至恆沙",
    "X13n0286_005:0431a24": "界外。一滴之雨。亦知頭數。現前種種松直棘曲。鵠白",
    "X13n0286_005:0431b01": "烏玄。皆了元由。是故阿難。隨汝心中選擇六根。根結",
    "X13n0286_005:0431b02": "若除。塵相自滅。諸妄銷亡。不真何待。",
    "X13n0286_005:0431b03": "既說解結當於結心。欲選根而修圓行。故示佛法",
    "X13n0286_005:0431b04": "從因緣生。若前四大因緣。則世間和合麤相。故一",
    "X13n0286_005:0431b05": "向排擯。今之因緣。是欲揀選圓根。一門深入。發明",
    "X13n0286_005:0431b06": "大事因緣也。世謂六凡。出世謂四聖。知此十界皆",
    "X13n0286_005:0431b07": "隨所修而得果。所謂因緣也。懸知界外雨滴。及松",
    "X13n0286_005:0431b08": "棘鵠烏等元由。有情無情。種種因緣。照了不昧。佛",
    "X13n0286_005:0431b09": "智如此。則今所說選根解結。圓修因緣。豈差謬乎。",
    "X13n0286_005:0431b10": "以上舒結方法。",
    "X13n0286_005:0431b11": "阿難。我今問汝。此劫波羅巾。六結現前。同時解縈。得",
    "X13n0286_005:0431b12": "同除不。不也。世尊。是結本以次第綰生。今日當須次",
    "X13n0286_005:0431b13": "第而解。六結同體。結不同時。則結解時。云何同除。佛",
    "X13n0286_005:0431b14": "言。六根解除。亦復如是。此根初解。先得人空。空性圓",
    "X13n0286_005:0431b15": "明。成法解脫。解脫法已。俱空不生。是名菩薩從三摩",
    "X13n0286_005:0431b16": "地。得無生忍。",
    "X13n0286_005:0431b17": "解結次第。即在選根選字之中。一根在先。其結已",
    "X13n0286_005:0431b18": "解。其餘五根。次第而除。互相為用。六結不同時。喻",
    "X13n0286_005:0431b19": "六根不同位也。結不能一時並解。喻根不能一時",
    "X13n0286_005:0431b20": "盡消也。此根下。明結解所得之功能。得人空者。於",
    "X13n0286_005:0431b21": "我無著。破煩惱障。空性圓明。成法解脫。則破所知",
    "X13n0286_005:0431b22": "障。得法空矣。俱空者。人法俱空。而俱空亦空。始得",
    "X13n0286_005:0431b23": "不生不滅。為因地心。入發心住。是名得無生忍。",
    "X13n0286_005:0431b24": "阿難及諸大眾。蒙佛開示慧覺圓通。得無疑惑。一時",
    "X13n0286_005:0431c01": "合掌。頂禮雙足。而白佛言。我等今日身心皎然。快得",
    "X13n0286_005:0431c02": "無礙。雖復悟知一六亡義。然猶未達圓通本根。世尊。",
    "X13n0286_005:0431c03": "我輩飄零。積劫孤露。何心何慮。預佛天倫。如失乳兒。",
    "X13n0286_005:0431c04": "忽遇慈母。若復因此。際會道成。所得密言。還同本悟。",
    "X13n0286_005:0431c05": "則與未聞無有差別。唯垂大悲。惠我祕嚴。成就如來",
    "X13n0286_005:0431c06": "最後開示。作是語已。五體投地。退藏密機。冀佛冥授。",
    "X13n0286_005:0431c07": "承上賜與華屋。請乞入門。佛陳二決定義。又決定",
    "X13n0286_005:0431c08": "義中。開示慧覺圓通。悟知一六亡義。猶未的曉圓",
    "X13n0286_005:0431c09": "通本根。乃思多劫飄零。何意今得值佛。可謂奇際",
    "X13n0286_005:0431c10": "矣。若復因此際會。名為成道。而所得密言。只同向",
    "X13n0286_005:0431c11": "悟一六亡義。依然不知圓通本根。與未聞開示何",
    "X13n0286_005:0431c12": "別。故願更惠祕嚴。成就最後開示。葢冀佛的指一",
    "X13n0286_005:0431c13": "門。令得深入。是謂圓通本根也。",
    "X13n0286_005:0431c14": "爾時世尊。普告眾中諸大菩薩。及諸漏盡大阿羅漢。",
    "X13n0286_005:0431c15": "汝等菩薩及阿羅漢。生我法中。得成無學。我今問汝",
    "X13n0286_005:0431c16": "最初發心。悟十八界。誰為圓通。從何方便。入三摩地。",
    "X13n0286_005:0431c17": "陰入處界。本如來藏妙真如性。佛欲顯諸菩薩萬",
    "X13n0286_005:0431c18": "行首楞嚴。故寄選根。令二十五聖。各開眾妙之門。",
    "X13n0286_005:0431c19": "明彼皆為正修也。一切法。不出十八界。只十八聖",
    "X13n0286_005:0431c20": "足彰萬法矣。必陳七大者。七大為總。十八界為別。",
    "X13n0286_005:0431c21": "若總若別。皆可入法界也。二十五聖證圓通處。皆",
    "X13n0286_005:0431c22": "從三科七大中。非從根來。非從境生。非從空出等。",
    "X13n0286_005:0431c23": "悟諸法不自生。不他生。不無因生。證到圓通周徧。",
    "X13n0286_005:0431c24": "隨眾生心。應所知量之妙。即是圓通地位。宗門一",
    "X13n0286_005:0432a01": "派。明是諸聖逗出。問金剛經云。實無有法。名阿羅",
    "X13n0286_005:0432a02": "漢。又云我不作是念。我是離欲阿羅漢。何故諸聖",
    "X13n0286_005:0432a03": "歷言所得所證。答法華會上。世尊說諸大弟子。皆",
    "X13n0286_005:0432a04": "是內祕外現。助宣大教之人。今楞嚴會中。特問遠",
    "X13n0286_005:0432a05": "因。欲其轉教菩薩。故諸聖方敢恣口自陳。從無量",
    "X13n0286_005:0432a06": "劫中。種諸善根。是現身說法。非存所得心也。",
    "X13n0286_005:0432a07": "憍陳那五比丘。即從座起。頂禮佛足。而白佛言。我在",
    "X13n0286_005:0432a08": "鹿苑。及於雞園。觀見如來最初成道。於佛音聲。悟明",
    "X13n0286_005:0432a09": "四諦。佛問比丘。我初稱解。如來印我名阿若多。妙音",
    "X13n0286_005:0432a10": "密圓。我於音聲。得阿羅漢。佛問圓通。如我所證。音聲",
    "X13n0286_005:0432a11": "為上。",
    "X13n0286_005:0432a12": "此因聲塵而入。憍陳那。此云火器。先世為事火外",
    "X13n0286_005:0432a13": "道。後世以為姓。五比丘。乃佛最初得度者。佛出家",
    "X13n0286_005:0432a14": "時。父王命本族三人。母族二人隨衛。後逃鹿苑修",
    "X13n0286_005:0432a15": "外道。佛成道已。即往為彼三轉四諦。問言解否。陳",
    "X13n0286_005:0432a16": "那答已解。佛命彼阿若多。此云解也。因聞四諦。了",
    "X13n0286_005:0432a17": "聲性空。唯如來藏。妙音。即音之實相。密圓者。密悟",
    "X13n0286_005:0432a18": "圓理。於聲教發悟也。四諦。苦集滅道也。苦是苦果。",
    "X13n0286_005:0432a19": "集是苦因。無始積集業行。故名為集。由業因而招",
    "X13n0286_005:0432a20": "苦果。是世間因果。滅是寂滅。滅苦集而證涅槃。道",
    "X13n0286_005:0432a21": "是三十七道品。修此道品得證滅。是出世因果。",
    "X13n0286_005:0432a22": "優婆尼沙陀。即從座起。頂禮佛足。而白佛言。我亦觀",
    "X13n0286_005:0432a23": "佛最初成道。觀不淨相。生大厭離。悟諸色性。以從不",
    "X13n0286_005:0432a24": "淨白骨微塵。歸於虗空。空色二無。成無學道。如來印",
    "X13n0286_005:0432b01": "我名尼沙陀。塵色既盡。妙色密圓。我從色相。得阿羅",
    "X13n0286_005:0432b02": "漢。佛問圓通。如我所證。色因為上。",
    "X13n0286_005:0432b03": "此因色塵而入。優婆尼沙陀。此云近少。亦云塵性。",
    "X13n0286_005:0432b04": "謂微塵是色之少分也。因塵解悟。故得此名。昔多",
    "X13n0286_005:0432b05": "貪欲。佛令作不淨觀。因觀色塵本如來藏。故曰悟",
    "X13n0286_005:0432b06": "諸色空。幻色既空。空亦不住。故曰色空二無。幻垢",
    "X13n0286_005:0432b07": "永消。證真實相。故曰色塵既盡。妙色密圓。始以色",
    "X13n0286_005:0432b08": "為病。九想與空為藥。至此則藥病皆除。忽然悟入。",
    "X13n0286_005:0432b09": "九想者。一[月*夆]脹想。二青瘀想。三壞想。四血塗漫想。",
    "X13n0286_005:0432b10": "五膿爛想。六蟲噉想。七散想。八骨想。九燒想。",
    "X13n0286_005:0432b11": "香嚴童子。即從座起。頂禮佛足。而白佛言。我聞如來",
    "X13n0286_005:0432b12": "教我諦觀諸有為相。我時辭佛。宴晦清齋。見諸比丘",
    "X13n0286_005:0432b13": "燒沉水香。香氣寂然。來入鼻中。我觀此氣。非木非空。",
    "X13n0286_005:0432b14": "非煙非火。去無所著。來無所從。由是意銷。發明無漏。",
    "X13n0286_005:0432b15": "如來印我得香嚴號。塵氣倐滅。妙香密圓。我從香嚴",
    "X13n0286_005:0432b16": "得阿羅漢。佛問圓通。如我所證。香嚴為上。",
    "X13n0286_005:0432b17": "此因香塵而入。因香成道。悟香性空。得堅固定。故",
    "X13n0286_005:0432b18": "名香嚴。初成覺道。具體而微。故稱童子。宴晦。安坐",
    "X13n0286_005:0432b19": "冥心之謂。清齋。靜室也。香乃有為中一法。寂然者。",
    "X13n0286_005:0432b20": "無相也。觀香無從。心相亦盡。故曰由是意銷。狂心",
    "X13n0286_005:0432b21": "頓歇也。發明無漏。即見如來藏性也。染幻既空。實",
    "X13n0286_005:0432b22": "相常住。故曰塵氣倐滅。妙香密圓。",
    "X13n0286_005:0432b23": "藥王藥上二法王子。并在會中五百梵天。即從座起。",
    "X13n0286_005:0432b24": "頂禮佛足。而白佛言。我無始劫。為世良醫。口中甞此",
    "X13n0286_005:0432c01": "娑婆世界草木金石。名數凡有十萬八千。如是悉知",
    "X13n0286_005:0432c02": "苦酢醎淡甘辛等味。并諸和合俱生變異。是冷是熱。",
    "X13n0286_005:0432c03": "有毒無毒。悉能徧知。承事如來。了知味性。非空非有。",
    "X13n0286_005:0432c04": "非即身心。非離身心。分別味因。從是開悟。蒙佛如來。",
    "X13n0286_005:0432c05": "印我昆季藥王藥上二菩薩名。今於會中為法王子。",
    "X13n0286_005:0432c06": "因味覺明。位登菩薩。佛問圓通。如我所證。味因為上。",
    "X13n0286_005:0432c07": "此因味塵而入。苦酢等。六味也。眾味共成。名和合。",
    "X13n0286_005:0432c08": "直爾採用。名俱生。修煉炮火。名變異。世甞藥草。即",
    "X13n0286_005:0432c09": "神農之儔。事佛聞法。即於味性。了知無生因。而證",
    "X13n0286_005:0432c10": "覺空有。味非空。故非離身心。味非有。故非即身心。",
    "X13n0286_005:0432c11": "跋陀婆羅。并其同伴十六開士。即從座起。頂禮佛足。",
    "X13n0286_005:0432c12": "而白佛言。我等先於威音王佛。聞法出家。於浴僧時。",
    "X13n0286_005:0432c13": "隨例入室。忽悟水因。既不洗塵。亦不洗體。中間安然。",
    "X13n0286_005:0432c14": "得無所有。宿習無忘。乃至今時從佛出家。令得無學。",
    "X13n0286_005:0432c15": "彼佛名我跋陀婆羅。妙觸宣明。成佛子住。佛問圓通。",
    "X13n0286_005:0432c16": "如我所證。觸因為上。",
    "X13n0286_005:0432c17": "此因觸塵而入。跋陀婆羅。此云賢護。亦云賢守。能",
    "X13n0286_005:0432c18": "護自己。不為物轉。故得此名。破諸無明。始開佛覺。",
    "X13n0286_005:0432c19": "故稱開士。威音見諦。是為初心。今從釋迦。證於深",
    "X13n0286_005:0432c20": "位。外塵內體。內外俱無。安有中間為水洗者。觸之",
    "X13n0286_005:0432c21": "為義。以水與我交涉得名。今皆無之。觸果安在。無",
    "X13n0286_005:0432c22": "觸而觸。觸實無觸。觸處道場。觸目菩提。故曰妙觸。",
    "X13n0286_005:0432c23": "摩訶迦葉。及紫金光比丘尼等。即從座起。頂禮佛足。",
    "X13n0286_005:0432c24": "而白佛言。我於往劫。於此界中。有佛出世。名日月燈。",
    "X13n0286_005:0433a01": "我得親近。聞法修學。佛滅度後。供養舍利。然燈續明。",
    "X13n0286_005:0433a02": "以紫金光塗佛形像。自爾以來。世世生生。身常圓滿",
    "X13n0286_005:0433a03": "紫金光聚。此紫金光比丘尼等。即我眷屬。同時發心。",
    "X13n0286_005:0433a04": "我觀世間六塵變壞。唯以空寂。修於滅盡。身心乃能",
    "X13n0286_005:0433a05": "度百千劫。猶如彈指。我以空法成阿羅漢。世尊說我",
    "X13n0286_005:0433a06": "頭陀為最。妙法開明。銷滅諸漏。佛問圓通。如我所證。",
    "X13n0286_005:0433a07": "法因為上。",
    "X13n0286_005:0433a08": "此因法塵而入。摩訶迦葉。此云大飲光。姓也。其身",
    "X13n0286_005:0433a09": "金色。光吞日月。名畢鉢羅。紫金光尼。在家眷屬。供",
    "X13n0286_005:0433a10": "養舍利等。敘往因也。觀塵變壞。悟法空寂。遂修滅",
    "X13n0286_005:0433a11": "盡定。以滅意根。不緣法塵。得無生滅。故超百千劫",
    "X13n0286_005:0433a12": "如彈指頃。持金袈裟於雞足山入定。待彌勒降生。",
    "X13n0286_005:0433a13": "此其證也。六塵竟。六塵皆言妙者。不縛於塵故。",
    "X13n0286_005:0433a14": "阿那律陀。即從座起。頂禮佛足。而白佛言。我初出家。",
    "X13n0286_005:0433a15": "常樂睡眠。如來訶我為畜生類。我聞佛訶。啼泣自責。",
    "X13n0286_005:0433a16": "七日不眠。失其雙目。世尊示我樂見照明。金剛三昧。",
    "X13n0286_005:0433a17": "我不因眼。觀見十方。精真洞然。如觀掌果。如來印我",
    "X13n0286_005:0433a18": "成阿羅漢。佛問圓通。如我所證。旋見循元。斯為第一。",
    "X13n0286_005:0433a19": "此因眼識而入。阿那律陀。此云如意。是佛堂弟。過",
    "X13n0286_005:0433a20": "去以飯施辟支佛。感九十一劫受如意樂。佛在給",
    "X13n0286_005:0433a21": "孤園說法。那律眼睡。佛說偈云。咄咄何為睡。螺螄",
    "X13n0286_005:0433a22": "蚌蛤類。一睡一千年。不聞佛名字。樂見照明。略似",
    "X13n0286_005:0433a23": "修淨土作日觀。目雖不見。而以心目樂見。忽得照",
    "X13n0286_005:0433a24": "明。體無時昏。物莫能蔽。不失不壞。故曰金剛。精真",
    "X13n0286_005:0433b01": "洞然者。真性之中。精光顯發。洞見大千。猶如掌果。",
    "X13n0286_005:0433b02": "周利槃特迦。即從座起。頂禮佛足。而白佛言。我闕誦",
    "X13n0286_005:0433b03": "持。無多聞性。最初值佛。聞法出家。憶持如來一句伽",
    "X13n0286_005:0433b04": "陀。於一百日。得前遺後。得後遺前。佛愍我愚。教我安",
    "X13n0286_005:0433b05": "居。調出入息。我時觀息。微細窮盡生住異滅。諸行剎",
    "X13n0286_005:0433b06": "那。其心豁然。得大無礙。乃至漏盡成阿羅漢。住佛座",
    "X13n0286_005:0433b07": "下。印成無學。佛問圓通。如我所證。反息循空。斯為第",
    "X13n0286_005:0433b08": "一。",
    "X13n0286_005:0433b09": "此因鼻根而入。槃特迦。此云繼道。以生路邊故。周",
    "X13n0286_005:0433b10": "利其兄也。是雙生兒。故兼標兄名。過去為大法師。",
    "X13n0286_005:0433b11": "秘吝佛法。不肯教人。感愚鈍報。以宿善故。遇佛出",
    "X13n0286_005:0433b12": "家。佛令調息攝心。因而了悟出息入息。皆具四相。",
    "X13n0286_005:0433b13": "初起曰生。不斷曰住。漸微曰異。已斷曰滅。諸行。即",
    "X13n0286_005:0433b14": "四相遷流也。暗鈍雖有遠因。而近緣亦由雜亂。調",
    "X13n0286_005:0433b15": "息攝住。不雜餘緣。所以心得豁然。定能發慧也。反",
    "X13n0286_005:0433b16": "息循空。謂反窮氣息。至極細處。亦歸於空也。",
    "X13n0286_005:0433b17": "憍梵鉢提。即從座起。頂禮佛足。而白佛言。我有口業。",
    "X13n0286_005:0433b18": "於過去劫輕弄沙門。世世生生。有牛呞病。如來示我",
    "X13n0286_005:0433b19": "一味清淨心地法門。我得滅心。入三摩地。觀味之知。",
    "X13n0286_005:0433b20": "非體非物。應念得超世間諸漏。內脫身心。外遺世界。",
    "X13n0286_005:0433b21": "遠離三有。如鳥出籠。離垢銷塵。法眼清淨。成阿羅漢。",
    "X13n0286_005:0433b22": "如來親印。登無學道。佛問圓通。如我所證。還味旋知。",
    "X13n0286_005:0433b23": "斯為第一。",
    "X13n0286_005:0433b24": "此因舌根而入。憍梵鉢提。此云牛呞。牛不食亦虗",
    "X13n0286_005:0433c01": "哨。往昔見老沙門無齒而食。說其似牛。世世感此",
    "X13n0286_005:0433c02": "報。佛為遮謗。賜之數珠。令常念佛。斷諸雜緣。純一",
    "X13n0286_005:0433c03": "清淨。既得念佛三昧。復觀味性。非體知。不隨根也。",
    "X13n0286_005:0433c04": "非物知。不著塵也。雖舉味塵。葢顯於舌。能知乃舌",
    "X13n0286_005:0433c05": "耳。佛欲教以舌根圓通。先令止散入寂。後教從寂",
    "X13n0286_005:0433c06": "起照。觀察甞性。根塵兩忘。豁悟藏性。故諸漏頓盡。",
    "X13n0286_005:0433c07": "內脫身心。是正報解脫。外遺世界。是依報解脫。遠",
    "X13n0286_005:0433c08": "離三界纏縛。如鳥出籠。所向無礙也。離垢銷塵。明",
    "X13n0286_005:0433c09": "斷惑功。法眼清淨。明得果義。還味旋知。謂還味之",
    "X13n0286_005:0433c10": "流。旋歸真如覺也。",
    "X13n0286_005:0433c11": "畢陵伽婆蹉。即從座起。頂禮佛足而白佛言。我初發",
    "X13n0286_005:0433c12": "心。從佛入道。數聞如來說諸世間不可樂事。乞食城",
    "X13n0286_005:0433c13": "中。心思法門。不覺路中毒刺傷足。舉身疼痛。我念有",
    "X13n0286_005:0433c14": "知。知此深痛。雖覺覺痛。覺清淨心。無痛痛覺。我又思",
    "X13n0286_005:0433c15": "惟。如是一身。寧有雙覺。攝念未久。身心忽空。三七日",
    "X13n0286_005:0433c16": "中。諸漏虗盡。成阿羅漢。得親印記。發明無學。佛問圓",
    "X13n0286_005:0433c17": "通如我所證。純覺遺身。斯為第一。",
    "X13n0286_005:0433c18": "此因身根而入。畢陵伽婆蹉。此云餘習。五百世為",
    "X13n0286_005:0433c19": "婆羅門。種性傲慢。餘習未忘。世間不可樂事。即苦",
    "X13n0286_005:0433c20": "諦也。奉教思苦。適遇苦事。入道之緣也。木石無知。",
    "X13n0286_005:0433c21": "則刀割香塗。了無所知。我唯有知。故知此痛。雖有",
    "X13n0286_005:0433c22": "覺而覺此痛。吾本覺心。原是清淨無痛。葢清淨覺",
    "X13n0286_005:0433c23": "心。痛不能及也。且我一身。寧身雙覺乎。止有清淨",
    "X13n0286_005:0433c24": "之真覺。原無覺痛之妄覺。真妄不兩立。故身心忽",
    "X13n0286_005:0434a01": "空。正是悟處。身空故無痛者。心空故無覺痛者。攝",
    "X13n0286_005:0434a02": "念者。隨順無痛清淨之真覺。不隨順覺痛之妄覺",
    "X13n0286_005:0434a03": "也。諸漏虗盡者。真覺藏性現前。妄覺了不可得也。",
    "X13n0286_005:0434a04": "純覺遺身。唯一圓融清淨寶覺。更無身相。",
    "X13n0286_005:0434a05": "須菩提即從座起。頂禮佛足。而白佛言。我曠劫來。心",
    "X13n0286_005:0434a06": "得無礙。自憶受生如恆河沙。初在母胎。即知空寂。如",
    "X13n0286_005:0434a07": "是乃至十方成空。亦令眾生證得空性。蒙如來發性",
    "X13n0286_005:0434a08": "覺真空。空性圓明。得阿羅漢。頓入如來寶明空海。同",
    "X13n0286_005:0434a09": "佛知見。印成無學。解脫性空。我為無上。佛問圓通。如",
    "X13n0286_005:0434a10": "我所證。諸相入非。非所非盡。旋法歸無。斯為第一。",
    "X13n0286_005:0434a11": "此因意根而入。解空非止一世。在胎知空。空慧不",
    "X13n0286_005:0434a12": "為胎陰所迷也。生而即能談空。亦令眾生證空。雖",
    "X13n0286_005:0434a13": "解空而修惑未盡。發者。與之發明也。性覺真空。即",
    "X13n0286_005:0434a14": "第一義空。入寶明海。同佛知見。證空如來藏。而具",
    "X13n0286_005:0434a15": "不空之德也。諸相入非。諸相皆入於非相也。非所",
    "X13n0286_005:0434a16": "非盡。空相亦空矣。旋法歸無。無即空也。六根竟。闕",
    "X13n0286_005:0434a17": "耳根者。選當機。特留殿後。五根內四有旋反字面。",
    "X13n0286_005:0434a18": "以根性門中。俱有旋根脫塵之義。與塵識不同。",
    "X13n0286_005:0434a19": "舍利弗。即從座起。頂禮佛足。而白佛言。我曠劫來。心",
    "X13n0286_005:0434a20": "見清淨。如是受生如恒河沙。世出世間種種變化。一",
    "X13n0286_005:0434a21": "見則通。獲無障礙。我於中路。逢迦葉波兄弟相逐。宣",
    "X13n0286_005:0434a22": "說因緣。悟心無際。從佛出家。見覺明圓。得大無畏。成",
    "X13n0286_005:0434a23": "阿羅漢。為佛長子。從佛口生。從法化生。佛問圓通。如",
    "X13n0286_005:0434a24": "我所證。心見發光。光極知見。斯為第一。",
    "X13n0286_005:0434b01": "此因眼識而入。心見。即眼識。清淨。無障礙也。世出",
    "X13n0286_005:0434b02": "世間。一切凡聖境界也。由眼識明利。故一見即通。",
    "X13n0286_005:0434b03": "名為法眼。迦葉說偈。諸法從緣生。亦復從緣滅。我",
    "X13n0286_005:0434b04": "佛大沙門。常作如是說。從緣生滅。生即無生。滅亦",
    "X13n0286_005:0434b05": "無滅。以悟此故。得心無際。即見離念之相。獲慧眼",
    "X13n0286_005:0434b06": "矣。見覺明圓。幻識已銷。真覺圓現也。得大無畏。見",
    "X13n0286_005:0434b07": "之徹也。智慧第一。名德居長。稱長子。如來開示妙",
    "X13n0286_005:0434b08": "法。故云從口從法。獲佛眼矣。心見發光。光極知見。",
    "X13n0286_005:0434b09": "從於眼識。發顯智光。智光極處。即佛知見也。",
    "X13n0286_005:0434b10": "普賢菩薩。即從座起。頂禮佛足。而白佛言。我已曾與",
    "X13n0286_005:0434b11": "恆沙如來。為法王子。十方如來。教其弟子菩薩根者。",
    "X13n0286_005:0434b12": "修普賢行。從我立名。世尊。我用心聞。分別眾生所有",
    "X13n0286_005:0434b13": "知見。若於他方恆沙界外。有一眾生。心中發明普賢",
    "X13n0286_005:0434b14": "行者。我於爾時。乘六牙象。分身百千。皆至其處。縱彼",
    "X13n0286_005:0434b15": "障深。未得見我。我與其人暗中摩頂。擁護安慰。令其",
    "X13n0286_005:0434b16": "成就。佛問圓通。我說本因。心聞發明。分別自在。斯為",
    "X13n0286_005:0434b17": "第一。",
    "X13n0286_005:0434b18": "此因耳識而入。行彌法界曰普。位隣極聖曰賢。無",
    "X13n0286_005:0434b19": "行不修。無德不滿也。凡具大根。修菩薩行者。皆名",
    "X13n0286_005:0434b20": "普賢之行。心聞。即耳識發明也。象表行步安詳。常",
    "X13n0286_005:0434b21": "行不暴。象有六牙。表普賢行徧於六度。白者。眾色",
    "X13n0286_005:0434b22": "之本。表一真之理。為萬行之本。擁護不令魔擾。安",
    "X13n0286_005:0434b23": "慰不令心退。心聞發明。內證也。分別自在。外用也。",
    "X13n0286_005:0434b24": "即用耳識自性分別。不用意識計度分別也。",
    "X13n0286_005:0434c01": "孫陀羅難陀。即從座起。頂禮佛足。而白佛言。我初出",
    "X13n0286_005:0434c02": "家。從佛入道。雖具戒律。於三摩地。心常散動。未獲無",
    "X13n0286_005:0434c03": "漏。世尊教我。及拘絺羅。觀鼻端白。我初諦觀。經三七",
    "X13n0286_005:0434c04": "日。見鼻中氣。出入如煙。身心內明。圓洞世界。徧成虗",
    "X13n0286_005:0434c05": "淨。猶如瑠璃。煙相漸消。鼻息成白。心開漏盡。諸出入",
    "X13n0286_005:0434c06": "息。化為光明。照十方界。得阿羅漢。世尊記我。當得菩",
    "X13n0286_005:0434c07": "提。佛問圓通。我以銷息。息久發明。明圓滅漏。斯為第",
    "X13n0286_005:0434c08": "一。",
    "X13n0286_005:0434c09": "此因鼻識而入。孫陀羅。云好愛。妻名也。難陀。云歡",
    "X13n0286_005:0434c10": "喜。己號也。為簡放牛難陀。故連妻標名。是佛親弟。",
    "X13n0286_005:0434c11": "先敘欲心未忘。於入定時。心常散動。拘絺羅志性",
    "X13n0286_005:0434c12": "明敏。狂慧數多。心亦散動。佛令同觀鼻端之白。駐",
    "X13n0286_005:0434c13": "心於此。勿令異緣。息由風火而起。鼓煩惱濁。其狀",
    "X13n0286_005:0434c14": "如煙。淨觀發明。煩惱漸銷。內明外虗。煙銷成白。及",
    "X13n0286_005:0434c15": "乎漏盡。無復煩惱。內瑩發光。息化光明。",
    "X13n0286_005:0434c16": "富樓那彌多羅尼子。即從座起。頂禮佛足。而白佛言。",
    "X13n0286_005:0434c17": "我曠劫來。辯才無礙。宣說苦空。深達實相。如是乃至",
    "X13n0286_005:0434c18": "恆沙如來祕密法門。我於眾中。微妙開示。得無所畏。",
    "X13n0286_005:0434c19": "世尊知我有大辯才。以音聲輪。教我發揚。我於佛前。",
    "X13n0286_005:0434c20": "助佛轉輪。因師子吼。成阿羅漢。世尊印我說法無上。",
    "X13n0286_005:0434c21": "佛問圓通。我以法音。降伏魔怨。銷滅諸漏。斯為第一。",
    "X13n0286_005:0434c22": "此因舌識而入。辯才有四。一詞。二法。三義。四樂說。",
    "X13n0286_005:0434c23": "不屈不窮。俱稱無礙。宣說下。指小乘法。如是下。示",
    "X13n0286_005:0434c24": "大乘義。祕密法門者。或如來久默不說之法。或半",
    "X13n0286_005:0435a01": "明半暗之法。或言東意西之法。微妙開示者。曲盡",
    "X13n0286_005:0435a02": "其意而闡明。以徹法源。故無所畏。上敘過去佛事。",
    "X13n0286_005:0435a03": "世尊下。敘現在佛事。音聲輪者。是說法音。聲輪是",
    "X13n0286_005:0435a04": "喻說。能摧惑障。得勝轉依。故喻法音為輪。教我發",
    "X13n0286_005:0435a05": "揚者。令其助佛揚化也。我於下。明功得果。佛問下。",
    "X13n0286_005:0435a06": "結今問義。說法乃舌根。而咀嚼法味。則舌識。說法",
    "X13n0286_005:0435a07": "須意識。今用舌識者。見說法自在。不勞計度也。",
    "X13n0286_005:0435a08": "優波離即從座起。頂禮佛足。而白佛言。我親隨佛。踰",
    "X13n0286_005:0435a09": "城出家。親觀如來六年勤苦。親見如來降伏諸魔。制",
    "X13n0286_005:0435a10": "諸外道。解脫世間貪欲諸漏。承佛教戒。如是乃至三",
    "X13n0286_005:0435a11": "千威儀。八萬微細性業遮業。悉皆清淨。身心寂滅。成",
    "X13n0286_005:0435a12": "阿羅漢。我是如來眾中綱紀。親印我心。持戒修身。眾",
    "X13n0286_005:0435a13": "推無上。佛問圓通。我以執身。身得自在。次第執心。心",
    "X13n0286_005:0435a14": "得通達。然後身心一切通利。斯為第一。",
    "X13n0286_005:0435a15": "此因身識而入。親隨親觀。乃至承教。皆身識事。優",
    "X13n0286_005:0435a16": "波離。此云上首。持戒為眾綱紀故。又云近執。佛為",
    "X13n0286_005:0435a17": "太子時。彼為親近執事之臣故。三昧經云。太子既",
    "X13n0286_005:0435a18": "成道。感天動地。放大光明。映蔽魔宮。魔王波旬。恐",
    "X13n0286_005:0435a19": "怖憂懼。乃統八十億魔軍。殊形異狀。來相擾害。擾",
    "X13n0286_005:0435a20": "之不動。魔心始服。外道者。佛成道後。遊化諸國。外",
    "X13n0286_005:0435a21": "道六師。徧於五天。一師三種。合十八部。皆博學多",
    "X13n0286_005:0435a22": "聞。悉破邪心。皆從化也。降魔制外。明佛智德。解脫",
    "X13n0286_005:0435a23": "欲漏。明佛斷德。承佛下。正明悟因。三千威儀者。比",
    "X13n0286_005:0435a24": "丘二百五十戒。對行住坐臥。各二百五十。成一千。",
    "X13n0286_005:0435b01": "對三聚戒。成三千。威是威嚴。端莊持正之謂。儀是",
    "X13n0286_005:0435b02": "儀表。視聽言動。俱有法故。八萬等者。重以三千配",
    "X13n0286_005:0435b03": "身口七支。成二萬一千。復配四分煩惱。成八萬四",
    "X13n0286_005:0435b04": "千。今舉大數。故稱八萬。性業。即殺盜淫妄性所造。",
    "X13n0286_005:0435b05": "遮業。即枝末愆失。因過制遮。印心者。印其持戒修",
    "X13n0286_005:0435b06": "行之清淨心也。依身有識。故執身。次執心。聰利者。",
    "X13n0286_005:0435b07": "證圓通也。三聚戒。攝善法。無善不積。起助道行。是",
    "X13n0286_005:0435b08": "智德因。修成報身也。攝律儀。惡無不離。起正道行。",
    "X13n0286_005:0435b09": "是斷德因。修成法身也。攝眾生。生無不度。起不住",
    "X13n0286_005:0435b10": "道行。是解脫因。修成化身也。七支。心三。貪嗔痴。口",
    "X13n0286_005:0435b11": "四。妄言綺語。兩舌惡詈也。四分煩惱。多貪多嗔多",
    "X13n0286_005:0435b12": "痴。及等分也。",
    "X13n0286_005:0435b13": "大目犍連。即從座起。頂禮佛足。而白佛言。我初於路",
    "X13n0286_005:0435b14": "乞食。逢遇優樓頻螺。伽耶那提。三迦葉波。宣說如來",
    "X13n0286_005:0435b15": "因緣深義。我頓發心。得大通達。如來惠我袈裟著身。",
    "X13n0286_005:0435b16": "鬚髮自落。我遊十方。得無罣礙。神通發明。推為無上。",
    "X13n0286_005:0435b17": "成阿羅漢。寧唯世尊。十方如來嘆我神力。圓明清淨。",
    "X13n0286_005:0435b18": "自在無畏。佛問圓通。我以旋湛。心光發宣。如澄濁流。",
    "X13n0286_005:0435b19": "久成清瑩。斯為第一。",
    "X13n0286_005:0435b20": "此因意識而入。目犍連。是姓。此云采菽氏。拘律陀。",
    "X13n0286_005:0435b21": "是名。此云無節樹。優樓頻螺。此云木瓜林。伽耶。此",
    "X13n0286_005:0435b22": "云城。那提。此云江。各從居處得名。大兄門徒五百。",
    "X13n0286_005:0435b23": "兩弟各二百五十。佛因降伏火龍。以諸聖迹而調",
    "X13n0286_005:0435b24": "御之。故兄弟三人。兼徒一千。從佛出家。因緣深義。",
    "X13n0286_005:0435c01": "非世間和合麤相。乃發明諸法空義。十方無礙。正",
    "X13n0286_005:0435c02": "顯神通第一。不測曰神。無礙曰通。出沒聚散。一多",
    "X13n0286_005:0435c03": "大小。更互移易。忽隱忽顯。皆不可測知。名為神通。",
    "X13n0286_005:0435c04": "然此是迹。若究其本。元我妙覺真心本有之光。旋",
    "X13n0286_005:0435c05": "湛者。旋意識而復妙湛。即轉意識而證如來藏心。",
    "X13n0286_005:0435c06": "心光發宣。神通妙用也。六識竟。識與根何分。姑以",
    "X13n0286_005:0435c07": "眼論。眼照境時。一念不動。如鏡中無別分折。此見",
    "X13n0286_005:0435c08": "性也。名眼根用。因循歷黑白大小善惡等相。歷然",
    "X13n0286_005:0435c09": "分別。即眼識也。由是次第標指。差別計度。即眼家",
    "X13n0286_005:0435c10": "意識矣。餘四例知。",
    "X13n0286_005:0435c11": "烏芻瑟摩。於如來前。合掌頂禮佛之雙足。而白佛言。",
    "X13n0286_005:0435c12": "我常先憶久遠劫前。性多貪欲。有佛出世。名曰空王。",
    "X13n0286_005:0435c13": "說多婬人。成猛火聚。教我徧觀。百骸四肢。諸冷煖氣。",
    "X13n0286_005:0435c14": "神光內凝。化多婬心。成智慧火。從是諸佛。皆呼召我",
    "X13n0286_005:0435c15": "名為火頭。我以火光三昧力故。成阿羅漢。心發大願。",
    "X13n0286_005:0435c16": "諸佛成道。我為力士。親伏魔怨。佛問圓通。我以諦觀",
    "X13n0286_005:0435c17": "身心煖觸。無礙流通。諸漏既銷。生大寶燄。登無上覺。",
    "X13n0286_005:0435c18": "斯為第一。",
    "X13n0286_005:0435c19": "此因火大而入。烏芻瑟摩。此云火頭。依德立名。不",
    "X13n0286_005:0435c20": "言座起者。良由示金剛身。衛護侍從。不設本座。將",
    "X13n0286_005:0435c21": "敘其悟。先陳其迷。因迷得悟。則迷是悟因。婬由煖",
    "X13n0286_005:0435c22": "觸迫發。生為欲火。死為業火。業力增熾。成猛火聚。",
    "X13n0286_005:0435c23": "問水從貪致。火因嗔心。何故多淫為猛火。答法無",
    "X13n0286_005:0435c24": "定喻。婬心漸漬。潤生死根。則喻水。婬心昌熾。枯清",
    "X13n0286_005:0436a01": "淨種。則喻火。嗔心猛烈。炎炎難滅。可喻火。嗔心洶",
    "X13n0286_005:0436a02": "湧。滔滔難禦。可喻水。人身氣有冷煖。以多婬心。醞",
    "X13n0286_005:0436a03": "釀薰蒸。諸冷煖氣。悉皆成煖。以正念觀照。氣從何",
    "X13n0286_005:0436a04": "來。因何成火。觀力所注。此氣化為神光。向之欲火。",
    "X13n0286_005:0436a05": "今成智火。向爇功德藏。今燒煩惱薪。故曰火光三",
    "X13n0286_005:0436a06": "昧。力士。是金剛本名。親伏魔怨。是大願實迹。由護",
    "X13n0286_005:0436a07": "法而伏魔怨也。佛問下。結今問義。初因諦觀身中",
    "X13n0286_005:0436a08": "煖觸。與外世界火大。無二無別。不相為礙。諸漏盡",
    "X13n0286_005:0436a09": "者。破無明也。寶燄約喻說。寶是心寶。燄是般若。此",
    "X13n0286_005:0436a10": "指圓心實慧。方證無上覺故。因中說果也。",
    "X13n0286_005:0436a11": "持地菩薩。即從座起。頂禮佛足。而白佛言。我念往昔",
    "X13n0286_005:0436a12": "普光如來出現於世。我為比丘。常於一切要路津口。",
    "X13n0286_005:0436a13": "田地險隘。有不如法。妨損車馬。我皆平填。或作橋梁。",
    "X13n0286_005:0436a14": "或負沙土。如是勤苦。經無量佛出現於世。或有眾生",
    "X13n0286_005:0436a15": "於闤闠處。要人擎物。我先為擎。至其所詣。放物即行。",
    "X13n0286_005:0436a16": "不取其直。毗舍浮佛現在世時。世多饑荒。我為負人。",
    "X13n0286_005:0436a17": "無問遠近。唯取一錢。或有車牛被於泥溺。我有神力。",
    "X13n0286_005:0436a18": "為其推輪。拔其苦惱。時國大王延佛設齋。我於爾時。",
    "X13n0286_005:0436a19": "平地待佛。毗舍如來摩頂謂我。當平心地。則世界地",
    "X13n0286_005:0436a20": "一切皆平。我即心開。見身微塵。與造世界所有微塵。",
    "X13n0286_005:0436a21": "等無差別。微塵自性。不相觸摩。乃至刀兵。亦無所觸。",
    "X13n0286_005:0436a22": "我於法性。悟無生忍。成阿羅漢。迴心今入菩薩位中。",
    "X13n0286_005:0436a23": "聞諸如來宣妙蓮華佛知見地。我先證明。而為上首。",
    "X13n0286_005:0436a24": "佛問圓通。我以諦觀身界二塵。等無差別。本如來藏。",
    "X13n0286_005:0436b01": "虗妄發塵。塵銷智圓。成無上道。斯為第一。",
    "X13n0286_005:0436b02": "此因地大而入。持地菩薩。依行立名。平世界地。積",
    "X13n0286_005:0436b03": "行淳厚。未達塵性本空。聞毗舍浮教。即得心開。觀",
    "X13n0286_005:0436b04": "身界微塵。等無差別。由達天地同根萬物一體。空",
    "X13n0286_005:0436b05": "諸塵矣。以空合空。豈相觸摩。刀兵亦塵也。故亦無",
    "X13n0286_005:0436b06": "所觸。悟無生忍者。以達蘊中無我。得證人空也。雖",
    "X13n0286_005:0436b07": "悟無生。而廣修萬行。具菩薩道。故遇宣說佛知見",
    "X13n0286_005:0436b08": "地。我必預會。而作證明。身界二塵。元是如來藏性。",
    "X13n0286_005:0436b09": "本無差別。由無明一動。知見妄發。故有根塵差別。",
    "X13n0286_005:0436b10": "今根塵既銷。鏡智圓滿。云何不成無上知覺。",
    "X13n0286_005:0436b11": "月光童子。即從座起。頂禮佛足。而白佛言。我憶往昔。",
    "X13n0286_005:0436b12": "恆河沙劫。有佛出世。名為水天。教諸菩薩。修習水觀。",
    "X13n0286_005:0436b13": "入三摩地。觀於身中。水性無奪。初從涕唾。如是窮盡",
    "X13n0286_005:0436b14": "津液精血。大小便利。身中旋復。水性一同。見水身中。",
    "X13n0286_005:0436b15": "與世界外。浮幢王剎。諸香水海。等無差別。我於是時。",
    "X13n0286_005:0436b16": "初成此觀。但見其水。未得無身。當為比丘。室中安禪。",
    "X13n0286_005:0436b17": "我有弟子。窺窓觀室。唯見清水。徧在室中。了無所見。",
    "X13n0286_005:0436b18": "童稚無知。取一瓦礫。投於水內。激水作聲。顧盻而去。",
    "X13n0286_005:0436b19": "我出定後。頓覺心痛。如舍利弗。遭違害鬼。我自思惟。",
    "X13n0286_005:0436b20": "今我已得阿羅漢道。久離病緣。云何今日忽生心痛。",
    "X13n0286_005:0436b21": "將無退失。爾時童子。捷來我前。說如上事。我則告言。",
    "X13n0286_005:0436b22": "汝更見水。可即開門。入此水中。除去瓦礫。童子奉教。",
    "X13n0286_005:0436b23": "後入定時。還復見水。瓦礫宛然。開門除出。我後出定。",
    "X13n0286_005:0436b24": "身質如初。逢無量佛。如是至於。山海自在通王如來。",
    "X13n0286_005:0436c01": "方得亡身。與十方界。諸香水海。性合真空。無二無別。",
    "X13n0286_005:0436c02": "今於如來得童真名。預菩薩會。佛問圓通。我以水性",
    "X13n0286_005:0436c03": "一味流通。得無生忍。圓滿菩提。斯為第一。",
    "X13n0286_005:0436c04": "此因水大而入。月乃水精。水性圓明。故號月光。水",
    "X13n0286_005:0436c05": "天者。證水大徹於性天也。此佛或從此大入圓。或",
    "X13n0286_005:0436c06": "觀時機示號。與觀相應耳。無奪者。不相乖異。準華",
    "X13n0286_005:0436c07": "嚴經。華藏海中。有大蓮華。其蓮華中。有諸香水海。",
    "X13n0286_005:0436c08": "一一香水海。各有一華。為諸佛剎世界之種。華藏",
    "X13n0286_005:0436c09": "世界。在香水海中。有二十重。累高如幢。故曰浮幢",
    "X13n0286_005:0436c10": "王剎。香水海無量無邊。今觀身水。與彼海同。水徧",
    "X13n0286_005:0436c11": "室中。觀成之相也。問室中之水。是從何來。答是定",
    "X13n0286_005:0436c12": "果色。定心所化。入定則有。出定則無。不同業果色。",
    "X13n0286_005:0436c13": "共業同感。唯自見之。而能令他人見者。觀力殊勝。",
    "X13n0286_005:0436c14": "不思議境。如世尊伏龍火。石窟洞然。聰禪師入火",
    "X13n0286_005:0436c15": "光定。山谷如焚。未亡身者。身水為二。猶有我身。同",
    "X13n0286_005:0436c16": "彼水也。亡身者。與水為一。求於我身。不可得也。身",
    "X13n0286_005:0436c17": "存因有小苦。觀成永無大害。舍利入定於恆河岸。",
    "X13n0286_005:0436c18": "為宿怨鬼所擊。出定頭痛。佛曰。汝若無定。身應碎",
    "X13n0286_005:0436c19": "壞。此身既空。水觀亦空。即與性空真水。周徧法界。",
    "X13n0286_005:0436c20": "得自在也。得童真名者。具童子之真德。預菩薩會",
    "X13n0286_005:0436c21": "者。證菩薩之法空。水性流通者。從水觀得圓通也。",
    "X13n0286_005:0436c22": "瑠璃光法王子。即從座起。頂禮佛足。而白佛言。我憶",
    "X13n0286_005:0436c23": "往昔。經恆沙劫。有佛出世。名無量聲。開示菩薩本覺",
    "X13n0286_005:0436c24": "妙明。觀此世界。及眾生身。皆是妄緣風力所轉。我於",
    "X13n0286_005:0437a01": "爾時。觀界安立。觀世動時。觀身動止。觀心動念。諸動",
    "X13n0286_005:0437a02": "無二。等無差別。我時覺了此羣動性。來無所從。去無",
    "X13n0286_005:0437a03": "所至。十方微塵。顛倒眾生。同一虗妄。如是乃至三千",
    "X13n0286_005:0437a04": "大千。一世界內。所有眾生。如一器中貯百蚊蚋。啾啾",
    "X13n0286_005:0437a05": "亂鳴。於分寸中。鼓發狂閙。逢佛未幾。得無生忍。爾時",
    "X13n0286_005:0437a06": "心開。乃見東方不動佛國。為法王子。事十方佛。身心",
    "X13n0286_005:0437a07": "發光。洞徹無礙。佛問圓通。我以觀察風力無依。悟菩",
    "X13n0286_005:0437a08": "提心。入三摩地。合十方佛。傳一妙心。斯為第一。",
    "X13n0286_005:0437a09": "此因風大而入。以所悟洞徹。得瑠璃號。無量聲佛。",
    "X13n0286_005:0437a10": "亦合風大。開示本覺無動。而身界之動。皆風力所",
    "X13n0286_005:0437a11": "轉。瑠璃因是觀界觀世。觀身觀心。遷流運止。同一",
    "X13n0286_005:0437a12": "虗妄。大千羣動。皆即狂勞。猶百蚊蚋。鼓於方寸耳。",
    "X13n0286_005:0437a13": "既了狂勞。乃見不動佛也。東為羣動之首。而佛號",
    "X13n0286_005:0437a14": "不動。即動而靜也。能即動而靜。故身心無礙。傳一",
    "X13n0286_005:0437a15": "妙心者。證無動本覺也。",
    "X13n0286_005:0437a16": "虗空藏菩薩。即從座起。頂禮佛足。而白佛言。我與如",
    "X13n0286_005:0437a17": "來。定光佛所。得無邊身。爾時手執四大寶珠。照明十",
    "X13n0286_005:0437a18": "方微塵佛剎。化成虗空。又於自心現大圓鏡。內放十",
    "X13n0286_005:0437a19": "種微妙寶光。流灌十方盡虗空際。諸幢王剎。來入鏡",
    "X13n0286_005:0437a20": "內。涉入我身。身同虗空。不相妨礙。身能善入微塵國",
    "X13n0286_005:0437a21": "土。廣行佛事。得大隨順。此大神力。由我諦觀四大無",
    "X13n0286_005:0437a22": "依。妄想生滅。虗空無二。佛國本同。於同發明。得無生",
    "X13n0286_005:0437a23": "忍。佛問圓通。我以觀察虗空無邊。入三摩地。妙力圓",
    "X13n0286_005:0437a24": "明。斯為第一。",
    "X13n0286_005:0437b01": "此從空大而入。從德立名。故名虗空藏。然非斷空。",
    "X13n0286_005:0437b02": "能容一切利物方便。因加一藏字。定光佛。即然燈",
    "X13n0286_005:0437b03": "佛也。空體無邊故得無邊身。華嚴海中有四寶珠。",
    "X13n0286_005:0437b04": "能消海水。喻菩薩有四智珠。能消性海中波浪也。",
    "X13n0286_005:0437b05": "照明塵剎。化虗空者。以性融相也。心境放光。攝剎",
    "X13n0286_005:0437b06": "入身。而身不妨礙。則空而不空。身同虗空法身也。",
    "X13n0286_005:0437b07": "身入微塵。應身也。說三乘法為佛事。稱四悉檀為",
    "X13n0286_005:0437b08": "隨順。悉。徧也。檀。施也。初世界悉檀者。隨方異說。令",
    "X13n0286_005:0437b09": "生歡喜益也。二為人悉檀者。生善益也。三對治悉",
    "X13n0286_005:0437b10": "檀者。破惡益也。四第一義悉檀者。入理益也。此大",
    "X13n0286_005:0437b11": "下。結歸本因。謂由觀四大身心。虗空佛國。同一虗",
    "X13n0286_005:0437b12": "妄。於同發明。而悟性覺真空。性空真覺。故有如此",
    "X13n0286_005:0437b13": "大用也。妙力圓明。指空色無礙。身土相入也。",
    "X13n0286_005:0437b14": "彌勒菩薩。即從座起。頂禮佛足。而白佛言。我憶往昔。",
    "X13n0286_005:0437b15": "經微塵劫。有佛出世。名日月燈明。我從彼佛。而得出",
    "X13n0286_005:0437b16": "家。心重世名。好遊族姓。爾時世尊。教我修習唯心識",
    "X13n0286_005:0437b17": "定。入三摩地。歷劫已來。以此三昧事恆沙佛。求世名",
    "X13n0286_005:0437b18": "心。歇滅無有。至然燈佛出現於世。我乃得成無上妙",
    "X13n0286_005:0437b19": "圓。識心三昧。乃至盡空。如來國土。淨穢有無。皆是我",
    "X13n0286_005:0437b20": "心變化所現。世尊。我了如是唯心識故。識性流出無",
    "X13n0286_005:0437b21": "量如來。今得授記。次補佛處。佛問圓通。我以諦觀十",
    "X13n0286_005:0437b22": "方唯識。識性圓明。入圓成實。遠離依他。及徧計執。得",
    "X13n0286_005:0437b23": "無生忍。斯為第一。",
    "X13n0286_005:0437b24": "此因識大而入。彌勒。此云慈氏。心重世名者。務虗",
    "X13n0286_005:0437c01": "名而不務實修也。好遊族姓者。不內旋而向外馳",
    "X13n0286_005:0437c02": "求也。修習唯心識定者。令其審觀萬法皆從心識",
    "X13n0286_005:0437c03": "所變。非實有也。求世名心。歇滅無有者。知幻境不",
    "X13n0286_005:0437c04": "實。名心頓空。一意內觀也。然燈下。因觀成而悟入。",
    "X13n0286_005:0437c05": "妙圓識心。如來藏性也。乃至下。悟器界淨穢。皆從",
    "X13n0286_005:0437c06": "識變。不自外求也。世尊下。明諸佛皆從識性流出。",
    "X13n0286_005:0437c07": "不由他變也。次補佛處者。謂既登等覺。位隣極聖。",
    "X13n0286_005:0437c08": "釋尊法滅之後。彌勒即於此界。補釋尊之後化。不",
    "X13n0286_005:0437c09": "悟唯識。故背心逐境。若了唯識。則攝境歸心。經論",
    "X13n0286_005:0437c10": "載三性。圓成實性。依他性。徧計執性。圓即法身徧",
    "X13n0286_005:0437c11": "一切處。成即般若覺無漏。實即解脫德無礙。依他",
    "X13n0286_005:0437c12": "者。從緣所起。指所緣法說。徧計執者。周徧計度。指",
    "X13n0286_005:0437c13": "能緣心說依他有相無性。徧計有名無實。入圓成",
    "X13n0286_005:0437c14": "實。約果德說。得無生忍。約果位說。",
    "X13n0286_005:0437c15": "大勢至法王子。與其同倫五十二菩薩。即從座起。頂",
    "X13n0286_005:0437c16": "禮佛足。而白佛言。我憶往昔恆河沙劫。有佛出世。名",
    "X13n0286_005:0437c17": "無量光。十二如來相繼一劫。其最後佛。名超日月光。",
    "X13n0286_005:0437c18": "彼佛教我念佛三昧。譬如有人。一專為憶。一人專忘。",
    "X13n0286_005:0437c19": "如是二人。若逢不逢。或見非見。二人相憶。二憶念深。",
    "X13n0286_005:0437c20": "如是乃至從生至生。同於形影不相乖異。十方如來。",
    "X13n0286_005:0437c21": "憐念眾生。如母憶子。若子逃逝。雖憶何為。子若憶母。",
    "X13n0286_005:0437c22": "如母憶時。母子歷生。不相違遠。若眾生心。憶佛念佛。",
    "X13n0286_005:0437c23": "現前當來。必定見佛。去佛不遠。不假方便。自得心開。",
    "X13n0286_005:0437c24": "如染香人。身有香氣。此則名曰香光莊嚴。我本因地。",
    "X13n0286_005:0438a01": "以念佛心。入無生忍。今於此界。攝念佛人。歸於淨土。",
    "X13n0286_005:0438a02": "佛問圓通。我無選擇。都攝六根。淨念相繼。得三摩地。",
    "X13n0286_005:0438a03": "斯為第一。",
    "X13n0286_005:0438a04": "此因見大而入。大勢至。亦名無量光。以智慧光。普",
    "X13n0286_005:0438a05": "照一切。令離三途。得無上力。名大勢至。念佛三昧。",
    "X13n0286_005:0438a06": "若據理念。念即始覺。佛即本覺。若據事念。冥記不",
    "X13n0286_005:0438a07": "忘之謂念。放光接引之謂佛。則能念屬己。所念屬",
    "X13n0286_005:0438a08": "佛也。一人專憶者。喻佛念眾生。一人專忘者。喻眾",
    "X13n0286_005:0438a09": "生不念佛。佛專念眾生。未甞不在眾生前。故若逢",
    "X13n0286_005:0438a10": "若見。眾生不念佛。故佛雖在眾生前。而不逢不見。",
    "X13n0286_005:0438a11": "果如母子相憶。則永不相隔矣。十方三句。合一人",
    "X13n0286_005:0438a12": "專憶。若子二句。合一人專忘。子若四句。合二憶不",
    "X13n0286_005:0438a13": "離。去佛不遠者。常親近佛。自得心開者。見自身佛。",
    "X13n0286_005:0438a14": "所謂但得見彌陀。不愁不開悟也。近香。故身亦成",
    "X13n0286_005:0438a15": "香。近佛。故心亦成佛。香光莊嚴者。以佛身香光。莊",
    "X13n0286_005:0438a16": "嚴自性佛也。都攝六根者。謂一心念佛。則六根皆",
    "X13n0286_005:0438a17": "念佛。眼不取色是眼念佛。乃至意不取法是意念",
    "X13n0286_005:0438a18": "佛。唯其六根都攝。故得淨念相繼。觀音勢至。皆彌",
    "X13n0286_005:0438a19": "陀之輔弼。一以念佛接人。一以參禪誨眾。皆就此",
    "X13n0286_005:0438a20": "界根機。各開戶牖。問參禪者。不但不容起我人眾",
    "X13n0286_005:0438a21": "生壽者見。即佛見法見亦不容起。此經斥見相發",
    "X13n0286_005:0438a22": "心為生死。金剛訶聲求色見為邪道。念佛者。志在",
    "X13n0286_005:0438a23": "淨念相繼。現前當來。決定成佛。空有二門。逈然各",
    "X13n0286_005:0438a24": "別。答參禪者。志在泯一切相。所以不容起念。善惡",
    "X13n0286_005:0438b01": "盡掃。念佛者。志在佛來接引。要須淨念相繼。頭頭",
    "X13n0286_005:0438b02": "見佛。唯能掃除一切。方能見性。既能見性。何難見",
    "X13n0286_005:0438b03": "佛。亦唯淨念相繼。必能見佛。既能見佛。亦易見性。",
    "X13n0286_005:0438b04": "唯真空者證妙有。唯妙有者見真空。門雖有二。其",
    "X13n0286_005:0438b05": "究歸一○通論二十五門。六塵當始於色。今始於",
    "X13n0286_005:0438b06": "聲。而耳根在最後者。以此方真教體。清淨在聲音。",
    "X13n0286_005:0438b07": "揭教體之綱領也。七大當始於地大。而火大為先",
    "X13n0286_005:0438b08": "者。以多婬召火。合此經墮婬起教。警多聞人先除",
    "X13n0286_005:0438b09": "欲漏也。七大當終於識大。而終於見大者。以勢至",
    "X13n0286_005:0438b10": "念佛圓通。稍次於觀音。所云攝念佛人。歸於淨土。",
    "X13n0286_005:0438b11": "自度度人。何等願力本事。原是最上一乘。"
}