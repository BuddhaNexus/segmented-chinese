{
    "T85n2819_001:1192c21": "諸經要抄",
    "T85n2819_001:1192c23": "諍。舍利弗。如是見人。我則不聽出家受戒。",
    "T85n2819_001:1192c24": "舍利弗。如是見人。我則不聽受一飲水以自",
    "T85n2819_001:1192c25": "供養。但懃修習無相三昧。於無相三昧亦取",
    "T85n2819_001:1192c26": "相。是人通達一切諸法相皆是一相。所謂無",
    "T85n2819_001:1192c27": "相。",
    "T85n2819_001:1192c28": "佛藏經念佛品云　惡知識。",
    "T85n2819_001:1192c29": "佛告舍利弗。若有比丘教餘比丘。汝當念佛",
    "T85n2819_001:1193a01": "念法念僧念戒念施念天。唯愛涅槃畢竟清",
    "T85n2819_001:1193a02": "淨。如是教者名為邪教。謂是正教而是邪教。",
    "T85n2819_001:1193a03": "舍利弗。如是教者名為惡知識。是人名為誹",
    "T85n2819_001:1193a04": "謗於我助於外道。亦為他人說邪道法。舍利",
    "T85n2819_001:1193a05": "弗。如是惡人我乃不聽受一飲水以自供養。",
    "T85n2819_001:1193a06": "舍利弗。是念佛法斷語言道過出諸念。不",
    "T85n2819_001:1193a07": "可得念是名念佛。舍利弗。一切諸念皆寂滅",
    "T85n2819_001:1193a08": "相。隨順是法。此即名為修習念佛。不可以色",
    "T85n2819_001:1193a09": "念佛。何以故。念色取相貪味為識。無形無",
    "T85n2819_001:1193a10": "色無緣無性。是名念佛。是故當知。無有分別",
    "T85n2819_001:1193a11": "無取無捨。是真念佛。",
    "T85n2819_001:1193a12": "佛藏經念法品云　善知識。",
    "T85n2819_001:1193a13": "舍利弗。是人爾時都無所有寂滅無性。不集",
    "T85n2819_001:1193a14": "諸相滅一切法。是則名為修習念佛。念佛名",
    "T85n2819_001:1193a15": "為破善不善一切覺觀。無覺無觀寂然無想。",
    "T85n2819_001:1193a16": "名為念佛。何以故。不應以覺觀憶念諸佛。無",
    "T85n2819_001:1193a17": "覺無觀名為清淨念佛。舍利弗。隨所念起一",
    "T85n2819_001:1193a18": "切諸想皆是邪見。舍利弗。隨無所有無覺無",
    "T85n2819_001:1193a19": "觀無生無滅。通達是者名為念佛。如是念",
    "T85n2819_001:1193a20": "中無貪無著。無逆無順。無名無相。無想無語。",
    "T85n2819_001:1193a21": "乃名念佛。是中乃無微細小念。何況麁身口",
    "T85n2819_001:1193a22": "意業。無身口意業處。無念無分別。空寂無",
    "T85n2819_001:1193a23": "性滅諸覺觀。是名念佛。汝念佛時莫取小想",
    "T85n2819_001:1193a24": "莫生戲論。莫有分別。何以故。是法皆空無",
    "T85n2819_001:1193a25": "有體性。不可念一相。所謂無名。是名真實念",
    "T85n2819_001:1193a26": "佛。何以故。如來不名為色。不名為想。不名為",
    "T85n2819_001:1193a27": "念。不名為分別。不逆不順不取不捨。非定",
    "T85n2819_001:1193a28": "非慧。是人於佛猶尚不得。何況於念。舍利弗。",
    "T85n2819_001:1193a29": "如是教者名善知識。若人成就如是相者。世",
    "T85n2819_001:1193b01": "間希有。得不顛倒真實見故。是為正見。復次",
    "T85n2819_001:1193b02": "舍利弗。正見者。名為正作正行正道正解。無",
    "T85n2819_001:1193b03": "有顛倒如實而見。是故如來說名正見。若生",
    "T85n2819_001:1193b04": "我想人想眾生想者。當知。是人皆是邪行。",
    "T85n2819_001:1193b05": "佛藏經云　惡知識。",
    "T85n2819_001:1193b06": "舍利弗。人以清淨信等諸根出家學道。遇惡",
    "T85n2819_001:1193b07": "知識。惡知識者。常好調戲輕躁無羞。言語散",
    "T85n2819_001:1193b08": "亂不攝諸根。心不專一癡如白羊。親近如是",
    "T85n2819_001:1193b09": "惡知識者。失須陀洹果斯陀含阿那含果阿",
    "T85n2819_001:1193b10": "羅漢果。乃至失於生天之樂。況涅槃道。舍",
    "T85n2819_001:1193b11": "利弗。是人隨惡知識。若生人中父母生離死",
    "T85n2819_001:1193b12": "亡喪失。親里衰惱國土破壞。生八難中捨於",
    "T85n2819_001:1193b13": "樂處。遇惡知識生無佛處。若值佛世目不喜",
    "T85n2819_001:1193b14": "見。不喜聞法。不與佛眾而和合。",
    "T85n2819_001:1193b15": "念誦結護法普通諸部",
    "T85n2819_001:1193b16": "三藏金剛智授與灌頂弟子",
    "T85n2819_001:1193b17": "凡欲念誦先須護身結界澄想。觀察本尊聖",
    "T85n2819_001:1193b18": "者。起慈悲心愍念有情。發大誓願迴向菩提。",
    "T85n2819_001:1193b19": "方可念誦。持四種念珠作四種念誦。一者音",
    "T85n2819_001:1193b20": "聲念誦。二者金剛念誦。合口動舌點誦是。三",
    "T85n2819_001:1193b21": "者三摩地念誦。心念是也。四者真實念誦。如",
    "T85n2819_001:1193b22": "字義修行是也。能令行者速證無上菩提。具",
    "T85n2819_001:1193b23": "一切智。此心真言。是一切諸佛第一義。真如",
    "T85n2819_001:1193b24": "智中流出。非是作法顯現。如巧色摩尼能滿",
    "T85n2819_001:1193b25": "諸願。一切諸佛同聲共說。思惟之時。唯是明",
    "T85n2819_001:1193b26": "朗亦不見身之與心。況無一物法非空故。若",
    "T85n2819_001:1193b27": "久能熟當自證智。作是觀時。誦密言曰。",
    "T85n2819_001:1193b28": "念此明者。即能證入一切灌頂曼荼羅位。於",
    "T85n2819_001:1193b29": "諸菩薩祕密法門隨意無礙。作是觀時不復",
    "T85n2819_001:1193c01": "延促。務在證入。若能一一與心相應方大成",
    "T85n2819_001:1193c02": "就。一切時處作意任運相應。無所罣礙。一切",
    "T85n2819_001:1193c03": "妄想貪瞋癡等。不假斷除自然不起性常清",
    "T85n2819_001:1193c04": "淨。此真實法門。是一切眾生自性清淨心名",
    "T85n2819_001:1193c05": "為圓鏡智。上從諸佛下至眾生。悉皆同等無",
    "T85n2819_001:1193c06": "有增減。但為無明妄想所覆。令其法體不得",
    "T85n2819_001:1193c07": "顯現。作是觀者便證解脫一切智三昧。名為",
    "T85n2819_001:1193c08": "地前三賢位。所有動作任運相應。自然進入",
    "T85n2819_001:1193c09": "初地生大歡喜。所以然者。以觀月為方便。具",
    "T85n2819_001:1193c10": "有三義。一月清淨義。離貪欲垢故。二者清淨",
    "T85n2819_001:1193c11": "源義。離貪嗔熱惱故。三者光明義。離愚癡故。",
    "T85n2819_001:1193c12": "所以取月為喻亦莫作月解。世間者四大所",
    "T85n2819_001:1193c13": "成畢竟破壞。眾生自性清淨心無生滅故。此",
    "T85n2819_001:1193c14": "是諸佛菩薩內證非二乘聲聞外道所知境",
    "T85n2819_001:1193c15": "界。作此觀者。一切佛法恒沙功德不由他悟。",
    "T85n2819_001:1193c16": "此一法攝無量。剎那悟入諸法中。自在無礙。",
    "T85n2819_001:1193c17": "從地至地漸漸昇進。學此觀者。不得專守念",
    "T85n2819_001:1193c18": "以為究竟。當須正念進修方便。然後證入究",
    "T85n2819_001:1193c19": "竟清淨法海。",
    "T85n2819_001:1193c20": "般若波羅蜜多心經　三世諸佛依般若波羅",
    "T85n2819_001:1193c21": "蜜多故得阿耨多羅三藐三菩提。故知。般若",
    "T85n2819_001:1193c22": "波羅蜜多是大神呪。是大明呪。是無上呪。是",
    "T85n2819_001:1193c23": "無等等呪。能除一切苦真實不虛。",
    "T85n2819_001:1193c24": "金剛三昧經真性空品第六　舍利弗言。如",
    "T85n2819_001:1193c25": "尊所說在事之先。取以本利是念寂滅。寂滅",
    "T85n2819_001:1193c26": "是如。總持諸德該羅萬法。圓融不二不可思",
    "T85n2819_001:1193c27": "議。當知。是法即是摩訶般若波羅蜜。是大神",
    "T85n2819_001:1193c28": "呪。是大明呪。是無上呪。是無等等呪。佛言。",
    "T85n2819_001:1193c29": "如是如是。真如空性。性空智火燒滅諸結。平",
    "T85n2819_001:1194a01": "等平等。等覺三地。妙覺三身。於九識中皎然",
    "T85n2819_001:1194a02": "明淨。無有諸影　若有眾生無餘雜念。爾時",
    "T85n2819_001:1194a03": "菩薩常作化身權護是人。不離左右。",
    "T85n2819_001:1194a04": "大般若經摩愁品云　若有眾生修行般若波",
    "T85n2819_001:1194a05": "羅蜜者。與不憶不念相應。一切魔家眷屬悉",
    "T85n2819_001:1194a06": "皆愁憂不樂。",
    "T85n2819_001:1194a07": "佛藏經云　舍利弗。我法無諸難事。不乏飲",
    "T85n2819_001:1194a08": "食臥具醫藥。汝等但當懃行佛道。莫貴世間",
    "T85n2819_001:1194a09": "財利供養。舍利弗。汝今善聽。我當語汝。若有",
    "T85n2819_001:1194a10": "一心行道比丘。千億天神皆共同心以諸樂",
    "T85n2819_001:1194a11": "具欲共供養。舍利弗。諸人供養坐禪。比丘不",
    "T85n2819_001:1194a12": "及天神。",
    "T85n2819_001:1194a13": "假佛一切形像是。",
    "T85n2819_001:1194a14": "金剛經云　凡所有相皆是虛妄。若以色見",
    "T85n2819_001:1194a15": "我以音聲求我。是人行邪道。不能見如來。",
    "T85n2819_001:1194a16": "佛藏經云。佛告舍利弗。我餘經說。若人見",
    "T85n2819_001:1194a17": "法是為見我。如來非法亦非非法(不順有相不依無相即是",
    "T85n2819_001:1194a18": "見法。見法者見本性)何以故。調達愚人及諸外道。皆以",
    "T85n2819_001:1194a19": "色身見佛。舍利弗。如來不應以色身見。亦復",
    "T85n2819_001:1194a20": "不應以音聲見。舍利弗。若人以色身見佛。是",
    "T85n2819_001:1194a21": "去佛遠。所以者何。佛不名見名為見佛(不依有見無見",
    "T85n2819_001:1194a22": "即是不依正見)。",
    "T85n2819_001:1194a23": "維摩經云　夫求法者不著佛求不著法求不",
    "T85n2819_001:1194a24": "著眾求法名無染。若染於法乃至涅槃。是即",
    "T85n2819_001:1194a25": "染著非求法也。法名無為。若行有為。是求有",
    "T85n2819_001:1194a26": "為。非求法也。法離見聞覺知。若行見聞覺",
    "T85n2819_001:1194a27": "知。是即見聞覺知非求法也。唯舍利弗。夫求",
    "T85n2819_001:1194a28": "法者。於一切法應無所求。",
    "T85n2819_001:1194a29": "法華經云　無上寶聚不求自得(若人不求種種世法。亦不求",
    "T85n2819_001:1194b01": "佛法。即是真求法人)真佛者(識心見性悟理之人即是真佛)。",
    "T85n2819_001:1194b02": "金剛經云　離一切諸相即名諸佛(離有離無故。不垢不",
    "T85n2819_001:1194b03": "淨故。無生無體故)。",
    "T85n2819_001:1194b04": "法身禮。",
    "T85n2819_001:1194b05": "入佛境界經云　佛常在世間。而不染世法。",
    "T85n2819_001:1194b06": "以不分別世間故。敬禮無所觀。虛空無中邊。",
    "T85n2819_001:1194b07": "諸佛身亦然。心同虛空故。敬禮無所觀。一切",
    "T85n2819_001:1194b08": "平等禮。無禮無不禮。一禮遍含識。同歸實相",
    "T85n2819_001:1194b09": "體(實相者。不順有體相不依無相是)。",
    "T85n2819_001:1194b10": "楞伽經云　爾時大惠白佛言。世尊。願為我",
    "T85n2819_001:1194b11": "說諸佛體性。佛言。大惠。覺二無我。除二種",
    "T85n2819_001:1194b12": "障。離二種死。斷二種煩惱。是佛體性。大惠",
    "T85n2819_001:1194b13": "聲聞緣覺得此法已亦名為佛。我以是義但",
    "T85n2819_001:1194b14": "說一乘。",
    "T85n2819_001:1194b15": "爾時世尊重說偈言。善知二無我。除二障二",
    "T85n2819_001:1194b16": "惱。及不思議死。是故名如來。",
    "T85n2819_001:1194b17": "假三寶　形像佛是佛寶。一切經論教法是",
    "T85n2819_001:1194b18": "法寶。剃髮被袈裟受二百五十戒是僧寶(若不識心",
    "T85n2819_001:1194b19": "不見性總無寶)。",
    "T85n2819_001:1194b20": "真三寶(見性之人三寶具足)。",
    "T85n2819_001:1194b21": "維摩經云。寂根菩薩曰。佛法眾為二。佛即是",
    "T85n2819_001:1194b22": "法。法即是眾。是三寶。皆無為相。與虛空等。",
    "T85n2819_001:1194b23": "一切法亦爾。能隨此行者。是為入不二法門",
    "T85n2819_001:1194b24": "(不隨有行不依無行即是離法之人)。",
    "T85n2819_001:1194b25": "思益經云　若身證是法。亦不離身見法。亦",
    "T85n2819_001:1194b26": "不離法見身。於是觀中不見二相。不見不二",
    "T85n2819_001:1194b27": "相。如是現前知見而亦不見。名聖默然。若有",
    "T85n2819_001:1194b28": "諸菩薩。於上中下法。亦不取不捨。是名行菩",
    "T85n2819_001:1194c01": "提。若法及非法。不分別為二。亦不得不二。是",
    "T85n2819_001:1194c02": "名行菩提。若二即有為。非二即無為。離是二",
    "T85n2819_001:1194c03": "邊者。是名行菩提。是人過凡夫。亦不入法位。",
    "T85n2819_001:1194c04": "未得果而聖。是世間福田。行於佛道時。無",
    "T85n2819_001:1194c05": "法可捨離。亦無法可受。是名菩提相。一切無",
    "T85n2819_001:1194c06": "所念。是即如來法。",
    "T85n2819_001:1194c07": "文殊師利菩薩問思益菩薩言。云何名為修",
    "T85n2819_001:1194c08": "道。思益菩薩答言。若不分別是法是非法離",
    "T85n2819_001:1194c09": "於二相。名為修道。又問云。何名為修道。答",
    "T85n2819_001:1194c10": "言。不墮有不墮無亦不分別是有是無。習如",
    "T85n2819_001:1194c11": "是者名為修道。",
    "T85n2819_001:1194c12": "又問。何故不見。答。言離二相故不見。不見即",
    "T85n2819_001:1194c13": "正是見。若說法不違佛不違法不違僧名為",
    "T85n2819_001:1194c14": "說法。若知法即是佛(是佛寶)離相即是法(是法寶)",
    "T85n2819_001:1194c15": "無為即是僧(是僧寶)一人見性。分明三寶具足。",
    "T85n2819_001:1194c16": "涅槃經云　見性成佛道(除見性外更有法門出三界得成佛者無有是處)",
    "T85n2819_001:1194c17": "假戒(因犯禁戒制戒是。此戒是方便戒。是不了教。只許五歲學五歲若不捨是真外道。是具足邪見人)",
    "T85n2819_001:1194c18": "佛藏經云　佛告舍利弗。我說教者不說受",
    "T85n2819_001:1194c19": "者。舍利弗。於我法中多有如是增上慢教。舍",
    "T85n2819_001:1194c20": "利弗。若受教者受戒五歲不能悉捨。如是所",
    "T85n2819_001:1194c21": "教於是教中懃心精進自有得。無有比丘不",
    "T85n2819_001:1194c22": "往諮問。我說此人雖有五歲猶名邪見。雜外",
    "T85n2819_001:1194c23": "道法順行魔教。舍利弗。若有比丘受是教已",
    "T85n2819_001:1194c24": "聞空無所得法。即自覺知。我先受者皆是邪",
    "T85n2819_001:1194c25": "見。於空無所得法無悔。深入通達不依一切",
    "T85n2819_001:1194c26": "我見人見。舍利弗。我說此人名為清淨梵",
    "T85n2819_001:1194c27": "行。",
    "T85n2819_001:1194c28": "法句經云　若說諸持戒。無善無威儀。戒性",
    "T85n2819_001:1194c29": "如虛空。持者為迷倒。",
    "T85n2819_001:1195a01": "金剛三昧經　為說戒者。為不善慢故海波",
    "T85n2819_001:1195a02": "浪故如彼心地八識海澂九識流淨風不動波",
    "T85n2819_001:1195a03": "浪不起戒性等空持者迷倒。",
    "T85n2819_001:1195a04": "諸法無行經云　若人分別戒。是則無有戒。",
    "T85n2819_001:1195a05": "若有見戒者。是則為失戒。戒非戒一相。知是",
    "T85n2819_001:1195a06": "為道師。",
    "T85n2819_001:1195a07": "涅槃經云　戒有二種。一者性自能持。二者",
    "T85n2819_001:1195a08": "須他教勅。若遇師僧白四羯磨。然後得戒。雖",
    "T85n2819_001:1195a09": "得戒已要憑和上諸師同學善友誨喻。乃知。",
    "T85n2819_001:1195a10": "進止聽法說法備諸威儀。是名須他教勅。",
    "T85n2819_001:1195a11": "花嚴經梵行品云　若戒是梵行者。為場壇",
    "T85n2819_001:1195a12": "是戒耶。問。清淨是戒耶。教威儀是戒耶。三說",
    "T85n2819_001:1195a13": "羯磨是戒耶。和上是戒耶。阿闍梨是戒耶。剃",
    "T85n2819_001:1195a14": "髮是戒耶。著袈裟衣是戒耶。乞食是戒。正命",
    "T85n2819_001:1195a15": "是戒耶。如是觀已於身無所取。於修無所著。",
    "T85n2819_001:1195a16": "於法無所住。過去已滅。未來未至。現在空寂。",
    "T85n2819_001:1195a17": "無作業者。無受報者。此世不移動。彼世不改",
    "T85n2819_001:1195a18": "變。此中何法名為梵行。從何處來。誰之所有",
    "T85n2819_001:1195a19": "體。為是誰由誰而作。為是有為是無。",
    "T85n2819_001:1195a20": "真戒(一切眾生本來自有佛性。是持真戒者識心見性人。是見性之時想念不生。不起分別及有漏習。入無戒",
    "T85n2819_001:1195a21": "不自不他不垢不淨無我無人無念無分別無主無宰無悋無惜百無所須。諸欲永息等同虛空。同無情物身心不自。",
    "T85n2819_001:1195a22": "戒犯不二能。如是知者是真持戒人)。",
    "T85n2819_001:1195a23": "不淨說法。",
    "T85n2819_001:1195a24": "楞伽經云　未來世當有。身著於袈裟。妄說",
    "T85n2819_001:1195a25": "於有無。毀壞我正法。佛告大惠。彼愚癡人說",
    "T85n2819_001:1195a26": "有三乘。不說唯心無諸境界。一切癡外道。妄",
    "T85n2819_001:1195a27": "見作所作。悉著有無論。是故無解脫。涅槃離",
    "T85n2819_001:1195a28": "心意。唯此一法實。藏識說為心。思量以為意。",
    "T85n2819_001:1195a29": "心如白色衣。意識習為垢。垢習之所污。念心",
    "T85n2819_001:1195b01": "不顯現。若隨言取義。建立於諸法。以彼建立",
    "T85n2819_001:1195b02": "故。死墮地獄中。",
    "T85n2819_001:1195b03": "佛告大惠。彼人愚癡不知。言說是生是滅。義",
    "T85n2819_001:1195b04": "不生滅。一切言說墮於文字。義則不墮。離有",
    "T85n2819_001:1195b05": "離無故。無生無體故。",
    "T85n2819_001:1195b06": "淨說法。",
    "T85n2819_001:1195b07": "佛藏經云　舍利弗。是人又能清淨持戒。無",
    "T85n2819_001:1195b08": "有瑕疵。不垢不淨。自在智者所讚能自具足。",
    "T85n2819_001:1195b09": "隨順禪定時樂坐禪。如是比丘我亦聽受供",
    "T85n2819_001:1195b10": "養。舍利弗。身證法身無有疑悔。我聽是人",
    "T85n2819_001:1195b11": "高坐說法。雖見凡夫清淨持戒。心不貪著外",
    "T85n2819_001:1195b12": "道經義。一心懃求沙門上果。不貪利養善",
    "T85n2819_001:1195b13": "巧定說。多聞廣喻猶如大海。乃至失命猶不",
    "T85n2819_001:1195b14": "妄語。不樂諍訟自利利他。唯說清淨第一實",
    "T85n2819_001:1195b15": "義。所說如是。舍利弗。如是說者我聽說法。如",
    "T85n2819_001:1195b16": "來所說能使諸法不相違逆。為說戒定惠解",
    "T85n2819_001:1195b17": "脫知見。舍利弗。求利比丘。為佛出家而破戒",
    "T85n2819_001:1195b18": "品。何用說法。何以故。舍利弗。我經中說。若",
    "T85n2819_001:1195b19": "人不自善寂不能護。法能令他人善寂自護。",
    "T85n2819_001:1195b20": "無有是處。如人自沒污埿欲出他人。無有是",
    "T85n2819_001:1195b21": "處。若人自善寂。能出污埿欲出他人。則有是",
    "T85n2819_001:1195b22": "處。是故舍利弗。我今明了告汝。誹謗如來其",
    "T85n2819_001:1195b23": "罪不輕。實語比丘應聽說法。非妄語者持戒",
    "T85n2819_001:1195b24": "比丘。則能法施。舍利弗。高坐說法決定斷疑。",
    "T85n2819_001:1195b25": "最是上事。若持戒不淨著外道義。我則不聽。",
    "T85n2819_001:1195b26": "及妄諸者貴世樂者。求利者。樂諍訟者。我亦",
    "T85n2819_001:1195b27": "不聽。我聽淨持戒者。質直心者。通達諸法",
    "T85n2819_001:1195b28": "實相者。高坐說法。舍利弗。破戒比丘寧當捨",
    "T85n2819_001:1195b29": "戒。不著聖人相袈裟覆藏罪垢。蜜作眾惡受",
    "T85n2819_001:1195c01": "人信施。舍利弗。云何以小因緣。而於地獄",
    "T85n2819_001:1195c02": "受久遠身。阿難。譬如惡賊於王大臣。不敢自",
    "T85n2819_001:1195c03": "現盜他物者。不自言賊。如是阿難。破戒比丘",
    "T85n2819_001:1195c04": "成就非沙門法。上不自言我是惡人。況能向",
    "T85n2819_001:1195c05": "餘人說。自言罪人。阿難。如是經者。破戒比",
    "T85n2819_001:1195c06": "丘。隨得聞時能自降伏則有慚愧。持戒比丘",
    "T85n2819_001:1195c07": "得自增長。說是法時。九萬諸天於諸法中得",
    "T85n2819_001:1195c08": "法眼淨。",
    "T85n2819_001:1195c09": "法華經云　我此九部法隨順眾生入大乘為",
    "T85n2819_001:1195c10": "本。",
    "T85n2819_001:1195c11": "楞伽經云　爾時大惠復請佛言。唯願為說",
    "T85n2819_001:1195c12": "宗趣之相。令我及諸菩薩善達此義。不隨一",
    "T85n2819_001:1195c13": "切眾邪妄解。疾得阿耨多羅三藐三菩提。佛",
    "T85n2819_001:1195c14": "言。諦聽。當為汝說。大惠言唯。佛言。大惠一",
    "T85n2819_001:1195c15": "切二乘及諸菩薩。有二種宗法相。何等為二。",
    "T85n2819_001:1195c16": "為宗趣法相。言說法相。宗趣法相者。謂自所",
    "T85n2819_001:1195c17": "證殊勝之相。離於文字語言分別。入無漏界",
    "T85n2819_001:1195c18": "成自地行。超過一切不正思覺。伏魔外道生",
    "T85n2819_001:1195c19": "智惠光。是名宗趣法相。言說法相者。為說九",
    "T85n2819_001:1195c20": "部種種教法。離於一異有無等相。以巧方便",
    "T85n2819_001:1195c21": "隨眾生心令入此法。是名言說法相。汝及諸",
    "T85n2819_001:1195c22": "菩薩當懃修學。爾時世尊重說頌言　宗趣",
    "T85n2819_001:1195c23": "與言說。自證及教法。若能善知見。不墮他",
    "T85n2819_001:1195c24": "妄解。",
    "T85n2819_001:1195c25": "佛告大惠言。第一義者。是聖智內自證境。非",
    "T85n2819_001:1195c26": "語言分別智境。語言分別不能顯示。大惠言。",
    "T85n2819_001:1195c27": "說者生滅動搖展轉因緣生。若展轉緣生於",
    "T85n2819_001:1195c28": "第一義則不能顯示。第一義者。無自他相。言",
    "T85n2819_001:1195c29": "語有相不能顯示。第一義者。但唯自心。種種",
    "T85n2819_001:1196a01": "外相悉皆無有。言語分別不能顯示。是故大",
    "T85n2819_001:1196a02": "惠應當遠離語言分別佛分別。佛告。婆羅門",
    "T85n2819_001:1196a03": "乃至少有心識流動分別外境。皆是世論乃",
    "T85n2819_001:1196a04": "至心流動。是則為世論。分別不起者。是人見",
    "T85n2819_001:1196a05": "自心。",
    "T85n2819_001:1196a06": "佛告大惠。乃至少有言語分別生。即有常",
    "T85n2819_001:1196a07": "無過常。是故應除二分別覺勿令少在。",
    "T85n2819_001:1196a08": "乃至有所立。一切皆錯亂。若見唯自心。是則",
    "T85n2819_001:1196a09": "無為諍。愚夫樂妄說。不聞真實惠。言說三苦",
    "T85n2819_001:1196a10": "本。真實滅苦因。言說即變異。真實離文字。於",
    "T85n2819_001:1196a11": "妄想心鏡。愚生二種見。不識心及緣。即起二",
    "T85n2819_001:1196a12": "妄想。了心及境界。妄想即不生。我無上大乘。",
    "T85n2819_001:1196a13": "超過於名言。其義甚明了。愚夫不覺知。內自",
    "T85n2819_001:1196a14": "證不動。是無上大乘。",
    "T85n2819_001:1196a15": "思益經云　云何比丘隨佛教隨佛語。答言。",
    "T85n2819_001:1196a16": "稱讚毀辱其心不動。是名隨佛教。不隨文字",
    "T85n2819_001:1196a17": "語言是名隨佛語。又比丘滅一切諸相。是名",
    "T85n2819_001:1196a18": "隨佛教。又云。身無所起心無所起。是名第一",
    "T85n2819_001:1196a19": "牢強精進。",
    "T85n2819_001:1196a20": "有諍法。",
    "T85n2819_001:1196a21": "思益經云　梵天言。云何比丘多諍訟。答言。",
    "T85n2819_001:1196a22": "是好是惡此名諍訟。是理是非理此名諍訟。",
    "T85n2819_001:1196a23": "是垢是淨此名諍訟。是善是不善此名諍訟。",
    "T85n2819_001:1196a24": "是戒是毀戒此名諍訟。是應作是不應作此",
    "T85n2819_001:1196a25": "名諍訟。以是法得道以是法得果此名諍訟。",
    "T85n2819_001:1196a26": "梵天若於法中有高下心貪著取受。皆是諍",
    "T85n2819_001:1196a27": "訟。樂諍訟者。無沙門法。樂沙門法者。無有妄",
    "T85n2819_001:1196a28": "想貪著。梵天言。云何比丘親近於佛。答言。若",
    "T85n2819_001:1196a29": "比丘於諸法中不見有法若近若遠。是名親",
    "T85n2819_001:1196b01": "近於佛。梵天言。云何比丘給侍於佛。答言。若",
    "T85n2819_001:1196b02": "比丘身口意無所作。是名給侍於佛。",
    "T85n2819_001:1196b03": "樂瓔珞莊嚴方便品(一部一卷成。亦名轉女身菩薩問答經)若其無",
    "T85n2819_001:1196b04": "諍不可言說。以何等故說名無諍。須菩提言。",
    "T85n2819_001:1196b05": "姊。如來世尊為聲聞弟子假名字說。女言。大",
    "T85n2819_001:1196b06": "德須菩提。若有假名即有諍訟。若有諍訟即",
    "T85n2819_001:1196b07": "有顛倒。若有顛倒非沙門法。須菩提言。姊何",
    "T85n2819_001:1196b08": "等是沙門法。女言。大德須菩提。無有文字。無",
    "T85n2819_001:1196b09": "有諍訟。無有顛倒。是沙門法。亦不分別是法。",
    "T85n2819_001:1196b10": "是非法。是沙門法。又不分別憶想不憶想。是",
    "T85n2819_001:1196b11": "沙門法。離一切著。是沙門法。無心離意識。是",
    "T85n2819_001:1196b12": "沙門法。知足是沙門法。離有為法。是沙門法。",
    "T85n2819_001:1196b13": "諸法如虛空。是沙門法。說是沙門法時。中",
    "T85n2819_001:1196b14": "間所集聽法諸天。有四十天子。遠塵離垢得",
    "T85n2819_001:1196b15": "法眼淨。",
    "T85n2819_001:1196b16": "佛藏經云(佛弟子終有為著相。非沙門法)非沙門自稱沙門。不",
    "T85n2819_001:1196b17": "應供養而受供養。名為常賊立憧相賊。名為",
    "T85n2819_001:1196b18": "自在殺害人賊。是人所食一口皆不淨。唯清",
    "T85n2819_001:1196b19": "有向道得道果者能消供養。舍利弗。我滅度",
    "T85n2819_001:1196b20": "後如是等人滿閻浮提。專行求利以自生活",
    "T85n2819_001:1196b21": "　有為法。",
    "T85n2819_001:1196b22": "金剛經云　一切有為法。如夢幻泡影。如露",
    "T85n2819_001:1196b23": "亦如電。應作如是觀。",
    "T85n2819_001:1196b24": "涅槃經云　有為功德多諸過患。",
    "T85n2819_001:1196b25": "佛藏經云　我所說諸法。隨順第一義。有為",
    "T85n2819_001:1196b26": "不堅牢。如夢之所見。",
    "T85n2819_001:1196b27": "金剛三昧經云　於有為法如避火坑。",
    "T85n2819_001:1196b28": "楞伽經云　若依止少法而有少法起。若依",
    "T85n2819_001:1196b29": "止於事此法即便壞。",
    "T85n2819_001:1196c01": "禪門經云　大乘妙義至理空曠。有為眾生",
    "T85n2819_001:1196c02": "而不能入。",
    "T85n2819_001:1196c03": "大佛頂經云　圓滿菩提歸無所得。",
    "T85n2819_001:1196c04": "般若子經云　無智亦無得。以無所得故即",
    "T85n2819_001:1196c05": "菩提薩埵。",
    "T85n2819_001:1196c06": "修多羅般若經云　佛告須菩提。若有善男",
    "T85n2819_001:1196c07": "子善女人。發菩提心有所得者。即是邪見。邪",
    "T85n2819_001:1196c08": "見之人永不見佛。斷一切智名為佛智見。凡",
    "T85n2819_001:1196c09": "夫有為。佛是無為。如是見者非平等見。見凡",
    "T85n2819_001:1196c10": "夫法空佛法亦空。如是見者是名正見。",
    "T85n2819_001:1196c11": "思益經云　世尊。云何具足六波羅蜜。梵天",
    "T85n2819_001:1196c12": "若不念施。不依戒。不分別忍。不敢精進。不住",
    "T85n2819_001:1196c13": "禪定。不二於惠。是名具足六波羅蜜。",
    "T85n2819_001:1196c14": "金剛三昧經云　空心不動具六波羅。",
    "T85n2819_001:1196c15": "此大乘頓教法門。為一切眾生本來自有佛",
    "T85n2819_001:1196c16": "性。千經萬論大小乘教文字言說。只指眾生",
    "T85n2819_001:1196c17": "本性見成佛道。此法亦名反源。亦名反照。亦",
    "T85n2819_001:1196c18": "名反流。亦名迴向。亦名無生。亦名無漏。亦名",
    "T85n2819_001:1196c19": "不起。亦名法離見聞覺知。",
    "T85n2819_001:1196c20": "楞伽經云　如水瀑流盡。波浪即不起。如是",
    "T85n2819_001:1196c21": "意識滅。種種識不生。",
    "T85n2819_001:1196c22": "大佛頂經云　元是一精明。分為六和合。一",
    "T85n2819_001:1196c23": "處成休復。六用皆不行。一根既反源。六根成",
    "T85n2819_001:1196c24": "解脫。反聞聞自性。性成無上道。反見見自心。",
    "T85n2819_001:1196c25": "見性成佛道。",
    "T85n2819_001:1196c26": "又云。若棄生滅守於真常。常光現時塵根識",
    "T85n2819_001:1196c27": "心應時消落。想相為塵。識情為垢。二俱遠離。",
    "T85n2819_001:1196c28": "則汝法眼應時清明。云何不成無上知覺",
    "T85n2819_001:1196c29": "　佛告阿難。如是清淨持禁戒人心無貪婬。於",
    "T85n2819_001:1197a01": "外六塵不多流溢。因不流溢旋源自歸。鹿",
    "T85n2819_001:1197a02": "既不緣根無所偶。反流全一六用不行。十方",
    "T85n2819_001:1197a03": "國土皎然清淨。",
    "T85n2819_001:1197a04": "楞伽經云　遠離於心識。亦離於五法。復離",
    "T85n2819_001:1197a05": "於自性。是為佛種性。由依本識故。而有諸識",
    "T85n2819_001:1197a06": "生。由依內識故。有似外影現。無智恒分別。有",
    "T85n2819_001:1197a07": "為及無為。□□□□□離質亦無影。藏識若",
    "T85n2819_001:1197a08": "清淨。諸識浪不生。依法身有報。而起淨分別。",
    "T85n2819_001:1197a09": "若不了無我。依教不依義。理教中求我。是妄",
    "T85n2819_001:1197a10": "垢惡見。不了故說有。唯妄取無餘。離聖教正",
    "T85n2819_001:1197a11": "理。欲滅惑反增。是外道狂言。智者不應說。教",
    "T85n2819_001:1197a12": "由理故顯。當依此教理。勿更餘分別。",
    "T85n2819_001:1197a13": "維摩經云　文殊師利菩薩從無住本立一切",
    "T85n2819_001:1197a14": "法。",
    "T85n2819_001:1197a15": "金剛經云　一切諸佛及諸佛阿耨多羅三藐",
    "T85n2819_001:1197a16": "三菩提法。皆從此經出(此經者即此心。是不生不滅故。不垢不淨故。離有離無",
    "T85n2819_001:1197a17": "故。影體俱離故。不依性相故。亦不順生。亦不依寂。亦不順有相。亦不依無相不沈不浮故)。",
    "T85n2819_001:1197a18": "文殊行經云　復次舍利弗。若有人言。過去",
    "T85n2819_001:1197a19": "未來於實際中。說有依處說無依處者。當知。",
    "T85n2819_001:1197a20": "彼輩誹謗如來獲大重罪。所以者何。彼真實",
    "T85n2819_001:1197a21": "際無憶無念亦無墮落(無憶無念者即不順浮。亦無墮落者。即不沈空滯寂。此",
    "T85n2819_001:1197a22": "法不順有心。不依無心。順有心者即是波浪。依無心者即是□□空見外道有無不二即是正見)。",
    "T85n2819_001:1197a23": "楞伽經云　天乘及梵乘。聲聞緣覺乘。諸佛",
    "T85n2819_001:1197a24": "如來乘。諸乘我所說。乃至有心起。諸乘未究",
    "T85n2819_001:1197a25": "境。彼心轉滅以。無乘及乘者。無有乘建立。我",
    "T85n2819_001:1197a26": "說為大乘。",
    "T85n2819_001:1197a27": "天乘非乘。非名亦非字。非諦非解脫。",
    "T85n2819_001:1197a28": "我無上大乘超過於名言。其義甚明了。愚夫",
    "T85n2819_001:1197a29": "不覺知。內自證不動。是無上大乘。",
    "T85n2819_001:1197b01": "決定毘尼經云　見凡夫有為佛。是無為。如",
    "T85n2819_001:1197b02": "是見者不平等見。見凡夫法空佛法亦空。如",
    "T85n2819_001:1197b03": "是見者是名平等見。見犯比丘不入地獄。清",
    "T85n2819_001:1197b04": "淨行者不證涅槃。如是見者名平等見。",
    "T85n2819_001:1197b05": "寶積經云　云何真供養佛。佛言。無佛想無",
    "T85n2819_001:1197b06": "法想無僧想。是名日日真供養佛。佛不名作。",
    "T85n2819_001:1197b07": "不名色。不名想。無作無色無想。是名真供",
    "T85n2819_001:1197b08": "養佛。",
    "T85n2819_001:1197b09": "金剛三昧經序品第一　爾時世尊。大眾圍",
    "T85n2819_001:1197b10": "遶。說大乘經。名一味真實際本覺利行。若聞",
    "T85n2819_001:1197b11": "是經。乃至受持一四句偈。是人則為入佛智",
    "T85n2819_001:1197b12": "地。能以方便教化眾生。為一切眾生作大知",
    "T85n2819_001:1197b13": "識。佛說此經已。結跏趺坐。即入金剛三昧。身",
    "T85n2819_001:1197b14": "心不動。爾時眾中。有一比丘。名曰阿伽陀。從",
    "T85n2819_001:1197b15": "坐而起。合掌[跍*月]跪。欲宣義意。而說偈言。",
    "T85n2819_001:1197b16": "　大慈滿足尊　　智慧通無礙",
    "T85n2819_001:1197b17": "　廣度眾生故　　說於一諦義",
    "T85n2819_001:1197b18": "　無量諸菩薩　　皆悉度眾生",
    "T85n2819_001:1197b19": "　為眾廣染問　　知法寂滅相",
    "T85n2819_001:1197b20": "　入於決定處　　如來智方便",
    "T85n2819_001:1197b21": "　當為入實說　　隨順皆一乘",
    "T85n2819_001:1197b22": "　無有諸雜味　　猶如一雨潤",
    "T85n2819_001:1197b23": "　眾草皆悉榮　　隨其性各異",
    "T85n2819_001:1197b24": "　一味之法潤　　普充於一切",
    "T85n2819_001:1197b25": "　如彼一雨潤　　皆長菩提引",
    "T85n2819_001:1197b26": "　入於金剛味　　證法真實定",
    "T85n2819_001:1197b27": "　決定斷疑悔　　一法之印成",
    "T85n2819_001:1197b28": "無相法品第二　一覺了義難解難入。非諸",
    "T85n2819_001:1197b29": "二乘之所知見。唯佛菩薩乃能知之。善男子。",
    "T85n2819_001:1197c01": "若化眾生無生於化。不生無化其化大焉。令",
    "T85n2819_001:1197c02": "彼眾生皆離心我。一切心我本來空寂。若得",
    "T85n2819_001:1197c03": "空心心不幻化。無幻無化即得無生。無生之",
    "T85n2819_001:1197c04": "心在於無化。解脫菩薩。而白佛言。尊者。若有",
    "T85n2819_001:1197c05": "眾生見法生時。令滅何見。"
}