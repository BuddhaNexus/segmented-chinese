{
    "T16n0664_005:0382a04": "合部金光明經卷第五",
    "T16n0664_005:0382a06": "隋大興善寺沙門釋寶貴合",
    "T16n0664_005:0382a07": "北涼天竺三藏曇無讖譯",
    "T16n0664_005:0382a08": "10 四天王品(五)四天王品第十",
    "T16n0664_005:0382a09": "爾時，毘沙門天王、提頭賴吒天王、毘留勒叉",
    "T16n0664_005:0382a10": "天王、毘留博叉天王俱從坐起，偏袒右肩，右",
    "T16n0664_005:0382a11": "膝著地，胡跪合掌白佛言：「世尊！是金光明微",
    "T16n0664_005:0382a12": "妙經典——眾經之王——諸佛世尊之所護念，莊嚴",
    "T16n0664_005:0382a13": "菩薩深妙功德，常為諸天之所恭敬，能令天",
    "T16n0664_005:0382a14": "王心生歡喜，亦為護世之所讚嘆。此經能照",
    "T16n0664_005:0382a15": "諸天宮殿、是經能與眾生快樂、是經能令地",
    "T16n0664_005:0382a16": "獄餓鬼畜生諸河燋乾枯竭、是經能除一切",
    "T16n0664_005:0382a17": "怖畏、是經能却他方怨賊、是經能除穀貴飢",
    "T16n0664_005:0382a18": "饉、是經能愈一切疫病、是經能滅惡星變異、",
    "T16n0664_005:0382a19": "是經能去一切憂惱。舉要言之：是經能滅一切",
    "T16n0664_005:0382a20": "眾生無量無邊百千苦惱。世尊！是金光明微",
    "T16n0664_005:0382a21": "妙經典，若在大眾廣宣說時，我等四王及餘",
    "T16n0664_005:0382a22": "眷屬，聞此甘露無上法味增益身力、心進勇",
    "T16n0664_005:0382a23": "銳、具諸威德。「世尊！我等四王能說正法、修行",
    "T16n0664_005:0382a24": "正法，為世法王以法治世。世尊！我等四王及",
    "T16n0664_005:0382a25": "天、龍、鬼神、乾闥婆、阿修羅、迦樓羅、緊那羅、摩睺",
    "T16n0664_005:0382a26": "羅伽以法治世，遮諸惡鬼、噉精氣者。世尊！我",
    "T16n0664_005:0382a27": "等四王、二十八部諸鬼神等，及無量百千鬼",
    "T16n0664_005:0382a28": "神，以淨天眼過於人眼，常觀擁護此閻浮提。",
    "T16n0664_005:0382a29": "世尊！是故我等名護世王。若此國土有諸衰",
    "T16n0664_005:0382b01": "耗、怨賊侵境、飢饉疾疫、種種艱難，若有比丘",
    "T16n0664_005:0382b02": "受持是經，我等四王當共勸請，令是比丘以",
    "T16n0664_005:0382b03": "我力故，疾往彼所國邑郡縣廣宣流布是金",
    "T16n0664_005:0382b04": "光明微妙經典，令如是等種種百千衰耗之",
    "T16n0664_005:0382b05": "事悉皆滅盡。世尊！如諸國王所有土境，是持",
    "T16n0664_005:0382b06": "經者若至其國，是王應當往是人所聽受如",
    "T16n0664_005:0382b07": "是微妙經典。聞已歡喜，復當護念恭敬是人。",
    "T16n0664_005:0382b08": "世尊！我等四王復當勤心擁護是王及國人",
    "T16n0664_005:0382b09": "民，為除衰患，令得安隱。「世尊！若有比丘、比丘",
    "T16n0664_005:0382b10": "尼、優婆塞、優婆夷受持是經，若諸人王有能",
    "T16n0664_005:0382b11": "供給施其所安，我等四王亦當令是王及國",
    "T16n0664_005:0382b12": "人一切安隱，具足無患。世尊！若有四眾受持",
    "T16n0664_005:0382b13": "讀誦是妙經典，若諸人王有能供養、恭敬、尊",
    "T16n0664_005:0382b14": "重、讚嘆，我等四王亦復當令如是人王於諸",
    "T16n0664_005:0382b15": "王中常得第一供養、恭敬、尊重、讚嘆，亦令餘",
    "T16n0664_005:0382b16": "王欽尚羨慕、稱嘆其善。」",
    "T16n0664_005:0382b17": "爾時，世尊讚嘆護世四天王等：「善哉，善哉！汝",
    "T16n0664_005:0382b18": "等四王過去以曾供養、恭敬、尊重、讚嘆無量",
    "T16n0664_005:0382b19": "百千萬億諸佛，於諸佛所種諸善根，說於正",
    "T16n0664_005:0382b20": "法、修行正法，以法治世，為人天王。汝等今日",
    "T16n0664_005:0382b21": "長夜利益於諸眾生，行大悲心施與眾生一",
    "T16n0664_005:0382b22": "切樂具，能遮諸惡，勤與諸善。以是義故，若",
    "T16n0664_005:0382b23": "有人王能供養恭敬此金光明微妙經典，汝",
    "T16n0664_005:0382b24": "等正應如是護念，滅其苦惱、與其安樂。汝等",
    "T16n0664_005:0382b25": "四王及諸眷屬、無量無邊百千鬼神若能護",
    "T16n0664_005:0382b26": "念如是經典者，即是護持去來現在諸佛正",
    "T16n0664_005:0382b27": "法。汝等四王及餘天眾百千鬼神，與阿修羅",
    "T16n0664_005:0382b28": "共戰鬪時，汝等諸天常得勝利。汝等若能護",
    "T16n0664_005:0382b29": "念是經，悉能消伏一切諸苦，所謂怨賊、飢饉、",
    "T16n0664_005:0382c01": "疾疫。若四部眾有能受持讀誦此經，汝等亦",
    "T16n0664_005:0382c02": "應勤心守護，為除衰惱、施與安樂。」",
    "T16n0664_005:0382c03": "爾時，四王復白佛言：「世尊！是金光明微妙經",
    "T16n0664_005:0382c04": "典，於未來世在所流布——若國土、城邑、郡縣、村",
    "T16n0664_005:0382c05": "落——隨所至處，若諸國王以天律治世、復能恭",
    "T16n0664_005:0382c06": "敬至心聽受是妙經典、并復尊重供養供給",
    "T16n0664_005:0382c07": "持是經典四部之眾，以是因緣，我等時時得",
    "T16n0664_005:0382c08": "聞如是微妙經典，聞已即得增益身力、心進",
    "T16n0664_005:0382c09": "勇銳、具諸威德。是故，我等及無量鬼神常當",
    "T16n0664_005:0382c10": "隱形，隨是妙典所流布處而作擁護，令無留",
    "T16n0664_005:0382c11": "難；亦當護念聽是經典諸國王等及其人民，",
    "T16n0664_005:0382c12": "除其患難，悉令安隱，他方怨賊亦使退散。若",
    "T16n0664_005:0382c13": "有人王聽是經時，隣國怨敵興如是念：『當具",
    "T16n0664_005:0382c14": "四兵壞彼國土。』世尊！以是經典威神力故，",
    "T16n0664_005:0382c15": "爾時隣敵更有異怨為作留難，於其境界起",
    "T16n0664_005:0382c16": "諸衰惱、災異、疫病，爾時怨敵起如是等諸惡",
    "T16n0664_005:0382c17": "事已，備具四兵發向是國規往討罰，我等",
    "T16n0664_005:0382c18": "爾時當與眷屬、無量無邊百千鬼神隱蔽其",
    "T16n0664_005:0382c19": "形為作護助，令彼怨敵自然退散，起諸怖懼、",
    "T16n0664_005:0382c20": "種種留難。彼國兵眾尚不能到，況復當能有",
    "T16n0664_005:0382c21": "所破壞？」",
    "T16n0664_005:0382c22": "爾時，佛讚四天王等：「善哉，善哉！汝等四王乃",
    "T16n0664_005:0382c23": "能擁護我百千億那由他劫所可修習阿耨",
    "T16n0664_005:0382c24": "多羅三藐三菩提，及諸人王、受持是經、恭敬",
    "T16n0664_005:0382c25": "供養者為消衰患，令其安樂；復能擁護宮殿、",
    "T16n0664_005:0382c26": "舍宅、城邑、村落、國土、邊疆，乃至怨賊悉令退",
    "T16n0664_005:0382c27": "散，滅其衰惱，令得安隱；亦令一切閻浮提內",
    "T16n0664_005:0382c28": "所有諸王無諸凶衰、鬪訟之事。「四王當知，此",
    "T16n0664_005:0382c29": "閻浮提八萬四千城邑聚落，八萬四千諸人",
    "T16n0664_005:0383a01": "王等，各於其國娛樂快樂，各各於國而得自",
    "T16n0664_005:0383a02": "在，於自所有錢財珍寶各各自足不相侵奪，",
    "T16n0664_005:0383a03": "如其宿世所修習業隨業受報，不生惡心貪",
    "T16n0664_005:0383a04": "求他國，各各自生利益之心、生於慈心、安",
    "T16n0664_005:0383a05": "樂之心、不諍訟心、不破壞心、無繫縛心、無楚撻",
    "T16n0664_005:0383a06": "心，各於其上自生歡樂，上下和穆猶如水",
    "T16n0664_005:0383a07": "乳，心相愛念增諸善根。以是因緣故，此閻浮",
    "T16n0664_005:0383a08": "提安隱豐樂，人民熾盛，大地沃壤，陰陽調和，",
    "T16n0664_005:0383a09": "時不越序，日、月、星宿不失常度，風雨隨時，無",
    "T16n0664_005:0383a10": "諸災橫，人民豐溢，自足於財，心無貪悋亦無",
    "T16n0664_005:0383a11": "嫉妬，等行十善，其人壽終多生天上天宮，充",
    "T16n0664_005:0383a12": "滿增益天眾。「若未來世有諸人王聽是經典，",
    "T16n0664_005:0383a13": "及供養、恭敬、受持是經四部之眾，是王則為",
    "T16n0664_005:0383a14": "安樂利益汝等四王及餘眷屬、無量百千諸",
    "T16n0664_005:0383a15": "鬼神等。何以故？汝等四王若得時時聞是經",
    "T16n0664_005:0383a16": "典，則為已得正法之水服甘露味，增益身力、",
    "T16n0664_005:0383a17": "心進勇銳、具諸威德。是諸人王若能至心聽",
    "T16n0664_005:0383a18": "受是典，則為已能供養於我；若供養我，則",
    "T16n0664_005:0383a19": "是供養過去、未來、現在諸佛；若能供養過去、",
    "T16n0664_005:0383a20": "未來、現在諸佛，則得無量不可思議功德之",
    "T16n0664_005:0383a21": "聚。以是因緣，是諸人王應得擁護，及后妃、婇",
    "T16n0664_005:0383a22": "女、中宮眷屬、諸王子等亦應得護，衰惱消滅、",
    "T16n0664_005:0383a23": "快樂熾盛；宮殿堂宇安隱清淨，無諸災變，護",
    "T16n0664_005:0383a24": "宅之神增長威德，亦受無量歡悅快樂；是諸",
    "T16n0664_005:0383a25": "國土所有人民悉受種種五欲之樂，一切惡",
    "T16n0664_005:0383a26": "事悉皆消滅。」",
    "T16n0664_005:0383a27": "爾時，四天王白佛言：「世尊！未來之世若有人",
    "T16n0664_005:0383a28": "王欲得護身，及后妃、婇女、諸王子等、宮殿屋",
    "T16n0664_005:0383a29": "宅得第一護身所、王領最為殊勝、具不可思",
    "T16n0664_005:0383b01": "議王者功德、欲得攝取無量福聚、國土無有",
    "T16n0664_005:0383b02": "他方怨賊、無諸憂惱及諸苦事。世尊！如是人",
    "T16n0664_005:0383b03": "王不應放逸散亂其心，應生恭敬謙下之心，",
    "T16n0664_005:0383b04": "應當莊嚴第一微妙最勝宮宅，種種香汁持",
    "T16n0664_005:0383b05": "用灑地，散種種華敷大法座師子之座，兼以",
    "T16n0664_005:0383b06": "無量珍琦異物而為絞飾，張施種種無數",
    "T16n0664_005:0383b07": "微妙幢幡、寶蓋。當淨洗浴，以香塗身，著好淨",
    "T16n0664_005:0383b08": "衣，瓔珞自嚴，坐小卑座，不自高大，除去自在，",
    "T16n0664_005:0383b09": "離諸放逸，謙下自卑，除去憍慢，正念聽受如",
    "T16n0664_005:0383b10": "是妙典，於說法者生世尊想。復於宮內后妃、",
    "T16n0664_005:0383b11": "王子、婇女、眷屬生慈哀心，和顏與語，勸以種",
    "T16n0664_005:0383b12": "種供養之具供養法師。是王爾時既勸化已，",
    "T16n0664_005:0383b13": "即生無量歡喜快樂，心懷悅豫，倍復自勵，不",
    "T16n0664_005:0383b14": "生疲惓，多作利益，於說法者倍生恭敬。」",
    "T16n0664_005:0383b15": "爾時，佛告四天大王：「爾時，人王應著白淨鮮",
    "T16n0664_005:0383b16": "潔之衣，種種瓔珞齊整莊嚴，執持素帛微妙",
    "T16n0664_005:0383b17": "上蓋，服飾容儀不失常則，躬出奉迎說法之",
    "T16n0664_005:0383b18": "人。何以故？是王如是，隨其舉足步步之中即",
    "T16n0664_005:0383b19": "是供養值遇百千億那由他諸佛世尊，復得",
    "T16n0664_005:0383b20": "超越如是等劫生死之難，復於來世爾所劫",
    "T16n0664_005:0383b21": "中常得封受轉輪王位。隨其步步亦得如是",
    "T16n0664_005:0383b22": "現世功德：不可思議自在之力，常得最勝極",
    "T16n0664_005:0383b23": "妙七寶人天宮殿，在在生處增益壽命，言語",
    "T16n0664_005:0383b24": "辯了，人所信用，無所畏忌，有大名稱，常為人",
    "T16n0664_005:0383b25": "天之所恭敬，天上人中受上妙樂，得大勢力，",
    "T16n0664_005:0383b26": "具足威德，身色微妙，端嚴第一，常值諸佛，遇善",
    "T16n0664_005:0383b27": "知識，成就具足無量福聚。「汝等四天王！如是，",
    "T16n0664_005:0383b28": "人王見如是等種種無量功德利益，是故此王",
    "T16n0664_005:0383b29": "應當躬出奉迎法師，若一由旬至百千由旬。",
    "T16n0664_005:0383c01": "於說法師應生佛想，應作是念：『今日釋迦如",
    "T16n0664_005:0383c02": "來正智入於我宮受我供養、為我說法，我聞",
    "T16n0664_005:0383c03": "是法即不退轉於阿耨多羅三藐三菩提，已",
    "T16n0664_005:0383c04": "為得值百千萬億那由他佛、為已供養過去",
    "T16n0664_005:0383c05": "未來現在諸佛、已得畢竟三惡道苦，我今已",
    "T16n0664_005:0383c06": "種百千無量轉輪聖王釋梵之因、已種無邊",
    "T16n0664_005:0383c07": "善根種子、已令無量百千萬億諸眾生等度",
    "T16n0664_005:0383c08": "於生死、已集無量無邊福聚，後宮眷屬已得",
    "T16n0664_005:0383c09": "擁護宮宅、諸衰悉以消滅，國土無有怨賊棘",
    "T16n0664_005:0383c10": "刺、他方怨敵不能侵凌。』「汝等四王！如是，人",
    "T16n0664_005:0383c11": "王應作如是供養正法，清淨聽受是妙經典，",
    "T16n0664_005:0383c12": "及恭敬、供養、尊重、讚嘆。持是經典四部之眾，",
    "T16n0664_005:0383c13": "亦當迴此所得最勝功德之分，施與汝等及",
    "T16n0664_005:0383c14": "餘眷屬、諸天、鬼神，聚集如是諸善功德，現世",
    "T16n0664_005:0383c15": "常得無量無邊、不可思議自在之利，威德、勢",
    "T16n0664_005:0383c16": "力、成就具足，能以正法摧伏諸惡。」",
    "T16n0664_005:0383c17": "爾時，四王白佛言：「世尊！若未來世有諸人王",
    "T16n0664_005:0383c18": "作如是等恭敬正法，至心聽受是妙經典，及",
    "T16n0664_005:0383c19": "恭敬、供養、尊重、讚嘆，持是經典四部之眾嚴",
    "T16n0664_005:0383c20": "治舍宅、香汁灑地、專心正念聽說法時，我等",
    "T16n0664_005:0383c21": "四王亦當在中共聽此法，願諸人王為自利",
    "T16n0664_005:0383c22": "故，以己所得功德少分施與我等。「世尊！是諸",
    "T16n0664_005:0383c23": "人王於說法者所坐之處，為我等故燒種種",
    "T16n0664_005:0383c24": "香供養是經，是妙香氣於一念頃即至我等",
    "T16n0664_005:0383c25": "諸天宮殿，其香即時變成香蓋，其香微妙，金",
    "T16n0664_005:0383c26": "色晃耀照我等宮、釋宮、梵宮。大辯神天、功德",
    "T16n0664_005:0383c27": "神天、堅牢地神、散脂鬼神最大將軍二十八",
    "T16n0664_005:0383c28": "部鬼神大將，摩醯首羅、金剛密迹、摩尼跋陀",
    "T16n0664_005:0383c29": "鬼神大將、鬼子母與五百兒子周匝圍遶、",
    "T16n0664_005:0384a01": "阿耨達龍王、娑竭羅龍王，如是等眾自於宮",
    "T16n0664_005:0384a02": "殿，各各得聞是妙香氣及見香蓋光明普照，",
    "T16n0664_005:0384a03": "是香蓋光明亦照一切諸天宮殿。」佛告四王：",
    "T16n0664_005:0384a04": "「是香蓋光明非但至汝四王宮殿。何以故？是",
    "T16n0664_005:0384a05": "諸人王手擎香鑪供養經時，其香遍布，於一",
    "T16n0664_005:0384a06": "念頃遍至三千大千世界百億日月、百億大",
    "T16n0664_005:0384a07": "海、百億須彌山、百億大鐵圍山、小鐵圍山及",
    "T16n0664_005:0384a08": "諸山王、百億四天下、百億四天王、百億三",
    "T16n0664_005:0384a09": "十三天，乃至百億非想非非想天。於此三千",
    "T16n0664_005:0384a10": "大千世界百億三十三天、一切龍、鬼、乾闥",
    "T16n0664_005:0384a11": "婆、阿修羅、迦樓羅、緊那羅、摩睺羅伽宮殿，虛空",
    "T16n0664_005:0384a12": "悉滿種種香煙雲蓋，其蓋金光亦照宮殿。如",
    "T16n0664_005:0384a13": "是，三千大千世界所有種種香煙雲蓋，皆是",
    "T16n0664_005:0384a14": "此經威神力故。「是諸人王手擎香鑪供養經",
    "T16n0664_005:0384a15": "時，種種香氣不但遍此三千大千世界，於一",
    "T16n0664_005:0384a16": "念頃亦遍十方無量無邊恒河沙等百千萬",
    "T16n0664_005:0384a17": "億諸佛世界，於諸佛上虛空之中亦成香蓋，",
    "T16n0664_005:0384a18": "金色普照亦復如是。諸佛世尊聞是妙香、見",
    "T16n0664_005:0384a19": "是香蓋及金色光，於十方界恒河沙等諸佛",
    "T16n0664_005:0384a20": "世尊作如是等神力變化已，異口同音於說",
    "T16n0664_005:0384a21": "法者稱讚：『善哉，善哉！大士！汝能廣宣流布如",
    "T16n0664_005:0384a22": "是甚深微妙經典，則為成就無量無邊、不可",
    "T16n0664_005:0384a23": "思議功德之聚。』若有聞是甚深經典，所得功",
    "T16n0664_005:0384a24": "德則為不少，況持讀誦、為他眾生開示、分別",
    "T16n0664_005:0384a25": "演說其義？何以故？善男子！此金光明微妙經",
    "T16n0664_005:0384a26": "典，無量無邊億那由他諸菩薩等若得聞者，",
    "T16n0664_005:0384a27": "即不退轉於阿耨多羅三藐三菩提。爾時，十",
    "T16n0664_005:0384a28": "方無量無邊恒河沙等諸佛世界現在諸佛，異",
    "T16n0664_005:0384a29": "口同聲作如是言：『善男子！汝於來世畢定當",
    "T16n0664_005:0384b01": "得坐於道場菩提樹下，於三界中最尊最勝，",
    "T16n0664_005:0384b02": "出過一切眾生之上，勤修力故受諸苦行，善",
    "T16n0664_005:0384b03": "能莊嚴菩提道場，能壞三千大千世界外道",
    "T16n0664_005:0384b04": "邪論，摧伏諸魔、怨賊、異形，覺了諸法第一寂",
    "T16n0664_005:0384b05": "滅，清淨無垢甚深無上菩提之道。善男子！",
    "T16n0664_005:0384b06": "汝已能坐金剛座處、轉於無上諸佛所讚十",
    "T16n0664_005:0384b07": "二種行甚深法輪、能擊無上最大法鼓、能吹",
    "T16n0664_005:0384b08": "無上極妙法䗍、能竪無上最勝法幢、能然無",
    "T16n0664_005:0384b09": "上極明法炬、能雨無上甘露法雨、能斷無量",
    "T16n0664_005:0384b10": "煩惱怨結、能令無量百千萬億那由他眾度",
    "T16n0664_005:0384b11": "於無涯可畏大海、能脫生死無際輪轉、復",
    "T16n0664_005:0384b12": "遇無量百千萬億那由他佛。』」",
    "T16n0664_005:0384b13": "爾時，四天王復白佛言：「世尊！是金光明微妙",
    "T16n0664_005:0384b14": "經典能得未來現在種種無量功德。是故，人",
    "T16n0664_005:0384b15": "王若得聞是微妙經典，則為已於百千萬億無",
    "T16n0664_005:0384b16": "量佛所種諸善根。我以敬念是人王故、復見",
    "T16n0664_005:0384b17": "無量福德利故，我等四王及餘眷屬、無量百",
    "T16n0664_005:0384b18": "千萬億鬼神，於自宮殿見是種種香煙雲蓋",
    "T16n0664_005:0384b19": "瑞應之時，我當隱蔽不現其身，為聽法故，當",
    "T16n0664_005:0384b20": "至是王所止宮殿講法之處；大梵天王、釋提",
    "T16n0664_005:0384b21": "桓因、大辯天神、功德天神、堅牢地神、散脂鬼",
    "T16n0664_005:0384b22": "神大將軍等二十八部鬼神大將，摩醯首羅、",
    "T16n0664_005:0384b23": "金剛密迹、摩尼跋陀鬼神大將、鬼子母及五",
    "T16n0664_005:0384b24": "百鬼子周匝圍遶、阿耨達龍王、娑竭羅龍王，",
    "T16n0664_005:0384b25": "無量百千萬億那由他鬼神、諸天，如是等眾",
    "T16n0664_005:0384b26": "為聽法故，悉自隱蔽不現其身，至是人王所",
    "T16n0664_005:0384b27": "止宮殿講法之處。世尊！我等四王及餘眷屬、",
    "T16n0664_005:0384b28": "無量鬼神，悉當同心以是人王為善知識，同",
    "T16n0664_005:0384b29": "共一行——善相應行——能為無上大法施主，以甘",
    "T16n0664_005:0384c01": "露味充足我等。我等應當擁護是王，除其衰",
    "T16n0664_005:0384c02": "患，令得安隱，及其宮宅、國土、城邑諸惡災患",
    "T16n0664_005:0384c03": "悉令消滅。「世尊！若有人王於此經典心生捨",
    "T16n0664_005:0384c04": "離、不樂聽聞，其心不欲恭敬、供養、尊重、讚嘆；",
    "T16n0664_005:0384c05": "若四部眾有受持、讀誦、讚說之者，亦復不能",
    "T16n0664_005:0384c06": "恭敬、供養、尊重、讚嘆；我等四王及餘眷屬、無",
    "T16n0664_005:0384c07": "量鬼神，即便不得聞此正法，背甘露味、失大",
    "T16n0664_005:0384c08": "法利，無有勢力及以威德，減損天眾、增長惡",
    "T16n0664_005:0384c09": "趣。世尊！我等四王及無量鬼神捨其國土；不",
    "T16n0664_005:0384c10": "但我等，亦有無量守護國土諸舊善神皆悉",
    "T16n0664_005:0384c11": "捨去。我等諸天及諸鬼神既捨離已，其國當",
    "T16n0664_005:0384c12": "有種種災異，一切人民失其善心，唯有繫縛、",
    "T16n0664_005:0384c13": "瞋恚、鬪諍、互相破壞、多諸疾疫、彗星現怪、流",
    "T16n0664_005:0384c14": "星崩落、五星諸宿違失常度、兩日並現、日月",
    "T16n0664_005:0384c15": "薄蝕、白黑惡虹數數出現、大地震動發大音",
    "T16n0664_005:0384c16": "聲、惡風惡雨無日不有、穀米勇貴、飢饉凍",
    "T16n0664_005:0384c17": "餓、多有他方怨賊侵掠，其國人民多受苦惱、",
    "T16n0664_005:0384c18": "其地無有可愛樂處。世尊！我等四王及諸無",
    "T16n0664_005:0384c19": "量百千鬼神并守國土諸舊善神遠離去時，",
    "T16n0664_005:0384c20": "生如是等無量惡事。「世尊！若有人王欲得自",
    "T16n0664_005:0384c21": "護及王國土多受安樂、欲令國土一切眾生",
    "T16n0664_005:0384c22": "悉皆成就具足快樂、欲得摧伏一切外敵、欲",
    "T16n0664_005:0384c23": "得擁護一切國土、欲以正法正治國土、欲得",
    "T16n0664_005:0384c24": "除滅眾生怖畏，世尊！是人王等應當畢定聽",
    "T16n0664_005:0384c25": "是經典，及恭敬供養讀誦受持是經典者。我",
    "T16n0664_005:0384c26": "等四王及無量鬼神以是法食善根因緣，得",
    "T16n0664_005:0384c27": "服甘露無上法味，增長身力、心進勇銳、增",
    "T16n0664_005:0384c28": "益諸天。何以故？以是人王至心聽受是經典",
    "T16n0664_005:0384c29": "故。「如諸梵天說出欲論、釋提桓因種種善論、",
    "T16n0664_005:0385a01": "五通之人神仙之論，世尊！梵天、釋提桓因、五",
    "T16n0664_005:0385a02": "神通人雖有百千億那由他無量勝論，是金",
    "T16n0664_005:0385a03": "光明於中最勝。所以者何？如來說是金光",
    "T16n0664_005:0385a04": "明經為眾生故，為令一切閻浮提內諸人王",
    "T16n0664_005:0385a05": "等以正法治、為與一切眾生安樂、為欲愛護",
    "T16n0664_005:0385a06": "一切眾生、欲令眾生無諸苦惱、無有他方怨",
    "T16n0664_005:0385a07": "賊棘刺、所有諸惡背而不向、欲令國土無有",
    "T16n0664_005:0385a08": "憂惱、以正法教無有諍訟。是故，人王各於國",
    "T16n0664_005:0385a09": "土應然法炬熾然正法，增益天眾。我等四",
    "T16n0664_005:0385a10": "王及無量鬼神、閻浮提內諸天善神，以是因",
    "T16n0664_005:0385a11": "緣得服甘露、法味充足、得大威德、進力具足；",
    "T16n0664_005:0385a12": "閻浮提內安隱豐樂，人民熾盛，安樂其處，復",
    "T16n0664_005:0385a13": "於來世無量百千不可思議那由他劫常受",
    "T16n0664_005:0385a14": "微妙第一快樂，復得值遇無量諸佛種諸善根，",
    "T16n0664_005:0385a15": "然後證成阿耨多羅三藐三菩提。如是等無",
    "T16n0664_005:0385a16": "量功德，悉是如來正遍知說。如來過於百千",
    "T16n0664_005:0385a17": "億那由他諸梵天等，以大悲力故；亦過無量",
    "T16n0664_005:0385a18": "百千億那由他釋提桓因，以苦行力故。是故，",
    "T16n0664_005:0385a19": "如來為諸眾生演說如是金光明經。若閻浮",
    "T16n0664_005:0385a20": "提一切眾生及諸人王，世間、出世間所作國",
    "T16n0664_005:0385a21": "事、所造世論，皆因此經——欲令眾生得安樂故——",
    "T16n0664_005:0385a22": "釋迦如來示現是經廣宣流布。「世尊！以是因",
    "T16n0664_005:0385a23": "緣故，是諸人王應當畢定聽受，供養、恭敬、尊",
    "T16n0664_005:0385a24": "重、讚嘆是經。」",
    "T16n0664_005:0385a25": "爾時，佛復告四天王：「汝等四王及餘眷屬、無",
    "T16n0664_005:0385a26": "量百千那由他鬼神！是諸人王若能至心聽",
    "T16n0664_005:0385a27": "是經典，供養、恭敬、尊重、讚嘆，汝等四王正",
    "T16n0664_005:0385a28": "應擁護，滅其衰患而與安樂。若有人能廣宣",
    "T16n0664_005:0385a29": "流布如是妙典——於人天中大作佛事，能大利",
    "T16n0664_005:0385b01": "益無量眾生——如是之人汝等四王必當擁護，",
    "T16n0664_005:0385b02": "莫令他緣而得擾亂，令心澹靜受於快樂，續",
    "T16n0664_005:0385b03": "復當得廣宣是經。」爾時，四王即從坐起，偏袒",
    "T16n0664_005:0385b04": "右肩，右膝著地，長跪合掌於世尊前以偈讚",
    "T16n0664_005:0385b05": "曰：",
    "T16n0664_005:0385b06": "「佛月清淨，　　滿足莊嚴；　　佛日暉曜，",
    "T16n0664_005:0385b07": "放千光明。　　如來面目，　　最上明淨。",
    "T16n0664_005:0385b08": "齒白無垢，　　如蓮華根；　　功德無量，",
    "T16n0664_005:0385b09": "猶如大海；　　智淵無邊，　　法水具足，",
    "T16n0664_005:0385b10": "百千三昧，　　無有缺減；　　足下平滿，",
    "T16n0664_005:0385b11": "千輻相現，　　足指網縵，　　猶如鵝王；",
    "T16n0664_005:0385b12": "光明晃曜，　　如寶山王；　　微妙清淨，",
    "T16n0664_005:0385b13": "如鍊真金。　　所有福德，　　不可思議，",
    "T16n0664_005:0385b14": "佛功德山，　　我今敬禮。　　佛真法身，",
    "T16n0664_005:0385b15": "猶如虛空，　　應物現形，　　如水中月，",
    "T16n0664_005:0385b16": "無有障礙，　　如焰、如化。　　是故我今，",
    "T16n0664_005:0385b17": "稽首佛月。」",
    "T16n0664_005:0385b18": "爾時，世尊以偈答曰：",
    "T16n0664_005:0385b19": "「此金光明，　　諸經之王，　　甚深最勝，",
    "T16n0664_005:0385b20": "為無有上。　　十力世尊，　　之所宣說，",
    "T16n0664_005:0385b21": "汝等四王，　　應當勤護。　　以是因緣，",
    "T16n0664_005:0385b22": "是深妙典，　　能與眾生，　　無量快樂。",
    "T16n0664_005:0385b23": "為諸眾生，　　安樂利益，　　故久流布，",
    "T16n0664_005:0385b24": "於閻浮提。　　能滅三千，　　大千世界，",
    "T16n0664_005:0385b25": "所有惡趣，　　無量諸苦。　　閻浮提內，",
    "T16n0664_005:0385b26": "諸人王等，　　心生慈愍，　　正法治世。",
    "T16n0664_005:0385b27": "若能流布，　　此妙經典，　　則令其土，",
    "T16n0664_005:0385b28": "安隱豐熟，　　所有眾生，　　悉受快樂。",
    "T16n0664_005:0385b29": "若有人王，　　欲愛己身、　　及其國土，",
    "T16n0664_005:0385c01": "欲令豐盛，　　應當至心，　　淨潔洗浴，",
    "T16n0664_005:0385c02": "往法會所，　　聽受是典。　　是經能作，",
    "T16n0664_005:0385c03": "所有善事，　　摧伏一切，　　內外怨賊，",
    "T16n0664_005:0385c04": "復能除滅，　　無量怖畏。　　是諸經王，",
    "T16n0664_005:0385c05": "能與一切，　　無量眾生，　　安隱快樂。",
    "T16n0664_005:0385c06": "譬如寶樹，　　在人家中，　　悉能出生，",
    "T16n0664_005:0385c07": "一切珍寶；　　是妙經典，　　亦復如是，",
    "T16n0664_005:0385c08": "悉能出生，　　諸王功德。　　如清冷水，",
    "T16n0664_005:0385c09": "能除渴乏；　　是妙經典，　　亦復如是，",
    "T16n0664_005:0385c10": "能除諸王，　　功德渴乏。　　譬如珍寶、",
    "T16n0664_005:0385c11": "異物篋器，　　悉在于手，　　隨意所用；",
    "T16n0664_005:0385c12": "是金光明，　　亦復如是，　　隨意能與，",
    "T16n0664_005:0385c13": "諸王法寶。　　是金光明，　　微妙經典，",
    "T16n0664_005:0385c14": "常為諸天，　　恭敬供養；　　亦為護世、",
    "T16n0664_005:0385c15": "四大天王，　　威神勢力，　　之所護持；",
    "T16n0664_005:0385c16": "十方諸佛，　　常念是經，　　若有演說，",
    "T16n0664_005:0385c17": "稱讚善哉；　　亦有百千，　　無量鬼神，",
    "T16n0664_005:0385c18": "從十方來，　　擁護是人。　　若有得聞，",
    "T16n0664_005:0385c19": "是妙經典，　　心生歡喜，　　踊躍無量。",
    "T16n0664_005:0385c20": "閻浮提內，　　無量大眾，　　皆悉歡喜，",
    "T16n0664_005:0385c21": "集聽是法。　　聽是經故，　　具諸威德，",
    "T16n0664_005:0385c22": "增益天眾，　　精氣身力。」",
    "T16n0664_005:0385c23": "爾時，四王聞是偈已白佛言：「世尊！我從昔來",
    "T16n0664_005:0385c24": "未曾得聞如是微妙寂滅之法。我聞是已，心",
    "T16n0664_005:0385c25": "生悲喜、涕淚橫流、舉身戰動、支體嬉怡，復得",
    "T16n0664_005:0385c26": "無量不可思議具足妙樂。」以天曼陀羅華、摩",
    "T16n0664_005:0385c27": "訶曼陀羅華供養奉散於如來上，作如是等",
    "T16n0664_005:0385c28": "供養佛已，復白佛言：「世尊！我等四王各各自",
    "T16n0664_005:0385c29": "有五百鬼神，常當隨逐是說法者而為守護。」",
    "T16n0664_005:0386a01": "合部金光明經卷第五"
}