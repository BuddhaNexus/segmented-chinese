{
    "X71n1420_002:0551c08": "佛日普照慧辯楚石禪師語錄卷第二",
    "X71n1420_002:0551c10": "住海鹽州天寧永祚禪寺語錄上",
    "X71n1420_002:0551c11": "參學比丘　文玹等　編",
    "X71n1420_002:0551c12": "師於天曆元年。二月初三日入寺。",
    "X71n1420_002:0551c13": "山門。閙市門頭。來千去萬。入寺看額。能有幾人。復云。",
    "X71n1420_002:0551c14": "是什麼。便入。",
    "X71n1420_002:0551c15": "佛殿。是你是我。撒土撒沙。同門出入。生死冤家。",
    "X71n1420_002:0551c16": "據室。這裏無密室傳授底法。痛棒熱喝。白日青天。儻",
    "X71n1420_002:0551c17": "或躊躇。君往西秦。我之東魯。",
    "X71n1420_002:0551c18": "拈宣政院疏。昔日靈山親付囑。今朝付囑與靈山。以",
    "X71n1420_002:0551c19": "何為驗。度疏云。以此為驗。",
    "X71n1420_002:0551c20": "法座。靈山堂已為諸人說法了也。還聞麼。若不聞。未",
    "X71n1420_002:0551c21": "免為蛇畫足。遂陞座。",
    "X71n1420_002:0551c22": "拈香云。此一瓣香。端為祝延今上皇帝聖躬。萬歲萬",
    "X71n1420_002:0551c23": "歲萬萬歲。",
    "X71n1420_002:0551c24": "此一瓣香。奉為宣政院官。嘉興路官。海鹽州官。同增",
    "X71n1420_002:0552a01": "祿筭。",
    "X71n1420_002:0552a02": "此一瓣香。奉為見住徑山興聖萬壽禪寺。妙喜第四",
    "X71n1420_002:0552a03": "世。天下老和尚。元叟端禪師。以酬法乳。仍就座。",
    "X71n1420_002:0552a04": "師云。把定乾坤。不通水泄。放開線道。許你商量。有麼",
    "X71n1420_002:0552a05": "有麼。僧問。山青水綠。李白桃紅。南北東西。總是國王",
    "X71n1420_002:0552a06": "水土。四維上下。無非佛祖門庭。正與麼時。請師祝贊。",
    "X71n1420_002:0552a07": "師云。五日風十日雨。進云。與麼則築著磕著去也。師",
    "X71n1420_002:0552a08": "云間。進云。春色無高下。花枝自短長。師云。只恐不是",
    "X71n1420_002:0552a09": "玉。進云。院堂宰相。公選住持。合郡尊官。同臨法席。未",
    "X71n1420_002:0552a10": "審發明什麼事。師云。驗在目前。進云。五祖演和尚道。",
    "X71n1420_002:0552a11": "山前一片閒田地。叉手丁寧問祖翁。幾度賣來還自",
    "X71n1420_002:0552a12": "買。為憐松竹引清風。且如何是祖翁田地。師云。看脚",
    "X71n1420_002:0552a13": "下。進云。賣與阿誰。師云。聽事不真。進云。不作貴不作",
    "X71n1420_002:0552a14": "賤。作麼生買。師云。三生六十劫。進云。爭柰被和尚坐",
    "X71n1420_002:0552a15": "斷了也。師云。墻壁有耳。進云。只如上手契書。是什麼",
    "X71n1420_002:0552a16": "人寫。師云。今日東風起。進云。謝師指示。師云。三十棒",
    "X71n1420_002:0552a17": "且待別時。乃云。山僧昔在此山得度。是個脫白沙彌。",
    "X71n1420_002:0552a18": "無端被人推出。人天眾前。稱為長老。泥猪疥狗。還避",
    "X71n1420_002:0552a19": "得麼。今日掇向曲彔木牀。指東畫西。是最初入門。第",
    "X71n1420_002:0552a20": "一杓惡水。到這裏。事不獲已。只得擘破面皮。將些葛",
    "X71n1420_002:0552a21": "藤。東葛西葛。是以釋迦老子。於正覺山前。明星出時。",
    "X71n1420_002:0552a22": "忽然大悟。且道悟個什麼。山僧今日。開堂說法。又說",
    "X71n1420_002:0552a23": "個什麼。不免將第二杓惡水。澆潑諸人去也。拈拄杖",
    "X71n1420_002:0552a24": "卓一下。喝一喝。",
    "X71n1420_002:0552b01": "復舉六祖至廣州法性寺。寓止廊廡間。暮夜。風颺剎",
    "X71n1420_002:0552b02": "幡。聞二僧對論。一云幡動。一云風動。往復酬答。曾未",
    "X71n1420_002:0552b03": "契理。祖云。可容俗流輙與高論否。直以非風幡動。仁",
    "X71n1420_002:0552b04": "者心動耳。師云。諸禪德。風動幡動心動。為你拈了也。",
    "X71n1420_002:0552b05": "向什麼處見祖師。",
    "X71n1420_002:0552b06": "當晚小參。舉同安丕和尚。因僧問。如何是和尚家風。",
    "X71n1420_002:0552b07": "安云。金雞抱子離霄漢。玉兔懷胎入紫微。僧云。忽遇",
    "X71n1420_002:0552b08": "客來。將何祗待。安云。金果早朝猿摘去。玉華晚後鳳",
    "X71n1420_002:0552b09": "&#;來。師云。正偏回互。不犯鋒鋩。問答縱橫。惟明尊貴。",
    "X71n1420_002:0552b10": "同安老人。慣得其便。或有人。問天寧如何是和尚家",
    "X71n1420_002:0552b11": "風。向道鉢盂饙子。忽遇客來。將何秪待。飯後一杯茶。",
    "X71n1420_002:0552b12": "且道與古人。是同是別。",
    "X71n1420_002:0552b13": "上堂。金刀剪不破。彩筆畫難成。千里莫持來。萬般俱",
    "X71n1420_002:0552b14": "剗却。釋迦老子道。應如是知如是見。如是信解。不生",
    "X71n1420_002:0552b15": "法相。正是推波助瀾。未得脫洒在。如何是脫洒一句。",
    "X71n1420_002:0552b16": "芍藥花開菩薩面。棕櫚葉散夜叉頭。",
    "X71n1420_002:0552b17": "上堂。米裏有蟲。麥裏有麵。厨庫僧堂。山門佛殿。盞子",
    "X71n1420_002:0552b18": "撲落地。楪子成七片。",
    "X71n1420_002:0552b19": "淨慈雪窓光書記至上堂。上大人。丘乙己。化三千。七",
    "X71n1420_002:0552b20": "十士。爾小生。八九子。佳作仁。可知禮也。召眾云。是什",
    "X71n1420_002:0552b21": "麼語話。孔門弟子無人識。碧眼胡僧笑點頭。",
    "X71n1420_002:0552b22": "上堂。鴉啼古木。犬吠深林。雲橫不斷青山。潮落無邊",
    "X71n1420_002:0552b23": "滄海。漁歌出浦。行行宿鷺羣飛。日影穿林。處處炊煙",
    "X71n1420_002:0552b24": "競出。田家麥熟。即便[栽-木+土]禾。隣婦蠶眠。相將剝繭。沽鹽",
    "X71n1420_002:0552c01": "買醋。運木搬柴。解䌫張帆。垂鞭嚲袖。燒香掃地。合掌",
    "X71n1420_002:0552c02": "搖頭。文殊普賢。無端起佛見法見。貶向二鐵圍山了",
    "X71n1420_002:0552c03": "也。還有人救得麼。若有。不妨起死回生。如無。且聽填",
    "X71n1420_002:0552c04": "溝塞壑。",
    "X71n1420_002:0552c05": "施主入山上堂。南泉道。盡大地是王老師檀越。施者",
    "X71n1420_002:0552c06": "作施想。不作施想。受者作受想。不作受想。若施者作",
    "X71n1420_002:0552c07": "施想。入地獄如箭射。若受者作受想。亦須[銜-金+缶]鐵負鞍。",
    "X71n1420_002:0552c08": "莫教蹉過南泉。",
    "X71n1420_002:0552c09": "上堂。天上無彌勒。地下無彌勒。白月印千江。清風生",
    "X71n1420_002:0552c10": "八極。豎拂子云。是什麼。復云。麈尾拂子也不識。",
    "X71n1420_002:0552c11": "上堂。舉僧問夾山。如何是相似句。山云。荷葉團團團",
    "X71n1420_002:0552c12": "似鏡。菱角尖尖尖似錐。復云會麼。僧云不會。山云。風",
    "X71n1420_002:0552c13": "吹柳絮毛毬走。雨打棃花蛺蝶飛。師云。夾山老漢。與",
    "X71n1420_002:0552c14": "麼答話。恰似夾竹桃花。錦上鋪華。只是未曾點著本",
    "X71n1420_002:0552c15": "分事在。若有人。問天寧如何是相似句。向他道。莫將",
    "X71n1420_002:0552c16": "支遁鶴。喚作右軍鵝。",
    "X71n1420_002:0552c17": "施主請上堂。僧問。混沌未分時。何如露柱懷胎。請師",
    "X71n1420_002:0552c18": "指示。師云。諸方舊話子。進云。教學人如何趨向。師云。",
    "X71n1420_002:0552c19": "棒上不成龍。進云。分後如何。如片雲點太清裏。諦當",
    "X71n1420_002:0552c20": "不諦當。師云。一言既出。駟馬難追。進云。未審太清還",
    "X71n1420_002:0552c21": "受點也無。當時靈雲不對。意在什麼處。師云。無朕跡。",
    "X71n1420_002:0552c22": "進云。恁麼則含生不來。也亦不對。且道對即是。不對",
    "X71n1420_002:0552c23": "即是。師云。半夜放烏雞。進云。直得純清絕點時如何。",
    "X71n1420_002:0552c24": "猶是真常流注。與者僧問處。是同是別。師云。據款結",
    "X71n1420_002:0553a01": "案。進云。如何是真常流注。似鏡常明。為什麼呼他作",
    "X71n1420_002:0553a02": "鏡。師云。可惜許。進云。向上更有事也無。云打破鏡來。",
    "X71n1420_002:0553a03": "與汝相見。古人意作麼生。師云。也是徐六擔板。進云。",
    "X71n1420_002:0553a04": "萬古碧潭空界月。再三撈漉始應知。師云。墮坑落塹。",
    "X71n1420_002:0553a05": "僧禮拜。師乃云。若論生佛未具以前。一段大事。只在",
    "X71n1420_002:0553a06": "諸人脚跟下。動便踏著。只是不知起處。你道從甚處",
    "X71n1420_002:0553a07": "起。掀翻四大海。踢倒五須彌。正覔起處不得。豈不見。",
    "X71n1420_002:0553a08": "東山演祖云。山僧昨日入城。見一棚傀儡。不免近前",
    "X71n1420_002:0553a09": "看。或見端嚴奇特。或見醜陋。不堪。動轉行坐。青黃赤",
    "X71n1420_002:0553a10": "白。一一見了。子細看來。元來青布幕裏有人。山僧忍",
    "X71n1420_002:0553a11": "俊不禁。乃問長史高姓。他道老和尚看便了。問什麼",
    "X71n1420_002:0553a12": "姓。師云。誰家別館池塘裏。一對鴛鴦畫不成。",
    "X71n1420_002:0553a13": "上堂。千人排門。不如一人拔關。若一人拔關。千人萬",
    "X71n1420_002:0553a14": "人。得到無為安樂之地。山僧與你諸人著力看。以手",
    "X71n1420_002:0553a15": "招云。歸去來歸去來。",
    "X71n1420_002:0553a16": "上堂。寒食前清明後。雨打桃花。風吹石臼。近來百物",
    "X71n1420_002:0553a17": "價平。白米三錢一斗。好大哥。參堂去。",
    "X71n1420_002:0553a18": "上堂。舉僧問乾峯。十方薄伽梵。一路涅槃門。未審路",
    "X71n1420_002:0553a19": "頭。在什麼處。峯以拄杖。畫一畫云。在這裏。師云。白雲",
    "X71n1420_002:0553a20": "萬里。僧舉前話問雲門。門云。扇子[跳-兆+孛]跳。上三十三天。",
    "X71n1420_002:0553a21": "築著帝釋鼻孔。把東海鯉魚打一棒。雨似盆傾。師云。",
    "X71n1420_002:0553a22": "白雲萬里。忽有人出來問天寧。與麼批判。還愜得二",
    "X71n1420_002:0553a23": "大老意麼。向他道白雲萬里。呵呵呵。囉囉哩囉囉哩。",
    "X71n1420_002:0553a24": "剎剎塵塵知幾幾。十字街頭石敢當。忽然吸竭滄溟",
    "X71n1420_002:0553b01": "水。你輩茄子瓠子。那裏知得。拍禪牀便起。",
    "X71n1420_002:0553b02": "聖節上堂。僧問。佛祖因緣即不問。君臣慶會事如何。",
    "X71n1420_002:0553b03": "師云。瑞草生嘉運。林花結早春。進云。如何是君。師云。",
    "X71n1420_002:0553b04": "莫觸龍顏。進云。如何是臣。師云。量材補職。進云。如何",
    "X71n1420_002:0553b05": "是臣向君。師云。赤心片片。進云。如何是君視臣。師云。",
    "X71n1420_002:0553b06": "如月入水。進云。如何是君臣道合。師云俱。乃舉無著",
    "X71n1420_002:0553b07": "與外道論義。著云。天下太平。國王長壽。外道杜口不",
    "X71n1420_002:0553b08": "能破。師頌云。義有河沙數。不出這一句。蚊子上鐵牛。",
    "X71n1420_002:0553b09": "無你下觜處。",
    "X71n1420_002:0553b10": "上堂。眉毛雖長不礙眼。鼻孔雖高不礙面。諸佛雖悟",
    "X71n1420_002:0553b11": "無二心。眾生雖迷無二見。見不見。倒騎牛兮入佛殿。",
    "X71n1420_002:0553b12": "佛涅槃上堂。披胷示眾云。要見釋迦老子。向這裏識",
    "X71n1420_002:0553b13": "取。汝等善觀吾紫磨金色之身。今日則有。明日則無。",
    "X71n1420_002:0553b14": "咄。這野狐精縮頭去。過去諸佛亦如是。現在諸佛亦",
    "X71n1420_002:0553b15": "如是。未來諸佛亦如是。卓拄杖云。如是如是。又卓一",
    "X71n1420_002:0553b16": "下云。不是不是。",
    "X71n1420_002:0553b17": "進退兩序上堂。東邊的東邊去。西邊的西邊去。去去",
    "X71n1420_002:0553b18": "實不去。生鐵稱錘被蟲蛀。來來實不來。燈籠沿壁上",
    "X71n1420_002:0553b19": "天台。且道不動尊。居何國土。一鏃破三關。分明箭後",
    "X71n1420_002:0553b20": "路。",
    "X71n1420_002:0553b21": "上堂。心本是佛。造作還非。道不用修。染污不得。只此",
    "X71n1420_002:0553b22": "不染污。是諸佛之所護念。與麼道。早是染污了也。絲",
    "X71n1420_002:0553b23": "毫繫念。三塗業因。瞥爾情生。萬劫覊鎻。所以經云。若",
    "X71n1420_002:0553b24": "以色見我。以音聲求我。是人行邪道。不能見如來。你",
    "X71n1420_002:0553c01": "道那個是如來。銅頭鐵額。鳥嘴魚腮。",
    "X71n1420_002:0553c02": "上堂。見色便見心。大地山河是心。作麼生見。又云。心",
    "X71n1420_002:0553c03": "不見心。無相可得。拈拄杖云。觀世音菩薩。變作一條",
    "X71n1420_002:0553c04": "墨漆拄杖子。繞四天下走一遭。回到山僧手裏。却是",
    "X71n1420_002:0553c05": "芭蕉和尚。你有拄杖子。我與你拄杖子。你無拄杖子。",
    "X71n1420_002:0553c06": "我奪却你拄杖子。若作佛法商量。生身陷地獄。靠拄",
    "X71n1420_002:0553c07": "杖。",
    "X71n1420_002:0553c08": "結夏小參。僧問。大通智勝佛。十劫坐道場。佛法不現",
    "X71n1420_002:0553c09": "前。不得成佛道。此意如何。師云。也無此意。也無如何。",
    "X71n1420_002:0553c10": "進云。未審何時得成佛道。師云。也無佛也無道。進云。",
    "X71n1420_002:0553c11": "莫落空否。師云。空亦空。進云。即今道空的。是什麼人。",
    "X71n1420_002:0553c12": "師云。這漆桶。進云。本來無罣礙。隨處任方圓。師云。玄",
    "X71n1420_002:0553c13": "沙道底。乃云。以大圓覺。為我伽藍。身心安居。平等性",
    "X71n1420_002:0553c14": "智。召眾云。性智既然平等。說什麼聖。說什麼凡。說什",
    "X71n1420_002:0553c15": "麼迷。說什麼悟。古也如是。今也如是。僧也如是。俗也",
    "X71n1420_002:0553c16": "如是。出出入入。何礙安居。往往來來。是真禁足。譬如",
    "X71n1420_002:0553c17": "蟭螟蟲。在蚊子眼睫上作窠。向十字街頭叫云。土曠",
    "X71n1420_002:0553c18": "人稀。相逢者少。復有頌云。金毛獅子喋屎狗。雪白象",
    "X71n1420_002:0553c19": "王推磨驢。直下不生顛倒見。九旬無欠亦無餘。",
    "X71n1420_002:0553c20": "靈隱古鼎銘書記至上堂。世尊三昧。迦葉不知。迦葉",
    "X71n1420_002:0553c21": "三昧。阿難不知。阿難三昧。商那和修不知。商那和修",
    "X71n1420_002:0553c22": "三昧。優波毱多不知。諸祖三昧。各各不知且置。喚什",
    "X71n1420_002:0553c23": "麼作三昧。良久云。除却黃龍頭角外。其餘盡是赤斑",
    "X71n1420_002:0553c24": "蛇。",
    "X71n1420_002:0554a01": "上堂。拈拂子敲禪牀云。觀音妙智力。能救世間苦。還",
    "X71n1420_002:0554a02": "聞麼。復敲一下云。我為什麼不聞。召眾云。莫道我謾",
    "X71n1420_002:0554a03": "你。你更謾我太煞也。",
    "X71n1420_002:0554a04": "上堂。兔角不用無。牛角不用有。兩兩不成雙。三三亦",
    "X71n1420_002:0554a05": "非九。夜來空手把鉏頭。天曉面南看北斗。",
    "X71n1420_002:0554a06": "上堂。或時語須辨取。或時默誰委悉。久參上士。不要",
    "X71n1420_002:0554a07": "丁寧。晚學初機。卒難話會。只如道近上人問道則失",
    "X71n1420_002:0554a08": "道。近下人問道則得道。不上不下。不得不失。道在阿",
    "X71n1420_002:0554a09": "那頭。有時乘好月。特地過滄洲。",
    "X71n1420_002:0554a10": "上堂。若能轉物。即同如來。你道物作麼生轉。僧堂入",
    "X71n1420_002:0554a11": "佛殿裏行。佛殿入僧堂裏過。須彌山騎牛說話。木人",
    "X71n1420_002:0554a12": "打鼓唱歌。露柱每日搊箏。楗椎拍手笑他。且道笑個",
    "X71n1420_002:0554a13": "什麼。呵呵。便下座。",
    "X71n1420_002:0554a14": "解夏小參。僧問。如何是學人自己。師云。你問我覔。乃",
    "X71n1420_002:0554a15": "云。諸仁者。百了千當。名為無事道人。若到諸方。管取",
    "X71n1420_002:0554a16": "明牕下安排。永祚這裏。放過即不可。何謂如此。百了",
    "X71n1420_002:0554a17": "千當底。猶在半途。豈不見。圓悟和尚道。以世諦法接",
    "X71n1420_002:0554a18": "人去。落在世諦法中。以祖佛機接人去。落在祖佛機",
    "X71n1420_002:0554a19": "中。以向上拈提接人去。落在向上拈提中。以恁麼恁",
    "X71n1420_002:0554a20": "麼接人去。落在恁麼恁麼中。以不恁麼不恁麼接人",
    "X71n1420_002:0554a21": "去。落在不恁麼不恁麼中。以總不恁麼總不恁麼接",
    "X71n1420_002:0554a22": "人去。落在總不恁麼總不恁麼中。直饒萬里無片雲。",
    "X71n1420_002:0554a23": "青天也須喫棒。當知此事不從他處得來。我王庫內",
    "X71n1420_002:0554a24": "無此刀。此刀不離王庫內。末後一句。始到牢關。把斷",
    "X71n1420_002:0554b01": "要津。不通凡聖。九十日。末後句作麼生道。朱夏火雲",
    "X71n1420_002:0554b02": "燒碧洞。清秋危露滴金盤。復舉僧問雲門。樹凋葉落",
    "X71n1420_002:0554b03": "時如何。門云。體露金風。師云。這僧若道個謝師答話。",
    "X71n1420_002:0554b04": "雲門大師。管取有理難伸。山僧即不然。樹凋葉落時",
    "X71n1420_002:0554b05": "如何。拈起拄杖。纔佇思。打下法堂。免致諸方檢點。",
    "X71n1420_002:0554b06": "中秋上堂。貴買朱砂畫月。筭來枉用工夫。純將白粉",
    "X71n1420_002:0554b07": "塗成。要且未是真月。文殊道。但一月真。中間自無是",
    "X71n1420_002:0554b08": "月非月。豎拂子云。本無偏照處。剛有不明時。",
    "X71n1420_002:0554b09": "靈隱竹泉和尚至上堂。舉廣慧璉和尚道。我在先師",
    "X71n1420_002:0554b10": "會中。見舉竹篦。問省驢漢云。喚作竹篦則觸。不喚作",
    "X71n1420_002:0554b11": "竹篦則背。作麼生。省近前。奪得拋向地上云。是什麼。",
    "X71n1420_002:0554b12": "先師云瞎。省從此悟入。我道省驢漢悟則太煞悟。要",
    "X71n1420_002:0554b13": "且未盡先師意旨。師云。大小廣慧恁麼道。先師實有",
    "X71n1420_002:0554b14": "意旨那。將一把火照看。面皮厚多少。下坡不走。快便",
    "X71n1420_002:0554b15": "難逢。若是向上提持。還我竹泉師兄始得。",
    "X71n1420_002:0554b16": "建寶塔上堂。僧問。昔日南泉和尚。因趙州問云。如何",
    "X71n1420_002:0554b17": "是道。泉云。平常心是道。如何是平常心。師云。敲氷取",
    "X71n1420_002:0554b18": "火。掘地覔天。進云。大好平常心。師云。我不如你。你自",
    "X71n1420_002:0554b19": "會得好。乃云。問既不弱。答得又奇。你道契二大老。不",
    "X71n1420_002:0554b20": "契二大老。還有人道得麼。試出來道看。如無人道得。",
    "X71n1420_002:0554b21": "自道去也。一分奉釋迦牟尼佛。一分奉多寶佛塔。",
    "X71n1420_002:0554b22": "上堂。汝等諸人。見我開口。便作說法會。見我無言。便",
    "X71n1420_002:0554b23": "作默然會。總向兩頭覔我。爭知不在兩頭。你道尋常",
    "X71n1420_002:0554b24": "在什麼處。莫是高高峯頂立。不露頂麼。深深海底行。",
    "X71n1420_002:0554c01": "不濕脚麼。若恁麼。早被伊尋著也。還知山僧有隱身",
    "X71n1420_002:0554c02": "訣麼。終朝不見長相見。盡日相逢却不逢。有念盡為",
    "X71n1420_002:0554c03": "煩惱鎻。無心端是水晶宮。喝一喝。",
    "X71n1420_002:0554c04": "上堂。古人真實相為。放下便穩。我却不恁麼。撩起便",
    "X71n1420_002:0554c05": "行。一等是踏破草鞋。何故隨人脚後跟轉。拈拄杖云。",
    "X71n1420_002:0554c06": "拄杖子騎佛殿。出山門去也。",
    "X71n1420_002:0554c07": "上堂。大樹大皮褁。小樹小皮纏。若不同牀睡。焉知被",
    "X71n1420_002:0554c08": "底穿。",
    "X71n1420_002:0554c09": "冬夜小參。僧問。萬丈寒潭徹底冰時如何。師云。陽氣",
    "X71n1420_002:0554c10": "發時無硬地。乃云。欲得恁麼事。須是恁麼人。若是恁",
    "X71n1420_002:0554c11": "麼人。何愁恁麼事。喚作恁麼事。早是無事生事。何況",
    "X71n1420_002:0554c12": "聚頭襍話。趂讚過時。今日三明日四。肚裏黑漫漫地。",
    "X71n1420_002:0554c13": "脚下浮逼逼地。拈槌豎拂。他又不見。彈指謦咳。他又",
    "X71n1420_002:0554c14": "不聞。開口動舌。他又不會。如無孔鐵槌相似。養得一",
    "X71n1420_002:0554c15": "萬個。有什麼用處。龍象蹴踏。非驢所堪。鵝王擇乳。素",
    "X71n1420_002:0554c16": "非鴨類。只貴直下便領。更不回頭轉腦。不立毫末。盡",
    "X71n1420_002:0554c17": "無邊香水海。剎剎全收。說一句子。滿龍宮溢海藏。無",
    "X71n1420_002:0554c18": "法不具。行一步。踏折釋迦老子脊梁骨。唾一唾。粉碎",
    "X71n1420_002:0554c19": "百千萬億須彌盧。猶是奴兒婢子邊事。衲僧門下。還",
    "X71n1420_002:0554c20": "作麼生。五九盡日又逢春。上元定是正月半。",
    "X71n1420_002:0554c21": "復舉僧問投子。大死的人。却活時如何。子云。不許夜",
    "X71n1420_002:0554c22": "行。投明須到。師云。鐵輪天子寰中勅。帝釋宮中放赦",
    "X71n1420_002:0554c23": "書。",
    "X71n1420_002:0554c24": "上堂。一塵纔起。大地全收。羅睺阿修羅王。本身長七",
    "X71n1420_002:0555a01": "百由旬。化身長十六萬八千由旬。將四種兵。與天帝",
    "X71n1420_002:0555a02": "釋鬬戰。修羅不勝。走入藕絲竅中。仰面看天。低頭看",
    "X71n1420_002:0555a03": "地。呵呵大笑云。到處去來。不如這裏。修羅修羅。今後",
    "X71n1420_002:0555a04": "更敢也無。",
    "X71n1420_002:0555a05": "上堂。極小同大。忘絕境界。極大同小。不見邊表。昨夜",
    "X71n1420_002:0555a06": "濃霜似雪。今朝暖日如春。父母未生已前。何似這個",
    "X71n1420_002:0555a07": "時節。無事晚來江上望。數株寒栢倚斜陽。",
    "X71n1420_002:0555a08": "上堂。釋迦老子道。若有一人。發真歸源。十方虗空。悉",
    "X71n1420_002:0555a09": "皆消殞。鄧師翁道。若有一人。發真歸源。十方虗空。築",
    "X71n1420_002:0555a10": "著磕著。圓悟和尚道。若有一人。發真歸源。十方虗空。",
    "X71n1420_002:0555a11": "錦上鋪花。天寧道。若有一人。發真歸源。十方虗空。針",
    "X71n1420_002:0555a12": "劄不入。",
    "X71n1420_002:0555a13": "進退兩序上堂。千尺絲綸。意在錦鱗紅尾。一聲霹靂。",
    "X71n1420_002:0555a14": "要看攫霧拏雲。隨時有卷有舒。覿體無新無舊。光揚",
    "X71n1420_002:0555a15": "法社。輔弼宗門。高蹈世表。下視塵窟。總是當人受用",
    "X71n1420_002:0555a16": "處。還委悉麼。龍袖拂開全體現。象王行處絕狐蹤。",
    "X71n1420_002:0555a17": "上堂。驢事未去。馬事到來。猫兒上露柱。鐵鋸舞三臺。",
    "X71n1420_002:0555a18": "大唐天子呵呵笑。移取眉毛眼下栽。",
    "X71n1420_002:0555a19": "上堂。目前無法。毛毿毿地。意在目前。風颯颯地。不是",
    "X71n1420_002:0555a20": "目前法。平坦坦地。非耳目之所到。黑漆漆地。上是天",
    "X71n1420_002:0555a21": "下是地。靈利衲僧不瞥地。既是靈利衲僧。因什麼不",
    "X71n1420_002:0555a22": "瞥地。只為分明極。翻令所得遲。",
    "X71n1420_002:0555a23": "施主入山上堂。僧問。具足凡夫法。凡夫不知時如何。",
    "X71n1420_002:0555a24": "師云。純鋼打就。進云。具足聖人法。為什麼聖人不會。",
    "X71n1420_002:0555b01": "師云。生鐵鑄成。進云。聖人若會。即是凡夫。且道會個",
    "X71n1420_002:0555b02": "什麼。師云。寸釘入木。進云。凡夫若知。即是聖人。未審",
    "X71n1420_002:0555b03": "知個什麼。師云。一筆勾下。進云。只如今日施主入山。",
    "X71n1420_002:0555b04": "請和尚說法。為說凡夫法。為說聖人法。師云。吹毛寶",
    "X71n1420_002:0555b05": "劍逼人寒。進云。與麼則大眾獲聞於未聞也。師云。有",
    "X71n1420_002:0555b06": "什麼了期。乃云。十方剎土一毫端。總是諸人眼自瞞。",
    "X71n1420_002:0555b07": "一一三千大千界。拋來擲去又何難。豎拂子云。三世",
    "X71n1420_002:0555b08": "諸佛。盡向這拂子頭上。成等正覺。轉大法輪。歷代祖",
    "X71n1420_002:0555b09": "師。盡向這拂子頭上。興慈運悲。解粘去縳。山僧即今。",
    "X71n1420_002:0555b10": "與你諸人。向這拂子頭上。一剎那間。入華藏世界海。",
    "X71n1420_002:0555b11": "入毗盧樓閣。入淨入穢。入凡入聖。入修羅地獄。畜生",
    "X71n1420_002:0555b12": "餓鬼。現種種形。作種種神通變化。承事諸佛。教化眾",
    "X71n1420_002:0555b13": "生。還信得及麼。你信也好。不信也好。擲拂子云。拋來",
    "X71n1420_002:0555b14": "擲去。有什麼過。",
    "X71n1420_002:0555b15": "度僧上堂。未出家時。父母兄弟。障你光明不得。既出",
    "X71n1420_002:0555b16": "家了。師僧道伴。障你光明不得。觀山翫水處。拈香撥",
    "X71n1420_002:0555b17": "火處。著衣喫飯處。屙屎送尿處。總是你光明發現處。",
    "X71n1420_002:0555b18": "且如父母未生已前。這一段光明。在什麼處。寶月當",
    "X71n1420_002:0555b19": "空圓聖智。何山松檜不青青。",
    "X71n1420_002:0555b20": "結夏上堂。今日結也。憍陳如尊者。領眾歸堂。鉢盂口",
    "X71n1420_002:0555b21": "向天。露柱脚踏地。一要掃刮牀帳。防備蚊蟲。二要晒",
    "X71n1420_002:0555b22": "[日*良]蒲團。免教搭濕。三要熱時揮扇。困時打眠。切不得",
    "X71n1420_002:0555b23": "將禪道佛法。貼在額尖上。靈龜負圖。自取喪身之兆。",
    "X71n1420_002:0555b24": "九十日內作麼生。薰風自南來。殿閣生微涼。復舉雲",
    "X71n1420_002:0555c01": "葢安和尚問石霜。萬戶俱閉即不問。萬戶俱開時如",
    "X71n1420_002:0555c02": "何。霜云。堂中事作麼生。安云。無人接得渠。霜云。道也",
    "X71n1420_002:0555c03": "太煞道。只道得八成。安云。却請和尚道。霜云。無人識",
    "X71n1420_002:0555c04": "得渠。師云。或有人問永祚。萬戶俱開時如何。向他道。",
    "X71n1420_002:0555c05": "且喜到來。你道。與古人。是同是別。",
    "X71n1420_002:0555c06": "中夏上堂。前四十五日已過去。後四十五日尚未來。",
    "X71n1420_002:0555c07": "正當四十五日之中。覔現在相不可得。所以道。過去",
    "X71n1420_002:0555c08": "心不可得。現在心不可得。未來心不可得。此不可得",
    "X71n1420_002:0555c09": "亦不可得。平生肝膽向人傾。相識猶如不相識。",
    "X71n1420_002:0555c10": "教授俞觀光入山上堂。舉雲巖示眾。有個人家兒子。",
    "X71n1420_002:0555c11": "問著無有答不得者。洞山問云。他屋裏。有多少典籍。",
    "X71n1420_002:0555c12": "巖云。一字也無。山云。爭得恁麼多知。巖云。日夜不曾",
    "X71n1420_002:0555c13": "眠。山云。問一段事得否。巖云。道得即不道。師云。道得",
    "X71n1420_002:0555c14": "即不道。作麼生會。長恨春歸無覔處。不知流入此中",
    "X71n1420_002:0555c15": "來。",
    "X71n1420_002:0555c16": "上堂。山是山水是水。僧是僧俗是俗。恁麼會又爭得。",
    "X71n1420_002:0555c17": "山是山水是水。僧是僧俗是俗。恁麼會較些子。",
    "X71n1420_002:0555c18": "解夏上堂。今日解也。南天台北五臺。一任七縱八橫。",
    "X71n1420_002:0555c19": "前程忽有人。問永祚近日如何。作麼生祗對。但道來",
    "X71n1420_002:0555c20": "時不教某甲傳語。管取坐斷天下人舌頭。雖然。這個",
    "X71n1420_002:0555c21": "是永祚的。那個是上座的。",
    "X71n1420_002:0555c22": "上堂。舉祖師道。在胎名身。處世名人。在眼曰見。在耳",
    "X71n1420_002:0555c23": "曰聞。在鼻嗅香。在舌談論。在手執捉。在足運奔。徧現",
    "X71n1420_002:0555c24": "俱該法界。收攝在一微塵。識者知是佛性。不識喚作",
    "X71n1420_002:0556a01": "精魂。師云。書頭教娘勤作息。書尾教娘莫磕睡。還識",
    "X71n1420_002:0556a02": "娘面觜麼。玉容寂寞淚闌干。棃花一枝春帶雨。喝一",
    "X71n1420_002:0556a03": "喝。",
    "X71n1420_002:0556a04": "上堂。若據一大藏教。說少一字。若據祖師門下。說多",
    "X71n1420_002:0556a05": "一字。不多不少。恰好處。道將一句來。僧擬進語。師便",
    "X71n1420_002:0556a06": "打出。",
    "X71n1420_002:0556a07": "上堂眾方集。師喝一喝。便下座。",
    "X71n1420_002:0556a08": "上堂。是什麼聲。雨滴芭蕉聲。又道是打板聲。觀世音",
    "X71n1420_002:0556a09": "菩薩。將錢買胡餅。放下手。元來却是生鐵。且道為你",
    "X71n1420_002:0556a10": "說。不為你說。",
    "X71n1420_002:0556a11": "謝眾施主上堂。舉黃龍南和尚。因化主歸。示眾。有五",
    "X71n1420_002:0556a12": "種不易。一施主不易。二化者不易。三變生為熟不易。",
    "X71n1420_002:0556a13": "四端坐食者不易。且道第五不易。是什麼人。良久云。",
    "X71n1420_002:0556a14": "聻。便下座。時翠巖真為首座。藏主問真。第五不易是",
    "X71n1420_002:0556a15": "誰。真云。腦後見腮。莫與往來。師云。山僧即不然。第五",
    "X71n1420_002:0556a16": "不易是誰。莫怪坐來頻勸酒。自從別後見君稀。",
    "X71n1420_002:0556a17": "冬至小參。僧問。晷運推移。日南長至。阿那個是常住",
    "X71n1420_002:0556a18": "法。師云。冬不寒臘後看。進云。教學人如何履踐。師云。",
    "X71n1420_002:0556a19": "獨木橋子。乃云。無陰陽地。含受四時。大寂滅場。發生",
    "X71n1420_002:0556a20": "萬物。旋嵐偃岳而常靜。江河競注而不流。野馬飄鼓",
    "X71n1420_002:0556a21": "而不動。日月歷天而不周。千言萬言。但識取一言。自",
    "X71n1420_002:0556a22": "然言言見諦。千句萬句。但識取一句。管取句句朝宗。",
    "X71n1420_002:0556a23": "直下脫根塵透聲色。泯今古離去來。水潦和尚。被馬",
    "X71n1420_002:0556a24": "祖一踏踏到。起來呵呵大笑云。百千法門。無量妙義。",
    "X71n1420_002:0556b01": "只向一毫頭上。識得根源去。豈不是了事衲僧。趙州",
    "X71n1420_002:0556b02": "道。諸人被十二時辰使。老僧使得十二時辰。你且思",
    "X71n1420_002:0556b03": "量看。行住坐臥。語默動靜。更有什麼物。為緣為對。盡",
    "X71n1420_002:0556b04": "乾坤大地。何曾有一法繫綴於人。若有針鋒許與我",
    "X71n1420_002:0556b05": "拈將來。我與麼道。已是不著便。更說什麼羣陰剝盡。",
    "X71n1420_002:0556b06": "一陽復生。大似藞苴。與虗空安耳穴。雖然如是。豈敢",
    "X71n1420_002:0556b07": "違背於他。且道他是阿誰。咄。縮頭去。復舉僧問清平",
    "X71n1420_002:0556b08": "遵和尚。如何是小乘。平云錢貫。僧云。如何是大乘。平",
    "X71n1420_002:0556b09": "云井索。僧問。如何是有漏。平云笟篱。僧云。如何是無",
    "X71n1420_002:0556b10": "漏。平云木杓。僧云。覿面相呈時如何。平云。分付與典",
    "X71n1420_002:0556b11": "座。師云。永祚不避諸方檢責。也要矢上加尖。打破大",
    "X71n1420_002:0556b12": "唐國。覔一個會佛法的。不可得。",
    "X71n1420_002:0556b13": "歲旦上堂。祖師道。果滿菩提園。花開世界起。拈拄杖",
    "X71n1420_002:0556b14": "云。一花開也。是桃是李。今日新年頭。昨日舊年尾。識",
    "X71n1420_002:0556b15": "得本來人。無憂亦無喜。卓一下云。處處綠楊堪繫馬。",
    "X71n1420_002:0556b16": "家家門底透長安。",
    "X71n1420_002:0556b17": "上堂萬法歸真。真歸何所。白鷺下田千點雪。黃鸝上",
    "X71n1420_002:0556b18": "樹一枝花。",
    "X71n1420_002:0556b19": "州中謝雨歸上堂。正說知見時。知見即是心。當心即",
    "X71n1420_002:0556b20": "知見。知見即如今。娑竭羅龍王出海。繞須彌山三帀。",
    "X71n1420_002:0556b21": "一頭直至梵天。口吐黑雲。遮却大千世界。然後降雨。",
    "X71n1420_002:0556b22": "於是梵王問云。雨從何來。龍王答云。從問處來。又問",
    "X71n1420_002:0556b23": "云。問從何來。龍王懡[怡-台+羅]而退。起一陣猛風。吹散黑雲。",
    "X71n1420_002:0556b24": "依舊天晴日頭出。顧視大眾云。我適來道個什麼。眾",
    "X71n1420_002:0556c01": "無語。師乃呵呵大笑。",
    "X71n1420_002:0556c02": "經會上堂。僧問。一切諸佛。及諸佛阿耨多羅三藐三",
    "X71n1420_002:0556c03": "菩提法。皆從此經出。如何是此經。師云。更要注解那。",
    "X71n1420_002:0556c04": "乃舉洞山問講維摩詰經僧云。不可以智知。不可以",
    "X71n1420_002:0556c05": "識識。喚作什麼語。僧云。贊法身語。洞山云。喚作法身。",
    "X71n1420_002:0556c06": "早是贊也。僧無語。師云。這裏下得什麼語。塞却洞山",
    "X71n1420_002:0556c07": "口。乃云千。",
    "X71n1420_002:0556c09": "佛日普照慧辯楚石禪師語錄卷第二",
    "X71n1420_002:0556c11": "音切",
    "X71n1420_002:0556c12": "饙(甫云切)　剗(楚簡切)　嚲(丁可切)　愜(起頰切)　蟭螟(上子饒切下亡丁切)　睫",
    "X71n1420_002:0556c13": "(式涉切)　喋(丈甲切)　毬(巨六切)　搊(楚尤切)　趂(丑刃切)　謴(古困切)　咳(苦代",
    "X71n1420_002:0556c14": "切)　攫(居縛切)　挈(尼牙切)　毿(先含切)　颯(思合切)　屙(烏何切)　[日*良](力黨切)",
    "X71n1420_002:0556c15": "　聻(尼止切)　晷(居美切)　藞苴(上力瓦切下七閭切)　懡[怡-台+羅](上亡果切下來可切)"
}