{
    "X76n1516_005:0047a06": "歷代編年釋氏通鑑卷之五",
    "X76n1516_005:0047a08": "宋括山一庵釋　本覺　編集",
    "X76n1516_005:0047a09": "明如如居士　畢熈載　較訂",
    "X76n1516_005:0047a10": "　　南北朝",
    "X76n1516_005:0047a11": "梁　蕭姓。都建康。四主。共五十六年。禪",
    "X76n1516_005:0047a12": "于陳。",
    "X76n1516_005:0047a13": "魏　元氏。至孝武分東西(東魏都鄴。一主一十七年。禪于齊。西魏都",
    "X76n1516_005:0047a14": "長安。三主二十三年。禪于周)。",
    "X76n1516_005:0047a15": "壬午(梁武帝)(衍)(天監元)&;(魏世宗景明三)&;",
    "X76n1516_005:0047a16": "四月梁武帝即位。時年三十七。帝既登極。思與蒼生。",
    "X76n1516_005:0047a17": "同契等覺。共會遍知。垂拱臨朝。盛敷經教。廣延博古",
    "X76n1516_005:0047a18": "旁採遺文。扇以淳風。利于法俗(三寶紀)○帝召寶誌至",
    "X76n1516_005:0047a19": "闕。甚尊寵之。因下詔曰。誌公迹居塵俗。神遊冥寂。水",
    "X76n1516_005:0047a20": "火不能焚浸。蛇虎不能侵。懼語其佛理。則聲聞以上。",
    "X76n1516_005:0047a21": "談其隱論。則遁仙高者。豈得以俗士常情。空相拘制。",
    "X76n1516_005:0047a22": "自今隨意行化。勿得復禁。誌由是多出入禁內(本傳)○",
    "X76n1516_005:0047a23": "僕射沈約啟。帝敕請惠約法師。居省中供養。時講法",
    "X76n1516_005:0047a24": "焉○敕以釋慧超。為大僧正。超形過八尺。腰帶十圍",
    "X76n1516_005:0047b01": "戒德內脩。威儀外潔。凡在緇侶。皆遵成訓。天子給傳",
    "X76n1516_005:0047b02": "詔羊車局足徤步衣服等供。自聲教所被。五部憲章。",
    "X76n1516_005:0047b03": "咸稟風。則甞于講論之暇。忽見大力善神。言當集同",
    "X76n1516_005:0047b04": "緣。共來飡受。及就講之日倐然滿座。容貌瓌異。莫有",
    "X76n1516_005:0047b05": "識者。竟席方散。其威迹徵異若此(本傳)○冬天竹求那",
    "X76n1516_005:0047b06": "毗地卒。地自至江淮。譯出要經。王公宗事。建寺養徒。",
    "X76n1516_005:0047b07": "德業甚著(釋錄)○天竹僧智藥。自西土來。泛舶至漢土。",
    "X76n1516_005:0047b08": "尋流上至韶州。曹溪水口。聞其香掬。甞其味曰。此水",
    "X76n1516_005:0047b09": "上流有勝地尋之。遂開山創立寶林。乃云。此去百七",
    "X76n1516_005:0047b10": "十年。當有無上法寶。在此演法。今六祖南華是也(事文",
    "X76n1516_005:0047b11": "類聚)。",
    "X76n1516_005:0047b12": "癸未(二)&;(四)&;",
    "X76n1516_005:0047b13": "天竺國。獻梁帝珊瑚佛像(統紀)○法雲寺雲光師講經。",
    "X76n1516_005:0047b14": "天為雨花。帝意其證。聖夜於含光殿。焚疏請寶誌。偕",
    "X76n1516_005:0047b15": "法雲雲光二師齋。翌日誌獨赴。而雲光未知帝敬誌",
    "X76n1516_005:0047b16": "焉(僧史)○帝一日召誌公至闕賜坐便殿。誌忽顰蹙。引",
    "X76n1516_005:0047b17": "頸興歎。帝恠問之。誌曰仇敵生也。帝罔測。蓋是年侯",
    "X76n1516_005:0047b18": "景生於鮮卑懷朔鎮。即東昏侯後身也(隱子論)○沙門",
    "X76n1516_005:0047b19": "慢陀羅(此云弱聲)出寶雲等經十一卷○初帝妃郗氏。適",
    "X76n1516_005:0047b20": "帝有三女。帝為雍州刺史而妃薨。其性酷妬。及是化",
    "X76n1516_005:0047b21": "為巨蟒。入于後宮通夢于帝。求功德拯拔離苦。帝閱",
    "X76n1516_005:0047b22": "大藏。製慈悲道場懺法。為其請僧禮佛懺罪。尋化為",
    "X76n1516_005:0047b23": "天人。於空中謝帝功德。已得生天。帝畢世亦不復議",
    "X76n1516_005:0047b24": "立皇后(出南史)○法雲法師。帝欽禮之。敕出入諸殿。時",
    "X76n1516_005:0047c01": "揚法要。甞講法華經。感天華如雪。誌公敬之。呼為大",
    "X76n1516_005:0047c02": "林法師(本傳)。",
    "X76n1516_005:0047c03": "甲申(三)&;(正始元)&;",
    "X76n1516_005:0047c04": "四月八日。帝率道俗二萬餘人。升重雲殿。捨道奉佛",
    "X76n1516_005:0047c05": "親製願文。略曰。弟子梁國皇帝蕭衍稽首和南。十方",
    "X76n1516_005:0047c06": "佛法僧寶伏見。經云發菩提心者。即是佛心。其餘諸",
    "X76n1516_005:0047c07": "善不得為喻。能出三界之苦門。入無為之勝路。弟子",
    "X76n1516_005:0047c08": "在昔迷荒。躭事老子。歷葉相承。染此邪法。今捨舊習。",
    "X76n1516_005:0047c09": "歸憑正覺。願使未來生世童男出家。廣化眾生。共取",
    "X76n1516_005:0047c10": "成佛。寧可在正法中。長淪惡道。不樂依老子教。暫得",
    "X76n1516_005:0047c11": "生天。陟大乘因。永離邪見。十一日降敕云。敕門下。大",
    "X76n1516_005:0047c12": "經中說道有九十六種。惟佛一道是為正道。餘皆外",
    "X76n1516_005:0047c13": "道。朕捨外道以事如來。若公卿能入此誓者。各可發",
    "X76n1516_005:0047c14": "菩提心。老子孔子等。雖是如來弟子。而為化止是世",
    "X76n1516_005:0047c15": "間之善。不能革凡成聖。公卿百官。侯王宗族。宜反偽",
    "X76n1516_005:0047c16": "就真。捨邪入正。經論云。若事外道。心重佛法。心輕即",
    "X76n1516_005:0047c17": "是邪見。若心一等是無記性。事佛心強。老子心弱者。",
    "X76n1516_005:0047c18": "乃是清信。清是表裏俱淨信。是信正不邪。故言清信",
    "X76n1516_005:0047c19": "佛弟子。其餘諸善皆是邪見。不得稱正信也。門下速",
    "X76n1516_005:0047c20": "施行。十四日公卿抗表。遵承詔命。帝手敕答曰。能反",
    "X76n1516_005:0047c21": "迷入正。可謂夙植善根。宜加勇猛也(辨正論)○詔隱士",
    "X76n1516_005:0047c22": "何點。點見帝特除侍中不受。復詔以司空起虎丘何",
    "X76n1516_005:0047c23": "胤。胤不至有旨給白衣。尚書祿胤辭不受。點胤竝建",
    "X76n1516_005:0047c24": "大義。伸明佛法(南史)○沙門僧盛。出戒比丘經。又道懽",
    "X76n1516_005:0048a01": "出眾經要覽(三寶經)○帝于本第立光宅寺。鑄金銅丈",
    "X76n1516_005:0048a02": "八像。匠臨就冶。疑銅不足。始欲上請。忽有使者。領銅",
    "X76n1516_005:0048a03": "十五車至云。奉敕送寺。即就鎔寫。一鑄便成。惟覺高",
    "X76n1516_005:0048a04": "大試量。乃二丈二尺。以狀奏聞。敕云。初不送銅。斯乃",
    "X76n1516_005:0048a05": "神寄應感也。遂鑴花趺。以為靈誌(感通錄)。",
    "X76n1516_005:0048a06": "乙酉(四)(歲大穰米斛三十錢)(一)&;(二)&;",
    "X76n1516_005:0048a07": "初帝夢神僧告曰。六道四生。受大苦惱。何不為作水",
    "X76n1516_005:0048a08": "陸大齋。而救拔之。帝問。沙門惟誌公勸帝尋經。必有",
    "X76n1516_005:0048a09": "因緣。乃取藏經。躬自據覧剏造。儀文三年乃成。於夜",
    "X76n1516_005:0048a10": "捧文。停燭白佛。若此文理恊聖。凡願拜起此燈自明。",
    "X76n1516_005:0048a11": "或儀式未詳燈暗如初言訖投地。一禮初起。燈燭盡",
    "X76n1516_005:0048a12": "明。至是二月十五日。於金山寺。依儀脩設。帝親臨地",
    "X76n1516_005:0048a13": "席。詔祐律師宣文。利洽幽明矣(葦江集)○舒州潛山最",
    "X76n1516_005:0048a14": "寄絕。而山麓尤勝。誌公與白鶴道人。皆欲之。因稟武",
    "X76n1516_005:0048a15": "帝。帝以二人俱具靈通。俾各以物識其地。得者居之。",
    "X76n1516_005:0048a16": "道人云。某以鶴止處為記。誌公云。某以卓錫處為記。",
    "X76n1516_005:0048a17": "已而鶴先飛去。至麓將止。忽聞空中錫飛聲。誌公之",
    "X76n1516_005:0048a18": "錫。遂卓於山麓。而鶴驚止他所。道人不懌。然以前言",
    "X76n1516_005:0048a19": "不可食。遂各以所識。築室焉(事文類聚)○三月十七日。侍",
    "X76n1516_005:0048a20": "中蕭綸啟。略曰。臣聞。如來降慈悲雲。垂甘露雨。屬值",
    "X76n1516_005:0048a21": "皇帝菩薩。應天御物。以法化民。講道傳經。德音盈耳。",
    "X76n1516_005:0048a22": "臣今啟迷方。組知歸向。受菩薩大戒。戒節身心。捨老",
    "X76n1516_005:0048a23": "子之邪風。入法流之真教。伏願天慈曲垂矜許。自是",
    "X76n1516_005:0048a24": "百官皆捨邪歸正矣(辨正論)○太學博士江泌女。小而",
    "X76n1516_005:0048b01": "出家。名僧法齊。永元元年年八歲。時靜坐閉目。誦出",
    "X76n1516_005:0048b02": "新經。以至是年年十六歲。所誦出經二十一部計三",
    "X76n1516_005:0048b03": "十五卷。皆世所未傳者。蓋其宿習不忘乃爾也。甞在",
    "X76n1516_005:0048b04": "華光殿。親對武帝。誦出異經。楊都道俗。咸稱神授(三寶",
    "X76n1516_005:0048b05": "紀)○釋僧融。住九江東林寺。於江陵勸一家。受戒奉",
    "X76n1516_005:0048b06": "佛。先有神廟。不復宗事。七日後主人母。見一鬼欲縛",
    "X76n1516_005:0048b07": "之。母懼乃請僧讀經。鬼恠遂息。融晚還廬山。宿旅店",
    "X76n1516_005:0048b08": "有眾鬼。對融曰。君何謂鬼神無靈耶。速曳下地。諸鬼",
    "X76n1516_005:0048b09": "將欲加手。融默念觀音。見一天將持金剛杵擬之。鬼",
    "X76n1516_005:0048b10": "便驚散(僧傳)○魏曇摩流支(此云法希)。出信力入印等經八",
    "X76n1516_005:0048b11": "卷。",
    "X76n1516_005:0048b12": "丙戌(五)&;(三)&;",
    "X76n1516_005:0048b13": "法師僧旻。至京。帝下筵禮接。自此優位日隆○扶南",
    "X76n1516_005:0048b14": "國沙門僧伽婆羅(此云僧養。又云眾鎧)。梁帝敕徵於楊都壽光",
    "X76n1516_005:0048b15": "殿等五處。傳譯○冬旱雩祭備至。而雨未降。誌啟講",
    "X76n1516_005:0048b16": "勝鬘請雨上。即命法雲法師。於華光殿。講勝鬘。講竟",
    "X76n1516_005:0048b17": "夜大雪。誌又云。須一盆水加刀其上。俄雨大降。高下",
    "X76n1516_005:0048b18": "皆足。",
    "X76n1516_005:0048b19": "丁亥(六)&;(四)&;",
    "X76n1516_005:0048b20": "帝假寶公神力。見地獄苦相。問何以救之。寶公曰。夙",
    "X76n1516_005:0048b21": "生定業。不可頓滅。惟聞鐘聲。其苦暫息耳。帝於是。詔",
    "X76n1516_005:0048b22": "天下寺院。擊鐘當舒徐其聲。欲以佇苦也○魏曇摩",
    "X76n1516_005:0048b23": "流支(此云法希)。譯經共三十五部。至是絕筆○帝注般若",
    "X76n1516_005:0048b24": "經。命僧旻等五法師講之。自是帝請旻為家僧。四事",
    "X76n1516_005:0048c01": "供給。又敕於慧輪。殿講勝鬘經○香闍梨止益州青",
    "X76n1516_005:0048c02": "城山寺。時俗每至三月。三必往山遊賞。多將酒肉酣",
    "X76n1516_005:0048c03": "樂。香屢勸之不斷。後因三月。又如前集。香令人穿坑",
    "X76n1516_005:0048c04": "方丈許。忽曰檀越等。嘗自飲噉未曾與。香今日須飡",
    "X76n1516_005:0048c05": "一頓。諸人爭奉肴酒。隨得隨盡。若填巨壑。至晚曰。我",
    "X76n1516_005:0048c06": "大醉飽。扶我就坑。不爾汙地。及至坑所。張口大吐。雉",
    "X76n1516_005:0048c07": "肉自口出。即能飛鳴。羊肉自口出即馳走。酒食亂出。",
    "X76n1516_005:0048c08": "將欲滿坑。魚鮓鵝鴨遊泳交錯。眾咸驚嗟。誓斷宰殺。",
    "X76n1516_005:0048c09": "自後酒肉永絕上山。此香之風德也。後因誌公寄語。",
    "X76n1516_005:0048c10": "遂化于寺。弟子等營墓將殯。恠棺太輕。及開止見几",
    "X76n1516_005:0048c11": "杖而已(見本傳)○釋智順。虗靖恭恪。形器若神。止禹穴",
    "X76n1516_005:0048c12": "之雲門。士庶歸敬。甞有盜者其徒追摛之。順留盜宿",
    "X76n1516_005:0048c13": "于房。明旦遺以錢絹。喻而遣之。其仁恕如此。是年卒",
    "X76n1516_005:0048c14": "(本傳)。",
    "X76n1516_005:0048c15": "戊子(七)&;(永平元)&;",
    "X76n1516_005:0048c16": "詔畫工張僧繇。寫寶公像。誌剺面門。出十二面觀音",
    "X76n1516_005:0048c17": "相。或慈或威。僧繇竟不能寫。他日與帝臨江。縱望有",
    "X76n1516_005:0048c18": "物。沂流而上。誌以杖引之。而至乃紫旃檀。即雕誌像。",
    "X76n1516_005:0048c19": "神采如生○帝注大品。臣僚命雲法師講之。雲辭疾",
    "X76n1516_005:0048c20": "不赴。帝遣使強起之曰。將冀流通。非高德無以憑也。",
    "X76n1516_005:0048c21": "雲始從之。雲儒釋兩優。最有聲譽。雅為昭明大子所",
    "X76n1516_005:0048c22": "敬。尋詔為家僧。又敕為光宅寺主。創立僧制○釋慧",
    "X76n1516_005:0048c23": "韶。年十二出家具戒。遊京聽講。以義淺。乃聽開善藏",
    "X76n1516_005:0048c24": "法師講。遂覺理勝。當夕夢採得李子數斛撮欲噉之。",
    "X76n1516_005:0049a01": "先得枝葉。覺而悟曰。吾從學必踐深極矣。後梁武陵",
    "X76n1516_005:0049a02": "王鎮蜀。請以龍淵寺。彼講見一青衣神。拜曰。願法師",
    "X76n1516_005:0049a03": "常在此。弘法當相擁衛。言訖而隱。後法化盛行。是年",
    "X76n1516_005:0049a04": "七月。告眾安坐而逝(本傳)○敕僧旻等。撰眾經要抄八",
    "X76n1516_005:0049a05": "十八卷○敕法寵法師。住齊隆宣武寺。請為家僧。四",
    "X76n1516_005:0049a06": "事供給豐厚○魏勒那摩提(此云寶意)。在洛陽太極殿譯",
    "X76n1516_005:0049a07": "論○菩提流支(此云覺希)。在紫極殿譯論。支遍通三藏。妙",
    "X76n1516_005:0049a08": "入總持。兼攻雜術呪井能涌。",
    "X76n1516_005:0049a09": "己丑(八)&;(二)&;",
    "X76n1516_005:0049a10": "上以寶亮法師德居時望。每延談說。亮每對上。惟稱",
    "X76n1516_005:0049a11": "貧道。五月因勅亮。撰涅槃義疏十餘萬言。九月疏成。",
    "X76n1516_005:0049a12": "上為之序。有曰。舉要論經。不出兩途。佛性開本有之",
    "X76n1516_005:0049a13": "源。涅槃明歸極之宗。空空不能測其真際。玄玄不能",
    "X76n1516_005:0049a14": "窮其妙門。自非德均平等心合無生。則金墻玉室。豈",
    "X76n1516_005:0049a15": "易入哉。亮福德招感。供施累積。性不蓄金。皆散營福",
    "X76n1516_005:0049a16": "業。身沒之後。房無留財。十月四日遷寂。弟子法雲等。",
    "X76n1516_005:0049a17": "為立碑云○五月釋法悅。造丈八無量壽像。敕於小",
    "X76n1516_005:0049a18": "莊嚴寺。營鑄匠初計四萬斤。融瀉已竭。尚未至胷。又",
    "X76n1516_005:0049a19": "馳啟聞。敕給功德銅三千斤。未至而像處已有羊車",
    "X76n1516_005:0049a20": "載銅。爐側一鑄。便滿人車。倐爾俱失。比臺內銅出。方",
    "X76n1516_005:0049a21": "知向所送者。乃靈感也。及開模。而踊成丈九。其年九",
    "X76n1516_005:0049a22": "月。移像光宅寺。屢有光感(本傳)○魏主於式乾殿。為諸",
    "X76n1516_005:0049a23": "僧及朝臣。講維摩經。時魏朝專尚釋氏。不事經籍。中",
    "X76n1516_005:0049a24": "書侍郎裴延雋。上疏以為。陛下陞法座。親講大覺。凡",
    "X76n1516_005:0049b01": "在瞻聽塵蔽俱開。伏願經書互覽。孔釋兼存。則內外",
    "X76n1516_005:0049b02": "俱周。真俗斯暢。時洛陽中國沙門之外。自西域來者。",
    "X76n1516_005:0049b03": "三千餘人。魏主別立永明寺。千餘間以處之。遠近承",
    "X76n1516_005:0049b04": "風。無不事佛。比及延昌州郡。凡一萬三千餘寺。僧至",
    "X76n1516_005:0049b05": "二百萬(北史)。",
    "X76n1516_005:0049b06": "庚寅(九)&;(三)&;",
    "X76n1516_005:0049b07": "帝為太祖文皇。於鍾山竹澗。建大愛敬寺。供給千有",
    "X76n1516_005:0049b08": "餘僧。正殿造旃檀像。高二丈二尺。又於寺中龍淵別",
    "X76n1516_005:0049b09": "殿。造金銅像。舉高丈八。又為獻太后。於青溪西岸。起",
    "X76n1516_005:0049b10": "大智度寺正殿。亦造丈八金像五百。諸尼四時講誦",
    "X76n1516_005:0049b11": "○帝幸愛敬寺。設無礙會以滿鉢水。泛佛舍利。有最",
    "X76n1516_005:0049b12": "小者。隱不出。帝拜之。舍利乃於鉢中放光。屬天旋回",
    "X76n1516_005:0049b13": "久之。舉國咨嗟。未曾有○敕沙門寶唱。撰名僧傳八",
    "X76n1516_005:0049b14": "十一卷○魏齊州釋志湛。住太山北谷中寺。省事少",
    "X76n1516_005:0049b15": "言入鳥不亂。人不測之。臨終時。誌公謂梁武曰。北方",
    "X76n1516_005:0049b16": "須陀洹聖僧。今日滅度。湛之亡也。無惱而化(感通傳)。",
    "X76n1516_005:0049b17": "辛卯(十)&;(四)&;",
    "X76n1516_005:0049b18": "初天監元年。帝夢檀像入國。乃令郝騫等八十人。往",
    "X76n1516_005:0049b19": "天竺迎請。優填王所刻佛像。其王乃模刻紫檀一相。",
    "X76n1516_005:0049b20": "付騫等歸。是年四月五日。騫等達于楊都。帝與百僚。",
    "X76n1516_005:0049b21": "徒行四十里。迎還太極殿。建齋度人。大赦斷殺。帝自",
    "X76n1516_005:0049b22": "是菜蔬斷慾(感通錄)。",
    "X76n1516_005:0049b23": "壬辰(十一)&;(延昌元)&;",
    "X76n1516_005:0049b24": "釋法通。晦迹鍾阜。三十餘載。坐禪誦念。禮懺精苦。精",
    "X76n1516_005:0049c01": "講眾經。學徒雲聚。齊文宣王丞相文獻王。皆親承頂",
    "X76n1516_005:0049c02": "禮。一時名士竝稟戒法。白黑弟子七千餘人。是年九",
    "X76n1516_005:0049c03": "月。見佛來乃索。湯沐浴而逝(本傳)○惠約法師。帝請相",
    "X76n1516_005:0049c04": "見。禮敬甚優。與師談法。動經晨夜。自是去來。禁省賞",
    "X76n1516_005:0049c05": "遇。崇信無與比者○傅大士年十六歲。娶留氏。名曰",
    "X76n1516_005:0049c06": "妙光。有子二人。曰普建普成。",
    "X76n1516_005:0049c07": "癸巳(十二)&;(二)&;",
    "X76n1516_005:0049c08": "魏西域勒那摩提。譯寶積論等六部二十四卷。宣武",
    "X76n1516_005:0049c09": "請講華嚴。忽於高座。見天神云。天帝請講華嚴。與都",
    "X76n1516_005:0049c10": "講維那等五人。同時於座而逝。凡所聞見。歎未曾有",
    "X76n1516_005:0049c11": "○菩提流支。譯楞伽經十卷。",
    "X76n1516_005:0049c12": "甲午(十三)&;(三)&;",
    "X76n1516_005:0049c13": "寶誌大士。顯寄知名四十餘載。將欲示寂。因詣內殿",
    "X76n1516_005:0049c14": "永訣。帝大驚問曰。朕壽幾何。誌不答。以手指脰及頸",
    "X76n1516_005:0049c15": "而出(指脰頸者。喉頸也。神見言于未兆耳)。一云。誌然一燭付。後閣舍人",
    "X76n1516_005:0049c16": "以聞帝。帝曰師不復留矣。將以後事。囑我乎回山。以",
    "X76n1516_005:0049c17": "十二月六日入滅。壽九十三。帝為建塔于鍾山。",
    "X76n1516_005:0049c18": "乙未(十四)&;(四)(正月世宗崩肅宗孝明帝翊立)&;",
    "X76n1516_005:0049c19": "盤盤國獻梁帝佛牙○敕僧紹撰經目四卷○十月",
    "X76n1516_005:0049c20": "廣州何規。採藥於豫章胡翼山。遇異人以慧印三昧",
    "X76n1516_005:0049c21": "經一卷授。規令持與建安王。言畢不見(梁弘明集)○釋慧",
    "X76n1516_005:0049c22": "集。精於論學。帝每請開講。是年卒(本傳)○智藏法師。初",
    "X76n1516_005:0049c23": "遊京輦。帝深加禮敬。至是帝為誌公。建塔寺曰開善。",
    "X76n1516_005:0049c24": "敕藏居之。時帝之宮闕。恣其遊踐而御座。唯天子所",
    "X76n1516_005:0050a01": "昇。藏踞坐曰。我金輪王子也。帝亦聽之。初相者曰。師",
    "X76n1516_005:0050a02": "壽止三十一。藏乃竭精脩道。專誦金剛經。至厄年之",
    "X76n1516_005:0050a03": "暮。俄空中曰。承般若力。得倍壽矣。藏後出山。相者驚",
    "X76n1516_005:0050a04": "曰。短壽之相今無矣。藏問今得至幾。曰可六十餘。於",
    "X76n1516_005:0050a05": "是江左道俗。競誦此經。乃至于今。感通屢著。",
    "X76n1516_005:0050a06": "丙申(十五)&;(魏肅宗　熈平元)&;",
    "X76n1516_005:0050a07": "釋明達。初巴峽蠻夷。抄掠州邑。達喻之未服。雷雨震",
    "X76n1516_005:0050a08": "擊賊驚而求哀。令歸三寶。昏霾立霽。遂使江路肅清。",
    "X76n1516_005:0050a09": "又欲起木塔。而水自流至材木。患攣者授杖即行。化",
    "X76n1516_005:0050a10": "行楚蜀。是冬卒○越州隱岳寺石佛像。初釋僧護擬",
    "X76n1516_005:0050a11": "造十丈石佛。齊建武中僅成。面樸而亡。次有僧淑。襲",
    "X76n1516_005:0050a12": "其功而未成。至天監六年。吳郡陸咸夢僧云。建安王。",
    "X76n1516_005:0050a13": "感疾未瘳。能治剡縣石像成者必愈。咸經年稍忘。而",
    "X76n1516_005:0050a14": "僧復來促之。咸乃啟建安王。王乃捨金委僧祐。專任",
    "X76n1516_005:0050a15": "像事。以十二年就功。是春方竟。座高五丈。而佛身十",
    "X76n1516_005:0050a16": "丈。像成之後。王疾即瘳(僧傳)○敕沙門寶唱。撰經律異",
    "X76n1516_005:0050a17": "相五十五卷。又比丘尼傳四卷(今在藏)○魏胡太后作",
    "X76n1516_005:0050a18": "永寧石窟二寺。永寧有真金像。高丈八尺。如中人者。",
    "X76n1516_005:0050a19": "又十軀。為浮圖九級。其高九十丈。上立剎復高十丈。",
    "X76n1516_005:0050a20": "夜靜鈴鐸聲聞十里。佛殿如太極殿。三門如端門。僧",
    "X76n1516_005:0050a21": "房千楹。珠玉錦綉。駭人心目。自佛法入中國。塔廟之",
    "X76n1516_005:0050a22": "盛。未之有也。太后既事佛。民多絕戶為沙門。李瑒上",
    "X76n1516_005:0050a23": "言謂。缺當世養親之禮。而求將來之益。安有棄堂堂",
    "X76n1516_005:0050a24": "之政。而從鬼教乎。都統僧暹等。忿瑒謂之鬼教。泣訴",
    "X76n1516_005:0050b01": "於太后。后責瑒。瑒曰。天神。地祇。人鬼。佛本出於人。名",
    "X76n1516_005:0050b02": "之為鬼。臣謂非謗。暹曰。若此則周孔之教。亦鬼教也。",
    "X76n1516_005:0050b03": "后於是罰瑒金一兩(北史)。",
    "X76n1516_005:0050b04": "丁酉(十六)&;(二)&;",
    "X76n1516_005:0050b05": "敕沙門寶唱。撰眾經佛名三卷(三寶紀)○六月詔廢省",
    "X76n1516_005:0050b06": "天下道觀○帝雖億兆務殷而卷不釋手察姦。聽訟",
    "X76n1516_005:0050b07": "明。若通神自非享。宴許不音樂。後宮侍御。皆無羅綺。",
    "X76n1516_005:0050b08": "內殿寢處。衣衾率素。布被莞席。草履葛巾。因敕織官。",
    "X76n1516_005:0050b09": "文錦不得。為仙人鳥獸之形。為其裁剪有乖仁恕。乃",
    "X76n1516_005:0050b10": "至郊廟。皆以麵為牲。牷其餘盡用蔬果。",
    "X76n1516_005:0050b11": "戊戌(十七)&;(神龜元)&;",
    "X76n1516_005:0050b12": "釋曇裴。善辭辨孝王元簡及何胤等。竝延講說。是年",
    "X76n1516_005:0050b13": "卒(本傳)○僧祐律師。自齊初大弘律法梁武。深相禮遇",
    "X76n1516_005:0050b14": "凡僧事有疑。皆就審決。年衰脚疾。敕聽輿入內殿。為",
    "X76n1516_005:0050b15": "六宮受戒。王公貴戚。白黑門徒。一萬餘人。是年五月",
    "X76n1516_005:0050b16": "二十六日遷寂。壽七十四。師有三藏記。法苑記。世界",
    "X76n1516_005:0050b17": "記。釋迦譜。弘明集等。皆行於世(本傳)○嵩頭陀法師。居",
    "X76n1516_005:0050b18": "婺州雙林北四十里巖谷間樓偃常侍為創香山寺。",
    "X76n1516_005:0050b19": "及建靈剎。道俗萬眾。共引麻[糸*乍]舉剎[糸*乍]忽中斷引者",
    "X76n1516_005:0050b20": "皆顛躓。師乃曰。有何魔事使之然乎。因以鉢盛淨水。",
    "X76n1516_005:0050b21": "內外攬之。呪而作禮。捧鉢遶剎。一周剎。乃不假人功。",
    "X76n1516_005:0050b22": "屹然自立。後又至萊山立寺。師常曰萊山王而不久。",
    "X76n1516_005:0050b23": "香山久而不王。後果如所言(本傳)○敕沙門寶唱。撰眾",
    "X76n1516_005:0050b24": "經目四卷○閏八月釋慧彌卒。彌止鍾山定林寺。足",
    "X76n1516_005:0050c01": "不出山。三十餘年。常習定及誦般若。六時禮懺(僧傳)。",
    "X76n1516_005:0050c02": "己亥(十八)&;(二)&;",
    "X76n1516_005:0050c03": "帝以道資人。弘理無虗。授事藉躬親民信乃立。慧約",
    "X76n1516_005:0050c04": "法師。德高人世道被幽冥。以四月八日。帝躬請師。授",
    "X76n1516_005:0050c05": "菩薩戒。延師於等覺殿。上屈萬乘之尊。申在三之敬。",
    "X76n1516_005:0050c06": "暫屏衮服恭受田衣。宣度淨儀。曲躬誠肅。復設無遮",
    "X76n1516_005:0050c07": "大會。朝野白黑十餘萬眾。香花伎樂。法事之盛。振古",
    "X76n1516_005:0050c08": "未有也。因大赦天下詔曰。梵網經云。居帝王位者。應",
    "X76n1516_005:0050c09": "先受菩薩戒。故知貴為天子。富有四海。宜脩身戒心。",
    "X76n1516_005:0050c10": "以弘治道。朕思若不受菩薩戒。豈能起慈悲心。行平",
    "X76n1516_005:0050c11": "等行。所以受持。正法在予。不疑欲以億兆蒼生。同茲",
    "X76n1516_005:0050c12": "福慶。凡天下罪無輕重。咸赦除之。自是約法師入見",
    "X76n1516_005:0050c13": "別施漆榻上先作禮。然後就坐。皇儲已下。爰至王姬",
    "X76n1516_005:0050c14": "道俗士庶。咸希度脫。舉國臣民。一切盡敬。弟子著籙",
    "X76n1516_005:0050c15": "者。凡四萬八千人。法師尊重極焉(本傳)○帝自受戒後。",
    "X76n1516_005:0050c16": "口味備斷。日惟一食。食止菜蔬。方四十已上。便斷房",
    "X76n1516_005:0050c17": "室寢處。略同沙門。自古帝王。莫能爾也。由是一人履",
    "X76n1516_005:0050c18": "道。四方化之。國內普持六齋。兆民皆受八戒○敕於",
    "X76n1516_005:0050c19": "莊嚴寺。建八座法輪。講者五僧。番次主之。以僧旻為",
    "X76n1516_005:0050c20": "冠。當旻講日聽者傾都。堂無容足○會稽釋惠晈。著",
    "X76n1516_005:0050c21": "高僧傳十四卷。始漢永平。終于是歲。凡四百五十餘",
    "X76n1516_005:0050c22": "載。二百五十七人。附見者二百餘人(今在藏)○富陽縣",
    "X76n1516_005:0050c23": "泉林寺。釋道琳。持戒誦淨名等經。寺有鬼恠。琳居之",
    "X76n1516_005:0050c24": "便歇弟子。為屋壓頭陷入胸。琳為祈請。夜見兩梵僧。",
    "X76n1516_005:0051a01": "拔出其頭。旦遂平復。琳又設聖僧齋。鋪新帛於牀上。",
    "X76n1516_005:0051a02": "齋畢見帛上有人迹。皆長三尺。眾皆服其精感。琳是",
    "X76n1516_005:0051a03": "年卒○魏太后。令諸州各建五級浮圖。諸王貴宦各",
    "X76n1516_005:0051a04": "建寺於洛陽。太后數設齋施僧物。動以萬計(北史)。",
    "X76n1516_005:0051a05": "庚子(普通元)&;(正光元)&;",
    "X76n1516_005:0051a06": "扶南國。獻旃檀瑞像○傅大士。年二十四。泝水取魚。",
    "X76n1516_005:0051a07": "於稽停塘下。遇嵩頭陀。語曰。我昔與汝。於毗婆尸佛",
    "X76n1516_005:0051a08": "前。發願度生。汝今何時。還兜率宮。指令臨水觀影。大",
    "X76n1516_005:0051a09": "士乃見圓光寶蓋。便悟前因。乃曰。度生為急。何暇思",
    "X76n1516_005:0051a10": "天宮之樂乎。於是棄魚具。擕行歸舍。因問脩道之地。",
    "X76n1516_005:0051a11": "嵩指松山雙檮樹曰。此可矣。即今雙林寺也。大士結",
    "X76n1516_005:0051a12": "庵。自號雙林樹下當來解脫善慧大士。種植蔬果。為",
    "X76n1516_005:0051a13": "人傭作。與妻妙光。晝作夜歸。敷演佛法(本傳)○時慧達",
    "X76n1516_005:0051a14": "禪師。得水觀三昧。每入定。有窺者。見清水滿室。沙門",
    "X76n1516_005:0051a15": "道仙。得火光三昧。所居之室。玄夜大明(通論)○魏孝明",
    "X76n1516_005:0051a16": "帝。加元服。命沙門道士。講道於禁中。時沙門曇無最。",
    "X76n1516_005:0051a17": "與道士姜斌對論。帝曰。佛老同時否。斌曰。按開天經。",
    "X76n1516_005:0051a18": "老子西入化胡。佛充侍者。明是同時。最曰。老子周何",
    "X76n1516_005:0051a19": "年生。斌曰。定王三年生。敬王元年。年八十六。西入化",
    "X76n1516_005:0051a20": "胡。最曰。吾佛以周昭王二十六年生。穆王五十三年",
    "X76n1516_005:0051a21": "入滅。自佛滅後至定王三年。凡三百四十五年。老子",
    "X76n1516_005:0051a22": "方生。及敬王元年老子西遊。則佛滅已四百三十一",
    "X76n1516_005:0051a23": "年矣。相去懸遠。化胡無乃謬乎。斌曰。佛生周昭有何",
    "X76n1516_005:0051a24": "文記。最曰。周書異記。漢法本內傳。竝有明文。時侍中",
    "X76n1516_005:0051b01": "劉騰。宣敕曰。姜斌論無宗旨。宜退席。又問開天經何",
    "X76n1516_005:0051b02": "從而得。可取來。及取至。帝命群臣。詳定真偽。蕭綜李",
    "X76n1516_005:0051b03": "寔等一百七十人。讀訖劾奏曰。老子止著五千文。今",
    "X76n1516_005:0051b04": "姜斌所據。文詞鄙俚。宗旨乖謬。罪當惑眾。制可。將抵",
    "X76n1516_005:0051b05": "以刑。流支奏解。斌特流馬邑(魏史)○九月二十一日。天",
    "X76n1516_005:0051b06": "竺二十八祖。菩提達磨大師。至廣州。刺史表聞武帝。",
    "X76n1516_005:0051b07": "帝遣使詔迎。十一月一日至金陵。帝問。朕即位以來。",
    "X76n1516_005:0051b08": "造寺捨經度僧。不可勝數。有何功德。師曰。竝無功德。",
    "X76n1516_005:0051b09": "帝曰。何以竝無功德。師曰。此但人天小果有漏之因。",
    "X76n1516_005:0051b10": "雖有非實。帝曰。如何是真功德。師曰。淨智妙圓。體自",
    "X76n1516_005:0051b11": "空寂。如是功德。不以世求。帝問。如何是聖諦第一義。",
    "X76n1516_005:0051b12": "師曰。廓然無聖。帝曰。對朕者誰。師曰不識。帝不省玄",
    "X76n1516_005:0051b13": "旨。師知機不契。十九日遂去梁。折蘆渡江。二十三日。",
    "X76n1516_005:0051b14": "北趨魏境。尋至雒邑。初止嵩山少林寺。終日面壁而",
    "X76n1516_005:0051b15": "坐(此據嵩明教正宗記紀年也。而傳燈等傳錄。多紀八年至此國。則後孝莊啟壙等緣。皆差而不合。據",
    "X76n1516_005:0051b16": "五燈會元。又謂普通七年丙午九月二十一至廣州。刺史蕭昂。表聞武帝。帝遣使詔迎。丁未十月一日至金陵。",
    "X76n1516_005:0051b17": "今據普燈。指傳燈為訛。依正宗為準)○千歲寶掌和尚。宋大明中。遊五",
    "X76n1516_005:0051b18": "臺。徙居祝融華巖黃梅雙峰廬山東林等處。至于建",
    "X76n1516_005:0051b19": "鄴。至是達磨入梁。師就扣其旨。開悟智證。帝高其道",
    "X76n1516_005:0051b20": "臘。延入內庭。未機如吳。後遍遊二浙(五燈)。",
    "X76n1516_005:0051b21": "辛丑(二)&;(二)&;",
    "X76n1516_005:0051b22": "九月帝建同泰寺○時釋子多違律者。僧正莫能制。",
    "X76n1516_005:0051b23": "帝欲自以律行僧正事。詔下。獨智藏法師不奉詔。帝",
    "X76n1516_005:0051b24": "訝之召問。藏以五方之眾。不可以一己好惡繩之為",
    "X76n1516_005:0051c01": "對。帝不能奪。遂從之○魏主於鄴下。造大覺寺。",
    "X76n1516_005:0051c02": "壬寅(三)&;(三)&;",
    "X76n1516_005:0051c03": "智藏法師。晚以禪自晦。是年九月十五日示寂。敕葬",
    "X76n1516_005:0051c04": "獨龍山○僧伽婆羅。於楊都譯育王等經。至是十七",
    "X76n1516_005:0051c05": "年。共出經十一部三十三卷。帝躬臨法座。筆受其文",
    "X76n1516_005:0051c06": "○釋明徽。於大律內。抄出尼戒一卷。今見行于世○",
    "X76n1516_005:0051c07": "魏胡太后。熈平初。遣宋雲與比丘惠生。往西域。求未",
    "X76n1516_005:0051c08": "至經。再朞至乾羅國。是冬還達洛陽。得佛經一百七",
    "X76n1516_005:0051c09": "十部(北史)○法師明徹。講學有聲。武帝時延於內。帝以",
    "X76n1516_005:0051c10": "律章富博。欲以類撮要。敕入華林園。於寶雲僧省。抄",
    "X76n1516_005:0051c11": "撰將成。忽感疾。乃移還本寺。是年十二月七日卒。敕",
    "X76n1516_005:0051c12": "給葬具(本傳)○自魏有天下。至於斯時。佛經流通大進",
    "X76n1516_005:0051c13": "中國。凡四百十五部。合一千九百一十九卷。正光已",
    "X76n1516_005:0051c14": "後。天下多虞。僧多猥濫矣。",
    "X76n1516_005:0051c15": "癸卯(四)&;(四)&;",
    "X76n1516_005:0051c16": "制中外毋斥法師惠約名。別號智者。沙門別號。自是",
    "X76n1516_005:0051c17": "而始○隱士阮孝緒。著七錄。載內外圖書也。前五曰",
    "X76n1516_005:0051c18": "內篇。六曰佛錄。七曰仙道錄。謂之外篇○隱士何胤",
    "X76n1516_005:0051c19": "初侈於味。至是周顒遺書。勸令食菜。曰。變之大者。莫",
    "X76n1516_005:0051c20": "過生死。生之重者。無逾性命。性命之於彼甚切。滋味",
    "X76n1516_005:0051c21": "之在我可賒。若云三世理誣則可爾。若使此理果然。",
    "X76n1516_005:0051c22": "而受形未息。一往一來。生死常事。則傷心之慘行。亦",
    "X76n1516_005:0051c23": "自及丈人。於血味之類。雖不身踐。至於辰鴈夜鯉。能",
    "X76n1516_005:0051c24": "不取備於屠門。財貝之一經盜手。猶為廉士之所棄。",
    "X76n1516_005:0052a01": "生性之一啟金刀。寧復慈心之所忍。騶虞雖饑。非自",
    "X76n1516_005:0052a02": "死之草不食。聞其風者。豈不使人多愧丈人。得此有",
    "X76n1516_005:0052a03": "素。聊復片言啟發耳。胤由此絕去血味。嘗遇異僧。受",
    "X76n1516_005:0052a04": "以大莊嚴論。世所未有者。晚入虎丘。講維摩經。後臨",
    "X76n1516_005:0052a05": "終夢見天女六十餘人列于前。寤猶見之。即具浴儼",
    "X76n1516_005:0052a06": "衣冠。少頃而卒。",
    "X76n1516_005:0052a07": "甲辰(五)&;(五)&;",
    "X76n1516_005:0052a08": "法寵法師。帝每義集。必以禮致之。略其年臘。敕常居",
    "X76n1516_005:0052a09": "坐首。不呼其名。號為上座法師。是年三月遷寂。皇上",
    "X76n1516_005:0052a10": "傷悼。敕葬定林。師初年三十八。有僧相之。四十當死。",
    "X76n1516_005:0052a11": "寵對鏡。面有黑氣。乃閉房禮懺。晝夜不息。迄年四十",
    "X76n1516_005:0052a12": "歲暮。覺耳腫痛。戶外人曰。君死業已盡。明日黑氣都",
    "X76n1516_005:0052a13": "除。兩耳生骨。至是壽七十四終○釋僧副。深於觀行。",
    "X76n1516_005:0052a14": "武帝考室於開善寺。以待之。有胡翼山神現。以慧印",
    "X76n1516_005:0052a15": "三昧。授何規曰。可以此經。與南平王。觀為病行齋三",
    "X76n1516_005:0052a16": "七日也。不曉則問於副。及訪副。果是其所行法。南平",
    "X76n1516_005:0052a17": "遂行齋祀。疾便康復。是年師示寂(本傳)○僧神光。聞達",
    "X76n1516_005:0052a18": "磨在少林。遂往彼。晨夕參承。莫聞誨勵。忽夜大雪。光",
    "X76n1516_005:0052a19": "立不動。積雪過膝。師憫而問曰。汝久立雪中。當求何",
    "X76n1516_005:0052a20": "事。光曰。惟願大慈。開甘露門。廣度群品。師曰。諸佛妙",
    "X76n1516_005:0052a21": "道。曠劫難逢。豈可以小德小智。輕心慢心。欲冀真乘。",
    "X76n1516_005:0052a22": "徒勞勤苦。光潛取刀斷臂。置師前。師曰。諸佛最初求",
    "X76n1516_005:0052a23": "道。為法忘身。汝今斷臂吾前。求亦可矣。即易名慧可。",
    "X76n1516_005:0052a24": "可問曰。諸佛法印。可得聞乎。師曰。諸佛法印。匪從人",
    "X76n1516_005:0052b01": "得。曰我心未寧。乞師與安。曰將心來與汝安。曰覔心",
    "X76n1516_005:0052b02": "了不可得。師曰。與汝安心竟(據傳燈錄。謂神光年甫四十。而參達磨。又高僧",
    "X76n1516_005:0052b03": "傳謂。光參達磨六年。而一乘精究。則光參達磨。的〔台〕在此年也)○釋明琛。經論雖富。",
    "X76n1516_005:0052b04": "而以徵難為心。深忌時之講者。初為屋子法誘人。次",
    "X76n1516_005:0052b05": "撰蛇勢法。以授學者。因同伴二人。止一林下。琛曰。我",
    "X76n1516_005:0052b06": "今內熱。便解衣赤臥。翻復不定。須臾兩足合為蛇尾。",
    "X76n1516_005:0052b07": "乃曰。我作蛇勢論。今報至矣。卿可上樹。蛇心若至。則",
    "X76n1516_005:0052b08": "有吞噬之緣。伴便上樹。奄便全身作蛇。惟頭未變。在",
    "X76n1516_005:0052b09": "地自打。欻作蠎頭。忽長五丈。舉首四視。目如火星。時",
    "X76n1516_005:0052b10": "諸蛇總至。相隨趣谷而去。其伴目驗斯報。至鄴說之",
    "X76n1516_005:0052b11": "(僧傳)。",
    "X76n1516_005:0052b12": "乙巳(六)&;(孝昌元)&;",
    "X76n1516_005:0052b13": "敕法雲法師。為大僧正。於同泰寺。設千僧會。集眾演",
    "X76n1516_005:0052b14": "儀文。皆見所未聞○西域使還。獲佛爪髮。髮青紺色。",
    "X76n1516_005:0052b15": "以物伸之。隨物長短。放之則旋屈為螺○魏佛陀扇",
    "X76n1516_005:0052b16": "多(此云覺定)。內外博通。尤工藝術。至京譯經○達磨大師。",
    "X76n1516_005:0052b17": "道德孤高。緇白之眾。靡然趨向。其聲既振。遂聞於明",
    "X76n1516_005:0052b18": "帝。帝三屈詔命。師竟不下少林。帝高之。遂就錫二摩",
    "X76n1516_005:0052b19": "納袈裟金銀器物若干。師皆遜去。凡三返。帝終授之",
    "X76n1516_005:0052b20": "(正宗記)。",
    "X76n1516_005:0052b21": "丙午(七)&;(二)&;",
    "X76n1516_005:0052b22": "昭明太子。於東宮。剏惠義殿。招天下名僧居之。謂之",
    "X76n1516_005:0052b23": "法集之所○僧正慧超。自天監中。帝請為家僧。禮問",
    "X76n1516_005:0052b24": "殊積。甞詔超受菩薩戒。屢請講法未啟。莊嚴寺園。接",
    "X76n1516_005:0052c01": "連南澗。因搆起重房。晚年乃求解職。閉房養素。是年",
    "X76n1516_005:0052c02": "五月遷寂(本傳)○法師慧超。武帝敕為壽光學士。又敕",
    "X76n1516_005:0052c03": "與僧伽婆羅傳譯為筆受。講業盛化。是年卒(本傳)。",
    "X76n1516_005:0052c04": "丁未(大通元)&;(三)&;",
    "X76n1516_005:0052c05": "敕延僧旻法師。住開善寺。在途以疾。留莊嚴寺。二月",
    "X76n1516_005:0052c06": "一日。卒於寺房。壽六十一。敕葬鍾山開善。師稟性謙",
    "X76n1516_005:0052c07": "和。好放生布施。無左道卜筮。不假託奇恠。君子皆景",
    "X76n1516_005:0052c08": "慕之。營居負販者。望風畏敬。聞其名者。偽夫正鄙夫",
    "X76n1516_005:0052c09": "立(本傳)○是春造同泰寺成○三月帝幸同泰寺捨身",
    "X76n1516_005:0052c10": "三日。始還宮(通鑑)○釋道穆。初入荊州神山。忽風雷震",
    "X76n1516_005:0052c11": "吼。蛇虎亂圍。穆心泰然。入定七日。蛇虎方隱。山神變",
    "X76n1516_005:0052c12": "形謝過云。是田伯王也。來請受戒。及施法式。諸毒潛",
    "X76n1516_005:0052c13": "亡。祭祀絕於羶辛。祈澤應時雲雨。如此靈異非一。居",
    "X76n1516_005:0052c14": "山三十餘年。道俗欽德(本傳)。",
    "X76n1516_005:0052c15": "戊申(二)&;(魏敬宗孝莊帝)(收)(永安元)&;",
    "X76n1516_005:0052c16": "傅大士。苦行七年。弟子日眾。大士欲導群品。乃化妻",
    "X76n1516_005:0052c17": "子。鬻身助設大會。有沙門惠集。來願為弟子。助大士",
    "X76n1516_005:0052c18": "教化○二月魏明帝崩。四月孝莊即位。造五所寺。刻",
    "X76n1516_005:0052c19": "萬佛像。",
    "X76n1516_005:0052c20": "己酉(中大通元)&;(二)&;",
    "X76n1516_005:0052c21": "三月二十七日。法雲法師遷寂。壽六十三。二宮悲慟。",
    "X76n1516_005:0052c22": "敕給東園秘器。凡百喪事。皆從王府。下敕令葬定林",
    "X76n1516_005:0052c23": "寺側。立銘誌云○九月癸巳。上幸同泰寺。設四部無",
    "X76n1516_005:0052c24": "遮大會。上釋御服。持法衣行清淨大捨。以便省為房。",
    "X76n1516_005:0053a01": "升講堂法座。為四部大眾。開涅槃經題。癸卯群臣。以",
    "X76n1516_005:0053a02": "錢一億萬。祈白三寶。奉贖皇帝。菩薩僧眾默許。百辟",
    "X76n1516_005:0053a03": "詣寺東門奉表。請還臨極。三請乃許(通鑑)○十月又設",
    "X76n1516_005:0053a04": "四部無遮大會。道俗五萬人。會畢。十一月上還宮。大",
    "X76n1516_005:0053a05": "赦改元○達磨大師。默坐九年。學者益眾。至是忽謂",
    "X76n1516_005:0053a06": "其徒曰。吾西返之時至矣。汝等盍言所得。道副曰。如",
    "X76n1516_005:0053a07": "我所見。不執文字。不離文字。而為道用。師曰。汝得吾",
    "X76n1516_005:0053a08": "皮。尼總持曰。我見如慶喜見阿閦佛國。一見更不再",
    "X76n1516_005:0053a09": "見。師曰。汝得吾肉。道育曰。四大本空。五陰非有。而我",
    "X76n1516_005:0053a10": "見處。無一法可得。師曰。汝得吾骨。慧可禮三拜。依位",
    "X76n1516_005:0053a11": "而立。師曰。汝得吾隨。即顧謂可曰。世尊正法眼藏。展",
    "X76n1516_005:0053a12": "轉授吾。吾今付汝。吾滅後二百餘年。衣止不傳。法周",
    "X76n1516_005:0053a13": "沙界。潛符密契。千萬有餘。汝當闡化。勿輕未悟。一念",
    "X76n1516_005:0053a14": "回機。便同本有。聽吾偈曰。吾本來茲土。傳法救迷情。",
    "X76n1516_005:0053a15": "一花開五葉。結果自然成。乃往禹門千聖寺。十月初",
    "X76n1516_005:0053a16": "五日。端坐而逝。壽一百五十歲。門人奉全身。葬熊耳",
    "X76n1516_005:0053a17": "山定林寺。明年。魏使宋雲。西域回。遇師于葱嶺。手擕",
    "X76n1516_005:0053a18": "隻履。翩翩獨逝。雲問師何往。曰西天去。且云。汝主已",
    "X76n1516_005:0053a19": "厭世。及雲歸朝。具奏其事。莊帝有旨。令啟壙。唯空棺",
    "X76n1516_005:0053a20": "隻履存焉。舉朝驚歎。奉詔取履供養。梁武聞師顯化。",
    "X76n1516_005:0053a21": "親製碑刻之鍾山。其末云。嗟乎見之不見。逢之不逢。",
    "X76n1516_005:0053a22": "今之古之。悔之恨之。朕雖一介凡夫。敢師之於後云。",
    "X76n1516_005:0053a23": "至唐代宗。諡師曰圓覺大師(據普燈紀。此年入滅也。正宗則謂終于戊申。而",
    "X76n1516_005:0053a24": "五燈會元通論。謂魏文丙辰大統二年終以丁未至梁而等也。傳燈謂太和十九年卒者。訛也。太和在天監前",
    "X76n1516_005:0053b01": "數十年。蓋集傳燈時。以寶林為據。失之稽攷。故差之特甚)。",
    "X76n1516_005:0053b02": "庚戌(二)&;(三)&;",
    "X76n1516_005:0053b03": "貞節處士庾詵卒。遠近皆聞空中唱云。處士已生彌",
    "X76n1516_005:0053b04": "陀淨域。",
    "X76n1516_005:0053b05": "辛亥(三)&;(魏)(二月節閔帝恭改元普泰十月安定王　改元中興)&;",
    "X76n1516_005:0053b06": "四月昭明太子(統)卒。太子五歲。遍誦五經。十二歲。於",
    "X76n1516_005:0053b07": "內省決獄平允。帝既留心內典。躬自講說。太子亦天",
    "X76n1516_005:0053b08": "性好佛。凡釋部經論。披覧略遍。撰次法事儀注。及立",
    "X76n1516_005:0053b09": "三諦等義。自出宮二十年。不畜聲樂。唯法為樂。至是",
    "X76n1516_005:0053b10": "感疾而終。天下哭之。如喪其親焉(梁史)○十月。武帝幸",
    "X76n1516_005:0053b11": "同泰寺。講涅槃經。凡七日。始還宮○魏釋僧照。喜觀",
    "X76n1516_005:0053b12": "靈迹。入滎山洞穴見神僧。眉長丈餘。與共談論。仍以",
    "X76n1516_005:0053b13": "梨棗令噉。次旦辭出。重往莫測其處(本傳)。",
    "X76n1516_005:0053b14": "壬子(四)&;(孝武帝永熈元)&;",
    "X76n1516_005:0053b15": "約法師。夢舊宅華麗。仍發願造寺。詔乃號為大生○",
    "X76n1516_005:0053b16": "魏四月孝武帝(脩)即位。造陟[山*巳]寺。供僧講法○僧稠",
    "X76n1516_005:0053b17": "禪師。初受道房禪法。入山習定數年。復詣少林寺。跋",
    "X76n1516_005:0053b18": "陀更授深要。乃住嵩岳寺。僧有百人。泉水才足。忽有",
    "X76n1516_005:0053b19": "婦人。弊衣坐階。聽僧誦經。眾呵遣之。婦有慍色。以足",
    "X76n1516_005:0053b20": "踏泉。泉即竭。身亦不現。眾以告稠。稠三呼優婆夷。神",
    "X76n1516_005:0053b21": "乃出。稠謂曰。眾僧行道。宜加擁護。婦即以足撥於故",
    "X76n1516_005:0053b22": "泉。水即上涌。後詣懷州西王屋山脩定。聞兩虎交鬪。",
    "X76n1516_005:0053b23": "乃以錫杖中解。各散而去。後又移止青羅山。懷州馬",
    "X76n1516_005:0053b24": "頭山。魏明帝三召不出。乃就山送供。至是魏孝武召",
    "X76n1516_005:0053c01": "之不出。於尚書谷。為立禪室。集徒供養(本傳)。",
    "X76n1516_005:0053c02": "癸丑(五)&;(二)&;",
    "X76n1516_005:0053c03": "二月二十六日。帝幸同泰寺。講金剛經。設道俗無遮",
    "X76n1516_005:0053c04": "大會。自皇太子王侯已下百官。六百九十八人。義學",
    "X76n1516_005:0053c05": "僧等一千人。晝則同心聽受。夜則更述制義。其餘僧",
    "X76n1516_005:0053c06": "尼道士女冠居士五眾。及外國使人。三十一萬九千",
    "X76n1516_005:0053c07": "六百四十二人。又武衛宿直。復數萬人。先是誌公。於",
    "X76n1516_005:0053c08": "天監初。自持一麈尾扇。及鐵錫杖奉上。上亦未喻其",
    "X76n1516_005:0053c09": "意。至是三十餘年。乃鳴錫升堂。執扇講說者。抑有冥",
    "X76n1516_005:0053c10": "符。是講也。東儲啟請。止許七日。諸僧鑽仰。欲罷不能。",
    "X76n1516_005:0053c11": "更延二七。而請益之。眾喁喁不已。乃終于三七。解講",
    "X76n1516_005:0053c12": "之辰。正殿大像。忽放光明。左右菩薩。續復放光。帝躬",
    "X76n1516_005:0053c13": "虔禮。大眾咸矚。帝捨施錢銀絹物。直一千九十六萬。",
    "X76n1516_005:0053c14": "皇太子。奉寶經函。又施僧錢絹。直三百四十三萬。六",
    "X76n1516_005:0053c15": "宮所捨。二百七十萬。時朝臣。至于民庶。竝各隨喜。又",
    "X76n1516_005:0053c16": "錢一千一百一十四萬。上躬自菲薄。器同土簋。寒暑",
    "X76n1516_005:0053c17": "被襲。莫非大布。所居便殿。不能方丈。傍無侍衛。顧無",
    "X76n1516_005:0053c18": "玩物。左右唯經書卷軸。所對但香爐錫杖。昧旦坐朝。",
    "X76n1516_005:0053c19": "日旴乃息。夜尋法寶。明發不寐。所利唯人。所約唯己。",
    "X76n1516_005:0053c20": "誠起居之常事。禁中之實錄(弘明集蕭子顯撰序)。",
    "X76n1516_005:0053c21": "甲寅(六)&;(西魏孝武永熈三)(帝西奔長安依宇文泰是冬崩)&;(東魏孝靜天平元)(十月",
    "X76n1516_005:0053c22": "高歡立帝遷都于鄴)&;",
    "X76n1516_005:0053c23": "傅大士。遣弟子傅暀。詣闕奉書。有詔赴闕。以閏十二",
    "X76n1516_005:0053c24": "月到闕。帝聞大士神異。預鎻諸門。大士已知。預作大",
    "X76n1516_005:0054a01": "木槌一雙。先扣一門。諸門悉啟。直入善言殿。唱拜不",
    "X76n1516_005:0054a02": "從。徑登西國所貢寶榻。此榻唯昭明太子。智者法師。",
    "X76n1516_005:0054a03": "洎大士得坐耳。帝問大士師事從誰。答曰。從無所從。",
    "X76n1516_005:0054a04": "師無所師。事無所事。設食竟。遂還鍾山定林寺。詔令",
    "X76n1516_005:0054a05": "資給(大士錄)。",
    "X76n1516_005:0054a06": "乙卯(大同元)&;(文帝)(寶炬)(大統元)&;(二)&;",
    "X76n1516_005:0054a07": "三月上幸同泰寺。遂停寺省。講三慧經。詔特為傅大",
    "X76n1516_005:0054a08": "士。別設一榻○四月解講。大赦改元。是夜同泰寺浮",
    "X76n1516_005:0054a09": "圖災。上曰此魔也。遂再起十二層。倍增往日○智者",
    "X76n1516_005:0054a10": "慧約國師。壽八十四。夏六十三。飯餌松木三十餘年。",
    "X76n1516_005:0054a11": "布艾為衣。過七十載。鳴謙立操。擅望當時。是年九月",
    "X76n1516_005:0054a12": "六日示疾。神識怡愉。了無痛惱。至十六日。敕遣舍人",
    "X76n1516_005:0054a13": "徐儼參疾。答云。今夜當去。五鼓異香滿室。左右肅然。",
    "X76n1516_005:0054a14": "乃曰。夫生有死。自然常數。勤脩念慧。忽起亂想。言畢",
    "X76n1516_005:0054a15": "合掌。便入涅槃。帝素服臨喪。哭之悲慟。輟朝二十一",
    "X76n1516_005:0054a16": "日。其月二十九日。詔葬於獨龍山誌公墓左。又從約",
    "X76n1516_005:0054a17": "受戒者數萬人。皆服緦麻。哭送至塔。又臨終夜。所乘",
    "X76n1516_005:0054a18": "青牛。忽然鳴吼。淚下交流。至葬日。敕使牽之部。從發",
    "X76n1516_005:0054a19": "寺至山。吼淚不息。又建塔之始。白鶴一雙。遶墳鳴唳。",
    "X76n1516_005:0054a20": "聲甚哀婉。葬後三日。欻然永逝(本傳)○西魏文帝(寶炬)。",
    "X76n1516_005:0054a21": "是年造般若寺。帝每運慈悲。常行信捨。拯溺孤老。供",
    "X76n1516_005:0054a22": "給病僧。口誦法華。身持淨戒。起七覺殿。為四禪室。供",
    "X76n1516_005:0054a23": "養無輟。檀忍不窮(卞正)○東魏菩提流支。至是譯經三",
    "X76n1516_005:0054a24": "十九部。共一百二十七卷(釋教錄)。",
    "X76n1516_005:0054b01": "丙辰(二)&;(二)(四月甘露降秋谷不熟民饑死者半)&;(三)&;",
    "X76n1516_005:0054b02": "劉勰博通經論。凡寺塔名僧碑碣。皆出其手。累官通",
    "X76n1516_005:0054b03": "事舍人。表求出家。先燔鬚自誓。帝嘉之。賜法名惠地",
    "X76n1516_005:0054b04": "(南史)○敕改約法師所居竹山里。為智者里○西魏丞",
    "X76n1516_005:0054b05": "相宇文泰。興隆釋典。崇重大乘。雖攝萬機。常闡三寶。",
    "X76n1516_005:0054b06": "第內常供百法師。尋討經論。講摩訶衍。命釋曇顯。撰",
    "X76n1516_005:0054b07": "眾經要二十二卷。及一百二十法門。",
    "X76n1516_005:0054b08": "丁巳(三)&;(三)&;(四)&;",
    "X76n1516_005:0054b09": "釋植相。習苦行。一食常坐。正心佛理。時有法愛。衒道",
    "X76n1516_005:0054b10": "術現神。來怖於相。相不動。而愛求懺悔。又寄宿道館。",
    "X76n1516_005:0054b11": "道徒不延。而群虎奔吼。道士乃從受菩薩戒。又見人",
    "X76n1516_005:0054b12": "垂釣。勸止不從。即唾水中。大蛇忽出。釣者即投相出",
    "X76n1516_005:0054b13": "家(僧傳)○定州孫敬德。事觀音甚虔。後為賊橫引。不堪",
    "X76n1516_005:0054b14": "拷楚。遂妄承罪。明日將决。夜夢僧教誦救苦觀音經",
    "X76n1516_005:0054b15": "千遍免苦。德方誦及半。有司執縛向市。且行且誦。臨",
    "X76n1516_005:0054b16": "刑斫之。刀折三段。皮肉不傷。凡三換刀。刀折如初。監",
    "X76n1516_005:0054b17": "司問之。具以狀聞丞相高歡。歡為表請免死。德還家。",
    "X76n1516_005:0054b18": "像項有三刀痕。今世謂高王經出此也(齊書)。",
    "X76n1516_005:0054b19": "戊午(四)&;(四)&;(元象元)&;",
    "X76n1516_005:0054b20": "慧集法師。凡人有疾求療。師曰。但一心念我即愈。所",
    "X76n1516_005:0054b21": "救不可勝紀。正月二十一日。燒兩臂救人。其夜入滅",
    "X76n1516_005:0054b22": "(本傳)○七月梁詔曰。上虞縣民李胤。掘地得一牙像方",
    "X76n1516_005:0054b23": "二寸。一邊佛像十二軀。一邊十五軀。巧刻妙絕。中有",
    "X76n1516_005:0054b24": "真形舍利六焉。昔經奏上。未以為意。而胤衘愆。縲紲",
    "X76n1516_005:0054c01": "東冶。真形舍利。降在中署。光明顯發。大悲救苦。良有",
    "X76n1516_005:0054c02": "以乎。宜承佛力。弘茲寬大。凡天下罪無輕重。皆赦除",
    "X76n1516_005:0054c03": "之(弘明)○八月月犯五車。老人星見。改造長千寺。育王",
    "X76n1516_005:0054c04": "塔出佛舍利髮爪。乘輿幸長千寺。設無礙法喜食。下",
    "X76n1516_005:0054c05": "詔。以真形舍利。復現於世。今設無礙會。幽顯歸心。因",
    "X76n1516_005:0054c06": "時布德。允叶人靈。凡天下罪無輕重。皆赦除之(同上)○",
    "X76n1516_005:0054c07": "隱士陶弘景。飲飛丹辟糓。為兩朝師模。時稱山中宰",
    "X76n1516_005:0054c08": "相。居華陽洞天。景夢佛授記。名勝力菩薩。乃詣鄮縣",
    "X76n1516_005:0054c09": "育王塔。自誓受五大戒。是年無疾尸解(一云二年)。遺令加",
    "X76n1516_005:0054c10": "冠巾法服。以大袈裟覆體。明器有僧居左。道士居右。",
    "X76n1516_005:0054c11": "弟子遵而行之(隱子三武論)○天竺月婆首那(此云高空)。於東",
    "X76n1516_005:0054c12": "魏譯經。",
    "X76n1516_005:0054c13": "己未(五)&;(五)&;(興和元)&;",
    "X76n1516_005:0054c14": "傅大士重入都。三月帝於壽光殿。共論真諦。大士曰。",
    "X76n1516_005:0054c15": "息而不滅。帝又請講金剛經。大士揮案一拍而起。常",
    "X76n1516_005:0054c16": "不喻。再請講。大士乃索柏板升座。唱四十九頌。頌終",
    "X76n1516_005:0054c17": "便去○東魏佛陁扇多。至是譯經論一十部○釋道",
    "X76n1516_005:0054c18": "臻。博通經義。魏文帝尊為師傅。於京立大中興寺。尊",
    "X76n1516_005:0054c19": "為魏國大統。臻乃大立科條。佛法由是載興。後大乘",
    "X76n1516_005:0054c20": "陟岵相次而立。又於昆池。置中興寺莊。池之內外。稻",
    "X76n1516_005:0054c21": "田百頃。竝以給之。及卒帝哀之廢朝。喪事所資。竝歸",
    "X76n1516_005:0054c22": "天府。",
    "X76n1516_005:0054c23": "庚申(六)&;(六)&;(二)&;",
    "X76n1516_005:0054c24": "河南王。遣使貢方物。求佛像并經論十四條。敕盡與",
    "X76n1516_005:0055a01": "之。外賜御製涅槃等經講疏一百卷○傅大士。辭帝",
    "X76n1516_005:0055a02": "東歸。後數月復至都。歸而置寺。躬寫經律千餘卷。大",
    "X76n1516_005:0055a03": "士三至京師。所度道俗。不可勝計○釋僧林。德能動",
    "X76n1516_005:0055a04": "物。潼州豆[□@豈]山。神化大蠎來。林為授三歸。因不興災。",
    "X76n1516_005:0055a05": "化迹非一(本傳)。詔以鄴城舊宮。為天平寺。",
    "X76n1516_005:0055a06": "辛酉(七)&;(七)&;(三)&;",
    "X76n1516_005:0055a07": "于闐國。獻玉佛像一身○高麗等八國。貢方物求涅",
    "X76n1516_005:0055a08": "槃等疏論○三月十二日。帝於華林園之重雲殿。講",
    "X76n1516_005:0055a09": "金字般若三慧經。太子王侯。宗室外戚。百辟卿士。外",
    "X76n1516_005:0055a10": "域雜使。義學千僧。外國僧眾。莫不肅容觀聽。凡講二",
    "X76n1516_005:0055a11": "十三日。自開講迄於解座。日設遍供。普施京師。文武",
    "X76n1516_005:0055a12": "侍衛。竝加班賚。上躬務儉約。體安非素。外絕三驅之",
    "X76n1516_005:0055a13": "體。內屏千鍾之宴。膳夫所掌。歲撤萬金。掖庭之費。年",
    "X76n1516_005:0055a14": "減巨億。故能無損國度。財法兼施。是講也。宮中佛像。",
    "X76n1516_005:0055a15": "悉放光明。夜必澍雨。朝則晴霽。天地震動。異香滿觸。",
    "X76n1516_005:0055a16": "十種靈異。具如陸雲之序(弘明集)○魏連歲大稔。穀一",
    "X76n1516_005:0055a17": "斛九錢○東魏毗目智仙。本烏萇王種。於鄴城譯經。",
    "X76n1516_005:0055a18": "壬戌(八)&;(八)&;(四)&;",
    "X76n1516_005:0055a19": "魏釋曇鸞。志欲延壽。而後脩佛法。聞江南陶隱居有",
    "X76n1516_005:0055a20": "仙術。大通中達梁。到其山所。陶欣然以仙方十卷授",
    "X76n1516_005:0055a21": "之。及還魏境。欲往名山依方脩鍊。至洛下。逢西竺菩",
    "X76n1516_005:0055a22": "提流支。乃問。佛法中頗有長生不死法。勝此土仙經",
    "X76n1516_005:0055a23": "者乎。支唾地曰。是何言歟。此土何曾有長生法。縱得",
    "X76n1516_005:0055a24": "長生。少時不死。終更輪迴三有耳。即授以觀無量壽",
    "X76n1516_005:0055b01": "經曰。此大仙方。依而脩之。永出生死。鸞乃焚其仙經。",
    "X76n1516_005:0055b02": "恐誤後來。精脩淨土。流化弘廣。魏主重之。號為神變。",
    "X76n1516_005:0055b03": "是年感香花幡樂來迎。奄然而逝。鸞有論集流行。仍",
    "X76n1516_005:0055b04": "自號為元簡大士云(本傳)○東魏天竺瞿曇般若流支。",
    "X76n1516_005:0055b05": "(此云智希)自元象初至是。譯經論十八部九十二卷(釋教錄)。",
    "X76n1516_005:0055b06": "癸亥(九)&;(九)&;(武定元)&;",
    "X76n1516_005:0055b07": "釋尚圓。以呪術救物。梁武陵王(紀)。宮中鬼恠為魅。王",
    "X76n1516_005:0055b08": "令射者射之。鬼接而返擲。請圓入宮。諸鬼競前。作諸",
    "X76n1516_005:0055b09": "恠變。圓安坐告曰。汝等小鬼。敢入王宮。能變我身。則",
    "X76n1516_005:0055b10": "可自變萬種。且住聽我一言。諸鬼合掌住立。圓始發",
    "X76n1516_005:0055b11": "云。南無佛陀。鬼皆失所。自爾安靜。武帝聞而召之。大",
    "X76n1516_005:0055b12": "蒙賞遇(本傳)。",
    "X76n1516_005:0055b13": "甲子(十)&;(十)&;(二)&;",
    "X76n1516_005:0055b14": "傅大士。以屋宇田地資生什物。悉皆捐捨。營立精舍。",
    "X76n1516_005:0055b15": "設大法會。普為眾生。懺滅罪苦。速得解脫。傾捨既盡。",
    "X76n1516_005:0055b16": "創立草庵。妙光亦自立庵。草衣木食。晝夜勤苦。",
    "X76n1516_005:0055b17": "乙丑(十一)&;(十一)&;(三)&;",
    "X76n1516_005:0055b18": "西魏宇文泰。於長安。立追遠陟屺大乘魏國安定中",
    "X76n1516_005:0055b19": "興等六寺。度一千僧。又造天保寺。供養瑋法師。及弟",
    "X76n1516_005:0055b20": "子七十餘人。於安州。造壽山梵雲二寺。又造大福田",
    "X76n1516_005:0055b21": "寺。供養實國師。又於實師墓所。造福田寺。又為大可",
    "X76n1516_005:0055b22": "汗大伊尼。造突厥寺(辨正)。",
    "X76n1516_005:0055b23": "丙寅(中大同元)&;(十二)&;(四)&;",
    "X76n1516_005:0055b24": "帝自天監中。事釋氏法。長齋斷酒肉。不聽音樂。雖居",
    "X76n1516_005:0055c01": "暗室。常理衣冠小坐。暑月未嘗褰袒。造光宅同泰等",
    "X76n1516_005:0055c02": "五寺。常供千僧。製諸疏論。帝嘗作淨業賦。其序有云。",
    "X76n1516_005:0055c03": "朕不噉魚肉。不與嬪侍同處。四十餘年矣。既不食眾",
    "X76n1516_005:0055c04": "生。無復殺害障。既不御內。無復欲惡障。除此二障。意",
    "X76n1516_005:0055c05": "識稍明。乃作淨業賦(其賦略云)觀人生之天性。抱妙氣而",
    "X76n1516_005:0055c06": "清靜。感外物以動欲。心攀緣而成眚。遇常發於外塵。",
    "X76n1516_005:0055c07": "累必由於前境。懷貪心而不厭。縱內意而自騁耳。流",
    "X76n1516_005:0055c08": "連於[糸*系]竹。眼轉移於五色。香氣馞起。觸鼻發識。舌之",
    "X76n1516_005:0055c09": "受味。甘口噉食。身之受觸。以自安怡。細腰纖手。弱骨",
    "X76n1516_005:0055c10": "豐肌。附身芳潔。觸體如脂。狂心迷惑。倒想自欺。如是",
    "X76n1516_005:0055c11": "六塵。同障善道。方紫奪朱。如風靡草。抱惑而生。與之",
    "X76n1516_005:0055c12": "偕老。隨逐無明。莫非煩惱。由是外清眼境。內淨心塵。",
    "X76n1516_005:0055c13": "與德相隨。與道為隣。見淨業之可愛。以不殺而為因。",
    "X76n1516_005:0055c14": "離欲惡而自脩。故無障於精神。患累已除。障癡亦淨。",
    "X76n1516_005:0055c15": "如久澄水。如新磨鏡。外照多像。內見眾病。既除客塵。",
    "X76n1516_005:0055c16": "反還自性。心清若氷。志潔如雪。結縛既除。憂畏亦滅。",
    "X76n1516_005:0055c17": "與恩愛而長違。顧生死而永別(弘明集)○三月乙巳。上",
    "X76n1516_005:0055c18": "幸同泰寺捨身。四月丙子。群臣納帛。奉贖還宮○月",
    "X76n1516_005:0055c19": "婆首那。入梁見帝。帝留譯經。",
    "X76n1516_005:0055c20": "丁卯(太清元)&;(十三)&;(五)&;",
    "X76n1516_005:0055c21": "上幸同泰寺捨身(通鑑)○杜弼仕高歡。甚見敬。使西魏。",
    "X76n1516_005:0055c22": "魏帝知。弼深於佛理。問佛性法性寬狹之旨。弼曰。非",
    "X76n1516_005:0055c23": "寬非狹。帝稱善(本傳)○釋僧妙(西域。獻佛舍利。帝送妙。妙頂奉。忽夜放光照天",
    "X76n1516_005:0055c24": "地。合城贊歎聲聞數十里)。",
    "X76n1516_005:0056a01": "戊辰(二)&;(十四)&;(六)&;",
    "X76n1516_005:0056a02": "天竺僧。賷石影像來。形高一尺。徑六寸。八楞紫色。內",
    "X76n1516_005:0056a03": "外暎徹。會侯景之亂。乃置江州廬山西林寺。像頂上",
    "X76n1516_005:0056a04": "(後開皇中。煬帝虔奉以漆函盛之。及登儲貮。乃送曲池日嚴寺。其中變現光相非一。正觀六年。敕入內供養。出",
    "X76n1516_005:0056a05": "感通等錄)。○八月西域拘那羅陀。亦云波羅末陀(此云真諦亦云",
    "X76n1516_005:0056a06": "親依)。至京。帝面申頂禮。於寶雲殿。竭誠供養。仍請譯經。",
    "X76n1516_005:0056a07": "己巳(三)(四月帝崩○太宗簡文帝即位)&;(十五)&;(七)&;",
    "X76n1516_005:0056a08": "四月逆賊侯景。陷臺城。徵來無已。帝憤之遂寢疾。然",
    "X76n1516_005:0056a09": "齋戒不衰。念佛不輟。五月大漸。不能進膳。久而口苦。",
    "X76n1516_005:0056a10": "索蜜未至。而曰荷荷。遂崩於淨居殿。年八十六○太",
    "X76n1516_005:0056a11": "宗簡文帝(綱)即位。",
    "X76n1516_005:0056a12": "(隱子論曰。或謂梁因佛而亡。蓋亦未之思耶。請以漢武校之。兩漢南北之君。享國年深。唯漢梁二武。其恢",
    "X76n1516_005:0056a13": "崇庠序養育人材一也。漢學仙。梁學佛。所好亦一也。而漢武在位五十四年。尊寵方士。壅曠萬機。窮兵黷",
    "X76n1516_005:0056a14": "武。帑廩罄然。民有離心。而不敗者何也。漢未甞一日去兵也。梁末年漸疎。將佐去兵。此其所以先敗也。嵩",
    "X76n1516_005:0056a15": "公廣原教曰。教不可泥。道不可罔。過與不及。其為患一也。夫事有宜。理有至。從其宜而宜之。所以為聖人",
    "X76n1516_005:0056a16": "之教也。即其至而至之。所以為聖人之道也。梁之武帝。齊之文宣。反其宜而事教。不亦泥乎。魏周二君。泯",
    "X76n1516_005:0056a17": "其至而預道。不亦罔乎。此釋子之不苟時君泥佛也如此。以是驗梁泥教。不為不失。蓋學佛自有中道也。",
    "X76n1516_005:0056a18": "梁雖泥教為失。然不由是而致敗。其弊在乎弛武而疎賢也。要之。隆污有定數。不可以苟延之也。自古君",
    "X76n1516_005:0056a19": "臣父子篡弑。狂盜內侮。何可勝紀。今曲言侯景之叛。而誣於佛何耶。彼共工之於伏羲。蚩尤之於黃帝。羿",
    "X76n1516_005:0056a20": "促之於夏楚。昭王不反。申之於周。弑幽。勝廣之於秦。賈充成濟之於魏。劉石之於晉。爾朱之於元魏。祿山",
    "X76n1516_005:0056a21": "朱泚黃巢之於唐。何代而無侯景也。且以子之弑父。如景之狂。何憚而不為哉。景雖陷臺城。不加[(乂/木)*武]逆於",
    "X76n1516_005:0056a22": "武帝。何可加訾乎。出隱子梁後論)。",
    "X76n1516_005:0056a23": "湘東王以高祖崩。捨宮造天宮寺。邀法聦禪師居之。",
    "X76n1516_005:0056a24": "聦初至襄陽傘蓋山。白馬泉谷。築室棲禪。梁晉安王",
    "X76n1516_005:0056b01": "來部襄雍。承風至山。騎從無故而退。王慙而返。夜感",
    "X76n1516_005:0056b02": "惡夢。及再往馬退如故。王乃潔齋。方得進見。初至寺",
    "X76n1516_005:0056b03": "側。但覩一谷猛火洞然。良久竚望。忽變為水。經停傾",
    "X76n1516_005:0056b04": "仰。水滅堂現。以事相詢。乃知時入水火定也。堂內繩床",
    "X76n1516_005:0056b05": "邊有二虎。聦按伏其頭。閉其目。召王令前。方得展禮。",
    "X76n1516_005:0056b06": "因告境多虎災。聦即入定。須臾有十七虎至。便與受",
    "X76n1516_005:0056b07": "歸戒。敕令勿犯百姓。遂乃無害。其日將王臨白馬泉。",
    "X76n1516_005:0056b08": "見白龜。聦曰。此雄龍也。又臨靈泉。有五色鯉。聦云。此",
    "X76n1516_005:0056b09": "雌龍也。王因表奏。下敕為造禪居寺。又就所住。造靈",
    "X76n1516_005:0056b10": "泉寺(其寺周改靜林。隋改景空。唐仍隋號)。至是居天宮。尋還故里。後以",
    "X76n1516_005:0056b11": "大定五年九月。無疾而化。壽九十二。師之靈瑞非一",
    "X76n1516_005:0056b12": "(本傳)。",
    "X76n1516_005:0056b13": "庚午(簡文帝)(大寶元)&;(十六年)&;(齊文宣帝天保",
    "X76n1516_005:0056b14": "元年)(五月魏靜遜位)&;",
    "X76n1516_005:0056b15": "簡文帝。委心妙法。遍覧玄章。撰法集記二百卷。法寶",
    "X76n1516_005:0056b16": "聯璧四百餘篇。造資敬報恩二寺。刺血書般若十部。",
    "X76n1516_005:0056b17": "然天姿高明。而德性柔懦。為侯景所制。不能自立。亦",
    "X76n1516_005:0056b18": "時數使然也(辨正論等)○五月齊顯祖文宣帝高洋。受魏",
    "X76n1516_005:0056b19": "靜帝禪。即帝位。帝佛慧早脩。聖智罕測。既臨大寶。盛",
    "X76n1516_005:0056b20": "興佛教焉○罽賓沙門。那連提耶舍(此云尊稱)。自魏孝靜",
    "X76n1516_005:0056b21": "之世。至鄴都譯經。",
    "X76n1516_005:0056b22": "辛未(二)&;(十七年)(三月帝崩廢帝欽立)&;(二)&;",
    "X76n1516_005:0056b23": "從開闢至此年。凡二百八十三代。七十六萬一千四",
    "X76n1516_005:0056b24": "百一十五年(辨正論)○世尊示滅。至此一千五百年○",
    "X76n1516_005:0056c01": "齊顯祖詔曰。仰惟慈明。緝寧四海。欲報之德。正覺是",
    "X76n1516_005:0056c02": "憑。諸鷙鳥傷生之類。宜放之山林。為太皇太后。建立",
    "X76n1516_005:0056c03": "寶塔。廢鷹師曹。為報德寺(辨正)○梁三藏真諦。值梁不",
    "X76n1516_005:0056c04": "寧。乃往富春傳譯。沙門寶瓊等。二十餘人。番十七地",
    "X76n1516_005:0056c05": "論。是年為侯景。請還供養(本傳)○七月景逼簡文。禪位",
    "X76n1516_005:0056c06": "于昭明太子孫棟。十一月景篡位。改元大始。",
    "X76n1516_005:0056c07": "(隱子論曰。觀梁之興。有以異於魏晉。銓梁之治。有以盛於宋齊。史褒以斯文德。有此武功。始自湯武之師。",
    "X76n1516_005:0056c08": "終濟唐虞之業。此其實錄也。梁豈有慚德哉。武帝受命之後。數十年間。禮樂文物。為南朝冠。此梁之治。獨",
    "X76n1516_005:0056c09": "出於江左五朝。南北八代之右也。宋景文新史曰。梁蕭氏興江左。實有功在民。終無大惡。以寖微而亡。故",
    "X76n1516_005:0056c10": "餘祉及其后裔。唐興得八葉宰相。未聞貶梁以好佛而致亡者也。文中子知之。故著中說曰。齋戒脩而梁",
    "X76n1516_005:0056c11": "國亡。非釋迦之罪也。蓋疾史臣。不知梁所以亡。爭以近迹而引咎於佛矣。武帝不求賢才。擢用庸侫。春秋",
    "X76n1516_005:0056c12": "既高。留神俎豆。泥情釋教。而在廷無諍臣矣。知子莫若父。況三蠹竝殲。獨全養嗣。正德不即大戮。使陰召",
    "X76n1516_005:0056c13": "逆雛。咫尺玉墀。鞠為茂草。故侯景得以稱兵犯順知梁有名將。棄而勿用。士不知戰。有可乘之機故也。何",
    "X76n1516_005:0056c14": "謂名將。王神念羊□僧辨侯瑱徐世譜陸法和數子之才。梁不任之。杜僧明周文育侯僧都麥鐵杖等。皆",
    "X76n1516_005:0056c15": "有將材。梁既不用之。反以資篡臣。湘東無御將之道。侯景未梟。而陳氏問鼎矣。梁室速傾。其患在此。而議",
    "X76n1516_005:0056c16": "者。以為仁義禮樂戒律定慧。不幸而亡梁非也。仁義禮樂。堯舜三代。皆資而大治。不聞始治而末亂也。所",
    "X76n1516_005:0056c17": "以亂者。其後嗣失德而已。戒律定慧。漢明帝。求其人與教。傳世二百。唐太宗大興之。不害其為正觀之治。",
    "X76n1516_005:0056c18": "而傳世二百。我宋太祖太宗。大興佛教。而聖子神孫。皆賢於商之三宗。宜其傳世而無窮也。以是明之。則",
    "X76n1516_005:0056c19": "佛不為王化之蠹。反所以資於治也。夫言佛法亡梁者。殆非正論○引子梁室論)。",
    "X76n1516_005:0056c20": "壬申(世祖元帝)(繹)(承聖元)&;(廢帝)(欽)(元)&;(三)&;",
    "X76n1516_005:0056c21": "三相湘東王繹。大敗景軍。景走尋為侯瑱殺之。十一",
    "X76n1516_005:0056c22": "月繹即位於江陵。是為世祖元帝。帝體聖多能。入微",
    "X76n1516_005:0056c23": "靈悟。造天居天宮二寺。每講法華經。解成實論(辨正)○",
    "X76n1516_005:0056c24": "是年三藏真諦。於金陵正觀寺。譯光明等經○齊天",
    "X76n1516_005:0057a01": "保二年。詔僧稠禪師至京。帝躬舉大駕。出郊迎之。稠",
    "X76n1516_005:0057a02": "年過七十。神宇清曠。帝扶接入內。為說正理。帝拜受",
    "X76n1516_005:0057a03": "禪道。自後彌承清誨。篤敬殷重。因從受菩薩戒法。於",
    "X76n1516_005:0057a04": "是斷酒禁肉。放捨鷹鷂。去官畋漁。鬱成仁國。又斷天",
    "X76n1516_005:0057a05": "下屠殺牛。三月大勸民齋戒。官園私菜。葷辛悉除。稠",
    "X76n1516_005:0057a06": "留禁中。四十餘日。因辭還山。是年敕於鄴城建雲門",
    "X76n1516_005:0057a07": "寺。以居之。兼為石窟大寺主。一日帝駕幸謁稠。稠床",
    "X76n1516_005:0057a08": "坐不迎。有讒於帝。帝將入寺。按其不敬。稠知之。預出",
    "X76n1516_005:0057a09": "二十里外候帝。及帝至。恠問其故。稠曰。恐身血不淨。",
    "X76n1516_005:0057a10": "穢污伽藍。在此候耳。帝拜伏愧悔無已。乃躬負稠身",
    "X76n1516_005:0057a11": "往寺。稠不受。帝曰。弟子負師。行遍天下。未足謝[億-音+(天*天)]。因",
    "X76n1516_005:0057a12": "問弟子前身曾作何等。答曰。作羅剎王。是以今猶好",
    "X76n1516_005:0057a13": "殺。即呪盆水。令帝自觀。其形果然。帝大驚。自是坐禪",
    "X76n1516_005:0057a14": "行道。倍銳於前。仍敕諸州。別置禪肆。令達定慧者。就",
    "X76n1516_005:0057a15": "而教授。因以國儲。分為三分。一以供國。一以自用。一",
    "X76n1516_005:0057a16": "供三寶。自是徹情歸向。通古無倫。大起寺塔。僧尼滿",
    "X76n1516_005:0057a17": "於諸州。佛法東流。此焉盛矣(僧史)○法師法上。戒山崇",
    "X76n1516_005:0057a18": "峻。慧海幽深。德可軌人。威能肅物。故魏齊之世。歷為",
    "X76n1516_005:0057a19": "統都。所部僧尼將二百萬。而上綱紀。將四十年。常文",
    "X76n1516_005:0057a20": "宣時。盛弘釋典。上總擔荷。竝得緝諧。內外闡揚。黑白",
    "X76n1516_005:0057a21": "咸允。",
    "X76n1516_005:0057a22": "癸酉(二)&;(二)&;(四)&;",
    "X76n1516_005:0057a23": "荊山居士陸法和。初為元帝所重。爵以閑散。每服勤",
    "X76n1516_005:0057a24": "沙門。執弟子禮。至是帝以和為郢州刺史(南史)○齊沙",
    "X76n1516_005:0057b01": "門嵩公。至白虎山。因失道。聞鐘聲登一寺。於堂久坐。",
    "X76n1516_005:0057b02": "忽見五六十僧。飛空而下。自相借問。或言長安成都。",
    "X76n1516_005:0057b03": "嶺南蒯北。動即千萬里。嵩起欲參話。奄然失地。獨坐",
    "X76n1516_005:0057b04": "磐石之上。因問上統法師。師曰。此寺昔圖澄所造。賢",
    "X76n1516_005:0057b05": "聖居之。或現或隱。遷徙無定(感通)。",
    "X76n1516_005:0057b06": "甲戌(三)&;(恭帝元)&;(五)&;",
    "X76n1516_005:0057b07": "南岳慧思大禪師。初夢異僧。勉令出俗。乃辭親入道。",
    "X76n1516_005:0057b08": "常習坐。日唯一食。誦法華三十餘遍。感瓶水不竭。天",
    "X76n1516_005:0057b09": "童侍奉。時慧聞禪師。初閱中論觀悟旨。遂遙禮龍樹",
    "X76n1516_005:0057b10": "為師。師乃往授法。晝夜攝心。脇不至席。坐夏三七日。",
    "X76n1516_005:0057b11": "得宿命通。倍加勇猛。尋有障起。四支緩弱。不能行步。",
    "X76n1516_005:0057b12": "即自念曰。病從業生。業由心起。心源無起。外境何狀。",
    "X76n1516_005:0057b13": "病業與心。都如雲影。如是觀已。輕安如故。夏滿猶無",
    "X76n1516_005:0057b14": "所得。放身倚壁。背未至間。豁悟法華三昧。研練逾久。",
    "X76n1516_005:0057b15": "前觀轉增。名行既播。學侶日臻。以時多艱。欲往一方",
    "X76n1516_005:0057b16": "安然行道。忽空中告曰。若欲化物。可詣武當。若脩禪",
    "X76n1516_005:0057b17": "定。須往南嶽。至是領徒南邁。值梁之亂。權止大蘇山",
    "X76n1516_005:0057b18": "○釋慧善。善智度論。著散華論八卷(以如眾華繽紛散也)。是年",
    "X76n1516_005:0057b19": "止長安崇華寺。柱國家宰。奉供演法(本傳)○僧實禪師。",
    "X76n1516_005:0057b20": "生有奇相。魏太統中。詔曰。師目麗重瞳。偏同虞舜。背",
    "X76n1516_005:0057b21": "隆傴僂。分似周公。德宇純懿。軌量難模。可昭玄三藏。",
    "X76n1516_005:0057b22": "言為世寶(云云)。至後元年。復以師才深德大。請為國",
    "X76n1516_005:0057b23": "三藏。自是陶化京華。久而逾盛○初粱武。造金銀像",
    "X76n1516_005:0057b24": "二軀。於重雲殿禮事。五十許年。至是江左未定。利害",
    "X76n1516_005:0057c01": "相雄。王僧辨。乃遣杜龕。典衛宮闕。龕性凶頑。欲毀二",
    "X76n1516_005:0057c02": "像為鋌。先令數人。上三休閣。令鑱佛項。槌鑿始舉。二",
    "X76n1516_005:0057c03": "像一時回顧。所遣諸人。臂皆不舉。失瘖如醉。杜龕亦",
    "X76n1516_005:0057c04": "然。仍見金剛競來擊之。舉形洪爛。穿皮露骨而卒(感通)。",
    "X76n1516_005:0057c05": "乙亥(敬帝)(紹泰元)&;(後梁)(中宗蕭詧大定元)&;(魏恭帝二)&;(齊顯祖六)&;",
    "X76n1516_005:0057c06": "陸法和。以元帝敗。乃歸齊。齊帝封太尉。賜甲第。法和",
    "X76n1516_005:0057c07": "乞為寺。身居偏室。日行道燒香禮佛凝坐。預期死日。",
    "X76n1516_005:0057c08": "時至坐去。而多留異迹(北史)○嵩頭陀法師。續至金華。",
    "X76n1516_005:0057c09": "置龍盤寺。又龍丘界立龍丘寺。又入萬善山。置離六",
    "X76n1516_005:0057c10": "塵寺。又西至孟度山。置三藏寺。始師發迹。置香山寺。",
    "X76n1516_005:0057c11": "及此凡七所。得山川形勝。黑白供養。久而猶盛(本傳)○",
    "X76n1516_005:0057c12": "道士陸脩靜等。初為梁武所棄。遂奔入魏。至是其徒",
    "X76n1516_005:0057c13": "頗盛。而齊帝事佛。靜等嫉之。詣闕請與釋子角法。九",
    "X76n1516_005:0057c14": "月下敕。召僧道十人較法。至期大集公卿。脩靜等。以",
    "X76n1516_005:0057c15": "術呪僧衣鉢。及殿梁柱皆飛動。諸僧無以對之。靜等",
    "X76n1516_005:0057c16": "矜誇。又言。沙門現一。我即現二。今以小術誘之耳。帝",
    "X76n1516_005:0057c17": "謂上統曰。佛門豈無人。第求之未至耳。他日別對。未",
    "X76n1516_005:0057c18": "幾求獲法師曇顯。即抗表。請與道流定奪真偽。十月",
    "X76n1516_005:0057c19": "乙卯。會于正殿。百僚臨證。顯曰。承言沙門現一。我即",
    "X76n1516_005:0057c20": "現二。果否。靜曰然。顯翹一足曰。我正現一。請卿現二。",
    "X76n1516_005:0057c21": "道士默然無對。顯斥曰。爾曾間者未遇勍敵。敢以小",
    "X76n1516_005:0057c22": "術自肆。即以稠禪師袈裟置地。使呪之。道流併力作",
    "X76n1516_005:0057c23": "法。不能動。帝敕左右取衣。益十輩不能舉。顯即自取",
    "X76n1516_005:0057c24": "置梁間。又使呪之。梁柱亦不能動。其徒慚縮。脩靜更",
    "X76n1516_005:0058a01": "欲以頰舌勝之。即曰。佛家自標為內教。內則小也。以",
    "X76n1516_005:0058a02": "我道家為外教。外則大也。顯曰。天子居九重之內。亦",
    "X76n1516_005:0058a03": "應小於百官。靜無對。帝及群臣。忻躍而罷。丙辰。帝詔",
    "X76n1516_005:0058a04": "曰。法門不二。真宗在一。求之正路。寂泊為本。祭酒道",
    "X76n1516_005:0058a05": "者。中世假托。俗人未悟。仍有祇崇。麴[麩-夫+薛]是味。喪昧虗",
    "X76n1516_005:0058a06": "宗。既乖仁祀之源。復違祭典之式。宜從禁止。無或遵",
    "X76n1516_005:0058a07": "風。應道士自謂得仙者。可飛騰遠舉。不能爾者。竝宜",
    "X76n1516_005:0058a08": "改迷歸正。詣昭玄上統。剃度出家。詔旨既下。道士皆",
    "X76n1516_005:0058a09": "剃髮為沙門。有不從者。斬四人。於是齊境無道士焉",
    "X76n1516_005:0058a10": "(宣公論衡及北史)○齊帝嘗在晉陽。使人騎馲駝。向寺取經",
    "X76n1516_005:0058a11": "凾。使問所在。帝曰。任駞出城。及出奄如夢至一山。山",
    "X76n1516_005:0058a12": "半有寺。眾僧遙曰。高洋馲駞來。便引見。一僧曰。高洋",
    "X76n1516_005:0058a13": "作天子何如。曰聖明。曰爾來何為。曰取經凾。僧曰。洋",
    "X76n1516_005:0058a14": "在寺懶讀經。令北行東頭與之。使者乃反命焉(論衡)。",
    "X76n1516_005:0058a15": "丙子(太平元)(陳覇先為相國封陳王)&;(二)&;(三)&;(七)&;",
    "X76n1516_005:0058a16": "僧達禪師。虎頭長耳。雙齒過寸。形器異倫。見者驚奉。",
    "X76n1516_005:0058a17": "梁武嘗從受戒。誓為弟子。後辭還魏國。餌苓斷粒。齊",
    "X76n1516_005:0058a18": "文宣帝。特加殊禮。前後六度。歸崇十善。帝為達。於林",
    "X76n1516_005:0058a19": "慮山。立洪谷寺。又捨神武舊廟。造定宼寺。兩以居之。",
    "X76n1516_005:0058a20": "山神禮奉。每現靈迹。初誌公甞曰。達禪師。大福德人",
    "X76n1516_005:0058a21": "也。是年六月。端坐而逝。壽八十二。宣帝奔赴。舉聲大",
    "X76n1516_005:0058a22": "哭。六軍周號。山林為動。乃葬于谷○真玉法師。生而",
    "X76n1516_005:0058a23": "無目。母携聽講。精究詞旨。至是文宣。盛弘講席。海內",
    "X76n1516_005:0058a24": "髦彥咸聚天平。玉獨標稱首。道俗崇仰(本傳)○十二月",
    "X76n1516_005:0058b01": "魏恭帝。禪位于宇文覺。是為北周孝閔帝○魏十六",
    "X76n1516_005:0058b02": "主。凡一百七十二年。譯師十九人。所譯經律論。四百",
    "X76n1516_005:0058b03": "十九部。一千九百餘卷。僧至二百萬。國家大寺。四十",
    "X76n1516_005:0058b04": "七所。三公等寺。八百四十所。百姓所造寺院。三萬餘",
    "X76n1516_005:0058b05": "所。自古佛事圖塔之盛。無出於此。",
    "X76n1516_005:0058b06": "丁丑(二)&;&;&;&;",
    "X76n1516_005:0058b07": "九月梁敬帝。禪位于陳高祖○梁四主五十六年中。",
    "X76n1516_005:0058b08": "譯師四十二人。所出經論七百八十卷。寺二千八百",
    "X76n1516_005:0058b09": "四十六所。僧尼八萬三千人。",
    "X76n1516_005:0058b10": "頴濵先生蘇轍子由論曰。易曰。形而上者謂之道。",
    "X76n1516_005:0058b11": "形而下者謂之器。自五帝三王。以形器治天下。導",
    "X76n1516_005:0058b12": "之以禮樂。齊之以政刑。道行於其間。而民莫知也。",
    "X76n1516_005:0058b13": "老子體道而不嬰於物。孔子至以龍比之。東漢以",
    "X76n1516_005:0058b14": "來。佛法始入中國。其道與老子相出入。皆易所謂",
    "X76n1516_005:0058b15": "形而上者。而漢之士大夫不能明也。魏晉以後。略",
    "X76n1516_005:0058b16": "知之矣。好之篤者。則欲施之於世。疾之深者。則欲",
    "X76n1516_005:0058b17": "絕之於世。二者皆非也。佛老之道。與吾道同。而欲",
    "X76n1516_005:0058b18": "絕之。佛老之教。與吾教異。而欲行之。皆失之矣。姚",
    "X76n1516_005:0058b19": "秦興區區一隅。招延緇素。譯經談妙。至者數千人。",
    "X76n1516_005:0058b20": "而姚氏之亡。曾不旋踵。梁武帝。江南佛事。前世所",
    "X76n1516_005:0058b21": "未嘗見。至捨身為奴隸。父子皆陷於侯景。議者觀",
    "X76n1516_005:0058b22": "秦梁之敗。則以佛法。為不足賴矣。後魏太武。深信",
    "X76n1516_005:0058b23": "崔浩。浩不信佛。勸帝斥去僧徒。毀經壞寺。既滅佛",
    "X76n1516_005:0058b24": "法。而浩亦以非罪赤族。唐武宗求長生。狥道士之",
    "X76n1516_005:0058c01": "私。夷佛滅僧。不期年。而以丹毒遽崩。議者觀魏唐",
    "X76n1516_005:0058c02": "之禍。則以佛法。為不可忤矣。二者皆見其一偏耳。",
    "X76n1516_005:0058c03": "佛老之道。非一人私說也。自有天地。而有是道矣。",
    "X76n1516_005:0058c04": "古之君子。以之治氣養心。其高不可嬰。其潔不可",
    "X76n1516_005:0058c05": "溷。天地神人。皆將望而敬之。聖人所以不疾而速。",
    "X76n1516_005:0058c06": "不行而至者。用此道也。道之於物。無所不在。而尚",
    "X76n1516_005:0058c07": "可非乎。誠以形器治天下。導之以禮樂。齊之以政",
    "X76n1516_005:0058c08": "刑。道行於其間。而民不知。萬物竝育而不相害。道",
    "X76n1516_005:0058c09": "竝行而不相悖。泯然不見其際。而天下化。不亦周",
    "X76n1516_005:0058c10": "孔之遺意也哉(見通鑑議)。",
    "X76n1516_005:0058c12": "歷代編年釋氏通鑑卷第五"
}