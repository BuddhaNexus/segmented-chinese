{
    "T26n1538_007:0527b17": "施設論卷第七",
    "T26n1538_007:0527b19": "譯經三藏朝散大夫試光祿卿",
    "T26n1538_007:0527b20": "光梵大師賜紫沙門臣惟淨",
    "T26n1538_007:0527b21": "等奉　詔譯",
    "T26n1538_007:0527b22": "對法大論中因施設門第十三",
    "T26n1538_007:0527b23": "如經所說，一性所成有多種類。今問：何因",
    "T26n1538_007:0527b24": "其事如是？答：謂如苾芻引世間定，先得離欲，",
    "T26n1538_007:0527b25": "次不艱苦，復不流散。由彼發起生長積集，後",
    "T26n1538_007:0527b26": "起化事。其所發起生長積集作化事已，隨其",
    "T26n1538_007:0527b27": "意樂，或化人身、或化象身、或化馬身、或化",
    "T26n1538_007:0527b28": "牛身、或化飛禽身、或化車相、或化樹相、或牆",
    "T26n1538_007:0527b29": "壁相，若來若去、若出若入往返自在。由此因",
    "T26n1538_007:0527c01": "故，其事如是。",
    "T26n1538_007:0527c02": "如經所說，有多種類還歸一性。今問：何因其",
    "T26n1538_007:0527c03": "事如是？答：謂如苾芻隨諸狀貌形質事相，或",
    "T26n1538_007:0527c04": "化人身、或化象身、或化馬身、或化牛身、或化",
    "T26n1538_007:0527c05": "飛禽身、或化車相、或化樹相、或牆壁相，若來",
    "T26n1538_007:0527c06": "若去、若出若入。隨諸化事，功用輕捷。彼等化",
    "T26n1538_007:0527c07": "功種種事相，化已隱沒而悉不現。由此因故，",
    "T26n1538_007:0527c08": "其事如是。",
    "T26n1538_007:0527c09": "如經所說，諸變化中若來若去，隨其知見各",
    "T26n1538_007:0527c10": "各有異。今問：何因其事如是？答：謂若有人欲",
    "T26n1538_007:0527c11": "化來相，先自起念：「云何令人不能見我、不能",
    "T26n1538_007:0527c12": "知我。」念已即當入於定中，騰越牆壁隨意而",
    "T26n1538_007:0527c13": "來。此即來相，人不能見。",
    "T26n1538_007:0527c14": "云何去相人不能見？謂若有人欲化去相，先",
    "T26n1538_007:0527c15": "自起念：「云何令人不能見我、不能知我。」念已",
    "T26n1538_007:0527c16": "即當入於定中，騰越牆壁隨意而去。由如是",
    "T26n1538_007:0527c17": "故，去相不見。謂以定中所化來相即是去",
    "T26n1538_007:0527c18": "相，所化去相即是來相。如是知見，隨其所",
    "T26n1538_007:0527c19": "起，各各有異、各各了知。智者隨應以明慧",
    "T26n1538_007:0527c20": "性，於無相中而起有相，廣大利智普遍開",
    "T26n1538_007:0527c21": "曉。由此因故，其事如是。",
    "T26n1538_007:0527c22": "如經所說，騰越牆壁、或越山石，其身不著隨",
    "T26n1538_007:0527c23": "意而去如在空中。今問：何因其事如是？答：",
    "T26n1538_007:0527c24": "謂如苾芻入於空定，於其定中騰越牆壁、",
    "T26n1538_007:0527c25": "或越山石，其身不著隨意而去如在空中，所",
    "T26n1538_007:0527c26": "越一切山石牆壁猶如虛空，悉無障礙。",
    "T26n1538_007:0527c27": "如經所說，有能入地如水、履水如地。今問：何",
    "T26n1538_007:0527c28": "因其事如是？答：謂如苾芻入水定時，自地昇",
    "T26n1538_007:0527c29": "沈起伏無礙，如履水中昇沈亦然，不斷其",
    "T26n1538_007:0528a01": "流隨意而往，在地如水、履水如地。由此因",
    "T26n1538_007:0528a02": "故，其事如是。",
    "T26n1538_007:0528a03": "如經所說，有能空中先盤結坐，即坐而行，狀",
    "T26n1538_007:0528a04": "若飛禽履空自在。今問：何因其事如是？答：",
    "T26n1538_007:0528a05": "謂如苾芻引世間定，先得離欲，次不艱苦，復",
    "T26n1538_007:0528a06": "不流散。由彼發起生長積集後起化事，隨處",
    "T26n1538_007:0528a07": "地方，能於空中或坐或行，及於空中化大火",
    "T26n1538_007:0528a08": "聚猛焰熾盛，或化煙相、或煙幢相、或化風",
    "T26n1538_007:0528a09": "輪空中吹鼓、或風輪中乘象而行、或化車",
    "T26n1538_007:0528a10": "相、或馬或人、或化牆壁、或化樹相、或化飛",
    "T26n1538_007:0528a11": "禽。隨諸化相，人所共見，咸皆起念驚怪歎",
    "T26n1538_007:0528a12": "異，各各了知神通之力其狀如是，此乃善",
    "T26n1538_007:0528a13": "修神足智力。由此因故，其事如是。",
    "T26n1538_007:0528a14": "如經所說，或有人，能於虛空中舉手捫觸日",
    "T26n1538_007:0528a15": "月二相。今問：何因其事如是：答：謂如苾芻在",
    "T26n1538_007:0528a16": "於定中，以其日從日輪中出、以其月從月輪",
    "T26n1538_007:0528a17": "中出，乃從定中起神通事，即以手捫虛空摩",
    "T26n1538_007:0528a18": "觸日月，定通力故，隨意無礙。",
    "T26n1538_007:0528a19": "如經所說，有人能於梵界往來隨意自在。今",
    "T26n1538_007:0528a20": "問：何因其事如是？答：謂有苾芻引世間定，",
    "T26n1538_007:0528a21": "先得離欲，次不艱苦，復不流散。由彼發起生",
    "T26n1538_007:0528a22": "長積集後起化事，身心和融混而為一，心即",
    "T26n1538_007:0528a23": "于身、身即于心，身心相即運用和融。譬如世",
    "T26n1538_007:0528a24": "間酥蜜水油混融一處。在定苾芻亦復如是，",
    "T26n1538_007:0528a25": "身心和融、輕安柔軟、心想自在，隨意能往梵",
    "T26n1538_007:0528a26": "天界中，高下騰越悉無障礙。譬如造篋笥人，",
    "T26n1538_007:0528a27": "持以篋笥，騰舉運用隨意無礙。又如乞食苾",
    "T26n1538_007:0528a28": "芻，得所施食墮在鉢中，騰舉運用亦無障",
    "T26n1538_007:0528a29": "礙。在定苾芻亦復如是，身心柔軟，輕安想生，",
    "T26n1538_007:0528b01": "騰舉運用悉無障礙，乃至梵天宮殿舉心即",
    "T26n1538_007:0528b02": "到。色力增盛、勢用堅強，於梵天界往來自在。",
    "T26n1538_007:0528b03": "如經所說，佛於一時謂尊者阿難言：「汝可知",
    "T26n1538_007:0528b04": "不？我以如是意所成身、以神通力，隨意能往",
    "T26n1538_007:0528b05": "梵天宮殿。」阿難白佛言：「如是如是。我知世尊",
    "T26n1538_007:0528b06": "即以如是四大所成麁重色身，隨意能往梵",
    "T26n1538_007:0528b07": "天宮殿。」佛言：「阿難！我知如是色身麁重四大，",
    "T26n1538_007:0528b08": "和合父母不淨羯邏藍等眾緣所成。雖假以",
    "T26n1538_007:0528b09": "飲食衣服澡沐資養種種治事，終歸磨滅破",
    "T26n1538_007:0528b10": "散之法，頗能往彼梵天宮殿？」阿難白佛言：",
    "T26n1538_007:0528b11": "「能往。世尊！能往。善逝！」「如世間鐵及耕犁具，",
    "T26n1538_007:0528b12": "當在鼓鑄，炎火熾盛未出火時，而彼鐵具即",
    "T26n1538_007:0528b13": "皆輕利，加復柔軟易為舒卷。遇涼冷時，彼",
    "T26n1538_007:0528b14": "諸鐵具厚重堅硬而難舒卷。阿難！如來亦復",
    "T26n1538_007:0528b15": "如是。若時身心和融，輕安想生，加復柔軟調",
    "T26n1538_007:0528b16": "暢安適，隨意能往梵天宮殿。又復當知，若心",
    "T26n1538_007:0528b17": "不相續，即心無依止、心無繫屬。以心無依止、",
    "T26n1538_007:0528b18": "無繫屬故，身即自在。」",
    "T26n1538_007:0528b19": "又問：何因所化之人，能於空中隨意而行？答：",
    "T26n1538_007:0528b20": "能化自在，所化亦然。以化力故，在空如地。由",
    "T26n1538_007:0528b21": "此因故，空中能行。",
    "T26n1538_007:0528b22": "又問：何因所化之人，空中能住？答：能化自在，",
    "T26n1538_007:0528b23": "所化亦然。以化力故，化空如地。由此因故，空",
    "T26n1538_007:0528b24": "中能住。",
    "T26n1538_007:0528b25": "又問：何因所化之人，空中能坐？答：能化自在，",
    "T26n1538_007:0528b26": "所化亦然。故於空中，化坐分位。由此因故，空",
    "T26n1538_007:0528b27": "中能坐。",
    "T26n1538_007:0528b28": "又問：何因所化之人，能於空中安布床位隨",
    "T26n1538_007:0528b29": "意而臥？答：能化自在，所化亦然，故於空中布",
    "T26n1538_007:0528c01": "設床位。由此因故，空中能臥。",
    "T26n1538_007:0528c02": "此如是等，餘諸神通功力化事，如其所說，隨",
    "T26n1538_007:0528c03": "意應知。",
    "T26n1538_007:0528c04": "因施設門第十四",
    "T26n1538_007:0528c05": "問曰：有何分量，知天降雨？答：有八種雲。彼第",
    "T26n1538_007:0528c06": "一雲，高一由旬半。第二雲，高五俱盧舍。第三",
    "T26n1538_007:0528c07": "雲，高一由旬量。第四雲，高三俱盧舍。第五雲，",
    "T26n1538_007:0528c08": "高半由旬量。第六雲，高一俱盧舍。第七雲，高",
    "T26n1538_007:0528c09": "半俱盧舍。第八雲，高俱盧舍中四分之一。諸",
    "T26n1538_007:0528c10": "雲住已，天雨不雨其復不定。",
    "T26n1538_007:0528c11": "又問：何因劫初時人，乘雲高起一由旬半，一",
    "T26n1538_007:0528c12": "切地中而悉降雨？答：劫初時人具大威德，彼",
    "T26n1538_007:0528c13": "大力龍而悉尊仰，故能乘雲高由旬半，一切",
    "T26n1538_007:0528c14": "地中而悉降雨。今時人者威德減少，大力勢",
    "T26n1538_007:0528c15": "龍不生尊仰。是故今時乘雲能起半俱盧舍，",
    "T26n1538_007:0528c16": "天中降雨。由此因故，其事如是。",
    "T26n1538_007:0528c17": "又問：何因或時天中不降其雨？答：有八種因",
    "T26n1538_007:0528c18": "天不降雨。何等為八？",
    "T26n1538_007:0528c19": "一者合降雨時，電光閃爍、大雲振吼。四方",
    "T26n1538_007:0528c20": "冷風飄揚吹鼓。占候之人不能明了，但自說",
    "T26n1538_007:0528c21": "言：「天將降雨。」或復大地火界增勇，即以此",
    "T26n1538_007:0528c22": "緣天雨隱息。如是乃名第一種因天不降雨。",
    "T26n1538_007:0528c23": "二者合降雨時，電光閃爍、大雲振吼，四方冷",
    "T26n1538_007:0528c24": "風飄揚吹鼓。占候之人不能明了，但自說言：",
    "T26n1538_007:0528c25": "「天將降雨。」或復空中猛風吹鼓，乃使其雨墮",
    "T26n1538_007:0528c26": "彼遼逈曠野空舍。如是乃名第二種因天不",
    "T26n1538_007:0528c27": "降雨。",
    "T26n1538_007:0528c28": "三者合降雨時，電光閃爍、大雲振吼，四方",
    "T26n1538_007:0528c29": "冷風飄揚吹鼓。占候之人不能明了，但自說",
    "T26n1538_007:0529a01": "言：「天將降雨。」或復羅睺阿修羅王二手執障，",
    "T26n1538_007:0529a02": "使雨墮於大海之中。如是乃名第三種因天",
    "T26n1538_007:0529a03": "不降雨。",
    "T26n1538_007:0529a04": "四者合降雨時，電光閃爍、大雲振吼，四方",
    "T26n1538_007:0529a05": "冷風飄揚吹鼓。占候之人不能明了，但自說",
    "T26n1538_007:0529a06": "言：「天將降雨。」或復行雨天官迷醉放逸，以放",
    "T26n1538_007:0529a07": "逸故不能降雨。如是乃名第四種因天不降",
    "T26n1538_007:0529a08": "雨。",
    "T26n1538_007:0529a09": "五者合降雨時，電光閃爍、大雲振吼，四方",
    "T26n1538_007:0529a10": "冷風飄揚吹鼓。占候之人不能明了，但自說",
    "T26n1538_007:0529a11": "言：「天將降雨。」或復人民多行非法險惡之行，",
    "T26n1538_007:0529a12": "以行非法險惡行故天不降雨。如是乃名第",
    "T26n1538_007:0529a13": "五種因天不降雨。",
    "T26n1538_007:0529a14": "六者合降雨時，或有神通天子，以彼神通威",
    "T26n1538_007:0529a15": "力，隨雨分量而悉制止。如是乃名第六種",
    "T26n1538_007:0529a16": "因天不降雨。",
    "T26n1538_007:0529a17": "七者以其人民業障法合如是，於此界中天",
    "T26n1538_007:0529a18": "不降雨。如是乃名第七種因天不降雨。",
    "T26n1538_007:0529a19": "八者或復愆雨澤時精實祈求，以彼神通威",
    "T26n1538_007:0529a20": "力天子制而不降。如是乃名第八種因天不",
    "T26n1538_007:0529a21": "降雨。",
    "T26n1538_007:0529a22": "又問：何因能使上天依時降雨？答：有八種因",
    "T26n1538_007:0529a23": "能降天雨。何等為八？",
    "T26n1538_007:0529a24": "一者龍威力故天即降雨；二者夜叉威力故",
    "T26n1538_007:0529a25": "天即降雨；三者鳩盤茶威力故天即降雨；",
    "T26n1538_007:0529a26": "四者天威力故天即降雨；五者人威力故天",
    "T26n1538_007:0529a27": "即降雨；六者神通力故天即降雨；七者法合",
    "T26n1538_007:0529a28": "依時而自降雨；八者精實祈求天即降雨。",
    "T26n1538_007:0529a29": "又問：何因盛夏熱時及雨際時廣多天雨？答：",
    "T26n1538_007:0529b01": "彼二時者，諸龍歡喜以為節令，自空騰躍適",
    "T26n1538_007:0529b02": "悅而來。龍喜悅故，於彼二時多降天雨。或復",
    "T26n1538_007:0529b03": "民行正法、修營善業，善力所資，自然二時多",
    "T26n1538_007:0529b04": "降天雨。",
    "T26n1538_007:0529b05": "又問：何因天降雨時結而成渧？答：二方猛風",
    "T26n1538_007:0529b06": "吹歸一聚，故降澍時結以成渧。或復人造惡",
    "T26n1538_007:0529b07": "業，惡力所資、非人動亂。如斯相者，大無義",
    "T26n1538_007:0529b08": "利。由此因故，其事如是。",
    "T26n1538_007:0529b09": "又問：何因大雨之中而有其雹？答：二方冷風",
    "T26n1538_007:0529b10": "吹雨一聚成渧墮地，地復堅硬，下風所吹或",
    "T26n1538_007:0529b11": "時作雪、或作猛雨。由此因故，其事如是。",
    "T26n1538_007:0529b12": "又問：何因有電光出？答：二方猛惡熱風所吹，",
    "T26n1538_007:0529b13": "二風相擊，故有電光自風而出。由此因故，其",
    "T26n1538_007:0529b14": "事如是。",
    "T26n1538_007:0529b15": "又問：何因雨中有其霹靂振舉？答：謂以下",
    "T26n1538_007:0529b16": "方有大猛火，色狀熾炎，即火界增勇。火增勇",
    "T26n1538_007:0529b17": "故，即風增勇。風增勇故，有水來去。由此因",
    "T26n1538_007:0529b18": "故，其事如是。",
    "T26n1538_007:0529b19": "又問：何因雲有青色？答：謂以水界流潤性故。",
    "T26n1538_007:0529b20": "又問：何因有黃有赤？答：謂以火界溫燥性故。",
    "T26n1538_007:0529b21": "又問：何因有其白色？答：謂以諸界和合性故。",
    "T26n1538_007:0529b22": "由此應知雲相有其青黃赤白。",
    "T26n1538_007:0529b23": "又問：何因世間諸味：有其苦醋及辛鹹淡？答：",
    "T26n1538_007:0529b24": "謂以諸界互違害故。由此因故，其事如是。",
    "T26n1538_007:0529b25": "又問：何因有其甘味？答：謂以諸界和合性故。",
    "T26n1538_007:0529b26": "由此因故，其事如是。",
    "T26n1538_007:0529b27": "又問：何因世諸物中有其麁重及堅硬者？答：",
    "T26n1538_007:0529b28": "謂以地界堅強性增。",
    "T26n1538_007:0529b29": "又問：何因有其軟滑及調適者？答：謂以水界",
    "T26n1538_007:0529c01": "流潤性增。由此因故，其事如是。",
    "T26n1538_007:0529c02": "施設論卷第七"
}