{
    "T24n1464_004:0864c16": "2鼻奈耶卷第四",
    "T24n1464_004:0864c18": "姚秦涼州沙門竺佛念譯",
    "T24n1464_004:0864c19": "僧殘法之二媒嫁戒",
    "T24n1464_004:0864c20": "佛遊舍衛國祇樹給孤獨園。爾時有一比丘",
    "T24n1464_004:0864c21": "名迦留，鹿園子母字於中止住，廣有知識，國王",
    "T24n1464_004:0864c22": "大臣長者梵志所求衣食臥具病瘦醫藥。時",
    "T24n1464_004:0864c23": "大有長者婦女便作是念：「此迦留比丘廣有",
    "T24n1464_004:0864c24": "知識，國王大臣長者梵志無不識者，所求盡",
    "T24n1464_004:0864c25": "得。我等共往誘訹迦留比丘，使至他家。」時諸",
    "T24n1464_004:0864c26": "婦女即往詣迦留比丘所，白比丘言：「尊者廣",
    "T24n1464_004:0864c27": "有知識國王大臣，所求盡得。欲相勞屈，為我",
    "T24n1464_004:0864c28": "等行至某甲家，聞汝女端政、我兒亦復端政，",
    "T24n1464_004:0864c29": "可嫁卿女為我子婦，門族種姓亦不相減。我",
    "T24n1464_004:0865a01": "雇君，君為我往。」時此比丘即隨是語，即往",
    "T24n1464_004:0865a02": "媒嫁女人。復有一寡婦，囑比丘言：「往至某甲",
    "T24n1464_004:0865a03": "長者家，作是語：『此某甲婦端政無雙，可為作",
    "T24n1464_004:0865a04": "夫。若不作婦，可與私通。』」此比丘即媒此事。復",
    "T24n1464_004:0865a05": "有一長者，語比丘言：「尊者廣有知識，國王大",
    "T24n1464_004:0865a06": "臣長者梵志，為我故往至某甲家，語某甲婦",
    "T24n1464_004:0865a07": "女：『卿又無夫，我既無婦。我是大長者，能與我",
    "T24n1464_004:0865a08": "作婦不？』」諸長者囑及比丘，如是非一。時此比",
    "T24n1464_004:0865a09": "丘即往至諸婦女家，具傳此事。其中婦女或",
    "T24n1464_004:0865a10": "有從意者、或不從者。其不從者展轉語諸親",
    "T24n1464_004:0865a11": "里，諸長者聞是語各各怨恨：「此沙門釋子",
    "T24n1464_004:0865a12": "自稱譽精進，今方似商人販賣媒嫁男女。」諸",
    "T24n1464_004:0865a13": "長者聞是，語其中有行十二法比丘。諸比丘",
    "T24n1464_004:0865a14": "聞愁罔，不知當何答，往白世尊。世尊知而",
    "T24n1464_004:0865a15": "問迦留比丘：「審為此事不？」答：「審然。世尊！」世尊",
    "T24n1464_004:0865a16": "告：「汝違比丘行。汝出家學道，媒嫁女人以為",
    "T24n1464_004:0865a17": "歡樂。有死亡時汝亦在中，歡樂時汝亦在中。",
    "T24n1464_004:0865a18": "汝非沙門行，汝為沙門，執奴僕使。」世尊無數",
    "T24n1464_004:0865a19": "方便誨責已，集和合僧，備十功德，佛為沙門",
    "T24n1464_004:0865a20": "結戒：「若比丘用心，媒嫁女與男、媒男與女、媒",
    "T24n1464_004:0865a21": "嫁寡婦與傍夫，僧伽婆施沙。」",
    "T24n1464_004:0865a22": "佛世尊遊舍衛國祇樹給孤獨園。彼迦留比",
    "T24n1464_004:0865a23": "丘廣識諸長者，導諸長者施設福事。諸長",
    "T24n1464_004:0865a24": "者夫婦自共鬪諍，此比丘往教使和解，牽捉",
    "T24n1464_004:0865a25": "使共宿。餘長者親里笑此比丘所為：「我等所",
    "T24n1464_004:0865a26": "應和解者，反更比丘為。」諸長者懷嫉妬心，即",
    "T24n1464_004:0865a27": "往語諸比丘。諸比丘不知當何報，往至佛所",
    "T24n1464_004:0865a28": "具白世尊。世尊告曰：「諸比丘不得至彼家和",
    "T24n1464_004:0865a29": "合合偶。」時世尊緣此事，集和合僧，備十功德，",
    "T24n1464_004:0865b01": "佛為沙門結戒：「若比丘用心，媒嫁女與男、媒",
    "T24n1464_004:0865b02": "男與女、媒若嫁寡婦與傍夫，下及和解合",
    "T24n1464_004:0865b03": "偶，僧伽婆施沙。男有三婦：一劫掠得、二財",
    "T24n1464_004:0865b04": "買得、三結髮婦。若比丘於此三婦中語其夫：",
    "T24n1464_004:0865b05": "『可與此婦臥置。』彼婦鬪諍和解，僧伽婆施沙。",
    "T24n1464_004:0865b06": "若比丘解放畜生合其牝牡，僧伽婆施沙。」",
    "T24n1464_004:0865b07": "佛世尊遊羅閱祇竹園迦蘭陀所。時達貳比",
    "T24n1464_004:0865b08": "丘瓦陶家子便作是念：「我工陶作，無與我等",
    "T24n1464_004:0865b09": "者。我既盛壯前造木舍，阿闍世王欲取吾殺。",
    "T24n1464_004:0865b10": "我今當作瓦舍於中住。」便和泥造大舍，瓦戶",
    "T24n1464_004:0865b11": "瓦閾、瓦楣額瓦窓牖、瓦龍牙杙瓦衣架。時",
    "T24n1464_004:0865b12": "此比丘收拾薪草枝葉蓬蒿，放火燒此坏舍，",
    "T24n1464_004:0865b13": "火炎盛熾，國人無不見者。燒瓦舍竟，周行分",
    "T24n1464_004:0865b14": "衛，「六十日我所乞者，集會諸比丘入舍。」佛見",
    "T24n1464_004:0865b15": "此事，知而告阿難曰：「汝著衣來，我欲至某處",
    "T24n1464_004:0865b16": "觀看。」時世尊將阿難至達貳比丘瓦舍所。世",
    "T24n1464_004:0865b17": "尊遙見瓦舍火炎熾盛，世尊知而問阿難：「此",
    "T24n1464_004:0865b18": "是何物，炎火乃爾熾盛？」時尊者阿難具白世",
    "T24n1464_004:0865b19": "尊。世尊告曰：「汝往，阿難！壞此瓦舍。所以然",
    "T24n1464_004:0865b20": "者，當為後世人故。於吾此法初不見有作瓦",
    "T24n1464_004:0865b21": "舍者。」時阿難即往壞此瓦舍。達貳比丘二月",
    "T24n1464_004:0865b22": "分衛，還到羅閱城。達貳遙見瓦舍壞，就看",
    "T24n1464_004:0865b23": "起恚意，問比住比丘：「誰來壞此瓦舍？」答：「世尊",
    "T24n1464_004:0865b24": "來壞。」達貳言：「審世尊壞者，當復如之何？」",
    "T24n1464_004:0865b25": "佛世尊遊釋羇瘦釋種迦維羅越尼拘陀園。爾",
    "T24n1464_004:0865b26": "時迦維羅越釋種新造大堂舍，新成不久，量",
    "T24n1464_004:0865b27": "度尺寸不失其法，門向東方。迦維羅越諸釋",
    "T24n1464_004:0865b28": "種聞佛已至在尼拘陀園，便作是念：「我等造",
    "T24n1464_004:0865b29": "作此舍，新成不久，量度尺寸不失其法，戶向",
    "T24n1464_004:0865c01": "東方。未有住者。沙門婆羅門釋種釋種子，先",
    "T24n1464_004:0865c02": "當請佛及比丘僧入舍，施設飲食留佛一宿，",
    "T24n1464_004:0865c03": "及比丘僧，當得大福利。」時諸釋種出迦維羅",
    "T24n1464_004:0865c04": "越城東門，詣尼拘陀園。爾時世尊與無數眾",
    "T24n1464_004:0865c05": "圍繞說法，釋種遙見世尊坐樹間，端政無比",
    "T24n1464_004:0865c06": "身如金山，諸天人師最尊第一，三十二相自",
    "T24n1464_004:0865c07": "莊嚴身。釋種見已，各下車馬前至佛所，頭面",
    "T24n1464_004:0865c08": "禮足在一面坐。世尊與諸釋種說法，使意歡",
    "T24n1464_004:0865c09": "喜。時世尊與諸釋種說法已默然。諸釋種從",
    "T24n1464_004:0865c10": "坐起，偏袒右肩右膝著地叉手向佛，白世尊",
    "T24n1464_004:0865c11": "言：「我等，世尊！於迦維羅越造大堂舍，新成不",
    "T24n1464_004:0865c12": "久，量度尺寸不失其法，戶向東方。然未有住",
    "T24n1464_004:0865c13": "者，沙門婆羅門釋種子。願世尊將比丘僧到",
    "T24n1464_004:0865c14": "彼觀看，當使我得大福利。」時世尊默然可之。",
    "T24n1464_004:0865c15": "時諸釋種見世尊默然可已，從坐而起，頭面",
    "T24n1464_004:0865c16": "禮足各繞三匝如去。至新堂舍，鏟治掃灑",
    "T24n1464_004:0865c17": "敷諸坐具，氍毺㲩㲪白㲲休，持𭯜㲲布地，",
    "T24n1464_004:0865c18": "瓶盛好水，以好淨油白㲲為炷然大明燈。如",
    "T24n1464_004:0865c19": "是供養不可稱數。復往世尊所，頭面禮足叉",
    "T24n1464_004:0865c20": "手向佛，白世尊言：「微供已辦，今正是時。」時",
    "T24n1464_004:0865c21": "世尊食後著衣持鉢莊嚴，及比丘僧，往詣新",
    "T24n1464_004:0865c22": "講堂所。在外洗足，入講堂中，遍觀堂已就大",
    "T24n1464_004:0865c23": "高座，顏色和悅。比丘僧亦洗足入講堂中，次",
    "T24n1464_004:0865c24": "第西壁下東向坐。時諸釋種在外洗足，入講",
    "T24n1464_004:0865c25": "堂中，東壁下西向坐。爾時世尊即於其夜見",
    "T24n1464_004:0865c26": "眾會定，為釋種說法。無數方便說法已，世尊",
    "T24n1464_004:0865c27": "告曰：「夜欲過半，各從所宜。」時諸釋種從坐起",
    "T24n1464_004:0865c28": "禮佛而去。爾時世尊見諸釋種去未久，觀",
    "T24n1464_004:0865c29": "諸比丘心宜，唱：「皆寂靖，皆寂靖，深入微妙",
    "T24n1464_004:0866a01": "種種三昧。」世尊告目揵連：「唱皆寂靖，皆寂",
    "T24n1464_004:0866a02": "靖，比丘眾深入微妙種種三昧。吾今使汝為",
    "T24n1464_004:0866a03": "比丘僧說法，我今患脊痛不堪說法。」時目犍",
    "T24n1464_004:0866a04": "連從佛受教，唱默然寂靖。時世尊四疊襞",
    "T24n1464_004:0866a05": "憂多僧敷床上，僧伽梨著頭前，右脇臥師子",
    "T24n1464_004:0866a06": "座，累膝互屈申脚，繫意念明何時當曉。時尊",
    "T24n1464_004:0866a07": "者目犍連告諸比丘：「向者面被世尊教，從佛",
    "T24n1464_004:0866a08": "承受此名無聞之聞法。如比丘無聞能行、如",
    "T24n1464_004:0866a09": "比丘聞能行。云何比丘無聞能行？於此比丘",
    "T24n1464_004:0866a10": "中，比丘若眼見色念色，色著不念，色色離",
    "T24n1464_004:0866a11": "意，不專一意解脫，智慧解脫如實不解，諸惡",
    "T24n1464_004:0866a12": "法所生處故在不滅，不得有餘無餘處。此謂",
    "T24n1464_004:0866a13": "比丘無聞能行，念色著色者。耳聲、鼻香、舌味、",
    "T24n1464_004:0866a14": "身細滑、心法念色法著，不念色法，法離意",
    "T24n1464_004:0866a15": "不專一意，解脫智慧解脫如實不解，諸惡法",
    "T24n1464_004:0866a16": "所生處故在不滅，不得有餘無餘處。此謂比",
    "T24n1464_004:0866a17": "丘心意法著無聞能行，作是無聞行者，比丘！魔",
    "T24n1464_004:0866a18": "得其便，壞敗其意。若眼見魔，魔則得眼便。耳",
    "T24n1464_004:0866a19": "鼻舌身意見魔者，魔得其便。譬如比丘！有乾",
    "T24n1464_004:0866a20": "竹葦叢，若碎毫聚，以火往燒四方，豈有不",
    "T24n1464_004:0866a21": "然者乎！如是比丘若眼見魔，魔則得眼便，壞",
    "T24n1464_004:0866a22": "敗其意。如是耳鼻舌身意法，魔得其便。如是",
    "T24n1464_004:0866a23": "比丘為色所降，不能降伏色聲香味細滑法。",
    "T24n1464_004:0866a24": "比丘為法所降，不能降伏法。為色所降、為法",
    "T24n1464_004:0866a25": "所降，不能降伏惡法。不能降伏惡法，則生諸",
    "T24n1464_004:0866a26": "結增長種，後世苦生老病死。如是比丘，此謂",
    "T24n1464_004:0866a27": "無聞能行。云何比丘聞能行？於此比丘中，比",
    "T24n1464_004:0866a28": "丘若眼見色念色，色不著不念色，色離心，得",
    "T24n1464_004:0866a29": "專一則得意解脫止也、智慧解脫觀也，如實知，法所",
    "T24n1464_004:0866b01": "生處即滅不起，得有餘無餘處。此謂比丘若",
    "T24n1464_004:0866b02": "眼見色聞則能行眼見色，不著聲香味細滑",
    "T24n1464_004:0866b03": "法，念色法不著。不念色法已。離心得專一。則",
    "T24n1464_004:0866b04": "得意解脫。智慧解脫，如實知。惡法所生處，即",
    "T24n1464_004:0866b05": "滅不起，得有餘無餘處。此謂比丘意法知聞則",
    "T24n1464_004:0866b06": "能行。如是比丘作是行者，魔在在處處不得",
    "T24n1464_004:0866b07": "其便，不能壞敗。譬如有人造作石舍若堂，復",
    "T24n1464_004:0866b08": "重泥塗其上四面，執炬燒之而不能然。如是",
    "T24n1464_004:0866b09": "比丘在在處處眼見魔，魔不能得便，耳鼻舌",
    "T24n1464_004:0866b10": "身意魔不得便。此則比丘能降伏色，不為色",
    "T24n1464_004:0866b11": "所降。如是聲香味細滑法，比丘能降伏法，不",
    "T24n1464_004:0866b12": "為法所降。不造來世惡法，眾結不與，生老病",
    "T24n1464_004:0866b13": "死苦斷。此謂比丘聞則能行。」時世尊從臥起，",
    "T24n1464_004:0866b14": "脊痛間結跏趺坐。時世尊告尊者摩訶目",
    "T24n1464_004:0866b15": "犍連：「汝向為諸比丘說無聞之聞法耶？」答：「唯",
    "T24n1464_004:0866b16": "然世尊。」時世尊歎目揵連：「善哉善哉！目連！汝",
    "T24n1464_004:0866b17": "數數與諸比丘說法，莫使斷絕。」是時世尊告",
    "T24n1464_004:0866b18": "諸比丘：「奉持無聞之聞法誦習，為眾生故演",
    "T24n1464_004:0866b19": "此句義，諸天世人得聞此法。」時世尊以達貳",
    "T24n1464_004:0866b20": "比丘故，告諸比丘：「此釋種長者造作堂舍，",
    "T24n1464_004:0866b21": "量度尺寸不失其法，門正向東。世人尚爾，況",
    "T24n1464_004:0866b22": "汝達貳於吾法中所不許而作瓦舍？」世尊因",
    "T24n1464_004:0866b23": "此事，備十功德，為沙門結戒：「若比丘自用如",
    "T24n1464_004:0866b24": "達貳作瓦舍者，僧伽婆施沙。自為自作主，",
    "T24n1464_004:0866b25": "當有限量。彼舍限量者，長十二肘，是如來舒",
    "T24n1464_004:0866b26": "手右指盡兩端廣七肘。於其間呼持法比丘，持法",
    "T24n1464_004:0866b27": "比丘當以法量，不以婬怒癡量。若以婬怒癡",
    "T24n1464_004:0866b28": "量者，不得作舍。比丘自求索作舍，自為自",
    "T24n1464_004:0866b29": "作主，又不呼持法比丘，過限量者，僧伽婆",
    "T24n1464_004:0866c01": "施沙。」上「自為」已下是戒語，非鼻奈經",
    "T24n1464_004:0866c02": "佛世尊遊羅閱祇耆闍崛山。爾時有一摩訶",
    "T24n1464_004:0866c03": "羅比丘，於四徼道頭斫大白楊樹用作講堂。",
    "T24n1464_004:0866c04": "時彼樹神抱男負女更三子，從往世尊所，頭",
    "T24n1464_004:0866c05": "面禮足在一面住，白世尊言：「於世尊有摩訶",
    "T24n1464_004:0866c06": "羅比丘，斫大樹臥四徼道頭。此樹是我舍，",
    "T24n1464_004:0866c07": "於今向寒竹園葉落，將此兒子當向何所？」時",
    "T24n1464_004:0866c08": "世尊以大慈悲告語一天：「將此樹神安隱所宜，",
    "T24n1464_004:0866c09": "使過大寒。」彼國街巷無不聞者，皆傳此摩訶",
    "T24n1464_004:0866c10": "羅比丘四徼道頭斫大樹臥持用作堂舍。彼",
    "T24n1464_004:0866c11": "諸長者聞此已，皆嫌比丘所作：「此諸釋子比",
    "T24n1464_004:0866c12": "丘皆言精進不犯嬈人，而斫此大白楊樹持",
    "T24n1464_004:0866c13": "用作堂舍，與我俗人當有何異？」時頭陀沙門",
    "T24n1464_004:0866c14": "聞此不馨問，往白世尊。世尊知而告此摩訶",
    "T24n1464_004:0866c15": "羅比丘曰：「汝實斫此樹那？」時摩訶羅比丘，內",
    "T24n1464_004:0866c16": "懷慚愧外則恥眾，右膝著地叉手白世尊言：",
    "T24n1464_004:0866c17": "「審然。世尊！」世尊告曰：「汝為比丘，常當慈心。云",
    "T24n1464_004:0866c18": "何斫他四徼道神祀大樹持用作堂舍？」世尊",
    "T24n1464_004:0866c19": "以無數方便誨責，集和合僧，備十功德，佛為",
    "T24n1464_004:0866c20": "沙門結戒：「摩訶羅比丘起大堂舍，僧伽婆施",
    "T24n1464_004:0866c21": "沙。若起堂舍，當呼持法比丘并呼檀越。持法",
    "T24n1464_004:0866c22": "比丘來，當語尺丈不使增減。若摩訶羅比丘",
    "T24n1464_004:0866c23": "起大堂，不呼持法比丘及檀越，自用意作者，",
    "T24n1464_004:0866c24": "僧伽婆施沙。」量從檀越也",
    "T24n1464_004:0866c25": "佛世尊在羅閱祇耆闍崛山。爾時王頻毘沙",
    "T24n1464_004:0866c26": "羅告御車者：「汝往嚴駕羽寶車，我欲往世尊",
    "T24n1464_004:0866c27": "所禮拜世尊。」時侍御史即往嚴駕車，來詣",
    "T24n1464_004:0866c28": "王門白王：「勅嚴羽寶車，今已在外。」時王頻",
    "T24n1464_004:0866c29": "毘光澤沙羅第一乘羽寶車出羅閱城，詣耆闍",
    "T24n1464_004:0867a01": "崛山。往世尊所。下車上山。剎利王法却五威",
    "T24n1464_004:0867a02": "儀。解劍、却蓋、脫珠冠、去玉柄拂及金鏤屣，從",
    "T24n1464_004:0867a03": "人留後，少將步人前至佛所，頭面禮足在一",
    "T24n1464_004:0867a04": "面坐。其諸從人中有禮佛者、揖讓者、有合手",
    "T24n1464_004:0867a05": "敬者、有遙觀佛者。爾時世尊與王說法，諸",
    "T24n1464_004:0867a06": "人寂然無聲。時王頻毘沙羅聞佛說法，即",
    "T24n1464_004:0867a07": "從坐起，右膝著地偏袒右肩，叉手白世尊言：",
    "T24n1464_004:0867a08": "「明日設淨微食，願世尊及僧臨顧。」須臾世尊",
    "T24n1464_004:0867a09": "默然受頻毘沙羅請。時王見世尊默然可，",
    "T24n1464_004:0867a10": "從坐起頭面禮足，繞佛三匝而去。還詣所在，",
    "T24n1464_004:0867a11": "即於其夜具好飲食敷好坐具，告一傍臣：「汝",
    "T24n1464_004:0867a12": "往世尊所，持我名字問訊世尊。飲食已辦，今",
    "T24n1464_004:0867a13": "正是時。」時此臣受王教已往詣佛所，頭面禮",
    "T24n1464_004:0867a14": "足而白世尊：「飲食已辦，今正是時。」爾時世尊",
    "T24n1464_004:0867a15": "到時著衣持鉢，及比丘僧往詣王宮，各次第",
    "T24n1464_004:0867a16": "坐。時王頻毘沙羅見佛比丘僧坐定，自行",
    "T24n1464_004:0867a17": "澡水，次行種種飲食，自手斟酌不以為勞。眾",
    "T24n1464_004:0867a18": "食已訖，王在一面坐。須臾從坐起，叉手向佛",
    "T24n1464_004:0867a19": "白世尊言：「願世尊及比丘僧受我夏坐。於此",
    "T24n1464_004:0867a20": "羅閱祇城，近為世尊立一講堂，尺量應法戶",
    "T24n1464_004:0867a21": "東向，西壁大牖門戶端直。復為比丘僧起五",
    "T24n1464_004:0867a22": "百房，五百床、五百領薦席、五百拘遙枕各五",
    "T24n1464_004:0867a23": "百，有好供具香粳米。王藏中有病瘦醫藥，持",
    "T24n1464_004:0867a24": "用供佛及比丘僧。」時世尊默然可王所說。時",
    "T24n1464_004:0867a25": "世尊與王達嚫：「梵志事火終身恒續不從他求也，　　續為目",
    "T24n1464_004:0867a26": "佉門也向也前也首也；梵經四部，",
    "T24n1464_004:0867a27": "章句為首。　　諸人民中，　　以王為首。",
    "T24n1464_004:0867a28": "眾水流河，　　以海為首。　　星列空中，",
    "T24n1464_004:0867a29": "月為其首。　　眾熱之中，　　以日為首。",
    "T24n1464_004:0867b01": "上下四域，　　所有諸方，　　兩足人天，",
    "T24n1464_004:0867b02": "三佛為首。」",
    "T24n1464_004:0867b03": "世尊如是說達嚫已還去。食後，世尊因此事",
    "T24n1464_004:0867b04": "集和合僧，告諸比丘：「此，比丘！王者種，把持人",
    "T24n1464_004:0867b05": "民為一切主，住大土界，為國事得大力勢。此",
    "T24n1464_004:0867b06": "王見四道神樹，猶不斫作講堂。作講堂不過",
    "T24n1464_004:0867b07": "量，善量善度，戶向東方，西壁窓牖門戶正直。",
    "T24n1464_004:0867b08": "何故比丘不限作舍？」",
    "T24n1464_004:0867b09": "佛世尊在羅閱祇迦蘭陀竹園。當爾時尊者",
    "T24n1464_004:0867b10": "比丘名陀𩦾末路子，王舍城知分處食、知分",
    "T24n1464_004:0867b11": "處床臥。分諸比丘食，不私親友、不選好惡、不",
    "T24n1464_004:0867b12": "畏不癡，次第下次第上，次第行不違。爾時有",
    "T24n1464_004:0867b13": "名蜜妬路地比丘，次應貧家食。彼比丘食惡",
    "T24n1464_004:0867b14": "食時作是念：「我為苦、我為災、我為困，而彼",
    "T24n1464_004:0867b15": "末路子知已差我食惡食。我當云何報彼怨？」",
    "T24n1464_004:0867b16": "作是念：「無根棄捐謗之。」即爾時彼比丘有妹",
    "T24n1464_004:0867b17": "比丘尼，名蜜妬路姓也。彼比丘尼到彼比丘所，",
    "T24n1464_004:0867b18": "到已接足禮却住一面住已。彼比丘不共語、",
    "T24n1464_004:0867b19": "不讓坐。彼比丘尼便作是念：「今我不犯此諸",
    "T24n1464_004:0867b20": "賢耶？不有苦不有過耶？而此諸賢今日不共",
    "T24n1464_004:0867b21": "我語、不讓我坐。」諸比丘語妹：「汝不知耶。我輩",
    "T24n1464_004:0867b22": "為彼末路子差我惡食而觸嬈我，汝不助我，",
    "T24n1464_004:0867b23": "以是故不共汝語、不讓汝坐。」比丘尼答：「我當",
    "T24n1464_004:0867b24": "云何？」彼比丘曰：「妹！汝去至世尊所，作如是白：",
    "T24n1464_004:0867b25": "『於此，世尊！有何平等？有何可貴？陀𩦾末路子",
    "T24n1464_004:0867b26": "與我共為不淨行棄捐。』」比丘尼答：「云何我當",
    "T24n1464_004:0867b27": "謗真淨比丘梵行無根本棄捐法？當為此耶？」",
    "T24n1464_004:0867b28": "比丘答：「汝若不往白佛者，我不與汝坐起言",
    "T24n1464_004:0867b29": "語。」比丘尼答：「可作是語，但為不應耳。」比丘",
    "T24n1464_004:0867c01": "答：「汝徐徐來，我等先至佛所，汝徐徐來至。」爾",
    "T24n1464_004:0867c02": "時諸比丘往至佛所，頭面禮足在一面坐。坐",
    "T24n1464_004:0867c03": "未久，比丘尼至，頭面禮足在一面立，白世尊",
    "T24n1464_004:0867c04": "言：「於此，世尊！有何平等？有何可貴？陀𩦾比丘",
    "T24n1464_004:0867c05": "與我共為不淨行棄捐法。」爾時同情比丘白",
    "T24n1464_004:0867c06": "世尊言：「審爾。世尊！如比丘尼所言，我等盡知。」",
    "T24n1464_004:0867c07": "爾時尊者陀𩦾比丘在世尊後執拂拂佛。時",
    "T24n1464_004:0867c08": "世尊顧謂陀𩦾比丘：「如汝於今當復何言？今",
    "T24n1464_004:0867c09": "蜜妬路比丘尼云：『有何平等？有何可貴？陀𩦾",
    "T24n1464_004:0867c10": "比丘與我為不淨行棄捐。』」陀𩦾比丘白曰：「唯",
    "T24n1464_004:0867c11": "如來知。唯世尊知。」世尊告曰：「汝今陀𩦾不",
    "T24n1464_004:0867c12": "應引我為證，言：『唯如來知。唯世尊知。』若憶為",
    "T24n1464_004:0867c13": "者當言為，若不憶為者當言不為。」比丘白佛：",
    "T24n1464_004:0867c14": "「不憶也。世尊！不憶也。如來！」爾時世尊告比丘",
    "T24n1464_004:0867c15": "曰：「今陀𩦾比丘所白，此蜜妬路比丘尼自",
    "T24n1464_004:0867c16": "言有是，即是棄捐。」世尊說已從坐起，還入靜",
    "T24n1464_004:0867c17": "室。爾時眾比丘見世尊去不久，數責蜜妬路",
    "T24n1464_004:0867c18": "比丘尼，善責誨及同情比丘：「汝等頗見陀𩦾",
    "T24n1464_004:0867c19": "比丘過不？何時見？云何見？從何誰聞言見？」",
    "T24n1464_004:0867c20": "如是諸比丘數責問其情實。同情比丘答：「自",
    "T24n1464_004:0867c21": "用意瞋恚癡，陀𩦾比丘信清淨梵行。」眾比丘",
    "T24n1464_004:0867c22": "告：「汝等何以自用意瞋恚癡誹謗，今復言陀",
    "T24n1464_004:0867c23": "𩦾比丘信清淨。」如是再三責數同情比丘，作",
    "T24n1464_004:0867c24": "是語也。",
    "T24n1464_004:0867c25": "聞如是，一時佛遊羅閱祇竹園迦蘭陀所。當",
    "T24n1464_004:0867c26": "於是時，尊者陀𩦾比丘，比丘分飯、分付坐席，",
    "T24n1464_004:0867c27": "不自用意、不瞋恚不愚癡，從上至下從下至",
    "T24n1464_004:0867c28": "上，不違威儀。時遇有請，值貧寒家，得惡飯食，",
    "T24n1464_004:0867c29": "便生此念：「甚苦、甚劇、甚厄。此陀𩦾比丘，處",
    "T24n1464_004:0868a01": "我等著此間，我等當與生其過，使墮無根棄",
    "T24n1464_004:0868a02": "捐法。以是故，諸賢！我瞋恚癡說是語耳。陀𩦾",
    "T24n1464_004:0868a03": "比丘信清淨梵行。」爾時世尊從靜室起，還講",
    "T24n1464_004:0868a04": "堂，比丘僧前坐。時諸比丘叉手向佛，具白世",
    "T24n1464_004:0868a05": "尊言：「向者如來入室不久，善責蜜妬路地比",
    "T24n1464_004:0868a06": "丘：『汝等云何見？何時見？從何誰聞言見？』蜜",
    "T24n1464_004:0868a07": "妬路地言：『自用意瞋恚癡，說此語。』」世尊告曰：",
    "T24n1464_004:0868a08": "「云何比丘！我本不說此義耶？念陀𩦾比丘所",
    "T24n1464_004:0868a09": "白，蜜妬路比丘尼自言有是，即墮棄捐。」時世",
    "T24n1464_004:0868a10": "尊因此事，備十功德，佛為沙門結戒：「若比丘",
    "T24n1464_004:0868a11": "憎嫉妬謗彼清淨比丘，不犯無根棄捐法誹",
    "T24n1464_004:0868a12": "謗，我當墮此失梵行。若於後時被責數，言無",
    "T24n1464_004:0868a13": "根棄捐謗。比丘不改者，僧伽婆施沙。」",
    "T24n1464_004:0868a14": "佛世尊遊羅閱城耆闍崛山。當於爾時，尊者",
    "T24n1464_004:0868a15": "陀𩦾比丘在一石室止住。彼諸比丘次第教",
    "T24n1464_004:0868a16": "訓比丘尼，時陀𩦾比丘次應教訓比丘尼。時",
    "T24n1464_004:0868a17": "諸比丘尼往至陀𩦾比丘所，時諸蜜妬路地",
    "T24n1464_004:0868a18": "同情比丘，以前飲食怨故常求過失。伺比丘",
    "T24n1464_004:0868a19": "尼出入石室，諸比丘在一石龕中遙看，便生",
    "T24n1464_004:0868a20": "是念：「是諸比丘尼乍出乍入，此陀𩦾比丘必",
    "T24n1464_004:0868a21": "當牽捉，與共私語。」各共相語：「此必然不疑。」便",
    "T24n1464_004:0868a22": "告諸比丘，彼闇鈍比丘便信此語。頭陀比丘",
    "T24n1464_004:0868a23": "聞是語已各懷不樂，往具白世尊。時世尊緣",
    "T24n1464_004:0868a24": "是事，集和合僧，備十功德，佛為沙門結戒：「若",
    "T24n1464_004:0868a25": "比丘憎嫉妬彼清淨比丘，謗墮不淨行，伺",
    "T24n1464_004:0868a26": "小小過不犯棄捐，言犯棄捐。若於後時被責",
    "T24n1464_004:0868a27": "數，還悔者可。若不悔者，故伺小小過為作大",
    "T24n1464_004:0868a28": "過者，僧伽婆施沙。」",
    "T24n1464_004:0868a29": "佛世尊遊羅閱城耆闍崛山。時尊者舍利弗、",
    "T24n1464_004:0868b01": "摩訶目揵連平旦著衣持鉢，從耆闍崛山入",
    "T24n1464_004:0868b02": "羅閱城分衛。道逢暴雨，入石室避雨。有牧牛",
    "T24n1464_004:0868b03": "女人先入中避雨，臥夢失精。舍利弗等見即",
    "T24n1464_004:0868b04": "尋出去。時瞿婆離比丘調達弟子，見舍利弗、",
    "T24n1464_004:0868b05": "目揵連出，尋入石室，見此女人，便生念言：「此",
    "T24n1464_004:0868b06": "舍利弗、目揵連必與此女人為不淨行。」時瞿",
    "T24n1464_004:0868b07": "婆離入城語諸比丘：「諸君常言舍利弗目揵",
    "T24n1464_004:0868b08": "連污清淨行，我向者具見此事。」諸比丘不知",
    "T24n1464_004:0868b09": "當何答，往白世尊。世尊告曰：「此癡人成大重",
    "T24n1464_004:0868b10": "罪。清淨比丘淨行以無根本棄捐謗，此癡人",
    "T24n1464_004:0868b11": "長夜受苦墮地獄。」時瞿婆離比丘往詣佛所，",
    "T24n1464_004:0868b12": "頭面禮足在一面坐。世尊告瞿婆離：「瞿婆離",
    "T24n1464_004:0868b13": "比丘！汝宜及時悔心向舍利弗目揵連。何以",
    "T24n1464_004:0868b14": "故？此等梵行全。」瞿婆離白佛：「知如來信彼人",
    "T24n1464_004:0868b15": "意淨，但為眼見舍利弗、目揵連為惡。」世尊復",
    "T24n1464_004:0868b16": "再語瞿婆離：「瞿婆離！汝宜及時悔心向舍利",
    "T24n1464_004:0868b17": "弗、目揵連。何以故？此等梵行全。」瞿婆離白佛：",
    "T24n1464_004:0868b18": "「知如來信舍利弗等，但為眼見舍利弗、目揵",
    "T24n1464_004:0868b19": "連為惡。」佛如是三語瞿婆離：「瞿婆離！汝宜及",
    "T24n1464_004:0868b20": "時悔心向舍利弗、目揵連。何以故？此等梵行",
    "T24n1464_004:0868b21": "全。」瞿婆離白佛：「知如來信彼人意淨，但為眼",
    "T24n1464_004:0868b22": "見舍利弗、目揵連為惡。」時瞿婆離比丘，佛三",
    "T24n1464_004:0868b23": "語不受，便從坐起而去。去不久，身體生瘡，狀",
    "T24n1464_004:0868b24": "如芥子。漸漸長大，轉如蜱豆、行如大豆、轉如",
    "T24n1464_004:0868b25": "雌豆如棗核許、轉如阿摩勒果、轉如勒路如百子瓠，潰",
    "T24n1464_004:0868b26": "爛一切身膿血流出。時瞿婆離比丘即夜命",
    "T24n1464_004:0868b27": "斷，墮婆曇暮地獄。即夜有一天來至佛所，",
    "T24n1464_004:0868b28": "頭面禮足在一面立，白世尊言：「瞿婆離牧牛比",
    "T24n1464_004:0868b29": "丘起惡意，向舍利弗、目揵連謗言犯梵行，墮",
    "T24n1464_004:0868c01": "摩訶婆曇暮地獄。」白世尊已，禮足沒還天",
    "T24n1464_004:0868c02": "上。佛告諸比丘：「昨夜有天來至我所，頭面禮",
    "T24n1464_004:0868c03": "足在一面住，白我言：『瞿婆離比丘起惡意，向",
    "T24n1464_004:0868c04": "舍利弗、目揵連謗言犯梵行。死墮婆曇暮大",
    "T24n1464_004:0868c05": "地獄。』此比丘因小事作大誹謗清淨比丘梵",
    "T24n1464_004:0868c06": "行。若比丘作是誹謗者，僧伽婆施沙。」時世尊",
    "T24n1464_004:0868c07": "「若諸比丘！欲聞婆曇暮大地獄眾生壽命",
    "T24n1464_004:0868c08": "長短不！今正是時。」「願世尊說婆曇摩大地獄，",
    "T24n1464_004:0868c09": "諸比丘聞當承受奉行。」「譬如，比丘！摩竭大斗",
    "T24n1464_004:0868c10": "十二斛，胡麻子簞盛滿麻子上使盛鋒，有",
    "T24n1464_004:0868c11": "人百年取一麻子。諸比丘！尚可數知麻子之",
    "T24n1464_004:0868c12": "數，無知阿浮地獄人命不可數知，如二十無",
    "T24n1464_004:0868c13": "實地獄，不如一空無實地獄。如二十空無實",
    "T24n1464_004:0868c14": "地獄，不如一喚呼地獄。如二十喚呼地獄，不",
    "T24n1464_004:0868c15": "如一使河地獄。如二十使河地獄，不如一",
    "T24n1464_004:0868c16": "須犍提地獄。如二十須犍提甚香地獄，不如",
    "T24n1464_004:0868c17": "一摩頭犍提地獄蒲陶酒香。如二十摩頭犍提",
    "T24n1464_004:0868c18": "地獄，不如一優波羅地獄。如二十優波羅地",
    "T24n1464_004:0868c19": "獄，不如一拘勿豆地獄。如二十拘勿豆地獄，",
    "T24n1464_004:0868c20": "不如一分陀離地獄。如二十分陀離地獄，不",
    "T24n1464_004:0868c21": "如一婆曇摩地獄。彼瞿婆離比丘調達弟子，",
    "T24n1464_004:0868c22": "謗舍利弗、目揵連，生其中。」",
    "T24n1464_004:0868c23": "鼻奈耶卷第四"
}