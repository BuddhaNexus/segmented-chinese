{
    "T38n1780_002:0863a18": "淨名玄論卷第二名題中",
    "T38n1780_002:0863a20": "3 後釋本名門後釋本名門",
    "T38n1780_002:0863a21": "論曰：由體不二之理故有無二智，由無二之",
    "T38n1780_002:0863a22": "智故適化無方，適化無方則施教不一，施教",
    "T38n1780_002:0863a23": "不一故稱詔不同。是知不二之門為名本也。",
    "T38n1780_002:0863a24": "上已顯其名本，今次敘其本名。敘其本名，略",
    "T38n1780_002:0863a25": "有二種：第一總論眾教、第二別敘此經。",
    "T38n1780_002:0863a26": "1 總論眾教第一、總論眾教，凡有五門：一立名不同門、二",
    "T38n1780_002:0863a27": "轉不轉門、三釋首題門、四具義多少門、五人",
    "T38n1780_002:0863a28": "法不同門。",
    "T38n1780_002:0863a29": "1 立名不同門一立名不同門",
    "T38n1780_002:0863b01": "眾聖敷經，凡有二種：一者直說不別立名，如",
    "T38n1780_002:0863b02": "《大品》等，九十章內無有侍者問名、如來答題。",
    "T38n1780_002:0863b03": "良以一部明波若事顯，即知是波若經，不煩",
    "T38n1780_002:0863b04": "別立；二者說經亦立名字，如云「此經名為大",
    "T38n1780_002:0863b05": "般涅槃」，良由名義未彰故須別立。此立名不",
    "T38n1780_002:0863b06": "立名一雙也。就自立名之中，復有二種：一佛",
    "T38n1780_002:0863b07": "自立，如云「為諸聲聞說是大乘經名妙法蓮",
    "T38n1780_002:0863b08": "華」；二待問方立，如《金剛波若》待善吉問名，如",
    "T38n1780_002:0863b09": "來始答。此謂自他一雙。就自立名中，復有二",
    "T38n1780_002:0863b10": "種：一序品已立，如《金光明》之流；二就正說方",
    "T38n1780_002:0863b11": "立，眾經多爾。此序正一雙也。待問立名中，復",
    "T38n1780_002:0863b12": "有二種：一說經未竟，隨一義說，即立名字，亦",
    "T38n1780_002:0863b13": "如小波若等；二就說經究竟方始立名，此經",
    "T38n1780_002:0863b14": "是矣。謂前後一雙也。就說經竟立名，復有二",
    "T38n1780_002:0863b15": "種：一者但立一名，眾經多爾；二者立於多名，",
    "T38n1780_002:0863b16": "即《淨名》等是也，故云一名維摩詰經，二名不",
    "T38n1780_002:0863b17": "可思議解脫法門。此一多一雙也。眾經雖多，",
    "T38n1780_002:0863b18": "立名所由，略明十義。問：華嚴一部，何故文無",
    "T38n1780_002:0863b19": "立名？答：此經凡有十萬偈，傳譯未盡，立名當",
    "T38n1780_002:0863b20": "在後也。至長安，見僧曇法師從于闐還，於彼",
    "T38n1780_002:0863b21": "處見《龍樹傳》云：華嚴凡有三本，大本有三千",
    "T38n1780_002:0863b22": "大千世界微塵偈一四天下微塵品，中本有",
    "T38n1780_002:0863b23": "四十九萬八千八百偈一千二百品，此二本",
    "T38n1780_002:0863b24": "並在龍宮，龍樹不誦出也。唯誦下本，十萬偈",
    "T38n1780_002:0863b25": "三十六品。此土唯有三萬六千偈三十四品，",
    "T38n1780_002:0863b26": "故知華嚴名數在數分矣。菩提流支云：佛滅",
    "T38n1780_002:0863b27": "度後六百年，龍樹從海宮持出也。",
    "T38n1780_002:0863b28": "2 論立名轉不轉門二論立名轉不轉門",
    "T38n1780_002:0863b29": "三世佛經，立名有二：一名字不轉、二隨佛世",
    "T38n1780_002:0863c01": "異。如過去二萬日月燈明佛說大乘經，名妙",
    "T38n1780_002:0863c02": "法蓮華；現在釋迦，同有斯號，此經名字不轉。",
    "T38n1780_002:0863c03": "二者隨佛出世，名字不同。如十二部中伊帝",
    "T38n1780_002:0863c04": "目多伽經，拘留秦佛出世之轉名甘露穀，拘",
    "T38n1780_002:0863c05": "那含佛為法鏡，迦葉佛時名分別空，釋迦興",
    "T38n1780_002:0863c06": "世稱為契經。蓋是適緣不同，故名隨世異也。",
    "T38n1780_002:0863c07": "3 論標題意門三論標題意門",
    "T38n1780_002:0863c08": "天竺經題在後，而初皆云悉曇。悉曇云成就，",
    "T38n1780_002:0863c09": "亦云吉法。而迴後置初，道安名之也。問：眾經",
    "T38n1780_002:0863c10": "何故首題名字？答：欲令因名知法、因法起行，",
    "T38n1780_002:0863c11": "得解脫果。又根欲不同、說教非一，若不別立",
    "T38n1780_002:0863c12": "名題，則諸部不分；為令眾部各分，故別立名",
    "T38n1780_002:0863c13": "題。又諸佛說法有略有廣，廣謂一部之文，略",
    "T38n1780_002:0863c14": "即一經之題。攝廣為略，為受持故；開略為廣，",
    "T38n1780_002:0863c15": "為解義故。又攝廣為略，為利根人若聞經名",
    "T38n1780_002:0863c16": "即解其義，如龍樹等入於海宮，但看經題具",
    "T38n1780_002:0863c17": "鑒文理。開略為廣，為鈍根人皆聞名未悟、尋",
    "T38n1780_002:0863c18": "文乃解。是以眾經首題名字。4 論立名具義四、論立名具義",
    "T38n1780_002:0863c19": "多少門",
    "T38n1780_002:0863c20": "自有一義立名，或但從人、或但因法、或單就",
    "T38n1780_002:0863c21": "譬。次二義立名，或人法雙舉、或法譬兩題、或",
    "T38n1780_002:0863c22": "因果合說。次三義立名，如勝鬘為人、師子為",
    "T38n1780_002:0863c23": "譬、一乘大方便為法。華嚴亦然，大方廣為法，",
    "T38n1780_002:0863c24": "佛即是人，華嚴為譬。次四義立名，亦如華嚴，",
    "T38n1780_002:0863c25": "大方廣即眾經之通稱，諸大乘經皆云方等",
    "T38n1780_002:0863c26": "亦名方廣，如云大方廣大集經，涅槃亦云方",
    "T38n1780_002:0863c27": "等為甘露，即十二部中名毘佛略，故方廣之",
    "T38n1780_002:0863c28": "名通稱也。方廣既為通稱，佛華嚴即是別",
    "T38n1780_002:0863c29": "名，謂通別兩義也。就別之中，佛為其人、華嚴",
    "T38n1780_002:0864a01": "為譬，合前通別為四義也。次五義立名，大方",
    "T38n1780_002:0864a02": "廣名含二義，一者對別，即是通義；二者對人，",
    "T38n1780_002:0864a03": "復是法名。足前四義，故成五也。次六義立名，",
    "T38n1780_002:0864a04": "即方廣為法，對華嚴為辟，復為法辟一雙",
    "T38n1780_002:0864a05": "也，合上為六也。次七義立名，加以經字。上六",
    "T38n1780_002:0864a06": "為理，經即是文，謂文理一雙也。如《涅槃》七善",
    "T38n1780_002:0864a07": "中云知法知義，知法即是十二部經，故以經",
    "T38n1780_002:0864a08": "文對上義也。若以大方廣佛華嚴經，即以此",
    "T38n1780_002:0864a09": "七字亦得為七義立名，以具上七義也。如華",
    "T38n1780_002:0864a10": "嚴題目作此釋之，自餘眾部，可隨義多少",
    "T38n1780_002:0864a11": "也。問：眾經皆是佛說，何故華嚴獨標佛耶？",
    "T38n1780_002:0864a12": "答：欲顯華嚴教圓理滿，故偏題佛也。問：餘大",
    "T38n1780_002:0864a13": "乘亦皆教圓理滿，何故偏歎華嚴？答：餘經從",
    "T38n1780_002:0864a14": "半入滿，華嚴之滿不因於半，故偏歎也。問：",
    "T38n1780_002:0864a15": "既不因半，何由得滿？答：因有多門，不可一",
    "T38n1780_002:0864a16": "例。因於滿理，故有滿教。亦因滿人，故有滿",
    "T38n1780_002:0864a17": "法，不必待半。有人言七處八會是一佛華嚴",
    "T38n1780_002:0864a18": "三昧現此法門，故須標佛也。又華嚴偏題佛",
    "T38n1780_002:0864a19": "者，此是佛初成道說之，故題於佛。自爾之前",
    "T38n1780_002:0864a20": "未有佛說，從此以後不須標佛，是故斯經獨",
    "T38n1780_002:0864a21": "標佛也。又華嚴七處八會加菩薩說，客謂是",
    "T38n1780_002:0864a22": "菩薩經非是佛說，是故釋云諸菩薩等承佛",
    "T38n1780_002:0864a23": "神力在佛前說，即是佛說，故題佛也。問：既是",
    "T38n1780_002:0864a24": "佛經，何故不題佛說但標佛耶？答：非佛自",
    "T38n1780_002:0864a25": "言，但加菩薩說，故不題佛說也。問：佛為教",
    "T38n1780_002:0864a26": "主，應在題初。何故方廣居首耶？答：欲示諸佛",
    "T38n1780_002:0864a27": "所師所謂法也，故先標於法。又如前明佛華",
    "T38n1780_002:0864a28": "嚴三昧，故稱佛華嚴經，則佛與華嚴合為一",
    "T38n1780_002:0864a29": "句。若發趾標佛，則義隔華嚴，故不可也。問：",
    "T38n1780_002:0864b01": "大方廣既是眾經通稱，何故華嚴獨標？答：例",
    "T38n1780_002:0864b02": "如題佛以釋之也。良由教圓理滿，純化大人，",
    "T38n1780_002:0864b03": "又是初成道說，故獨標之。",
    "T38n1780_002:0864b04": "5 論人法不同門五論人法不同門",
    "T38n1780_002:0864b05": "眾經從人立名，凡有四種：一從能說人立名，",
    "T38n1780_002:0864b06": "如《維摩》等。二從所為人受稱，如《提謂經》等也。",
    "T38n1780_002:0864b07": "三從能問人立名，如《文殊師利所問經》等。四",
    "T38n1780_002:0864b08": "從所說人受稱，如《無量壽佛經》等，以說無量",
    "T38n1780_002:0864b09": "壽佛事，故以標名。就能說人，復有五種：一者",
    "T38n1780_002:0864b10": "佛口自說、二者弟子說、三者諸天說、四仙人",
    "T38n1780_002:0864b11": "說、五化人說，此經即是弟子說也。問：弟子所",
    "T38n1780_002:0864b12": "說既得單從人受名，如來所說亦得爾不？",
    "T38n1780_002:0864b13": "答：通義得齊，別則不類。弟子所說，多從人受",
    "T38n1780_002:0864b14": "稱；如來所說，多從法得名。所以然者，佛說經",
    "T38n1780_002:0864b15": "無量，若皆云佛經，則諸部無別。今欲分諸部",
    "T38n1780_002:0864b16": "各別，故從法為名。弟子若從法立名，則師資",
    "T38n1780_002:0864b17": "相監。如直云不思議解脫經、不題淨名者，",
    "T38n1780_002:0864b18": "容謂此經即是佛說。今簡師資不同，故從人",
    "T38n1780_002:0864b19": "受稱。故佛經不從人，為欲別師；弟子不從法，",
    "T38n1780_002:0864b20": "為欲簡人。問：人法雙題，凡有幾義？答：略有",
    "T38n1780_002:0864b21": "二種，一者人法雙題合為一名，如《仁王波若》",
    "T38n1780_002:0864b22": "等；二者人法兩舉開為二名，謂人為一名，即",
    "T38n1780_002:0864b23": "維摩詰所說經，法為一名，謂不思議解脫法",
    "T38n1780_002:0864b24": "門。",
    "T38n1780_002:0864b25": "2 別敘此經第二別敘此經復有三門：一總釋是人法門、",
    "T38n1780_002:0864b26": "二別釋人門、三別釋法門。",
    "T38n1780_002:0864b27": "1 總釋人法門一總釋人法門",
    "T38n1780_002:0864b28": "問：此經何故人法雙題？答：略有十義。一者道",
    "T38n1780_002:0864b29": "不孤運，弘之由人。題淨名，標說教之主；辨不",
    "T38n1780_002:0864c01": "思議，明所弘之法。二者欲明通別兩義。題淨",
    "T38n1780_002:0864c02": "名，則為明人別；標不思議，辨其法通。所以然",
    "T38n1780_002:0864c03": "者，此經凡二化主，一者佛說、二者維摩說。若",
    "T38n1780_002:0864c04": "但題淨名之人、不題不思議法者，但得維摩",
    "T38n1780_002:0864c05": "之說，便不得佛說。今舉不思議，則具含二說，",
    "T38n1780_002:0864c06": "故人法雙題。三者欲互相顯釋，故人法雙題。",
    "T38n1780_002:0864c07": "所以稱為淨名者，以有不思議解脫德，處穢",
    "T38n1780_002:0864c08": "不染，故稱淨名，即此則以法釋人。次標不思",
    "T38n1780_002:0864c09": "議，舉經之大體，題淨名，辨法起之所由，故舉",
    "T38n1780_002:0864c10": "人釋法也。四者題淨名，尊其人也。標不思議，",
    "T38n1780_002:0864c11": "重其法也。以淨德內充、嘉聲外滿，聞其名者",
    "T38n1780_002:0864c12": "莫不尊仰。下云「一切見敬，為供養中最」。重其",
    "T38n1780_002:0864c13": "法者，既聞不可思議解脫法門，誰不重哉？五",
    "T38n1780_002:0864c14": "者明此經題具足三業不可思議，故人法雙",
    "T38n1780_002:0864c15": "題。維摩詰者，舉人辨其意業；次云所說，明其",
    "T38n1780_002:0864c16": "口業；次云不可思議解脫，敘其身業。問：何故",
    "T38n1780_002:0864c17": "身業獨云不思議？答：以後貫初。身業既不思",
    "T38n1780_002:0864c18": "議，口意亦爾，故最後說之。又以身業現神通，",
    "T38n1780_002:0864c19": "明不思議事顯，故偏說之。此之三業，即是次",
    "T38n1780_002:0864c20": "第，先明意業察緣、次口說法、後即身現神通。",
    "T38n1780_002:0864c21": "六者人法雙題，即是三事示現。顯淨名，謂他",
    "T38n1780_002:0864c22": "心輪；標所說，明說法輪；辨不可思議，即神通",
    "T38n1780_002:0864c23": "輪。三輪之義，《法華玄》廣明。今此所用者他心",
    "T38n1780_002:0864c24": "輪，謂知病識藥，說法現神通，應病授藥。又說",
    "T38n1780_002:0864c25": "法輪，明聞事不思議。神通輪，謂見事不思議。",
    "T38n1780_002:0864c26": "六塵境皆為佛事，但見聞既要，故聖人偏示",
    "T38n1780_002:0864c27": "形色。又說法輪但明音聲為教門，神通具以",
    "T38n1780_002:0864c28": "六塵為佛事。又神通輪多現不可思議迹，說",
    "T38n1780_002:0864c29": "法輪多明不思議本。如借座請飯，皆是神通",
    "T38n1780_002:0865a01": "現之，故是迹也。如說六度、四等及不二法門，",
    "T38n1780_002:0865a02": "即是本也。又他心輪知根鑒藥，神通輪則拔",
    "T38n1780_002:0865a03": "苦與樂，說法輪則滅惑生解。滅惑生解名為",
    "T38n1780_002:0865a04": "利益，拔苦與樂即是安樂，是故眾經皆云利",
    "T38n1780_002:0865a05": "益安樂一切眾生，則義無不備。六者題維摩，",
    "T38n1780_002:0865a06": "則明託疾方丈，標所說因病演教。舉不思議，",
    "T38n1780_002:0865a07": "明現神通。一部始終，蘊在於題。七者題維摩，",
    "T38n1780_002:0865a08": "為欲簡異於佛，示師資不同。次云所說者，上",
    "T38n1780_002:0865a09": "雖標弟子，客謂是對揚之人。今明所說，則",
    "T38n1780_002:0865a10": "知是弘教之主。雖知是弘教之主，或恐說淺",
    "T38n1780_002:0865a11": "近法門，故次明不思議解脫也。八者題淨名，",
    "T38n1780_002:0865a12": "欲簡異邪師，邪師內無淨德、外闕嘉名。標不",
    "T38n1780_002:0865a13": "思議，簡異耶法。耶法淺劣近末，非不思",
    "T38n1780_002:0865a14": "議；正法甚深，莫能測度。九者標淨名，明是菩",
    "T38n1780_002:0865a15": "薩，簡非二乘。二乘結習不除，不得稱淨。如後",
    "T38n1780_002:0865a16": "品云「觀諸菩薩華不著者，結習已免」，即其事",
    "T38n1780_002:0865a17": "也。舉不思議，簡小乘，明大教甚深不可測度。",
    "T38n1780_002:0865a18": "小乘淺近，易可思議。十者題淨名，歎高行大",
    "T38n1780_002:0865a19": "士，異下位菩薩。舉不思議，顯究竟之宗，簡未",
    "T38n1780_002:0865a20": "了之說。五時之流，謂此經是大乘，義猶未了。",
    "T38n1780_002:0865a21": "今明既稱不思議，則是窮微盡化妙絕之稱。",
    "T38n1780_002:0865a22": "2 別釋人門二別釋人門復有四門：一釋名、二因無因",
    "T38n1780_002:0865a23": "門、三德位門、四現生門。",
    "T38n1780_002:0865a24": "1 釋名門一釋名門",
    "T38n1780_002:0865a25": "外國稱毘摩羅詰，羅什、僧肇番為淨名，道",
    "T38n1780_002:0865a26": "生曇詵云無垢稱，真諦三藏云：具存梵本，應",
    "T38n1780_002:0865a27": "言毘摩羅詰利帝，毘為滅，摩羅云垢，吉利帝",
    "T38n1780_002:0865a28": "為鳴，合而言之，謂滅垢鳴。初從所得為名，次",
    "T38n1780_002:0865a29": "從所離為目，滅猶是所離。以聲聞天下，故稱",
    "T38n1780_002:0865b01": "為鳴，鳴猶名義耳。言雖廣略，而意無異也。",
    "T38n1780_002:0865b02": "2 因無因門二因無因門",
    "T38n1780_002:0865b03": "總論立名，凡有二種：一有因緣、二無因緣。有",
    "T38n1780_002:0865b04": "因緣者，在名既多，則因緣非一。今略明四種：",
    "T38n1780_002:0865b05": "一從生所立名，如六道等，以生天趣故名為",
    "T38n1780_002:0865b06": "天。二從相貌立名，如有黑白長短等相，即以",
    "T38n1780_002:0865b07": "為稱。三從過失立名，如賊盜之流。四從功德",
    "T38n1780_002:0865b08": "為目，如三乘賢聖。無因緣立名者，《涅槃》云「低",
    "T38n1780_002:0865b09": "羅婆夷，名為食油，實不食油。」《釋論》云「草名末",
    "T38n1780_002:0865b10": "末利，此云賊草，不劫盜而受賊名。」皆無因緣，",
    "T38n1780_002:0865b11": "強立名字。維摩立名，可具二義：一無因緣強",
    "T38n1780_002:0865b12": "立名字。所以然者，既稱諸佛菩薩有解脫名",
    "T38n1780_002:0865b13": "不思議，即是絕名。以心行既斷，名意不思、言",
    "T38n1780_002:0865b14": "語亦滅，故口不議。入法身之位，形不以像測，",
    "T38n1780_002:0865b15": "心不可以智知，豈有名經？但為出處眾生強",
    "T38n1780_002:0865b16": "立名字，故是無因緣也。問：法身既無形名，由",
    "T38n1780_002:0865b17": "佛所感便有形名，謂即是因緣，何名強立？",
    "T38n1780_002:0865b18": "答：須識強立之義。以法身不可名，而為法身",
    "T38n1780_002:0865b19": "立名，故云無因緣，強之名耳。若就物感立",
    "T38n1780_002:0865b20": "名，名因感立，則是有於因緣。故一名中具含",
    "T38n1780_002:0865b21": "二義。問：為法身立名，此名為屬法身、為屬應",
    "T38n1780_002:0865b22": "迹？答：宜兩望之。若為法身立名，則屬法身。",
    "T38n1780_002:0865b23": "此名應物，則名屬迹也。若以無名為本、用名",
    "T38n1780_002:0865b24": "為迹，非是法身為本、應身為迹，故本迹多門，",
    "T38n1780_002:0865b25": "不可一例。問：但法身無名，假為立名。亦生死",
    "T38n1780_002:0865b26": "無名，假立名耶？答：法身體絕百非、名相不",
    "T38n1780_002:0865b27": "及，可得無名假為立名。生死是名相之法，不",
    "T38n1780_002:0865b28": "可言生死無名強為立名。二者、非但法身無",
    "T38n1780_002:0865b29": "名強為立名，亦生死無名強為立名。是故經",
    "T38n1780_002:0865c01": "云「生死非雜亂，涅槃非寂靜」。涅槃非寂靜，既",
    "T38n1780_002:0865c02": "強號涅槃；生死非雜亂，亦假名生死。問：此據",
    "T38n1780_002:0865c03": "何門，二名強立？答：此望於正道，未曾生死",
    "T38n1780_002:0865c04": "亦非涅槃，故生死、涅槃皆是強立。問：得云生",
    "T38n1780_002:0865c05": "死無名強立為名，涅槃有名非強立耶？答：亦",
    "T38n1780_002:0865c06": "有斯義。生死虛妄，實無所有，故強名生死。對",
    "T38n1780_002:0865c07": "生死虛妄，歎涅槃真實故，涅槃有實德，依德",
    "T38n1780_002:0865c08": "立名，故涅槃之名非強立也。問：此據何門，",
    "T38n1780_002:0865c09": "明生死無名、涅槃有名？答：此明生死無本，故",
    "T38n1780_002:0865c10": "生死可空，所以無名。涅槃有本，涅槃不空，是",
    "T38n1780_002:0865c11": "故有名。如此經云「身孰為本？貪欲為本。貪欲",
    "T38n1780_002:0865c12": "孰為本？乃至以顛倒為本」。既稱倒相，是故無",
    "T38n1780_002:0865c13": "本。以其無本則無生死，故生死可空。所以無",
    "T38n1780_002:0865c14": "名，強為立名。對生死無本，明涅槃有本。涅槃",
    "T38n1780_002:0865c15": "有本，即是佛性，故隱名如來藏、顯名為法身，",
    "T38n1780_002:0865c16": "是以佛性為佛之本。涅槃有根本，便有涅槃，",
    "T38n1780_002:0865c17": "故涅槃有名，非是強立也。問：有生死涅槃俱",
    "T38n1780_002:0865c18": "非強立？答：復有斯義。於生死人有生死，故",
    "T38n1780_002:0865c19": "之生死名，非是強立。於涅槃者有於涅槃，故",
    "T38n1780_002:0865c20": "涅槃之名亦非強立。此之四門各據一義，可",
    "T38n1780_002:0865c21": "隨文用之。雖有四句，合而言之，唯成生死涅",
    "T38n1780_002:0865c22": "槃名無名二句。合此二句以歸一句，蓋是無",
    "T38n1780_002:0865c23": "名無名名，因緣一句義耳。無名名，豈是名耶？",
    "T38n1780_002:0865c24": "名無名，豈是無名耶？故非名亦非無名，非生",
    "T38n1780_002:0865c25": "死亦非涅槃。是以經云「生死及涅槃，二俱不",
    "T38n1780_002:0865c26": "可得」，故泯一句入於無句。無句而句，故非名",
    "T38n1780_002:0865c27": "非無名，而能名能無名。雖能名能無名，而不",
    "T38n1780_002:0865c28": "動非名非無名，以縱任自在、塵累不拘，即是",
    "T38n1780_002:0865c29": "淨德。有斯淨德，故稱淨名。即此淨德無累，名",
    "T38n1780_002:0866a01": "為解脫。物莫能測，稱不思議。故人法不二，不",
    "T38n1780_002:0866a02": "二而二，故統御名人、可軌稱法耳。自上以來，",
    "T38n1780_002:0866a03": "明無因緣故強立名字，今次辨有因緣故立",
    "T38n1780_002:0866a04": "名。無因緣立名，即就法身為論；有因緣立名，",
    "T38n1780_002:0866a05": "據迹而言。維摩既託迹毘耶，現從父母，必有",
    "T38n1780_002:0866a06": "名字。父母見此兒生時，有其淨德，依德立字，",
    "T38n1780_002:0866a07": "故號淨名。次即如來印歎，兼世人嗟美。以有",
    "T38n1780_002:0866a08": "三義，故立淨名。問：一切菩薩皆有淨德，何",
    "T38n1780_002:0866a09": "維摩獨受其名？答：如諸菩薩雖皆有慈，彌勒",
    "T38n1780_002:0866a10": "即以慈德為稱，今亦然矣。又此是在家菩薩，",
    "T38n1780_002:0866a11": "居五塵而不染、處眾穢而常淨，故偏受斯名。",
    "T38n1780_002:0866a12": "問：淨名父母姓字云何？答：汎論凡聖，有二種",
    "T38n1780_002:0866a13": "父母：無明為父、貪愛為母，以有癡愛，是故受",
    "T38n1780_002:0866a14": "生，謂凡夫因父母也。雖有癡愛，要假男女為",
    "T38n1780_002:0866a15": "緣，方得受生，名緣父母。諸佛菩薩亦有二種",
    "T38n1780_002:0866a16": "父母：一權實、二熏，謂法身父母。實慧虛凝，與",
    "T38n1780_002:0866a17": "陰同靜，故配之如母。權義流動，與彼陽齊，故",
    "T38n1780_002:0866a18": "喻之如父。由斯二慧，法身得生，故名法身父",
    "T38n1780_002:0866a19": "母。生身父母者，如《佛喻經》說，淨名姓碩，名大",
    "T38n1780_002:0866a20": "仙，王氏。別傳云：姓雷氏，父名那提，此云智",
    "T38n1780_002:0866a21": "基。母姓釋氏，名喜，年十九嫁。父年二十三",
    "T38n1780_002:0866a22": "婚，至二十七，於提婆羅城內生維摩。維摩有",
    "T38n1780_002:0866a23": "子，字曰善思，甚有父風。佛授其記，未來作",
    "T38n1780_002:0866a24": "佛。別有《維摩子經》一卷，可尋之也。",
    "T38n1780_002:0866a25": "3 論德位門三論德位門",
    "T38n1780_002:0866a26": "問：維摩是何位人，能真俗並觀？答：〈方便品〉",
    "T38n1780_002:0866a27": "云「淨名得無生忍」，不判其淺深，釋但無生並",
    "T38n1780_002:0866a28": "觀。凡有三說。靈味法師云：初地得無生忍，即",
    "T38n1780_002:0866a29": "能真俗並觀。次關中舊說：七地得無生，真俗",
    "T38n1780_002:0866b01": "始並。如肇公云「七地施極於施而未甞施，戒",
    "T38n1780_002:0866b02": "極於戒而未甞戒，故七地並也。」江南舊云：七",
    "T38n1780_002:0866b03": "地雖能並觀，未能常並；至於八地，始得令並。",
    "T38n1780_002:0866b04": "淨名即是八地以上人也。復有人釋云：淨名、",
    "T38n1780_002:0866b05": "文殊皆往古如來現為菩薩，如《首楞嚴》云「文",
    "T38n1780_002:0866b06": "殊為龍種尊佛」，《發迹經》云「淨名即金粟如來」。",
    "T38n1780_002:0866b07": "今明聖迹無方，難可測度。但無生並觀，經有",
    "T38n1780_002:0866b08": "四文：一對地前凡位，但名順忍，故未有無生，",
    "T38n1780_002:0866b09": "亦未能並觀。初地稱為聖位，始得無生，二",
    "T38n1780_002:0866b10": "觀方並。《仁王》、《瓔珞經》、《攝大乘論》並有此文。二",
    "T38n1780_002:0866b11": "者初地以上、六地以還，無生尚淺，並義未彰，",
    "T38n1780_002:0866b12": "與順忍之名。至於七地，名等定慧地，故始是",
    "T38n1780_002:0866b13": "無生，名為並觀。問：七地何故名等定慧？答：《釋",
    "T38n1780_002:0866b14": "論》云「前三地慧多定小，後三地定多慧少，故",
    "T38n1780_002:0866b15": "定慧不等。今定慧平等，故云等定慧。」又一義，",
    "T38n1780_002:0866b16": "此說二慧為定慧耳，六地波若靜鑒為定，以",
    "T38n1780_002:0866b17": "方便動照為慧。六地妙於靜鑒、拙於動涉，故",
    "T38n1780_002:0866b18": "定慧未等。至於七地，名為方便，則二慧具足，",
    "T38n1780_002:0866b19": "名定慧等也。問：定慧既等，何故名無生耶？",
    "T38n1780_002:0866b20": "答：《釋論》云「七地具了眾生及法皆悉無生，名",
    "T38n1780_002:0866b21": "無生忍」。不偏著有，有心不生；不偏滯於空，空",
    "T38n1780_002:0866b22": "心不起。故慧常方便、方便常慧，空有雙遊，無",
    "T38n1780_002:0866b23": "所偏著，故云無生。三者七地雖得無生已能",
    "T38n1780_002:0866b24": "並觀，但猶有功用心。八地於功用心永不復",
    "T38n1780_002:0866b25": "生，名為無生，而復任運恒並。四者八地雖無",
    "T38n1780_002:0866b26": "功用，猶未究竟，究竟無生在於佛地。〈方便品〉",
    "T38n1780_002:0866b27": "云「久於佛道心已純就」者，當知是佛地無",
    "T38n1780_002:0866b28": "生。金粟如來，則斯文已顯。以無生具在四處，",
    "T38n1780_002:0866b29": "眾師各偏執一塗，故失其旨也。又取相之流",
    "T38n1780_002:0866c01": "隨言起著，聞深位則謂定深深，不得為淺深；",
    "T38n1780_002:0866c02": "聞淺位則謂定淺淺，不得為深淺。若定淺，豈",
    "T38n1780_002:0866c03": "可從淺以至深深？若定深深，云何得作淺？今",
    "T38n1780_002:0866c04": "明因緣淺深無有定相，故淺具淺深，深可得",
    "T38n1780_002:0866c05": "為深淺，淺可得為淺深。故經中凡有四句：一",
    "T38n1780_002:0866c06": "淺為深用，初發心菩薩八相成佛。二深為淺",
    "T38n1780_002:0866c07": "用，往古如來為能仁弟子。三深為深用，即佛",
    "T38n1780_002:0866c08": "為佛化。四淺為淺用，其義易知。問：深為淺",
    "T38n1780_002:0866c09": "用、淺為深用，可是方便。深為深用、淺為淺",
    "T38n1780_002:0866c10": "用，亦是方便耶？答：舊云深為淺用是方便，深",
    "T38n1780_002:0866c11": "為深用則非方便。今明非但深為淺用是方",
    "T38n1780_002:0866c12": "便，深為深用亦是方便。良以道門未曾淺淺",
    "T38n1780_002:0866c13": "深深，皆為化物，故並稱方便也。又有所得人",
    "T38n1780_002:0866c14": "皆云後心是淨名，初心非淨名。今明發心畢",
    "T38n1780_002:0866c15": "竟二不別，非但後心是淨名，初心亦是淨名。",
    "T38n1780_002:0866c16": "所以然者，後心淨諸見既稱淨名，諸見亦是",
    "T38n1780_002:0866c17": "淨名。問：此經三品破於三見，〈方便品〉破凡夫",
    "T38n1780_002:0866c18": "見。〈弟子品〉破二乘見，〈菩薩品〉破菩薩見。後心",
    "T38n1780_002:0866c19": "淨名可破三見。初心既是淨名，亦應破三見",
    "T38n1780_002:0866c20": "也。答：若後心破三見、初心未破三見，今說破",
    "T38n1780_002:0866c21": "三見可為後心人耳，初心復何所益耶？又佛",
    "T38n1780_002:0866c22": "在世時，有諸羅漢，〈弟子品〉可破之。有彌勒等，",
    "T38n1780_002:0866c23": "則〈菩薩品〉可破之。末世無此大小之人，經流",
    "T38n1780_002:0866c24": "像教何所益耶，故知初後心皆破三見。問：初",
    "T38n1780_002:0866c25": "心後心皆破三見，則初後何異？答：是故經云",
    "T38n1780_002:0866c26": "「發心、畢竟二不別」。初心稱為佛心，是三世佛",
    "T38n1780_002:0866c27": "之種子，則與佛無異，故始名初心佛、終稱後",
    "T38n1780_002:0866c28": "心佛。初心佛亦淨三見、後心佛亦淨三見，但",
    "T38n1780_002:0866c29": "初淨三見則晦、後淨三見則明，故開初後有",
    "T38n1780_002:0867a01": "異耳。又有所得人，皆言凡夫處四生之內、",
    "T38n1780_002:0867a02": "淨名昇六道之外，但凡夫感於淨名、淨名應",
    "T38n1780_002:0867a03": "入生死，故託疾略耶，興以斯教。今明一往",
    "T38n1780_002:0867a04": "非無此義，但恐成凡聖道隔成高下二見耳。",
    "T38n1780_002:0867a05": "復須識一心之內即是眾生亦即是佛藏，於",
    "T38n1780_002:0867a06": "此心中起三種見，便是煩惱；淨此三見，即是",
    "T38n1780_002:0867a07": "淨名。問：云何一心內具起三見？答：若於此",
    "T38n1780_002:0867a08": "心起凡夫見，名凡夫也；起二乘見，名二乘",
    "T38n1780_002:0867a09": "也；起菩薩見，名菩薩也。未與波若相應以來，",
    "T38n1780_002:0867a10": "於念念中多墮三見，便見三惑。若先念起此",
    "T38n1780_002:0867a11": "三見，後念能淨此三見，則前念名為煩惱、後",
    "T38n1780_002:0867a12": "念即是淨名。故經云「眾生身內，既有毒草，即",
    "T38n1780_002:0867a13": "有藥王」。迷悟不離，其猶反掌，豈可定謂凡夫",
    "T38n1780_002:0867a14": "局在四生之內、諸佛昇乎六道外耶？故行道",
    "T38n1780_002:0867a15": "坐禪、講說懺悔宜依此門，不爾，於事無益也。",
    "T38n1780_002:0867a16": "問：既勸修觀行，今請問研心。若前心起三見",
    "T38n1780_002:0867a17": "稱為垢、後念破三見為淨名者，非但三見名",
    "T38n1780_002:0867a18": "為見，則淨名亦是見。所以然者，前心起三見",
    "T38n1780_002:0867a19": "為有，後念破三見為無。既是有無，名為垢染，",
    "T38n1780_002:0867a20": "何名為淨名？答：不言前起三見為有、後淨三",
    "T38n1780_002:0867a21": "見為無，但了前三見本自不有、今亦不無，故",
    "T38n1780_002:0867a22": "名淨三見耳。問：若了三見本自不有、今亦不",
    "T38n1780_002:0867a23": "無，名淨三見者，此乃息於有無，還染非有非",
    "T38n1780_002:0867a24": "無，何名為淨？又有有有無名之為有，無有無",
    "T38n1780_002:0867a25": "無此即是無，還隨有無，何名離染？答：《釋論》",
    "T38n1780_002:0867a26": "云「破二不著一，乃名為法忍」，今若能進忘兩",
    "T38n1780_002:0867a27": "是、退泯二非，蕭然無寄，乃名為淨。問：若遣是",
    "T38n1780_002:0867a28": "忘非乃名淨者，夫有是有非則名為有，無是",
    "T38n1780_002:0867a29": "無非始是大無，何名為淨？答：本進彈兩足、",
    "T38n1780_002:0867b01": "退息二非，冀玄悟之賓蕭然無寄。今遂循環",
    "T38n1780_002:0867b02": "名數、隨逐想心，則取悟無由。若內息情想、無",
    "T38n1780_002:0867b03": "心於內，外夷名相、無數於外，無數於外則",
    "T38n1780_002:0867b04": "緣盡於觀、無心於內則觀盡於緣，緣盡於",
    "T38n1780_002:0867b05": "觀故無緣、觀盡於緣則無觀，無觀無緣則",
    "T38n1780_002:0867b06": "紛累都寂，乃名為淨，豈復染無？問：若緣觀都",
    "T38n1780_002:0867b07": "寂，何異滅智灰身？灰身故無緣，滅智則無觀。",
    "T38n1780_002:0867b08": "欲行大道，乃爾小乘？答：緣是生心動念，即是",
    "T38n1780_002:0867b09": "難家。觀謂無生妙悟，名為答者。以無緣則子",
    "T38n1780_002:0867b10": "無所問，以絕觀余無所通，不應更復修環反",
    "T38n1780_002:0867b11": "覆。問：若緣觀俱寂、問答並遣，則任運成啞。",
    "T38n1780_002:0867b12": "答：天親、龍樹盛許啞言，故云「汝證我法時，汝",
    "T38n1780_002:0867b13": "爾時自啞」。但子猶未達其旨，今略陳之。夫論",
    "T38n1780_002:0867b14": "啞者，言而常啞；辨其言者，啞而常言。言而不",
    "T38n1780_002:0867b15": "啞，所謂凡夫。啞而不言，名二乘觀。故至之",
    "T38n1780_002:0867b16": "緣觀俱寂，而境智宛然，應愈動、神愈靜，智愈",
    "T38n1780_002:0867b17": "寂、照愈明，寧以啞法目聖心、灰斷榜玄道。",
    "T38n1780_002:0867b18": "4 論現生門四論現生門",
    "T38n1780_002:0867b19": "經云「開閇一切諸惡趣門，而生六道以現其",
    "T38n1780_002:0867b20": "身」。夫法身無生，而無處不生。以無生故，諸趣",
    "T38n1780_002:0867b21": "門閇；無處不生故，而生五道。生五道則有五",
    "T38n1780_002:0867b22": "生：一息苦生、二隨類生、三者勝生、四增上",
    "T38n1780_002:0867b23": "生、五最後生。息苦生者，菩薩以自在力及與",
    "T38n1780_002:0867b24": "願力受生三界，隨所生處為息物苦，名息苦",
    "T38n1780_002:0867b25": "生。言隨類生者，菩薩願力、自在力與物同生，",
    "T38n1780_002:0867b26": "教令離惡、化之住善，名隨類生。言勝生者，菩",
    "T38n1780_002:0867b27": "薩自以功德善業，於人天中受諸勝報，謂壽、",
    "T38n1780_002:0867b28": "命、色、力並皆殊勝，故云勝生。增上生者，初地",
    "T38n1780_002:0867b29": "已上、十地王果報，名增上生。最後生者，菩薩",
    "T38n1780_002:0867c01": "學位已窮，受生剎利婆羅門家，得無上道，作",
    "T38n1780_002:0867c02": "一切佛事，名最後生。問：淨名五生之中何生",
    "T38n1780_002:0867c03": "攝耶？答：據本而言，久成種覺，位在法身，故",
    "T38n1780_002:0867c04": "非五生攝。就迹論者，適化無方，淺深隨物，則",
    "T38n1780_002:0867c05": "具五生。就位而言，此之五生通遍諸地，約其",
    "T38n1780_002:0867c06": "階級，則前之三生在地前，後之二生則歡喜",
    "T38n1780_002:0867c07": "以上。淨名既得無生忍，則屬後二生。但後之",
    "T38n1780_002:0867c08": "二生，受十王果報，名增上生；最後身作佛，稱",
    "T38n1780_002:0867c09": "後邊生。淨名迹居長者報，非十王果報；非作",
    "T38n1780_002:0867c10": "佛身，異最後生。就事言之，謂勝生也。五生之",
    "T38n1780_002:0867c11": "說，《地持》廣明也。",
    "T38n1780_002:0867c12": "淨名玄論卷第二名題中"
}