{
    "T15n0597_001:0131a09": "No. 597",
    "T15n0597_001:0131a10": "龍王兄弟經",
    "T15n0597_001:0131a12": "吳月支優婆塞支謙譯",
    "T15n0597_001:0131a13": "聞如是：一時，佛在舍衛國祇洹阿難邠低阿",
    "T15n0597_001:0131a14": "藍。時有無央數比丘僧，皆阿羅漢也。阿難",
    "T15n0597_001:0131a15": "邠低至佛所，作禮，却坐。佛言：「人當布施、持",
    "T15n0597_001:0131a16": "戒、忍辱、精進、禪定、智慧。」阿難邠低聞之歡喜，",
    "T15n0597_001:0131a17": "即起白佛：「明旦請佛及比丘僧降德到舍，設",
    "T15n0597_001:0131a18": "麁食。」佛默然。阿難邠低繞佛三匝而去。佛",
    "T15n0597_001:0131a19": "告比丘僧：「旦日當上天，投日中下，會阿難邠",
    "T15n0597_001:0131a20": "低舍。」佛如伸臂頃，即住虛空中。羅漢名須",
    "T15n0597_001:0131a21": "檀，正衣服，於虛空中，長跪白佛：「我恒上下，",
    "T15n0597_001:0131a22": "未甞冥如今日也。」佛言：「有兩龍王，瞋恚作",
    "T15n0597_001:0131a23": "變，吐氣為雲故也。」復有羅漢名愛波，白佛：",
    "T15n0597_001:0131a24": "「欲行止之。」佛言：「此龍大有威神。汝行者，必當",
    "T15n0597_001:0131a25": "興惡意，出水沒殺天下人民。」摩訶目揵連",
    "T15n0597_001:0131a26": "復正衣服，長跪虛空中問佛：「今日以冥，不復",
    "T15n0597_001:0131a27": "見須彌山帝釋宮殿下已質樹子。」佛言：「有兩",
    "T15n0597_001:0131a28": "龍王，一名難頭，二名和難，大瞋恚言：『何等",
    "T15n0597_001:0131a29": "沙門欲飛過，摩我頭上？』龍身繞須彌山七",
    "T15n0597_001:0131b01": "匝，以頭覆其上，吐氣出霧故冥。」目連白佛：「欲",
    "T15n0597_001:0131b02": "往訶止之。」佛言：「大善！」目連繞佛三匝而行。",
    "T15n0597_001:0131b03": "釋提桓因從八萬八千玉女，於後園相娛樂。",
    "T15n0597_001:0131b04": "目連先過其所，天帝迎之，稽首作禮。相問",
    "T15n0597_001:0131b05": "訊已，乃到龍所。兩龍見之，大怒，便變化出",
    "T15n0597_001:0131b06": "煙，須臾復出火。目連以佛意，亦變化出烟",
    "T15n0597_001:0131b07": "必繞兩龍三重。稍前分身入兩龍身中，右目",
    "T15n0597_001:0131b08": "入，左目出；左目入，右目出；右耳入，左耳出；",
    "T15n0597_001:0131b09": "左耳入，右耳出；復入右鼻，左鼻出；入左鼻，",
    "T15n0597_001:0131b10": "右鼻出，飛入其口中。兩龍謂目連在其腹",
    "T15n0597_001:0131b11": "中也。目連亦復作龍身，繞兩龍十四重，以",
    "T15n0597_001:0131b12": "頭覆須彌及兩龍。兩龍於下悚慄，延動須彌",
    "T15n0597_001:0131b13": "山，以尾搏扇海水，百獸震怖。佛遙告目連：",
    "T15n0597_001:0131b14": "「此龍今當能出水沒壞天下。汝且須止！」目連",
    "T15n0597_001:0131b15": "言：「我從佛聞知此法。我有四神足，當信持",
    "T15n0597_001:0131b16": "行之。我能取是兩龍及須彌山，著掌中跳過",
    "T15n0597_001:0131b17": "他方天下；亦能取劑磨須彌山，令碎如塵；",
    "T15n0597_001:0131b18": "復能磨須彌山及下地，令萬民不覺之。」兩",
    "T15n0597_001:0131b19": "龍恐懼，稽首，目連復沙門身。兩龍化作人，",
    "T15n0597_001:0131b20": "為目連作禮悔過，目連將至佛所。兩龍言：",
    "T15n0597_001:0131b21": "「我迷狂惑，不知尊神，觸犯雷震，哀原其罪！」",
    "T15n0597_001:0131b22": "便受五戒而去。阿難邠低到精舍，索佛及比",
    "T15n0597_001:0131b23": "丘僧，了不見一人，便長跪白佛：「飯具以嚴",
    "T15n0597_001:0131b24": "辦，佛可自屈。」佛即下到其舍。飯已，阿難邠",
    "T15n0597_001:0131b25": "低言：「我求佛不見，佛從何所來？」佛言：「目連",
    "T15n0597_001:0131b26": "與兩龍王共諍，適從天上來下。」問：「誰勝者？」",
    "T15n0597_001:0131b27": "佛言：「目連。」阿難邠低言：「善哉！善哉！此龍乘",
    "T15n0597_001:0131b28": "戒堅強，失之毫數，罪至於龍，威神尊重。目",
    "T15n0597_001:0131b29": "連迺臣伏之乎！我從今日始，請佛及比丘僧",
    "T15n0597_001:0131c01": "宣揚目連功德。」佛呪願迦羅越阿難邠低：「汝",
    "T15n0597_001:0131c02": "前後飯食得道人，善鬼神當擁護汝家，皆令",
    "T15n0597_001:0131c03": "安隱。」阿難邠低作禮而去。",
    "T15n0597_001:0131c04": "龍王兄弟經"
}