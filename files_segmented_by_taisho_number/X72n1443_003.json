{
    "X72n1443_003:0745a10": "長慶宗寶獨禪師語錄卷第三",
    "X72n1443_003:0745a12": "丹霞法孫　今釋　重編",
    "X72n1443_003:0745a13": "　　示眾",
    "X72n1443_003:0745a14": "示眾。汝等諸人。大須識自本心。始得休歇。若識心達",
    "X72n1443_003:0745a15": "本。如空合空。維摩經云。不著世間如蓮華。常善入於",
    "X72n1443_003:0745a16": "空寂行。達諸法相無挂礙。稽首如空無所依。莊嚴大",
    "X72n1443_003:0745a17": "師教徒。常持此偈。生死海中大可怖畏。溈山行脚。至",
    "X72n1443_003:0745a18": "天台山。遇寒山拾得。一陣茫然。寒山云。自靈山別後。",
    "X72n1443_003:0745a19": "伊三生為國王。忘却了也。果上菩薩。出生入死。尚且",
    "X72n1443_003:0745a20": "忘却。何況博地凡夫。如今不用汝棒喝交馳。機鋒酬",
    "X72n1443_003:0745a21": "對。古人喚作弄精魂漢。且看六祖教永嘉。何不體取",
    "X72n1443_003:0745a22": "無生。了取無速。永嘉云。體即無生。了本無速。祖云。如",
    "X72n1443_003:0745a23": "是如是。何等機辨神妙。何等入理深談。良久云。老僧",
    "X72n1443_003:0745a24": "少時。誦華嚴空忍品。遂不知有身心器界。如此境界。",
    "X72n1443_003:0745b01": "將有旬日。至今每一提起。猶見痛快。",
    "X72n1443_003:0745b02": "示眾。修行一著。自肯方親。所謂道不是文字語言。乃",
    "X72n1443_003:0745b03": "平常之理。昨有人問。不是心不是佛不是物。是箇什",
    "X72n1443_003:0745b04": "麼。老僧豎起拂子。復問。畢竟是箇什麼。老僧放下拂",
    "X72n1443_003:0745b05": "子。只今且問諸人。那箇眼不見耳不聞。者箇又是什",
    "X72n1443_003:0745b06": "麼。一切有為法。如夢幻泡影。且莫當面錯過。此事不",
    "X72n1443_003:0745b07": "是一口道得盡底。縱饒說得極玄極妙。總沒交涉。惟",
    "X72n1443_003:0745b08": "得之於心。方有把柄。汝諸人。一向逐色隨聲。不曾有",
    "X72n1443_003:0745b09": "一刻回光返照。所以日疎月遠。然雖汝不曾打點。其",
    "X72n1443_003:0745b10": "實現現十成。無一毫增減。畢竟是箇什麼。努力搆取。",
    "X72n1443_003:0745b11": "示眾。昔大隨在大溈會下數載。食不至充。臥不求煖。",
    "X72n1443_003:0745b12": "清苦鍊行。操履不群。溈深器之。一日問曰。闍黎在老",
    "X72n1443_003:0745b13": "僧此間。不曾問一轉話。隨云。教某甲向什麼處下口。",
    "X72n1443_003:0745b14": "溈云。何不問如何是佛。隨便作手勢。掩溈口。溈歎云。",
    "X72n1443_003:0745b15": "子真得其髓。大眾且看。大隨云。教某甲向什麼處下",
    "X72n1443_003:0745b16": "口。直是針劄不入。佛眼亦無能窺他。正恁麼時。大溈",
    "X72n1443_003:0745b17": "尚不肯草草放過。復教他問如何是佛。隨掩其口。溈",
    "X72n1443_003:0745b18": "乃點頭。古人為人。十分嚴密如此。大眾何不體取。若",
    "X72n1443_003:0745b19": "在者裏透得過。何禪可參。何道可學。還消說什麼。者",
    "X72n1443_003:0745b20": "事人人具足。爭柰有人飯籮邊抵餓。覓即知君不可",
    "X72n1443_003:0745b21": "見。不離當處常湛然。珍重。",
    "X72n1443_003:0745b22": "說菩薩戒示眾。即心是佛。即心是法。即心是僧。即心",
    "X72n1443_003:0745b23": "是戒定慧。情與無情。世出世間。一切諸法。皆無實性。",
    "X72n1443_003:0745b24": "所謂諸法實性。即汝心是。楞伽云。諸法無法體。而說",
    "X72n1443_003:0745c01": "惟是心。不見於自心。而起於分別。所以一切諸法。依",
    "X72n1443_003:0745c02": "心建立。心外無有法可得。法外無有心可得。是謂心",
    "X72n1443_003:0745c03": "法一如。無心無法。諸佛子如此者。即是金剛寶戒。佛",
    "X72n1443_003:0745c04": "性種子。諸佛本源。菩薩根本。眾生若得此戒。即頓入",
    "X72n1443_003:0745c05": "佛位。經云。眾生受佛戒。即入諸佛位。位同大覺已。真",
    "X72n1443_003:0745c06": "是諸佛子。戒之大意。祇在防非禁惡。護持本有清淨",
    "X72n1443_003:0745c07": "自心。若識自心。心外無有一法為緣為對。既無緣對。",
    "X72n1443_003:0745c08": "便無所犯。既無所犯。亦無能持。無能無所。始名持戒。",
    "X72n1443_003:0745c09": "爭柰一切眾生。迷本淨心。遂有根塵等法。既有諸法。",
    "X72n1443_003:0745c10": "又生愛取諸趣。發動身口。造一切業。既有業因。寧逃",
    "X72n1443_003:0745c11": "於果。所以三塗苦報。輪迴生死。無有紀極。然而窮詰",
    "X72n1443_003:0745c12": "本源。實無根緒。此迷無本。性畢竟空。眾生不知。妄受",
    "X72n1443_003:0745c13": "繫縛。我佛出世。生大憐愍。於上根者。直示本心。俾得",
    "X72n1443_003:0745c14": "醒悟。中下根者。方便提獎。教伊止惡行善。乃有戒法。",
    "X72n1443_003:0745c15": "應作不應作。是持是犯。種種名相。若大力量人。豈有",
    "X72n1443_003:0745c16": "者等閒家具。佛之一字。尚不喜聞。更喚什麼作戒。然",
    "X72n1443_003:0745c17": "雖如是。大須實落始得。不然。畫虎成貍。莽莽蕩蕩招",
    "X72n1443_003:0745c18": "殃禍。其害不淺。所以此戒。非初心可忽。涅槃喻如浮",
    "X72n1443_003:0745c19": "囊。遺教再三丁寧。尊重珍敬波羅提木叉。如佛在世。",
    "X72n1443_003:0745c20": "良以生滅界中。未能頓超方便。直下無心。若無戒善。",
    "X72n1443_003:0745c21": "終不成就。則必墮落。人天之報尚且難期。況於諸佛",
    "X72n1443_003:0745c22": "無上菩提。是以從迷返悟。戒實資糧。從因向果。戒為",
    "X72n1443_003:0745c23": "初步。至於內護自心。外護譏嫌。自利利他。猶為菩薩",
    "X72n1443_003:0745c24": "行願。從來學佛之士。頂戴奉持。如饑得食。如渴得飲。",
    "X72n1443_003:0746a01": "如貧得寶。如裸得衣。誠非無故。諸佛子。當於此寶戒。",
    "X72n1443_003:0746a02": "生珍重想。勿令有犯。雖云無心則無戒。然須知無心",
    "X72n1443_003:0746a03": "始可得戒。有心者常犯戒故。無戒始可得心。有戒者",
    "X72n1443_003:0746a04": "常繫心故。無心之心。乃真佛心。無戒之戒。始為性戒。",
    "X72n1443_003:0746a05": "此心此戒。無二無別。佛之授受。祖之相傳。惟斯祕密。",
    "X72n1443_003:0746a06": "非與人天及餘二乘諸戒律儀而可比量。涅槃云。我",
    "X72n1443_003:0746a07": "皆安置諸子於祕密藏中。祕密藏中具足三德。三德",
    "X72n1443_003:0746a08": "圓滿。一心呈露。由是萬行莊嚴。華嚴性海。重重無盡。",
    "X72n1443_003:0746a09": "亦非於自本心。別有毫頭增入。昔世尊菩提樹下。成",
    "X72n1443_003:0746a10": "等正覺。歎云。奇哉一切眾生。具有如來智慧德相。但",
    "X72n1443_003:0746a11": "以妄想執著。而不證得。若離妄想。一切智無礙智無",
    "X72n1443_003:0746a12": "師智。即得現前。諸佛子。汝等但看離妄一句。世尊真",
    "X72n1443_003:0746a13": "切拈出。教人直下無心。汝若無心。更有何事。德山云。",
    "X72n1443_003:0746a14": "汝但無事於心。無心於事。則虗而靈。空而妙。若毫端",
    "X72n1443_003:0746a15": "許言本末者。皆為自欺。起信論云。一切諸法。惟依妄",
    "X72n1443_003:0746a16": "念而有差別。若離妄念。則無一切境界之相。如是則",
    "X72n1443_003:0746a17": "內自無心。外自無境。心境俱亡。戒從誰立。諸佛子。既",
    "X72n1443_003:0746a18": "無戒可得。畢竟喚作什麼。良久云。咄。且受戒去。",
    "X72n1443_003:0746a19": "茶話",
    "X72n1443_003:0746a20": "廣慧茶話。山僧到此。承王居士。暨大行殷勤。山僧沒",
    "X72n1443_003:0746a21": "有什麼說話。大眾有疑請問。眾無語。師乃云。山僧自",
    "X72n1443_003:0746a22": "小學道。將三十年。實無有法可得。祇信得自心。及心",
    "X72n1443_003:0746a23": "外無有一法。可得佛佛相傳。祖祖相授也。祇是信得",
    "X72n1443_003:0746a24": "自心。及于今佛法凋零。諸方每說什麼法身邊事。法",
    "X72n1443_003:0746b01": "身向上事。山僧者裏。都無宗門下事。無可商量。若是",
    "X72n1443_003:0746b02": "大根器人。言下知歸。方有箇商量處。更不可特地起",
    "X72n1443_003:0746b03": "波濤也。古人道即心是佛一句。滿口道盡。亦是事不",
    "X72n1443_003:0746b04": "獲已。今人多是將心學道。將心求法。若將心學道。將",
    "X72n1443_003:0746b05": "心求法。窮劫盡形。終不能得。為何如此。祇為心外實",
    "X72n1443_003:0746b06": "無有法可得。心外若有法可得。是名外道。大眾。切須",
    "X72n1443_003:0746b07": "自己轉變。自己回頭始得。良久云。大眾沒有什麼問。",
    "X72n1443_003:0746b08": "山僧沒有什麼答。更妙得很。珍重。",
    "X72n1443_003:0746b09": "廣慧茶話。識心達本原。故號為沙門。大眾還識得心",
    "X72n1443_003:0746b10": "麼。若識不得。生死到來。如何回互。昔有僧問洞山。寒",
    "X72n1443_003:0746b11": "暑到來。如何回避。山云。何不向無寒暑處回避。僧云。",
    "X72n1443_003:0746b12": "無寒暑處。怎生回避。山云。寒時寒殺闍黎。熱時熱殺",
    "X72n1443_003:0746b13": "闍黎。大眾作麼生會。若會得者話。方有箇回互處。壯",
    "X72n1443_003:0746b14": "色不停。喻如奔馬。人命無常。過於山水。莫說人世富",
    "X72n1443_003:0746b15": "貴功名。沒有長久。就是出家兒。沒有世緣。幾十年光",
    "X72n1443_003:0746b16": "景。也易過去。何不趁色力康健。討箇著落。須是回光",
    "X72n1443_003:0746b17": "達本。有箇出身之路始得。僧問。某甲不識心。請和尚",
    "X72n1443_003:0746b18": "慈悲。師云。慈悲在你那裏。僧問。金剛經四句偈。不知",
    "X72n1443_003:0746b19": "是那四句。師云。不離闍黎問底。進云。不會。師云。你不",
    "X72n1443_003:0746b20": "會。是謗經毀法。僧問。清淨本然。云何忽生山河大地。",
    "X72n1443_003:0746b21": "師云。我者裏。也沒有清淨本然。也沒有山河大地。今",
    "X72n1443_003:0746b22": "晚廣慧當家印初。請山僧喫茶。會麼。僧罔措。僧問。阿",
    "X72n1443_003:0746b23": "賴耶識。末那識。六識。某甲心未了。求示安身立命處。",
    "X72n1443_003:0746b24": "師云。你是看教乘來。教乘與宗乘不同。我宗門中。總",
    "X72n1443_003:0746c01": "無此話。進云。心性意識。是同是別。生天墮獄。為是心",
    "X72n1443_003:0746c02": "去性去識去。師云。者裏心也無。性也無。識也無。進云。",
    "X72n1443_003:0746c03": "恁麼則寒灰枯木也。師云。寒灰枯木。怎會說話。怎會",
    "X72n1443_003:0746c04": "在者裏喫茶。進云。不會。求和尚方便。師云。三世諸佛。",
    "X72n1443_003:0746c05": "阿誰代你。乃云。此事不在言說。也不得離言說。當日",
    "X72n1443_003:0746c06": "法性寺二僧。爭論風旛。六祖大師出云。不是風動。不",
    "X72n1443_003:0746c07": "是旛動。仁者心動。大眾還會得麼。僧便問。心不在內。",
    "X72n1443_003:0746c08": "不在外。不在中間。敢問在什麼處。師云。有米煑飯。沒",
    "X72n1443_003:0746c09": "米煑粥。良久云。一堂僧冷淡。千古意分明。于今一堂。",
    "X72n1443_003:0746c10": "何等停當。珍重。",
    "X72n1443_003:0746c11": "華首茶話。師云。山僧本擬深藏山谷。無意出頭。今日",
    "X72n1443_003:0746c12": "華首。元是法字卍子一線機緣。後因麗首座。及大眾",
    "X72n1443_003:0746c13": "諸居士。費了許多心力。接得山僧到此。與大眾同住。",
    "X72n1443_003:0746c14": "須是真實發心。為生死真實修行。纔不虗住此山。若",
    "X72n1443_003:0746c15": "論宗門中事。大難開口。上根人又何消說。中下之根。",
    "X72n1443_003:0746c16": "古人不已垂手方便。纔有做工夫話。其實有什麼工",
    "X72n1443_003:0746c17": "夫可做。古人道。直指二字。早是曲了也。纔說無事。早",
    "X72n1443_003:0746c18": "是多事了也。恁麼有甚開口處。所以道。此事惟我自",
    "X72n1443_003:0746c19": "知。又道。須知有不求知者。丹霞和尚云。人人有一坐",
    "X72n1443_003:0746c20": "具地。佛祖出頭來。一毫也不曾增。即今諸上座諸居",
    "X72n1443_003:0746c21": "士在此。也一毫不曾減。祇是于今。一聞千悟底大難。",
    "X72n1443_003:0746c22": "不得不假方便。大眾須費一番心力始得。良久云。同",
    "X72n1443_003:0746c23": "來大眾。一路也辛苦到此。正好安心。既安職事。各要",
    "X72n1443_003:0746c24": "努力。有什麼疑。不好相問。僧問。華首重興即不問。覿",
    "X72n1443_003:0747a01": "面相逢意若何。師云。兩眼對兩眼。進云。海風連夜發。",
    "X72n1443_003:0747a02": "大地絕纖塵時如何。師云。獨坐華首臺。僧禮拜。師復",
    "X72n1443_003:0747a03": "云。者件事。不是說了便罷。真實要見得性。真實自己",
    "X72n1443_003:0747a04": "要休得。休得休不得。試自家揣看。若論說得底。儘有",
    "X72n1443_003:0747a05": "聰明伶俐。便說一篇兩篇不難。看些禪關策進。高峯",
    "X72n1443_003:0747a06": "中峯諸錄。便不消悟道。也會教人。有什麼交涉。舉一",
    "X72n1443_003:0747a07": "老宿。一夏不為師僧說話。一僧歎云。我直恁麼空過",
    "X72n1443_003:0747a08": "一夏。便聞得正因二字也好。宿云。闍黎莫[斯/言]速。若論",
    "X72n1443_003:0747a09": "正因。一字也無。道了叩齒云。我不合恁麼道。隣房一",
    "X72n1443_003:0747a10": "老宿聞之云。可惜一鍋羮。被兩顆老鼠屎污却。師云。",
    "X72n1443_003:0747a11": "隔江望見資福門前剎竿便回。已遲八刻。何況更過",
    "X72n1443_003:0747a12": "江來。此事豈容一棒一喝一機一境一轉兩轉語湊",
    "X72n1443_003:0747a13": "泊得上。大難大難。大眾。須是從生死發心。始有實落。",
    "X72n1443_003:0747a14": "山僧少年時。那曉什麼參禪。什麼悟道。祇是怕生死",
    "X72n1443_003:0747a15": "到來。前路渺然。後見壇經。始知見性成佛。沒柰何千",
    "X72n1443_003:0747a16": "計百較。纔得甘心。不是等閒容易。良久云。山僧年來",
    "X72n1443_003:0747a17": "多病。體中太弱。叢林事俱料理不得。須仗諸上座同",
    "X72n1443_003:0747a18": "心協力。惟佛法却委不得了。若有商量。不敢辜負。如",
    "X72n1443_003:0747a19": "今天下。到處荒亂。此地還安穩。深山中如住靜一般。",
    "X72n1443_003:0747a20": "大家鍛鍊身心却好。珍重。",
    "X72n1443_003:0747a21": "生辰茶話。師云。山僧今早。舉王老師空劫以前話。諸",
    "X72n1443_003:0747a22": "上座作麼生會。王老師又道。道不屬知。不屬不知。知",
    "X72n1443_003:0747a23": "是妄覺。不知是無記。諸上座又作麼生。既道祇是無",
    "X72n1443_003:0747a24": "人覺知。又道道不屬知不屬不知。得底人便不消疑",
    "X72n1443_003:0747b01": "擬。疑擬著。萬里崖州去也。所以山僧道。擬心即差。諸",
    "X72n1443_003:0747b02": "上座。會得便會。更無剩法。古人也有道。明得那邊事。",
    "X72n1443_003:0747b03": "却來者邊行履。山僧道。也無那邊。也無者邊。得者便",
    "X72n1443_003:0747b04": "得。更無時節。汝但了得目前。空劫以前也在目前。盡",
    "X72n1443_003:0747b05": "未來劫也在目前。不見道。古人說知見。知見即是心。",
    "X72n1443_003:0747b06": "當心即知見。知見即于今。所以了得便是。不了目前。",
    "X72n1443_003:0747b07": "萬緣差別。良久云。者箇事。也有生而知之者。也有學",
    "X72n1443_003:0747b08": "而知之者。究竟都是一般。生而知之。實難其人。求之",
    "X72n1443_003:0747b09": "諸祖中。如丹霞趙州。便是生知底。趙州見南泉。泉問。",
    "X72n1443_003:0747b10": "汝是有主沙彌。無主沙彌。州云。有主沙彌。泉云。主在",
    "X72n1443_003:0747b11": "什麼處。州躬身云。孟春猶寒。伏惟和尚尊候萬福。諸",
    "X72n1443_003:0747b12": "上座。向者裏便好打翻消息。一切時行住坐臥。折旋",
    "X72n1443_003:0747b13": "俯仰。迎賓接客。屙矢送尿。無不是神通妙用。趙州當",
    "X72n1443_003:0747b14": "時纔十四歲。何曾費些子氣力。次日問南泉。如何是",
    "X72n1443_003:0747b15": "道。泉云。平常心是道。汝看。南泉也不消什麼機用。直",
    "X72n1443_003:0747b16": "如家裏人。說家裏事。州又問。還用趨向也無。泉云。擬",
    "X72n1443_003:0747b17": "向即乖。州云。不擬爭知是道。泉向道。適來舉者幾句。",
    "X72n1443_003:0747b18": "道不屬知。不屬不知。知是妄覺。不知是無記。若真達",
    "X72n1443_003:0747b19": "不疑之道。猶如太虗廓然蕩豁。豈可強是非耶。諸上",
    "X72n1443_003:0747b20": "座。道不屬知。不屬不知。者兩句。勿輕放過。汝等喫飯",
    "X72n1443_003:0747b21": "飽了。要行便行。要坐便坐。山是山。水是水。僧是僧。俗",
    "X72n1443_003:0747b22": "是俗。正恁麼時。佛眼也覰不見。只可惜當下錯過了。",
    "X72n1443_003:0747b23": "山僧記得幼時。見箇少林法師。拈僧問趙州。學人乍",
    "X72n1443_003:0747b24": "入叢林。乞師指示。州云。你喫粥了也未。僧云。喫粥了",
    "X72n1443_003:0747c01": "也。州云。洗鉢盂去。山僧彼時。雖不曾徹底。聞之使毛",
    "X72n1443_003:0747c02": "骨悚然。如冷水澆背。又聞舉萬松評云。洗面觸著鼻",
    "X72n1443_003:0747c03": "孔。抽鞋摩著脚跟。那時若錯過話頭。便是掘地討天。",
    "X72n1443_003:0747c04": "所以可憐不知底人。錯過了多少好時光。山僧恁麼",
    "X72n1443_003:0747c05": "說。汝諸人聽著。便又思量。怎麼得知。又是頭上安頭。",
    "X72n1443_003:0747c06": "以眼尋眼。古人道。饒汝學到佛邊。猶是雜用心。山僧",
    "X72n1443_003:0747c07": "常舉此話。為甚學到佛邊。猶是雜用心。圓覺云。乃至",
    "X72n1443_003:0747c08": "證於如來清淨涅槃。猶為我相。到者裏。須是悟始得。",
    "X72n1443_003:0747c09": "咦。不知者。既錯過了許多好時光。知者。又蹉過了許",
    "X72n1443_003:0747c10": "多好時光。不知者過在不知。知者過在知。最難得恰",
    "X72n1443_003:0747c11": "好。畢竟如何得恰好去。諸上座。實有恁麼事。若信不",
    "X72n1443_003:0747c12": "及便罷。若信得及。須實實體會。實實了當始得。者箇",
    "X72n1443_003:0747c13": "比不得世間功業。祇是一生便了生死。是我等無量",
    "X72n1443_003:0747c14": "劫來。至於今日。今若了得。永不可得。大須著力。山僧",
    "X72n1443_003:0747c15": "千說萬說。不過助發而已。切之一字。却在當人。阿誰",
    "X72n1443_003:0747c16": "替汝著力得。僧問。月影汪汪。如何是佛度眾生。師云。",
    "X72n1443_003:0747c17": "木頭。進云。月影汪汪時。如何是眾生度佛。師云。碌磚。",
    "X72n1443_003:0747c18": "進云。如何是眾生度盡恒沙佛。諸佛從來不異人。師",
    "X72n1443_003:0747c19": "云。前兩語。汝作麼生會。僧罔措。僧問。一箇道士賣靈",
    "X72n1443_003:0747c20": "符。為甚處處吉利。師云。汝者兩片皮。播來播去作麼。",
    "X72n1443_003:0747c21": "進云。和尚不識好惡。師云。山僧不識好惡且置。上座",
    "X72n1443_003:0747c22": "不識好惡。又作麼生。進云。一箇團團圓。到處皆和合。",
    "X72n1443_003:0747c23": "師云。者是贓底。進云。和尚又作麼生。師云。山僧慙惶",
    "X72n1443_003:0747c24": "無地。僧禮拜起。擬進語。師云。止止不須說。便歸方丈。",
    "X72n1443_003:0748a01": "茶話。舉張拙秀才偈。光明寂照徧河沙。凡聖含靈共",
    "X72n1443_003:0748a02": "一家。一念不生全體現。六根纔動被雲遮。破除煩惱",
    "X72n1443_003:0748a03": "重增病。趨向真如亦是邪。隨順世緣無挂礙。涅槃生",
    "X72n1443_003:0748a04": "死等空花。師云。諸上座。大須脚踏實地始得。古人驗",
    "X72n1443_003:0748a05": "人。一言半句。便知渠知有不知有。所以人將語探。若",
    "X72n1443_003:0748a06": "是知有底。自然迥別。即如作家相見。如兩鏡相照。終",
    "X72n1443_003:0748a07": "不雜亂。若只你一句我一句。祇圖口頭滑溜。有什麼",
    "X72n1443_003:0748a08": "用處。莫謂今時。上古已即有此病。大慧云。近來衲子。",
    "X72n1443_003:0748a09": "不肯向省力處做工夫。只管熱忙來。呈見解。作頌古。",
    "X72n1443_003:0748a10": "雲門向他道。不是者箇道理。便道。把定他不肯放過。",
    "X72n1443_003:0748a11": "我且問你。你還自放得過也未。諸上座。各人要知慙",
    "X72n1443_003:0748a12": "愧。不要取笑識者。山僧今夜與你點破。若是得底人。",
    "X72n1443_003:0748a13": "舉起便知。絲來線去。自然雅合。你看。龐居士訪松山",
    "X72n1443_003:0748a14": "和尚。值山經行。士問云。手中底是什麼。松山豎起拄",
    "X72n1443_003:0748a15": "杖云。老僧年邁。缺伊一步不得。士云。然雖如是。壯力",
    "X72n1443_003:0748a16": "猶存。他得底人相見。自然恰好。所謂滿口含冰。不曾",
    "X72n1443_003:0748a17": "道著一箇水字。不似如今人。自己尚不知落處。只管",
    "X72n1443_003:0748a18": "記得滿肚皮言句。徒逞快利。有什麼交涉。雪竇謂之",
    "X72n1443_003:0748a19": "隨流失源。你道。他病在什麼處。病在不以此為念。祇",
    "X72n1443_003:0748a20": "圖好看。若是真為道底人。便是善知識。肯了我自己。",
    "X72n1443_003:0748a21": "不曾到大休歇田地。亦自不肯。大眾且看。自己於聲",
    "X72n1443_003:0748a22": "色關頭逆順境緣。一切時一切事。果能一念不生麼。",
    "X72n1443_003:0748a23": "心如木石麼。如人飲水冷暖自知。不可自瞞。即瞞得",
    "X72n1443_003:0748a24": "亦終不干別人事。我方纔舉斷除煩惱重增病。且道。",
    "X72n1443_003:0748b01": "煩惱為在內。為在外。為在中間。若求煩惱不可得。更",
    "X72n1443_003:0748b02": "欲去除他。豈不多了一翻手脚。趨向真如亦是邪。真",
    "X72n1443_003:0748b03": "如作麼生面目。汝擬作麼生趨向他。諸上座。汝纔擬。",
    "X72n1443_003:0748b04": "即不是了也。者箇田地。從無始來。至於今日。更由今",
    "X72n1443_003:0748b05": "日盡未來際。還曾動著也無。何不直下悟去。更自直",
    "X72n1443_003:0748b06": "捷。喫許多辛苦作麼。",
    "X72n1443_003:0748b07": "問答",
    "X72n1443_003:0748b08": "僧問。現前且道承誰恩力。師云。上座也解恁麼問。進",
    "X72n1443_003:0748b09": "云。建化門庭且置。未萌以前道將一句來。師云。即今",
    "X72n1443_003:0748b10": "是什麼。進云。兔角杖子。為什麼能穿電影。師云。大慈",
    "X72n1443_003:0748b11": "悲菩薩。",
    "X72n1443_003:0748b12": "僧問。倩女離魂。那個是真底。師云。大眾。看者僧也解",
    "X72n1443_003:0748b13": "恁麼問。",
    "X72n1443_003:0748b14": "僧問。大事未明時如何。師云。一二三。明後如何。師云。",
    "X72n1443_003:0748b15": "四五六。",
    "X72n1443_003:0748b16": "靈泌問。蓮華未出水時如何。師云。巖下煑茶燒樹葉。",
    "X72n1443_003:0748b17": "出水後如何。師云。澗邊流水散桃花。",
    "X72n1443_003:0748b18": "僧問。某甲參學以來。苦無見處。師云。你要見作麼。進",
    "X72n1443_003:0748b19": "云。也須有個真實見處。師云。幸自可憐生。僧罔措。",
    "X72n1443_003:0748b20": "師坐次。僧問無我之旨畢。僧復問。祇者能無我者是",
    "X72n1443_003:0748b21": "什麼。師云。有病眚者。請醫治眚。眚愈。醫云。你眚已去",
    "X72n1443_003:0748b22": "了。是什麼。僧無對。",
    "X72n1443_003:0748b23": "師坐次。指銅鍋問僧。有人問你是什麼。作麼生對。僧",
    "X72n1443_003:0748b24": "云銅鍋。師云。還有疑麼。僧云不疑。師復問一僧。僧不",
    "X72n1443_003:0748c01": "對。師以手指云。你肚裏有禪。",
    "X72n1443_003:0748c02": "僧問。如何是賓中賓。師云。業識茫茫無本據。可憐白",
    "X72n1443_003:0748c03": "日喪天真。如何是賓中主。師云。途中解作活。無往而",
    "X72n1443_003:0748c04": "不利。如何是主中賓。師云。慈悲巧玅施方便。善握司",
    "X72n1443_003:0748c05": "南驗正邪。如何是主中主。師云。佛祖潛踪。蒼生絕跡。",
    "X72n1443_003:0748c06": "進云。佛祖潛踪蒼生絕跡時如何。師不答。僧禮拜。",
    "X72n1443_003:0748c07": "麗中昰問。理則頓悟。事以漸除。理亦有漸悟底麼。師",
    "X72n1443_003:0748c08": "云有。事亦有頓除底麼。師云有。復云。理若無漸悟。則",
    "X72n1443_003:0748c09": "佛與眾生。不由緣起。事若無頓除。則一切法。皆有根",
    "X72n1443_003:0748c10": "本。又問。悟之一字亦不立。敢問未悟不立。悟了不立。",
    "X72n1443_003:0748c11": "師云月。昰禮拜。",
    "X72n1443_003:0748c12": "僧問。師是那一宗。師云。饑來喫飯困來眠。僧無語。師",
    "X72n1443_003:0748c13": "云。你道是那一宗。僧云不知。師便打。僧云。莫是臨濟",
    "X72n1443_003:0748c14": "宗麼。師云。你却伶俐。",
    "X72n1443_003:0748c15": "態心開總理問。諸經俱云無我。為甚涅槃獨云有我。",
    "X72n1443_003:0748c16": "師云。如醫病人。先用大黃消其邪熱。後用人參補其",
    "X72n1443_003:0748c17": "元氣。",
    "X72n1443_003:0748c18": "楊未了司馬問。弟子戒殺已久。邇來專事持誦。得麼。",
    "X72n1443_003:0748c19": "師云。者是功行邊事。若本分上未了。總是業識茫茫。",
    "X72n1443_003:0748c20": "進云。如何是本分事。師云。古人道。乾坤之內。宇宙之",
    "X72n1443_003:0748c21": "間。中有一寶。祕在形山。居士還識得麼。進云。不識。師",
    "X72n1443_003:0748c22": "云。何不向不識處看。士罔措。進云。居常多坐不覺。每",
    "X72n1443_003:0748c23": "遇不如意事。便打不過。不知病根所在。師云。功德天",
    "X72n1443_003:0748c24": "黑暗女。有智主人二俱不受。還有什麼打不過處。良",
    "X72n1443_003:0749a01": "久復云。若未能直下便了。且就世情上勘破。祇如居",
    "X72n1443_003:0749a02": "士年遇六旬。從前涉歷。且道即今在什麼處。豈但六",
    "X72n1443_003:0749a03": "旬。再過六劫。也只如此。幻妄空花。徒勞把捉。者裏勘",
    "X72n1443_003:0749a04": "得破。放得下。日久歲深。父母未生前一著子。自然觸",
    "X72n1443_003:0749a05": "著磕著。進云。側聞至論。毛骨悚然。不知要見未生前",
    "X72n1443_003:0749a06": "一著子。如何下手。師云。者便是下手。士禮拜。",
    "X72n1443_003:0749a07": "嚴舂陵司李問。弟子職司刑罰。民命攸關。何以令彼",
    "X72n1443_003:0749a08": "無隱情。此無枉法。師云。只從自己根源上。討個分曉。",
    "X72n1443_003:0749a09": "自然把柄在手。生生殺殺。無非玅用。進云。敢問某甲",
    "X72n1443_003:0749a10": "自己根源分曉所在。師云。山僧若說。是山僧底。進云。",
    "X72n1443_003:0749a11": "某甲嚮道已久。無柰種種情念。終難排遣。師云。此未",
    "X72n1443_003:0749a12": "是根源話。然試問居士。假如夢中覺夢。還是夢麼。進",
    "X72n1443_003:0749a13": "云。畢竟是夢。師云。醒來夢中心境。還用排遣麼。進云。",
    "X72n1443_003:0749a14": "不用排遣。師云。根源上明了。亦復如是。一切情念。不",
    "X72n1443_003:0749a15": "除自盡。進云。情念盡時。豈非空無所有。師云。若無所",
    "X72n1443_003:0749a16": "有。又成斷滅去也。就者裏體驗看。",
    "X72n1443_003:0749a17": "金叔起居士。以解易自負。每舉一陰一陽之謂道。師",
    "X72n1443_003:0749a18": "云。汝所論陰陽。口頭道理耳。却拈不出來。起云。師能",
    "X72n1443_003:0749a19": "拈出。試拈出看。師云。生死大事。汝還知麼。起云。不知。",
    "X72n1443_003:0749a20": "師云。一陰生。汝不知生死。還求知麼。起云求知。師云。",
    "X72n1443_003:0749a21": "一陽生。",
    "X72n1443_003:0749a22": "法字卍。請益格致之旨。且述陽明頌語以質。師云。此",
    "X72n1443_003:0749a23": "事不與教乘合。況儒典耶。雖然。孔子手眼也不小。渠",
    "X72n1443_003:0749a24": "開口道個在明明德。明德是什麼爛柴頭。學者向什",
    "X72n1443_003:0749b01": "麼處撈摸。陽明揭出良知。亦非世見可到。但云。無善",
    "X72n1443_003:0749b02": "無惡心之體。我不如是。卍云。師意如何。師云。不可思",
    "X72n1443_003:0749b03": "議心之體。有善有惡意之動。何不云一念動處。即為",
    "X72n1443_003:0749b04": "意。知善知惡是良知。說他不是。良知亦不得。卍云。師",
    "X72n1443_003:0749b05": "又如何。師云。知而無知是良知。為善去惡是格物。我",
    "X72n1443_003:0749b06": "與你另拈出。物而無物是格物。",
    "X72n1443_003:0749b07": "僧問。閻羅王還有也無。師云。子甚處來。云杭州來。師",
    "X72n1443_003:0749b08": "云會麼。云不會。師云。莫道無閻羅王。喫鐵丸有你分",
    "X72n1443_003:0749b09": "在。",
    "X72n1443_003:0749b10": "蔡雲怡督學問。日坐金輪峯。還望見漢陽峯頂否。師",
    "X72n1443_003:0749b11": "作此⊕相答之。又問。踏上匡山。有三條大路。畢竟那",
    "X72n1443_003:0749b12": "一條是大路。師云。咦。者一條是大路。又問。廬岑險峻",
    "X72n1443_003:0749b13": "高出羣峯。為什麼羣峯讓他獨出。師云。爭怪得伊。又",
    "X72n1443_003:0749b14": "問。身在山中。身在山外且置。祇如麤頑者土皮。壘塊",
    "X72n1443_003:0749b15": "者石骨。凹凸者峯巒。參差者林木。奔飛而下墜者瀑",
    "X72n1443_003:0749b16": "布。靉靆而上升者雲烟。怎見得廬山真面目。師云。土",
    "X72n1443_003:0749b17": "皮石骨。峯巒草木。瀑布雲烟。又問。有人在金輪峯頂。",
    "X72n1443_003:0749b18": "有人在彭蠡湖中。忽遇波浪滔天。石觸舟沈。峯上人",
    "X72n1443_003:0749b19": "作何救他。舟中人作何自救。師云。南無觀世音菩薩。",
    "X72n1443_003:0749b20": "師與蔡督學話次。驀指瓶中花問云。一種花。為什麼",
    "X72n1443_003:0749b21": "有二種色。蔡云。根無二種。師不肯。蔡云。師意如何。師",
    "X72n1443_003:0749b22": "云。一種花。二種色。",
    "X72n1443_003:0749b23": "靈泌問。如何是但願空諸所有。師云。出門不踏芳草",
    "X72n1443_003:0749b24": "路。如何是慎勿實諸所無。師云。歸家不坐涅槃牀。又",
    "X72n1443_003:0749c01": "問。如何是賓中賓。師云。家貧猶自可。路貧愁殺人。如",
    "X72n1443_003:0749c02": "何是賓中主。師云。久旱逢甘雨。他鄉遇故知。如何是",
    "X72n1443_003:0749c03": "主中賓。師云。一朝權在手。便把令來行。如何是主中",
    "X72n1443_003:0749c04": "主。師云。八千子弟今何在。更無面目見江東。又問。香",
    "X72n1443_003:0749c05": "嚴上樹。意旨如何。師云。霧卷烟收後。森羅宇宙寬。",
    "X72n1443_003:0749c06": "法樹蔭問。香嚴上樹。意旨如何。師云。鯨吞海水盡。露",
    "X72n1443_003:0749c07": "出珊瑚枝。又問。如何是你有拄杖子。我與你拄杖子。",
    "X72n1443_003:0749c08": "師云。鳥棲無影樹。如何是你無拄杖子。我奪却你拄",
    "X72n1443_003:0749c09": "杖子。師云。花發不萌枝。又問。南泉斬貓。意旨如何。師",
    "X72n1443_003:0749c10": "云。你一切時中。拈匙把筯。又作麼生。又問。萬法歸一。",
    "X72n1443_003:0749c11": "一歸何處。師云。來說是非者。便是是非人。",
    "X72n1443_003:0749c12": "僧問。南泉斬猫。還有罪過也無。師云。兔角杖挑潭底",
    "X72n1443_003:0749c13": "月。龜毛繩縳嶺頭風。",
    "X72n1443_003:0749c14": "僧問。如何是第一玄。師云。如人飲水冷暖自知。如何",
    "X72n1443_003:0749c15": "是第二玄。師云。上座是。如何是第三玄。師云。東去也",
    "X72n1443_003:0749c16": "是上座。西去也是上座。如何是第一要。師云。更無玄",
    "X72n1443_003:0749c17": "與玅。如何是第二要。師云。信手拈來草。如何是第三",
    "X72n1443_003:0749c18": "要。師云。是處有芳草。",
    "X72n1443_003:0749c19": "僧問。香嚴上樹話。意作麼生。師云。蒼天蒼天。",
    "X72n1443_003:0749c20": "僧問。蚯蚓斷為兩頭。兩頭俱動。未審佛性在那一頭。",
    "X72n1443_003:0749c21": "師云。兩頭俱動。",
    "X72n1443_003:0749c22": "師舉雲門三頓棒因緣。問法字卍云。雲門恁麼問。洞",
    "X72n1443_003:0749c23": "山恁麼答。為什麼放他三頓棒。卍不契。一日師復舉",
    "X72n1443_003:0749c24": "前問。卍忽省云。百姓日用而不知。師云。不知個什麼。",
    "X72n1443_003:0750a01": "卍云。查渡湖南報慈。師休去。",
    "X72n1443_003:0750a02": "師問卍。你有拄杖子。我與你拄杖子。意旨如何。卍云。",
    "X72n1443_003:0750a03": "恁麼娑婆訶。你無拄杖子。我奪却你拄杖子。意旨如",
    "X72n1443_003:0750a04": "何。卍云。不恁麼娑婆訶。",
    "X72n1443_003:0750a05": "師問卍。如何是奪人不奪境。卍云。鄱陽湖裏絕行蹤。",
    "X72n1443_003:0750a06": "如何是奪境不奪人。卍云。與師共坐千峯暗。如何是",
    "X72n1443_003:0750a07": "人境兩俱奪。卍云。雨暗廬山深閉門。如何是人境俱",
    "X72n1443_003:0750a08": "不奪。卍云。大家啜茗月明中。",
    "X72n1443_003:0750a09": "僧問。某甲祇是一個不識。結在者裏。師云。但向者不",
    "X72n1443_003:0750a10": "識處會取。",
    "X72n1443_003:0750a11": "僧問。某甲如今此心極是安樂。莫便是麼。師云。是誰",
    "X72n1443_003:0750a12": "安樂。僧罔措。",
    "X72n1443_003:0750a13": "師問法字卍。如鏡鑄像。像成後。鏡向什麼處去。卍云。",
    "X72n1443_003:0750a14": "也跳不出。",
    "X72n1443_003:0750a15": "僧問。惟此一事實。餘二即非真時如何。師云。禮拜著。",
    "X72n1443_003:0750a16": "僧禮拜起。師云。餘二即非真。僧復舉楞嚴云。山河大",
    "X72n1443_003:0750a17": "地。語未畢。師震聲一喝。僧罔措。",
    "X72n1443_003:0750a18": "僧求開示。師云。你一向作什麼來。進云。某甲一向行",
    "X72n1443_003:0750a19": "行。不知行什麼行。今日遠來。望和尚慈悲指示。師云。",
    "X72n1443_003:0750a20": "你謙退作麼。進云。某甲實實不曉得。師云。不曉得。豈",
    "X72n1443_003:0750a21": "不是大了當人。進云。某甲未到者田地。師云。你昨日",
    "X72n1443_003:0750a22": "從那裏來。進云。自東莞起身。十二日到鹿角。十四日",
    "X72n1443_003:0750a23": "到此。師云。那個同你來。僧指傍僧云。與他向來。師震",
    "X72n1443_003:0750a24": "聲一喝。僧罔措。再求指示。師云。適來已徹底相為了",
    "X72n1443_003:0750b01": "也。僧復求。師云。我從來不曾與鉢盂安柄。",
    "X72n1443_003:0750b02": "師問僧。你參什麼話頭。僧云。一口氣不來。畢竟向什",
    "X72n1443_003:0750b03": "麼處去。師云。有人問你。作麼生答。僧以手彈桌子。師",
    "X72n1443_003:0750b04": "云。五蘊身田。強作主宰。僧無語。師云。且去喫茶。僧禮",
    "X72n1443_003:0750b05": "拜起云。某甲實有一語。師云。且去喫茶。",
    "X72n1443_003:0750b06": "僧問。寶劍未出匣時如何。師云。無人能見。進云。出後",
    "X72n1443_003:0750b07": "如何。師云。汝看他是何面目。進云。面目現在。師便喝。",
    "X72n1443_003:0750b08": "僧罔措。",
    "X72n1443_003:0750b09": "僧問。一切意旨即不問。離一切意旨作麼生。師瞪目",
    "X72n1443_003:0750b10": "視之。僧擬進。師便打。",
    "X72n1443_003:0750b11": "師舉雲居膺示眾。了無所有。得無所圖。言無所是。行",
    "X72n1443_003:0750b12": "無所依。心無所托。令眾每句下語。以驗一夏所造。各",
    "X72n1443_003:0750b13": "呈畢。麗中昰首座云。上四句且置。只心無所托語。未",
    "X72n1443_003:0750b14": "有近傍。還請和尚著。師云。了無所有。得無所圖。言無",
    "X72n1443_003:0750b15": "所是。行無所依。遂張兩手云。蒼天蒼天。座作禮云。某",
    "X72n1443_003:0750b16": "甲更有語在。師云。子作麼生。座云。切忌恁麼時。師笑",
    "X72n1443_003:0750b17": "云。子深得雲居之旨。座便休。",
    "X72n1443_003:0750b18": "居士問。如來為栴檀相摩頂。是一是二。師云。汝未開",
    "X72n1443_003:0750b19": "口時。猶較些子。進云。莫是授記麼。師云。汝身上有獦",
    "X72n1443_003:0750b20": "蚤癢。作麼主張。",
    "X72n1443_003:0750b21": "僧問。滄海任憑日月轉。青山不逐四時凋。如何是和",
    "X72n1443_003:0750b22": "尚無量壽。師云。闍黎問底是。問九九八十一。古人多",
    "X72n1443_003:0750b23": "指出。如何是不落數量底壽。師云。大慈悲菩薩。問大",
    "X72n1443_003:0750b24": "眾運為。盡承恩力。如何是普賢行門。師云。上座也解",
    "X72n1443_003:0750c01": "恁麼問。問終日穿衣喫飯。動轉施為。如何是文殊境",
    "X72n1443_003:0750c02": "界。師云。滿眼滿耳。問世間什麼物。與恁麼人同年。師",
    "X72n1443_003:0750c03": "云。問取露柱。",
    "X72n1443_003:0750c04": "僧問。霧罩長空無遠近。雪埋深徑絕高低。如何得雪",
    "X72n1443_003:0750c05": "消霧散去。師云。人皆苦炎熱。我愛夏日長。問冬日則",
    "X72n1443_003:0750c06": "飲湯。夏日則飲水。如何得不違時失候去。師云。心不",
    "X72n1443_003:0750c07": "負人。面無慚色。問水向石邊流出冷。風從花裏過來",
    "X72n1443_003:0750c08": "香。如何得君臣道合去。師云。九九八十一。問荊棘林",
    "X72n1443_003:0750c09": "中穿日影。烟波水上縐雲霞。如何是入廛垂手事。師",
    "X72n1443_003:0750c10": "云。你問我答。",
    "X72n1443_003:0750c11": "居士問。百丈野狐。為什麼不落便墮。不昧便脫。師云。",
    "X72n1443_003:0750c12": "打麵還他州土麥。唱歌須是帝鄉人。進云。恁麼則脫",
    "X72n1443_003:0750c13": "者未曾脫。墮者未曾墮。師云。又被風吹別調中。進云。",
    "X72n1443_003:0750c14": "只如黃檗一掌。意作麼生。師云。啞子問聾人。",
    "X72n1443_003:0750c15": "僧問。如何是和尚家風。師云。饑來喫飯困來眠。問師",
    "X72n1443_003:0750c16": "唱誰家曲。宗風嗣阿誰。師云。達磨不來東土。二祖不",
    "X72n1443_003:0750c17": "往西天。問如何是學人行脚處。師云。著破草鞋赤脚",
    "X72n1443_003:0750c18": "走。如何是學人一切時不起妄念處。師云。起也。如何",
    "X72n1443_003:0750c19": "是學人親切處。師云。莫將問來問。如何是學人不假",
    "X72n1443_003:0750c20": "悟處。師云。噁。如何是超佛越祖之談。師云。一家有事",
    "X72n1443_003:0750c21": "百家忙。如何是和尚親傳底事。師云。有問有答。",
    "X72n1443_003:0750c22": "僧問。離一切語言棒喝揚眉瞬目之外。乞師直指。師",
    "X72n1443_003:0750c23": "云。汝自己道盡了。僧罔措。禮拜起立。師云。汝作麼生",
    "X72n1443_003:0750c24": "會。進云不會。師云。不會更玅。進云。還有意旨也無。師",
    "X72n1443_003:0751a01": "云。又是頭角生。",
    "X72n1443_003:0751a02": "僧問。如何是前念不生即心。師云。鯨吞海水盡。如何",
    "X72n1443_003:0751a03": "是後念不滅即佛。師云。露出珊瑚枝。",
    "X72n1443_003:0751a04": "僧問。大事未明。如喪考妣。大事已明。如喪考妣。如何",
    "X72n1443_003:0751a05": "是大事。師拈起竹篦云。老僧者個。是竹篦子。又問。不",
    "X72n1443_003:0751a06": "是心不是佛不是物。畢竟是個什麼。師云。汝自出供",
    "X72n1443_003:0751a07": "狀了也。",
    "X72n1443_003:0751a08": "居士問。文殊罔明女子。是一是三。師云。兩彩一賽。進",
    "X72n1443_003:0751a09": "云。罔明又是那個。師云。女子又是那個。乃云。此定就",
    "X72n1443_003:0751a10": "瞿曇也出不得。即今大地眾生。亦不曾出此定也。所",
    "X72n1443_003:0751a11": "以云。一切眾生已成佛竟。已度生竟。已涅槃竟。進云。",
    "X72n1443_003:0751a12": "畢竟此中不了。師云。又是重添八字眉。",
    "X72n1443_003:0751a13": "僧問。破戒比丘。為什麼不入地獄。師云。無孔鐵鎚。清",
    "X72n1443_003:0751a14": "淨行者。為什麼不生天堂。師云。石師子。",
    "X72n1443_003:0751a15": "僧問。如何是直截根源一句。師豎起拂子。良久云。汝",
    "X72n1443_003:0751a16": "作麼生會。進云。見和尚作用。師云。甚處見得。進云。見",
    "X72n1443_003:0751a17": "和尚舉拂。師云。我未舉拂時。汝作麼生會。僧無語。",
    "X72n1443_003:0751a18": "僧問。千里聞風即不問。海幢消息近如何。師豎起拂",
    "X72n1443_003:0751a19": "子。進云。離了者個。又作麼生。師放下拂子。僧禮拜。師",
    "X72n1443_003:0751a20": "云。汝作麼生會。僧便喝。師云。好喝。再喝看。進云。喝過",
    "X72n1443_003:0751a21": "久矣。師云。者是套子。復問。誌公噉鴿。未曾動著一條",
    "X72n1443_003:0751a22": "毛。請問。鴿子在什麼處。安身立命。師云。今日新羅國",
    "X72n1443_003:0751a23": "說什麼事。僧擬議。師便打。",
    "X72n1443_003:0751a24": "僧求開示。師豎拂子云。會麼。云不會。師云。不會底汝",
    "X72n1443_003:0751b01": "還曉得麼。僧展兩手。師云。者是學來底。僧復問。如何",
    "X72n1443_003:0751b02": "是覿面無私一句。師云。遲了也。",
    "X72n1443_003:0751b03": "張月鹿黃堂庭二居士參。張云。某甲自廬山承教後。",
    "X72n1443_003:0751b04": "漸覺不大為塵俗所累。每誦心經。至心無罣礙。深信",
    "X72n1443_003:0751b05": "不疑。然不能當下撇脫。畢竟自家放不下。師云。還是",
    "X72n1443_003:0751b06": "看今時不破。若看得今時破。爭有放不下底。聻。圓覺",
    "X72n1443_003:0751b07": "云。妄認四大為自身相。六塵緣影為自心相。不知種",
    "X72n1443_003:0751b08": "種皆從緣生。緣聚而生。緣散而滅。如夢如幻。如泡如",
    "X72n1443_003:0751b09": "影。即今山僧與居士。在此談論。也是偶合之緣也。俱",
    "X72n1443_003:0751b10": "不可得。張云。明知一切皆從緣生。還有不從緣生者",
    "X72n1443_003:0751b11": "麼。師云。且喜居士有此一問。黃云。不從緣生。豈不是",
    "X72n1443_003:0751b12": "心。師云。心即緣生。從朝至暮。念起念滅。豈不從緣。張",
    "X72n1443_003:0751b13": "云。除此緣生。更於何處覓真實底。師云。無有一刻不",
    "X72n1443_003:0751b14": "承他恩力。即此生滅。俱從他起。却覓他起處不得。居",
    "X72n1443_003:0751b15": "士須實實用一番力。體究始得。張云。每到此處。便難",
    "X72n1443_003:0751b16": "用力。師云。本自露堂堂。當下不自取。轉求轉遠。楞嚴",
    "X72n1443_003:0751b17": "云。一切眾生生死相續。皆由不知常住真心。張云。于",
    "X72n1443_003:0751b18": "今怎麼知得常住真心。師云。居士平時所謂仁義忠",
    "X72n1443_003:0751b19": "信一切道理。是常住麼。張云。斯人存斯理存。何甞一",
    "X72n1443_003:0751b20": "刻不存。師云。恁麼畢竟理因人顯。人且不存。理於何",
    "X72n1443_003:0751b21": "附。黃云。誠知佛教一切歸空。師云。且道空歸何所。傅",
    "X72n1443_003:0751b22": "大士云。有物先天地。無形本寂寥。能為萬象主。不逐",
    "X72n1443_003:0751b23": "四時凋。是空不空。是常住不是常住。張云。某甲雖不",
    "X72n1443_003:0751b24": "知常住真心。但自驗。頗有得力處。祇是無求二字。世",
    "X72n1443_003:0751c01": "人事事罣礙。皆因有求。若能無求。有何罣礙。師云。若",
    "X72n1443_003:0751c02": "要徹底無求。也須徹底看得破。譬如燈光焰焰相續。",
    "X72n1443_003:0751c03": "愚者將謂燈光常住。不知後焰已非前燄。又如流水",
    "X72n1443_003:0751c04": "刻刻不停。愚者見水。謂水常住。又如一城人物往來。",
    "X72n1443_003:0751c05": "一年如是。百年如是。寧知死者死。生者生。人物依然。",
    "X72n1443_003:0751c06": "却非其故。又如一人。今日之身已非昨日。佛云。纔生",
    "X72n1443_003:0751c07": "即有滅。不為愚者說。者裏爭容得汝攀援執戀。爭容",
    "X72n1443_003:0751c08": "得汝思量分別。如今却把取不得底死捨不得。又爭",
    "X72n1443_003:0751c09": "得。張辭。求一言可終身行者。師云。諸惡莫作。眾善奉",
    "X72n1443_003:0751c10": "行。張云。願求進步。師云。當淨其意。隨舉華嚴偈云。若",
    "X72n1443_003:0751c11": "人欲識佛境界。當淨其意如虗空。遠離妄想及諸取。",
    "X72n1443_003:0751c12": "令心所向皆無礙。張云。淨意豈不是不生不滅境界。",
    "X72n1443_003:0751c13": "黃云。還有工夫在麼。師云。不省得時。向者裏體究。便",
    "X72n1443_003:0751c14": "是工夫。黃云。某甲於今。凡遇事來物來。隨時應付過",
    "X72n1443_003:0751c15": "去。便不留蹤跡。何如。師云。者境界也大難。黃復舉似",
    "X72n1443_003:0751c16": "首座。座云。要到者田地。先須識心始得。",
    "X72n1443_003:0751c17": "著語",
    "X72n1443_003:0751c18": "翠巖真見慈明。慈明問。如何是佛法大意。著云。探竿",
    "X72n1443_003:0751c19": "影草。真曰。無雲生嶺上。有月落波心。著云。小盡二十",
    "X72n1443_003:0751c20": "九。大盡三十日。明曰。頭白齒黃。猶作恁麼見解。著云。",
    "X72n1443_003:0751c21": "賊。真涕泗交流。不敢擡頭。著云。被人換却眼睛了也。",
    "X72n1443_003:0751c22": "進曰。畢竟如何。著云。獅子齩人。韓盧逐塊。明曰。無雲",
    "X72n1443_003:0751c23": "生嶺上。有月落波心。著云。畢竟出他鬼窟裏不得。真",
    "X72n1443_003:0751c24": "言下大徹。著云。又被人換却眼睛了也。",
    "X72n1443_003:0752a01": "永嘉覺參六祖。遶三匝振錫而立。著云。千里特來呈",
    "X72n1443_003:0752a02": "舊面。祖曰。夫沙門者。具三千威儀。八萬細行。大德自",
    "X72n1443_003:0752a03": "何方來。生大我慢。著云。人以語探。水以杖探。進曰。生",
    "X72n1443_003:0752a04": "死事大。無常迅速。著云。把髻投衙。祖曰。何不體取無",
    "X72n1443_003:0752a05": "生。了無速乎。著云。來也來也。曰體即無生。了本無速。",
    "X72n1443_003:0752a06": "著云。果然果然。祖曰。如是如是。著云。未可信在。須臾",
    "X72n1443_003:0752a07": "告辭。著云。掉得便行。有何不可。祖曰。返太速乎。著云。",
    "X72n1443_003:0752a08": "再三撈摝看。曰本自非動。豈有速耶。著云。依舊孟春",
    "X72n1443_003:0752a09": "猶寒。祖曰。誰知非動。著云。深入虎穴。曰仁者自生分",
    "X72n1443_003:0752a10": "別。著云。真師子兒。祖曰。汝甚得無生之意。著云。懸崖",
    "X72n1443_003:0752a11": "一推。曰無生豈有意耶。著云。好個翻筋斗。祖曰。無意",
    "X72n1443_003:0752a12": "誰當分別。著云。前箭猶輕後箭深。曰分別亦非意。著",
    "X72n1443_003:0752a13": "云。大冶精金。應無變色。祖歎曰。善哉善哉。少留一宿。",
    "X72n1443_003:0752a14": "著云。平交平交。",
    "X72n1443_003:0752a15": "洞山价祖偈。切忌從他覓。著云。纔生便齩。自然無事。",
    "X72n1443_003:0752a16": "迢迢與我疎。著云。錯。我今獨自往。著云。巍巍堂堂。處",
    "X72n1443_003:0752a17": "處得逢渠。著云。婬坊酒肆逢彌勒。渠今正是我。著云。",
    "X72n1443_003:0752a18": "老老大大。作恁麼語話。我今不是渠。著云。救得一半。",
    "X72n1443_003:0752a19": "應須恁麼會。著云。面皮厚多少。方得契如如。著云。一",
    "X72n1443_003:0752a20": "坑埋却。",
    "X72n1443_003:0752a21": "長慶宗寶獨禪師語錄卷第三"
}