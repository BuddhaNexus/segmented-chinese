{
    "T10n0279_043:0223c02": "大方廣佛華嚴經卷第四十三",
    "T10n0279_043:0223c04": "于闐國三藏實叉難陀奉　制譯",
    "T10n0279_043:0223c05": "十定品第二十七之四",
    "T10n0279_043:0223c06": "「佛子！云何為菩薩摩訶薩無礙輪三昧？佛子！",
    "T10n0279_043:0223c07": "菩薩摩訶薩入此三昧時，住無礙身業、無礙",
    "T10n0279_043:0223c08": "語業、無礙意業，住無礙佛國土，得無礙成就",
    "T10n0279_043:0223c09": "眾生智，獲無礙調伏眾生智，放無礙光明，現",
    "T10n0279_043:0223c10": "無礙光明網，示無礙廣大變化，轉無礙清淨",
    "T10n0279_043:0223c11": "法輪，得菩薩無礙自在，普入諸佛力，普住諸",
    "T10n0279_043:0223c12": "佛智，作佛所作，淨佛所淨，現佛神通，令佛歡",
    "T10n0279_043:0223c13": "喜，行如來行，住如來道，常得親近無量諸佛，",
    "T10n0279_043:0223c14": "作諸佛事紹諸佛種。「佛子！菩薩摩訶薩住",
    "T10n0279_043:0223c15": "此三昧已，觀一切智，總觀一切智，別觀一切",
    "T10n0279_043:0223c16": "智，隨順一切智，顯示一切智，攀緣一切智，見",
    "T10n0279_043:0223c17": "一切智，總見一切智，別見一切智，於普賢菩",
    "T10n0279_043:0223c18": "薩廣大願、廣大心、廣大行、廣大所趣、廣大",
    "T10n0279_043:0223c19": "所入、廣大光明、廣大出現、廣大護念、廣大變",
    "T10n0279_043:0223c20": "化、廣大道，不斷不退，無休無替，無倦無捨，",
    "T10n0279_043:0223c21": "無散無亂，常增進，恒相續。何以故？此菩薩摩",
    "T10n0279_043:0223c22": "訶薩於諸法中，成就大願，發行大乘，入於佛",
    "T10n0279_043:0223c23": "法大方便海；以勝願力，於諸菩薩所行之行，",
    "T10n0279_043:0223c24": "智慧明照皆得善巧，具足菩薩神通變化，善",
    "T10n0279_043:0223c25": "能護念一切眾生；如去、來、今一切諸佛之所",
    "T10n0279_043:0223c26": "護念，於諸眾生恒起大悲，成就如來不變異",
    "T10n0279_043:0223c27": "法。佛子！譬如有人以摩尼寶置色衣中，其",
    "T10n0279_043:0223c28": "摩尼寶雖同衣色，不捨自性。菩薩摩訶薩亦",
    "T10n0279_043:0223c29": "復如是，成就智慧以為心寶，觀一切智普皆",
    "T10n0279_043:0224a01": "明現，然不捨於菩薩諸行。何以故？菩薩摩訶",
    "T10n0279_043:0224a02": "薩發大誓願，利益一切眾生，度脫一切眾生，",
    "T10n0279_043:0224a03": "承事一切諸佛，嚴淨一切世界，安慰眾生，深",
    "T10n0279_043:0224a04": "入法海；為淨眾生界，現大自在，給施眾生，普",
    "T10n0279_043:0224a05": "照世間，入於無邊幻化法門，不退不轉，無疲",
    "T10n0279_043:0224a06": "無厭。佛子！譬如虛空持眾世界，若成若住，無",
    "T10n0279_043:0224a07": "厭無倦，無羸無朽，無散無壞，無變無異，無有",
    "T10n0279_043:0224a08": "差別，不捨自性。何以故？虛空自性，法應爾",
    "T10n0279_043:0224a09": "故。菩薩摩訶薩亦復如是，立無量大願，度一",
    "T10n0279_043:0224a10": "切眾生，心無厭倦。佛子！譬如涅槃，去、來、現在",
    "T10n0279_043:0224a11": "無量眾生於中滅度，終無厭倦。何以故？一切",
    "T10n0279_043:0224a12": "諸法本性清淨，是謂：涅槃，云何於中而有厭",
    "T10n0279_043:0224a13": "倦？菩薩摩訶薩亦復如是，為欲度脫一切眾",
    "T10n0279_043:0224a14": "生皆令出離而現於世，云何而起疲厭之心？",
    "T10n0279_043:0224a15": "佛子！如薩婆若，能令過去、未來、現在一切菩",
    "T10n0279_043:0224a16": "薩，於諸佛家已、現、當生，乃至令成無上菩提，",
    "T10n0279_043:0224a17": "終不疲厭。何以故？一切智與法界無二故，",
    "T10n0279_043:0224a18": "於一切法無所著故。菩薩摩訶薩亦復如是，",
    "T10n0279_043:0224a19": "其心平等住一切智，云何而有疲厭之心？「佛",
    "T10n0279_043:0224a20": "子！此菩薩摩訶薩有一蓮華，其華廣大盡十",
    "T10n0279_043:0224a21": "方際，以不可說葉、不可說寶、不可說香而為",
    "T10n0279_043:0224a22": "莊嚴；其不可說寶，復各示現種種眾寶，清淨",
    "T10n0279_043:0224a23": "妙好，極善安住。其華常放眾色光明，普照十",
    "T10n0279_043:0224a24": "方一切世界無所障礙；真金為網，彌覆其上；",
    "T10n0279_043:0224a25": "寶鐸徐搖，出微妙音，其音演暢一切智法。此",
    "T10n0279_043:0224a26": "大蓮華具足如來清淨莊嚴，一切善根之所",
    "T10n0279_043:0224a27": "生起，吉祥為表，神力所現，有十千阿僧祇清",
    "T10n0279_043:0224a28": "淨功德，菩薩妙道之所成就，一切智心之所",
    "T10n0279_043:0224a29": "流出，十方佛影於中顯現，世間瞻仰猶如佛",
    "T10n0279_043:0224b01": "塔，眾生見者無不禮敬，從能了幻正法所",
    "T10n0279_043:0224b02": "生，一切世間不可為諭。菩薩摩訶薩於此",
    "T10n0279_043:0224b03": "華上結跏趺坐，其身大小與華相稱。一切諸",
    "T10n0279_043:0224b04": "佛神力所加，令菩薩身一一毛孔各出百萬",
    "T10n0279_043:0224b05": "億那由他不可說佛剎微塵數光明，一一光",
    "T10n0279_043:0224b06": "明現百萬億那由他不可說佛剎微塵數摩",
    "T10n0279_043:0224b07": "尼寶，其寶皆名：普光明藏，種種色相以為莊",
    "T10n0279_043:0224b08": "嚴，無量功德之所成就，眾寶及華以為羅網",
    "T10n0279_043:0224b09": "彌覆其上，散百千億那由他殊勝妙香，無量",
    "T10n0279_043:0224b10": "色相種種莊嚴，復現不思議寶莊嚴蓋以覆",
    "T10n0279_043:0224b11": "其上。一一摩尼寶悉現百萬億那由他不可",
    "T10n0279_043:0224b12": "說佛剎微塵數樓閣；一一樓閣現百萬億那",
    "T10n0279_043:0224b13": "由他不可說佛剎微塵數蓮華藏師子之座；",
    "T10n0279_043:0224b14": "一一師子座現百萬億那由他不可說佛剎",
    "T10n0279_043:0224b15": "微塵數光明；一一光明現百萬億那由他不",
    "T10n0279_043:0224b16": "可說佛剎微塵數色相；一一色相現百萬億",
    "T10n0279_043:0224b17": "那由他不可說佛剎微塵數光明輪；一一光明",
    "T10n0279_043:0224b18": "輪現百萬億那由他不可說佛剎微塵數毘",
    "T10n0279_043:0224b19": "盧遮那摩尼寶華；一一華現百萬億那由",
    "T10n0279_043:0224b20": "他不可說佛剎微塵數臺；一一臺現百萬億",
    "T10n0279_043:0224b21": "那由他不可說佛剎微塵數佛；一一佛現百",
    "T10n0279_043:0224b22": "萬億那由他不可說佛剎微塵數神變；一一",
    "T10n0279_043:0224b23": "神變淨百萬億那由他不可說佛剎微塵數",
    "T10n0279_043:0224b24": "眾生眾；一一眾生眾中現百萬億那由他不",
    "T10n0279_043:0224b25": "可說佛剎微塵數諸佛自在；一一自在雨百",
    "T10n0279_043:0224b26": "萬億那由他不可說佛剎微塵數佛法；一一",
    "T10n0279_043:0224b27": "佛法有百萬億那由他不可說佛剎微塵數",
    "T10n0279_043:0224b28": "修多羅；一一修多羅說百萬億那由他不可",
    "T10n0279_043:0224b29": "說佛剎微塵數法門；一一法門有百萬億那",
    "T10n0279_043:0224c01": "由他不可說佛剎微塵數金剛智所入法輪，",
    "T10n0279_043:0224c02": "差別言辭各別演說；一一法輪成熟百萬",
    "T10n0279_043:0224c03": "億那由他不可說佛剎微塵數眾生界；一一",
    "T10n0279_043:0224c04": "眾生界有百萬億那由他不可說佛剎微塵",
    "T10n0279_043:0224c05": "數眾生，於佛法中而得調伏。「佛子！菩薩摩訶",
    "T10n0279_043:0224c06": "薩住此三昧，示現如是神通境界無量變化，",
    "T10n0279_043:0224c07": "悉知如幻而不染著，安住無邊不可說法。自",
    "T10n0279_043:0224c08": "性清淨、法界實相、如來種性，無礙際中，無去",
    "T10n0279_043:0224c09": "無來，非先非後，甚深無底，現量所得，以智自",
    "T10n0279_043:0224c10": "入，不由他悟。心不迷亂亦無分別，為去、來、今",
    "T10n0279_043:0224c11": "一切諸佛之所稱讚，從諸佛力之所流出，入",
    "T10n0279_043:0224c12": "於一切諸佛境界。體性如實，淨眼現證，慧眼",
    "T10n0279_043:0224c13": "普見，成就佛眼為世明燈，行於智眼所知境",
    "T10n0279_043:0224c14": "界，廣能開示微妙法門。成菩提心，趣勝丈夫，",
    "T10n0279_043:0224c15": "於諸境界無有障礙，入智種性出生諸智，離",
    "T10n0279_043:0224c16": "世生法而現受生，神通變化，方便調伏。如是",
    "T10n0279_043:0224c17": "一切無非善巧，功德解欲悉皆清淨，最極微",
    "T10n0279_043:0224c18": "妙具足圓滿，智慧廣大猶如虛空，善能觀",
    "T10n0279_043:0224c19": "察眾聖境界，信行願力堅固不動，功德無",
    "T10n0279_043:0224c20": "盡世所稱歎。於一切佛所觀之藏，大菩提處",
    "T10n0279_043:0224c21": "一切智海，集眾妙寶，為大智者，猶如蓮華自",
    "T10n0279_043:0224c22": "性清淨，眾生見者皆生歡喜、咸得利益。智光",
    "T10n0279_043:0224c23": "普照，見無量佛，淨一切法，所行寂靜，於諸佛",
    "T10n0279_043:0224c24": "法究竟無礙。恒以方便住佛菩提功德行",
    "T10n0279_043:0224c25": "中而得出生，具菩薩智，為菩薩首，一切諸",
    "T10n0279_043:0224c26": "佛共所護念。得佛威神，成佛法身，念力難",
    "T10n0279_043:0224c27": "思，於境一緣而無所緣，其行廣大無相無",
    "T10n0279_043:0224c28": "礙，等于法界無量無邊。所證菩提猶如虛空，",
    "T10n0279_043:0224c29": "無有邊際，無所縛著，於諸世間普作饒益，一",
    "T10n0279_043:0225a01": "切智海善根所流，悉能通達無量境界。已善",
    "T10n0279_043:0225a02": "成就清淨施法，住菩薩心，淨菩薩種，能隨順",
    "T10n0279_043:0225a03": "生諸佛菩提，於諸佛法皆得善巧，具微妙行，",
    "T10n0279_043:0225a04": "成堅固力。一切諸佛自在威神，眾生難",
    "T10n0279_043:0225a05": "聞，菩薩悉知入不二門住無相法；雖復永捨",
    "T10n0279_043:0225a06": "一切諸相，而能廣說種種諸法，隨諸眾生心",
    "T10n0279_043:0225a07": "樂欲解，悉使調伏，咸令歡喜。法界為身無有",
    "T10n0279_043:0225a08": "分別，智慧境界不可窮盡，志常勇猛，心恒平",
    "T10n0279_043:0225a09": "等。見一切佛功德邊際，了一切劫差別次",
    "T10n0279_043:0225a10": "第，開示一切法，安住一切剎，嚴淨一切諸佛",
    "T10n0279_043:0225a11": "國土，顯現一切正法光明，演去、來、今一切佛",
    "T10n0279_043:0225a12": "法，示諸菩薩所住之處。為世明燈，生諸善",
    "T10n0279_043:0225a13": "根，永離世間，常生佛所，得佛智慧明了第",
    "T10n0279_043:0225a14": "一。一切諸佛皆共攝受，已入未來諸佛之數，",
    "T10n0279_043:0225a15": "從諸善友而得出生，所有志求皆無不果。具",
    "T10n0279_043:0225a16": "大威德，住增上意，隨所聽聞咸能善說，亦為",
    "T10n0279_043:0225a17": "開示聞法善根。住實際輪，於一切法心無障",
    "T10n0279_043:0225a18": "礙；不捨諸行，離諸分別，於一切法心無動",
    "T10n0279_043:0225a19": "念。得智慧明滅諸癡闇，悉能明照一切佛",
    "T10n0279_043:0225a20": "法，不壞諸有而生其中，了知一切諸有境界。",
    "T10n0279_043:0225a21": "從本已來無有動作，身、語、意業皆悉無邊，雖",
    "T10n0279_043:0225a22": "隨世俗演說種種無量文字，而恒不壞離文",
    "T10n0279_043:0225a23": "字法。深入佛海，知一切法但有假名，於諸境",
    "T10n0279_043:0225a24": "界無繫無著；了一切法空無所有，所修諸",
    "T10n0279_043:0225a25": "行從法界生，猶如虛空無相無形。深入法界",
    "T10n0279_043:0225a26": "隨順演說，於一境門生一切智，觀十力地以",
    "T10n0279_043:0225a27": "智修學，智為橋梁至薩婆若，以智慧眼見法",
    "T10n0279_043:0225a28": "無礙，善入諸地知種種義，一一法門悉得明",
    "T10n0279_043:0225a29": "了，所有大願靡不成就。「佛子！菩薩摩訶薩",
    "T10n0279_043:0225b01": "以此開示一切如來無差別性，此是無礙方",
    "T10n0279_043:0225b02": "便之門，此能出生菩薩眾會，此法唯是三昧",
    "T10n0279_043:0225b03": "境界，此能勇進入薩婆若，此能開顯諸三昧",
    "T10n0279_043:0225b04": "門，此能無礙普入諸剎，此能調伏一切眾生，",
    "T10n0279_043:0225b05": "此能住於無眾生際，此能開示一切佛法，此",
    "T10n0279_043:0225b06": "於境界皆無所得。雖一切時演說開示，而恒",
    "T10n0279_043:0225b07": "遠離妄想分別；雖知諸法皆無所作，而能示",
    "T10n0279_043:0225b08": "現一切作業；雖知諸佛無有二相，而能顯示",
    "T10n0279_043:0225b09": "一切諸佛；雖知無色，而演說諸色；雖知無",
    "T10n0279_043:0225b10": "受，而演說諸受；雖知無想，而演說諸想；雖知",
    "T10n0279_043:0225b11": "無行，而演說諸行；雖知無識，而演說諸識，恒",
    "T10n0279_043:0225b12": "以法輪開示一切；雖知法無生，而常轉法輪；",
    "T10n0279_043:0225b13": "雖知法無差別，而說諸差別門；雖知諸法無",
    "T10n0279_043:0225b14": "有生滅，而說一切生滅之相；雖知諸法無麁",
    "T10n0279_043:0225b15": "無細，而說諸法麁細之相；雖知諸法無上、中、",
    "T10n0279_043:0225b16": "下，而能宣說最上之法；雖知諸法不可言說，",
    "T10n0279_043:0225b17": "而能演說清淨言辭；雖知諸法無內無外，而",
    "T10n0279_043:0225b18": "說一切內外諸法；雖知諸法不可了知，而說",
    "T10n0279_043:0225b19": "種種智慧觀察；雖知諸法無有真實，而說出",
    "T10n0279_043:0225b20": "離真實之道；雖知諸法畢竟無盡，而能演說",
    "T10n0279_043:0225b21": "盡諸有漏；雖知諸法無違無諍，然亦不無自",
    "T10n0279_043:0225b22": "他差別；雖知諸法畢竟無師，而常尊敬一切",
    "T10n0279_043:0225b23": "師長；雖知諸法不由他悟，而常尊敬諸善知",
    "T10n0279_043:0225b24": "識；雖知法無轉，而轉法輪；雖知法無起，而",
    "T10n0279_043:0225b25": "示諸因緣；雖知諸法無有前際，而廣說過去；",
    "T10n0279_043:0225b26": "雖知諸法無有後際，而廣說未來；雖知諸法",
    "T10n0279_043:0225b27": "無有中際，而廣說現在；雖知諸法無有作者，",
    "T10n0279_043:0225b28": "而說諸作業；雖知諸法無有因緣，而說諸集",
    "T10n0279_043:0225b29": "因；雖知諸法無有等比，而說平等、不平等道；",
    "T10n0279_043:0225c01": "雖知諸法無有言說，而決定說三世之法；雖",
    "T10n0279_043:0225c02": "知諸法無有所依，而說依善法而得出離；雖",
    "T10n0279_043:0225c03": "知法無身，而廣說法身；雖知三世諸佛無邊，",
    "T10n0279_043:0225c04": "而能演說唯有一佛；雖知法無色，而現種種",
    "T10n0279_043:0225c05": "色；雖知法無見，而廣說諸見；雖知法無相，而",
    "T10n0279_043:0225c06": "說種種相；雖知諸法無有境界，而廣宣說智",
    "T10n0279_043:0225c07": "慧境界；雖知諸法無有差別，而說行果種種",
    "T10n0279_043:0225c08": "差別；雖知諸法無有出離，而說清淨諸出離",
    "T10n0279_043:0225c09": "行；雖知諸法本來常住，而說一切諸流轉法；",
    "T10n0279_043:0225c10": "雖知諸法無有照明，而恒廣說照明之法。「佛",
    "T10n0279_043:0225c11": "子！菩薩摩訶薩入如是大威德三昧智輪，則",
    "T10n0279_043:0225c12": "能證得一切佛法，則能趣入一切佛法，則能成",
    "T10n0279_043:0225c13": "就，則能圓滿，則能積集，則能清淨，則能安",
    "T10n0279_043:0225c14": "住，則能了達，與一切法自性相應，而此菩薩",
    "T10n0279_043:0225c15": "摩訶薩不作是念：『有若干諸菩薩、若干菩薩",
    "T10n0279_043:0225c16": "法、若干菩薩究竟、若干幻究竟、若干化究竟、",
    "T10n0279_043:0225c17": "若干神通成就、若干智成就、若干思惟、若干",
    "T10n0279_043:0225c18": "證入、若干趣向、若干境界。』何以故？菩薩三",
    "T10n0279_043:0225c19": "昧，如是體性，如是無邊，如是殊勝故。此三昧",
    "T10n0279_043:0225c20": "種種境界、種種威力、種種深入，所謂：入不可",
    "T10n0279_043:0225c21": "說智門、入離分別諸莊嚴、入無邊殊勝波羅",
    "T10n0279_043:0225c22": "蜜、入無數禪定、入百千億那由他不可說廣",
    "T10n0279_043:0225c23": "大智、入見無邊佛勝妙藏、入於境界不休息、",
    "T10n0279_043:0225c24": "入清淨信解助道法、入諸根猛利大神通、入",
    "T10n0279_043:0225c25": "於境界心無礙、入見一切佛平等眼、入積集",
    "T10n0279_043:0225c26": "普賢勝志行、入住那羅延妙智身、入說如來",
    "T10n0279_043:0225c27": "智慧海、入起無量種自在神變、入生一切佛",
    "T10n0279_043:0225c28": "無盡智門、入住一切佛現前境界、入淨普賢",
    "T10n0279_043:0225c29": "菩薩自在智、入開示無比普門智、入普知法",
    "T10n0279_043:0226a01": "界一切微細境界、入普現法界一切微細境",
    "T10n0279_043:0226a02": "界、入一切殊勝智光明、入一切自在邊際、入",
    "T10n0279_043:0226a03": "一切辯才法門際、入遍法界智慧身、入成就",
    "T10n0279_043:0226a04": "一切處遍行道、入善住一切差別三昧、入知",
    "T10n0279_043:0226a05": "一切諸佛心。「佛子！此菩薩摩訶薩住普賢行，",
    "T10n0279_043:0226a06": "念念入百億不可說三昧，然不見普賢菩薩",
    "T10n0279_043:0226a07": "三昧及佛境界莊嚴前際。何以故？知一切法",
    "T10n0279_043:0226a08": "究竟無盡故，知一切佛剎無邊故，知一切眾",
    "T10n0279_043:0226a09": "生界不思議故，知前際無始故，知未來無窮",
    "T10n0279_043:0226a10": "故，知現在盡虛空遍法界無邊故，知一切諸",
    "T10n0279_043:0226a11": "佛境界不可思議故，知一切菩薩行無數故，",
    "T10n0279_043:0226a12": "知一切諸佛辯才所說境界不可說無邊故，",
    "T10n0279_043:0226a13": "知一切幻心所緣法無量故。佛子！如如意珠，",
    "T10n0279_043:0226a14": "隨有所求一切皆得，求者無盡，意皆滿足，而",
    "T10n0279_043:0226a15": "珠勢力終不匱止。菩薩摩訶薩亦復如是，入",
    "T10n0279_043:0226a16": "此三昧，知心如幻，出生一切諸法境界，周遍",
    "T10n0279_043:0226a17": "無盡，不匱不息。何以故？菩薩摩訶薩成就普",
    "T10n0279_043:0226a18": "賢無礙行智，觀察無量廣大幻境，猶如影像",
    "T10n0279_043:0226a19": "無增減故。佛子！譬如凡夫，各別生心，已生、現",
    "T10n0279_043:0226a20": "生及以當生，無有邊際，無斷無盡；其心流",
    "T10n0279_043:0226a21": "轉，相續不絕，不可思議。菩薩摩訶薩亦復如",
    "T10n0279_043:0226a22": "是，入此普幻門三昧，無有邊際，不可測量。",
    "T10n0279_043:0226a23": "何以故？了達普賢菩薩普幻門無量法故。佛",
    "T10n0279_043:0226a24": "子！譬如難陀跋難陀、摩那斯龍王及餘大龍",
    "T10n0279_043:0226a25": "降雨之時，滴如車軸，無有邊際；雖如是雨，",
    "T10n0279_043:0226a26": "雲終不盡，此是諸龍無作境界。菩薩摩訶",
    "T10n0279_043:0226a27": "薩亦復如是，住此三昧，入普賢菩薩諸三昧",
    "T10n0279_043:0226a28": "門、智門、法門、見諸佛門、往諸方門、心自在",
    "T10n0279_043:0226a29": "門、加持門、神變門、神通門、幻化門、諸法如",
    "T10n0279_043:0226b01": "幻門、不可說不可說諸菩薩充滿門，親近不",
    "T10n0279_043:0226b02": "可說不可說佛剎微塵數如來正覺門，入不",
    "T10n0279_043:0226b03": "可說不可說廣大幻網門，知不可說不可說",
    "T10n0279_043:0226b04": "差別廣大佛剎門，知不可說不可說有體性、",
    "T10n0279_043:0226b05": "無體性世界門，知不可說不可說眾生想門，",
    "T10n0279_043:0226b06": "知不可說不可說時差別門，知不可說不可",
    "T10n0279_043:0226b07": "說世界成壞門，知不可說不可說覆住、仰住",
    "T10n0279_043:0226b08": "諸佛剎門，於一念中皆如實知。如是入時，無",
    "T10n0279_043:0226b09": "有邊際，無有窮盡，不疲不厭，不斷不息，無退",
    "T10n0279_043:0226b10": "無失；於諸法中不住非處，恒正思惟，不沈",
    "T10n0279_043:0226b11": "不舉；求一切智常無退捨，為一切佛剎照世",
    "T10n0279_043:0226b12": "明燈，轉不可說不可說法輪；以妙辯才諮問",
    "T10n0279_043:0226b13": "如來無窮盡時，示成佛道無有邊際，調伏眾",
    "T10n0279_043:0226b14": "生恒無廢捨，常勤修習普賢行願未曾休息，",
    "T10n0279_043:0226b15": "示現無量不可說不可說色相身無有斷絕。",
    "T10n0279_043:0226b16": "何以故？譬如然火，隨所有緣，於爾所時火起",
    "T10n0279_043:0226b17": "不息。菩薩摩訶薩亦復如是，觀察眾生界、法",
    "T10n0279_043:0226b18": "界、世界，猶如虛空無有邊際，乃至能於一念",
    "T10n0279_043:0226b19": "之頃，往不可說不可說佛剎微塵數佛所。一",
    "T10n0279_043:0226b20": "一佛所入不可說不可說一切智種種差別",
    "T10n0279_043:0226b21": "法；令不可說不可說眾生界出家為道，勤修",
    "T10n0279_043:0226b22": "善根，究竟清淨；令不可說不可說菩薩於普",
    "T10n0279_043:0226b23": "賢行願未決定者而得決定，安住普賢智慧",
    "T10n0279_043:0226b24": "之門；以無量方便，入不可說不可說三世成、",
    "T10n0279_043:0226b25": "住、壞廣大差別劫，於不可說不可說成、住、壞",
    "T10n0279_043:0226b26": "世間差別境界，起於爾所大悲大願，調伏無",
    "T10n0279_043:0226b27": "量一切眾生悉使無餘。何以故？此菩薩摩訶",
    "T10n0279_043:0226b28": "薩為欲度脫一切眾生，修普賢行，生普賢智，",
    "T10n0279_043:0226b29": "滿足普賢所有行願。是故，諸菩薩應於如是",
    "T10n0279_043:0226c01": "種類、如是境界、如是威德、如是廣大、如是無",
    "T10n0279_043:0226c02": "量、如是不思議、如是普照明、如是一切諸佛",
    "T10n0279_043:0226c03": "現前住、如是一切如來所護念、如是成就往",
    "T10n0279_043:0226c04": "昔善根、如是其心無礙不動三昧之中，勤加",
    "T10n0279_043:0226c05": "修習，離諸熱惱，無有疲厭，心不退轉，立深志",
    "T10n0279_043:0226c06": "樂，勇猛無怯，順三昧境界，入難思智地。不依",
    "T10n0279_043:0226c07": "文字，不著世間，不取諸法，不起分別，不染著",
    "T10n0279_043:0226c08": "世事，不分別境界，於諸法智但應安住，不應",
    "T10n0279_043:0226c09": "稱量。所謂：親近一切智，悟解佛菩提，成就法",
    "T10n0279_043:0226c10": "光明，施與一切眾生善根。於魔界中拔出眾",
    "T10n0279_043:0226c11": "生，令其得入佛法境界，令不捨大願，勤觀出",
    "T10n0279_043:0226c12": "道，增廣淨境，成就諸度，於一切佛深生信",
    "T10n0279_043:0226c13": "解。常應觀察一切法性，無時暫捨；應知自身",
    "T10n0279_043:0226c14": "與諸法性普皆平等；應當明解世間所作，示",
    "T10n0279_043:0226c15": "其如法智慧方便；應常精進，無有休息；應觀",
    "T10n0279_043:0226c16": "自身善根鮮少；應勤增長他諸善根；應自修",
    "T10n0279_043:0226c17": "行一切智道；應勤增長菩薩境界；應樂親近",
    "T10n0279_043:0226c18": "諸善知識；應與同行而共止住；應不分別佛；",
    "T10n0279_043:0226c19": "應不捨離念；應常安住平等法界；應知一切心",
    "T10n0279_043:0226c20": "識如幻；應知世間諸行如夢；應知諸佛願力",
    "T10n0279_043:0226c21": "出現猶如影像；應知一切諸廣大業猶如變",
    "T10n0279_043:0226c22": "化；應知言語悉皆如響；應觀諸法一切如幻；",
    "T10n0279_043:0226c23": "應知一切生滅之法皆如音聲；應知所往一",
    "T10n0279_043:0226c24": "切佛剎皆無體性；應為請問如來佛法不生",
    "T10n0279_043:0226c25": "疲倦；應為開悟一切世間，勤加教誨而不捨",
    "T10n0279_043:0226c26": "離；應為調伏一切眾生，知時說法而不休息。",
    "T10n0279_043:0226c27": "佛子！菩薩摩訶薩如是修行普賢之行，如是",
    "T10n0279_043:0226c28": "圓滿菩薩境界，如是通達出離之道，如是受",
    "T10n0279_043:0226c29": "持三世佛法，如是觀察一切智門，如是思惟",
    "T10n0279_043:0227a01": "不變異法，如是明潔增上志樂，如是信解一",
    "T10n0279_043:0227a02": "切如來，如是了知佛廣大力，如是決定無所",
    "T10n0279_043:0227a03": "礙心，如是攝受一切眾生。",
    "T10n0279_043:0227a04": "「佛子！菩薩摩訶薩入普賢菩薩所住如是大",
    "T10n0279_043:0227a05": "智慧三昧時，十方各有不可說不可說國土，",
    "T10n0279_043:0227a06": "一一國土各有不可說不可說佛剎微塵數",
    "T10n0279_043:0227a07": "如來名號，一一名號各有不可說不可說佛",
    "T10n0279_043:0227a08": "剎微塵數諸佛而現其前，與如來念力，令不",
    "T10n0279_043:0227a09": "忘失如來境界；與一切法究竟慧，令入一切",
    "T10n0279_043:0227a10": "智；與知一切法種種義決定慧，令受持一切",
    "T10n0279_043:0227a11": "佛法趣入無礙；與無上佛菩提，令入一切智",
    "T10n0279_043:0227a12": "開悟法界；與菩薩究竟慧，令得一切法光明，",
    "T10n0279_043:0227a13": "無諸黑闇；與菩薩不退智，令知時、非時，善巧",
    "T10n0279_043:0227a14": "方便調伏眾生；與無障礙菩薩辯才，令悟解",
    "T10n0279_043:0227a15": "無邊法演說無盡；與神通變化力，令現不可",
    "T10n0279_043:0227a16": "說不可說差別身無邊色相種種不同開悟眾",
    "T10n0279_043:0227a17": "生；與圓滿言音，令現不可說不可說差別音",
    "T10n0279_043:0227a18": "聲種種言辭開悟眾生；與不唐捐力，令一切",
    "T10n0279_043:0227a19": "眾生若得見形、若得聞法皆悉成就，無空過",
    "T10n0279_043:0227a20": "者。佛子！菩薩摩訶薩如是滿足普賢行故，得",
    "T10n0279_043:0227a21": "如來力，淨出離道，滿一切智，以無礙辯才神",
    "T10n0279_043:0227a22": "通變化，究竟調伏一切眾生；具佛威德，淨普",
    "T10n0279_043:0227a23": "賢行，住普賢道，盡未來際，為欲調伏一切眾",
    "T10n0279_043:0227a24": "生，轉一切佛微妙法輪。何以故？佛子！此菩",
    "T10n0279_043:0227a25": "薩摩訶薩成就如是殊勝大願諸菩薩行，則",
    "T10n0279_043:0227a26": "為一切世間法師，則為一切世間法日，則為",
    "T10n0279_043:0227a27": "一切世間智月；則為一切世間須彌山王，嶷",
    "T10n0279_043:0227a28": "然高出，堅固不動；則為一切世間無涯智海；",
    "T10n0279_043:0227a29": "則為一切世間正法明燈，普照無邊，相續不",
    "T10n0279_043:0227b01": "斷；為一切眾生開示無邊清淨功德，皆令安",
    "T10n0279_043:0227b02": "住功德善根；順一切智，大願平等，修習普賢",
    "T10n0279_043:0227b03": "廣大之行，常能勸發無量眾生，住不可說不",
    "T10n0279_043:0227b04": "可說廣大行三昧，現大自在。「佛子！此菩薩",
    "T10n0279_043:0227b05": "摩訶薩，獲如是智，證如是法，於如是法審住",
    "T10n0279_043:0227b06": "明見；得如是神力，住如是境界，現如是神變，",
    "T10n0279_043:0227b07": "起如是神通；常安住大悲，常利益眾生，開示",
    "T10n0279_043:0227b08": "眾生安隱正道，建立福智大光明幢；證不思",
    "T10n0279_043:0227b09": "議解脫，住一切智解脫，到諸佛解脫彼岸，學",
    "T10n0279_043:0227b10": "不思議解脫方便門已得成就，入法界差別",
    "T10n0279_043:0227b11": "門無有錯亂，於普賢不可說不可說三昧遊",
    "T10n0279_043:0227b12": "戲自在，住師子奮迅智心意無礙。其心恒住",
    "T10n0279_043:0227b13": "十大法藏。何者為十？所謂：住憶念一切諸佛，",
    "T10n0279_043:0227b14": "住憶念一切佛法，住調伏一切眾生大悲，住",
    "T10n0279_043:0227b15": "示現不思議清淨國土智，住深入諸佛境界",
    "T10n0279_043:0227b16": "決定解，住去、來、現在一切佛平等相菩提，住",
    "T10n0279_043:0227b17": "無礙無著際，住一切法無相性，住去、來、現在",
    "T10n0279_043:0227b18": "一切佛平等善根，住去、來、現在一切如來法",
    "T10n0279_043:0227b19": "界無差別身、語、意業先導智，住觀察三世一",
    "T10n0279_043:0227b20": "切諸佛受生、出家、詣道場、成正覺、轉法輪、般涅",
    "T10n0279_043:0227b21": "槃悉入剎那際。佛子！此十大法藏廣大無量，",
    "T10n0279_043:0227b22": "不可數、不可稱、不可思、不可說、無窮盡、難忍",
    "T10n0279_043:0227b23": "受，一切世智無能稱述。「佛子！此菩薩摩訶",
    "T10n0279_043:0227b24": "薩已到普賢諸行彼岸，證清淨法，志力廣大，",
    "T10n0279_043:0227b25": "開示眾生無量善根，增長菩薩一切勢力，於",
    "T10n0279_043:0227b26": "念念頃滿足菩薩一切功德，成就菩薩一切",
    "T10n0279_043:0227b27": "諸行，得一切佛陀羅尼法，受持一切諸佛所",
    "T10n0279_043:0227b28": "說；雖常安住真如實際，而隨一切世俗言說，",
    "T10n0279_043:0227b29": "示現調伏一切眾生。何以故？菩薩摩訶薩住",
    "T10n0279_043:0227c01": "此三昧，法如是故。佛子！菩薩摩訶薩以此",
    "T10n0279_043:0227c02": "三昧，得一切佛廣大智，得巧說一切廣大法",
    "T10n0279_043:0227c03": "自在辯才，得一切世中最為殊勝清淨無畏",
    "T10n0279_043:0227c04": "法，得入一切三昧智，得一切菩薩善巧方",
    "T10n0279_043:0227c05": "便，得一切法光明門，到安慰一切世間法彼",
    "T10n0279_043:0227c06": "岸，知一切眾生時、非時，照十方世界一切",
    "T10n0279_043:0227c07": "處，令一切眾生得勝智，作一切世間無上師，",
    "T10n0279_043:0227c08": "安住一切諸功德，開示一切眾生清淨三昧，",
    "T10n0279_043:0227c09": "令入最上智。何以故？菩薩摩訶薩如是修",
    "T10n0279_043:0227c10": "行，則利益眾生，則增長大悲，則親近善知",
    "T10n0279_043:0227c11": "識，則見一切佛，則了一切法，則詣一切剎，",
    "T10n0279_043:0227c12": "則入一切方，則入一切世，則悟一切法平等",
    "T10n0279_043:0227c13": "性，則知一切佛平等性，則住一切智平等性。",
    "T10n0279_043:0227c14": "於此法中，作如是業，不作餘業；住未足心，",
    "T10n0279_043:0227c15": "住不散亂心，住專一心，住勤修心，住決定",
    "T10n0279_043:0227c16": "心，住不變異心；如是思惟，如是作業，如是",
    "T10n0279_043:0227c17": "究竟。「佛子！菩薩摩訶薩無異語、異作，有如",
    "T10n0279_043:0227c18": "語、如作。何以故？譬如金剛，以不可壞而得其",
    "T10n0279_043:0227c19": "名，終無有時離於不壞；菩薩摩訶薩亦復如",
    "T10n0279_043:0227c20": "是，以諸行法而得其名，終無有時離諸行法。",
    "T10n0279_043:0227c21": "譬如真金，以有妙色而得其名，終無有時離",
    "T10n0279_043:0227c22": "於妙色；菩薩摩訶薩亦復如是，以諸善業而",
    "T10n0279_043:0227c23": "得其名，終無有時離諸善業。譬如日天子，以",
    "T10n0279_043:0227c24": "光明輪而得其名，終無有時離光明輪；菩薩",
    "T10n0279_043:0227c25": "摩訶薩亦復如是，以智慧光而得其名，終無",
    "T10n0279_043:0227c26": "有時離智慧光。譬如須彌山王，以四寶峯",
    "T10n0279_043:0227c27": "處於大海，逈然高出而得其名，終無有時捨",
    "T10n0279_043:0227c28": "離四峯；菩薩摩訶薩亦復如是，以諸善根處",
    "T10n0279_043:0227c29": "在於世，逈然高出而得其名，終無有時捨離",
    "T10n0279_043:0228a01": "善根。譬如大地，以持一切而得其名，終無有",
    "T10n0279_043:0228a02": "時捨離能持；菩薩摩訶薩亦復如是，以度一",
    "T10n0279_043:0228a03": "切而得其名，終無有時捨離大悲。譬如大海，",
    "T10n0279_043:0228a04": "以含眾水而得其名，終無有時捨離於水；菩",
    "T10n0279_043:0228a05": "薩摩訶薩亦復如是，以諸大願而得其名，終",
    "T10n0279_043:0228a06": "不暫捨度眾生願。譬如軍將，以能慣習戰鬪",
    "T10n0279_043:0228a07": "之法而得其名，終無有時捨離此能；菩薩摩",
    "T10n0279_043:0228a08": "訶薩亦復如是，以能慣習如是三昧而得其",
    "T10n0279_043:0228a09": "名，乃至成就一切智智，終無有時捨離此行。",
    "T10n0279_043:0228a10": "如轉輪王，馭四天下，常勤守護一切眾生，令",
    "T10n0279_043:0228a11": "無橫死，恒受快樂；菩薩摩訶薩亦復如是，入",
    "T10n0279_043:0228a12": "如是等諸大三昧，常勤化度一切眾生，乃至",
    "T10n0279_043:0228a13": "令其究竟清淨。譬如種子，植之於地，乃至能",
    "T10n0279_043:0228a14": "令莖葉增長；菩薩摩訶薩亦復如是，修普賢",
    "T10n0279_043:0228a15": "行，乃至能令一切眾生善法增長。譬如大雲，",
    "T10n0279_043:0228a16": "於夏暑月降霔大雨，乃至增長一切種子；菩",
    "T10n0279_043:0228a17": "薩摩訶薩亦復如是，入如是等諸大三昧，修",
    "T10n0279_043:0228a18": "菩薩行，雨大法雨，乃至能令一切眾生究竟",
    "T10n0279_043:0228a19": "清淨、究竟涅槃、究竟安隱、究竟彼岸、究竟歡",
    "T10n0279_043:0228a20": "喜、究竟斷疑，為諸眾生究竟福田，令其施",
    "T10n0279_043:0228a21": "業皆得清淨，令其皆住不退轉道，令其同得",
    "T10n0279_043:0228a22": "一切智智，令其皆得出離三界，令其皆得究",
    "T10n0279_043:0228a23": "竟之智，令其皆得諸佛如來究竟之法，置諸",
    "T10n0279_043:0228a24": "眾生一切智處。何以故？菩薩摩訶薩成就此",
    "T10n0279_043:0228a25": "法，智慧明了，入法界門，能淨菩薩不可思議",
    "T10n0279_043:0228a26": "無量諸行。所謂：能淨諸智，求一切智故；能淨",
    "T10n0279_043:0228a27": "眾生，使調伏故；能淨剎土，常迴向故；能淨諸",
    "T10n0279_043:0228a28": "法，普了知故；能淨無畏，無怯弱故；能淨無",
    "T10n0279_043:0228a29": "礙辯，巧演說故；能淨陀羅尼，於一切法得",
    "T10n0279_043:0228b01": "自在故；能淨親近行，常見一切佛興世故。佛",
    "T10n0279_043:0228b02": "子！菩薩摩訶薩住此三昧，得如是等百千億",
    "T10n0279_043:0228b03": "那由他不可說不可說清淨功德，於如是等三",
    "T10n0279_043:0228b04": "昧境界得自在故，一切諸佛所加被故，自善",
    "T10n0279_043:0228b05": "根力之所流故，入智慧地大威力故，諸善知",
    "T10n0279_043:0228b06": "識引導力故，摧伏一切諸魔力故，同分善根",
    "T10n0279_043:0228b07": "淳淨力故，廣大誓願欲樂力故，所種善根成",
    "T10n0279_043:0228b08": "就力故，超諸世間無盡之福、無對力故。「佛子！",
    "T10n0279_043:0228b09": "菩薩摩訶薩住此三昧，得十種法，同去、來、今",
    "T10n0279_043:0228b10": "一切諸佛。何者為十？所謂：得諸相好，種種莊",
    "T10n0279_043:0228b11": "嚴，同於諸佛；能放清淨大光明網，同於諸佛；",
    "T10n0279_043:0228b12": "神通變化，調伏眾生，同於諸佛；無邊色身，清",
    "T10n0279_043:0228b13": "淨圓音，同於諸佛；隨眾生業現淨佛國，同於",
    "T10n0279_043:0228b14": "諸佛；一切眾生所有語言皆能攝持、不忘不",
    "T10n0279_043:0228b15": "失，同於諸佛；無盡辯才隨眾生心而轉法",
    "T10n0279_043:0228b16": "輪令生智慧，同於諸佛；大師子吼無所怯",
    "T10n0279_043:0228b17": "畏，以無量法開悟群生，同於諸佛；於一念",
    "T10n0279_043:0228b18": "頃，以大神通普入三世，同於諸佛；普能顯",
    "T10n0279_043:0228b19": "示一切眾生諸佛莊嚴、諸佛威力、諸佛境界，",
    "T10n0279_043:0228b20": "同於諸佛。」",
    "T10n0279_043:0228b21": "爾時，普眼菩薩白普賢菩薩言：「佛子！此菩薩",
    "T10n0279_043:0228b22": "摩訶薩得如是法，同諸如來，何故不名：佛？",
    "T10n0279_043:0228b23": "何故不名：十力？何故不名：一切智？何故不名：",
    "T10n0279_043:0228b24": "一切法中得菩提者？何故不得名為：普眼？何",
    "T10n0279_043:0228b25": "故不名：一切境中無礙見者？何故不名：覺一",
    "T10n0279_043:0228b26": "切法？何故不名：與三世佛無二住者？何故不",
    "T10n0279_043:0228b27": "名：住實際者？何故修行普賢行願猶未休息？",
    "T10n0279_043:0228b28": "何故不能究竟法界捨菩薩道？」爾時，普賢菩",
    "T10n0279_043:0228b29": "薩告普眼菩薩言：「善哉佛子！如汝所言，若此",
    "T10n0279_043:0228c01": "菩薩摩訶薩同一切佛，以何義故不名為：佛？",
    "T10n0279_043:0228c02": "乃至不能捨菩薩道？佛子！此菩薩摩訶薩已",
    "T10n0279_043:0228c03": "能修習去、來、今世一切菩薩種種行願，入智",
    "T10n0279_043:0228c04": "境界，則名為：佛；於如來所修菩薩行無有",
    "T10n0279_043:0228c05": "休息，說名：菩薩。如來諸力皆悉已入，則名：十",
    "T10n0279_043:0228c06": "力；雖成十力，行普賢行而無休息，說名：菩",
    "T10n0279_043:0228c07": "薩。知一切法而能演說，名：一切智；雖能演說",
    "T10n0279_043:0228c08": "一切諸法，於一一法善巧思惟未嘗止息，說",
    "T10n0279_043:0228c09": "名：菩薩。知一切法無有二相，是則說名：悟一",
    "T10n0279_043:0228c10": "切法；於二、不二一切諸法差別之道善巧觀",
    "T10n0279_043:0228c11": "察，展轉增勝無有休息，說名：菩薩。已能明見",
    "T10n0279_043:0228c12": "普眼境界，說名：普眼；雖能證得普眼境界，念",
    "T10n0279_043:0228c13": "念增長未曾休息，說名：菩薩。於一切法悉能",
    "T10n0279_043:0228c14": "明照，離諸闇障，名：無礙見；常勤憶念無礙見",
    "T10n0279_043:0228c15": "者，說名：菩薩。已得諸佛智慧之眼，是則說名：",
    "T10n0279_043:0228c16": "覺一切法；觀諸如來正覺智眼而不放逸，說",
    "T10n0279_043:0228c17": "名：菩薩。住佛所住，與佛無二，說名：與佛無二",
    "T10n0279_043:0228c18": "住者；為佛攝受，修諸智慧，說名：菩薩。常觀一",
    "T10n0279_043:0228c19": "切世間實際，是則說名：住實際者；雖常觀察",
    "T10n0279_043:0228c20": "諸法實際，而不證入亦不捨離，說名：菩薩。不",
    "T10n0279_043:0228c21": "來不去，無同無異，此等分別悉皆永息，是則",
    "T10n0279_043:0228c22": "說名：休息願者；廣大修習，圓滿不退，則名：未",
    "T10n0279_043:0228c23": "息普賢願者。了知法界無有邊際，一切諸法",
    "T10n0279_043:0228c24": "一相無相，是則說名：究竟法界捨菩薩道；",
    "T10n0279_043:0228c25": "雖知法界無有邊際，而知一切種種異相，起",
    "T10n0279_043:0228c26": "大悲心度諸眾生，盡未來際無有疲厭，是則",
    "T10n0279_043:0228c27": "說名：普賢菩薩。「佛子！譬如伊羅鉢那象王，住",
    "T10n0279_043:0228c28": "金脇山七寶窟中，其窟周圍悉以七寶而為",
    "T10n0279_043:0228c29": "欄楯，寶多羅樹次第行列，真金羅網彌覆",
    "T10n0279_043:0229a01": "其上；象身潔白猶如珂雪，上立金幢，金為瓔",
    "T10n0279_043:0229a02": "珞，寶網覆鼻，寶鈴垂下，七肢成就，六牙具",
    "T10n0279_043:0229a03": "足，端正充滿，見者欣樂，調良善順，心無所",
    "T10n0279_043:0229a04": "逆。若天帝釋將欲遊行，爾時象王即知其",
    "T10n0279_043:0229a05": "意，便於寶窟而沒其形，至忉利天釋主之",
    "T10n0279_043:0229a06": "前，以神通力種種變現，令其身有三十三",
    "T10n0279_043:0229a07": "頭，於一一頭化作七牙，於一一牙化作七",
    "T10n0279_043:0229a08": "池，一一池中有七蓮華，一一華中有七采",
    "T10n0279_043:0229a09": "女，一時俱奏百千天樂。是時，帝釋乘茲寶象，",
    "T10n0279_043:0229a10": "從難勝殿往詣華園，芬陀利華遍滿其中。是",
    "T10n0279_043:0229a11": "時，帝釋至華園已，從象而下，入於一切寶",
    "T10n0279_043:0229a12": "莊嚴殿，無量采女以為侍從，歌詠妓樂受",
    "T10n0279_043:0229a13": "諸快樂。爾時，象王復以神通隱其象形現作",
    "T10n0279_043:0229a14": "天身，與三十三天及諸采女，於芬陀利華",
    "T10n0279_043:0229a15": "園之內歡娛戲樂，所現身相、光明衣服、往來",
    "T10n0279_043:0229a16": "進止、語笑觀瞻，皆如彼天，等無有異，無能分",
    "T10n0279_043:0229a17": "別；此象、此天，象之與天，更互相似。佛子！彼",
    "T10n0279_043:0229a18": "伊羅鉢那象王，於金脇山七寶窟中無所變",
    "T10n0279_043:0229a19": "化，至於三十三天之上，為欲供養釋提桓因，",
    "T10n0279_043:0229a20": "化作種種諸可樂物，受天快樂，與天無異。佛",
    "T10n0279_043:0229a21": "子！菩薩摩訶薩亦復如是，修習普賢菩薩行",
    "T10n0279_043:0229a22": "願及諸三昧以為眾寶莊嚴之具，七菩提分",
    "T10n0279_043:0229a23": "為菩薩身，所放光明以之為網，建大法幢，鳴",
    "T10n0279_043:0229a24": "大法鐘，大悲為窟，堅固大願以為其牙，智慧",
    "T10n0279_043:0229a25": "無畏猶如師子，法繒繫頂，開示祕密，到諸菩",
    "T10n0279_043:0229a26": "薩行願彼岸。為欲安處菩提之座，成一切智，",
    "T10n0279_043:0229a27": "得最正覺，增長普賢廣大行願，不退不息，不",
    "T10n0279_043:0229a28": "斷不捨，大悲精進，盡未來際度脫一切苦惱",
    "T10n0279_043:0229a29": "眾生。不捨普賢道，現成最正覺，現不可說不",
    "T10n0279_043:0229b01": "可說成正覺門，現不可說不可說轉法輪門，",
    "T10n0279_043:0229b02": "現不可說不可說住深心門；於不可說不可說",
    "T10n0279_043:0229b03": "廣大國土，現涅槃變化門；於不可說不可說",
    "T10n0279_043:0229b04": "差別世界，而現受生修普賢行，現不可說不",
    "T10n0279_043:0229b05": "可說如來；於不可說不可說廣大國土菩提",
    "T10n0279_043:0229b06": "樹下成最正覺，不可說不可說菩薩眾親近",
    "T10n0279_043:0229b07": "圍遶。或於一念頃，修普賢行而成正覺，或須",
    "T10n0279_043:0229b08": "臾頃，或於一時，或於一日，或於半月，或於一",
    "T10n0279_043:0229b09": "月，或於一年，或無數年，或於一劫，如是乃至",
    "T10n0279_043:0229b10": "不可說不可說劫，修普賢行而成正覺。復於",
    "T10n0279_043:0229b11": "一切諸佛剎中而為上首，親近於佛，頂禮供",
    "T10n0279_043:0229b12": "養，請問觀察如幻境界，淨修菩薩無量諸行、",
    "T10n0279_043:0229b13": "無量諸智、種種神變、種種威德、種種智慧、種",
    "T10n0279_043:0229b14": "種境界、種種神通、種種自在、種種解脫、種種",
    "T10n0279_043:0229b15": "法明、種種教化調伏之法。「佛子！菩薩摩訶",
    "T10n0279_043:0229b16": "薩本身不滅，以行願力於一切處如是變現。",
    "T10n0279_043:0229b17": "何以故？欲以普賢自在神力調伏一切諸眾",
    "T10n0279_043:0229b18": "生故，令不可說不可說眾生得清淨故，令其",
    "T10n0279_043:0229b19": "永斷生死輪故，嚴淨廣大諸世界故，常見一",
    "T10n0279_043:0229b20": "切諸如來故，深入一切佛法流故，憶念三世",
    "T10n0279_043:0229b21": "諸佛種故，憶念十方一切佛法及法身故，普",
    "T10n0279_043:0229b22": "修一切菩薩諸行使圓滿故，入普賢流自在",
    "T10n0279_043:0229b23": "能證一切智故。佛子！汝應觀此菩薩摩訶薩，",
    "T10n0279_043:0229b24": "不捨普賢行，不斷菩薩道，見一切佛，證一切",
    "T10n0279_043:0229b25": "智，自在受用一切智法。如伊羅鉢那象王不",
    "T10n0279_043:0229b26": "捨象身，往三十三天，為天所乘，受天快樂，作",
    "T10n0279_043:0229b27": "天遊戲，承事天主，與天采女而作歡娛，同",
    "T10n0279_043:0229b28": "於諸天無有差別。佛子！菩薩摩訶薩亦復如",
    "T10n0279_043:0229b29": "是，不捨普賢大乘諸行，不退諸願，得佛自在，",
    "T10n0279_043:0229c01": "具一切智，證佛解脫，無障無礙，成就清淨，於",
    "T10n0279_043:0229c02": "諸國土無所染著，於佛法中無所分別；雖知",
    "T10n0279_043:0229c03": "諸法普皆平等無有二相，而恒明見一切佛",
    "T10n0279_043:0229c04": "土；雖已等同三世諸佛，而修菩薩行相續不",
    "T10n0279_043:0229c05": "斷。佛子！菩薩摩訶薩安住如是普賢行願廣",
    "T10n0279_043:0229c06": "大之法，當知是人心得清淨。佛子！此是菩薩",
    "T10n0279_043:0229c07": "摩訶薩第十無礙輪大三昧殊勝心廣大智。",
    "T10n0279_043:0229c08": "「佛子！此是菩薩摩訶薩所住普賢行十大三",
    "T10n0279_043:0229c09": "昧輪。」",
    "T10n0279_043:0229c10": "大方廣佛華嚴經卷第四十三"
}