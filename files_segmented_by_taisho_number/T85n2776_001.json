{
    "T85n2776_001:0438a03": "釋肇序",
    "T85n2776_001:0438a05": "本深也。啟者開也。如世開深非王印不□",
    "T85n2776_001:0438a06": "□□□□□□□□□□□□喻也。故法華",
    "T85n2776_001:0438a07": "經云。是法華經藏深固幽遠無人能到。□□",
    "T85n2776_001:0438a08": "□□□□□言詞相寂滅。此經云。法相如是",
    "T85n2776_001:0438a09": "豈可說等。此則但可智悟。難□□□□□",
    "T85n2776_001:0438a10": "聖應不同者。應迹殊也。眾生感異。法佛應殊。",
    "T85n2776_001:0438a11": "佛身既隨感□□□□□遂緣千異故曰不",
    "T85n2776_001:0438a12": "同也。總標本迹不思議也　非本無以垂迹",
    "T85n2776_001:0438a13": "非迹無以顯本者。此則聖人若不住不二之",
    "T85n2776_001:0438a14": "宗本。無以垂千異之殊迹。群生不親千異之",
    "T85n2776_001:0438a15": "殊迹。無以悟不二之宗本。故肇師云。因未以",
    "T85n2776_001:0438a16": "示本。託麁以表微。即其事也。天台辨本迹",
    "T85n2776_001:0438a17": "略有五重。一真俗。二理教。三理行。四體用。",
    "T85n2776_001:0438a18": "五權實。皆為因本垂迹尋迹得本　本迹雖",
    "T85n2776_001:0438a19": "殊不思議一也。以本迹相由故合明耳。故詩",
    "T85n2776_001:0438a20": "云。南有樛木葛虆縲之。下盤曰樛。上盤曰句。",
    "T85n2776_001:0438a21": "若吹高松擢質於雲霄之上。葛虆延蔓於荊",
    "T85n2776_001:0438a22": "蓁之下。則葛蘿雖有攀緣之功而不離蓬蒿",
    "T85n2776_001:0438a23": "之下。若樛木不接葛蘿仰攀。則雖千尋之檊",
    "T85n2776_001:0438a24": "亦可因依而達矣。法合亦同。便如來栖神於",
    "T85n2776_001:0438a25": "九居之上蒼生淪沒於三塗之下交感不會。",
    "T85n2776_001:0438a26": "則雖群生有本覺之智。不免淪迴之苦。若使",
    "T85n2776_001:0438a27": "蒼生深信仰之誠。諸佛垂大悲之迹。則雖十",
    "T85n2776_001:0438a28": "力位尊三祇劫遠。自強不息咸可成矣。本迹",
    "T85n2776_001:0438a29": "之義於茲顯然。從此第三明釋題目也　故",
    "T85n2776_001:0438b01": "命侍者。標以名焉。囑累品中。佛告阿難此",
    "T85n2776_001:0438b02": "經名維摩詰所說亦名不可思議解脫法門。",
    "T85n2776_001:0438b03": "即命阿難為侍者。此以本迹俱不思議故。令",
    "T85n2776_001:0438b04": "不思議為名也。",
    "T85n2776_001:0438b05": "三明重譯之由。由前翻譯失旨故重譯也。文",
    "T85n2776_001:0438b06": "四。初明譯經主。即秦主姚興也。二明譯經時。",
    "T85n2776_001:0438b07": "即弘始八年也。三明能譯人。什法師也。四",
    "T85n2776_001:0438b08": "明所譯法。即此經也。前文有二。初舉人歎德",
    "T85n2776_001:0438b09": "也。二明重譯之本意。初中大秦天王者舉人",
    "T85n2776_001:0438b10": "也。俊神等者歎德也。大秦歎其國大王。王",
    "T85n2776_001:0438b11": "顯其人尊。聖德普覆謂之天。黎人仰歸往謂",
    "T85n2776_001:0438b12": "之王。此孝治之德也(故孝經云。昔者明王之以孝治天下。不敢遺小國之民臣。而",
    "T85n2776_001:0438b13": "況於公侯伯子男呼故得萬國之歡之等)又可為民所載謂之天。於人",
    "T85n2776_001:0438b14": "自在謂之王。斯則至尊之稱也。俊神者俊英",
    "T85n2776_001:0438b15": "亦俊傑也。有釋。才過十人曰豪。百人曰英。千",
    "T85n2776_001:0438b16": "人曰俊。萬人曰傑。神謂神思也。謂俊傑之",
    "T85n2776_001:0438b17": "心世英之等。故云超世。此歎治國之智　玄",
    "T85n2776_001:0438b18": "心獨悟者。遊心玄鏡故曰玄心。幽鑒不群故",
    "T85n2776_001:0438b19": "名獨悟。此歎悟理心也　弘至理於萬機之",
    "T85n2776_001:0438b20": "上者。弘者大勅及萬方故云大也。至者極也。",
    "T85n2776_001:0438b21": "治化萬機者。萬事之機微也。尚書云。兢兢",
    "T85n2776_001:0438b22": "業業一日二日萬機。此爰秦王善治國政垂",
    "T85n2776_001:0438b23": "衣端拱而物自歸。雖處萬機之務而不失天",
    "T85n2776_001:0438b24": "運之化　揚道化於千載之下者。揚謂宣揚。",
    "T85n2776_001:0438b25": "化者法化也。千載者載年也。如來滅後一千",
    "T85n2776_001:0438b26": "三百餘年。大乘至教方傳此土。秦主應茲住",
    "T85n2776_001:0438b27": "運故得廣崇法化也。則由俊神越世故能弘",
    "T85n2776_001:0438b28": "至理於萬機。由玄心獨悟故能揚道化於千",
    "T85n2776_001:0438b29": "載。萬機之先故云上。千年之後故云下也。",
    "T85n2776_001:0438c01": "從此第二明重譯之意。每尋翫茲典以為栖",
    "T85n2776_001:0438c02": "神之宅□□□□□尋翫習者此也。典者經",
    "T85n2776_001:0438c03": "典也。以者用也。為者作也。栖者止息也。神",
    "T85n2776_001:0438c04": "□□□□□處也。下云畢竟空寂舍義因也。",
    "T85n2776_001:0438c05": "此明秦主得古譯經常披尋□□□□□□",
    "T85n2776_001:0438c06": "之所也。而攝支竺所出理滯於文者。支譯支",
    "T85n2776_001:0438c07": "謙。竺謂法護也。理滯於□□□□□經支",
    "T85n2776_001:0438c08": "謙所出以不來相而來為辱來。不見相而見",
    "T85n2776_001:0438c09": "為相見等。此則大乘之理滯於譯者之文。何",
    "T85n2776_001:0438c10": "者如什所譯。經云不來相而來不見相而見。",
    "T85n2776_001:0438c11": "此則精於至理而應會之義不失。言辱來相",
    "T85n2776_001:0438c12": "見乃涉於浮俗。而理悟之道都捐如世人云",
    "T85n2776_001:0438c13": "不面。在昔辱來相見。豈法身大士同俗執相",
    "T85n2776_001:0438c14": "見邪　常恐玄宗墜於譯人者。翻譯既乖經",
    "T85n2776_001:0438c15": "旨故。恐玄妙之宗墜於譯人之筆也。北天之",
    "T85n2776_001:0438c16": "運運通有在者。北天者北天竺國也。運者動",
    "T85n2776_001:0438c17": "也轉也。如大品經云。明佛記此經我滅度後",
    "T85n2776_001:0438c18": "傳於南天。次至西天。後至北天。當沒於地。",
    "T85n2776_001:0438c19": "據運數南天五百年西天五百年。方至北天。",
    "T85n2776_001:0438c20": "此國即北天焉。國之東隅故。千年之後大教",
    "T85n2776_001:0438c21": "合傳於此國。果佛言故曰通有在也。第二明",
    "T85n2776_001:0438c22": "譯時　以弘始八年歲次鶉火者。太歲在午",
    "T85n2776_001:0438c23": "應曰敦[狂王+羊]。月在午方云鶉火。此以月號命年",
    "T85n2776_001:0438c24": "故也。此出爾雅　命大將軍常山公者。姚",
    "T85n2776_001:0438c25": "嵩也　安城侯者。姚顯也。常山安城即所封",
    "T85n2776_001:0438c26": "之邑也。公之與侯伯子男五等諸侯也。此即",
    "T85n2776_001:0438c27": "舉所封之號也　於常安大寺者。秦主諱長。",
    "T85n2776_001:0438c28": "以是姚萇之子故曰常。此則譯經處也。大寺",
    "T85n2776_001:0438c29": "別處也。即草堂寺以草覆堂故云草堂。群僧",
    "T85n2776_001:0439a01": "所集謂之大寺。皆當時之號非本名也　與",
    "T85n2776_001:0439a02": "義學沙門者。取善理之人簡餘學也。即生肇",
    "T85n2776_001:0439a03": "融叡憑影嚴觀等千二百人皆一時之傑。各",
    "T85n2776_001:0439a04": "旨盛迹及西。請什公譯經等事廣如抄及傳",
    "T85n2776_001:0439a05": "述。從此第三明能譯人。分二。初舉人歎德後",
    "T85n2776_001:0439a06": "明譯經之意。初什公之一字舉人　以高世",
    "T85n2776_001:0439a07": "之量等者。歎德也。即智量高遠出過於世故",
    "T85n2776_001:0439a08": "云也　冥心真境者。心與理冥也　既盡環",
    "T85n2776_001:0439a09": "中者。智窮實相。即莊子云。摳始得其環中",
    "T85n2776_001:0439a10": "以應乎無窮。彼以是非為循環。此絕是非處",
    "T85n2776_001:0439a11": "為環中。今借彼言以明實相也　又善方言",
    "T85n2776_001:0439a12": "者。善解梵漢二國方言也。從此第二譯經意",
    "T85n2776_001:0439a13": "　于時手執胡文口自宣譯。胡文者梵夾也。",
    "T85n2776_001:0439a14": "謂承梵天之餘訓言文者謬也。故南山尊宿",
    "T85n2776_001:0439a15": "云。猶是崑之一礫耳。什法師既閑兩國之言。",
    "T85n2776_001:0439a16": "故口自翻譯也　道俗虔虔者。道謂義學沙",
    "T85n2776_001:0439a17": "門。俗謂儒宗詞伯也。皆是因證義人也。虔",
    "T85n2776_001:0439a18": "虔者。虔者敬也　再言者表誠敬之志　一",
    "T85n2776_001:0439a19": "言三復者。謂再審定其義也。故論語南客",
    "T85n2776_001:0439a20": "三復白珪故云白珪之點尚可磨。斯言之點",
    "T85n2776_001:0439a21": "不可為。故讀詩至此皆三復也。今取彼言耳。",
    "T85n2776_001:0439a22": "謂文詮正理用軌物。心得意則道果由成。失",
    "T85n2776_001:0439a23": "旨則諸見從起。故須三復也　陶冶精求粉",
    "T85n2776_001:0439a24": "存聖意者。合土日陶。鎔金名冶。此喻也。如",
    "T85n2776_001:0439a25": "陶師之埏填簡除沙鹵。若金師之鎔鑄直取",
    "T85n2776_001:0439a26": "精純。故能成其器用也。今亦如是簡去繁言",
    "T85n2776_001:0439a27": "直詮聖旨以成無上法寶也。此明譯經之意",
    "T85n2776_001:0439a28": "也。從此第四所譯法　其文約而詣其旨婉",
    "T85n2776_001:0439a29": "而彰者。約謂省約。詣謂至也。此明文雖省",
    "T85n2776_001:0439b01": "約而理詣實相。旨婉而彰者意也。婉順也。彰",
    "T85n2776_001:0439b02": "明也。即如智度菩薩母等偈。意則婉順理。又",
    "T85n2776_001:0439b03": "彰明前序。明古人未融大觀故理蹇闕。通方",
    "T85n2776_001:0439b04": "言故詞疎。今以什公盡環中故旨婉而彰。善",
    "T85n2776_001:0439b05": "方言故文約而詣故　微遠之言於茲顯然。",
    "T85n2776_001:0439b06": "微謂幽微也。老子云。搏之不得名曰微也。遠",
    "T85n2776_001:0439b07": "謂深遠。顯然者明也。此明實相之理。雖深",
    "T85n2776_001:0439b08": "固幽遠。然由翻譯得旨遂使顯然。此爰翻傳",
    "T85n2776_001:0439b09": "之得意也。從此第四彰注解所以。翻譯既",
    "T85n2776_001:0439b10": "明理雖易見。傳之未悟猶恐難通。故須注解",
    "T85n2776_001:0439b11": "以開後學。文二。初述謙辭。二明注意　初中",
    "T85n2776_001:0439b12": "余以闇短者余我也。以為也。闇謂愚闇。短謂",
    "T85n2776_001:0439b13": "短淺也　時預聽次者。謂參預也。什法師譯",
    "T85n2776_001:0439b14": "經之時。隨講肇公親承德音。故云時預聽次",
    "T85n2776_001:0439b15": "也　雖思乏參玄者。思者智思也。乏者少也。",
    "T85n2776_001:0439b16": "參者涉也。玄者實相理也。謂心不悟理故云",
    "T85n2776_001:0439b17": "也　然麁得文意者。言雖非精詣而粗知指",
    "T85n2776_001:0439b18": "歸耳　輒順所聞為之注解者。輒謂自專也。",
    "T85n2776_001:0439b19": "為者作也。略記成言述而不作者。記謂記錄。",
    "T85n2776_001:0439b20": "誠言有二。或作成字。成立此經。經之言或",
    "T85n2776_001:0439b21": "作誠字。成者實也當也。記什公誠當之言以",
    "T85n2776_001:0439b22": "解此經也　述而無作者。論語云。述而無作",
    "T85n2776_001:0439b23": "信而好古。意明唯聖作法余但述古人之言。",
    "T85n2776_001:0439b24": "非敢自作也。二明注解所意　庶將來君子",
    "T85n2776_001:0439b25": "異世同焉者。庶望也。將來謂當來也。君子",
    "T85n2776_001:0439b26": "簡異小人。老子云。上士聞道懃而行之。中士",
    "T85n2776_001:0439b27": "聞道若存若亡。下士聞道而大笑之。小人既",
    "T85n2776_001:0439b28": "不能奉行。故但言君子。此言不必簡棄意。欲",
    "T85n2776_001:0439b29": "勸勉令自強耳。異世同聞者雖現世未來時",
    "T85n2776_001:0439c01": "後俗易聞經證悟獲益不殊故云也。余以大",
    "T85n2776_001:0439c02": "歷二年春正月於資聖寺傳經之次記其所聞",
    "T85n2776_001:0439c03": "以補多忘。庶來悟義伯無誚斐然矣。",
    "T85n2776_001:0439c04": "崇福寺沙門體請記",
    "T85n2776_001:0439c06": "釋肇序略分四",
    "T85n2776_001:0439c07": "初通本迹分二",
    "T85n2776_001:0439c08": "初標名總歎",
    "T85n2776_001:0439c09": "初標名總歎",
    "T85n2776_001:0439c10": "二歷法別明",
    "T85n2776_001:0439c11": "三總彰功益",
    "T85n2776_001:0439c12": "二歷法別明",
    "T85n2776_001:0439c13": "初明妄計",
    "T85n2776_001:0439c14": "二總結彰非",
    "T85n2776_001:0439c15": "二別辨教興分三",
    "T85n2776_001:0439c16": "初集同弘人",
    "T85n2776_001:0439c17": "二明所弘教分三",
    "T85n2776_001:0439c18": "初明本不思議",
    "T85n2776_001:0439c19": "二明迹不思議",
    "T85n2776_001:0439c20": "三明本迹合不思議",
    "T85n2776_001:0439c21": "三明經題目",
    "T85n2776_001:0439c22": "三明重譯之由分四",
    "T85n2776_001:0439c23": "初明譯經主分二",
    "T85n2776_001:0439c24": "初舉人歎德",
    "T85n2776_001:0439c25": "二明重譯之意",
    "T85n2776_001:0439c26": "二明譯經時",
    "T85n2776_001:0440a01": "三明能譯人分二",
    "T85n2776_001:0440a02": "初舉人歎德",
    "T85n2776_001:0440a03": "二譯經之意",
    "T85n2776_001:0440a04": "四明所譯法",
    "T85n2776_001:0440a05": "四彰注解所以分二",
    "T85n2776_001:0440a06": "初述謙辭"
}