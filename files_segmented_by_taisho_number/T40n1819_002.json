{
    "T40n1819_002:0835a02": "無量壽經優婆提舍願生偈",
    "T40n1819_002:0835a03": "婆藪槃頭菩薩造并註卷下",
    "T40n1819_002:0835a05": "沙門曇鸞註解",
    "T40n1819_002:0835a06": "論曰。已下，此是解義分。此分中義有十",
    "T40n1819_002:0835a07": "重：一者願偈大意、二者起觀生信、三者觀行",
    "T40n1819_002:0835a08": "體相、四者淨入願心、五者善巧攝化、六者離",
    "T40n1819_002:0835a09": "菩提障、七者順菩提門、八者名義攝對、九",
    "T40n1819_002:0835a10": "者願事成就、十者利行滿足。論者議也，言",
    "T40n1819_002:0835a11": "議偈所以也。曰者詞也，指下諸句，是議釋",
    "T40n1819_002:0835a12": "偈詞也。故言論曰。願偈大意者：",
    "T40n1819_002:0835a13": "此願偈明何義？示現觀彼安樂世界、見阿彌陀",
    "T40n1819_002:0835a14": "如來、願生彼國故。",
    "T40n1819_002:0835a15": "起觀生信者：此分中又有二重，一者示五",
    "T40n1819_002:0835a16": "念力、二者出五念門。示五念力者：",
    "T40n1819_002:0835a17": "云何觀？云何生信心？若善男子善女人修五念",
    "T40n1819_002:0835a18": "門行成就，畢竟得生安樂國土，見彼阿彌陀佛。",
    "T40n1819_002:0835a19": "出五念門者：",
    "T40n1819_002:0835a20": "何等五念門？一者禮拜門、二者讚歎門、三者作",
    "T40n1819_002:0835a21": "願門、四者觀察門、五者迴向門。門者入出義",
    "T40n1819_002:0835a22": "也，如人得門則入出無礙。前四念是入安",
    "T40n1819_002:0835a23": "樂淨土門，後一念是出慈悲教化門。",
    "T40n1819_002:0835a24": "云何禮拜？身業禮拜阿彌陀如來、應、正遍知。",
    "T40n1819_002:0835a25": "諸佛如來德有無量，德無量故德號亦無量。",
    "T40n1819_002:0835a26": "若欲具談，紙筆不能載也。是以諸經或舉",
    "T40n1819_002:0835a27": "十名或騰三號，蓋存至宗而已，豈此盡耶！",
    "T40n1819_002:0835a28": "所言三號，即此如來、應、正遍知也。如來者，如",
    "T40n1819_002:0835a29": "法相解、如法相說，如諸佛安穩道來，此佛",
    "T40n1819_002:0835b01": "亦如是來，更不去後有中，故名如來。應者，",
    "T40n1819_002:0835b02": "應供也。佛結使除盡，得一切智慧，應受一",
    "T40n1819_002:0835b03": "切天地眾生供養，故曰應也。正遍知者，知",
    "T40n1819_002:0835b04": "一切諸法實不壞相，不增不減。云何不壞？心",
    "T40n1819_002:0835b05": "行處滅、言語道過，諸法如涅槃相不動，故",
    "T40n1819_002:0835b06": "名正遍知。無礙光義，如前偈中解。",
    "T40n1819_002:0835b07": "為生彼國意故。何故言此？菩薩之法，常以",
    "T40n1819_002:0835b08": "晝三時夜三時禮十方一切諸佛，不必有",
    "T40n1819_002:0835b09": "願生意；今應常作願生意，故禮阿彌陀如",
    "T40n1819_002:0835b10": "來也。",
    "T40n1819_002:0835b11": "云何讚歎？口業讚歎。讚者讚揚也，歎者歌",
    "T40n1819_002:0835b12": "歎也。讚歎非口不宣，故曰口業也。",
    "T40n1819_002:0835b13": "稱彼如來名，如彼如來光明智相，如彼名義欲",
    "T40n1819_002:0835b14": "如實修行相應故。稱彼如來名者，謂稱無",
    "T40n1819_002:0835b15": "礙光如來名也。如彼如來光明智相者，佛",
    "T40n1819_002:0835b16": "光明是智慧相也。此光明照十方世界無有",
    "T40n1819_002:0835b17": "障礙，能除十方眾生無明黑闇，非如日月",
    "T40n1819_002:0835b18": "珠光但破空穴中闇也。如彼名義欲如實",
    "T40n1819_002:0835b19": "修行相應者，彼無礙光如來名號，能破眾生",
    "T40n1819_002:0835b20": "一切無明、能滿眾生一切志願。然有稱名",
    "T40n1819_002:0835b21": "憶念而無明猶在而不滿所願者。何者？由",
    "T40n1819_002:0835b22": "不如實修行，與名義不相應故也。云何",
    "T40n1819_002:0835b23": "為不如實修行與名義不相應？謂不知",
    "T40n1819_002:0835b24": "如來是實相身、是為物身。又有三種不相應：",
    "T40n1819_002:0835b25": "一者信心不淳，若存若亡故；二者信心不",
    "T40n1819_002:0835b26": "一，無決定故；三者信心不相續，餘念間",
    "T40n1819_002:0835b27": "故。此三句展轉相成，以信心不淳故無決",
    "T40n1819_002:0835b28": "定，無決定故念不相續。亦可念不相續",
    "T40n1819_002:0835b29": "故不得決定信，不得決定信故心不淳。",
    "T40n1819_002:0835c01": "與此相違，名如實修行相應。是故論主建言",
    "T40n1819_002:0835c02": "我一心。問曰：名為法指，如指指月。若稱",
    "T40n1819_002:0835c03": "佛名號便得滿願者，指月之指應能破",
    "T40n1819_002:0835c04": "闇。若指月之指不能破闇，稱佛名號亦",
    "T40n1819_002:0835c05": "何能滿願耶？答曰：諸法萬差，不可一概，有",
    "T40n1819_002:0835c06": "名即法、有名異法。名即法者，諸佛菩薩名",
    "T40n1819_002:0835c07": "號、般若波羅蜜，及陀羅尼章句禁呪音辭等是",
    "T40n1819_002:0835c08": "也。如禁腫辭云「日出東方，乍赤乍黃」等句，假",
    "T40n1819_002:0835c09": "使酉亥行禁，不關日出而腫得差。亦如行",
    "T40n1819_002:0835c10": "師對陳，但一切齒中誦「臨兵鬪者皆陳列在",
    "T40n1819_002:0835c11": "前」。行誦此九字，五兵之所不中，《抱朴子》謂",
    "T40n1819_002:0835c12": "之要道者也。又苦轉筋者，以木瓜對火",
    "T40n1819_002:0835c13": "熨之則愈。復有人但呼木瓜名亦愈，吾身",
    "T40n1819_002:0835c14": "得其效也。如斯近事世間共知，況不可思",
    "T40n1819_002:0835c15": "議境界者乎。滅除藥塗鼓之喻復是一事，此",
    "T40n1819_002:0835c16": "喻已彰於前，故不重引。有名異法者，如",
    "T40n1819_002:0835c17": "指指月等名也。",
    "T40n1819_002:0835c18": "云何作願？心常作願，一心專念，畢竟往生安樂",
    "T40n1819_002:0835c19": "國土，欲如實修行奢摩他故。譯奢摩他曰",
    "T40n1819_002:0835c20": "止，止者止心一處不作惡也。此譯名乃不",
    "T40n1819_002:0835c21": "乖大意，於義未滿。何以言之？如止心鼻",
    "T40n1819_002:0835c22": "端亦名為止，不淨觀止貪、慈悲觀止瞋、因",
    "T40n1819_002:0835c23": "緣觀止癡，如是等亦名為止。如人將行",
    "T40n1819_002:0835c24": "不行亦名為止。是知止語浮漫，不正得奢",
    "T40n1819_002:0835c25": "摩他名也。如椿柘榆柳雖皆名木，若但云",
    "T40n1819_002:0835c26": "木，安得榆柳耶？奢摩他云止者，今有三",
    "T40n1819_002:0835c27": "義：一者一心專念阿彌陀如來，願生彼土，",
    "T40n1819_002:0835c28": "此如來名號及彼國土名號能止一切惡；二",
    "T40n1819_002:0835c29": "者彼安樂土過三界道，若人亦生彼國，自",
    "T40n1819_002:0836a01": "然止身口意惡；三者阿彌陀如來正覺住持",
    "T40n1819_002:0836a02": "力，自然止求聲聞辟支佛心。此三種止，從",
    "T40n1819_002:0836a03": "如來如實功德生，是故言欲如實修行奢摩",
    "T40n1819_002:0836a04": "他故。",
    "T40n1819_002:0836a05": "云何觀察？智慧觀察，正念觀彼，欲如實修行毘",
    "T40n1819_002:0836a06": "婆舍那故。譯毘婆舍那曰觀。但汎言觀，",
    "T40n1819_002:0836a07": "義亦未滿。何以言之？如觀身無常苦空無",
    "T40n1819_002:0836a08": "我九相等皆名為觀，亦如上木名不得椿",
    "T40n1819_002:0836a09": "柘也。毘婆舍那云觀者，亦有二義：一者在",
    "T40n1819_002:0836a10": "此作想觀彼三種莊嚴功德，此功德如實，故",
    "T40n1819_002:0836a11": "修行者亦得如實功德，如實功德者決定得",
    "T40n1819_002:0836a12": "生彼土；二者亦得生彼淨土即見阿彌陀",
    "T40n1819_002:0836a13": "佛，未證淨心菩薩畢竟得證平等法身，與",
    "T40n1819_002:0836a14": "淨心菩薩與上地菩薩畢竟同得寂滅平",
    "T40n1819_002:0836a15": "等。是故言欲如實修行毘婆奢那故。",
    "T40n1819_002:0836a16": "彼觀察有三種。何等三種？一者觀察彼佛國土",
    "T40n1819_002:0836a17": "莊嚴功德、二者觀察阿彌陀佛莊嚴功德、三者",
    "T40n1819_002:0836a18": "觀察彼諸菩薩莊嚴功德。心緣其事曰觀，",
    "T40n1819_002:0836a19": "觀心分明曰察。",
    "T40n1819_002:0836a20": "云何迴向？不捨一切苦惱眾生，心常作願迴向",
    "T40n1819_002:0836a21": "為首，得成就大悲心故。迴向有二種相：一",
    "T40n1819_002:0836a22": "者往相、二者還相。往相者，以己功德迴施",
    "T40n1819_002:0836a23": "一切眾生，作願共往生彼阿彌陀如來安樂",
    "T40n1819_002:0836a24": "淨土。還相者，生彼土已，得奢摩他、毘婆舍",
    "T40n1819_002:0836a25": "那方便力成就，迴入生死稠林，教化一切眾",
    "T40n1819_002:0836a26": "生共向佛道。若往若還皆為拔眾生渡生",
    "T40n1819_002:0836a27": "死海，是故言迴向為首得成就大悲心故。",
    "T40n1819_002:0836a28": "觀察體相者，此分中有二體：一者器體、二",
    "T40n1819_002:0836a29": "者眾生體。器分中又有三重：一者國土體",
    "T40n1819_002:0836b01": "相、二者示現自利利他、三者入第一義諦。",
    "T40n1819_002:0836b02": "國土體相者：",
    "T40n1819_002:0836b03": "云何觀察彼佛國土莊嚴功德？彼佛國土莊嚴",
    "T40n1819_002:0836b04": "功德者，成就不可思議力故，如彼摩尼如意寶",
    "T40n1819_002:0836b05": "性，相似相對法故。不可思議力者，總指彼",
    "T40n1819_002:0836b06": "佛國土十七種莊嚴功德力不可得思議",
    "T40n1819_002:0836b07": "也。諸經統言有五種不可思議：一者眾生",
    "T40n1819_002:0836b08": "多少不可思議、二者業力不可思議、三者龍",
    "T40n1819_002:0836b09": "力不可思議、四者禪定力不可思議、五者佛",
    "T40n1819_002:0836b10": "法力不可思議。此中佛土不可思議，有二種",
    "T40n1819_002:0836b11": "力：一者業力，謂法藏菩薩出世善根大願業",
    "T40n1819_002:0836b12": "力所成；二者正覺阿彌陀法王善住持力所",
    "T40n1819_002:0836b13": "攝。此不可思議，如下十七種，一一相皆不",
    "T40n1819_002:0836b14": "可思議，至文當釋。如彼摩尼如意寶性相",
    "T40n1819_002:0836b15": "似相對者，借彼摩尼如意寶性，示安樂佛土",
    "T40n1819_002:0836b16": "不可思議性也。諸佛入涅槃時，以方便力",
    "T40n1819_002:0836b17": "留碎身舍利以福眾生。眾生福盡，此舍利",
    "T40n1819_002:0836b18": "變為摩尼如意寶珠。此珠多在大海中，大龍",
    "T40n1819_002:0836b19": "王以為首飾。若轉輪聖王出世，以慈悲方",
    "T40n1819_002:0836b20": "便能得此珠，於閻浮提作大饒益。若須",
    "T40n1819_002:0836b21": "衣服飲食燈明樂具，隨意所欲種種物時，王",
    "T40n1819_002:0836b22": "便潔齋置珠於長竿頭，發願言：「若我實是轉",
    "T40n1819_002:0836b23": "輪王者，願寶珠雨如此之物，若遍一里若",
    "T40n1819_002:0836b24": "十里若百里、隨我心願。」爾時即便於虛空中",
    "T40n1819_002:0836b25": "雨種種物，皆稱所須，滿足天下一切人願。",
    "T40n1819_002:0836b26": "以此寶性力故，彼安樂佛土亦如是，以安",
    "T40n1819_002:0836b27": "樂性種種成就故。相似相對者，彼寶珠力",
    "T40n1819_002:0836b28": "求衣食者能雨衣食等物，稱求者意，非是",
    "T40n1819_002:0836b29": "不求。彼佛土則不然，性滿足成就故，無所",
    "T40n1819_002:0836c01": "乏少。片取彼性為喻，故言相似相對。又彼",
    "T40n1819_002:0836c02": "寶但能與眾生衣食等願，不能與眾生無",
    "T40n1819_002:0836c03": "上道願。又彼寶但能與眾生一身願，不能",
    "T40n1819_002:0836c04": "與眾生無量身願。有如是等無量差別，故",
    "T40n1819_002:0836c05": "言相似。",
    "T40n1819_002:0836c06": "觀察彼佛國土莊嚴功德成就者，有十七種應",
    "T40n1819_002:0836c07": "知。何等十七？一者莊嚴清淨功德成就、二者莊",
    "T40n1819_002:0836c08": "嚴量功德成就、三者莊嚴性功德成就、四者莊",
    "T40n1819_002:0836c09": "嚴形相功德成就、五者莊嚴種種事功德成就、",
    "T40n1819_002:0836c10": "六者莊嚴妙色功德成就、七者莊嚴觸功德成",
    "T40n1819_002:0836c11": "就、八者莊嚴三種功德成就、九者莊嚴雨功德",
    "T40n1819_002:0836c12": "成就、十者莊嚴光明功德成就、十一者莊嚴妙",
    "T40n1819_002:0836c13": "聲功德成就、十二者莊嚴主功德成就、十三者",
    "T40n1819_002:0836c14": "莊嚴眷屬功德成就、十四者莊嚴受用功德成",
    "T40n1819_002:0836c15": "就、十五者莊嚴無諸難功德成就、十六者莊嚴",
    "T40n1819_002:0836c16": "大義門功德成就、十七者莊嚴一切所求滿足",
    "T40n1819_002:0836c17": "功德成就。先舉章門，次續提釋。",
    "T40n1819_002:0836c18": "莊嚴清淨功德成就者，偈言「觀彼世界相，勝過",
    "T40n1819_002:0836c19": "三界道」故。此云何不思議？有凡夫人煩惱",
    "T40n1819_002:0836c20": "成就亦得生彼淨土，三界繫業畢竟不牽，",
    "T40n1819_002:0836c21": "則是不斷煩惱得涅槃分，焉可思議？",
    "T40n1819_002:0836c22": "莊嚴量功德成就者，偈言「究竟如虛空，廣大無",
    "T40n1819_002:0836c23": "邊際」故。此云何不思議？彼國人天若意欲",
    "T40n1819_002:0836c24": "宮殿樓閣，若廣一由旬若百由旬若千由旬、千",
    "T40n1819_002:0836c25": "間萬間，隨心所成，人各如此。又十方世界",
    "T40n1819_002:0836c26": "眾生願往生者，若已生、若今生、若當生，一時",
    "T40n1819_002:0836c27": "一日之頃，算數所不能知其多少，而彼世",
    "T40n1819_002:0836c28": "界常若虛空，無迫迮相。彼中眾生住如此",
    "T40n1819_002:0836c29": "量中，志願廣大亦如虛空無有限量。彼國",
    "T40n1819_002:0837a01": "土量能成眾生心行量，何可思議？",
    "T40n1819_002:0837a02": "莊嚴性功德成就者，偈言「正道大慈悲，出世善",
    "T40n1819_002:0837a03": "根生」故。此云何不思議？譬如迦羅求羅蟲",
    "T40n1819_002:0837a04": "其形微小，若得大風身如大山，隨風大",
    "T40n1819_002:0837a05": "小為己身相。生安樂眾生亦復如是，生彼",
    "T40n1819_002:0837a06": "正道世界即成就出世善根入正定聚，亦",
    "T40n1819_002:0837a07": "如彼風非身而身，焉可思議？",
    "T40n1819_002:0837a08": "莊嚴形相功德成就者，偈言「淨光明滿足，如",
    "T40n1819_002:0837a09": "鏡日月輪」故。此云何不思議？夫忍辱得端",
    "T40n1819_002:0837a10": "正，我心影嚮也。一得生彼，無瞋忍之殊，人",
    "T40n1819_002:0837a11": "天色像平等妙絕，蓋淨光之力也。彼光非心",
    "T40n1819_002:0837a12": "行而為心行之事，焉可思議？",
    "T40n1819_002:0837a13": "莊嚴種種事功德成就者，偈言「備諸珍寶性，",
    "T40n1819_002:0837a14": "具足妙莊嚴」故。此云何不思議？彼種種事，或",
    "T40n1819_002:0837a15": "一寶十寶百千種寶，隨心稱意無不具足；",
    "T40n1819_002:0837a16": "若欲令無，儵焉化沒。心得自在有踰神通，",
    "T40n1819_002:0837a17": "安可思議？",
    "T40n1819_002:0837a18": "莊嚴妙色功德成就者，偈言「無垢光炎熾，明淨",
    "T40n1819_002:0837a19": "曜世間」故。此云何不思議？其光曜事則映",
    "T40n1819_002:0837a20": "徹表裏，其光曜心則終盡無明。光為佛事，",
    "T40n1819_002:0837a21": "焉可思議？",
    "T40n1819_002:0837a22": "莊嚴觸功德成就者，偈言「寶性功德草，柔軟左",
    "T40n1819_002:0837a23": "右旋，觸者生勝樂，過迦旃隣陀」故。此云何不",
    "T40n1819_002:0837a24": "思議？夫寶例堅強而此柔軟，觸樂應著而此",
    "T40n1819_002:0837a25": "增道。事同愛作，何可思議？有菩薩字愛",
    "T40n1819_002:0837a26": "作，形容端正生人染著。經言「染之者，或生",
    "T40n1819_002:0837a27": "天上、或發菩提心。」",
    "T40n1819_002:0837a28": "莊嚴三種功德成就者，有三種事應知。何等三",
    "T40n1819_002:0837a29": "種？一者水、二者地、三者虛空。此三種所以并",
    "T40n1819_002:0837b01": "言者，以同類故也。何以言之？一者六大類，",
    "T40n1819_002:0837b02": "所謂虛空、識、地、水、火、風。二者無分別類，所謂",
    "T40n1819_002:0837b03": "地、水、火、風、虛空。但言三類者，識一大屬眾",
    "T40n1819_002:0837b04": "生世間故；火一大彼中無故；雖有風，風不",
    "T40n1819_002:0837b05": "可見故、無住處故。是以六大，五類中取有",
    "T40n1819_002:0837b06": "而可莊嚴三種并言之。",
    "T40n1819_002:0837b07": "莊嚴水功德成就者，偈言「寶華千萬種，彌覆池",
    "T40n1819_002:0837b08": "流泉，微風動華葉，交錯光亂轉」故。此云何不",
    "T40n1819_002:0837b09": "思議？彼淨土人天非水穀身，何須水耶？清",
    "T40n1819_002:0837b10": "淨成就不須洗濯，復何用水耶？彼中無四",
    "T40n1819_002:0837b11": "時、常調適不煩熱，復何須水耶？不須而",
    "T40n1819_002:0837b12": "有，當有所以。經言「彼諸菩薩及聲聞，若入",
    "T40n1819_002:0837b13": "寶地，意欲令水沒足，水即沒足；欲令至",
    "T40n1819_002:0837b14": "膝，水即至膝；欲令至腰，水即至腰；欲令",
    "T40n1819_002:0837b15": "至頸，水即至頸；欲令灌身，自然濯身；欲",
    "T40n1819_002:0837b16": "令還復，水輒還復；調和冷煖自然隨意，開",
    "T40n1819_002:0837b17": "神悅體蕩除心垢，清明澂潔淨若無形，",
    "T40n1819_002:0837b18": "寶沙映徹無深不照，微瀾迴流轉相灌注，",
    "T40n1819_002:0837b19": "安祥徐逝不遲不疾波揚無量，自然妙聲",
    "T40n1819_002:0837b20": "隨其所應莫不聞者，或聞佛聲、或聞法",
    "T40n1819_002:0837b21": "聲、或聞僧聲，或聞寂靜聲、空無我聲、大慈悲",
    "T40n1819_002:0837b22": "聲、波羅蜜聲，或聞十力、無畏、不共法聲、諸通",
    "T40n1819_002:0837b23": "慧聲、無所作聲、不起滅聲、無生忍聲，乃至甘露",
    "T40n1819_002:0837b24": "灌頂眾妙法聲。如是等聲稱其所聞歡喜無",
    "T40n1819_002:0837b25": "量，隨順清淨、離欲、寂滅、真實之義，隨順三",
    "T40n1819_002:0837b26": "寶、力、無所畏、不共之法，隨順通慧菩薩、聲聞",
    "T40n1819_002:0837b27": "所行之道。無有三塗苦難之名，但有自然",
    "T40n1819_002:0837b28": "快樂之音，是故其國名曰安樂。」此水為佛",
    "T40n1819_002:0837b29": "事，安可思議？",
    "T40n1819_002:0837c01": "莊嚴地功德成就者，偈言「宮殿諸樓閣，觀十方",
    "T40n1819_002:0837c02": "無礙，雜樹異光色，寶欄遍圍遶」故。此云何不",
    "T40n1819_002:0837c03": "思議？彼種種事，或一寶十寶百寶無量寶，隨",
    "T40n1819_002:0837c04": "心稱意莊嚴具足。此莊嚴事如淨明鏡，十",
    "T40n1819_002:0837c05": "方國土淨穢諸相善惡業緣一切悉現，彼中",
    "T40n1819_002:0837c06": "人天見斯事故，探湯不及之情自然成就。",
    "T40n1819_002:0837c07": "亦如諸大菩薩以照法性等寶為冠，此寶",
    "T40n1819_002:0837c08": "冠中皆見諸佛。又了達一切諸法之性。又",
    "T40n1819_002:0837c09": "如佛說《法華經》時，放眉間光照于東方萬",
    "T40n1819_002:0837c10": "八千土皆如金色，從阿鼻獄上至有頂諸",
    "T40n1819_002:0837c11": "世界中六道眾生，生死所趣善惡業緣、受報好",
    "T40n1819_002:0837c12": "醜於此悉見。蓋斯類也。此影為佛事，安可",
    "T40n1819_002:0837c13": "思議？",
    "T40n1819_002:0837c14": "莊嚴虛空功德成就者，偈言「無量寶交絡，羅網",
    "T40n1819_002:0837c15": "遍虛空，種種鈴發響，宣吐妙法音」故。此云何",
    "T40n1819_002:0837c16": "不思議？經言「無量寶網彌覆佛土，皆以金",
    "T40n1819_002:0837c17": "縷真珠百千雜寶奇妙珍異莊嚴校飾。周匝",
    "T40n1819_002:0837c18": "四面垂以寶鈴，光色晃耀盡極嚴麗。自然",
    "T40n1819_002:0837c19": "德風徐起微動，其風調和不寒不暑，溫涼",
    "T40n1819_002:0837c20": "柔軟不遲不疾，吹諸羅網及眾寶樹，演發",
    "T40n1819_002:0837c21": "無量微妙法音，流布萬種溫雅德香。其有聞",
    "T40n1819_002:0837c22": "者，塵勞垢習自然不起，風觸其身皆得快",
    "T40n1819_002:0837c23": "樂。」此聲為佛事，焉可思議？",
    "T40n1819_002:0837c24": "莊嚴雨功德成就者，偈言「雨華衣莊嚴，無量香",
    "T40n1819_002:0837c25": "普薰」故。此云何不思議？經言「風吹散華遍",
    "T40n1819_002:0837c26": "滿佛土，隨色次第而不雜亂，柔軟光澤馨",
    "T40n1819_002:0837c27": "香芬烈，足履其上陷下四寸，隨舉足已還",
    "T40n1819_002:0837c28": "復如故。華用已訖，地輒開裂以次化沒，清淨",
    "T40n1819_002:0837c29": "無遺。隨其時節，風吹散華如是六返。又眾",
    "T40n1819_002:0838a01": "寶蓮華周滿世界，一一寶華百千億葉，其華",
    "T40n1819_002:0838a02": "光明無量種色，青色青光、白色白光，玄黃朱",
    "T40n1819_002:0838a03": "紫光色亦然，暐曄煥爛明曜日月。一一華中",
    "T40n1819_002:0838a04": "出三十六百千億光，一一光中出三十六百",
    "T40n1819_002:0838a05": "千億佛，身色紫金相好殊特。一一諸佛又放",
    "T40n1819_002:0838a06": "百千光明，普為十方說微妙法，如是諸佛",
    "T40n1819_002:0838a07": "各各安立無量眾生於佛正道。」華為佛事，",
    "T40n1819_002:0838a08": "安可思議？",
    "T40n1819_002:0838a09": "莊嚴光明功德成就者，偈言「佛慧明淨日，除世",
    "T40n1819_002:0838a10": "癡闇冥」故。此云何不思議？彼土光明從如",
    "T40n1819_002:0838a11": "來智慧報起，觸之者無明黑闇終必消除。光",
    "T40n1819_002:0838a12": "明非慧能為慧用，焉可思議？",
    "T40n1819_002:0838a13": "莊嚴妙聲功德成就者，偈言「梵聲悟深遠，微妙",
    "T40n1819_002:0838a14": "聞十方」故。此云何不思議？經言「若人但聞",
    "T40n1819_002:0838a15": "彼國土清淨安樂，剋念願生，亦得往生，則",
    "T40n1819_002:0838a16": "入正定聚。」此是國土名字為佛事，安可思",
    "T40n1819_002:0838a17": "議？",
    "T40n1819_002:0838a18": "莊嚴主功德成就者，偈言「正覺阿彌陀，法王善",
    "T40n1819_002:0838a19": "住持」故。此云何不思議？正覺阿彌陀不可",
    "T40n1819_002:0838a20": "思議，彼安樂淨土為正覺阿彌陀善力住持，",
    "T40n1819_002:0838a21": "云何可得思議耶？住名不異不滅，持名不",
    "T40n1819_002:0838a22": "散不失，如以不朽藥塗種子，在水不瀾、",
    "T40n1819_002:0838a23": "在火不燋，得因緣則生。何以故？不朽藥",
    "T40n1819_002:0838a24": "力故。若人一生安樂淨土，後時意願生三",
    "T40n1819_002:0838a25": "界教化眾生，捨淨土命隨願得生。雖生",
    "T40n1819_002:0838a26": "三界雜生水火中，無上菩提種子畢竟不",
    "T40n1819_002:0838a27": "朽。何以故？以逕正覺阿彌陀善住持故。",
    "T40n1819_002:0838a28": "莊嚴眷屬功德成就者，偈言「如來淨華眾，正覺",
    "T40n1819_002:0838a29": "華化生」故。此云何不思議？凡是雜生世界，",
    "T40n1819_002:0838b01": "若胎若卵若濕若化，眷屬若干苦樂萬品，以",
    "T40n1819_002:0838b02": "雜業故。彼安樂國土莫非是阿彌陀如來正",
    "T40n1819_002:0838b03": "覺淨華之所化生，同一念佛無別道故，遠",
    "T40n1819_002:0838b04": "通夫四海之內皆為兄弟也。眷屬無量，焉",
    "T40n1819_002:0838b05": "可思議？",
    "T40n1819_002:0838b06": "莊嚴受用功德成就者，偈言「愛樂佛法味，禪三",
    "T40n1819_002:0838b07": "昧為食」故。此云何不思議？不食而資命，蓋",
    "T40n1819_002:0838b08": "所資有以也，豈不是如來滿本願乎！乘佛",
    "T40n1819_002:0838b09": "願為我命，焉可思議？",
    "T40n1819_002:0838b10": "莊嚴無諸難功德成就者，偈言「永離身心惱，受",
    "T40n1819_002:0838b11": "樂常無間」故。此云何不思議？經言「身為苦",
    "T40n1819_002:0838b12": "器、心為惱端」，而彼有身有心而受樂無",
    "T40n1819_002:0838b13": "間，安可思議？",
    "T40n1819_002:0838b14": "莊嚴大義門功德成就者，偈言「大乘善根界，等",
    "T40n1819_002:0838b15": "無譏嫌名，女人及根缺，二乘種不生」故。淨土",
    "T40n1819_002:0838b16": "果報離二種譏嫌過應知：一者體、二者名。",
    "T40n1819_002:0838b17": "體有三種：一者二乘人、二者女人、三者諸",
    "T40n1819_002:0838b18": "根不具人。無此三過，故名離體譏嫌。名亦",
    "T40n1819_002:0838b19": "有三種，非但無三體，乃至不聞二乘、女人、",
    "T40n1819_002:0838b20": "諸根不具三種名，故名離名譏嫌。等者，平等",
    "T40n1819_002:0838b21": "一相故。此云何不思議？夫諸天共器飯，有隨",
    "T40n1819_002:0838b22": "福之色。足指按地，乃詳金礫之旨。而願",
    "T40n1819_002:0838b23": "往生者，本則三三之品，今無一二之殊，亦如",
    "T40n1819_002:0838b24": "淄澠食陵反一味，焉可思議？",
    "T40n1819_002:0838b25": "莊嚴一切所求滿足功德成就者，偈言「眾生所",
    "T40n1819_002:0838b26": "願樂，一切能滿足」故。此云何不思議？彼國",
    "T40n1819_002:0838b27": "人天若欲願往他方世界無量佛剎供養諸",
    "T40n1819_002:0838b28": "佛菩薩，及所須供養之具，無不稱願。又欲",
    "T40n1819_002:0838b29": "捨彼壽命向餘國生，修短自在，隨願皆得。",
    "T40n1819_002:0838c01": "未階自在之位而同自在之用，焉可思議？",
    "T40n1819_002:0838c02": "示現自利利他者：",
    "T40n1819_002:0838c03": "略說彼阿彌陀佛國土十七種莊嚴功德成就，",
    "T40n1819_002:0838c04": "示現如來自身利益大功德力成就、利益他功",
    "T40n1819_002:0838c05": "德成就故。言略者，彰彼淨土功德無量，非",
    "T40n1819_002:0838c06": "唯十七種也。夫須彌之入芥子、毛孔之納",
    "T40n1819_002:0838c07": "大海，豈山海之神乎？毛芥之力乎？能神者神",
    "T40n1819_002:0838c08": "之耳。是故十七種雖曰利他，自利之義炳",
    "T40n1819_002:0838c09": "然可知",
    "T40n1819_002:0838c10": "入第一義諦者：",
    "T40n1819_002:0838c11": "彼無量壽佛國土莊嚴，第一義諦妙境界相十",
    "T40n1819_002:0838c12": "六句及一句次第說應知。第一義諦者，佛",
    "T40n1819_002:0838c13": "因緣法也。此諦是境義，是故莊嚴等十六句",
    "T40n1819_002:0838c14": "稱為妙境界相。此義至入一法句文，當更",
    "T40n1819_002:0838c15": "解釋。及一句次第者，謂觀器淨等。總別十",
    "T40n1819_002:0838c16": "七句觀行次第也。云何起次？建章言「歸命",
    "T40n1819_002:0838c17": "無礙光如來願生安樂國。」此中有疑，疑言：生",
    "T40n1819_002:0838c18": "為有本，眾累之元；棄生願生，生何可盡？",
    "T40n1819_002:0838c19": "為釋此疑，是故觀彼淨土莊嚴功德成就，",
    "T40n1819_002:0838c20": "明彼淨土是阿彌陀如來清淨本願無生之",
    "T40n1819_002:0838c21": "生，非如三有虛妄生也。何以言之？夫法性",
    "T40n1819_002:0838c22": "清淨畢竟無生，言生者是得生者之情耳。生",
    "T40n1819_002:0838c23": "苟無生，生何所盡？盡夫生者，上失無為能",
    "T40n1819_002:0838c24": "為之身、下䤄醉，亡善反三空不空之痼廢也病也，工路反，",
    "T40n1819_002:0838c25": "根敗永亡號振三千，無反無復於斯招恥。",
    "T40n1819_002:0838c26": "體夫生理謂之淨土，淨土之宅，所謂十七",
    "T40n1819_002:0838c27": "句是也。十七句中總別為二：初句是總相，",
    "T40n1819_002:0838c28": "所謂是清淨佛土過三界道。彼過三界有",
    "T40n1819_002:0838c29": "何相？下十六種莊嚴功德成就相是也。一者",
    "T40n1819_002:0839a01": "量究竟如虛空，廣大無邊際故。既知量，此",
    "T40n1819_002:0839a02": "量以何為本？是故觀性。性是本義，彼淨",
    "T40n1819_002:0839a03": "土從正道大慈悲出世善根生。既言出世善",
    "T40n1819_002:0839a04": "根，此善根生何等相？是故次觀莊嚴形相。",
    "T40n1819_002:0839a05": "既知形相，宜知形相何等體，是故次觀種",
    "T40n1819_002:0839a06": "種事。既知種種事，宜知種種事妙色，是故",
    "T40n1819_002:0839a07": "次觀妙色。既知妙色，此色有何觸？是故次",
    "T40n1819_002:0839a08": "觀觸。既知身觸，應知眼觸，是故次觀水、",
    "T40n1819_002:0839a09": "地、虛空莊嚴三事。既知眼觸，應知鼻觸，是",
    "T40n1819_002:0839a10": "故次觀衣華香薰。既知眼鼻等觸，須知離",
    "T40n1819_002:0839a11": "染，是故次觀佛慧明照。既知慧光淨力，宜",
    "T40n1819_002:0839a12": "知聲名遠近，是故次觀梵聲遠聞。既知聲",
    "T40n1819_002:0839a13": "名，宜知誰為增上？是故次觀主。既知有",
    "T40n1819_002:0839a14": "主，誰為主眷屬？是故次觀眷屬。既知眷屬，",
    "T40n1819_002:0839a15": "宜知此眷屬若為受用？是故次觀受用。既",
    "T40n1819_002:0839a16": "知受用，宜知此受用有難無難，是故次觀",
    "T40n1819_002:0839a17": "無諸難。既知無諸難，以何義故無諸難？是",
    "T40n1819_002:0839a18": "故次觀大義門。既知大義門，宜知大義門",
    "T40n1819_002:0839a19": "滿不滿？是故次觀所求滿足。復次此十七句",
    "T40n1819_002:0839a20": "非但釋疑，觀此十七種莊嚴成就能生真",
    "T40n1819_002:0839a21": "實淨信，必定得生彼安樂佛土。問曰：上言",
    "T40n1819_002:0839a22": "知生無生，當是上品生者。若下下品人乘",
    "T40n1819_002:0839a23": "十念往生，豈非取實生耶？但取實生即",
    "T40n1819_002:0839a24": "墮二執，一恐不得往生、二恐更生生惑。答：",
    "T40n1819_002:0839a25": "譬如淨摩尼珠置之濁水，水即清淨。若人",
    "T40n1819_002:0839a26": "雖有無量生死之罪濁，聞彼阿彌陀如來至",
    "T40n1819_002:0839a27": "極無生清淨寶珠名號，投之濁心，念念之中",
    "T40n1819_002:0839a28": "罪滅心淨，即得往生。又是摩尼珠以玄黃",
    "T40n1819_002:0839a29": "幣裹投之於水，水即玄黃一如物色。彼清",
    "T40n1819_002:0839b01": "淨佛土有阿彌陀如來無上寶珠，以無量莊",
    "T40n1819_002:0839b02": "嚴功德成就帛裹，投之於所往生者心水，",
    "T40n1819_002:0839b03": "豈不能轉生見為無生智乎？又如氷上",
    "T40n1819_002:0839b04": "燃火，火猛則氷解，氷解則火滅。彼下品人雖",
    "T40n1819_002:0839b05": "不知法性無生，但以稱佛名力作往生",
    "T40n1819_002:0839b06": "意願生彼土。彼土是無生界，見生之火自",
    "T40n1819_002:0839b07": "然而滅。",
    "T40n1819_002:0839b08": "眾生體者，此分中有二重：一者觀佛、二者",
    "T40n1819_002:0839b09": "觀菩薩。觀佛者：",
    "T40n1819_002:0839b10": "云何觀佛莊嚴功德成就？觀佛莊嚴功德成",
    "T40n1819_002:0839b11": "就者，有八種相應知。此觀義已彰前偈。",
    "T40n1819_002:0839b12": "何等八種？一者莊嚴座功德成就、二者莊嚴身",
    "T40n1819_002:0839b13": "業功德成就、三者莊嚴口業功德成就、四者莊",
    "T40n1819_002:0839b14": "嚴心業功德成就、五者莊嚴大眾功德成就、",
    "T40n1819_002:0839b15": "六者莊嚴上首功德成就、七者莊嚴主功德成",
    "T40n1819_002:0839b16": "就、八者莊嚴不虛作住持功德成就。何者莊嚴",
    "T40n1819_002:0839b17": "座功德成就？偈言「無量大寶王，微妙淨華臺」故。",
    "T40n1819_002:0839b18": "若欲觀座，當依《觀無量壽經》。",
    "T40n1819_002:0839b19": "何者莊嚴身業功德成就？偈言「相好光一尋，色",
    "T40n1819_002:0839b20": "像超群生」故。若欲觀佛身，當依《觀無量壽",
    "T40n1819_002:0839b21": "經》。",
    "T40n1819_002:0839b22": "何者莊嚴口業功德成就？偈言「如來微妙聲，梵",
    "T40n1819_002:0839b23": "響聞十方」故。何者莊嚴心業功德成就？偈言",
    "T40n1819_002:0839b24": "「同地水火風虛空無分別」故。無分別者，無分別",
    "T40n1819_002:0839b25": "心故。凡夫眾生以身口意三業造罪，",
    "T40n1819_002:0839b26": "輪轉三界無有窮已。是故諸佛菩薩莊嚴",
    "T40n1819_002:0839b27": "身口意三業，用治眾生虛誑三業也。云何",
    "T40n1819_002:0839b28": "用治眾生？以身見故受三塗身、卑賤身、醜",
    "T40n1819_002:0839b29": "陋身、八難身、流轉身。如是等眾生，見阿彌陀",
    "T40n1819_002:0839c01": "如來相好光明身者，如上種種身業繫縛皆",
    "T40n1819_002:0839c02": "得解脫，入如來家畢竟得平等身業。眾生",
    "T40n1819_002:0839c03": "以憍慢故，誹謗正法、毀訾賢聖、捐庳尊",
    "T40n1819_002:0839c04": "長尊者君父師也，長者有德之人及兄黨也。如是之人應受拔舌苦、",
    "T40n1819_002:0839c05": "瘖瘂苦、言教不行苦、無名聞苦。如是等種種",
    "T40n1819_002:0839c06": "諸苦眾生，聞阿彌陀如來至德名號、說法音",
    "T40n1819_002:0839c07": "聲，如上種種口業繫縛皆得解脫，入如來",
    "T40n1819_002:0839c08": "家畢竟得平等口業。眾生以邪見故心生",
    "T40n1819_002:0839c09": "分別，若有若無、若非若是、若好若醜、若善若",
    "T40n1819_002:0839c10": "惡、若彼若此，有如是等種種分別。以分別",
    "T40n1819_002:0839c11": "故，長淪三有，受種種分別苦、取捨苦，長寢",
    "T40n1819_002:0839c12": "大夜無有出期。是眾生若遇阿彌陀如來",
    "T40n1819_002:0839c13": "平等光照、若聞阿彌陀如來平等意業，是等",
    "T40n1819_002:0839c14": "眾生如上種種意業繫縛皆得解脫，入如來",
    "T40n1819_002:0839c15": "家畢竟得平等意業。問曰：心是覺知相，云",
    "T40n1819_002:0839c16": "何可得同地水火風無分別耶？答曰：心雖",
    "T40n1819_002:0839c17": "知相，入實相則無知也。譬如蛇性雖曲，入",
    "T40n1819_002:0839c18": "竹筒則直。又如人身若鍼刺、若蜂螫式亦反則",
    "T40n1819_002:0839c19": "有覺知，若石蛭之一反噉、若甘刀割則無覺知。",
    "T40n1819_002:0839c20": "如是等有知無知在于因緣，若在因緣則",
    "T40n1819_002:0839c21": "非知非無知也。問曰：心入實相可令無",
    "T40n1819_002:0839c22": "知，云何得有一切種智耶？答曰：凡心有",
    "T40n1819_002:0839c23": "知則有所不知，聖心無知故無所不知。",
    "T40n1819_002:0839c24": "無知而知，知即無知也。問曰：既言無知故",
    "T40n1819_002:0839c25": "無所不知；若無所不知者，豈不是知種",
    "T40n1819_002:0839c26": "種法耶？既知種種之法，復云何言無所分",
    "T40n1819_002:0839c27": "別耶？答曰：諸法種種相皆如幻化，然幻化",
    "T40n1819_002:0839c28": "象馬非無長頸鼻手足異，而智者觀之豈",
    "T40n1819_002:0839c29": "言定有象馬分別之耶？",
    "T40n1819_002:0840a01": "何者莊嚴大眾功德成就？偈言「天人不動眾，清",
    "T40n1819_002:0840a02": "淨智海生」故。何者莊嚴上首功德成就？偈言「如",
    "T40n1819_002:0840a03": "須彌山王，勝妙無過者」故。何者莊嚴主功德成",
    "T40n1819_002:0840a04": "就？偈言「天人丈夫眾，恭敬繞瞻仰」故。何者莊嚴",
    "T40n1819_002:0840a05": "不虛作住持功德成就？偈言「觀佛本願力，遇無",
    "T40n1819_002:0840a06": "空過者，能令速滿足，功德大寶海」故。不虛作",
    "T40n1819_002:0840a07": "住持功德成就者，蓋是阿彌陀如來本願力",
    "T40n1819_002:0840a08": "也。今當略示虛作之相不能住持，用顯彼",
    "T40n1819_002:0840a09": "不虛作住持之義。人有輟止也，貞劣反餐養士，或",
    "T40n1819_002:0840a10": "疊起舟中，積金盈庫而不免餓死，如斯",
    "T40n1819_002:0840a11": "之事觸目皆是。得非作得、在非守在，皆",
    "T40n1819_002:0840a12": "由虛妄業作，不能住持也。所言不虛作住",
    "T40n1819_002:0840a13": "持者，依本法藏菩薩四十八願、今日阿彌陀",
    "T40n1819_002:0840a14": "如來自在神力，願以成力、力以就願，願不",
    "T40n1819_002:0840a15": "徒然、力不虛設，力願相符畢竟不差，故曰",
    "T40n1819_002:0840a16": "成就。",
    "T40n1819_002:0840a17": "即見彼佛，未證淨心菩薩畢竟得證平等法身，",
    "T40n1819_002:0840a18": "與淨心菩薩與上地諸菩薩畢竟同得寂滅平",
    "T40n1819_002:0840a19": "等故。平等法身者，八地已上法性生身菩薩",
    "T40n1819_002:0840a20": "也。寂滅平等者，即此法身菩薩所證寂滅平",
    "T40n1819_002:0840a21": "等之法也。以得此寂滅平等法，故名為",
    "T40n1819_002:0840a22": "平等法身。以平等法身菩薩所得，故名為",
    "T40n1819_002:0840a23": "寂滅平等法也。此菩薩得報生三昧，以",
    "T40n1819_002:0840a24": "三昧神力能一處一念一時遍十方世界，種",
    "T40n1819_002:0840a25": "種供養一切諸佛及諸佛大會眾海，能於無",
    "T40n1819_002:0840a26": "量世界無佛法僧處種種示現種種教化，",
    "T40n1819_002:0840a27": "度脫一切眾生常作佛事。初無往來想、供",
    "T40n1819_002:0840a28": "養想、度脫想，是故此身名為平等法身，此法",
    "T40n1819_002:0840a29": "名為寂滅平等法也。未證淨心菩薩者，初地",
    "T40n1819_002:0840b01": "已上七地已還諸菩薩也。此菩薩亦能現身",
    "T40n1819_002:0840b02": "若百若千若萬若億若百千萬億無佛國土",
    "T40n1819_002:0840b03": "施作佛事，要須作心入三昧乃能，非",
    "T40n1819_002:0840b04": "不作心。以作心故，名為未得淨心。此菩薩",
    "T40n1819_002:0840b05": "願生安樂淨土，即見阿彌陀佛。見阿彌陀",
    "T40n1819_002:0840b06": "佛時，與上地諸菩薩畢竟身等法等。龍樹",
    "T40n1819_002:0840b07": "菩薩、婆藪槃頭菩薩輩願生彼者，當為此",
    "T40n1819_002:0840b08": "耳。問曰：案《十地經》，菩薩進趣階級漸有無",
    "T40n1819_002:0840b09": "量功勳，逕多劫數然後乃得此。云何見",
    "T40n1819_002:0840b10": "阿彌陀佛時，畢竟與上地諸菩薩身等法等",
    "T40n1819_002:0840b11": "耶？答曰：言畢竟者，未言即等也。畢竟",
    "T40n1819_002:0840b12": "不失此等，故言等耳。問曰：若不即等，復何",
    "T40n1819_002:0840b13": "待言？菩薩但登初地，以漸增進，自然當與",
    "T40n1819_002:0840b14": "佛等。何假言與上地菩薩等？答曰：菩薩",
    "T40n1819_002:0840b15": "於七地中得大寂滅，上不見諸佛可求、下",
    "T40n1819_002:0840b16": "不見眾生可度，欲捨佛道證於實際。爾",
    "T40n1819_002:0840b17": "時若不得十方諸佛神力加勸，即便滅度，與",
    "T40n1819_002:0840b18": "二乘無異。菩薩若往生安樂見阿彌陀佛，",
    "T40n1819_002:0840b19": "即無此難，是故須言畢竟平等。復次《無量",
    "T40n1819_002:0840b20": "壽經》中阿彌陀如來本願言「設我得佛，他",
    "T40n1819_002:0840b21": "方佛土諸菩薩眾來生我國，究竟必至一生",
    "T40n1819_002:0840b22": "補處；除其本願，自在所化，為眾生故，被",
    "T40n1819_002:0840b23": "弘誓鐙積累德本度脫一切，遊諸佛國修",
    "T40n1819_002:0840b24": "菩薩行，供養十方諸佛如來，開化恒沙無量",
    "T40n1819_002:0840b25": "眾生，使立無上正真之道，超出常倫諸地",
    "T40n1819_002:0840b26": "之行，現前修習普賢之德。若不爾者，不取",
    "T40n1819_002:0840b27": "正覺。」案此經推彼國菩薩，或可不從一",
    "T40n1819_002:0840b28": "地至一地。言十地階次者，是釋迦如來於",
    "T40n1819_002:0840b29": "閻浮提一應化道耳，他方淨土何必如此？五",
    "T40n1819_002:0840c01": "種不思議中佛法最不可思議，若言菩薩必",
    "T40n1819_002:0840c02": "從一地至一地無超越之理，未敢詳也。",
    "T40n1819_002:0840c03": "譬如有樹名曰好堅，是樹地生百歲，乃具",
    "T40n1819_002:0840c04": "一日長高百丈。日日如此，計百歲之長豈",
    "T40n1819_002:0840c05": "類修松耶？見松生長日不過寸，聞彼好",
    "T40n1819_002:0840c06": "堅何能不疑？即曰：有人聞釋迦如來證羅",
    "T40n1819_002:0840c07": "漢於一聽、制無生於終朝，謂是接誘之言，",
    "T40n1819_002:0840c08": "非稱實之說。聞此論事亦當不信。夫非常",
    "T40n1819_002:0840c09": "之言不入常人之耳，謂之不然亦其宜也。",
    "T40n1819_002:0840c10": "略說八句示現如來自利利他功德莊嚴次第",
    "T40n1819_002:0840c11": "成就應知。此云何次第？前十七句是莊嚴",
    "T40n1819_002:0840c12": "國土功德成就。既知國土相，應知國土之",
    "T40n1819_002:0840c13": "主，是故次觀佛莊嚴功德。彼佛若為莊嚴？",
    "T40n1819_002:0840c14": "於何處坐？是故先觀座。既知座已，宜知座",
    "T40n1819_002:0840c15": "主，是故次觀佛莊嚴身業。既知身業，應知",
    "T40n1819_002:0840c16": "有何聲名，是故次觀佛莊嚴口業。既知名",
    "T40n1819_002:0840c17": "聞，宜知得名所以，是故次觀莊嚴心業。既",
    "T40n1819_002:0840c18": "知三業具足，應為人天大師，堪受化者是",
    "T40n1819_002:0840c19": "誰？是故次觀大眾功德。既知大眾有無量",
    "T40n1819_002:0840c20": "功德，宜知上首者誰？是故次觀上首。上首",
    "T40n1819_002:0840c21": "是佛。既知上首，恐同長幼，是故次觀主。",
    "T40n1819_002:0840c22": "既知是主，主有何增上？是故次觀莊嚴不",
    "T40n1819_002:0840c23": "虛作住持。八句次第成已。觀菩薩者：",
    "T40n1819_002:0840c24": "云何觀察菩薩莊嚴功德成就？觀察菩薩莊嚴",
    "T40n1819_002:0840c25": "功德成就者，觀彼菩薩有四種正修行功德成",
    "T40n1819_002:0840c26": "就應知。真如是諸法正體，體如而行則是",
    "T40n1819_002:0840c27": "不行，不行而行名如實修行。體唯一如而義",
    "T40n1819_002:0840c28": "分為四，是故四行以一正統之。",
    "T40n1819_002:0840c29": "何者為四？一者於一佛土身不動搖，而遍十方",
    "T40n1819_002:0841a01": "種種應化如實修行常作佛事。偈言「安樂國清",
    "T40n1819_002:0841a02": "淨，常轉無垢輪，化佛菩薩日，如須彌住持」故。開",
    "T40n1819_002:0841a03": "諸眾生淤泥華故。八地已上菩薩常在三",
    "T40n1819_002:0841a04": "昧，以三昧力身不動本處，而能遍至十方",
    "T40n1819_002:0841a05": "供養諸佛教化眾生。無垢輪者，佛地功德",
    "T40n1819_002:0841a06": "也。佛地功德無習氣煩惱垢，佛為諸菩薩",
    "T40n1819_002:0841a07": "常轉此法輪，諸大菩薩亦能以此法輪開",
    "T40n1819_002:0841a08": "導一切無暫時休息，故言常轉。法身如日，",
    "T40n1819_002:0841a09": "而應化身光遍諸世界也。言日未足以明",
    "T40n1819_002:0841a10": "不動，復言如須彌住持也。淤泥華者，經言",
    "T40n1819_002:0841a11": "「高原陸地不生蓮華，卑濕淤泥乃生蓮華。」",
    "T40n1819_002:0841a12": "此喻凡夫在煩惱泥中，為菩薩開導，能生",
    "T40n1819_002:0841a13": "佛正覺華。諒夫紹隆三寶，常使不絕。",
    "T40n1819_002:0841a14": "二者彼應化身一切時，不前不後一心一念放",
    "T40n1819_002:0841a15": "大光明，悉能遍至十方世界教化眾生種種方",
    "T40n1819_002:0841a16": "便修行所作，滅除一切眾生苦故。偈言「無垢莊",
    "T40n1819_002:0841a17": "嚴光，一念及一時，普照諸佛會，利益諸群生」故。",
    "T40n1819_002:0841a18": "上言不動而至，容或至有前後，是故復",
    "T40n1819_002:0841a19": "言一念一時無前後也。",
    "T40n1819_002:0841a20": "三者彼於一切世界無餘、照諸佛會大眾無餘，",
    "T40n1819_002:0841a21": "廣大無量供養恭敬讚歎諸佛如來功德。偈言",
    "T40n1819_002:0841a22": "「雨天樂華衣，妙香等供養，讚諸佛功德，無有分",
    "T40n1819_002:0841a23": "別心」故。無餘者，明遍至一切世界一切諸",
    "T40n1819_002:0841a24": "佛大會，無有一世界一佛會不至也。肇公",
    "T40n1819_002:0841a25": "言：「法身無像而殊形並應，至韻無言而玄",
    "T40n1819_002:0841a26": "籍彌布，冥權無謀而動與事會。」蓋斯意也。",
    "T40n1819_002:0841a27": "四者彼於十方一切世界無三寶處，住持莊嚴",
    "T40n1819_002:0841a28": "佛法僧寶功德大海，遍示令解如實修行。偈言",
    "T40n1819_002:0841a29": "「何等世界無佛法功德寶，我願皆往生，示佛法",
    "T40n1819_002:0841b01": "如佛」故。上三句雖言遍至，皆是有佛國土。",
    "T40n1819_002:0841b02": "若無此句，便是法身有所不法、上善有所",
    "T40n1819_002:0841b03": "不善。觀行體相竟。已下是解義中第四重，",
    "T40n1819_002:0841b04": "名為淨入願心。淨入願心者：",
    "T40n1819_002:0841b05": "又向說觀察莊嚴佛土功德成就、莊嚴佛功德",
    "T40n1819_002:0841b06": "成就、莊嚴菩薩功德成就，此三種成就，願心莊",
    "T40n1819_002:0841b07": "嚴應知。應知者，應知此三種莊嚴成就，由",
    "T40n1819_002:0841b08": "本四十八願等清淨願心之所莊嚴。因淨故",
    "T40n1819_002:0841b09": "果淨，非無因、他因有也。",
    "T40n1819_002:0841b10": "略說入一法句故。上國土莊嚴十七句、如來",
    "T40n1819_002:0841b11": "莊嚴八句、菩薩莊嚴四句為廣，入一法句為",
    "T40n1819_002:0841b12": "略。何故示現廣略相入？諸佛菩薩有二種",
    "T40n1819_002:0841b13": "法身：一者法性法身、二者方便法身。由法",
    "T40n1819_002:0841b14": "性法身生方便法身、由方便法身出法性",
    "T40n1819_002:0841b15": "法身，此二法身異而不可分、一而不可同，",
    "T40n1819_002:0841b16": "是故廣略相入統以法名。菩薩若不知廣略",
    "T40n1819_002:0841b17": "相入，則不能自利利他。",
    "T40n1819_002:0841b18": "一法句者謂清淨句，清淨句者謂真實智慧無",
    "T40n1819_002:0841b19": "為法身故。此三句展轉相入。依何義名之",
    "T40n1819_002:0841b20": "為法？以清淨故。依何義名為清淨？以真",
    "T40n1819_002:0841b21": "實智慧無為法身故。真實智慧者，實相智慧",
    "T40n1819_002:0841b22": "也。實相無相，故真智無知也。無為法身者，法",
    "T40n1819_002:0841b23": "性身也。法性寂滅，故法身無相也。無相故能",
    "T40n1819_002:0841b24": "無不相，是故相好莊嚴即法身也。無知故",
    "T40n1819_002:0841b25": "能無不知，是故一切種智即真實智慧也。",
    "T40n1819_002:0841b26": "以真實而目智慧，明智慧非作非非作",
    "T40n1819_002:0841b27": "也；以無為而標法身，明法身非色非非",
    "T40n1819_002:0841b28": "色也。非於非者豈非非之能是乎？蓋無非",
    "T40n1819_002:0841b29": "之曰是也，自是無待復非是也，非是非非，",
    "T40n1819_002:0841c01": "百非之所不喻，是故言清淨句。清淨句者，",
    "T40n1819_002:0841c02": "謂真實智慧無為法身也。",
    "T40n1819_002:0841c03": "此清淨有二種應知。上轉入句中，通一法",
    "T40n1819_002:0841c04": "入清淨、通清淨入法身。今將別清淨出",
    "T40n1819_002:0841c05": "二種故，故言應知。",
    "T40n1819_002:0841c06": "何等二種？一者器世間清淨、二者眾生世間清",
    "T40n1819_002:0841c07": "淨。器世間清淨者，如向說十七種莊嚴佛土",
    "T40n1819_002:0841c08": "功德成就，是名器世間清淨。眾生世間清淨者，",
    "T40n1819_002:0841c09": "如向說八種莊嚴佛功德成就、四種莊嚴菩薩",
    "T40n1819_002:0841c10": "功德成就，是名眾生世間清淨。如是一法句攝",
    "T40n1819_002:0841c11": "二種清淨義應知。夫眾生為別報之體、國",
    "T40n1819_002:0841c12": "土為共報之用，體用不一，所以應知。然",
    "T40n1819_002:0841c13": "諸法心成，無餘境界，眾生及器復不得異、不",
    "T40n1819_002:0841c14": "得一，不一則義分、不異同清淨。器者用",
    "T40n1819_002:0841c15": "也，謂彼淨土是彼清淨眾生之所受用，故名",
    "T40n1819_002:0841c16": "為器。如淨食用不淨器，以器不淨故食亦",
    "T40n1819_002:0841c17": "不淨。不淨食用淨器，食不淨故器亦不淨。",
    "T40n1819_002:0841c18": "要二俱潔乃得稱淨，是以一清淨名必攝",
    "T40n1819_002:0841c19": "二種。問曰：言眾生清淨，則是佛與菩薩；彼",
    "T40n1819_002:0841c20": "諸人天得入此清淨數不？答曰：得名清淨，",
    "T40n1819_002:0841c21": "非實清淨。譬如出家聖人，以殺煩惱賊故",
    "T40n1819_002:0841c22": "名為比丘。凡夫出家者，持戒破戒皆名比",
    "T40n1819_002:0841c23": "丘。又如灌頂王子，初生之時具三十二相，",
    "T40n1819_002:0841c24": "即為七寶所屬。雖未能為轉輪王事，亦",
    "T40n1819_002:0841c25": "名轉輪王，以其必為轉輪王故。彼諸人天",
    "T40n1819_002:0841c26": "亦復如是，皆入大乘正定之聚，畢竟當得",
    "T40n1819_002:0841c27": "清淨法身，以當得故得名清淨。善巧攝化",
    "T40n1819_002:0841c28": "者：",
    "T40n1819_002:0841c29": "如是菩薩奢摩他、毘婆舍那廣略修行，成就柔",
    "T40n1819_002:0842a01": "軟心。柔軟心者，謂廣略止觀相順修行，成",
    "T40n1819_002:0842a02": "不二心也。譬如以水取影，清靜相資而成",
    "T40n1819_002:0842a03": "就也。",
    "T40n1819_002:0842a04": "如實知廣略諸法。如實知者，如實相而知",
    "T40n1819_002:0842a05": "也。廣中二十九句、略中一句，莫非實相也。",
    "T40n1819_002:0842a06": "如是成就巧方便迴向。如是者，如前後廣",
    "T40n1819_002:0842a07": "略皆實相也。以知實相故則知三界眾生",
    "T40n1819_002:0842a08": "虛妄相也，知眾生虛妄則生真實慈悲也，",
    "T40n1819_002:0842a09": "知真實法身則起真實歸依也。慈悲之與",
    "T40n1819_002:0842a10": "歸依巧方便在下。",
    "T40n1819_002:0842a11": "何者菩薩巧方便迴向？菩薩巧方便迴向者，謂",
    "T40n1819_002:0842a12": "說禮拜等五種修行所集一切功德善根，不求",
    "T40n1819_002:0842a13": "自身住持之樂，欲拔一切眾生苦故，作願攝取",
    "T40n1819_002:0842a14": "一切眾生，共同生彼安樂佛國，是名菩薩巧方",
    "T40n1819_002:0842a15": "便迴向成就。案王舍城所說《無量壽經》，三",
    "T40n1819_002:0842a16": "輩生中雖行有優劣，莫不皆發無上菩提",
    "T40n1819_002:0842a17": "之心。此無上菩提心即是願作佛心，願作佛",
    "T40n1819_002:0842a18": "心即是度眾生心，度眾生心即攝取眾生",
    "T40n1819_002:0842a19": "生有佛國土心。是故願生彼安樂淨土者，",
    "T40n1819_002:0842a20": "要發無上菩提心也。若人不發無上菩提",
    "T40n1819_002:0842a21": "心，但聞彼國土受樂無間，為樂故願生，",
    "T40n1819_002:0842a22": "亦當不得往生也。是故言不求自身住持",
    "T40n1819_002:0842a23": "之樂，欲拔一切眾生苦故。住持樂者，謂彼",
    "T40n1819_002:0842a24": "安樂淨土為阿彌陀如來本願力之所住持，",
    "T40n1819_002:0842a25": "受樂無間也。凡釋迴向名義，謂以己所集",
    "T40n1819_002:0842a26": "一切功德施與一切眾生共向佛道。巧方",
    "T40n1819_002:0842a27": "便者，謂菩薩願以己智慧火燒一切眾生",
    "T40n1819_002:0842a28": "煩惱草木，若有一眾生不成佛，我不作佛；",
    "T40n1819_002:0842a29": "而眾生未盡成佛，菩薩已自成佛。譬如火",
    "T40n1819_002:0842b01": "𣕊聽念反，欲摘聽歷反一切草木燒令使盡。草木",
    "T40n1819_002:0842b02": "未盡，火𣕊已盡。以後其身而身先故，名",
    "T40n1819_002:0842b03": "巧方便。此中言方便者，謂作願攝取一切",
    "T40n1819_002:0842b04": "眾生，共同生彼安樂佛國。彼佛國即是畢竟",
    "T40n1819_002:0842b05": "成佛道路無上方便也。障菩提門者：",
    "T40n1819_002:0842b06": "菩薩如是善知迴向成就，即能遠離三種菩",
    "T40n1819_002:0842b07": "提門相違法。何等三種？一者依智慧門，不求自",
    "T40n1819_002:0842b08": "樂，遠離我心貪著自身故。知進守退曰智，",
    "T40n1819_002:0842b09": "知空無我曰慧。依智故不求自樂，依慧",
    "T40n1819_002:0842b10": "故遠離我心貪著自身。",
    "T40n1819_002:0842b11": "二者依慈悲門，拔一切眾生苦，遠離無安眾生",
    "T40n1819_002:0842b12": "心故。拔苦曰慈，與樂曰悲。依慈故拔一",
    "T40n1819_002:0842b13": "切眾生苦，依悲故遠離無安眾生心。",
    "T40n1819_002:0842b14": "三者依方便門，憐愍一切眾生心，遠離供養恭",
    "T40n1819_002:0842b15": "敬自身心故。正直曰方，外己曰便。依正",
    "T40n1819_002:0842b16": "直故生憐愍一切眾生心，依外己故遠離",
    "T40n1819_002:0842b17": "供養恭敬自身心。",
    "T40n1819_002:0842b18": "是名遠離三種菩提門相違法。",
    "T40n1819_002:0842b19": "順菩提門者：",
    "T40n1819_002:0842b20": "菩薩遠離如是三種菩提門相違法，得三種隨",
    "T40n1819_002:0842b21": "順菩提門法滿足故。何等三種？一者無染清淨",
    "T40n1819_002:0842b22": "心，以不為自身求諸樂故。菩提是無染清淨",
    "T40n1819_002:0842b23": "處，若為身求樂即違菩提，是故無染清淨",
    "T40n1819_002:0842b24": "心是順菩提門。",
    "T40n1819_002:0842b25": "二者安清淨心，以拔一切眾生苦故。菩提是",
    "T40n1819_002:0842b26": "安穩一切眾生清淨處，若不作心拔一切",
    "T40n1819_002:0842b27": "眾生離生死苦，即便違菩提，是故拔一切",
    "T40n1819_002:0842b28": "眾生苦是順菩提門。",
    "T40n1819_002:0842b29": "三者樂清淨心，以令一切眾生得大菩提故、以",
    "T40n1819_002:0842c01": "攝取眾生生彼國土故。菩提是畢竟常樂處，",
    "T40n1819_002:0842c02": "若不令一切眾生得畢竟常樂，則違菩提。",
    "T40n1819_002:0842c03": "此畢竟常樂依何而得？依大乘門。大乘門",
    "T40n1819_002:0842c04": "者，謂彼安樂佛國土是也。是故又言以攝取",
    "T40n1819_002:0842c05": "眾生生彼國土故。",
    "T40n1819_002:0842c06": "是名三種隨順菩提門法滿足應知。",
    "T40n1819_002:0842c07": "名義攝對者：",
    "T40n1819_002:0842c08": "向說智慧、慈悲、方便三種門，攝取般若。般若攝",
    "T40n1819_002:0842c09": "取方便應知。般若者，達如之慧名。方便者，",
    "T40n1819_002:0842c10": "通權之智稱。達如則心行寂滅，通權則備",
    "T40n1819_002:0842c11": "省眾機。省機之智備應而無知，寂滅之慧",
    "T40n1819_002:0842c12": "亦無知而備省。然則智慧方便相緣而動、相",
    "T40n1819_002:0842c13": "緣而靜，動不失靜，智慧之功也；靜不廢動，",
    "T40n1819_002:0842c14": "方便之力也。是故智慧、慈悲、方便攝取般若。",
    "T40n1819_002:0842c15": "般若攝取方便應知者，謂應知智慧方便",
    "T40n1819_002:0842c16": "是菩薩父母。若不依智慧方便，菩薩法則",
    "T40n1819_002:0842c17": "不成就。何以故？若無智慧，為眾生時則墮",
    "T40n1819_002:0842c18": "顛倒；若無方便，觀法性時則證實際。是故",
    "T40n1819_002:0842c19": "應知。",
    "T40n1819_002:0842c20": "向說遠離我心不貪著自身、遠離無安眾生心、",
    "T40n1819_002:0842c21": "遠離供養恭敬自身心，此三種法遠離障菩提",
    "T40n1819_002:0842c22": "心應知。諸法各有障礙相，如風能障靜、土",
    "T40n1819_002:0842c23": "能障水、濕能障火，五黑十惡障人天、四顛",
    "T40n1819_002:0842c24": "倒障聲聞果。此中三種不遠離障菩提心",
    "T40n1819_002:0842c25": "應知者，若欲得無障，當遠離此三種障礙",
    "T40n1819_002:0842c26": "也。",
    "T40n1819_002:0842c27": "向說無染清淨心、安清淨心、樂清淨心，此三種",
    "T40n1819_002:0842c28": "心略一處成就妙樂勝真心應知。樂有三",
    "T40n1819_002:0842c29": "種：一者外樂，謂五識所生樂；二者內樂，謂",
    "T40n1819_002:0843a01": "初禪二禪三禪意識所生樂；三者法樂五角反",
    "T40n1819_002:0843a02": "樂魯各反，謂智慧所生樂。此智慧所生樂，從愛",
    "T40n1819_002:0843a03": "佛功德起是遠離我心、遠離無安眾生心、遠",
    "T40n1819_002:0843a04": "離自供養心。是三種心清淨增進，略為妙樂",
    "T40n1819_002:0843a05": "勝真心。妙言其好，以此樂緣佛生故。勝言",
    "T40n1819_002:0843a06": "勝出三界中樂。真言不虛偽不顛倒。願事",
    "T40n1819_002:0843a07": "成就者：",
    "T40n1819_002:0843a08": "如是菩薩智慧心、方便心、無障心、勝真心，能生",
    "T40n1819_002:0843a09": "清淨佛國土應知。應知者，謂應知此四種",
    "T40n1819_002:0843a10": "清淨功德能得生彼清淨佛國土，非是他緣",
    "T40n1819_002:0843a11": "而生也。",
    "T40n1819_002:0843a12": "是名菩薩摩訶薩隨順五種法門，所作隨意自",
    "T40n1819_002:0843a13": "在成就。如向所說身業、口業、意業、智業、方便智",
    "T40n1819_002:0843a14": "業隨順法門故。隨意自在者，言此五種功",
    "T40n1819_002:0843a15": "德力能生清淨佛土，出沒自在也。身業者，禮",
    "T40n1819_002:0843a16": "拜也。口業者，讚歎也。意業者，作願也。智業者，",
    "T40n1819_002:0843a17": "觀察也。方便智業者，迴向也。言此五種業和",
    "T40n1819_002:0843a18": "合，則是隨順往生淨土法門自在業成就。利",
    "T40n1819_002:0843a19": "行滿足者：",
    "T40n1819_002:0843a20": "復有五種門，漸次成就五種功德應知。何者五",
    "T40n1819_002:0843a21": "門？一者近門、二者大會眾門、三者宅門、四者屋",
    "T40n1819_002:0843a22": "門、五者園林遊戲地門。此五種示現入出次",
    "T40n1819_002:0843a23": "第相。入相中，初至淨土是近相，謂入大乘",
    "T40n1819_002:0843a24": "正定聚，近阿耨多羅三藐三菩提。入淨土",
    "T40n1819_002:0843a25": "已便入如來大會眾數，入眾數已當至修",
    "T40n1819_002:0843a26": "行安心之宅，入宅已當至修行所居屋㝢",
    "T40n1819_002:0843a27": "尤舉反，修行成就已當至教化地，教化地即是",
    "T40n1819_002:0843a28": "菩薩自娛樂地，是故出門稱園林遊戲地門。",
    "T40n1819_002:0843a29": "此五種門，初四種門成就入功德，第五門成就",
    "T40n1819_002:0843b01": "出功德。此入出功德門何者是？釋言：",
    "T40n1819_002:0843b02": "入第一門者，以禮拜阿彌陀佛為生彼國故，得",
    "T40n1819_002:0843b03": "生安樂世界，是名入第一門。禮佛願生佛",
    "T40n1819_002:0843b04": "國，是初功德相。",
    "T40n1819_002:0843b05": "入第二門者，以讚歎阿彌陀佛，隨順名義稱如",
    "T40n1819_002:0843b06": "來名，依如來光明智相修行故，得入大會眾",
    "T40n1819_002:0843b07": "數，是名入第二門。依如來名義讚歎，是第",
    "T40n1819_002:0843b08": "二功德相。",
    "T40n1819_002:0843b09": "入第三門者，以一心專念作願生彼，修奢摩",
    "T40n1819_002:0843b10": "他寂靜三昧行故，得入蓮華藏世界，是名入第",
    "T40n1819_002:0843b11": "三門。為修寂靜止，故一心願生彼國，是",
    "T40n1819_002:0843b12": "第三功德相。",
    "T40n1819_002:0843b13": "入第四門者，以專念觀察彼妙莊嚴，修毘婆舍",
    "T40n1819_002:0843b14": "那故，得到彼處受用種種法味樂，是名入第四",
    "T40n1819_002:0843b15": "門。種種法味樂者，毘婆舍那中有觀佛國",
    "T40n1819_002:0843b16": "土清淨味、攝受眾生大乘味、畢竟住持不虛作",
    "T40n1819_002:0843b17": "味、類事起行願取佛土味，有如是等無量莊",
    "T40n1819_002:0843b18": "嚴佛道味，故言種種。是第四功德相。",
    "T40n1819_002:0843b19": "出第五門者，以大慈悲觀察一切苦惱眾生，示",
    "T40n1819_002:0843b20": "應化身，迴入生死園煩惱林中遊戲神通，至教",
    "T40n1819_002:0843b21": "化地，以本願力迴向故，是名出第五門。示應",
    "T40n1819_002:0843b22": "化身者，如《法華經》普門示現之類也。遊戲",
    "T40n1819_002:0843b23": "有二義：一者自在義。菩薩度眾生，譬如獅",
    "T40n1819_002:0843b24": "子搏鹿所為不難，如似遊戲。二者度無所",
    "T40n1819_002:0843b25": "度義。菩薩觀眾生畢竟無所有，雖度無量",
    "T40n1819_002:0843b26": "眾生，而實無一眾生得滅度者，示度眾生",
    "T40n1819_002:0843b27": "如似遊戲。言本願力者，示大菩薩於法身",
    "T40n1819_002:0843b28": "中常在三昧，而現種種身、種種神通、種種說",
    "T40n1819_002:0843b29": "法，皆以本願力起。譬如阿修羅琴，雖無鼓",
    "T40n1819_002:0843c01": "者而音曲自然。是名教化地第五功德相。",
    "T40n1819_002:0843c02": "菩薩入四種門，自利行成就應知。成就者，謂",
    "T40n1819_002:0843c03": "自利滿足也。應知者，謂應知由自利故則",
    "T40n1819_002:0843c04": "能利他，非是不能自利而能利他也。",
    "T40n1819_002:0843c05": "菩薩出第五門，迴向利益他行成就應知。成",
    "T40n1819_002:0843c06": "就者，謂以迴向因，證教化地果，若因若果無",
    "T40n1819_002:0843c07": "有一事不能利他。應知者，謂應知由利他",
    "T40n1819_002:0843c08": "故則能自利，非是不能利他而能自利也。",
    "T40n1819_002:0843c09": "菩薩如是修五念門行自利利他，速得成就阿",
    "T40n1819_002:0843c10": "耨多羅三藐三菩提故。佛所得法名為阿耨",
    "T40n1819_002:0843c11": "多羅三藐三菩提，以得此菩提故名為佛。",
    "T40n1819_002:0843c12": "今言速得阿耨多羅三藐三菩提，是得早作",
    "T40n1819_002:0843c13": "佛也。阿名無，耨多羅名上，三藐名正，三",
    "T40n1819_002:0843c14": "名遍，菩提名道，統而譯之名為無上正遍",
    "T40n1819_002:0843c15": "道。無上者，言此道窮理盡性更無過者。何",
    "T40n1819_002:0843c16": "以言之？以正故。正者，聖智也。如法相而",
    "T40n1819_002:0843c17": "知故稱為正智，法性無相故聖智無知也。",
    "T40n1819_002:0843c18": "遍有二種：一者聖心遍知一切法、二者法身",
    "T40n1819_002:0843c19": "遍滿法界，若身若心無不遍也。道者，無礙",
    "T40n1819_002:0843c20": "道也。經言「十方無礙人，一道出生死。」一道",
    "T40n1819_002:0843c21": "者，一無礙道也。無礙者，謂知生死即是涅槃。",
    "T40n1819_002:0843c22": "如是等入不二法門無礙相也。問曰：有何",
    "T40n1819_002:0843c23": "因緣言速得成就阿耨多羅三藐三菩提？",
    "T40n1819_002:0843c24": "答曰：論言「修五門行以自利利他成就故」。",
    "T40n1819_002:0843c25": "然覈求其本，阿彌陀如來為增上緣。他利",
    "T40n1819_002:0843c26": "之與利他談有左右。若自佛而言，宜言利",
    "T40n1819_002:0843c27": "他；自眾生而言，宜言他利。今將談佛力，",
    "T40n1819_002:0843c28": "是故以利他言之，當知此意也。凡是生彼",
    "T40n1819_002:0843c29": "淨土，及彼菩薩人天所起諸行，皆緣阿彌陀",
    "T40n1819_002:0844a01": "如來本願力故。何以言之？若非佛力，四十",
    "T40n1819_002:0844a02": "八願便是徒設。今的取三願用證義意。願",
    "T40n1819_002:0844a03": "言「設我得佛，十方眾生至心信樂欲生我",
    "T40n1819_002:0844a04": "國，乃至十念，若不得生者，不取正覺；唯",
    "T40n1819_002:0844a05": "除五逆、誹謗正法。」緣佛願力故，十念念佛",
    "T40n1819_002:0844a06": "便得往生，得往生故即免三界輪轉之事，",
    "T40n1819_002:0844a07": "無輪轉故所以得速。一證也。願言「設我",
    "T40n1819_002:0844a08": "得佛，國中人天不住正定聚必至滅度者，",
    "T40n1819_002:0844a09": "不取正覺。」緣佛願力故住正定聚，住正",
    "T40n1819_002:0844a10": "定聚故必至滅度無諸迴伏之難，所以得",
    "T40n1819_002:0844a11": "速。二證也。願言「設我得佛，他方佛土諸菩",
    "T40n1819_002:0844a12": "薩眾來生我國，究竟必至一生補處。除其",
    "T40n1819_002:0844a13": "本願自在所化，為眾生故被弘誓鎧積累",
    "T40n1819_002:0844a14": "德本度脫一切，遊諸佛國修菩薩行，供養",
    "T40n1819_002:0844a15": "十方諸佛如來，開化恒沙無量眾生，使立",
    "T40n1819_002:0844a16": "無上正真之道。超出常倫諸地之行，現前",
    "T40n1819_002:0844a17": "修習普賢之德。若不爾者，不取正覺。」緣佛",
    "T40n1819_002:0844a18": "願力，故超出常倫諸地之行現前修習普",
    "T40n1819_002:0844a19": "賢之德。以超出常倫諸地行故，所以得",
    "T40n1819_002:0844a20": "速。三證也。以斯而推，他力為增上緣。得",
    "T40n1819_002:0844a21": "不然乎？當復引例示自力他力相。如人",
    "T40n1819_002:0844a22": "畏三塗故受持禁戒，受持禁戒故能修禪",
    "T40n1819_002:0844a23": "定，以禪定故修習神通，以神通故能遊四",
    "T40n1819_002:0844a24": "天下，如是等名為自力。又如劣夫跨驢不",
    "T40n1819_002:0844a25": "上，從轉輪王行便乘虛空遊四天下無",
    "T40n1819_002:0844a26": "所障礙，如是等名為他力。愚哉後之學",
    "T40n1819_002:0844a27": "者，聞他力可乘當生信心，勿自局分也。",
    "T40n1819_002:0844a28": "無量壽修多羅優婆提舍願生偈略解義竟。",
    "T40n1819_002:0844a29": "經始稱「如是」，彰信為能入；末言「奉行」，表",
    "T40n1819_002:0844b01": "服膺事已。論初「歸禮」，明宗旨有由；終云「義",
    "T40n1819_002:0844b02": "竟」，示所詮理畢。述作人殊，於茲成例。",
    "T40n1819_002:0844b03": "無量壽經優婆提舍願生偈註卷下",
    "T40n1819_002:0844b04": "（朱）",
    "T40n1819_002:0844b05": "釋曇鸞法師者，并州汾水縣人也。魏末高齊之初猶",
    "T40n1819_002:0844b06": "在，神智高遠三國知聞，洞曉眾經獨出人外，梁",
    "T40n1819_002:0844b07": "國天子蕭王恒向北禮菩薩。註解《往生論》裁成兩",
    "T40n1819_002:0844b08": "卷。事出釋迦才三卷《淨土論》也。",
    "T40n1819_002:0844b09": "　建長八年丙辰七月廿五日",
    "T40n1819_002:0844b10": "　　　　　　　　　愚禿親鸞　八十四歲加點了",
    "T40n1819_002:0844b11": "（朱）",
    "T40n1819_002:0844b12": "寬永五戊辰載夏四月，准如上人為高命新本之論註",
    "T40n1819_002:0844b13": "二卷點，余被仰付。則元祖聖人御點御本被出奉寫",
    "T40n1819_002:0844b14": "之，以厥次新本調御點寫留者也。",
    "T40n1819_002:0844b15": "　于時龍集戊辰仲夏下浣　　　埜　子　祐　俊",
    "T40n1819_002:0844b16": "（朱）",
    "T40n1819_002:0844b17": "惟時享保九甲辰仲冬廿七日，以京城西蓮寺惠曉所",
    "T40n1819_002:0844b18": "持之本拜寫之竟。",
    "T40n1819_002:0844b19": "　　　　　　　　　　　　　　釋　　惠　　周",
    "T40n1819_002:0844b20": "（朱）",
    "T40n1819_002:0844b21": "這本者以予之舍兄河畿守驛北御堂盛泉寺惠周曾",
    "T40n1819_002:0844b22": "而寫，留洛陽西蓮惠曉尊師所持之御點本。此頃時々",
    "T40n1819_002:0844b23": "校合於此印本者也。稟承實有由，後昆拜見之者",
    "T40n1819_002:0844b24": "必謹之謹之。",
    "T40n1819_002:0844b25": "　茲時享保十六辛亥歲臘月十日夜加點了",
    "T40n1819_002:0844b26": "　　　　　　　　　　　　　釋利霽　三十二歲",
    "T40n1819_002:0844b27": "（青）",
    "T40n1819_002:0844b28": "這建保年之本者，曾洛下西蓮惠曉師寫置之。去享",
    "T40n1819_002:0844b29": "保甲辰歲寄講於守口御堂之砌，師付于予之舍",
    "T40n1819_002:0844b30": "兄而令寫留。予頃日時々校合於此本，遺之于後",
    "T40n1819_002:0844b31": "世，當見者謹之謹之。",
    "T40n1819_002:0844b32": "　茲時享保十六辛亥歲臘月廿日夜加點了",
    "T40n1819_002:0844b33": "　　　　　　　　　　　　　　釋　　利　　霽"
}