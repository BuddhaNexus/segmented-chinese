{
    "X73n1451_003:0117b21": "慈受深和尚廣錄卷第三",
    "X73n1451_003:0117b23": "東京慧林慈受廣錄序",
    "X73n1451_003:0117b24": "慈受和尚。說法偈頌。如大醫王應病用藥。無苟然者。",
    "X73n1451_003:0117c01": "世同喜聞而樂道也。師住世日。眾欲鏤板。師力止之。",
    "X73n1451_003:0117c02": "因命侍者。盡取私記焚棄。故終師之身。語錄未聞刊",
    "X73n1451_003:0117c03": "行也。師圓寂後。有得法沙門。聚師六處住持之語。銓",
    "X73n1451_003:0117c04": "簡編次。為上下錄。悉與衲子林下語也。若其逢場游",
    "X73n1451_003:0117c05": "戲。放言肆說。俾眾生隨類得解者。多不見錄。余一日",
    "X73n1451_003:0117c06": "禮謁老師之塔。其徒相告曰。師之道德世舉知有。無",
    "X73n1451_003:0117c07": "待後人之發揚。然。辯才敷演。春雷震而秋漢傾也。今",
    "X73n1451_003:0117c08": "之所傳。簡約如是。百歲之下。私錄湮沒。學者聞其風",
    "X73n1451_003:0117c09": "而悅之。將何證諸。今欲集參徒所記。廣為之錄。命工",
    "X73n1451_003:0117c10": "揮斤。以示後學。余曰。前所流布。已違老師之意。今予",
    "X73n1451_003:0117c11": "又從而校。其□□過益甚焉。其徒曰。不然。雲門和尚。",
    "X73n1451_003:0117c12": "說法如雲。殊不□人記錄其語。見必怒罵。當時明教",
    "X73n1451_003:0117c13": "以紙為衣。□□所聞。即筆記之。今對機室中錄。皆所",
    "X73n1451_003:0117c14": "傳也。使明教從雲門言。則古塔主無因以悟。而今日",
    "X73n1451_003:0117c15": "叢林。不復聞當時所說也。我輩寧違背老師之誡。而",
    "X73n1451_003:0117c16": "願與後人共聞之。余曰。去彼取此。我不敢知。援明教",
    "X73n1451_003:0117c17": "之事。而流傳老師言句。則同道者。庶幾有取於斯。因",
    "X73n1451_003:0117c18": "□其語而□之。紹興乙卯上元日盛。",
    "X73n1451_003:0117c19": "東京慧林禪寺慈受深和尚陞堂頌古上",
    "X73n1451_003:0117c20": "侍者　普紹　編",
    "X73n1451_003:0117c21": "供養六祖上堂。昨夜有人來報。初祖達磨。與二祖可",
    "X73n1451_003:0117c22": "和尚。三祖璨和尚。四祖信和尚。五祖忍和尚。六祖能",
    "X73n1451_003:0117c23": "和尚。來謁禪師。山僧遂教請。達磨近前展坐具云。久",
    "X73n1451_003:0117c24": "仰道風。無由禮見。山僧把住坐具云。彼此老大。不煩",
    "X73n1451_003:0118a01": "如是。達磨正視山僧云。九年冷坐熊峰頂。五葉花敷",
    "X73n1451_003:0118a02": "大地春。山僧云。少賣弄。二祖云。看著庭前三尺雪。特",
    "X73n1451_003:0118a03": "地令人兩臂寒。山僧云。鈍根阿師。三祖云。既知罪性",
    "X73n1451_003:0118a04": "元無染。一拳拳倒皖公山。山僧云。惜取眉毛。四祖云。",
    "X73n1451_003:0118a05": "悟來解脫無繩縳。拳倒虗空得自由。山僧云。未是好",
    "X73n1451_003:0118a06": "手。五祖云。少年再到傳衣地。翻憶前生種樹時。山僧",
    "X73n1451_003:0118a07": "云。貧兄思舊債。六祖云。莫遵舂糠無伎倆。碓中搗出",
    "X73n1451_003:0118a08": "古菱花。山僧云。便重不便輕。達磨云。老僧遠涉鯨波。",
    "X73n1451_003:0118a09": "得到此土。兩回中毒。險阻艱難。備甞之矣。以次諸人。",
    "X73n1451_003:0118a10": "立雪斷臂。種樹舂糠。只為此事。如今兄弟。飽食高眠。",
    "X73n1451_003:0118a11": "不肯學道。可謂正眼近來如掃土。禪門難得好兒孫。",
    "X73n1451_003:0118a12": "山僧震聲喝云。尚敢嗽氣在。我此方人。本來無事。被",
    "X73n1451_003:0118a13": "你來這裏。胡言漢語。教壞他人家男女。更若忉忉。趕",
    "X73n1451_003:0118a14": "回葱嶺。莫言不道。達磨云。去聖時遙。也有恁麼長老。",
    "X73n1451_003:0118a15": "山僧云。說什麼也有。將拄杖一時趕出方丈。復召禪",
    "X73n1451_003:0118a16": "和子。六箇老漢。被我折合了也。這回肚裏無事。各請",
    "X73n1451_003:0118a17": "歸堂去。",
    "X73n1451_003:0118a18": "為母作齋上堂。時光迅速急如流。一別慈顏幾換我。",
    "X73n1451_003:0118a19": "墳墓鄉關空杳杳。死生岐路兩悠悠。充飢乳哺恩難",
    "X73n1451_003:0118a20": "報。寄體懷擔力莫酬。想像音容無覔處。春風特地使",
    "X73n1451_003:0118a21": "人愁。恁麼說話。大似俗氣不除。恩愛未了。且道。衲僧",
    "X73n1451_003:0118a22": "將何報德。遂卓拄杖一下云。將此身心奉塵剎。是則",
    "X73n1451_003:0118a23": "名為報母恩。",
    "X73n1451_003:0118a24": "上堂。涅槃生死兩般名。正眼觀來一性靈。五蘊山頭",
    "X73n1451_003:0118b01": "雲散後。大千沙界月長明。這一段光明。輝天鑑地。耀",
    "X73n1451_003:0118b02": "古騰今。不曾欠少。於其光中。無生死。無去來。無壽夭。",
    "X73n1451_003:0118b03": "無窮通。見有生死。見有去來。見有窮通。見有夭壽者。",
    "X73n1451_003:0118b04": "皆見五蘊山頭陰雲未散。所以道。見聞如幻翳。三界",
    "X73n1451_003:0118b05": "若空花。聞復翳根除。塵消覺圓淨。直饒到這箇田地。",
    "X73n1451_003:0118b06": "更須知有衲僧拄杖子始得。且道。如何是衲僧拄杖",
    "X73n1451_003:0118b07": "子。良久云。不犯之令。",
    "X73n1451_003:0118b08": "上堂。諸佛不出世三轉妙法輪。祖師不西來。一句徧",
    "X73n1451_003:0118b09": "天下。此一句子。是渡生死海堅牢舡也。此一句子。是",
    "X73n1451_003:0118b10": "破黑暗大明燈也。此一句子。是療眾病之良藥也。此",
    "X73n1451_003:0118b11": "一句子。是伐煩惱樹之利斧也。三世諸佛。傳此一句",
    "X73n1451_003:0118b12": "子。六代祖師。傳此一句子。一大藏教五千四十八卷。",
    "X73n1451_003:0118b13": "皆從此一句中流出。且道。這一句子。從什麼處流出。",
    "X73n1451_003:0118b14": "良久云。若向意根卜度。卒未有了期。",
    "X73n1451_003:0118b15": "上堂。焚香擊鼓。問難縱橫。大施門開。頭頭漏泄。蛾蛘",
    "X73n1451_003:0118b16": "蟻子。盡演苦空。露柱燈籠。皆談般若。如斯指注。曲為",
    "X73n1451_003:0118b17": "今時。正眼傍觀。未為穩當。衲僧家到這裏。須知有三",
    "X73n1451_003:0118b18": "世諸佛形容不及處。六代祖師傳受不得處。天下老",
    "X73n1451_003:0118b19": "和尚摸索不著處。若向這裏透得。不妨於生死界中",
    "X73n1451_003:0118b20": "得大自在。若透不得。說食終不飽。",
    "X73n1451_003:0118b21": "結夏上堂。三月安居要護生。蛾蛘蟻子亂縱橫。衲僧",
    "X73n1451_003:0118b22": "自有轉身路。不向時人行處行。良久云。三條椽下清",
    "X73n1451_003:0118b23": "風遠。六尺單前白晝長。",
    "X73n1451_003:0118b24": "上堂。芭蕉聞雷開。還有耳麼。葵花隨日轉。還有眼麼。",
    "X73n1451_003:0118c01": "社桑知天風。還有心麼。海水知天寒。還有意麼。無情",
    "X73n1451_003:0118c02": "之物。尚自知時。多少衲僧。一向瞌睡。",
    "X73n1451_003:0118c03": "普請般土上堂。資福為人處。從來無異路。飯飽譬如",
    "X73n1451_003:0118c04": "閑。共般數檐土。你行我亦行。你住我亦住。會得甚奇",
    "X73n1451_003:0118c05": "特。不會也相許。既是不會。為什麼也相許。雖然不得",
    "X73n1451_003:0118c06": "力。猶勝別勞心。",
    "X73n1451_003:0118c07": "磨牛上堂。咄哉異類身。輪轉無休息。戴角復被毛。觳",
    "X73n1451_003:0118c08": "觫償人力。我觀佛與牛。其性本來一。良由昧此心。所",
    "X73n1451_003:0118c09": "以異形質。想汝為人時。豈信有今日。侵欺常住錢。互",
    "X73n1451_003:0118c10": "用招提物。是非信口談。酒肉恣情食。五戒既不持。人",
    "X73n1451_003:0118c11": "身安可得。今日墮牛身。方知無利益。",
    "X73n1451_003:0118c12": "上堂。祖師門下。直截根源。但言見性成佛。此外□□",
    "X73n1451_003:0118c13": "異說。若論見性成佛之旨。各在當人分上。歷歷孤明。",
    "X73n1451_003:0118c14": "如日照晝。如月照夜。本來不昧。所以道。一切聲是佛",
    "X73n1451_003:0118c15": "聲。更無異聲。一切色是佛色。更無別色。以拂子擊禪",
    "X73n1451_003:0118c16": "床云。還聞麼。觀音大士。在你耳朵裏。轉大法輪。又舉",
    "X73n1451_003:0118c17": "起拂子云。還見麼。普賢菩薩在你眉毛上。放光動地。",
    "X73n1451_003:0118c18": "然雖如是。更須知有離見聞絕聲色外一段事始得。",
    "X73n1451_003:0118c19": "你且道。如何是離見聞絕聲色一段事。會麼。待虗空",
    "X73n1451_003:0118c20": "點頭。即向你道。",
    "X73n1451_003:0118c21": "上堂。纔見仲冬初。不覺又月半。光景急如梭。人情忙",
    "X73n1451_003:0118c22": "似鑽。白髮鬢邊添。朱顏暗裏換。名利競頭爭。好事無",
    "X73n1451_003:0118c23": "人看。臈月三十日。饒你是鐵漢。為什麼如此。良久云。",
    "X73n1451_003:0118c24": "覺花有種無人種。心火無煙逐日燒。",
    "X73n1451_003:0119a01": "印禪師赴蔣山請。過資福。上堂。禪門泊將氣如雲。江",
    "X73n1451_003:0119a02": "北江南把要津。莫怪林眾閑未待。掃除佛祖要當人。",
    "X73n1451_003:0119a03": "大眾。還見蔣山新堂頭禪師麼。心珠燦爛。氣宇高明。",
    "X73n1451_003:0119a04": "犀頂厖眉。河目海口。一揮麈尾。下視諸方。六處道場。",
    "X73n1451_003:0119a05": "平肩千聖。而況鍾山勝槩。江南上游。是寶公之覺場。",
    "X73n1451_003:0119a06": "乃舒王之禪室。久虗法席。今喜得人。四海參徒。望風",
    "X73n1451_003:0119a07": "景仰。況當今日。宗風不振。教法將沉。叨名竊位者。似",
    "X73n1451_003:0119a08": "粟如麻。振領提綱者。萬中無一。更望師叔禪師。放低",
    "X73n1451_003:0119a09": "氣宇。曲順人情。誘引方來。流通正眼。使圓照之道。昭",
    "X73n1451_003:0119a10": "昭然於天下者。非師而誰。資福小姪。道行無取。踈拙",
    "X73n1451_003:0119a11": "有餘。乍此傳持。百無所有。諸事荒涼。薄緣可歎。特蒙",
    "X73n1451_003:0119a12": "禪師象駕光臨。既然舊店童開。何惜逢場作戲。下座",
    "X73n1451_003:0119a13": "攀請禪師。略陞此座。大震雷音。使此一眾。得聞於未",
    "X73n1451_003:0119a14": "聞。恁麼說話。猶是諸人共知底事。且道。六耳不同謀",
    "X73n1451_003:0119a15": "底。又作麼生。記得米胡和尚。一日領眾訪普濟。濟纔",
    "X73n1451_003:0119a16": "相見。便拽轉禪床而坐。米胡於背後立。少時。便歸客",
    "X73n1451_003:0119a17": "位。濟云。也須驗過始得。再令侍者請米胡。胡纔至。便",
    "X73n1451_003:0119a18": "拽轉禪床而坐。濟遶禪床一匝。便歸方丈。米胡領眾",
    "X73n1451_003:0119a19": "便出。師云。看他古人相見。終不以世諦流布。一錐一",
    "X73n1451_003:0119a20": "劄。暗去明來。天然育異。雖則如是。未免欠他一著在。",
    "X73n1451_003:0119a21": "眾中商量道。普濟便拽轉禪床。翻成特地。又道。米胡",
    "X73n1451_003:0119a22": "於普濟背後立。遂成造作。又道。纔見拽轉禪床。便與",
    "X73n1451_003:0119a23": "掀倒。又有底道。但拈起坐具。臂背便摵。恁麼拈提。大",
    "X73n1451_003:0119a24": "似暴虎憑何。麤心太甚。若向密密處檢點。遠之遠矣。",
    "X73n1451_003:0119b01": "既不恁麼。且道。作麼生商量。諸人要見得分明。須是",
    "X73n1451_003:0119b02": "新蔣山禪師批判始得。",
    "X73n1451_003:0119b03": "鏘鍾上堂。欲鑄紅爐百煉金。先煩廣結眾人心。刀山",
    "X73n1451_003:0119b04": "劒樹長年苦。好為勞生發妙音。大眾。忽若有箇盲聾",
    "X73n1451_003:0119b05": "瘖瘂底人。如何救得。良久云。佛手遮不得。人心自等",
    "X73n1451_003:0119b06": "閑。",
    "X73n1451_003:0119b07": "上堂。昔時說有千般。今日看無一種。等閑拈轉虗空。",
    "X73n1451_003:0119b08": "始得平生受用。只如虗空。作麼生拈轉。換你眼睛。穿",
    "X73n1451_003:0119b09": "你鼻孔。",
    "X73n1451_003:0119b10": "上堂。舉古人道。天地與我同根。萬物與我一體。只如",
    "X73n1451_003:0119b11": "目前燈籠露柱。淨缾香鑪。無非是物。如何得成一體",
    "X73n1451_003:0119b12": "去。還會麼。切忌土上更加泥。",
    "X73n1451_003:0119b13": "上堂。彌勒真彌勒。分身千百億。師下禪床行數步。却",
    "X73n1451_003:0119b14": "上座云。時時示時人。時人自不識。你若識得。焦山今",
    "X73n1451_003:0119b15": "日失利。",
    "X73n1451_003:0119b16": "送化主上堂。焦山舊日時。堂安百餘眾。笊篱與木杓。",
    "X73n1451_003:0119b17": "如今不足用。多謝諸禪人。各出一隻手。南北與西東。",
    "X73n1451_003:0119b18": "面南看北斗。厨中一箇鍋。煑粥又不多。若非憲上座。",
    "X73n1451_003:0119b19": "誰人柰爾何。水陛會街坊。六人為摠領。但看正二月。",
    "X73n1451_003:0119b20": "夜夜香花請。二人同一心。打圍要種菜。意在钁頭邊。",
    "X73n1451_003:0119b21": "兩彩都一賽。臈月冷如氷。眾僧猶臥簟。二人去化蓆。",
    "X73n1451_003:0119b22": "姑蘇也不遠。漆桶要打破。深禪却要光。但教無滲漏。",
    "X73n1451_003:0119b23": "得箇也無妨。鎮州蘿蔔頭。今年到處少。奇公去打錢。",
    "X73n1451_003:0119b24": "典座呵呵笑。法真小比丘。去覔溈山牛。繩頭須緊把。",
    "X73n1451_003:0119c01": "鼻孔要牢收。迹在牛還在。無心終易求。要得十分好。",
    "X73n1451_003:0119c02": "更造一層樓。更有一件事。不小亦不大。擘也擘不開。",
    "X73n1451_003:0119c03": "跣也跣下過。常在動用中。未有人擔荷。你若肯發心。",
    "X73n1451_003:0119c04": "我為你說破。",
    "X73n1451_003:0119c05": "上堂。舉僧問雲門。如何是韶陽一曲。門云。臈月二十",
    "X73n1451_003:0119c06": "五。僧云。學人便恁麼去時如何。門云。且緩緩　師乃",
    "X73n1451_003:0119c07": "云。好諸人者。唱者雖多。會者極少。往往會得這僧問",
    "X73n1451_003:0119c08": "處。不會雲門答處。焦山今日為你。真箇唱韶陽一曲。",
    "X73n1451_003:0119c09": "臈月二十五。拄杖二十五。燈籠二十五。拂子二十五。",
    "X73n1451_003:0119c10": "普請栽菜上堂。焦山別無見解。且學古人栽菜。若還",
    "X73n1451_003:0119c11": "摠不生根。也是諸人有彩。無端跂死禪和。只要硬守",
    "X73n1451_003:0119c12": "疆界。忽然築著磕著。便見草賊大敗。大凡履踐此事。",
    "X73n1451_003:0119c13": "須要自由自在。從教土面灰頭。不怕風吹日晒。老來",
    "X73n1451_003:0119c14": "意在钁頭漫。家風自有通人愛。",
    "X73n1451_003:0119c15": "上堂。舉洞山夏末示眾。汝等諸人。初秋夏末。直須向",
    "X73n1451_003:0119c16": "萬里無寸草處去。後來僧舉到瀏陽庵主處。主云。何",
    "X73n1451_003:0119c17": "不道出門便是草　師乃云。洞山者子。有口無舌端",
    "X73n1451_003:0119c18": "語。便息道玄路。瀏陽叟。激濁揚漬。偏愛向無句中有",
    "X73n1451_003:0119c19": "句。慈受叟道。汝等諸人。初秋夏末。有六條路。一條可",
    "X73n1451_003:0119c20": "行。五條不可行。第一。不得向聖妙地上揑目生花。第",
    "X73n1451_003:0119c21": "二。不得向平實地上認奴作郎。第三。不得向光境門",
    "X73n1451_003:0119c22": "頭弄粥飯氣。第四。不得向無事閤中隈刀避箭。第五。",
    "X73n1451_003:0119c23": "不得向葛藤窠裏說黃道赤。第六條路。方許諸人行。",
    "X73n1451_003:0119c24": "且道。這一條路。作麼生行。還會麼。不因草鞋彼。爭覺",
    "X73n1451_003:0120a01": "路岐長。",
    "X73n1451_003:0120a02": "上堂。莫謂無心便是禪。箇中有路更幽玄。繫驢橛子",
    "X73n1451_003:0120a03": "惟翻後。打著南邊動北邊。",
    "X73n1451_003:0120a04": "上堂。一切法不生。一切法不滅。若能如是解。諸佛常",
    "X73n1451_003:0120a05": "現前。汝等諸人。好將每日馳求底心。體究斯事。久久",
    "X73n1451_003:0120a06": "之間。自然明白去。若不恁麼。皆是虗生浪死。不見古",
    "X73n1451_003:0120a07": "人道。努力今生須了却。莫教累劫受餘殃。",
    "X73n1451_003:0120a08": "劉太尉請。上堂。不風流處也風流。匹馬追風四百州。",
    "X73n1451_003:0120a09": "金鏃離弦胸百戰。鐵鞭多力恨無讎。大眾。此事喻如",
    "X73n1451_003:0120a10": "軍前嚴後掣鼓奪旗之義。擬議之間。早是蹉過了也。",
    "X73n1451_003:0120a11": "山僧。於楊子江心海門山下。劄箇硬寨。用臨濟為先",
    "X73n1451_003:0120a12": "鋒。德山為殿後。挂三玄之戈甲。列五位之旗旛。架石",
    "X73n1451_003:0120a13": "鞏弓。操靈雲劒。打禾山之戰鼓。擎秘魔之硬叉。頂門",
    "X73n1451_003:0120a14": "正眼耀乾坤。袖裏金鎚驚佛祖。探竿影草。要須點著",
    "X73n1451_003:0120a15": "便行。入死出生。方是作家手段。然雖如是。且道。不動",
    "X73n1451_003:0120a16": "干戈。坐籌帷幄者。是什麼人。良久云。箭中紅心人莫",
    "X73n1451_003:0120a17": "問。大家齊唱太平歌。",
    "X73n1451_003:0120a18": "檀越。供養華嚴五十三善知識。請上堂。諸人還見麼。",
    "X73n1451_003:0120a19": "毗盧界內。真如俗諦交參。華藏海中。諸佛眾生一體。",
    "X73n1451_003:0120a20": "古今三世。非後非先。凡聖一心。無迷無悟。是故。如來",
    "X73n1451_003:0120a21": "初成正覺。嘆曰。奇哉。我今普見一切眾生。具有如來",
    "X73n1451_003:0120a22": "智慧德相。但以妄想執著。而不證得。於是不起菩提",
    "X73n1451_003:0120a23": "場。而昇普光明殿。不離普光明殿。遍昇夜摩忉利兜",
    "X73n1451_003:0120a24": "率他化自在諸天。稱法界性。說華嚴經。令一切眾生。",
    "X73n1451_003:0120b01": "於自身中。得見如來智慧德相。是故。善財童子。參五",
    "X73n1451_003:0120b02": "十三人善知識。畢竟不離初心。過一百一十大城。要",
    "X73n1451_003:0120b03": "且未甞舉步。諸人要見十重法界門。十重華藏海。一",
    "X73n1451_003:0120b04": "為無量。無量為一。一即一切。一切即一麼。遂拈起拂",
    "X73n1451_003:0120b05": "子云。一時向這裏薦取。還會麼。妙峯頂上急回首。古",
    "X73n1451_003:0120b06": "佛堂前著眼看。師復云。相公宿於華嚴性海。七處九",
    "X73n1451_003:0120b07": "會。有大因緣。每歲之中。常興此會。八十卷大經者。隨",
    "X73n1451_003:0120b08": "此方眾生機感而來。若以重重無盡言之。何止於八",
    "X73n1451_003:0120b09": "十卷。三十九品。十萬偈。也有無量無邊塵沙法門。於",
    "X73n1451_003:0120b10": "其門中。或現天神。或現夜神。而為說法。或現童男童",
    "X73n1451_003:0120b11": "女。開闢妙門。或現外道舡師。或現長者居士。或現婆",
    "X73n1451_003:0120b12": "須密女。或現毗目仙人。或現無厭足王。或現勝熱婆",
    "X73n1451_003:0120b13": "羅門。信知。此事不在僧不在俗。不在男不在女。各各",
    "X73n1451_003:0120b14": "有箇三昧門。各各有箇華嚴藏海。神而嬰之。不出這",
    "X73n1451_003:0120b15": "箇。只如德山入門便棒。臨濟入門便喝。魯祖面壁。普",
    "X73n1451_003:0120b16": "化搖鈴。秘魔擎叉。石鞏放箭。神而明之。亦不出這箇",
    "X73n1451_003:0120b17": "道理。善財童子。至大興城。參見明智居士。見居士住",
    "X73n1451_003:0120b18": "四衢道中。處七寶臺。薰以妙香。散以寶花。作諸音樂。",
    "X73n1451_003:0120b19": "一切眾生。聞其樂者。無不歡喜。爾時善財童子。禮居",
    "X73n1451_003:0120b20": "士足。白言。我已先發阿耨多羅三藐三菩提心。未知",
    "X73n1451_003:0120b21": "云何學菩薩道。修菩薩行。居士告善財童子言。我得",
    "X73n1451_003:0120b22": "出生隨意福德藏解脫門。且待須臾。汝當自見。言猶",
    "X73n1451_003:0120b23": "在耳。見一切人來居士所。而求種種資生之物。或求",
    "X73n1451_003:0120b24": "飲食者。或求湯藥者。或求錢財寶物者。或求衣服者。",
    "X73n1451_003:0120c01": "爾時。居士。觀察眾生所欲。繫念□時。仰觀虗空。一切",
    "X73n1451_003:0120c02": "諸物。從空而下。如其所須。施與眾人。然後為說種種",
    "X73n1451_003:0120c03": "妙法。師云。也甚奇恠。明智居士。得出生隨意福德藏",
    "X73n1451_003:0120c04": "解脫門。便有如是殊勝之事。只如相公。作如是佛事。",
    "X73n1451_003:0120c05": "有如是莊嚴。亦不普繫念片時。亦不曾仰觀虗空。且",
    "X73n1451_003:0120c06": "道。相公得何三昧。證何法門。便得如斯。若也知得。便",
    "X73n1451_003:0120c07": "乃坐參諸位。立見文殊。其或未然。更為諸人注破。良",
    "X73n1451_003:0120c08": "久云。本地風光何似生。誰明日午打三更。直饒金印",
    "X73n1451_003:0120c09": "大如斗。爭踏毗盧頂上行。",
    "X73n1451_003:0120c10": "檀越□新宅請上堂。物物到心上。全心物自閑。古今",
    "X73n1451_003:0120c11": "城□□。得者□如山。且道。得箇甚麼。良久云。但願清",
    "X73n1451_003:0120c12": "風生兩腋。不愁無路到人間。太尉。新營華館。喜見落",
    "X73n1451_003:0120c13": "成。供佛飯僧。以伸慶懺。適來智海天寧二老。已為諸",
    "X73n1451_003:0120c14": "人。委曲發揚了也。又教慧林。說箇什麼。然則世尊三",
    "X73n1451_003:0120c15": "昧。迦葉不知。迦葉三昧。阿難不知。慧林三昧。諸人不",
    "X73n1451_003:0120c16": "知。且據慧林三昧所觀。太尉高堂峻宇。庭竹池蓮。宛",
    "X73n1451_003:0120c17": "若山林。不類城市。又恐動土興工。損害物命。庶憑清",
    "X73n1451_003:0120c18": "淨之因。以滌過悞之咎。大凡損害物命。勞役人夫。無",
    "X73n1451_003:0120c19": "出修造。昔曹將軍。晚年居處踈漏。家人請加修葺。曹",
    "X73n1451_003:0120c20": "公曰。時方大熱。墻壁瓦礫之間。百虫生長。不可傷生。",
    "X73n1451_003:0120c21": "家人曰。微細虫命。既不可傷。昔公為大師領大兵如",
    "X73n1451_003:0120c22": "何。曹公曰。我為國事時。未甞私喜怒輙戮一人。如曹",
    "X73n1451_003:0120c23": "將軍。真善用其心者。經云。佛子善用其心。則獲一切",
    "X73n1451_003:0120c24": "勝妙功德。又王大王問雪峯和尚云。擬欲蓋一所佛",
    "X73n1451_003:0121a01": "殿如何。峯云。何不蓋取一所空王殿。王云。請師[打-丁+羕]子。",
    "X73n1451_003:0121a02": "峯展兩手。後雲門云。一舉四十九。師云。這箇殿子。久",
    "X73n1451_003:0121a03": "無人覷著。直得梁柱傾斜。墻壁頹落。不是雪峯重新",
    "X73n1451_003:0121a04": "建立。多少人枉用工夫。貧道。今日因行不妨掉臂。為",
    "X73n1451_003:0121a05": "諸人撑拄一上。會麼。空王殿子幾經秋。日晒風吹古",
    "X73n1451_003:0121a06": "路頭。莫恠今朝聊點破。恐人一向外邊修。",
    "X73n1451_003:0121a07": "元日喬貴妃作齋。請上堂。暖日晒開地面凍。春風吹",
    "X73n1451_003:0121a08": "拆嶺頭梅。他知物物無遮障。自是時人眼不開。和風",
    "X73n1451_003:0121a09": "動地。全提少室家風。瑞草爭春。漏泄曹溪消息。無一",
    "X73n1451_003:0121a10": "處而不彰妙用。無一處而不顯真心。揚佛祖之大機。",
    "X73n1451_003:0121a11": "廓□天之正眼。高低嶽瀆。共轉根本法輪。巨細鱗毛。",
    "X73n1451_003:0121a12": "普現色身三昧。若向一處薦得。百處千處皆通。其或",
    "X73n1451_003:0121a13": "擬議思量。何啻白雲萬里。大內貴妃。皆是前生位中。",
    "X73n1451_003:0121a14": "諸佛會上。福慧雙修。故得今日示現應身。行菩薩行。",
    "X73n1451_003:0121a15": "助揚教化。經云。乃至於王後宮。變為女身。而為說法。",
    "X73n1451_003:0121a16": "如是明得。方知。貴妃終日說法。利益群生。未甞間斷。",
    "X73n1451_003:0121a17": "且道。說什麼法。諸人要知麼。簾卷春風歌舜日。鑪焚",
    "X73n1451_003:0121a18": "百和祝堯年。",
    "X73n1451_003:0121a19": "檀越生日作齋。請上堂。直饒問者如青天霹靂。答處",
    "X73n1451_003:0121a20": "似旱地爆雷。明眼人前。一場漏逗。況祖師正令。不落",
    "X73n1451_003:0121a21": "言詮。纔落言詮。便成染污。所以□趙州五年分踈不",
    "X73n1451_003:0121a22": "下。黑達磨九載欲語無□。更無義路可商量。豈有語",
    "X73n1451_003:0121a23": "言挂唇齒。然雖如是。到這裏。不免重為混沌畫眉。虗",
    "X73n1451_003:0121a24": "空著襪去也。憶得大原孚問鼓山。父母未生時。鼻孔",
    "X73n1451_003:0121b01": "在甚麼處。山云。即今生也。鼻孔在甚麼處。孚不肯。乃",
    "X73n1451_003:0121b02": "云。你問我。山云。父母未生時。鼻孔在甚麼處。孚遂搖",
    "X73n1451_003:0121b03": "肩而已。師云。看他古人。等閑拈出等閑別。造次施為",
    "X73n1451_003:0121b04": "造□新。雖則恁麼。苦據山僧。撿點將來。太原孚。被鼓",
    "X73n1451_003:0121b05": "山輕輕一拶。便見漏□。當時纔見鼓山復問。便好與",
    "X73n1451_003:0121b06": "他□□草料。為什麼如此。路逢劒客須呈劒。不是詩",
    "X73n1451_003:0121b07": "人莫獻詩。",
    "X73n1451_003:0121b08": "檀越薦要請上堂。奔馳光景幾番春。何事臨風一慘",
    "X73n1451_003:0121b09": "神。柳綠桃紅依舊在。今年不見去年□。良久云。幸然",
    "X73n1451_003:0121b10": "明似鏡。向用曲如鈎。昔日莊周妻死。惠子吊之。周乃",
    "X73n1451_003:0121b11": "鼓盆而歌。惠子折之。周。遂論氣形生死之變。為春夏",
    "X73n1451_003:0121b12": "秋冬之行。師云。窮根源說道理。不無莊生。若是超夢",
    "X73n1451_003:0121b13": "幻出輪回。則未在。不見釋迦老子道。本自無生。今亦",
    "X73n1451_003:0121b14": "無滅。永嘉又道。自從認得曹溪路。了知生死不相干。",
    "X73n1451_003:0121b15": "這裏明得。方知。生死去來。猶如著衫脫袴。了無疑滯。",
    "X73n1451_003:0121b16": "只如今日。希言自安人去世後。一年之中。印施經典。",
    "X73n1451_003:0121b17": "種種追悼。且道。與莊周所見。是同是別。還會麼。莊周",
    "X73n1451_003:0121b18": "妻死鼓盆歌。畢竟無由奈爾何。爭似希言今日意。修",
    "X73n1451_003:0121b19": "崇直使見彌陀。",
    "X73n1451_003:0121b20": "為月印禪師移厨就塔所。上堂。葉落歸根萬事休。來",
    "X73n1451_003:0121b21": "時無口句難酬。虗空忽爾翻筋斗。嚇倒雲門六不收。",
    "X73n1451_003:0121b22": "昔日肅宗帝。問忠國師。和尚百年後。所須何物。國師",
    "X73n1451_003:0121b23": "云。與老僧造箇無縫塔。帝云。請師塔樣。國師良久云。",
    "X73n1451_003:0121b24": "會麼。帝云。不會。國師云。吾有付法弟子躭源。却諳此",
    "X73n1451_003:0121c01": "事。請詔問之。國師遷化。帝詔躭源。問此意如何。源云。",
    "X73n1451_003:0121c02": "湘之南潭之北。中有黃金充一國。無影樹下合同舡。",
    "X73n1451_003:0121c03": "瑠璃殿上無知識。雪竇道。無縫塔見還難。澄潭不許",
    "X73n1451_003:0121c04": "□□□。層落落影團團。千古萬古與人看。師云。古人",
    "X73n1451_003:0121c05": "□□□話。好則甚好。不免帶累兒孫。一向住死水裏",
    "X73n1451_003:0121c06": "做伎倆。不能活路上作生涯。忽有人問慧林。如何是",
    "X73n1451_003:0121c07": "無縫塔。只向他道。春風院落無人到。野杏山桃爛熳",
    "X73n1451_003:0121c08": "開。師復云。慧林自元豐中建立。前後四十餘年。已歷",
    "X73n1451_003:0121c09": "十代住持。四人終於此地。五人化於外方。信知百年",
    "X73n1451_003:0121c10": "一俯仰。三界一坐具。山僧道行不及古人。學問不如",
    "X73n1451_003:0121c11": "晚輩。叨忝來此。繼續諸公。無補宗風。仰慚佛祖。今日",
    "X73n1451_003:0121c12": "諸道友。又請就塔前陞座。到這裏。合說箇什麼即得。",
    "X73n1451_003:0121c13": "若說佛說祖。菩提涅槃。真如解脫。大似擔水河頭賣。",
    "X73n1451_003:0121c14": "總不恁麼。合作麼生。夜來得箇夢。非常了了。今日舉",
    "X73n1451_003:0121c15": "似大眾。睡中信步到園上。纔入門便見月印。云。和尚",
    "X73n1451_003:0121c16": "何故訪及。山僧云。明日移厨。先來問訊。月印云。和尚",
    "X73n1451_003:0121c17": "住持不易。如今做長老最難。況在慧林。衣冠所會。衲",
    "X73n1451_003:0121c18": "子雲集。是非好惡。種種不同。不易支撑。山僧云。禪師",
    "X73n1451_003:0121c19": "在此安隱否。不至寂寞否。月印云。甚安隱。又得覺海",
    "X73n1451_003:0121c20": "佛陀佛光諸老相聚。終日道話。甚有法喜禪悅之味。",
    "X73n1451_003:0121c21": "須臾諸老偕出相見。就坐喫茶。山僧云。時中住持事",
    "X73n1451_003:0121c22": "繁。不得頻來問訊。邇來叢林凋弊。難得本分宗師出",
    "X73n1451_003:0121c23": "世。諸公何故許多時。只管在此冷坐。真燈慧命。當使",
    "X73n1451_003:0121c24": "誰續。諸老笑云。誠如所言。若道可行。則赴湯蹈火亦",
    "X73n1451_003:0122a01": "不□。道若不可行。且卷而懷之。近來學者醇而不雜。",
    "X73n1451_003:0122a02": "□□□得。謂得者多。退步者少。爭鋒者多。求寂默者",
    "X73n1451_003:0122a03": "□。尚□言者多。是故。人心不一。祖道雖行。覺海起立。",
    "X73n1451_003:0122a04": "今日相會。豈同偶然。遂拈筆書頌云。一著天衣無縫",
    "X73n1451_003:0122a05": "襖。不風流處也風流。靈羊挂角二十載。從聽時人覔",
    "X73n1451_003:0122a06": "路頭。諸公盡笑幾絕倒。佛陀遂書偈云。當年飛錫別",
    "X73n1451_003:0122a07": "河東。直入都城唱祖風。壁立三關禪子訝。自知不愧",
    "X73n1451_003:0122a08": "老黃龍。佛光云。無縫塔前春草青。涅槃生死本空平。",
    "X73n1451_003:0122a09": "閑來唱箇囉囉哩。世事都如熱椀鳴。月印云。一入王",
    "X73n1451_003:0122a10": "城三載過。慧林人事就中多。如今不打這鼓笛。且伴",
    "X73n1451_003:0122a11": "松風明月歌。諸老云。和尚為月印作齋。不可無語。山",
    "X73n1451_003:0122a12": "僧遂云。自慚無德繼高蹤。百事荒唐懶更慵。要死山",
    "X73n1451_003:0122a13": "今死未得。且將香火奉諸公。諸公大笑。少頃。有百餘",
    "X73n1451_003:0122a14": "僧至。老少肥瘦不等。山僧問云。甚處僧。僧云。普同□",
    "X73n1451_003:0122a15": "裏挂搭僧。來禮拜和尚。內有一人云。適問諸大禪師",
    "X73n1451_003:0122a16": "有頌。某甲亦有一偈。不敢形於紙筆。聊口□□遍云。",
    "X73n1451_003:0122a17": "灌漿餕饀多年別。脯插頭羮久不嘗。盛謝諸人來供",
    "X73n1451_003:0122a18": "養。拈匙把筯也無妨。佛陀高聲喝云。你禪和子。只說",
    "X73n1451_003:0122a19": "喫底。去去。一時走散。山僧遂睡覺。眾中禪和子道。慧",
    "X73n1451_003:0122a20": "林長老。青天白日。對眾說夢。山僧向他道。夜來做底",
    "X73n1451_003:0122a21": "是夢。如今說底是夢。生底是夢。死底是夢。會麼。夢裏",
    "X73n1451_003:0122a22": "移厨夢裏來。夢中陞座夢中齋。夢中生也夢中喜。夢",
    "X73n1451_003:0122a23": "裏死事夢裏埋。萬事不由人計較。一身休更巧安排。",
    "X73n1451_003:0122a24": "□知夢裏惺惺者。達磨西來□□鞋。",
    "X73n1451_003:0122b01": "檀越請就□慈塔下上堂。瑞氣氛氳鎻梵宮。嵳峩寶",
    "X73n1451_003:0122b02": "塔倚高空。簷楹金碧光相照。盡落山僧一頓中。還會",
    "X73n1451_003:0122b03": "麼。諸人纔到竹竿巷口。望見塔尖。便急回去。猶較些",
    "X73n1451_003:0122b04": "子。其或未然。慧林不免因風吹火。就虎添斑去也。教",
    "X73n1451_003:0122b05": "不云乎。若人散亂心。入於塔廟中。一稱南無佛。皆已",
    "X73n1451_003:0122b06": "成佛道。何況此日一會。香雲馥郁。花雨繽紛。種種莊",
    "X73n1451_003:0122b07": "嚴。種種供具。便是靈山會上。何殊多子塔前。一瞻一",
    "X73n1451_003:0122b08": "禮盡真如。或讚或揚皆妙用。雖然恁麼。在諸人分上。",
    "X73n1451_003:0122b09": "各有箇無縫塔子。還曾莊嚴也無。若道曾莊嚴。且如",
    "X73n1451_003:0122b10": "何下手。三世諸佛。不知樣度。六代祖師。只得傍觀。虗",
    "X73n1451_003:0122b11": "空寬廓不能容。大地無邊載不起。有時四稜著地。有",
    "X73n1451_003:0122b12": "時八面風生。有時孤逈峭巍巍。有時當處層落落。趙",
    "X73n1451_003:0122b13": "州五年分踈不下。達磨九載不敢承當。也知徧界不",
    "X73n1451_003:0122b14": "能藏。始信從來無縫罅。眾中忽有箇頂門具眼底衲",
    "X73n1451_003:0122b15": "僧。袖裏藏鋒底居士。出來問道。如何是和尚無縫塔。",
    "X73n1451_003:0122b16": "又且如何祗對。還相委悉麼。良久云。看我老來唯柳",
    "X73n1451_003:0122b17": "眼。買人春去是榆錢。",
    "X73n1451_003:0122b18": "道友作蓮花會請上堂。靈山會上拈花。微笑者飲光。",
    "X73n1451_003:0122b19": "少室山前五葉。分葩者慧可。自此根苗有異。枝葉扶",
    "X73n1451_003:0122b20": "踈。靈雲見處徹疑情。陸亘觀來醒夢眼。舍利弗強生",
    "X73n1451_003:0122b21": "分別。須菩提特地周遮。從它萬紫與千紅。白有清香",
    "X73n1451_003:0122b22": "□撲鼻。還相委悉麼。莫將肉眼眼中見。直向頂門門",
    "X73n1451_003:0122b23": "上著。此日一會。皆是上妙供具。殊勝莊嚴。有力者六",
    "X73n1451_003:0122b24": "肯發心。有心者力所不及。又有一等人。忽有為法經",
    "X73n1451_003:0122c01": "云。厭弃有為。是菩薩魔事。諸人每日享上妙五欲樂。",
    "X73n1451_003:0122c02": "却云。怕作有為。乃自欺誑也。昔日一居士。問智藏和",
    "X73n1451_003:0122c03": "尚。因果是有否。天堂地獄是有否。智藏皆云。有。居士",
    "X73n1451_003:0122c04": "云。某甲曾問徑山和尚。皆云無。智藏云。居士有家否。",
    "X73n1451_003:0122c05": "士云。有。又問。居士有妻否。士云。有。智藏又云。徑山和",
    "X73n1451_003:0122c06": "尚有家否。有妻否。士云。無。智藏云。徑山恁麼道不妨。",
    "X73n1451_003:0122c07": "居士分上。不得道無。看它古人垂慈。直得如是。諸人。",
    "X73n1451_003:0122c08": "且去人天路上。開箇光明種子。不可說過頭話。大不",
    "X73n1451_003:0122c09": "濟事。不見。黑齒梵志。一日兩手持兩枝花。往見佛。佛",
    "X73n1451_003:0122c10": "云。放下著。梵志放下左手中花。佛又云。放下著。梵志",
    "X73n1451_003:0122c11": "又放下右手中花。佛又云。放下著。梵志云。我從家中。",
    "X73n1451_003:0122c12": "將兩枝花來。一時放下了也。更教我放下甚底。佛云。",
    "X73n1451_003:0122c13": "我不教你放下花。令你放下內六根。外六塵。中六識。",
    "X73n1451_003:0122c14": "無放捨處。即是汝免生死根本。師云。釋迦老子。只知",
    "X73n1451_003:0122c15": "見兔放鷹。不覺鑽頭入草。山僧更為你注破。若會得。",
    "X73n1451_003:0122c16": "且於祖師門下。做箇小歇場。休休休。放下著。無量劫",
    "X73n1451_003:0122c17": "來靈性惡。只知貪愛黑如雲。一段光明都昧却。休休",
    "X73n1451_003:0122c18": "休。放下著。浮生不用多圖度。榮華富貴總成空。到頭",
    "X73n1451_003:0122c19": "唯有無生樂。",
    "X73n1451_003:0122c20": "檀越中秋日請就家上堂。年年今夜月華多。一點雲",
    "X73n1451_003:0122c21": "生仗是魔。爭似曹溪門下叟。一輪空月照婆婆。所以",
    "X73n1451_003:0122c22": "道。心月孤明。光吞萬象。光非照境。境亦非存。光境俱",
    "X73n1451_003:0122c23": "亡。復是何物。還會麼。月落乾坤闇。金剛眼自明。師復",
    "X73n1451_003:0122c24": "云。靈山一瞬。迦葉末上承當。少室九年。可座主最初",
    "X73n1451_003:0123a01": "領解。由是。佛佛授手。祖祖相傳。唯此一心。更無別法。",
    "X73n1451_003:0123a02": "在聖而不增。處凡而不減。無添減處。強名曰一心。此",
    "X73n1451_003:0123a03": "一心靜時。亦無三界。只為眾生迷時三界有。悟去十",
    "X73n1451_003:0123a04": "方空。先聖不得已。有一言半句。如將黃葉作金錢。權",
    "X73n1451_003:0123a05": "止小兒啼哭。然雖如是。幾箇知音。吳國夫人。有如是",
    "X73n1451_003:0123a06": "壽筭。有如是子孫。有如是宅舍。有如是富貴。以理推",
    "X73n1451_003:0123a07": "之。來源自有。更願夫人。堅固道心。增修白業。直至成",
    "X73n1451_003:0123a08": "佛。方為究竟。教云。一切眾生。具有如來智慧德相。但",
    "X73n1451_003:0123a09": "以妄想執著。而不證得。於是稱法界性。說華嚴經。法",
    "X73n1451_003:0123a10": "界者。一切眾生真心之本體也。如是則一切眾生本",
    "X73n1451_003:0123a11": "來是佛。佛者以何為義。以覺為義。梵語佛陀。此番為",
    "X73n1451_003:0123a12": "覺。在迷底人分上。謂之背覺合塵。在悟底人分上。謂",
    "X73n1451_003:0123a13": "之背塵合覺。諸佛覺有三義。自覺。覺它。覺行圓滿。自",
    "X73n1451_003:0123a14": "覺者。勝凡夫不覺。覺它者。勝二乘人。只解自覺。不能",
    "X73n1451_003:0123a15": "覺它。覺行圓滿者。勝菩薩。菩薩雖修如上二覺。未能",
    "X73n1451_003:0123a16": "圓滿。佛謂之大圓滿覺。如中秋月。無幽不燭。初機之",
    "X73n1451_003:0123a17": "人。十二時中。一箇覺字觀照。日久歲深。塵勞境界。自",
    "X73n1451_003:0123a18": "然淡薄。永嘉云。覺即了。不施功。一切有為法不同。住",
    "X73n1451_003:0123a19": "相布施生天福。猶如仰箭射虗空。勢力盡箭還墜。招",
    "X73n1451_003:0123a20": "得來生不如意。爭似無為實相門。一超直入如來地。",
    "X73n1451_003:0123a21": "如來地者。便是覺也。此是成佛作祖之捷徑。超生越",
    "X73n1451_003:0123a22": "死之路頭。三世諸佛共傳。六代祖師同說。願生深信。",
    "X73n1451_003:0123a23": "莫作等閑。不見。肅宗帝問忠國師。時中如何用心修",
    "X73n1451_003:0123a24": "行。國師云。但能二六時中覺妄修真。如煉精金。光明",
    "X73n1451_003:0123b01": "轉熾。一切眾生。癡迷不覺。從開眼至合眼。所作無非",
    "X73n1451_003:0123b02": "虗妄。何嘗覺悟來。你如今食前方丈。水陸畢陳。還覺",
    "X73n1451_003:0123b03": "宰殺物命麼。你居華堂大廈。還覺還當麼。你羅綺千",
    "X73n1451_003:0123b04": "箱。還覺衣不蓋身者麼。你鞭撻奴婢。還覺無慈悲麼。",
    "X73n1451_003:0123b05": "這裏若覺得快時。設使墮在地獄。亦須早出頭來。古",
    "X73n1451_003:0123b06": "人謂之。不愁念起。唯恐覺遲。起即是病。覺即是藥。常",
    "X73n1451_003:0123b07": "以此藥。而治此病。如水救火。即時而滅。昔溈山問中",
    "X73n1451_003:0123b08": "邑和尚。如何是佛性義。邑云。我為你說箇喻。如一間",
    "X73n1451_003:0123b09": "屋。周回六窻。中間繫一獼猴。東窻喚。東邊應。西窻喚。",
    "X73n1451_003:0123b10": "西邊應。如是六窻俱喚。六窻俱應。溈山又問。忽然獼",
    "X73n1451_003:0123b11": "猴睡著時如何。邑下禪床擒住云。狌狌我與你相見。",
    "X73n1451_003:0123b12": "諸有智者。以譬喻得解。六窻者。六根門頭也。獼猴者。",
    "X73n1451_003:0123b13": "一精明性也。佛云。本是一精明。分為六和合。只是者",
    "X73n1451_003:0123b14": "箇獼猴。時中合惺惺處。却不能了了地惺惺。時中□",
    "X73n1451_003:0123b15": "□□處。却不能齁齁地瞌睡。諸人若也未會。更聽□",
    "X73n1451_003:0123b16": "□。人人有箇老獼猴。暮四朝三卒未休。喚著便能□",
    "X73n1451_003:0123b17": "□處。八花碍上輥金毬。",
    "X73n1451_003:0123b18": "上堂。□宵燈燭鬪熒煌。幸馬縱橫徹曉忙。倒底不知",
    "X73n1451_003:0123b19": "燈是火。區區幾箇解回光。若論此事。正如上元夜燈",
    "X73n1451_003:0123b20": "毬相似。玲瓏八面。花光互分。一點靈明。通身不昧。高",
    "X73n1451_003:0123b21": "低普照。前後無差。從來佛手不能遮。任是劫風吹不",
    "X73n1451_003:0123b22": "滅。直得馬行街上。四時春色盈門。豐樂樓前。半夜歌",
    "X73n1451_003:0123b23": "聲聒耳。處處祖師鼻孔。眾生日用不知。頭頭古佛眼",
    "X73n1451_003:0123b24": "睛。幾箇閙中瞥地。是故。諸佛出世。傳此一燈。祖師西",
    "X73n1451_003:0123c01": "來。亦傳此一燈。從一燈傳百千燈。光明無盡。所以道。",
    "X73n1451_003:0123c02": "佛法無人說。雖慧不能了。譬如暗中寶。無燈不可見。",
    "X73n1451_003:0123c03": "寶者。是一切眾生心也。暗者。一切眾生惱煩也。燈者。",
    "X73n1451_003:0123c04": "一切善知識說法也。迺至一大藏教。五千四十八卷。",
    "X73n1451_003:0123c05": "皆是與人為燈為燭。德山入門便棒。臨際入門便喝。",
    "X73n1451_003:0123c06": "亦是與諸人為燈為燭。趙州庭栢。靈雲桃花。亦是與",
    "X73n1451_003:0123c07": "諸人為燈為燭。敢問諸人。百千萬億燈。既從此一燈",
    "X73n1451_003:0123c08": "出。且道。此一燈。自何而得。舉拂子云。還會麼。明明一",
    "X73n1451_003:0123c09": "點無遮障。大地山河莫覆藏。",
    "X73n1451_003:0123c10": "檀越請上堂。靈羊挂角時。箇事絕毫釐。既能通一線。",
    "X73n1451_003:0123c11": "方便有高低。靈山會上。五十餘年。將無作有。不遇知",
    "X73n1451_003:0123c12": "音。少室峯前。一坐九年。以東為西。罕逢同道。自此南",
    "X73n1451_003:0123c13": "宗□□□代兒孫。白日青天。唱九作十。神而明之。只",
    "X73n1451_003:0123c14": "要□□□□入處。不見昔日長慶稜道者。往雪峯玄",
    "X73n1451_003:0123c15": "沙□□。平生破七箇蒲團。並無所得。一日因堂中捲",
    "X73n1451_003:0123c16": "簾。忽然大悟。有投機頌云。也大差也大差。捲起簾來",
    "X73n1451_003:0123c17": "見天下。有人問我解何宗。拈起拂子驀口打。諸人每",
    "X73n1451_003:0123c18": "日聞聲見色。觸目覩對。因甚麼不悟。良由見不超色。",
    "X73n1451_003:0123c19": "聽不出聲。墮在見聞。飜成影事。遂以拂子擊禪床。還",
    "X73n1451_003:0123c20": "聞麼。只為分明極。飜令所得遲。復云。諸佛為眾生說",
    "X73n1451_003:0123c21": "法。先談苦空。談苦者。為見眾生認苦為樂。談空者。破",
    "X73n1451_003:0123c22": "一切眾生堅執之心。昔日優闐王。問賓頭盧尊者曰。",
    "X73n1451_003:0123c23": "佛法切急處。願乞垂示。尊者曰。譬如一男子行於曠",
    "X73n1451_003:0123c24": "野。被六牙白象所逐。其人見一枯井。井畔有樹。樹上",
    "X73n1451_003:0124a01": "有藤。垂於井中。其人以手攀藤。懸身於井上。下有三",
    "X73n1451_003:0124a02": "毒龍四毒蛇。上有黑白二鼠。更互咬藤。又有諸毒蜂",
    "X73n1451_003:0124a03": "螫。其人時復得蜜一點兩點。滴在男子口中。因喫其",
    "X73n1451_003:0124a04": "蜜。遂忘其苦。尊者問王曰。此人。苦多樂多。王曰。此人",
    "X73n1451_003:0124a05": "都是苦相。安有樂也。尊者曰。諸有智者。以譬喻得解。",
    "X73n1451_003:0124a06": "大象者。無常也。四虵者。四大也。三毒龍者。三塗也。諸",
    "X73n1451_003:0124a07": "蜂者。苦相也。藤者。命根也。蜜者。五欲樂也。黑白鼠者。",
    "X73n1451_003:0124a08": "晝夜也。大王聞之。忽然有醒。又僧問龍牙。二鼠侵藤",
    "X73n1451_003:0124a09": "時如何。牙云。須有隱身處始得。僧云。如何是隱身處。",
    "X73n1451_003:0124a10": "牙云。還見儂家麼。師云。若向這裏。會得龍牙意。便可",
    "X73n1451_003:0124a11": "打破五欲蜂窠。吞却無常大象。出生入死。更無障礙。",
    "X73n1451_003:0124a12": "□或未然。莫因三寸舌。辜負百年身。復拈云。二鼠侵",
    "X73n1451_003:0124a13": "藤真百苦。四蛇圍井過千憂。忽然我斷藤根子。道是",
    "X73n1451_003:0124a14": "千休與萬休。諸人還知有一人。寒暑不能推遷。造化",
    "X73n1451_003:0124a15": "不能移易。口吞劫火。腹貯風輪。當在動用中。動用中",
    "X73n1451_003:0124a16": "尋渠不得。且道。渠是誰。良久云。從來雖共住。畢竟不",
    "X73n1451_003:0124a17": "知名。",
    "X73n1451_003:0124a18": "道友過江州請上堂。昔日仰山問僧。甚處來。僧云。廬",
    "X73n1451_003:0124a19": "山。曾到五老峯麼。僧云。不曾到。仰山云。上座不曾遊",
    "X73n1451_003:0124a20": "山。雲門道。此語皆為慈悲之故。有落草之談。古人從",
    "X73n1451_003:0124a21": "苗辨地。因語識人。即且止。諸人曾遊五老峯麼。師笑",
    "X73n1451_003:0124a22": "云。又恁麼云也。識得廬山五老峯。箇中何地不相逢。",
    "X73n1451_003:0124a23": "舌頭無骨隨人轉。熨斗煎茶銚不同。表之今日作齋。",
    "X73n1451_003:0124a24": "其實無它。近有廬山之行。要與諸道友一飯相別。然",
    "X73n1451_003:0124b01": "則道人分上。一聚一散。有何間然。在世諦中。豈無依",
    "X73n1451_003:0124b02": "戀。況表之身心純熟。道義不忘。念茲在茲。摸索釋迦",
    "X73n1451_003:0124b03": "老子鼻孔。或坐或臥。體究達磨祖師眼睛。更能於做",
    "X73n1451_003:0124b04": "官之處。種種方便。外護法門。現宰官身。行菩薩行。當",
    "X73n1451_003:0124b05": "淺斟低唱之際。正好善用殺人刀。臨敲枷打鎻之時。",
    "X73n1451_003:0124b06": "却須拈出活人劒。與一切人。解粘去縳。與一切人。抽",
    "X73n1451_003:0124b07": "釘㧞楔。未發心者。勸渠發心。未知有者。令他知有。可",
    "X73n1451_003:0124b08": "謂因風吹火。用力不多。涅槃生死是空花。隨順眾緣",
    "X73n1451_003:0124b09": "無罣礙。慧林也有箇末後句。却請諸人靜却耳根。向",
    "X73n1451_003:0124b10": "鼻孔裏薦取。良久云。溪頭楊柳未堪折。嶺上寒梅已",
    "X73n1451_003:0124b11": "過時。欲贈行人無所有。為君拈出歲寒枝。遂拈拄杖",
    "X73n1451_003:0124b12": "云。還會麼。撥開王老峯前路。放出三峽橋底雲。",
    "X73n1451_003:0124b13": "檀越請上堂。祖師心印沒遮藏。一句臨時要廝當。莫",
    "X73n1451_003:0124b14": "謂座間人不識。台星烱烱照虗堂。法無凝滯。道本隨",
    "X73n1451_003:0124b15": "緣。應現千差。殊途一致。觸物皆妙。敵體全真。與世推",
    "X73n1451_003:0124b16": "移。隨宜運用。一切文字。治生產業。皆與實相不相違",
    "X73n1451_003:0124b17": "背。如是則方能回首塵勞。示現宰官。作諸佛事。刀頭",
    "X73n1451_003:0124b18": "劒刃。運大悲光。握筆援毫。區分死活。成就王業。毗贊",
    "X73n1451_003:0124b19": "太平。萬變施為。無非這箇。還會麼。良久云。一點靈光",
    "X73n1451_003:0124b20": "發照時。山河石壁無遮障。復云。昔日僧問雲門。一切",
    "X73n1451_003:0124b21": "智通無障礙時如何。門云。掃地潑水相公來。諸人還",
    "X73n1451_003:0124b22": "會麼。欲識佛性義。當觀時節因緣。時節若至。其理自",
    "X73n1451_003:0124b23": "彰。況當春光爛熳。膏雨頻霑。眼界無塵。禪門肅靜。不",
    "X73n1451_003:0124b24": "用掃地潑水。相公釣斾光臨。傾蓋相逢。且道。是何道",
    "X73n1451_003:0124c01": "理。若向這裏薦得。古釋迦不前。新彌勒不後。人人胸",
    "X73n1451_003:0124c02": "題卍字。各各項佩圓光。不假薰修。從來具足。還會麼。",
    "X73n1451_003:0124c03": "掃地潑水相公來。人人明鏡桂高臺。碧油幢下呵呵",
    "X73n1451_003:0124c04": "笑。青眼何妨特地開。",
    "X73n1451_003:0124c05": "檀越作炙茄齋請上堂。若據本分事中。說箇什麼事",
    "X73n1451_003:0124c06": "即得。便道人人具足。正是眉上畵眉。更言箇箇圓成。",
    "X73n1451_003:0124c07": "何異眼中著屑。總不恁麼。又作麼生。三寸舌頭無用",
    "X73n1451_003:0124c08": "處。一雙空手不成拳。復微笑云。昔日天台山國清寺",
    "X73n1451_003:0124c09": "炙茄次。寒山子拈茄串。於典座背上拍一下。典座乃",
    "X73n1451_003:0124c10": "回頭。寒山竪起串云。你且道。費却我多少油醬。師云。",
    "X73n1451_003:0124c11": "當時金沙不辨。玉石難分。自古至今。費油費醬。先聖",
    "X73n1451_003:0124c12": "莫不頭頭漏泄。處處打開。又布袋和尚。或在十字街",
    "X73n1451_003:0124c13": "頭。三叉路口。驀去人背上拍一下。纔回頭。展手云。乞",
    "X73n1451_003:0124c14": "我一文錢。師云。且道。寒山布袋意在於何。還會麼。寒",
    "X73n1451_003:0124c15": "山癡裏放姧。布袋閙中打鬨。眾生業識茫茫。幾箇眼",
    "X73n1451_003:0124c16": "睛定動。要知祖師妙門。畢竟不離日用。乃竪起拂子",
    "X73n1451_003:0124c17": "云。天時炎熱。伏惟珍重。",
    "X73n1451_003:0124c18": "高觀察請上堂。山僧早來也恁麼說。諸人早來也恁",
    "X73n1451_003:0124c19": "麼聞。如今山僧又恁麼說。諸人又恁麼聞。始知說無",
    "X73n1451_003:0124c20": "別說。聞垂別聞。亘古亘今。恒恒如是。上至諸佛祖師",
    "X73n1451_003:0124c21": "悟此理。不曾添一絲毫。下至六道四生迷此理。不曾",
    "X73n1451_003:0124c22": "減一絲毫。無添減處。便是諸人本地風光。脚跟下事。",
    "X73n1451_003:0124c23": "□□□巖問洞山。甚處來。山云。荊南來。巖云。觀察使",
    "X73n1451_003:0124c24": "姓什麼。山云。不得姓。巖云。名什麼。山云。不得名。巖云。",
    "X73n1451_003:0125a01": "還理事也無。山云。他自有廊幕在。巖云。還出入也無。",
    "X73n1451_003:0125a02": "山云。不出入。巖云。豈不出入。山拂袖出云。巖來日下",
    "X73n1451_003:0125a03": "堂中。昨日問話僧在麼。洞山便出。巖云。某昨日錯對",
    "X73n1451_003:0125a04": "一轉語。夜來睡臥不安。請上座別一轉語。巖却問。還",
    "X73n1451_003:0125a05": "出入麼。洞山別云。太尊貴生。巖遂喜云。三十年住山。",
    "X73n1451_003:0125a06": "今日方遇知音。遂請洞山過夏。師云。古人恁麼說話。",
    "X73n1451_003:0125a07": "可謂暗中有明。奇特中奇特。偏中有正。尊貴中尊貴。",
    "X73n1451_003:0125a08": "然雖如是。若到德山臨際面前。即不恁麼。有時問在",
    "X73n1451_003:0125a09": "答處。有時答在問處。有時答不在問處。有時問不在",
    "X73n1451_003:0125a10": "答處。你若擬議。老僧在你脚底。忽有人問山僧觀察",
    "X73n1451_003:0125a11": "姓什麼。但向他道。有耳者皆聞。名什麼。老僧口門窄。",
    "X73n1451_003:0125a12": "管事也無。管事。出入也無。出入。尊貴麼。尊貴。為什麼",
    "X73n1451_003:0125a13": "如此。莫恠渠儂多意氣。他家曾踏上頭關。",
    "X73n1451_003:0125a14": "檀越薦小兒請上堂。擊鼓三通絕是非。本來無悟亦",
    "X73n1451_003:0125a15": "無迷。山僧不是多唇吻。謾把空拳嚇小兒。遂舉拳云。",
    "X73n1451_003:0125a16": "還會麼。這裏不會。不免為蛇畫足去也。記得昔日僧",
    "X73n1451_003:0125a17": "問趙州。初生孩子。還具六識也無。州云。急水上打毬",
    "X73n1451_003:0125a18": "子。僧不會。馳此語問投子。急水上打毬子。意旨如何。",
    "X73n1451_003:0125a19": "子云。念念不停流。諸人要會生死路頭麼。如門開相",
    "X73n1451_003:0125a20": "似。更無凝滯。須會趙州投子之語。只如保承奉。向五",
    "X73n1451_003:0125a21": "欲波中。六年之內。打這一隻毬子。不妨手親眼辦。令",
    "X73n1451_003:0125a22": "人可愛。忽然照顧不著。打落水底。且道。這毬子打落。",
    "X73n1451_003:0125a23": "向什麼處去也。若覷得破。彭祖不為壽。殤子不為夭。",
    "X73n1451_003:0125a24": "太山不為高。秋毫不為小。其或未然。更為諸人添箇",
    "X73n1451_003:0125b01": "注脚。朝日忙忙打箇毬。生來念念不停流。若知落處",
    "X73n1451_003:0125b02": "無蹤跡。始會雲門六不收。",
    "X73n1451_003:0125b03": "檀越請上堂。佛佛未甞演說。祖祖皆云密傳。聖解難",
    "X73n1451_003:0125b04": "思□心莫測。先天後地。隨成壞以常存。入死出生。任",
    "X73n1451_003:0125b05": "去來而不變。了知眾生本來成佛。如印印空。更無痕",
    "X73n1451_003:0125b06": "跡。是以道。靈臺不磨而自瑩。真源不決而自流。妙花",
    "X73n1451_003:0125b07": "不植而自生。玄機不撥而自轉。敢問諸人。作麼生說",
    "X73n1451_003:0125b08": "箇不撥而自轉底道理。良久云。玉犬吠開天際月。鐵",
    "X73n1451_003:0125b09": "牛耕斷嶺頭雲。師復云。靈雲和尚。參見大溈云。三十",
    "X73n1451_003:0125b10": "年中。如蚊子上鐵牛。都無下觜處。一日下山見桃花。",
    "X73n1451_003:0125b11": "忽然瞥地。有頌云。三十年來尋劒客。幾回葉落又抽",
    "X73n1451_003:0125b12": "枝。自從一見桃花後。直至而今更不疑。玄沙云。諦當",
    "X73n1451_003:0125b13": "甚諦當。敢保老兄未徹在。師云。且道。那裏是靈雲未",
    "X73n1451_003:0125b14": "徹處。頂門具眼底。舉著便知。腦後安眉者。猶懷罔措。",
    "X73n1451_003:0125b15": "還會麼。三十年來信脚行。一朝跳過是非坑。桃花歲",
    "X73n1451_003:0125b16": "歲隨流水。一任傍人把路爭。",
    "X73n1451_003:0125b17": "檀越請上堂。雲籠大野。迦葉攢眉。雨洒長天。空生下",
    "X73n1451_003:0125b18": "淚。處處皆明實相。頭頭盡露真心。無一法從外而來。",
    "X73n1451_003:0125b19": "盡是箇中流出。不見道。風動心搖樹。雲生性起塵。不",
    "X73n1451_003:0125b20": "明今日事。昧却本來人。僧問芙蓉和尚。本來人還成",
    "X73n1451_003:0125b21": "佛也無。芙蓉云。你道。虗空解煩惱也無。僧云。不解煩",
    "X73n1451_003:0125b22": "惱。芙蓉云。本來人不解成佛。師云。恁麼會得。方知本",
    "X73n1451_003:0125b23": "無生滅。亦無去來。亦無是非。亦無動靜。但恁麼信去。",
    "X73n1451_003:0125b24": "久久之間。自然光明透漏。圓練。今日本欲移厨就家。",
    "X73n1451_003:0125c01": "供養大眾。追悼夫人。適倬風雨所隔。不遂推意。據出",
    "X73n1451_003:0125c02": "僧所見。來此修崇。更且殊勝者。有長者名曰妙善。請",
    "X73n1451_003:0125c03": "佛及僧。歸家供養。佛遂許之。於是。長者嚴淨廳堂。掃",
    "X73n1451_003:0125c04": "洒道路。其子問曰。以何因緣。嚴淨道路。父云。我欲請",
    "X73n1451_003:0125c05": "佛來家供養。子曰。供養瞿曇。意圖何事。父云。汝不聞。",
    "X73n1451_003:0125c06": "如來出世。是大福田。我欲於中而下種子。子曰。譬如",
    "X73n1451_003:0125c07": "世間良田。人若耕種。取田就種。將種就田。父云。田不",
    "X73n1451_003:0125c08": "可移。種子可往。子曰。若請世尊來就我供。必須遠涉",
    "X73n1451_003:0125c09": "程途。辛勤往返。未來世中。縱獲福德。受福之時。亦須",
    "X73n1451_003:0125c10": "辛苦。不若令佛及眾。坐受供養。使我獲福亦復如是。",
    "X73n1451_003:0125c11": "時長者。如子之言。詣彼供養。佛讚嘆云。父知供養。子",
    "X73n1451_003:0125c12": "善分別。爾時世尊即說偈言。田不可往。種子自來。未",
    "X73n1451_003:0125c13": "來世中。獲福如是。團練來此修設。正依經語。使我一",
    "X73n1451_003:0125c14": "眾。三條椽下。自在展鉢開單。十字街頭。更不拖泥帶",
    "X73n1451_003:0125c15": "水。因既如是。果亦復然。不獨使夫人承此善因。人間",
    "X73n1451_003:0125c16": "天上。坐享如意。亦使團練此世他生。坐享安逸。坐享",
    "X73n1451_003:0125c17": "富貴。坐進此道。坐地成佛。",
    "X73n1451_003:0125c18": "檀越請上堂。若據本分相見。眨上眉毛。蹉過久矣。且",
    "X73n1451_003:0125c19": "如釋迦掩室。已涉繁詞。居士默然。囊錐已露。須信道。",
    "X73n1451_003:0125c20": "恁麼也不得。不恁麼也不得。恁麼不恁麼總不得。若",
    "X73n1451_003:0125c21": "向箇裏轉得過來。便乃拽轉祖師鼻孔。不歷古佛階",
    "X73n1451_003:0125c22": "梯。向函蓋乾坤處。隨波逐浪。向隨波逐浪處。却能截",
    "X73n1451_003:0125c23": "斷眾流。然雖如是。且道。舉一明三一句。作麼生道。良",
    "X73n1451_003:0125c24": "久云。東山水上行。師復云。昔日西天南印土香至王。",
    "X73n1451_003:0126a01": "生三子。一名月淨多羅。次曰功德多羅。三名菩提達",
    "X73n1451_003:0126a02": "磨。即二十八祖也。王一日請二十七祖般若多羅齋。",
    "X73n1451_003:0126a03": "深加敬重。儭一寶珠。尊者持珠。問三太子。此珠如何。",
    "X73n1451_003:0126a04": "月淨多羅云。此珠無價。於諸寶中。最為第一。功德多",
    "X73n1451_003:0126a05": "羅云。此珠。父王愛惜。非尊者有道。孰肯施之。般若多",
    "X73n1451_003:0126a06": "羅。復問菩提達磨。此珠如何。達磨云。此是世珠。未足",
    "X73n1451_003:0126a07": "為貴。於諸寶中。心珠為貴。珠不自珠。要假心珠而辨",
    "X73n1451_003:0126a08": "□珠。尊者知是法器。後化出家。師云。諸人每日辨金",
    "X73n1451_003:0126a09": "玉別珠珍。若無自寶。將何鑑照。所以道。從門入者不",
    "X73n1451_003:0126a10": "是家珍。若識家珍。一生受用不盡。廼至給濟孤露。饒",
    "X73n1451_003:0126a11": "益有情。皆從此寶中流出。諸人要見麼。諸公不是不",
    "X73n1451_003:0126a12": "將來。山僧豈是不拈出。",
    "X73n1451_003:0126a13": "道友煎笋請上堂。道源不遠。性海非遙。但向己求。莫",
    "X73n1451_003:0126a14": "從他覔。覔亦不得。得亦不真。修是他心。不如自性。自",
    "X73n1451_003:0126a15": "性清淨。即是法身。無一法從外而來。盡向自己胸襟",
    "X73n1451_003:0126a16": "流出。不見。清源和尚問石頭。汝從什麼處來。頭云。從",
    "X73n1451_003:0126a17": "曹溪來。思云。汝到曹溪。得箇什麼。頭云。未到曹溪亦",
    "X73n1451_003:0126a18": "不失。思云。既不失。何用更到曹溪。頭云。若不到。爭知",
    "X73n1451_003:0126a19": "不失。思舉起拂子云。曹溪還有這箇麼。頭云。非但曹",
    "X73n1451_003:0126a20": "溪。西天亦無。思云。汝曾到西天否。頭云。若到即有也。",
    "X73n1451_003:0126a21": "思云。眾角雖多。一麟足矣。師云。此謂之胸襟流出。本",
    "X73n1451_003:0126a22": "分相見。今日蓋居士煎笋。供養大眾。憶得趙州和尚。",
    "X73n1451_003:0126a23": "路逢凌行婆問。向什麼處去。婆云。偷趙州笋去。州云。",
    "X73n1451_003:0126a24": "忽遇趙州時如何。婆子便掌一下。趙州便歸院。雪竇",
    "X73n1451_003:0126b01": "道。好掌。更下兩掌。也無勘處。師復云。無勘婆子處。無",
    "X73n1451_003:0126b02": "勘趙州處。慧林今日因齋慶讚。為諸人點破。婆子無",
    "X73n1451_003:0126b03": "心偷笋。惡名已播叢林。趙州有失關防。閙裏遭他毒",
    "X73n1451_003:0126b04": "手。然雖如是。落便宜是得便宜。",
    "X73n1451_003:0126b05": "施主薦亡請上堂。生時水是氷。死時氷是水。若知無",
    "X73n1451_003:0126b06": "去來。只此兩般是。便能於茲曉了。必定跳出輪回。其",
    "X73n1451_003:0126b07": "或未然。且在金蜂窠裏。師復云。一切眾生。無量劫來。",
    "X73n1451_003:0126b08": "妄想顛倒。於無生滅中。妄見生滅。殊不知。生死涅槃。",
    "X73n1451_003:0126b09": "猶如昨夢。如昨夢故。當知生死與涅槃。無起無滅。其",
    "X73n1451_003:0126b10": "所證者。無得無失。又如病目人見空中花。空實無花。",
    "X73n1451_003:0126b11": "病者妄執。記得古人道。識得衣中寶。無明醉自醒。百",
    "X73n1451_003:0126b12": "骸俱潰散。一物鎮長靈。遂拈拄杖云。拄杖子不可靈",
    "X73n1451_003:0126b13": "也。又舉拂子云。拂子不可靈也。諸仁者。如今百骸未",
    "X73n1451_003:0126b14": "散。六根完具時。便要認得箇靈底一物。諸人若無此",
    "X73n1451_003:0126b15": "物。十二時中。將什麼拈匙把筯。及動轉施為。諸人若",
    "X73n1451_003:0126b16": "無此物。即今將什麼聞法。臨際喚做無位真人。六祖",
    "X73n1451_003:0126b17": "呼為本來面目。石頭名為菴中不死人。洞山指作家",
    "X73n1451_003:0126b18": "中不老者。譬如大海之水。通貫百川。在江曰江水。在",
    "X73n1451_003:0126b19": "河曰河水。及到通宗會源處。雲霞消散時。又且喚做",
    "X73n1451_003:0126b20": "什麼。要知端的□。問取虗空。",
    "X73n1451_003:0126b21": "顧大夫為妻懷□請上堂。般若無知。無所不知。般若",
    "X73n1451_003:0126b22": "無見。無所不見。無知之知。是為真知。無見之見。是為",
    "X73n1451_003:0126b23": "真見。昔僧問智門。如何是般若體。門云。蚌含明月。又",
    "X73n1451_003:0126b24": "問。如何是般若用。門云。兔子懷胎　師乃云。兔子懷",
    "X73n1451_003:0126c01": "胎。蚌含明月。乘時正在中秋節。一顆明珠轉玉盤。徹",
    "X73n1451_003:0126c02": "底無瑕光皎潔。",
    "X73n1451_003:0126c03": "檀越請上堂。紅日三竿高枕處。黃粮一鉢飽齋時。分",
    "X73n1451_003:0126c04": "明千聖排肩立。不肯承當過在誰。人人是佛。眾生日",
    "X73n1451_003:0126c05": "用不知。各各圓成。幾箇閙中瞥地。只為迷己逐物。執",
    "X73n1451_003:0126c06": "妄為真。從來蹭蹬覺虗行。多年枉作風塵客。致使家",
    "X73n1451_003:0126c07": "中至寶。拋離向五蘊山頭。衣下明珠。流落在三塗路",
    "X73n1451_003:0126c08": "上。甘心乞丐。枉受貧窮。若能一念自回光。始見千生",
    "X73n1451_003:0126c09": "真面目。復拈起拂子云。會麼。良久云。不覩雲中鴈。焉",
    "X73n1451_003:0126c10": "知沙塞寒。復云。達磨西來。單傳心印。不立文字。直指",
    "X73n1451_003:0126c11": "人心。見性成佛。諸人還見性也未。此性。上至諸佛。下",
    "X73n1451_003:0126c12": "至凡夫。蠢動含靈。平等無異。譬如礦中金。石中玉。木",
    "X73n1451_003:0126c13": "中火。地中水。若無善巧方便。此金此玉。此火此水。終",
    "X73n1451_003:0126c14": "不能出。又如琴瑟箜篌。琵琶[竺-二+秦]笋。雖有妙音。若無妙",
    "X73n1451_003:0126c15": "指。終不能發。是知。指不妙則五音不成。智不巧則一",
    "X73n1451_003:0126c16": "心不現。若能於此一念回光。如夢覺人。了無所得。又",
    "X73n1451_003:0126c17": "如磨鏡。垢盡明現。一切眾生。不能直下明心見性者。",
    "X73n1451_003:0126c18": "良由無始時來。顛倒妄想。障閉心光。昔有汾陽和尚。",
    "X73n1451_003:0126c19": "凡見僧來。便云莫妄想。凡有所問。皆云莫妄想。院主",
    "X73n1451_003:0126c20": "云。人傳和尚佛法。只有一句子。今後休得也。自後汾",
    "X73n1451_003:0126c21": "陽。凡見人來。只云休得也。師云。古人不欲學者所聞",
    "X73n1451_003:0126c22": "勝如所得。故言不敢華。解不敢作。直截向你道。莫妄",
    "X73n1451_003:0126c23": "想休得也。諸人還休得也未。諸人每日開眼至合眼。",
    "X73n1451_003:0126c24": "所作所為。無非妄想。至於睡夢之中。亦是妄想。妄想",
    "X73n1451_003:0127a01": "一起。顛倒萬端。開塵勞門。迷清淨界。若能識得妄想",
    "X73n1451_003:0127a02": "根源。直下休歇去。上無佛求。下無魔怖。中無生戀。亦",
    "X73n1451_003:0127a03": "無死畏。便是清淨本源。天真妙道。若不識妄想根源。",
    "X73n1451_003:0127a04": "輪回三界。汩沒四生。出此入彼。未有休息。山僧自來",
    "X73n1451_003:0127a05": "多口。今朝狹路相逢。普勸諸人。記取汾陽一段因緣。",
    "X73n1451_003:0127a06": "誦取慧林兩首拙偈。可以向人天路上。做得箇小歇",
    "X73n1451_003:0127a07": "場。願世世生生常同法會。偈云。莫妄想好參詳。不知",
    "X73n1451_003:0127a08": "終日為誰忙。若知忙裏真消息。一朵蓮花生沸湯。休",
    "X73n1451_003:0127a09": "得也便好休。百年浮幻水中漚。自家屋裏天真佛。切",
    "X73n1451_003:0127a10": "忌區區向外求。",
    "X73n1451_003:0127a11": "檀越請上堂。師云。祖師心印沒多般。悟得無勞指一",
    "X73n1451_003:0127a12": "彈。剔起眉毛如不薦。春風依舊著人寒。若論此事。譬",
    "X73n1451_003:0127a13": "如三春時雨。高下普霑。萬紫千紅。悉皆蒙潤。葡萄得",
    "X73n1451_003:0127a14": "之酸。甘草得之甜。黃連得之苦。生薑得之辣。非雨有",
    "X73n1451_003:0127a15": "酸甜苦辣之味。皆是根氣所受不同故也。般若之法。",
    "X73n1451_003:0127a16": "亦復如是。如來一音演說法。眾生隨類各得解。或得",
    "X73n1451_003:0127a17": "之為諸佛。或得之為菩薩。或得之為聲聞。或得之為",
    "X73n1451_003:0127a18": "緣覺。或得之為凡夫。其實皆一法也。不見。讓和尚為",
    "X73n1451_003:0127a19": "馬大師曰。汝學心地。猶如下種。我說法要。譬若春澤。",
    "X73n1451_003:0127a20": "因緣會遇。當得見道。然雖如是。且道。無陰陽田地上。",
    "X73n1451_003:0127a21": "生得箇甚麼。良久云。炳若丹青明似日。箇中誰敢錯",
    "X73n1451_003:0127a22": "商量。師復云。適來智海禪師。勸相公道。須是捉獲六",
    "X73n1451_003:0127a23": "賊。方可一心安穩。誠哉是言。試問諸人。還識者六箇",
    "X73n1451_003:0127a24": "賊麼。若識不破。終日被他劫掠家寶。損耗法財。且道。",
    "X73n1451_003:0127b01": "這六箇賊。如何可捉。須是執智慧刀。被堅固鎧。張勇",
    "X73n1451_003:0127b02": "猛弓。駕精進箭。向五蘊山下。生死岸頭。法鼓一鳴。便",
    "X73n1451_003:0127b03": "見草賊大敗。恁麼捉賊。猶費力在。慧林道。一群六箇",
    "X73n1451_003:0127b04": "賊。生生欺殺人。我今識汝也。不共你相親。你若不服",
    "X73n1451_003:0127b05": "我。我則到處說。教人盡識汝。遣汝行路絕。你若背服",
    "X73n1451_003:0127b06": "我。我則不分別。共你一處住。同證無生滅。恁麼明得。",
    "X73n1451_003:0127b07": "方知魔即佛也。佛即魔也。魔佛不二。生死界空。記得",
    "X73n1451_003:0127b08": "于頔相公。參見紫玉和尚。便問。如何是佛。玉召相公。",
    "X73n1451_003:0127b09": "公應喏。玉云。更莫別求。後藥山知得云。大小大于頔",
    "X73n1451_003:0127b10": "相公。噫可惜。生埋紫玉山下。相公聞得。乃往見藥山。",
    "X73n1451_003:0127b11": "公便問。如何是佛。藥山召相云。公應喏。山云。是什麼。",
    "X73n1451_003:0127b12": "相公大悟。師復云。藥山紫玉。雖則慈悲之故。翻成落",
    "X73n1451_003:0127b13": "草之談。流布叢林。未免挂人唇齒。忽若相公今日問",
    "X73n1451_003:0127b14": "慧林如何是佛。山僧只向他道。忠孝一心清似水。功",
    "X73n1451_003:0127b15": "名千古重如山。碧幢紅斾照春色。羸得高堂白晝閑。",
    "X73n1451_003:0127b16": "莘王生日請陞座。師云。佛身無相。染淨皆空。妙體湛",
    "X73n1451_003:0127b17": "然。悟迷俱妄。蓋為慈悲之故。從大悲願力。示現受生。",
    "X73n1451_003:0127b18": "直得一手指天。一手指地。周行七步。目顧四方。大用",
    "X73n1451_003:0127b19": "現前。作獅子吼。便道。我降生時。見百億微塵剎土眾",
    "X73n1451_003:0127b20": "生。同時降生。我成道時。見百億微塵剎土眾生。同時",
    "X73n1451_003:0127b21": "成道。或現帝釋身。或現大自在天身。或現長者身。或",
    "X73n1451_003:0127b22": "現居士身。或現小王身。所謂處處真。處處真。塵塵盡",
    "X73n1451_003:0127b23": "是本來人。雖然如是。正當今日。節角一句。作麼生道。",
    "X73n1451_003:0127b24": "良久云。天上碧桃和露種。日邊紅杏倚雲栽。師復云。",
    "X73n1451_003:0127c01": "記得昔日趙州在方丈坐。侍者報大王來。趙州下禪",
    "X73n1451_003:0127c02": "床叉手云。大王萬福。侍者云。未至。方且來報。州云。又",
    "X73n1451_003:0127c03": "道來也。師云。看。他古人見地明白。受用處不妨省力。",
    "X73n1451_003:0127c04": "學者麤心。多是對面蹉過。諸人若向這裏會得。莘國",
    "X73n1451_003:0127c05": "大王。不離府地。常見慧林。慧林不下禪床。常與大王",
    "X73n1451_003:0127c06": "相見。所以道。定光金地遙招手。智者江陵暗點頭。其",
    "X73n1451_003:0127c07": "或未然。山僧拙頌。用祝大王之壽。洞中春色四時好。",
    "X73n1451_003:0127c08": "雲外峯巒一[打-丁+羕]高。用祝賢王龜鶴筭。年年洗眼看蟠",
    "X73n1451_003:0127c09": "桃。以拂子擊禪床。下座。",
    "X73n1451_003:0127c10": "閉爐陞座。師云。纔見開爐又閉爐。寒來暑往只須㬰。",
    "X73n1451_003:0127c11": "庭前殘雪方消盡。嶺上春雲已卷舒。滿目更無心外",
    "X73n1451_003:0127c12": "法。幾人曾悟髻中珠。祖師莫不叮嚀語。自是時人見",
    "X73n1451_003:0127c13": "處麤。祖師之道。惟證方知。苟非其人。翻成戲論。所以",
    "X73n1451_003:0127c14": "佛法以無心為宗。無門為法門。無門之門。直須得入。",
    "X73n1451_003:0127c15": "無心之心。要在妙悟。是故。花紅柳綠。無非清淨法身。",
    "X73n1451_003:0127c16": "鼓響鍾鳴。盡是廣長舌相。堂堂門戶。進步者稀。歷歷",
    "X73n1451_003:0127c17": "音聲。善聽者少。祖不云乎。應耳時若幽谷。大小音聲",
    "X73n1451_003:0127c18": "無不足。十方鍾鼓一時鳴。靈光韻韻常相續。師以拂",
    "X73n1451_003:0127c19": "子擊禪床云。還聞麼。圓通問大啟。何事隔雲泥。",
    "X73n1451_003:0127c20": "檀越請陞座。師云。壁立萬仞。脚跟下踏轉生死輪。坐",
    "X73n1451_003:0127c21": "斷千差。頂門上拶出金剛眼。明如皎日。快似吹毛。離",
    "X73n1451_003:0127c22": "見絕聞。當陽顯赫。然雖如是。更須知有衲僧殺活拄",
    "X73n1451_003:0127c23": "杖子始得。作麼生是衲僧殺活拄杖子。煩惱海中。用",
    "X73n1451_003:0127c24": "這拄杖子。□舟為楫。嶮惡道中。用這拄杖子。為燭為",
    "X73n1451_003:0128a01": "燈。三世諸佛。若無此拄杖子。將什麼度生。六代祖師。",
    "X73n1451_003:0128a02": "若無此拄杖子。將什麼傳法。天下老和尚。若無此拄",
    "X73n1451_003:0128a03": "杖子。將什麼驗人。諸人若無此拄杖子。將什麼上來",
    "X73n1451_003:0128a04": "下去。寺亟若無此拄杖子。將什麼致君澤民。奉親行",
    "X73n1451_003:0128a05": "孝。既各各有這拄杖子。因什麼問著時拈不出。只為",
    "X73n1451_003:0128a06": "拋離日久。埋沒時長。不肯承當。自家諱却。不見道。拈",
    "X73n1451_003:0128a07": "來放去無遮障。擊著千門萬戶開。",
    "X73n1451_003:0128a08": "上堂。歸根得旨。百草頭薦取老僧。隨照失宗。三根椽",
    "X73n1451_003:0128a09": "下照顧鼻孔。昔日僧問趙州和尚。萬法歸一。一歸何",
    "X73n1451_003:0128a10": "處。州云。我在青州作一領布衫。重七斤。有般底。聞人",
    "X73n1451_003:0128a11": "恁麼舉。便道。趙州問東答西。不存窠臼。且是辜負手",
    "X73n1451_003:0128a12": "也。且道。趙州旨趣。在什麼處。良久云。水因有月方知",
    "X73n1451_003:0128a13": "淨。天為無雲始見高。",
    "X73n1451_003:0128a14": "上堂。舉僧問弘覺禪師。僧家畢竟如何。覺云。居山好。",
    "X73n1451_003:0128a15": "僧便作禮。覺云。你作麼生會。僧云。出家人。於善惡逆",
    "X73n1451_003:0128a16": "順生死境界。如山之不動。覺便打云。辜負先聖。喪我",
    "X73n1451_003:0128a17": "兒孫。覺復問傍僧云。你作麼生會。僧云。眼不見玄黃",
    "X73n1451_003:0128a18": "之色。耳不聞絲竹之聲。覺又打云。辜負先聖。喪我兒",
    "X73n1451_003:0128a19": "孫。師云。道人行處。如火消氷。鳥道玄途。轉身有路。這",
    "X73n1451_003:0128a20": "僧若是箇漢。纔見他道作。作麼生會。但云。和尚刀耕。",
    "X73n1451_003:0128a21": "學人火種。和尚煎茶。學人掃地。若下這一轉語。直饒",
    "X73n1451_003:0128a22": "弘覺老子。門深似海。道重如山。聲色形容。不可干犯。",
    "X73n1451_003:0128a23": "也須教滿面是笑。",
    "X73n1451_003:0128a24": "上堂。舉睦州示眾。未得箇入頭處。須得箇入頭處。既",
    "X73n1451_003:0128b01": "得箇入頭處。不得辜負老僧。有僧出禮拜云。某甲終",
    "X73n1451_003:0128b02": "不敢辜負和尚。州云。早是辜負了也。師云。那裏是這",
    "X73n1451_003:0128b03": "僧辜負處。或云。這僧不合出來禮拜。只如不出禮拜。",
    "X73n1451_003:0128b04": "還是辜負耶。不是辜負耶。直饒不出。也是辜負古人。",
    "X73n1451_003:0128b05": "如何得不辜負去。到這裏。須是箇人始得。只管向識",
    "X73n1451_003:0128b06": "情上卜度。言句中計較。無有是處。還知睦州恁麼道。",
    "X73n1451_003:0128b07": "已是辜負眾人了也。諸人檢點得出麼。老婆臨死三",
    "X73n1451_003:0128b08": "回別。眼裏無筋一世貧。",
    "X73n1451_003:0128b09": "上堂。舉僧參趙州。適值趙州以衲衣盖頭而坐。僧便",
    "X73n1451_003:0128b10": "退。州云。闍梨莫道老僧不祗對。又僧問法眼。請和尚",
    "X73n1451_003:0128b11": "廣開方便。與學人入路。眼遂拍手一下。師云。諸人要",
    "X73n1451_003:0128b12": "會二尊宿意麼。譬如淨掃洒一條路。送人到家。只是",
    "X73n1451_003:0128b13": "人不肯移脚。忽然移脚時如何。慈受叟。與你提瓶挈",
    "X73n1451_003:0128b14": "鉢。",
    "X73n1451_003:0128b15": "王述古淑人請上堂。佛佛授手。惟此一機。祖祖相傳。",
    "X73n1451_003:0128b16": "只明這箇。這箇若透得輪迴息。這箇不透。則生死因。",
    "X73n1451_003:0128b17": "所以道。不省這箇意。修行徒苦辛。若向這裏。千眼頓",
    "X73n1451_003:0128b18": "開。一時照破。行也是這箇。坐也是這箇。一嗔一喜。動",
    "X73n1451_003:0128b19": "靜施為。不出這箇道理。如黃金之黃。碧天之碧。更無",
    "X73n1451_003:0128b20": "毫髮異相。然雖如是。却須知有向上一路始得。如何",
    "X73n1451_003:0128b21": "是向上一路。丈夫自有衝天志。莫向如來行處行。師",
    "X73n1451_003:0128b22": "復云。舍利弗入城。逢月上女出城。舍利弗問。向什麼",
    "X73n1451_003:0128b23": "處去。月上女云。如舍利弗恁麼去。舍利弗云。我方入",
    "X73n1451_003:0128b24": "城。汝已出城。如何說得箇舍利弗恁麼去。女曰。如來",
    "X73n1451_003:0128c01": "弟子。當依何住。舍利弗云。當依涅槃住。女云。如來弟",
    "X73n1451_003:0128c02": "子。當依大涅槃住。我如舍利弗恁麼去。師云。他家雖",
    "X73n1451_003:0128c03": "是箇女人。宛有丈夫之作。然雖如是。彼此未有衲僧",
    "X73n1451_003:0128c04": "鼻孔在。敢問諸人。那裏是未有衲僧鼻孔處。請問□",
    "X73n1451_003:0128c05": "圜悟禪師。",
    "X73n1451_003:0128c06": "寶公在塔上現相。府官請陞座。師云。毗盧寶印。處處",
    "X73n1451_003:0128c07": "全彰。金剛眼睛。頭頭漏泄。無一人而不具足。無一法",
    "X73n1451_003:0128c08": "而不圓成。百匝千重。透頂透底。所以道。淨妙法身。本",
    "X73n1451_003:0128c09": "無出沒。大悲願力。示現世間。或現宰官身。或現比丘",
    "X73n1451_003:0128c10": "身。或於一目中。流出八萬四千清淨寶眼。或於一臂",
    "X73n1451_003:0128c11": "中。分出八萬四千母陀羅臂。或於一面中。化出十二",
    "X73n1451_003:0128c12": "面殊勝之相。尋聲救苦。慈眼視人。如谷答響。似鏡現",
    "X73n1451_003:0128c13": "相。解群生倒懸之急。扶世間累卵之危。時時曲盡老",
    "X73n1451_003:0128c14": "婆心。處處要明這一著。正當恁麼時。一句作麼生道。",
    "X73n1451_003:0128c15": "獨龍峯頂無根草。散作閻浮大地春。",
    "X73n1451_003:0128c16": "佛圓寂日上堂云。大覺世尊。二千年前二月十五日。",
    "X73n1451_003:0128c17": "入般涅槃。今之弟子。每至斯辰。而生悲仰。敢問諸人。",
    "X73n1451_003:0128c18": "且道。果曾入滅耶。不曾入滅耶。若定當得。方明佛法",
    "X73n1451_003:0128c19": "旨趣。若定當不得。任是波旬也皺眉。記得唐順宗皇",
    "X73n1451_003:0128c20": "帝。問西京如滿禪師。佛從何方來。滅向何方去。既言",
    "X73n1451_003:0128c21": "長在世。只今在何處。滿云。佛從無為來。滅向無為去。",
    "X73n1451_003:0128c22": "法身等虗空。長在無心處。師云。好。諸人者。龍牙云。君",
    "X73n1451_003:0128c23": "今欲得易成佛。無念之心不較多。然雖如是。因甚僧",
    "X73n1451_003:0128c24": "問洞山。如何是佛。山云。麻三斤。僧問首山。如何是佛。",
    "X73n1451_003:0129a01": "首山云。新婦騎驢阿家牽。到者裏。如何和會。如何商",
    "X73n1451_003:0129a02": "量。聽取蔣山注脚。妙中妙玄中玄。須信壺中別有天。",
    "X73n1451_003:0129a03": "鐵樹花開春氣早。曉來風雨滿山川。",
    "X73n1451_003:0129a04": "真如上座。設水陸薦金山僧行。上堂。舉林楊和尚有",
    "X73n1451_003:0129a05": "頌曰。來年二月二。四大相拋弃。白骨散長江。免占檀",
    "X73n1451_003:0129a06": "那地。至遷化日陞座。有僧問。雲愁霧慘。大眾嗚呼。乞",
    "X73n1451_003:0129a07": "賜一言。楊垂下一足。進云。恁麼則法鏡不臨於此土。",
    "X73n1451_003:0129a08": "寶月又照於何方。楊云。非公境界。進云。漚生漚滅還",
    "X73n1451_003:0129a09": "歸水。師去師來本是常。楊喝云。臨行之際。更莫忉忉。",
    "X73n1451_003:0129a10": "収足便化。師云。且道。古人具箇什麼道理。去住自如。",
    "X73n1451_003:0129a11": "若道有箇道理。眼裏生花。若道無箇道理。花生眼裏。",
    "X73n1451_003:0129a12": "畢竟如何。師拍膝一下云。家貧未是貧。路貧愁殺人。",
    "X73n1451_003:0129a13": "前日賊至金山。慘酷如此。誠不忍聞。顯忠敏和尚。并",
    "X73n1451_003:0129a14": "堂中眾僧。例遭毒手。肝腦塗地。流血滿山。是何因緣。",
    "X73n1451_003:0129a15": "際會于此。今日真如上座。特罄衣盂。作齋追悼。願諸",
    "X73n1451_003:0129a16": "上善人。悟生死之本空。了冤親之平等。昔日神觀禪",
    "X73n1451_003:0129a17": "師。因下山赴齋。路逢惡賊。賊欲剚刃。觀云。我不畏死。",
    "X73n1451_003:0129a18": "昨日輒。許一檀越齋。不忍爽信。容我回來。受汝之殺。",
    "X73n1451_003:0129a19": "賊然之。既回。就賊殺之。賊既去。觀遂將所斬之頭。却",
    "X73n1451_003:0129a20": "安項上。徐徐而歸。鳴鼓陞堂云。汝等諸人。還聞無頭",
    "X73n1451_003:0129a21": "人說法麼。良久頭落。眾人方知被賊所害。師云。且道。",
    "X73n1451_003:0129a22": "是何三昧。既被他一刀兩段了也。不知拈起頭向須",
    "X73n1451_003:0129a23": "上者是誰。說法者是誰。若也知得。方知生死去處。不",
    "X73n1451_003:0129a24": "唯自知生死去處。亦乃知神觀禪師去處。不唯知神",
    "X73n1451_003:0129b01": "觀禪師去處。亦迺知金山諸兄弟去處。且道。許多禪",
    "X73n1451_003:0129b02": "和子。向什麼處去也。莫是行舡由在把梢人麼。莫是",
    "X73n1451_003:0129b03": "聚沫任風吹麼。莫是恰似斬春風麼。總不是這箇道",
    "X73n1451_003:0129b04": "理。慈受老僧。與你下一轉語。正似五百羅漢過海。各",
    "X73n1451_003:0129b05": "騁神通。神通大者。騎龍跨鳳。自在逍遙。神通小者。便",
    "X73n1451_003:0129b06": "乃浮柸泛海。速登彼岸。無神通者。未免拖泥帶水。一",
    "X73n1451_003:0129b07": "場狼籍。伏惟珍重。",
    "X73n1451_003:0129b09": "慈受深和尚廣錄卷第三"
}