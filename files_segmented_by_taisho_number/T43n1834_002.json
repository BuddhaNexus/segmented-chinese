{
    "T43n1834_002:0992a05": "唯識二十論述記卷下",
    "T43n1834_002:0992a07": "翻經沙門基撰",
    "T43n1834_002:0992a08": "論。復云何知佛依如是密意趣說有色等處。",
    "T43n1834_002:0992a09": "述曰。第一段中。自下第四。返破他宗外境",
    "T43n1834_002:0992a10": "非實有。證知唯有識。於中有三。初小乘等。因",
    "T43n1834_002:0992a11": "前起問。次舉頌下。論主正破。後已辨極微非",
    "T43n1834_002:0992a12": "一實下。結歸唯識。此即初也。先牒大乘前所",
    "T43n1834_002:0992a13": "說意。後方申難。論主前說。依生無我者。佛說",
    "T43n1834_002:0992a14": "色等十。今牒之。云何知如是密說有色等",
    "T43n1834_002:0992a15": "處。",
    "T43n1834_002:0992a16": "論。非別實有色等外法為色等識各別境耶。",
    "T43n1834_002:0992a17": "述曰。自下外人正為徵問。非離於識。別有實",
    "T43n1834_002:0992a18": "體。色等外法。為色等識。各別境耶。其眼等",
    "T43n1834_002:0992a19": "識。緣色等故。變似色等。名色等識。非說色",
    "T43n1834_002:0992a20": "等。名色等識。",
    "T43n1834_002:0992a21": "論。頌曰。以彼境非一亦非多極微又非和合",
    "T43n1834_002:0992a22": "等極微不成故。述曰。自下第二。論主正破。",
    "T43n1834_002:0992a23": "合有五頌。於中有三。初之一頌。合破小乘外",
    "T43n1834_002:0992a24": "道二種。次有三頌。正破小乘。後有一頌。正破",
    "T43n1834_002:0992a25": "外道。設破小乘。此即初也。就初頌中。第一句",
    "T43n1834_002:0992a26": "破外道。下三句破小乘。破小乘中。第一句。破",
    "T43n1834_002:0992a27": "古薩婆多毘婆沙師。下二句。破經部。及新薩",
    "T43n1834_002:0992a28": "婆多順正理師　又非和合等。立宗　極微",
    "T43n1834_002:0992a29": "不成故。立因。驗此兼破極微和集。此唯識論。",
    "T43n1834_002:0992b01": "世親年邁。正理論後方始作也。至下當知。",
    "T43n1834_002:0992b02": "論曰。此何所說。述曰。自下破執。於中有三。",
    "T43n1834_002:0992b03": "初假問起。次敘外執。後正破之。此假問也。體",
    "T43n1834_002:0992b04": "例如前。",
    "T43n1834_002:0992b05": "論。謂若實有外色等處與色等識各別為境。",
    "T43n1834_002:0992b06": "述曰。此下敘執。外道小乘。若執實有離識",
    "T43n1834_002:0992b07": "之外。有色等處。與緣色等能緣之識。各別為",
    "T43n1834_002:0992b08": "境。",
    "T43n1834_002:0992b09": "此即總敘小乘外道遍計之義。自下別敘。",
    "T43n1834_002:0992b10": "論。如是外境或應是一。述曰。此外道計。執",
    "T43n1834_002:0992b11": "色等法體唯是一。",
    "T43n1834_002:0992b12": "論。如勝論者執有分色。述曰。此顯執師。是",
    "T43n1834_002:0992b13": "吠世師迦。此云勝論。造此論師名勝論者。釋",
    "T43n1834_002:0992b14": "此立名。說斯緣起。如餘處辨。此師本計。有六",
    "T43n1834_002:0992b15": "句義。後有末執。立十句義。如成唯識。然六句",
    "T43n1834_002:0992b16": "者。一實。二德。三業。四有。五同異。六和合。實",
    "T43n1834_002:0992b17": "中有九。謂地水火風空時方我意。其地水火",
    "T43n1834_002:0992b18": "風。是極微性。若劫壞時。此等不滅。散在處",
    "T43n1834_002:0992b19": "處。體無生滅。說為常住。有眾多法。體非是",
    "T43n1834_002:0992b20": "一。後成劫時。兩兩極微。合生一子微。子微之",
    "T43n1834_002:0992b21": "量。等於父母。體唯是一。從他生故。性是無",
    "T43n1834_002:0992b22": "常。如是散極微。皆兩兩合生一子微。子微并",
    "T43n1834_002:0992b23": "本。合有三微。如是復與餘三微。合生一子微。",
    "T43n1834_002:0992b24": "第七其子。等於六本微量。如是七微。復與餘",
    "T43n1834_002:0992b25": "合。生一子微。第十五子。其量等於本生父母",
    "T43n1834_002:0992b26": "十四微量。如是展轉成三千界。其三千界。既",
    "T43n1834_002:0992b27": "從父母二法所生。其量合等於父母量。故三",
    "T43n1834_002:0992b28": "千界為識等境。體唯是一。然色是火德。乃至",
    "T43n1834_002:0992b29": "觸是風德。眼見色時。不得風大。得地水火。以",
    "T43n1834_002:0992c01": "於色中無風相故。耳鼻舌三。得聲香味時。得",
    "T43n1834_002:0992c02": "三亦爾。唯身得觸時得四大。以於觸中有風",
    "T43n1834_002:0992c03": "大故。意緣一切。故有分色為眼識等境。體唯",
    "T43n1834_002:0992c04": "一物。其子麁微名為有分。有細分故。其本細",
    "T43n1834_002:0992c05": "微。但名為分。不有他故。廣敘此執。如成唯",
    "T43n1834_002:0992c06": "識。",
    "T43n1834_002:0992c07": "論。或應是多如執實有眾多極微各別為境。",
    "T43n1834_002:0992c08": "述曰。下破小乘。今此先敘古薩婆多毘婆",
    "T43n1834_002:0992c09": "沙義。此師意說。如色處等。體是多法。為眼識",
    "T43n1834_002:0992c10": "境。所以者何。其一一極微。體是實有。合成",
    "T43n1834_002:0992c11": "阿耨。阿耨是假。故此以上皆非實有。五識既",
    "T43n1834_002:0992c12": "緣實法為境故。不緣於阿耨以上和合假色。",
    "T43n1834_002:0992c13": "故色處等。為眼識等境時。其實極微。一一各",
    "T43n1834_002:0992c14": "別。為眼識等境。不緣假故。以有實體能生識",
    "T43n1834_002:0992c15": "故。",
    "T43n1834_002:0992c16": "論。或應多極微和合或和集。述曰。此敘經",
    "T43n1834_002:0992c17": "部。新薩婆多正理師義。經部師說。多極微和",
    "T43n1834_002:0992c18": "合。正理師說。多極微和集。",
    "T43n1834_002:0992c19": "論。如執實有眾多極微皆共和合和集為境。",
    "T43n1834_002:0992c20": "述曰。此即廣敘。謂經部師。實有極微。非五",
    "T43n1834_002:0992c21": "識境。五識上無極微相故。此七和合。成阿耨",
    "T43n1834_002:0992c22": "色。以上麁顯。體雖是假。五識之上有此相故。",
    "T43n1834_002:0992c23": "為五識境。一一實微。既不緣著。故須和合成",
    "T43n1834_002:0992c24": "一麁假。五識方緣。故論說言實有眾微皆共",
    "T43n1834_002:0992c25": "和合。其正理師。恐違自宗。眼等五識。不緣假",
    "T43n1834_002:0992c26": "法。異於經部。若順於古。即有陳那。五識之",
    "T43n1834_002:0992c27": "上。無微相故。非所緣失。遂復說言。色等諸",
    "T43n1834_002:0992c28": "法。各有多相。於中一分是現量境。故諸極微",
    "T43n1834_002:0992c29": "相資各有一和集相。此相實有。各能發生似",
    "T43n1834_002:0993a01": "己相識。故與五識作所緣緣。如多極微集成",
    "T43n1834_002:0993a02": "山等。相資各有山等量相。眼等五識。緣山等",
    "T43n1834_002:0993a03": "時。實有多極微相資山相。五識並得。故成所",
    "T43n1834_002:0993a04": "緣。不爾即有非所緣失。許有實體。但為緣故。",
    "T43n1834_002:0993a05": "故論說言實有眾多極微。皆共和集。廣如陳",
    "T43n1834_002:0993a06": "那觀所緣論。及成唯識第一卷說。然舊唯識。",
    "T43n1834_002:0993a07": "但有鞞世師。及古薩婆多義。其和合和集文",
    "T43n1834_002:0993a08": "但說一。謂隣虛集色。仍意難知。文亦難曉。於",
    "T43n1834_002:0993a09": "下破中。言非隣虛聚集成塵。披者自知。豈如",
    "T43n1834_002:0993a10": "今論。",
    "T43n1834_002:0993a11": "論。且彼外境理應非一。述曰。自下第三。一",
    "T43n1834_002:0993a12": "一破執。先破外道。未破小乘。故言且彼所執",
    "T43n1834_002:0993a13": "外境。理應非一。釋頌初句。",
    "T43n1834_002:0993a14": "此即總非。次顯非理。",
    "T43n1834_002:0993a15": "論。有分色體異諸分色不可取故。述曰。所",
    "T43n1834_002:0993a16": "執是一麁有分色。異本極微實有體者。諸有",
    "T43n1834_002:0993a17": "分色體。不可取故。如山地等。一一段別。即是",
    "T43n1834_002:0993a18": "分色。豈離於此。別有一實麁有分色。應立量",
    "T43n1834_002:0993a19": "言。汝有分色非異分色。異諸分色不可取故。",
    "T43n1834_002:0993a20": "猶如分色。汝若又言誰謂有分。異於分色。是",
    "T43n1834_002:0993a21": "不可取。因隨一者。應更破云。汝有分色定",
    "T43n1834_002:0993a22": "非異於諸細分色。汝宗自許實句色故。如細",
    "T43n1834_002:0993a23": "分色。或於前因。應置許字。我意自許異於分",
    "T43n1834_002:0993a24": "色。不可取故。無隨一失。此論言略。遂無許",
    "T43n1834_002:0993a25": "字。或應此論。但述其宗。略無因喻。謂立宗",
    "T43n1834_002:0993a26": "言。汝有分色體異汝諸分色定不可取。許實",
    "T43n1834_002:0993a27": "句色故。如細分色。論故字者。乘文便說。由此",
    "T43n1834_002:0993a28": "比量亦無過失。",
    "T43n1834_002:0993a29": "論。理亦非多。述曰。下破小乘。釋頌第二句。此",
    "T43n1834_002:0993b01": "即總非古薩婆多。",
    "T43n1834_002:0993b02": "自下別破。",
    "T43n1834_002:0993b03": "論。極微各別不可取故。述曰。此下別破。汝",
    "T43n1834_002:0993b04": "言極微一一各別。為五識境。此定不然。極微",
    "T43n1834_002:0993b05": "各別。眼等五識。不可取故。然汝自宗。異生等",
    "T43n1834_002:0993b06": "眼。不見極微。五識之上。不現其相。如何說",
    "T43n1834_002:0993b07": "極微各別為境。應立量言。各別極微非五識",
    "T43n1834_002:0993b08": "所緣。眼等五識不可取故。如眼根等。故此論",
    "T43n1834_002:0993b09": "中。極微各別。但是有法不可取故。但是其因。",
    "T43n1834_002:0993b10": "略無同喻及所立宗。或應量云。聚色多極微",
    "T43n1834_002:0993b11": "非五識所緣。極微各別五識不取故。如眼根",
    "T43n1834_002:0993b12": "等。論有宗言及因。觀所緣論。約所緣緣。以",
    "T43n1834_002:0993b13": "立量破。所緣緣者。謂能緣識。帶彼相起。及有",
    "T43n1834_002:0993b14": "實體。令能緣識。託彼而生。具二支義。色等極",
    "T43n1834_002:0993b15": "微。我非許有。設有實體。能生五識。容有緣",
    "T43n1834_002:0993b16": "義。然非所緣。如眼根等。於眼等識無彼相",
    "T43n1834_002:0993b17": "故。遂立量云。極微於五識設緣非所緣。彼相",
    "T43n1834_002:0993b18": "識無故。猶如眼根等。彼言雖別。意與此同。成",
    "T43n1834_002:0993b19": "唯識論第一卷說。小與此同。彼論說言。非諸",
    "T43n1834_002:0993b20": "極微。共和集位。可與五識各作所緣。此識上",
    "T43n1834_002:0993b21": "無極微相故。設彼救言極微各別有和合相。",
    "T43n1834_002:0993b22": "為五識境。和合相者。即似一相。此相是用。大",
    "T43n1834_002:0993b23": "於本極微。用不離體。體既實有。成所緣緣。彼",
    "T43n1834_002:0993b24": "論破言。非和合位。與不合時。此諸極微體相。",
    "T43n1834_002:0993b25": "有異故。和合位。如不合時色等極微。非五識",
    "T43n1834_002:0993b26": "境。然更有救。復有別徵。如成唯識第一疏說。",
    "T43n1834_002:0993b27": "論。又理非和合或和集為境。述曰。下破經",
    "T43n1834_002:0993b28": "部正理論師。此即總非。下自別破。",
    "T43n1834_002:0993b29": "論。一實極微理不成故。述曰。經部等極微",
    "T43n1834_002:0993c01": "有一實體唯意識境。薩婆多師等亦有一實體",
    "T43n1834_002:0993c02": "十處所攝。六識之境。然汝所執。一實極微。",
    "T43n1834_002:0993c03": "我不許有。理既不成。故說極微和合和集。義",
    "T43n1834_002:0993c04": "皆乖返。然觀所緣論。破經部師言。色等和合。",
    "T43n1834_002:0993c05": "於眼識等上。有彼相故。設作所緣。以麁顯故。",
    "T43n1834_002:0993c06": "識現相故。然無緣義。無實體故。如眼錯亂。見",
    "T43n1834_002:0993c07": "第二月。彼無實體。不能生故。遂立量云。和合",
    "T43n1834_002:0993c08": "於五識設所緣非緣。彼體實無故。猶如第二",
    "T43n1834_002:0993c09": "月。成唯識論。復破彼言。非和合相。異諸極",
    "T43n1834_002:0993c10": "微。有實自體。分折彼時。似彼相識。定不生",
    "T43n1834_002:0993c11": "故。彼和合相。既非實有。故不可說是五識",
    "T43n1834_002:0993c12": "緣。勿第二月等。能生五識故。此中難意。若",
    "T43n1834_002:0993c13": "有實極微。容有和合假。能合實非有。所合假",
    "T43n1834_002:0993c14": "成無。觀所緣緣論。破正理師言。如堅等相。雖",
    "T43n1834_002:0993c15": "是實有。於眼等識。容有緣義。而非所緣。眼等",
    "T43n1834_002:0993c16": "識上。無彼相故。色等極微。諸和集相。理亦應",
    "T43n1834_002:0993c17": "爾。彼俱執為極微相故。遂立量云。極微和集",
    "T43n1834_002:0993c18": "相設於眼等識是緣非所緣。許極微相故。猶",
    "T43n1834_002:0993c19": "如堅濕等。執眼等識。能緣極微諸和集相。復",
    "T43n1834_002:0993c20": "有別生。瓶甌等覺相。彼執應無別。非形別故",
    "T43n1834_002:0993c21": "別。形別非實故。又不應執極微。亦有差別形",
    "T43n1834_002:0993c22": "相。所以者何。極微量等故。形別唯在假。拆",
    "T43n1834_002:0993c23": "彼至極微。彼覺定捨故。成唯識論。復作是說。",
    "T43n1834_002:0993c24": "彼執不然。共和集位。與未集時。體相一故。瓶",
    "T43n1834_002:0993c25": "甌等物極微等者。緣彼相識。應無別故。共和",
    "T43n1834_002:0993c26": "集位。一一極微。各各應捨微圓相故。非麁",
    "T43n1834_002:0993c27": "相識。緣細相境。勿餘境識。緣餘境故。一識",
    "T43n1834_002:0993c28": "應緣一切境故。此論但有破本極微。既非實",
    "T43n1834_002:0993c29": "有。所成和集理實不成。種種推徵。如餘論",
    "T43n1834_002:0994a01": "說。論。云何不成。述曰。自下廣釋極微不",
    "T43n1834_002:0994a02": "成。於中有三。初問不成。次答不成。後申正",
    "T43n1834_002:0994a03": "義。總結不成。此即初問。外人既見非其極",
    "T43n1834_002:0994a04": "微一實不成。有隨一過。遂問論主。云何",
    "T43n1834_002:0994a05": "不成。",
    "T43n1834_002:0994a06": "論。頌曰。極微與六合一應成六分若與六同",
    "T43n1834_002:0994a07": "處聚應如極微。述曰。次答不成。總有二頌。",
    "T43n1834_002:0994a08": "別破小乘。於中有二。初之二頌。破極微有合",
    "T43n1834_002:0994a09": "無合不成。後之一頌。破極微有分無分不成。",
    "T43n1834_002:0994a10": "就初段中。復分為二。初答合等不成。後結不",
    "T43n1834_002:0994a11": "成。答合等不成中。既有二頌。復分為二。初",
    "T43n1834_002:0994a12": "設答不成。後破救不成。初中二難。上之二句。",
    "T43n1834_002:0994a13": "難極微合應成六分。下之二句難極微合應",
    "T43n1834_002:0994a14": "成六分極微同處聚。應如極微。如阿拏色。合",
    "T43n1834_002:0994a15": "七極微成。中有一極微。外邊有六。中極微若",
    "T43n1834_002:0994a16": "與外六極微合。所合既六。能合極微。應成六",
    "T43n1834_002:0994a17": "分。若以極微。更無分故。不相合者。六對之",
    "T43n1834_002:0994a18": "時。便相糅住。同一處所。既同一處。阿耨色",
    "T43n1834_002:0994a19": "等。各各應如一極微量。",
    "T43n1834_002:0994a20": "論曰。若一極微六方各與一極微合應成六",
    "T43n1834_002:0994a21": "分。述曰。釋上二句頌。此設破他。非本宗義。",
    "T43n1834_002:0994a22": "中間極微。四方上下。有六極微。合中間極微。",
    "T43n1834_002:0994a23": "應成六分。",
    "T43n1834_002:0994a24": "所以者何。",
    "T43n1834_002:0994a25": "論。一處無容有餘處故。述曰。顯成六因。謂",
    "T43n1834_002:0994a26": "中間極微。東極微處。無理容有餘五方處五",
    "T43n1834_002:0994a27": "極微故。如是乃至。中間極微。下方極微處。非",
    "T43n1834_002:0994a28": "餘五處。中間極微。所合六異故。中間極微。應",
    "T43n1834_002:0994a29": "成六分。應立量云。中間極微應成多分。一處",
    "T43n1834_002:0994b01": "無容有餘處故。如麁聚色。或於頌中。亦成比",
    "T43n1834_002:0994b02": "量。中一極微應成六分。與六合故。如麁聚色",
    "T43n1834_002:0994b03": "與六色合。然頌唯宗因。略無同喻。",
    "T43n1834_002:0994b04": "論。一極微處若有六微應諸聚色如極微量。",
    "T43n1834_002:0994b05": "述曰。此釋下二句頌。若言極微。無方分故。",
    "T43n1834_002:0994b06": "不相合者。中間極微既與六合時。既應互相",
    "T43n1834_002:0994b07": "糅同一處所。中一微處。既與六微。同處而",
    "T43n1834_002:0994b08": "住。應阿耨等諸麁聚色。如極微量更不增長。",
    "T43n1834_002:0994b09": "即微處故。",
    "T43n1834_002:0994b10": "所以者何。",
    "T43n1834_002:0994b11": "論展轉相望不過量故。述曰。顯諸聚色。如",
    "T43n1834_002:0994b12": "微量因。以一與六。展轉相望。量不相過。故",
    "T43n1834_002:0994b13": "諸聚色。如極微量。應立量言。汝諸聚色應如",
    "T43n1834_002:0994b14": "微量。量不過微故。如一極微。或於頌中。亦成",
    "T43n1834_002:0994b15": "比量。汝聚色量應如極微。即微處故。猶如極",
    "T43n1834_002:0994b16": "微。即同無異。然頌下說如極微言。通宗中法。",
    "T43n1834_002:0994b17": "及同法喻。義不違故。或唯是法。而非同喻。文",
    "T43n1834_002:0994b18": "勢異故。其宗因等。義准應配。",
    "T43n1834_002:0994b19": "論。則應聚色亦不可見。述曰。若許聚色量",
    "T43n1834_002:0994b20": "同極微。其諸聚色。應不可見。量如微故。又立",
    "T43n1834_002:0994b21": "量言。汝麁聚色應不可見。量如微故。或即微",
    "T43n1834_002:0994b22": "處故。猶如極微。此中說宗。因如前說。然合與",
    "T43n1834_002:0994b23": "同處。此之二難。皆是設遮。非為本計。",
    "T43n1834_002:0994b24": "論。迦濕彌羅國毘婆沙師言非諸極微有相",
    "T43n1834_002:0994b25": "合義。述曰。薩婆多師。既見前破設遮彼義。",
    "T43n1834_002:0994b26": "遂作是言。非諸極微。有相合義。此立宗也。然",
    "T43n1834_002:0994b27": "此本師。亦不相糅。同一處所。定無是事。今於",
    "T43n1834_002:0994b28": "此中。且但遮合。世友說。極微相觸。即應住至",
    "T43n1834_002:0994b29": "後念。大德說。極微實不相觸。但由無間。假立",
    "T43n1834_002:0994c01": "觸名。若異此者。微有間隙。中間既空。誰障其",
    "T43n1834_002:0994c02": "行。許為有對。合之與觸。名異義同。迦濕彌羅",
    "T43n1834_002:0994c03": "北印度境毘婆沙論。在此國造。因以為名。顯",
    "T43n1834_002:0994c04": "此論因。如餘處說。毘婆沙者。婆沙說也。毘有",
    "T43n1834_002:0994c05": "三義。一勝義。此論決定勝餘論故。二異義。於",
    "T43n1834_002:0994c06": "一部中諸師異說故。三廣義。於一一義中。諸",
    "T43n1834_002:0994c07": "師廣說故。",
    "T43n1834_002:0994c08": "論。無方分故離如前失。述曰。顯不合因。若",
    "T43n1834_002:0994c09": "有方分。可說有合得成六分。既無方分。不得",
    "T43n1834_002:0994c10": "相合。故離前來遮破我失。",
    "T43n1834_002:0994c11": "論。但諸聚色有相合理有方分故。述曰。阿",
    "T43n1834_002:0994c12": "耨色以上諸大聚色。可有相合。有方分故。可",
    "T43n1834_002:0994c13": "成六分。聚色亦成。即顯聚合許有方分。極",
    "T43n1834_002:0994c14": "微無合無分義成。俱舍論云。又和合色。許有",
    "T43n1834_002:0994c15": "分故。相觸無失。觸之與合。義一名異。此名為",
    "T43n1834_002:0994c16": "聚色。彼名和合色。",
    "T43n1834_002:0994c17": "論。此亦不然。述曰。此總非。",
    "T43n1834_002:0994c18": "下理顯。",
    "T43n1834_002:0994c19": "論。頌曰極微既無合聚有合者誰或相合不",
    "T43n1834_002:0994c20": "成不由無方分。述曰。自下正破極微不成。",
    "T43n1834_002:0994c21": "於中有二。上二句但。正徵詰。下二句。設破轉",
    "T43n1834_002:0994c22": "救。汝說極微既無合義。極微即聚。聚有合者。",
    "T43n1834_002:0994c23": "非微是誰。或若聚色。亦無相合。故知不由無",
    "T43n1834_002:0994c24": "方分故。極微不合。聚有方分。亦不合故。",
    "T43n1834_002:0994c25": "論。今應詰彼所說理趣。述曰。將釋上二句",
    "T43n1834_002:0994c26": "頌。先發端標起。此中無難。但有徵詰外人所",
    "T43n1834_002:0994c27": "說無合理趣。理謂義理。趣謂意趣。雙徵義",
    "T43n1834_002:0994c28": "意。故詰理趣。或趣即理。理是能緣。意所趣",
    "T43n1834_002:0994c29": "故。",
    "T43n1834_002:0995a01": "論。既異極微。無別聚色極微無合聚合者誰。",
    "T43n1834_002:0995a02": "述曰。初二句牒。下二句詰。若異極微。有諸",
    "T43n1834_002:0995a03": "聚色。可言聚合極微合無。既異極微。諸聚非",
    "T43n1834_002:0995a04": "有。言聚有合。其合者誰。誰者問也。問聚合者",
    "T43n1834_002:0995a05": "體是誰也。助立量云。聚應無合。即極微故。猶",
    "T43n1834_002:0995a06": "如極微　極微應合。即諸聚故。猶如聚色。",
    "T43n1834_002:0995a07": "論。若轉救言聚色展轉亦無合義。述曰。此",
    "T43n1834_002:0995a08": "非正救。以彼師宗。許聚合故。言聚無合。是設",
    "T43n1834_002:0995a09": "為救。若諸聚色展轉。但有無間生至。假名為",
    "T43n1834_002:0995a10": "合。不相逼近。名無合者。彼師亦說。",
    "T43n1834_002:0995a11": "論。則不應言極微無合無方分故。述曰。此",
    "T43n1834_002:0995a12": "中總破正設二救汝之聚色。既不相合。則不",
    "T43n1834_002:0995a13": "應說以諸極微無方分故。極微無合。",
    "T43n1834_002:0995a14": "所以者何。",
    "T43n1834_002:0995a15": "論。聚有方分亦不許合故極微無合不由無",
    "T43n1834_002:0995a16": "方分。述曰。此重顯成。破聚無合。汝之聚色。",
    "T43n1834_002:0995a17": "許有方分。亦不許相合。返顯成立極微無合。",
    "T43n1834_002:0995a18": "不由無方分。若由無方分。執極微無合。聚既",
    "T43n1834_002:0995a19": "有方分。聚色應有合。此中乃有法之差別。及",
    "T43n1834_002:0995a20": "有法差別隨一不成。非遍是宗法。同喻能立",
    "T43n1834_002:0995a21": "不成。異喻所立不遣。合有六過。所以者何。彼",
    "T43n1834_002:0995a22": "立量云。如我所說極微無合。無方分故。如心",
    "T43n1834_002:0995a23": "心所。實微無合。非實微無合。是法差別。作實",
    "T43n1834_002:0995a24": "微緣性不作實微緣性。有礙無礙。名有法差",
    "T43n1834_002:0995a25": "別。此因非但能成無合。如是亦能。成無合宗",
    "T43n1834_002:0995a26": "法非實微無合。及成有法作非實微緣性。及",
    "T43n1834_002:0995a27": "無質礙。若說汝實微無方分故。他隨一不成。",
    "T43n1834_002:0995a28": "若說我假微無合。無方分故。因不遍宗法。我",
    "T43n1834_002:0995a29": "說假微有方分故。若以聚色亦無合故。為微",
    "T43n1834_002:0995b01": "同品。能立不成。說諸聚色。有方分故。若以聚",
    "T43n1834_002:0995b02": "色。有方分故。為因異品。所立不遣。以諸聚",
    "T43n1834_002:0995b03": "色。雖有方分。亦無合故。此中亦有如電日等",
    "T43n1834_002:0995b04": "無常同品。勤勇之因。於此無故。同喻之中。能",
    "T43n1834_002:0995b05": "立不成。以電日等。為因異法。有無常故。所立",
    "T43n1834_002:0995b06": "不遣。為例難者。此亦不然。今他但以聚。為極",
    "T43n1834_002:0995b07": "微異法之喻。無合故。便有所立不遣之失。非",
    "T43n1834_002:0995b08": "聲無常宗。電等為異法。故無所立不遣之過。",
    "T43n1834_002:0995b09": "故今此論。但顯他量有此所立不遣之失。自",
    "T43n1834_002:0995b10": "餘五過。今助顯之。非本論意。善因明者。當自",
    "T43n1834_002:0995b11": "詳之。",
    "T43n1834_002:0995b12": "論。是故一實極微不成。述曰。此破小乘微",
    "T43n1834_002:0995b13": "不成中。結不成也。是者指前。故者所以。由前",
    "T43n1834_002:0995b14": "我說量過等。所以汝之所執一實微不成。",
    "T43n1834_002:0995b15": "論。又許極微合與不合其過且爾。述曰。上",
    "T43n1834_002:0995b16": "來二頌。破諸極微有合無合二俱不成。自下",
    "T43n1834_002:0995b17": "一頌。破外極微有分無分二俱不成。於中有",
    "T43n1834_002:0995b18": "三。初發論端。生不成理。次外返徵。後舉頌下",
    "T43n1834_002:0995b19": "正顯不成。發論端中。初結於前有合無合。後",
    "T43n1834_002:0995b20": "正生下有無分失。此結於前合無合也。汝宗",
    "T43n1834_002:0995b21": "所許一實極微。汝許相合及不相合。其過且",
    "T43n1834_002:0995b22": "如我所說爾。結上所明。捨不論也。",
    "T43n1834_002:0995b23": "論。若許極微有分無分俱為大失。述曰。此",
    "T43n1834_002:0995b24": "正生下有無分失。謂說極微更有方分。及無",
    "T43n1834_002:0995b25": "方分。俱有大失。",
    "T43n1834_002:0995b26": "論。所以者何。述曰。此外人問。有何所以。俱",
    "T43n1834_002:0995b27": "有大失。",
    "T43n1834_002:0995b28": "論。頌曰極微有方分理不應成一無應影障",
    "T43n1834_002:0995b29": "無聚不異無二。述曰。上二句。顯有分失。下",
    "T43n1834_002:0995c01": "二句。明無分過。初之二句。文意可知。下二句",
    "T43n1834_002:0995c02": "中。總有三破。若無方分應無發影。應無為障",
    "T43n1834_002:0995c03": "頌第三句。有此二難。破無方分。頌第四句。",
    "T43n1834_002:0995c04": "破外救義。若諸聚色。不異極微。極微無二。",
    "T43n1834_002:0995c05": "其諸聚色。應無影障。重成前義。至下當知。",
    "T43n1834_002:0995c06": "然舊論頌。乃分為三。初二句為一。下二句各",
    "T43n1834_002:0995c07": "一。",
    "T43n1834_002:0995c08": "論曰。以一極微六方分異多分為體云何成",
    "T43n1834_002:0995c09": "一。述曰。釋上半頌。難有方分。正破經部。此",
    "T43n1834_002:0995c10": "亦設遮薩婆多師。今以理逼合有方分。非彼",
    "T43n1834_002:0995c11": "本計。如阿拏色中間一微。所對六方諸分。各",
    "T43n1834_002:0995c12": "異此一能對。體既成多。云何成一。以可分故。",
    "T43n1834_002:0995c13": "如前已難。與六微合。令成六分。故此破一有",
    "T43n1834_002:0995c14": "分為因應立量云。所執極微不應成一。必更",
    "T43n1834_002:0995c15": "可折有方分故。如諸聚色。若微不合。但可無",
    "T43n1834_002:0995c16": "間。無多分者。中間之微。隨不相合。所擬東",
    "T43n1834_002:0995c17": "處。非西等處。六面既殊。還應成六不成一也",
    "T43n1834_002:0995c18": "　所執極微應不成一。所擬東處非西等故。",
    "T43n1834_002:0995c19": "如諸聚色　無方分故。若所擬東非是東者。",
    "T43n1834_002:0995c20": "應擬西等亦非西等。若爾。此微應不成色。不",
    "T43n1834_002:0995c21": "可示其東西等故。如心心所。成唯識說。又諸",
    "T43n1834_002:0995c22": "極微。隨所住處。必有上下四方差別。不爾便",
    "T43n1834_002:0995c23": "無共和集義。和破古薩婆多師。集破新薩婆",
    "T43n1834_002:0995c24": "多正理論師。又有方分。必可分折。便非實",
    "T43n1834_002:0995c25": "有。",
    "T43n1834_002:0995c26": "論。若一極微無異方分。述曰。下破薩婆多",
    "T43n1834_002:0995c27": "無方分義。釋頌第三句中初無字。此敘彼計。",
    "T43n1834_002:0995c28": "彼由極微。極微圓故。能對之東。亦非是東。餘",
    "T43n1834_002:0995c29": "方亦爾。無異方分。以極微細其相圓故。",
    "T43n1834_002:0996a01": "論。日輪纔舉光照觸時云何餘邊得有影現。",
    "T43n1834_002:0996a02": "述曰。此下正破。釋頌第三句應影無字。且",
    "T43n1834_002:0996a03": "如日輪纔舉。自體放其光已。照觸柱等東邊",
    "T43n1834_002:0996a04": "一面。云何西邊得有影現。此雖理難。義猶未",
    "T43n1834_002:0996a05": "顯。有何所以。不許有影。",
    "T43n1834_002:0996a06": "論。以無餘分光所不及。述曰。以微所對。東",
    "T43n1834_002:0996a07": "非東等。日照東時。即是照於西等之處。既無",
    "T43n1834_002:0996a08": "極微。隨有一邊光所不及。故照東時。西應無",
    "T43n1834_002:0996a09": "影。應立量云。日照柱等時應無有影。無東西",
    "T43n1834_002:0996a10": "等諸方分故。如虛空等。成唯識說。若無方分。",
    "T43n1834_002:0996a11": "則如非色。云何和合。承光發影。承光發影。處",
    "T43n1834_002:0996a12": "既不同。所執極微定有方分。以現量破。",
    "T43n1834_002:0996a13": "論。又執極微無方分者。述曰。重牒彼計。釋",
    "T43n1834_002:0996a14": "第三句頌。初一無字義。意即顯此一無字。通",
    "T43n1834_002:0996a15": "影及障二難牒計。",
    "T43n1834_002:0996a16": "論。云何此彼展轉相障。述曰。此正申難。釋",
    "T43n1834_002:0996a17": "第三句頌應障無字。如以二手相擊觸時。東",
    "T43n1834_002:0996a18": "既非東等。云何左右手。展轉得相障。此由未",
    "T43n1834_002:0996a19": "曉不障所由。",
    "T43n1834_002:0996a20": "論。以無餘分他所不行可說此彼展轉相礙。",
    "T43n1834_002:0996a21": "述曰。以微所擬東非東等。左手之東。即是",
    "T43n1834_002:0996a22": "西等。無此一分非是左手他不行處。以西即",
    "T43n1834_002:0996a23": "東。故樹東應至西。故二相擊定無相障。行者",
    "T43n1834_002:0996a24": "往也。應立量云。手相擊等應不相障。無方分",
    "T43n1834_002:0996a25": "故。如虛空等。此無方分。亦不相障。故以為",
    "T43n1834_002:0996a26": "喻。成唯識說。又若見觸壁等物時。唯得此邊。",
    "T43n1834_002:0996a27": "不得彼分。既和合物。即諸極微。故此極微必",
    "T43n1834_002:0996a28": "有方分。",
    "T43n1834_002:0996a29": "論。既不相礙應諸極微展轉處同。述曰。前",
    "T43n1834_002:0996b01": "破無分不得相礙。今破不礙。令處應同。此極",
    "T43n1834_002:0996b02": "微處。應即是諸極微處所。不相礙故。既爾。此",
    "T43n1834_002:0996b03": "色應不成麁。皆相入故。",
    "T43n1834_002:0996b04": "論。則諸色聚同一微量。過如前說。述曰。",
    "T43n1834_002:0996b05": "若許同處。則汝所言諸聚色法。同一微量。",
    "T43n1834_002:0996b06": "應不成麁不成麁故。過如前說。前說者何。謂",
    "T43n1834_002:0996b07": "若六同處聚。量應如微。則應聚色。亦不可見。",
    "T43n1834_002:0996b08": "比量如前。故不重述。",
    "T43n1834_002:0996b09": "論。云何不許影障屬聚不屬極微。述曰。此",
    "T43n1834_002:0996b10": "外人救。我說極微無有方分。汝便難言應無",
    "T43n1834_002:0996b11": "影障。汝宗云何不許我說聚有方分。影障屬",
    "T43n1834_002:0996b12": "聚。極微無分不屬極微。",
    "T43n1834_002:0996b13": "論。豈異極微許有聚色發影為障。述曰。論",
    "T43n1834_002:0996b14": "主返詰。汝雖作難。然汝本宗。豈異於極微。許",
    "T43n1834_002:0996b15": "別有聚色。極微無影障。聚發影為障。",
    "T43n1834_002:0996b16": "論。不爾。述曰。此外人答。非異極微別有聚",
    "T43n1834_002:0996b17": "色。故言不爾。",
    "T43n1834_002:0996b18": "論。若爾聚應無二。述曰。此論主難　若爾",
    "T43n1834_002:0996b19": "者。釋頌第四句。聚不異言　聚應無二。釋無",
    "T43n1834_002:0996b20": "二言爾者。此牒彼計。若聚不異極微　則應",
    "T43n1834_002:0996b21": "聚色無影障二。即極微故。猶如極微。",
    "T43n1834_002:0996b22": "此即總答。次下別顯。",
    "T43n1834_002:0996b23": "論。謂若聚色不異極微影障應成不屬聚色。",
    "T43n1834_002:0996b24": "述曰。此廣前難。此中四句。上半顯聚不異。",
    "T43n1834_002:0996b25": "下半明無二。謂若汝宗所說聚色。不異汝執",
    "T43n1834_002:0996b26": "一實極微。其影及障。應屬極微。不屬聚色。聚",
    "T43n1834_002:0996b27": "色體即是極微故　比量如前。成唯識中。亦",
    "T43n1834_002:0996b28": "作是說。既和合物。即其極微。發影障等。故知",
    "T43n1834_002:0996b29": "極微。定有方分。",
    "T43n1834_002:0996c01": "論。安布差別立為極微或立為聚俱非一",
    "T43n1834_002:0996c02": "實。述曰。明一實微不成之中。上來第二。有",
    "T43n1834_002:0996c03": "合無合有分無分。正答不成此。即第三申我",
    "T43n1834_002:0996c04": "正義。總結不成。此四句中。上三句申正義。",
    "T43n1834_002:0996c05": "第四句結不成答。若吠世史迦。極微實句",
    "T43n1834_002:0996c06": "攝。通常無常。空劫極微體是常住。成劫之微。",
    "T43n1834_002:0996c07": "此所生者。名為無常。其量方大。後大地等。合",
    "T43n1834_002:0996c08": "成一物。唯地水火風。是極微性。色聲香味觸。",
    "T43n1834_002:0996c09": "五大之德。體非是微。若順世外道。與勝論同。",
    "T43n1834_002:0996c10": "然所生子微。同本因量。子微別與量德合",
    "T43n1834_002:0996c11": "故。可名為麁。非本極微亦量德合。薩婆多極",
    "T43n1834_002:0996c12": "微。十色處攝。七極微成阿耨。乃至展轉。積小",
    "T43n1834_002:0996c13": "成大。極微實有故五識緣。阿耨以上皆是假",
    "T43n1834_002:0996c14": "有。五識不緣。經部極微隨何處攝。亦是實有",
    "T43n1834_002:0996c15": "積成大物。大物是假。五識所緣。其實極微。唯",
    "T43n1834_002:0996c16": "意識得。然大乘中。極微亦假。法處所收。但從",
    "T43n1834_002:0996c17": "大物拆成於小。名為極微。非從於小積以成",
    "T43n1834_002:0996c18": "大。成唯識說。然識變時。隨量大小頓現一相。",
    "T43n1834_002:0996c19": "非別變作眾多極微。合成一物。為執麁色有",
    "T43n1834_002:0996c20": "實體者。佛說極微令其除拆。非謂諸色實有",
    "T43n1834_002:0996c21": "極微諸瑜伽師。以假想慧。於麁色相。漸次除",
    "T43n1834_002:0996c22": "拆。至不可拆。假說極微。雖此極微猶有方分。",
    "T43n1834_002:0996c23": "而不可拆。若更拆之。便似空現。不名為色。故",
    "T43n1834_002:0996c24": "說極微是色邊際。廣如瑜伽第三。及五十四。",
    "T43n1834_002:0996c25": "顯揚第五。及十六十八等解。故今論言覺慧",
    "T43n1834_002:0996c26": "分拆安布差別立為極微。若不折時。頓現一",
    "T43n1834_002:0996c27": "相。即立為聚。聚色可更拆。微假慧安布故。微",
    "T43n1834_002:0996c28": "與聚俱非一實。遮彼聚微體是實有。非我大",
    "T43n1834_002:0996c29": "乘聚亦稱假。有實色用。別從種生。非諸極微。",
    "T43n1834_002:0997a01": "有此義故。",
    "T43n1834_002:0997a02": "論。何用思擇極微聚為。猶未能遮外色等相。",
    "T43n1834_002:0997a03": "述曰。初段之中。第四反破外境實執。合有",
    "T43n1834_002:0997a04": "五頌。上來四頌。初之一頌。合破小乘外道二",
    "T43n1834_002:0997a05": "執。其次三頌。正破小乘。下第五頌。正破外",
    "T43n1834_002:0997a06": "道。設破小乘。於中有八。初勝論師等咸作是",
    "T43n1834_002:0997a07": "言。且置極微。猶未遮我外色等相。二論主問。",
    "T43n1834_002:0997a08": "三外人答。四論主徵。五外人問。六論主難。七",
    "T43n1834_002:0997a09": "正量部等救。八論主破。此即初也。勝論等言。",
    "T43n1834_002:0997a10": "前來極微何用思擇。然汝大乘。猶未能遮我",
    "T43n1834_002:0997a11": "宗等。立外色等相。",
    "T43n1834_002:0997a12": "論。此復何相。述曰。此論主問。汝色等相體",
    "T43n1834_002:0997a13": "即極微。極微已破。即破色等。復言未遮我色",
    "T43n1834_002:0997a14": "等相。此諸色等。離極微外。復有何相。",
    "T43n1834_002:0997a15": "論。謂眼等境亦是青等實色等性。述曰。此",
    "T43n1834_002:0997a16": "外人答。外色等相。即是眼等諸現量境。此通",
    "T43n1834_002:0997a17": "五塵。亦是顯色。青黃赤等實色等性。即顯二",
    "T43n1834_002:0997a18": "義。外色等相。一顯現量境。二顯實體。故是實",
    "T43n1834_002:0997a19": "有。其內五根。就他宗說。非現量境。但能發",
    "T43n1834_002:0997a20": "識。比知是有。且約外處辨現量境。於青等",
    "T43n1834_002:0997a21": "中。等取黃等。亦兼聲等。實色等中。亦等聲",
    "T43n1834_002:0997a22": "等。此所說者。識外實有。",
    "T43n1834_002:0997a23": "論。廣應共審思此眼等境青等實性為一為",
    "T43n1834_002:0997a24": "多。述曰。此論主徵。隨其經部。或薩婆多。或",
    "T43n1834_002:0997a25": "吠世師。若假若實。汝今與我。應共審思。汝此",
    "T43n1834_002:0997a26": "所說。諸外色等。眼等五境。青等實性。為體是",
    "T43n1834_002:0997a27": "一。為體是多。此為二問。",
    "T43n1834_002:0997a28": "論。設爾何失。述曰。此外人答。設一或多。竟",
    "T43n1834_002:0997a29": "有何失。",
    "T43n1834_002:0997b01": "論。二俱有過多過如前一亦非理。述曰。下",
    "T43n1834_002:0997b02": "論主難。若一若多。二俱有過。其多過者。如前",
    "T43n1834_002:0997b03": "已說。非多極微等。以下三頌。是一亦非理。非",
    "T43n1834_002:0997b04": "直多成失。設一復為過。故言亦非理。",
    "T43n1834_002:0997b05": "外人伏問。非理者何。",
    "T43n1834_002:0997b06": "論。頌曰一應無次行俱時至未至及多有間",
    "T43n1834_002:0997b07": "事并難見細物。述曰。下正破一。前敘宗中。",
    "T43n1834_002:0997b08": "衛世執一。小乘執多。今此設遮小乘執一。意",
    "T43n1834_002:0997b09": "兼外道。以小乘救有色等故　其頌一字。牒",
    "T43n1834_002:0997b10": "外人執　應無二字。通下五難　五難者何。",
    "T43n1834_002:0997b11": "若執境一。一應無次第行義。二應無俱時至",
    "T43n1834_002:0997b12": "未至。三應無多有間事。四應無有間。五應無",
    "T43n1834_002:0997b13": "難見細物。今合第三多有間事。第四有間為",
    "T43n1834_002:0997b14": "第三句。言多有間事。如業道等。西域言遮。此",
    "T43n1834_002:0997b15": "翻為及。或翻為等。若作及義。於六釋中。顯相",
    "T43n1834_002:0997b16": "違釋。第三句及第四句。并是顯此四難義各",
    "T43n1834_002:0997b17": "不同。非無次行。即是俱時。至與未至。故置",
    "T43n1834_002:0997b18": "及言。若言等者。顯非唯爾。更有此餘。今者",
    "T43n1834_002:0997b19": "四義。皆已列名。等不是等。但言及并。顯相",
    "T43n1834_002:0997b20": "違釋。",
    "T43n1834_002:0997b21": "論曰。若無隔別所有青等眼所行境執為一",
    "T43n1834_002:0997b22": "物。述曰。釋頌一字。即敘彼宗。彼宗意說。若",
    "T43n1834_002:0997b23": "有隔別。眼所行境。體即是多。無隔別時。所有",
    "T43n1834_002:0997b24": "青等。眼所行者。說為一物。其聲香等。類色亦",
    "T43n1834_002:0997b25": "然。",
    "T43n1834_002:0997b26": "前來總議外五處故。不是唯言於色處法。今",
    "T43n1834_002:0997b27": "此文略且言眼境。非耳等境。此中不破彼執",
    "T43n1834_002:0997b28": "為多。然此牒計。於下四難。一一應敘。凡難義",
    "T43n1834_002:0997b29": "法。牒方難故。今恐文繁。最初總敘。下別為",
    "T43n1834_002:0997c01": "難。",
    "T43n1834_002:0997c02": "論。應無漸次行大地理若下一足至一切故。",
    "T43n1834_002:0997c03": "述曰。此第一破。配頌可知。若執為一。眼所",
    "T43n1834_002:0997c04": "行境。無隔障處。世間應無漸次行大地義。以",
    "T43n1834_002:0997c05": "地一故。若下一足已至一切。如何可說有漸",
    "T43n1834_002:0997c06": "次行。應立量言　無隔障處下此一足時所",
    "T43n1834_002:0997c07": "未至處時亦應至。汝執一故。彼即此故。猶",
    "T43n1834_002:0997c08": "如於此　或云。無隔大地應無漸次行義。若",
    "T43n1834_002:0997c09": "下一足至一切故。如此足處。然今論文。有大",
    "T43n1834_002:0997c10": "宗意。其為比量。應如是知。然今眼境。名大地",
    "T43n1834_002:0997c11": "者。假名大地。非實地大。",
    "T43n1834_002:0997c12": "論。又應俱時於此於彼。無至未至。述曰。此",
    "T43n1834_002:0997c13": "第二難。若執是一。且如手執無隔障物。無有",
    "T43n1834_002:0997c14": "一法一時之中。此邊彼邊。有手至未至。",
    "T43n1834_002:0997c15": "此猶未曉。次顯其因。",
    "T43n1834_002:0997c16": "論。一物一時理不應有得未得故。述曰。至",
    "T43n1834_002:0997c17": "者到也。得也。及也。體是一物。於一時中。若",
    "T43n1834_002:0997c18": "手執時。理不應有。此處可得。彼處未得。今依",
    "T43n1834_002:0997c19": "此難。一切世間。無一物者。所以者何。且如一",
    "T43n1834_002:0997c20": "筆。以手執時。有至未至。如何成一。故知。大",
    "T43n1834_002:0997c21": "乘諸眼等境。或可說一。總可至故。如手握珠。",
    "T43n1834_002:0997c22": "或可說多。至未至故。如指捻珠。應立量云",
    "T43n1834_002:0997c23": "　汝宗世間無隔斷物無有一法有至未至。執",
    "T43n1834_002:0997c24": "是一故。如手握珠。",
    "T43n1834_002:0997c25": "論。又一方處應不得有多象馬等有間隙事。",
    "T43n1834_002:0997c26": "述曰。此第三難。若執境一。於無隔障一方",
    "T43n1834_002:0997c27": "處所。多象馬等。皆集其中。應不得有。象馬等",
    "T43n1834_002:0997c28": "物。多間隙事。二物中間所見空處。是次下難。",
    "T43n1834_002:0997c29": "象馬二物。自不相到。名間隙事。是此中難。",
    "T43n1834_002:0998a01": "所以者何。",
    "T43n1834_002:0998a02": "論。若處有一亦即有餘云何此彼可辨差別。",
    "T43n1834_002:0998a03": "述曰。此顯所由。所依之處體既是一。若有",
    "T43n1834_002:0998a04": "一象。亦有餘馬。云何此象。及彼馬等。可辨差",
    "T43n1834_002:0998a05": "別。應立量云　於無障隔一方處所多象馬集",
    "T43n1834_002:0998a06": "一象住地應餘馬等亦住此地。執是一故。如",
    "T43n1834_002:0998a07": "此一象住地　或言汝宗無隔一方多象等集",
    "T43n1834_002:0998a08": "應不得有多間隙事。或應此彼亦無差別。執",
    "T43n1834_002:0998a09": "是一故。如一象處。",
    "T43n1834_002:0998a10": "論。或二如何可於一處有至不至中間見空。",
    "T43n1834_002:0998a11": "述曰。此第四難。若執境一。如何可有象馬",
    "T43n1834_002:0998a12": "二物。此是所至中間不至。見有空處。應立",
    "T43n1834_002:0998a13": "量言　無隔一處象馬二居應不得有中間空",
    "T43n1834_002:0998a14": "處。執是一故。如手握珠。前第三難。約所依",
    "T43n1834_002:0998a15": "一。能依象等。多有間事。難應非有。此第四難",
    "T43n1834_002:0998a16": "約能依二。所依地一。中間應無空缺之處。是",
    "T43n1834_002:0998a17": "二別故。前多有間事。及此有間。合釋於前第",
    "T43n1834_002:0998a18": "三句頌。多有間事。舊論頌但言及別類多事。",
    "T43n1834_002:0998a19": "此第四難。彼頌不攝。故今勘此。善惡易明。",
    "T43n1834_002:0998a20": "論。又亦應無小水虫等難見細物。述曰。此",
    "T43n1834_002:0998a21": "第五難。若執境一。無隔水中。亦應無有。小水",
    "T43n1834_002:0998a22": "虫等。難見細物。",
    "T43n1834_002:0998a23": "此立宗非。下明所以。",
    "T43n1834_002:0998a24": "論。彼與麁物。同一處所量應等故。述曰。所",
    "T43n1834_002:0998a25": "依之境。既是一物。能依水虫。應無小者。彼",
    "T43n1834_002:0998a26": "小虫與麁大物。依一所依。遍所依故。能依所",
    "T43n1834_002:0998a27": "依量皆等故。舊論說言最細水虫。與大色同",
    "T43n1834_002:0998a28": "應不可見。彼言色者。即形量色。若小水虫。",
    "T43n1834_002:0998a29": "不遍所依。量不等故。可見細者。所依不遍。故",
    "T43n1834_002:0998b01": "非是一。如說極微。六方分異。云何成一。應立",
    "T43n1834_002:0998b02": "量言　小水虫等依無隔水能依應等所依之",
    "T43n1834_002:0998b03": "量。執所依一故。猶如無隔一頗胝迦一所依",
    "T43n1834_002:0998b04": "色　又應量言。小水虫等依無隔水應不難",
    "T43n1834_002:0998b05": "見。執水一故。如無隔水。此中如前所說比量。",
    "T43n1834_002:0998b06": "論文既隱。唯強思惟施設安立。於宗因喻。皆",
    "T43n1834_002:0998b07": "遮過失。恐文繁廣不能具明。善因明者。自",
    "T43n1834_002:0998b08": "當詳悉。然或不須作其比量。准論但以道理",
    "T43n1834_002:0998b09": "徵之。亦不違理。",
    "T43n1834_002:0998b10": "論。若謂由相此彼差別成別物不由餘義。",
    "T43n1834_002:0998b11": "述曰。此正量部轉計救義。謂見如前五義破",
    "T43n1834_002:0998b12": "一。遂作是義。亦非無隔眼所行境體。皆是一",
    "T43n1834_002:0998b13": "物。所以者何。由彼地相。此象彼馬。處有差",
    "T43n1834_002:0998b14": "別。即成此彼二處地別。如是四足處各差",
    "T43n1834_002:0998b15": "別。地即成四。一蹄之下。東西有殊。其地即",
    "T43n1834_002:0998b16": "異。不由異義。所餘無隔眼所及境。名為一物。",
    "T43n1834_002:0998b17": "有隔不及。遂即成多。故我宗中。無前五失。今",
    "T43n1834_002:0998b18": "牒言若謂由等。",
    "T43n1834_002:0998b19": "論。則定應許此差別物展轉分拆成多極微。",
    "T43n1834_002:0998b20": "述曰。此則第八論主正破。若由相故。此彼",
    "T43n1834_002:0998b21": "差別。其體各一。則汝定應許汝所執。此差別",
    "T43n1834_002:0998b22": "物體是一者。又以覺慧。展轉分拆。或多極微。",
    "T43n1834_002:0998b23": "都無一物。如馬住處。名為一物。四足各異。地",
    "T43n1834_002:0998b24": "即成四。如是於足東西方異。於東西方。多",
    "T43n1834_002:0998b25": "百千分。如是至細。成多極微。是故世間。無定",
    "T43n1834_002:0998b26": "實有唯一物者。故汝等計。皆述妄情。虛所施",
    "T43n1834_002:0998b27": "設。",
    "T43n1834_002:0998b28": "論。已辨極微非一實物是則離識眼等色等",
    "T43n1834_002:0998b29": "若根若境皆不得成。述曰。就第四段。破他",
    "T43n1834_002:0998c01": "宗中。此下第三。總結不成。顯歸唯識　已辨",
    "T43n1834_002:0998c02": "極微非一實物者。結前所破。能成極微。一實",
    "T43n1834_002:0998c03": "非有　是則離識眼色等者。總結以上極微",
    "T43n1834_002:0998c04": "所成根境非有。即是離識。眼等五根。色等五",
    "T43n1834_002:0998c05": "境。皆不得成。能成極微。非實有故。所成根",
    "T43n1834_002:0998c06": "境。何義得成。",
    "T43n1834_002:0998c07": "既爾此無言何所顯。",
    "T43n1834_002:0998c08": "論。由此善成唯有識義。述曰。顯歸唯識。離",
    "T43n1834_002:0998c09": "識根境。今既破無。故知根境。皆不離識。不離",
    "T43n1834_002:0998c10": "識色。可許有故。然諸根境。四大所造諸宗計",
    "T43n1834_002:0998c11": "別。如唯識第一疏述。",
    "T43n1834_002:0998c12": "上來總有一十四頌。合為四段。初之一頌。小",
    "T43n1834_002:0998c13": "乘外道四事難境無。次有五頌。釋四難非理。",
    "T43n1834_002:0998c14": "次有三頌。釋有情法二無我教。次有五頌。返",
    "T43n1834_002:0998c15": "破境實執。或分為三。合初二段。總有六頌。四",
    "T43n1834_002:0998c16": "事問答外境無故。此等總是第一大段。四事",
    "T43n1834_002:0998c17": "難議境無。却徵實境執。自下大文第二。釋外",
    "T43n1834_002:0998c18": "人難。現量證境有。返破憶持執。",
    "T43n1834_002:0998c19": "論。諸法由量刊定有無一切量中現量為勝。",
    "T43n1834_002:0998c20": "述曰。此第二段。有一頌半。合分為二。初之",
    "T43n1834_002:0998c21": "一頌。釋現量證。後之半頌。釋憶持執。於中皆",
    "T43n1834_002:0998c22": "有先難後破。此則正量。薩婆多等。為此問起。",
    "T43n1834_002:0998c23": "先議諸法。刊定勝量。後方申難。此即議也。刊",
    "T43n1834_002:0998c24": "定者。貶量也。言諸法者。即是所量。一切有漏",
    "T43n1834_002:0998c25": "無漏諸法。由三二量。揩准有無。量者量度。如",
    "T43n1834_002:0998c26": "以尺丈。量綾錦等尺為能量。綾等所量。知",
    "T43n1834_002:0998c27": "其量數。是其量果。諸心心所。緣諸法時。說有",
    "T43n1834_002:0998c28": "四分。見分能量。相分所量。自證量果。如是自",
    "T43n1834_002:0998c29": "證。緣見分時。見分所量。自證能量。證自證為",
    "T43n1834_002:0999a01": "量果。如證自證。緣自證時。自證所量。證自證",
    "T43n1834_002:0999a02": "分。為其能量。即此自證。亦為量果。能返緣",
    "T43n1834_002:0999a03": "故。若以第三。緣第四時。第四所量。第三能",
    "T43n1834_002:0999a04": "量。其第四分。即為量果。能返緣故。陳那以",
    "T43n1834_002:0999a05": "前。古內外道。大小乘師。皆說三量。一現量",
    "T43n1834_002:0999a06": "二比量。三聖言量。今依梵音。云阿弗多阿笈",
    "T43n1834_002:0999a07": "摩。此云至教。至教量者。非得但聖者說。名為",
    "T43n1834_002:0999a08": "至教。但是世間言無差二可信者語。皆至教",
    "T43n1834_002:0999a09": "量。契至理故。合實事故。如八語品。四聖言",
    "T43n1834_002:0999a10": "等。言比量者。比附量度。名為比量。即以眾",
    "T43n1834_002:0999a11": "相。而觀於義。緣此義智。名為比量。言現量",
    "T43n1834_002:0999a12": "者。諸部說異。且薩婆多。用世友說。以根名",
    "T43n1834_002:0999a13": "見。根體是現量。以顯現義是根義故。此能",
    "T43n1834_002:0999a14": "量境。故名現量。是持業釋。法救說。識名見。",
    "T43n1834_002:0999a15": "能量境故。識名現量。持業如前。妙音慧名見。",
    "T43n1834_002:0999a16": "能量法勝慧。名現量。正量部說。心心所法。和",
    "T43n1834_002:0999a17": "合名見。心心所法。合名現量。經部師說。根識",
    "T43n1834_002:0999a18": "和合。假名為見。假能量境。假名現量。吠世史",
    "T43n1834_002:0999a19": "迦。德句義中。覺為現量。數論師說。十一根",
    "T43n1834_002:0999a20": "中。五根是現量。若歸於本。自性是現量。大乘",
    "T43n1834_002:0999a21": "師說。根名為現。依發屬助如根五義。勝餘故。",
    "T43n1834_002:0999a22": "然是色法。不能量境。唯心心所。能量度故。心",
    "T43n1834_002:0999a23": "心所法。正是量體。依現之量。名為現量。此依",
    "T43n1834_002:0999a24": "士釋。若無著以前。但說二分。唯一見分。為現",
    "T43n1834_002:0999a25": "量體。無著以後陳那菩薩。立三分者。見自證。",
    "T43n1834_002:0999a26": "分為現量體。護法以後。見分自證。證自證",
    "T43n1834_002:0999a27": "分。為現量體。安慧。諸識雖皆有執。然無隨念",
    "T43n1834_002:0999a28": "計度分別。明現取境。名為現量。無漏皆現量。",
    "T43n1834_002:0999a29": "如說善等性。小乘有五。外道有二。大乘有四。",
    "T43n1834_002:0999b01": "合有十一種。出現量體。廣如餘處。此略顯示。",
    "T43n1834_002:0999b02": "陳那以後。其聖言量攝。入此中。此體除此。",
    "T43n1834_002:0999b03": "外更無故。如因明疏。今者世親。說有三量。故",
    "T43n1834_002:0999b04": "論說言一切量中。現量為勝。取現境故。證自",
    "T43n1834_002:0999b05": "相故。大小二乘。外道內道。皆共許爾。故今總",
    "T43n1834_002:0999b06": "敘貶議諸量。現量勝餘。",
    "T43n1834_002:0999b07": "論。若無外境寧有此覺我今現證如是境耶。",
    "T43n1834_002:0999b08": "述曰。此正申難。如世人言。我今見色。乃至",
    "T43n1834_002:0999b09": "觸觸。若無識外實色等境。寧有此覺。我今現",
    "T43n1834_002:0999b10": "證如是色等。此覺既非無。外色等定有。總言",
    "T43n1834_002:0999b11": "覺者。心心所法之異名也。今此言覺。謂現量",
    "T43n1834_002:0999b12": "智。非唯是慧。因明者說言證智者。心心所法",
    "T43n1834_002:0999b13": "之總名矣。故舊論云。如此證智。云何得起。成",
    "T43n1834_002:0999b14": "唯識中。亦有此難。色等外境。分明現證。現量",
    "T43n1834_002:0999b15": "所得。寧撥為無。",
    "T43n1834_002:0999b16": "此中難已下論主破。",
    "T43n1834_002:0999b17": "論。此證不成。述曰。破中有二。初總非。後別",
    "T43n1834_002:0999b18": "破。此總非也。",
    "T43n1834_002:0999b19": "外人設問。云何不成。",
    "T43n1834_002:0999b20": "論曰。頌曰現覺如夢等已起現覺時見及境",
    "T43n1834_002:0999b21": "已無寧許有現量。述曰。第一句述正理。顯",
    "T43n1834_002:0999b22": "難外境實有不成。下三句破外宗。明無現覺。",
    "T43n1834_002:0999b23": "成無外境。然舊論本。遂分二段。前後別明。其",
    "T43n1834_002:0999b24": "此頌中。初句易解。至下當知。上一句引喻破",
    "T43n1834_002:0999b25": "經部。下三句中。略破二類。初破正量部等。非",
    "T43n1834_002:0999b26": "剎那論。後破一切有等。剎那論者。謂已起現",
    "T43n1834_002:0999b27": "覺時。其見已無。寧許有現量。破正量部等。謂",
    "T43n1834_002:0999b28": "已起現覺時。其見及境已無。寧許有現量。",
    "T43n1834_002:0999b29": "破薩婆多等。大眾部等宗計不同。亦應敘破。",
    "T43n1834_002:0999c01": "如薩婆多。第三句中。言及字者。即相違釋。意",
    "T43n1834_002:0999c02": "顯有二難。至下當知。",
    "T43n1834_002:0999c03": "論曰。如夢等時雖無外境而亦得有如是現",
    "T43n1834_002:0999c04": "覺。述曰。先釋初句。今解初中。如夢等字。能",
    "T43n1834_002:0999c05": "成喻法。等者。等取眩翳目等。緣見髮蠅等。此",
    "T43n1834_002:0999c06": "等諸位。經部及大乘。彼此共許外境非有。故",
    "T43n1834_002:0999c07": "以為喻。如夢等中。雖無離心外實境界。而彼",
    "T43n1834_002:0999c08": "言謂。我見是事。聞是事等。起此現覺。",
    "T43n1834_002:0999c09": "下合法顯。",
    "T43n1834_002:0999c10": "論。餘時現覺應知亦爾。述曰。釋頌初句。現",
    "T43n1834_002:0999c11": "覺二字。除夢等外餘時。所起見是事等。如是",
    "T43n1834_002:0999c12": "現量。應知亦爾。亦無外境。此現覺生。應立量",
    "T43n1834_002:0999c13": "言　除夢等外所有現覺緣非現境起。許現",
    "T43n1834_002:0999c14": "覺故。如夢等現覺。此中意說。若實現覺。如五",
    "T43n1834_002:0999c15": "識等。不作此解。我今現證如是事境。作此解",
    "T43n1834_002:0999c16": "者。是意識中分別妄覺。非謂現量心心所法。",
    "T43n1834_002:0999c17": "成唯識說。現量證時。不執為外。後意分別。妄",
    "T43n1834_002:0999c18": "生外想。故現量境。是自相分。識所變故。亦說",
    "T43n1834_002:0999c19": "為有。意識所執外實色等。妄計度故。說彼為",
    "T43n1834_002:0999c20": "無。又彼論說。謂假智詮。不得自相。唯於諸法",
    "T43n1834_002:0999c21": "共相而轉。故現覺者。必無此智及與此論。",
    "T43n1834_002:0999c22": "我今現證如是事等。",
    "T43n1834_002:0999c23": "論。故彼引此為證不成。述曰。此結非也。現",
    "T43n1834_002:0999c24": "覺所緣。由如夢境性非實有。故彼汝宗。引此",
    "T43n1834_002:0999c25": "現覺為證。離心外境實有。理證不成。",
    "T43n1834_002:0999c26": "論。又若爾時有此現覺我今現證如是色等。",
    "T43n1834_002:0999c27": "述曰。次釋下三句頌。先破正量部等。此",
    "T43n1834_002:0999c28": "解第二句頌若。於爾時。起此現覺。我今現證",
    "T43n1834_002:0999c29": "如是心外色等實境者。此牒彼計。",
    "T43n1834_002:1000a01": "下正申難。",
    "T43n1834_002:1000a02": "論。爾時於境能見已無。述曰。釋第三句見",
    "T43n1834_002:1000a03": "已無字。申其難意。正量等計。六識不竝。起此",
    "T43n1834_002:1000a04": "覺時。能見五識實現量者。已入過去。現在非",
    "T43n1834_002:1000a05": "有。",
    "T43n1834_002:1000a06": "所以者何。",
    "T43n1834_002:1000a07": "論。要在意識能分別故時眼等識必已謝故。",
    "T43n1834_002:1000a08": "述曰。此顯二因成。能見識現在非有。彼此",
    "T43n1834_002:1000a09": "共許。要第六識。具三分別。方能起此分別現",
    "T43n1834_002:1000a10": "覺。五識不具三種分別。故不能起此等現覺。",
    "T43n1834_002:1000a11": "此等現覺。既在意識。起此覺時。故彼能見眼",
    "T43n1834_002:1000a12": "等五識。必入過去。落謝非有。先見是物。後方",
    "T43n1834_002:1000a13": "起覺。故正見及覺二。時必不俱。能見實現覺。",
    "T43n1834_002:1000a14": "此時既無。寧許此覺。有是現量。證外境有。若",
    "T43n1834_002:1000a15": "正現量。證色等時。緣心內法。無假智詮。故證",
    "T43n1834_002:1000a16": "不成。以正量部。心心所法。燈焰。鈴聲。唯滅",
    "T43n1834_002:1000a17": "相滅。念念生滅。色等法滅。亦待外緣。即隨此",
    "T43n1834_002:1000a18": "事長短一期。後方有滅。起證如是現量覺時。",
    "T43n1834_002:1000a19": "眼識不住。故入過去。其境色等。一期未滅。故",
    "T43n1834_002:1000a20": "此唯破起此覺時。能見已無。不破所見此時",
    "T43n1834_002:1000a21": "非有。設縱有故。應立量言　起此覺時必非",
    "T43n1834_002:1000a22": "現量。是散心位能見已無故。如散心位緣於",
    "T43n1834_002:1000a23": "過去百千劫事。破境一期。如餘論說。",
    "T43n1834_002:1000a24": "論。剎那論者有此覺時。述曰。下破薩婆多",
    "T43n1834_002:1000a25": "等。此等執境及心心所。皆念念滅。名剎那論",
    "T43n1834_002:1000a26": "　有此覺時。釋頌第二句。牒彼所計。",
    "T43n1834_002:1000a27": "論。色等現境亦皆已滅。述曰。此正申難。釋",
    "T43n1834_002:1000a28": "第三句頌。及境已無。眼等六識。不俱時起。起",
    "T43n1834_002:1000a29": "此覺時。要在意識。但非現覺。能緣已無。所緣",
    "T43n1834_002:1000b01": "現境。亦皆已滅。即此現覺所有詮智。現在緣",
    "T43n1834_002:1000b02": "時。不及現境。此已滅故。故證不成。應立量言",
    "T43n1834_002:1000b03": "　起此覺時必非現量。是散心位境已無故。",
    "T43n1834_002:1000b04": "如散心位緣過去世百千劫事。大眾部等。剎",
    "T43n1834_002:1000b05": "那既同。六識俱時。雖小不同。頗亦同此。",
    "T43n1834_002:1000b06": "論。如何此時許有現量。述曰。此雙結難。釋",
    "T43n1834_002:1000b07": "第四句頌。正量部等。起此覺時。能見已無。如",
    "T43n1834_002:1000b08": "何此時。許有現量。證外境有。薩婆多等。起此",
    "T43n1834_002:1000b09": "覺時。其境亦無。如何此時。許有現量。證外",
    "T43n1834_002:1000b10": "境有。故說現覺證有外境。為證不成。既爾大",
    "T43n1834_002:1000b11": "乘。許六識竝。起此覺時。能見所見。二俱現",
    "T43n1834_002:1000b12": "有。此現量覺。其義如何。五識俱意。若同五",
    "T43n1834_002:1000b13": "緣。是現量攝。不起此覺。若起此覺。必不同",
    "T43n1834_002:1000b14": "緣。假智詮故。五識前時。既由意引。今相續",
    "T43n1834_002:1000b15": "生。不假意識。意識起亦餘二量攝。或五同時。",
    "T43n1834_002:1000b16": "或剎那間。亦無過失。然緣心內境。有此現",
    "T43n1834_002:1000b17": "覺生。",
    "T43n1834_002:1000b18": "論。要曾現受意識能憶是故決定有曾受境。",
    "T43n1834_002:1000b19": "述曰。下破憶持。先外人救。謂彼救言。要曾",
    "T43n1834_002:1000b20": "過去眼等五識。現受此境。今時意識。方能憶",
    "T43n1834_002:1000b21": "持。非先未受後意能憶。此則汎說先緣後憶。",
    "T43n1834_002:1000b22": "是故決定。有曾受境。顯過去世現境非無。是",
    "T43n1834_002:1000b23": "曾五識。現所受故。",
    "T43n1834_002:1000b24": "論。見此境者許為現量由斯外境實有義成。",
    "T43n1834_002:1000b25": "述曰。曾現受境。明了五識。既許非無。能見",
    "T43n1834_002:1000b26": "此心追憶意識。亦定是有。彼此二宗。許曾現",
    "T43n1834_002:1000b27": "識現量所攝。現量曾有境。今時方能憶。故此",
    "T43n1834_002:1000b28": "所緣。定心外法。又追憶識。由曾現受。亦現量",
    "T43n1834_002:1000b29": "攝。故知。外境實有義成。若無外境。無曾所",
    "T43n1834_002:1000c01": "受。無曾所受故現量亦無。云何今時有憶持",
    "T43n1834_002:1000c02": "識。由斯外境實有成也。",
    "T43n1834_002:1000c03": "此外救已。下論主破。",
    "T43n1834_002:1000c04": "論。如是要由先受後憶證有外境理亦不成。",
    "T43n1834_002:1000c05": "述曰。下破有二。初總後別。此總非也。如是",
    "T43n1834_002:1000c06": "要由現量。先受外實有境。後意方憶。以此道",
    "T43n1834_002:1000c07": "理。證離心外境有不成。",
    "T43n1834_002:1000c08": "論。何以故。述曰。外人復問。為何義故證境",
    "T43n1834_002:1000c09": "不成。",
    "T43n1834_002:1000c10": "下論主破。",
    "T43n1834_002:1000c11": "論。頌曰如說似境識從此生憶念。述曰。然",
    "T43n1834_002:1000c12": "舊論本。句句別明。分為二段。實如今者合",
    "T43n1834_002:1000c13": "一處。明義相違故。但申正理。奪彼憶持。如前",
    "T43n1834_002:1000c14": "所說。似境之識。後生憶持。非緣離心外境識。",
    "T43n1834_002:1000c15": "後有憶持也。",
    "T43n1834_002:1000c16": "論曰。如前所說雖無外境而眼識等似外境",
    "T43n1834_002:1000c17": "現。述曰。釋初句頌。奪彼曾受離心之外現",
    "T43n1834_002:1000c18": "境之識。謂如前說。識從自種生。似境相轉等。",
    "T43n1834_002:1000c19": "及初論首說識生時。似外境現。雖無外境。眼",
    "T43n1834_002:1000c20": "等五識。似外境現。已廣如前。",
    "T43n1834_002:1000c21": "論。從此後位與念相應分別意識似前境現。",
    "T43n1834_002:1000c22": "述曰。釋頌下句。奪彼憶持。謂從過去似境",
    "T43n1834_002:1000c23": "五識。今此後位。與別境念。相應之時。有緣過",
    "T43n1834_002:1000c24": "去分別意識。變似前五識所緣境現　無曾現",
    "T43n1834_002:1000c25": "在受離心境。眼等五識。從此今時。與念相應。",
    "T43n1834_002:1000c26": "有一意識。緣前五識離心之境。",
    "T43n1834_002:1000c27": "論。即說此為憶曾所受。述曰。即說於此分",
    "T43n1834_002:1000c28": "別意識。緣曾現在不離識境。名為憶持曾所",
    "T43n1834_002:1000c29": "受識。所以者何。由曾五識。及同時意。緣即識",
    "T43n1834_002:1001a01": "境。熏成種子。今時相續。意於此位。能憶前",
    "T43n1834_002:1001a02": "境。名為憶持。非曾五識境實離於心。今時",
    "T43n1834_002:1001a03": "猶有意識緣之。名曾受識。",
    "T43n1834_002:1001a04": "論。故以後憶證先所見實有外境其理不成。",
    "T43n1834_002:1001a05": "述曰。此結非也。道理既爾。故汝所說。以憶",
    "T43n1834_002:1001a06": "持故。證曾五識所見實有。其義不成。直以自",
    "T43n1834_002:1001a07": "宗。釋外所難。奪他所說。更無異理。如說汝細",
    "T43n1834_002:1001a08": "心。即我第八識。然舊論本。上來所說。一頌半",
    "T43n1834_002:1001a09": "文。異常難解。披者當知。",
    "T43n1834_002:1001a10": "論。若如夢中雖無實境而識得起覺時亦然。",
    "T43n1834_002:1001a11": "述曰。自下大段第三有半頌。釋小乘外道。",
    "T43n1834_002:1001a12": "難以夢例覺時。應知境無失。先敘彼難。後方",
    "T43n1834_002:1001a13": "釋破。於敘難中。初牒論主所明唯識。後正申",
    "T43n1834_002:1001a14": "難。此即初也。論主前來所說理趣。如世夢中。",
    "T43n1834_002:1001a15": "無境既識起。其覺時識。無境得生者。即牒",
    "T43n1834_002:1001a16": "夢覺二識義同。",
    "T43n1834_002:1001a17": "自下申難。",
    "T43n1834_002:1001a18": "論。如世自知夢境非有覺時既爾何不自知。",
    "T43n1834_002:1001a19": "述曰。夢覺二識。無境既同。世能自知夢境",
    "T43n1834_002:1001a20": "非有。其覺時識。自知應等。夢心無有境。覺時",
    "T43n1834_002:1001a21": "許知無。覺識境既無。何不知非有。量云。世覺",
    "T43n1834_002:1001a22": "時識應知境無。許無境故。如知夢識。",
    "T43n1834_002:1001a23": "論。既不自知覺境非有。寧如夢識實境皆無。",
    "T43n1834_002:1001a24": "述曰。前難覺識應知境無。此顯不知實境",
    "T43n1834_002:1001a25": "定有。覺夢二境俱非有。即知夢識境成無。覺",
    "T43n1834_002:1001a26": "不自知無異於夢。故知覺識境實有。量云。世",
    "T43n1834_002:1001a27": "覺時識外實境有。許異夢故。如自真智。不言",
    "T43n1834_002:1001a28": "世覺。相符極成。亂真覺故。因不言許。隨一",
    "T43n1834_002:1001a29": "不成。生死。大乘說為夢故。或簡五識。不行夢",
    "T43n1834_002:1001b01": "故。或顯異於眠時夢故。喻不言自。其體便闕。",
    "T43n1834_002:1001b02": "大乘真智。無外境故。若說大乘真智為喻。所",
    "T43n1834_002:1001b03": "立不成。為此等過。宗等各簡。",
    "T43n1834_002:1001b04": "此總難已。自下非之。",
    "T43n1834_002:1001b05": "論。此亦非證。述曰。此總非之。",
    "T43n1834_002:1001b06": "自下別釋。",
    "T43n1834_002:1001b07": "論。頌曰未覺不能知夢所見非有。述曰。未",
    "T43n1834_002:1001b08": "得真智覺。不能自知生死夢所見。定非實有。",
    "T43n1834_002:1001b09": "即正理解於此頌文。或為喻顯。如世未覺。不",
    "T43n1834_002:1001b10": "能自知夢心所見。定非實有。覺時亦爾。以喻",
    "T43n1834_002:1001b11": "釋難。即此半頌通以法喻二義解之。亦無違",
    "T43n1834_002:1001b12": "也。舊論下句。今在上說。今此上句。舊論下",
    "T43n1834_002:1001b13": "說。舊依梵本。今從唐言。亦無乖返。諸上下",
    "T43n1834_002:1001b14": "頌。應如是知。",
    "T43n1834_002:1001b15": "論曰。如未覺位不知夢境非外實有覺時乃",
    "T43n1834_002:1001b16": "知。述曰。此舉世喻。以釋頌文。要覺方知夢",
    "T43n1834_002:1001b17": "境非有。彼此共許。故以為喻。",
    "T43n1834_002:1001b18": "論。如是世間虛妄分別串習惛熱如在夢中。",
    "T43n1834_002:1001b19": "述曰。下以理解。此釋下句頌中夢字。生死",
    "T43n1834_002:1001b20": "之識。不稱實理。說為虛妄。無始已來。數數熏",
    "T43n1834_002:1001b21": "發。名為串習。蓋纏覆蔽。稱之為惛。毒火所",
    "T43n1834_002:1001b22": "煎。號之為熱。或復串習無明稱惛。聖智不生。",
    "T43n1834_002:1001b23": "名之為熱。猶如世間數習闇昧惛睡之識。名",
    "T43n1834_002:1001b24": "之為夢。生死亦爾。睡者惛熱義。夢睡心之",
    "T43n1834_002:1001b25": "異名。即說生死名世間爾。如經所說生死長",
    "T43n1834_002:1001b26": "夜。",
    "T43n1834_002:1001b27": "論。諸有所見皆非實有。述曰。釋後句頌下",
    "T43n1834_002:1001b28": "之四字。生死妄夢。異真智生。故此所緣。皆非",
    "T43n1834_002:1001b29": "實有。顛倒虛妄。所顯現故。量云。生死夢識",
    "T43n1834_002:1001c01": "所緣之境皆非實有。許夢境攝故。如極成夢",
    "T43n1834_002:1001c02": "境。",
    "T43n1834_002:1001c03": "論。未得真覺不能自知。述曰。釋頌初句。無",
    "T43n1834_002:1001c04": "始已來。串習虛妄。未植善種。真智不生。如何",
    "T43n1834_002:1001c05": "得知。生死夢境。不實顯現。如夢境無。此答前",
    "T43n1834_002:1001c06": "難。應立量言　生死之識不能稱理知自境",
    "T43n1834_002:1001c07": "無。許夢識攝故。如極成夢識　然亦許有少",
    "T43n1834_002:1001c08": "能自知。如今聞教。知境非有。如極成夢。亦少",
    "T43n1834_002:1001c09": "自知。不名真覺。恐違世間。及法差別隨一過",
    "T43n1834_002:1001c10": "故。宗云稱理。因有許言。世間眠夢。彼此共",
    "T43n1834_002:1001c11": "許。名為極成。簡生死夢。他不許故。外人伏",
    "T43n1834_002:1001c12": "難。既生死識。不能稱理如實自知何名真覺。",
    "T43n1834_002:1001c13": "而實得知今境非有。",
    "T43n1834_002:1001c14": "論。若時得彼出世對治無分別智即名真覺。",
    "T43n1834_002:1001c15": "述曰。二乘見道。亦名真覺。然於後得。不知",
    "T43n1834_002:1001c16": "境無。加行不作唯識入故。菩薩見道無漏正",
    "T43n1834_002:1001c17": "智。超世間故。名為出世。能除生死。稱為對",
    "T43n1834_002:1001c18": "治。離世分別。及事分別。名無分別。此為無",
    "T43n1834_002:1001c19": "間道對治世間。契真如理。名無分別智。釋",
    "T43n1834_002:1001c20": "此名難如餘處辨。不虛妄故名真。如實了故",
    "T43n1834_002:1001c21": "稱覺。此離諸縛。超諸麁重。得此名入諸聖朋",
    "T43n1834_002:1001c22": "流。故名真覺。簡異生死。少出夢時。亦言知。",
    "T43n1834_002:1001c23": "夢境皆非有。假名之覺。立真覺名。此翻頌中",
    "T43n1834_002:1001c24": "未覺之說。",
    "T43n1834_002:1001c25": "論。此後所得世間淨智現在前位如實了知",
    "T43n1834_002:1001c26": "彼境非實其義平等。述曰。於見道中。得此",
    "T43n1834_002:1001c27": "所說無分別智。後有緣世間無漏之智。現在",
    "T43n1834_002:1001c28": "前位。方能稱理。如實了知彼生死識境非實",
    "T43n1834_002:1001c29": "有。即後得智。緣世間故。名為世間。非體有漏",
    "T43n1834_002:1002a01": "名世間也。體非是漏。立以淨名。稱境而知。名",
    "T43n1834_002:1002a02": "如實知。前無分別。唯緣如理。但名真覺。此後",
    "T43n1834_002:1002a03": "得智。遍緣世間。能知境無。名如實知。亦名",
    "T43n1834_002:1002a04": "真覺。此智得起。藉無分別。無分別智。獨名真",
    "T43n1834_002:1002a05": "覺。若生死識。雖少自知。不名真覺。無分別",
    "T43n1834_002:1002a06": "智。雖名真覺。不能知境皆非實有。此後得智。",
    "T43n1834_002:1002a07": "遍緣理事。能知境無。異前二智。其義與前知",
    "T43n1834_002:1002a08": "世眠夢。平等無二。前處眠夢。得世覺時。知先",
    "T43n1834_002:1002a09": "夢境體非實有。今從生死。得於真智出世覺",
    "T43n1834_002:1002a10": "時。知先生死夢境。體非真實。相似無二。平",
    "T43n1834_002:1002a11": "等。相似。一義二名。解頌如字故。若不知",
    "T43n1834_002:1002a12": "生死夢境非實有。但是未覺得真覺已。故能",
    "T43n1834_002:1002a13": "了知。攝大乘論。成唯識中。皆有此釋。義意既",
    "T43n1834_002:1002a14": "同。故不繁引。",
    "T43n1834_002:1002a15": "論。若諸有情由自相續轉變差別似境識起",
    "T43n1834_002:1002a16": "不由外境為所緣生。述曰。自下大文第四。",
    "T43n1834_002:1002a17": "復釋外難二識成決定。外境非無失。小乘外",
    "T43n1834_002:1002a18": "道。作如是難。若諸有情。由自身中心等相續。",
    "T43n1834_002:1002a19": "識自證分。轉變自體。有差別相。在內識上。似",
    "T43n1834_002:1002a20": "外境現。實非是外。識緣此起。不由外境。為其",
    "T43n1834_002:1002a21": "所緣引識等起。或從種子。轉變差別。乃有現",
    "T43n1834_002:1002a22": "行似境識起。不由外境為所緣生。",
    "T43n1834_002:1002a23": "此則外人牒論主義。次申共許。後方正難。",
    "T43n1834_002:1002a24": "論。彼諸有情近善惡友聞正邪法二識決定。",
    "T43n1834_002:1002a25": "述曰。此申共許。如彼能緣不離識境。一切",
    "T43n1834_002:1002a26": "有情。或近善友。聞說正法。或近惡友。聞說邪",
    "T43n1834_002:1002a27": "法。如四親近行。近善知識。聽聞正法。正性決",
    "T43n1834_002:1002a28": "定。能教者識。成悲決定。能聽者識。成慧決",
    "T43n1834_002:1002a29": "定。近惡友時。成邪定亦爾。即能所教。二識",
    "T43n1834_002:1002b01": "決定。或近善惡二種友如。其能近者。各成正",
    "T43n1834_002:1002b02": "邪二識決定。准此下釋。即能所教。二識決定。",
    "T43n1834_002:1002b03": "前解為是。若准舊論。今此難中。文既含隱。",
    "T43n1834_002:1002b04": "其能近者。各隨所應。成於邪正二識決定。後",
    "T43n1834_002:1002b05": "解為是。然文既含隱。二解竝得。任情取捨。",
    "T43n1834_002:1002b06": "論。既無友教此云何成。述曰。此正為難。諸",
    "T43n1834_002:1002b07": "識既緣不離識境。無心外法。理即便無善惡",
    "T43n1834_002:1002b08": "二友。亦無他說正邪二法。此能聽者。或正或",
    "T43n1834_002:1002b09": "邪。二識決定。云何得成。或無外境。云何得",
    "T43n1834_002:1002b10": "有。能教所教。二識決定。",
    "T43n1834_002:1002b11": "論。非不得成。述曰。下釋妨難。此總答難。非",
    "T43n1834_002:1002b12": "不得成。",
    "T43n1834_002:1002b13": "論。頌曰展轉增上力二識成決定。述曰。下",
    "T43n1834_002:1002b14": "別答難。由能所教二人。展轉增上緣力。其能",
    "T43n1834_002:1002b15": "聽者。正邪二識。成決定也。或增上力。能所教",
    "T43n1834_002:1002b16": "者。二人之識得成決定。准前二釋。",
    "T43n1834_002:1002b17": "論曰。以諸有情自他相續諸識展轉為增上",
    "T43n1834_002:1002b18": "緣。述曰。此釋初句頌。以諸有情。他能教者。",
    "T43n1834_002:1002b19": "自能聽者。各各相續八種諸識。此彼展轉為",
    "T43n1834_002:1002b20": "增上緣。此意即顯親緣心內自所變境。名為",
    "T43n1834_002:1002b21": "唯識。非遮心外他有情等。外人說心緣心外",
    "T43n1834_002:1002b22": "法親得他人所說之法。今則不然。能所教者。",
    "T43n1834_002:1002b23": "展轉互為增上緣故。自識變似能教所聽。為",
    "T43n1834_002:1002b24": "自相續識親所緣。不能親取他所說法。為疎",
    "T43n1834_002:1002b25": "所緣。於義無失。此說展轉為增上緣故。成唯",
    "T43n1834_002:1002b26": "識說。為疎所緣故。",
    "T43n1834_002:1002b27": "論。隨其所應二識決定。述曰。隨其所應顯",
    "T43n1834_002:1002b28": "義不定。由增上緣。若近善友。聽聞正法。自相",
    "T43n1834_002:1002b29": "續中正識決定。若近惡友。聽聞邪法。自相續",
    "T43n1834_002:1002c01": "中邪識決定。或近善惡友。及由展轉為增上",
    "T43n1834_002:1002c02": "緣。能說法者。正邪悲愛。能聽法者。正邪智",
    "T43n1834_002:1002c03": "慧。二識決定。言隨所應二識決定。此由未",
    "T43n1834_002:1002c04": "顯。",
    "T43n1834_002:1002c05": "論。謂餘相續識差別故令餘相續差別識生",
    "T43n1834_002:1002c06": "各成決定不由外境。述曰。此即廣前增上",
    "T43n1834_002:1002c07": "緣義。答外所徵。謂能教者。餘相續中見相分",
    "T43n1834_002:1002c08": "識。正邪差別。增上緣故。令能聽者。餘相續",
    "T43n1834_002:1002c09": "中差別見相諸識得生。能所教者二識。各各",
    "T43n1834_002:1002c10": "得成決定。或聽者正邪二識。各成決定。不",
    "T43n1834_002:1002c11": "由外境識決定成。即由自他增上緣力。識得",
    "T43n1834_002:1002c12": "決定。非由自他親相緣見。成決定識。故知識",
    "T43n1834_002:1002c13": "生不是親緣。由於外境增上緣。由我亦許有",
    "T43n1834_002:1002c14": "故。雖無外境。而友教亦成。",
    "T43n1834_002:1002c15": "論。若如夢中境雖無實而識得起覺時亦然。",
    "T43n1834_002:1002c16": "述曰。自下半頌。大文第五。又釋外難夢覺",
    "T43n1834_002:1002c17": "心無異。無造行果差失。初外人難。後論主釋。",
    "T43n1834_002:1002c18": "初難之中。先牒此義。後方為難。此即牒也。若",
    "T43n1834_002:1002c19": "覺時識。猶如夢中。境雖無實。而亦得起。",
    "T43n1834_002:1002c20": "論。何緣夢覺造善惡行愛非愛果當受不同。",
    "T43n1834_002:1002c21": "述曰。此申難也。夢時與覺。無境是同。覺時",
    "T43n1834_002:1002c22": "與夢。俱造眾業。何故覺行。感果苦楚。或有現",
    "T43n1834_002:1002c23": "報等。夢時造行。感果微劣。或無果等。如夢殺",
    "T43n1834_002:1002c24": "人定無現在為他報殺。若覺時殺。定為現在",
    "T43n1834_002:1002c25": "他人殺報。未來感果故定不同。如殺他人。",
    "T43n1834_002:1002c26": "婬他人等。餘一切行。其果亦爾。此外人質以",
    "T43n1834_002:1002c27": "問論主。",
    "T43n1834_002:1002c28": "論。頌曰心由睡眠壞夢覺果不同。述曰。下",
    "T43n1834_002:1002c29": "論主答。上句顯理。下顯不同。由在夢位。造",
    "T43n1834_002:1003a01": "善惡心。睡眠所壞。故夢與覺。感果不同。",
    "T43n1834_002:1003a02": "論。在夢位心由睡眠壞勢力羸劣覺心不爾。",
    "T43n1834_002:1003a03": "述曰。釋上句頌。不定四中。睡眠心所。能令",
    "T43n1834_002:1003a04": "有情。身分沈重。心分惛昧。在寐夢心。為此所",
    "T43n1834_002:1003a05": "壞。令心昧故。慮不分明。勢力羸劣。其覺時",
    "T43n1834_002:1003a06": "心。既無眠壞。緣境明了。勢力增強。不同夢",
    "T43n1834_002:1003a07": "位。其狂醉等。為緣壞心。羸劣亦爾。此但答",
    "T43n1834_002:1003a08": "問如夢位心。",
    "T43n1834_002:1003a09": "論。故所造行當受異熟勝劣不同非由外境。",
    "T43n1834_002:1003a10": "述曰。由夢壞心。覺時不爾。故此二位所",
    "T43n1834_002:1003a11": "造善惡。當受異熟。非夢果勝。夢果乃劣非",
    "T43n1834_002:1003a12": "由外境其果不同　外人伏問。既爾夢心。為",
    "T43n1834_002:1003a13": "睡所壞。覺心不爾。何不夢位。由眠所壞。其境",
    "T43n1834_002:1003a14": "實無覺境便有。復由此理。當果異耶　既爾",
    "T43n1834_002:1003a15": "汝宗覺時見色等。既是實有。夢時見色等。應",
    "T43n1834_002:1003a16": "例非無。見色雖復義齊。其境有無不等　或",
    "T43n1834_002:1003a17": "薩婆多。夢覺境俱是有。造行當果不同。何妨",
    "T43n1834_002:1003a18": "我義無境覺夢雖同。造行感果有別。此中難",
    "T43n1834_002:1003a19": "釋。返覆無窮。恐厭煩文。略示綱要。諸有智",
    "T43n1834_002:1003a20": "者。准此應思。",
    "T43n1834_002:1003a21": "論。若唯有識無身語等羊等云何為他所殺。",
    "T43n1834_002:1003a22": "述曰。自下二頌。大文第六。又釋外難無境",
    "T43n1834_002:1003a23": "殺等無。返詰他宗失。初敘外二難。次一頌解。",
    "T43n1834_002:1003a24": "後一頌詰。此即初難。若唯有識。色等境無。由",
    "T43n1834_002:1003a25": "此便無身語業等。彼羊等云何為他人所殺。",
    "T43n1834_002:1003a26": "心外法故。方今世士此難多生。達此論文。",
    "T43n1834_002:1003a27": "應休劣意。",
    "T43n1834_002:1003a28": "論。若羊等死不由他害屠者云何得殺生罪。",
    "T43n1834_002:1003a29": "述曰。此第二難。心外羊等。若其死位。不由",
    "T43n1834_002:1003b01": "他人之所害者。世間殺羊魚等。屠者云何可",
    "T43n1834_002:1003b02": "得殺生之罪。若許罪是有。即殺心外之羊。心",
    "T43n1834_002:1003b03": "外羊無屠者。云何得罪。返覆二責。無所逃",
    "T43n1834_002:1003b04": "刑。",
    "T43n1834_002:1003b05": "論。頌曰由他識轉變有殺害事業如鬼等意",
    "T43n1834_002:1003b06": "力令他失念等。述曰。上二句頌。先以理釋。",
    "T43n1834_002:1003b07": "下二句頌。舉喻以成。由能殺者。為增上緣。起",
    "T43n1834_002:1003b08": "殺害識。轉變力故。令所殺者。有殺害已。斷命",
    "T43n1834_002:1003b09": "事成。故能殺者。得殺生罪。如由鬼等意念",
    "T43n1834_002:1003b10": "等故。令他有情。有失念等。至下當知。",
    "T43n1834_002:1003b11": "論曰。如由鬼等意念勢力。令他有情失念得",
    "T43n1834_002:1003b12": "夢。述曰。先釋下半頌能成喻也。如世間鬼。",
    "T43n1834_002:1003b13": "惱亂有情內意念力。令他有情。失本正念。心",
    "T43n1834_002:1003b14": "發狂等。或鬼意變彼。令他得異夢　如鬼等",
    "T43n1834_002:1003b15": "者。瞿波解云。等取天神。龍神。犍達縛。夜叉",
    "T43n1834_002:1003b16": "神。仙人等。及如胎中子。由母憂惱。子心變",
    "T43n1834_002:1003b17": "異。或生。或死。或子起欲樂。母隨子欲得夢。",
    "T43n1834_002:1003b18": "已下釋頌末句失念等字。",
    "T43n1834_002:1003b19": "論。或著魅等變異事成。述曰。由猫鬼等意",
    "T43n1834_002:1003b20": "念勢力。令他著魅變異事成。既彼親能令他",
    "T43n1834_002:1003b21": "作此。但由意念增上緣故。此事便成。殺羊等",
    "T43n1834_002:1003b22": "亦爾。雖無外身語。殺事亦成。",
    "T43n1834_002:1003b23": "上解失念。下解得夢有二事。",
    "T43n1834_002:1003b24": "論。具神通者意念勢力令他夢中見種種事。",
    "T43n1834_002:1003b25": "述曰。頌言鬼等。等中等此。",
    "T43n1834_002:1003b26": "此則總舉。下別指事。",
    "T43n1834_002:1003b27": "論。如大迦多衍那意願勢力令婆剌拏王等",
    "T43n1834_002:1003b28": "夢見異事。述曰。即佛在世。摩訶迦旃延。摩",
    "T43n1834_002:1003b29": "訶言大。迦多衍。此云剪剃。如常所釋。此即其",
    "T43n1834_002:1003c01": "姓。那者男聲。即剪剃種。男聲中。呼表是男",
    "T43n1834_002:1003c02": "也。如言尼者。女聲中。呼表其女也。婆剌拏",
    "T43n1834_002:1003c03": "者。舊言娑羅那。此云流轉。即由剪剃神通",
    "T43n1834_002:1003c04": "意願。令王得夢。說此緣者。如舊中阿含經說",
    "T43n1834_002:1003c05": "娑羅那王。是眉稀羅國主。容貌端政。自謂",
    "T43n1834_002:1003c06": "無雙。求覓好人。欲自方比顯己殊勝。時有人",
    "T43n1834_002:1003c07": "曰。王舍城內。有大迦旃延。形容甚好。世中",
    "T43n1834_002:1003c08": "無比。王遣迎之。迦旃延至。王出宮迎。王不及",
    "T43n1834_002:1003c09": "彼。人覩迦延。無看王者。王問所以。眾曰。迦",
    "T43n1834_002:1003c10": "延容貌勝王。王問大德今果宿因。迦延答曰。",
    "T43n1834_002:1003c11": "我昔出家。王作乞兒。我掃寺地。王來乞食。我",
    "T43n1834_002:1003c12": "掃地竟。令王除糞。除糞既訖。方與王食。以此",
    "T43n1834_002:1003c13": "業因。生人天中得報端政。王聞此已尋請出",
    "T43n1834_002:1003c14": "家。為迦延弟子。後共迦延往阿盤地國中。山",
    "T43n1834_002:1003c15": "中修道。別處坐禪。阿盤地王。名鉢樹多。時將",
    "T43n1834_002:1003c16": "諸宮人入山遊戲。宮人見王形貌端政。圍遶",
    "T43n1834_002:1003c17": "看之。鉢樹多王。見娑羅那王。疑有欲意。問",
    "T43n1834_002:1003c18": "娑羅那曰。汝是阿羅漢耶。王答言非。次第",
    "T43n1834_002:1003c19": "一一問餘三果。王皆答言非。又問汝離欲不。",
    "T43n1834_002:1003c20": "又答言非。鉢樹多瞋曰。若爾汝何故。入我婇",
    "T43n1834_002:1003c21": "女中看我婇女。遂鞭身破。悶絕而死。至夜",
    "T43n1834_002:1003c22": "方醒。從本處起至迦延所。迦延見已心生悲",
    "T43n1834_002:1003c23": "愍。共諸同學。同為療治娑羅那王。語迦",
    "T43n1834_002:1003c24": "延曰。我從師乞暫還本國。集軍破彼阿盤地",
    "T43n1834_002:1003c25": "國。殺鉢樹多王。事竟當還從師修道。迦延從",
    "T43n1834_002:1003c26": "請語王欲去。且停一宿。迦延安置好家令眠",
    "T43n1834_002:1003c27": "願令感夢。夢見集軍征阿盤地。自軍破敗。",
    "T43n1834_002:1003c28": "身為他獲。堅縛手足。赤花插頭。嚴鼓欲殺。王",
    "T43n1834_002:1003c29": "於夢中恐怖。大叫呼失聲云。我今無歸。願師",
    "T43n1834_002:1004a01": "濟拔。作歸依處。得壽命長。迦延以神力。手指",
    "T43n1834_002:1004a02": "出火。喚之令寤。問言。何故其猶未醒。尚言災",
    "T43n1834_002:1004a03": "事。迦延以火照而問之。此是何處。汝可自看。",
    "T43n1834_002:1004a04": "王心方寤。迦延語言。汝若征彼。必當破敗。如",
    "T43n1834_002:1004a05": "夢所見。王言願師為除毒意。迦延為說。一切",
    "T43n1834_002:1004a06": "諸法。譬如國土。假名無實。離舍屋等。無別國",
    "T43n1834_002:1004a07": "土。離柱木等。無別舍屋。乃至廣說。至於極",
    "T43n1834_002:1004a08": "微。亦非實事。無彼無此。無怨無親。王聞此",
    "T43n1834_002:1004a09": "法。得預流果。後漸獲得阿羅漢果。故知依",
    "T43n1834_002:1004a10": "自意。他夢事亦成。",
    "T43n1834_002:1004a11": "論。又如阿練若仙人意憤勢力令吠摩質咀",
    "T43n1834_002:1004a12": "利王夢見異事。述曰。此第三喻。阿練若者。",
    "T43n1834_002:1004a13": "舊云阿蘭若。此云閒寂曠野處也。離村空野。",
    "T43n1834_002:1004a14": "名阿練若。此中仙人。名阿練若仙人。吠摩質",
    "T43n1834_002:1004a15": "咀利王者。即舊云毘摩質多羅阿修羅王也。",
    "T43n1834_002:1004a16": "天帝釋設支夫人之父也。此云綺飾。或云綵",
    "T43n1834_002:1004a17": "畫。由仙人意瞋。令阿修羅王。夢見異事。舊論",
    "T43n1834_002:1004a18": "言見恐怖事。此則不同。中阿含經云。有七百",
    "T43n1834_002:1004a19": "仙人。住阿練若時。天帝釋嚴身。入中於下風",
    "T43n1834_002:1004a20": "坐。諸天皆來。恭敬帝釋。毘摩質多羅阿修羅",
    "T43n1834_002:1004a21": "王。見帝是事。忽變為天。著好嚴具。破其籬",
    "T43n1834_002:1004a22": "垣。入仙人處。在上風坐。仙怪是事。皆不敬",
    "T43n1834_002:1004a23": "之。甚生憤恨云。汝等何故。但敬帝釋。而輕",
    "T43n1834_002:1004a24": "蔑我。欲苦諸仙。諸仙懺謝。其恨不已。不受",
    "T43n1834_002:1004a25": "仙悔。諸仙心念。令返衰惱。應時毘摩質多羅",
    "T43n1834_002:1004a26": "王即大困苦。遂生悔心。漸謝仙等。仙等心念。",
    "T43n1834_002:1004a27": "赦其僣失。即還如本。今此論說阿修羅得夢。",
    "T43n1834_002:1004a28": "經說覺時遭苦。然理大同。此前所說。皆增上",
    "T43n1834_002:1004a29": "緣。令他事起。非親為緣令有此事。",
    "T43n1834_002:1004b01": "論。如是由他識轉變故令他違害命根事起。",
    "T43n1834_002:1004b02": "述曰。釋上半頌。如是者結法也。增上緣",
    "T43n1834_002:1004b03": "中。由他能殺起殺害識。轉變力故。令所殺",
    "T43n1834_002:1004b04": "者。違害於己命根事起。如由鬼等意念勢力。",
    "T43n1834_002:1004b05": "他失念等。直以事喻。令義增明。不繁比量。",
    "T43n1834_002:1004b06": "論。應知死者謂眾同分由識變異相續斷滅。",
    "T43n1834_002:1004b07": "述曰。雖知命斷。未知死相。故今重顯。眾同",
    "T43n1834_002:1004b08": "分者。成唯識等說。依有情身心相似分位差",
    "T43n1834_002:1004b09": "別。而假建立此眾同分。隨何生趣。若未捨時。",
    "T43n1834_002:1004b10": "阿賴耶識。即此趣生。相續一類。前之與後。趣",
    "T43n1834_002:1004b11": "等皆同。若遇他識增上違緣。捨眾同分。阿賴",
    "T43n1834_002:1004b12": "耶識。即便變異。異舊趣生。此趣生者。舊時相",
    "T43n1834_002:1004b13": "續。今便斷滅。餘識亦爾。舊續今斷。名之為",
    "T43n1834_002:1004b14": "死。死者滅相。總有二時。一者將滅。說名為",
    "T43n1834_002:1004b15": "死。即是現在。如觸處中所立死觸。死支亦爾。",
    "T43n1834_002:1004b16": "若正滅相名死。觸支應成過去。二者正滅。說",
    "T43n1834_002:1004b17": "名為死。如今所說。識相斷滅。即是過去。故此",
    "T43n1834_002:1004b18": "說死。但是滅相。非死觸支。",
    "T43n1834_002:1004b19": "論。復次頌曰彈宅迦等空云何由仙忿意罰",
    "T43n1834_002:1004b20": "為大罪此復云何成。述曰。此下返詰。上半",
    "T43n1834_002:1004b21": "頌不許前說。詰林等空。云何由仙忿。下半頌。",
    "T43n1834_002:1004b22": "彼若救義。詰非意云何成大罪。舊論由此遂",
    "T43n1834_002:1004b23": "分二段。前後別明。初句等者。等下二林。文意",
    "T43n1834_002:1004b24": "易詳。至下當悉。",
    "T43n1834_002:1004b25": "論。若不許由他識轉變增上力故他有情死。",
    "T43n1834_002:1004b26": "述曰。將為詰彼。先敘彼計。前我所說。由能",
    "T43n1834_002:1004b27": "殺者。他識轉變增上緣力。令所殺者他有情",
    "T43n1834_002:1004b28": "死。汝不許者。以他宗。說由他親能殺他身故。",
    "T43n1834_002:1004b29": "他有情死。故彼不許此前所說。今牒彼計。",
    "T43n1834_002:1004c01": "論。云何世尊為成意罰是大罪故返問長者",
    "T43n1834_002:1004c02": "鄔婆離言。述曰。自下正詰。三業諸罪。現",
    "T43n1834_002:1004c03": "為人天之所呵責。未來當受諸惡苦報。可治",
    "T43n1834_002:1004c04": "罰故。可毀責故。名之為罰。三業校量。意罰最",
    "T43n1834_002:1004c05": "大。佛為成此。返問長者鄔波離也。鄔婆離",
    "T43n1834_002:1004c06": "者。此云近執。親近於王。執王事也。如世說言",
    "T43n1834_002:1004c07": "朝庭執事。如阿羅漢持律上首。親近太子。執",
    "T43n1834_002:1004c08": "事之人。名鄔波離矣。中阿含經說。有尼犍子。",
    "T43n1834_002:1004c09": "名闍提弗多羅。其有弟子。名為長熱。往至佛",
    "T43n1834_002:1004c10": "所。佛問長熱。師教汝法。三業之中。何罸業",
    "T43n1834_002:1004c11": "重。答云。身重。次口。後意。長熱反問。瞿曇今",
    "T43n1834_002:1004c12": "說何業最重。佛言。意重。身語乃輕。長熱還",
    "T43n1834_002:1004c13": "去。闍提問云。汝至彼所。瞿曇何言。長熱具",
    "T43n1834_002:1004c14": "說。闍提讚歎。汝真我子。從我口生。善受我",
    "T43n1834_002:1004c15": "教。所說無異。汝可更往。破瞿曇義。提取將",
    "T43n1834_002:1004c16": "來。作我弟子。長熱不從。有大富長者。名鄔",
    "T43n1834_002:1004c17": "波離。伏事尼乾闍提。使往破佛立義。長熱",
    "T43n1834_002:1004c18": "報云。此事不可。彼瞿曇者。容貌辯才。過人無",
    "T43n1834_002:1004c19": "量。兼有幻術。能轉人心。無量眾生。為其弟",
    "T43n1834_002:1004c20": "子。寧可降伏。闍提不信。令長者往。長者往",
    "T43n1834_002:1004c21": "已。欲破佛義。遂立義云。我立三罸。身為最",
    "T43n1834_002:1004c22": "量。次口後心。瞿曇云何。說心罸重。世尊于",
    "T43n1834_002:1004c23": "時在眉絺羅國。國城五日方行一邊。佛問長",
    "T43n1834_002:1004c24": "者。若人行殺。幾日殺此國人得盡。長者答曰。",
    "T43n1834_002:1004c25": "大能七日。或十日。或一月。復問。仙人超瞋",
    "T43n1834_002:1004c26": "心殺。幾日得盡。答曰。一時國人皆盡。又問。",
    "T43n1834_002:1004c27": "一百日。二百日。三百日。行於布施。有人一",
    "T43n1834_002:1004c28": "時。入八禪定。何者為勝。有人多時持戒。有",
    "T43n1834_002:1004c29": "人一時入無漏觀。何者為勝。長者答言。入禪",
    "T43n1834_002:1005a01": "無漏功德大勝。佛言長者。云何乃說身口罰",
    "T43n1834_002:1005a02": "重。心罰最輕。長者理屈。乞為弟子。乃至得",
    "T43n1834_002:1005a03": "果。自立誓言。我所住處。常擬供養三寶。一切",
    "T43n1834_002:1005a04": "尼乾。悉不得入我家。長者得道。後還本家。闍",
    "T43n1834_002:1005a05": "提怪遲遣人往覓。長者家人。不許入舍。闍提",
    "T43n1834_002:1005a06": "不測。自往覓之。長者莊嚴高座。自坐。別安",
    "T43n1834_002:1005a07": "小座。以待闍提。闍提見之法用如此。訶責長",
    "T43n1834_002:1005a08": "者。長者答云。今人非昔人。我今已勝汝。是",
    "T43n1834_002:1005a09": "佛弟子。何得不然。闍提乃云。我令汝取瞿曇。",
    "T43n1834_002:1005a10": "作我弟子。彼既不得。今復失汝。我今為汝。說",
    "T43n1834_002:1005a11": "一譬喻。遂作喻云。譬如有人。須欝婆羅根。取",
    "T43n1834_002:1005a12": "欲食之。令人入池處處求覓。求覓不得。自拔",
    "T43n1834_002:1005a13": "男根。不得欝婆羅根。又自失根。汝亦如是。如",
    "T43n1834_002:1005a14": "是求覓瞿曇。不得。反更失汝。汝如男根。長者",
    "T43n1834_002:1005a15": "答言。我為汝喻。譬如有人性甚愚癡取一黠",
    "T43n1834_002:1005a16": "婦。婚姻以後。遂便有娠。婦言。兒生應須戲",
    "T43n1834_002:1005a17": "具。語聟預覓。時聟覓得一獼猴子。將還與",
    "T43n1834_002:1005a18": "婦。婦語其聟。汝須浣染舂。方堪為戲具。聟將",
    "T43n1834_002:1005a19": "雇人。欲浣染舂。他謂其曰。乃可浣洗。云何染",
    "T43n1834_002:1005a20": "舂。此若是衣。可作三事。獼猴不然。其云何",
    "T43n1834_002:1005a21": "作。他為洗之。洗之既訖。置熱汁中。染其獼",
    "T43n1834_002:1005a22": "猴。皮肉時已爛壞。後取舂之。形相都失。亦復",
    "T43n1834_002:1005a23": "不堪為兒戲具。汝法亦爾。既非淨物。唯可浣",
    "T43n1834_002:1005a24": "洗。不可受持。如不可染。不可修行。如不可",
    "T43n1834_002:1005a25": "舂。云何令我受持修學。闍提於是慚恥而去。",
    "T43n1834_002:1005a26": "此指於彼故言返問。然婆沙第二十七。亦有",
    "T43n1834_002:1005a27": "此文。",
    "T43n1834_002:1005a28": "論。汝頗曾聞何因緣故彈宅迦林末蹬伽林。",
    "T43n1834_002:1005a29": "羯陵伽林。皆空閑寂。述曰。此佛問詞。彈",
    "T43n1834_002:1005a30": "宅迦者。真諦云檀陀柯。此云治罰。治罰罪",
    "T43n1834_002:1005b01": "人處也。今罰罪人。尚置其內。中阿含云。",
    "T43n1834_002:1005b02": "是王名也。有摩登伽婦人。是婆羅門女。極",
    "T43n1834_002:1005b03": "有容貌。聟為仙人。名摩登伽。於山中坐。",
    "T43n1834_002:1005b04": "婦為其夫。營辦食送。檀陀訶王。入山戲",
    "T43n1834_002:1005b05": "遊。逢見此婦。問是何人。有人答言。是仙",
    "T43n1834_002:1005b06": "人婦。王云。仙人離欲。何用婦為。遂令提",
    "T43n1834_002:1005b07": "取將還宮內。仙至食時。望婦不來。心生恚",
    "T43n1834_002:1005b08": "恨。借問餘人。餘人為說。是王將去。仙往王",
    "T43n1834_002:1005b09": "所。殷勤求覓。不肯還云。汝是仙人。何須畜",
    "T43n1834_002:1005b10": "婦。仙言。我食索此婦人。王便不還。仙人意",
    "T43n1834_002:1005b11": "憤。語其婦曰。汝一心念我。勿暫捨我。今夜",
    "T43n1834_002:1005b12": "欲令此國土破壞。仙人夜念。時雨大石。王及",
    "T43n1834_002:1005b13": "國人。一切皆死。俄頃成山。此婦一心。念彼仙",
    "T43n1834_002:1005b14": "人。唯身不死。還就山中。本是彈宅迦王國。今",
    "T43n1834_002:1005b15": "成山林。從本為名。名彼林也。人物皆盡。故名",
    "T43n1834_002:1005b16": "空寂。舊人解云。諸仙修定處名空寂　末蹬",
    "T43n1834_002:1005b17": "伽者。舊云迦陵伽。此云憍逸。仙人之名。舊云",
    "T43n1834_002:1005b18": "王名。有梵本云鉢蹬伽。此翻云蛾。即赴火者。",
    "T43n1834_002:1005b19": "昔有仙人。形甚醜陋。世間斯極。修得五通。山",
    "T43n1834_002:1005b20": "中坐禪。有一婬女甚愛於王。王亦愛之。後",
    "T43n1834_002:1005b21": "觸忤王。王遂驅出。婬女入山。見仙醜陋。謂是",
    "T43n1834_002:1005b22": "不祥之人。恐有不祥之事。婬女切念。我今被",
    "T43n1834_002:1005b23": "出。是不吉祥。若還此不祥。我應吉祥。乃取",
    "T43n1834_002:1005b24": "糞穢洗不淨汁。令婢送山。澆灌仙人。仙人忍",
    "T43n1834_002:1005b25": "受。不生瞋恨。有婆羅門。為仙洗浣。婬女自",
    "T43n1834_002:1005b26": "後。王還寵之。有一國師。亦有衰惱。婬女語",
    "T43n1834_002:1005b27": "曰。以不吉祥。還於仙者。必還吉祥。國師依",
    "T43n1834_002:1005b28": "言。以糞汁洗。仙亦忍受。弟子婆羅門。還為洗",
    "T43n1834_002:1005b29": "浣。其後國師。還得吉事。事既皆驗。人普知。",
    "T43n1834_002:1005c01": "之。王後欲征。國師進諫。以不吉祥。與仙人",
    "T43n1834_002:1005c02": "者。必獲吉祥。王復遂語。山中起屋。恒取糞",
    "T43n1834_002:1005c03": "汁。洗灌仙人。征遂得勝。自後若有不稱心事。",
    "T43n1834_002:1005c04": "輒以糞汁洗之。仙人不復能忍。心生恚恨。乃",
    "T43n1834_002:1005c05": "雨石下。王人皆死。唯事仙者。得免斯苦。須",
    "T43n1834_002:1005c06": "臾之間。國成山林。此林從本。名末蹬伽",
    "T43n1834_002:1005c07": "　羯陵迦者。此云和雅。如彼鳥名。陵字去聲呼",
    "T43n1834_002:1005c08": "也。舊云。摩登伽仙人之名。昔有一人。語此仙",
    "T43n1834_002:1005c09": "曰。汝若有子。當為國師。摩登伽是旃陀羅種。",
    "T43n1834_002:1005c10": "既聞此語。求女於王。王甚訶責。汝非好種。何",
    "T43n1834_002:1005c11": "故求我為婚。仙既數求不得。女意欲適仙處。",
    "T43n1834_002:1005c12": "令母白王。彼雖惡種。猶是仙人。深為可重。我",
    "T43n1834_002:1005c13": "情欲適。王決不許。女盜往彼。為仙人妻。遂",
    "T43n1834_002:1005c14": "生一子。王既失女。處處尋求。求知仙處。遣旃",
    "T43n1834_002:1005c15": "荼羅。縛仙及女。相著擲著恒河水中。仙語恒",
    "T43n1834_002:1005c16": "河神曰。汝莫令我沒。若我沒者。須臾之間。令",
    "T43n1834_002:1005c17": "水涸竭。河神於是割繩。放令仙還去。仙瞋作",
    "T43n1834_002:1005c18": "念。須臾雨石。王人皆死。國變山林。從本為",
    "T43n1834_002:1005c19": "名。名摩登伽也。此三舊國。今變成林。佛問",
    "T43n1834_002:1005c20": "波離。汝知何緣此林空寂。",
    "T43n1834_002:1005c21": "論。長者白佛言喬答摩我聞由仙意憤恚故。",
    "T43n1834_002:1005c22": "述曰。喬答摩者。先云瞿曇。此云甘蔗種。或日",
    "T43n1834_002:1005c23": "炙種。或牛糞種等。如舊所釋。佛是此種。號喬",
    "T43n1834_002:1005c24": "答摩。長者答佛。我雖不見。曾聞仙人。由如上",
    "T43n1834_002:1005c25": "事。意憤恚故。國變成林。所以空寂。由此所",
    "T43n1834_002:1005c26": "說仙人意嗔。殺此三國諸有情類。國變成林。",
    "T43n1834_002:1005c27": "故知。由他諸識轉變增上力故。他有情死。非",
    "T43n1834_002:1005c28": "以身語親能殺之。准經但總問仙人意殺。今",
    "T43n1834_002:1005c29": "論乃別言仙殺三國。",
    "T43n1834_002:1006a01": "論。若執神鬼敬重仙人知嫌為殺彼有情類",
    "T43n1834_002:1006a02": "不但由仙意憤恚者。述曰。彼宗意說。唯意",
    "T43n1834_002:1006a03": "不能成殺業道。令有情死。仙人起欲。鬼神",
    "T43n1834_002:1006a04": "敬重。見仙意嗔。遂為仙殺彼有情類。不唯由",
    "T43n1834_002:1006a05": "仙意嗔力故。有情死也。牒彼計救。故言若",
    "T43n1834_002:1006a06": "者。",
    "T43n1834_002:1006a07": "論。云何引彼成立意罰為大罪性過於身語。",
    "T43n1834_002:1006a08": "述曰。釋下半頌。詰意罰為大。若鬼神為殺。",
    "T43n1834_002:1006a09": "云何世尊。引彼林事反問長者。成立意罰。",
    "T43n1834_002:1006a10": "為大罪性。過於身語。由於此殺在身語故。非",
    "T43n1834_002:1006a11": "意罪大。如俱舍說。三罰業中。自比校者。意",
    "T43n1834_002:1006a12": "罰為大。五無間中。破僧為大。於五偏見。邪見",
    "T43n1834_002:1006a13": "最大。故知。意殺無量眾生。過破僧罪。破僧罪",
    "T43n1834_002:1006a14": "是虛誑語故。若爾。論說破僧。能感無間一劫。",
    "T43n1834_002:1006a15": "惡異熟果。此中意殺感果如何。大乘中說。感",
    "T43n1834_002:1006a16": "無量劫。受無間果。過於破僧。從初為名。皆名",
    "T43n1834_002:1006a17": "生報。說色業道立五無間。於中重者。謂是破",
    "T43n1834_002:1006a18": "僧。破僧不能重過意罰。故說意罰。為大罪性。",
    "T43n1834_002:1006a19": "俱舍又說。或依大果。說破僧重。害多有情。說",
    "T43n1834_002:1006a20": "意罰大。斷諸善根。說邪見重。依彼宗說。即其",
    "T43n1834_002:1006a21": "罪大。後感果時。雖但一劫。倍於破僧。受無間",
    "T43n1834_002:1006a22": "等。皆生報故。不可多生。感無間果。不同大",
    "T43n1834_002:1006a23": "乘。",
    "T43n1834_002:1006a24": "論。由此應知但由仙忿彼有情死理善成立。",
    "T43n1834_002:1006a25": "述曰。此結前也。謂此佛說意罰大故。汝應",
    "T43n1834_002:1006a26": "當知。但由仙忿。三國眾生。皆被殺死。今變成",
    "T43n1834_002:1006a27": "林。理善成立。意罰為重。非由神鬼。敬重仙",
    "T43n1834_002:1006a28": "人。知嫌為殺　又解。亦即返顯。自識轉變增",
    "T43n1834_002:1006a29": "上緣力。他有情死。唯識義成。非是要由緣識",
    "T43n1834_002:1006b01": "外境。親能殺彼。彼方說死。",
    "T43n1834_002:1006b02": "論。若唯有識諸他心智知他心不。述曰。自",
    "T43n1834_002:1006b03": "下大文第七一頌。解釋外難。不照他心。智識",
    "T43n1834_002:1006b04": "不成失。於中有八。一問。二詰。三難。四釋。五",
    "T43n1834_002:1006b05": "徵。六解。七逐。八答。此即初也。謂外問言。若",
    "T43n1834_002:1006b06": "唯有識。不緣心外所有境者。若凡。若聖。諸他",
    "T43n1834_002:1006b07": "心智。緣他心不。",
    "T43n1834_002:1006b08": "論。設爾何失。述曰。論主返詰。設緣不緣。二",
    "T43n1834_002:1006b09": "俱何過。",
    "T43n1834_002:1006b10": "論。若不能知何謂他心智。述曰。下外人難。",
    "T43n1834_002:1006b11": "論主既說緣與不緣。有何過者。今為二難。先",
    "T43n1834_002:1006b12": "難不緣。後難許緣。此即初也。若說一切諸他",
    "T43n1834_002:1006b13": "心智。不能親知他心等者。云何說之。為他心",
    "T43n1834_002:1006b14": "智。便立量言。汝之他心智應非他心智。不能",
    "T43n1834_002:1006b15": "親緣他心等故。如自色等智。",
    "T43n1834_002:1006b16": "論。若能知者唯識應不成。述曰。此即第二。",
    "T43n1834_002:1006b17": "難彼許緣。若凡及聖。諸他心智。親能緣知他",
    "T43n1834_002:1006b18": "心等者。所說唯識理應不成。許此智緣心外",
    "T43n1834_002:1006b19": "境故。復立量言。汝他心智應非唯識。許此智",
    "T43n1834_002:1006b20": "緣心外境故。如我此智。喻中不言如我此智。",
    "T43n1834_002:1006b21": "便闕同喻。然他心智。亦能了知。他心所法。唯",
    "T43n1834_002:1006b22": "名他心者。從主勝說故。然此不能了知。他心",
    "T43n1834_002:1006b23": "能緣心等。亦不了知彼所緣境。若許知者。便",
    "T43n1834_002:1006b24": "有自心。知自心過。自心有緣彼。彼有緣自心。",
    "T43n1834_002:1006b25": "故若許知。便有此失。若別時緣。即無此過。自",
    "T43n1834_002:1006b26": "心前後。許相緣故。既爾大乘。許一剎那自心。",
    "T43n1834_002:1006b27": "返緣彼能緣彼能緣等。何不許緣。此亦不爾。",
    "T43n1834_002:1006b28": "但許一念自心自緣謂自證心。緣見分等。猶",
    "T43n1834_002:1006b29": "尚不許一念見分。返緣自證。豈許見分一念",
    "T43n1834_002:1006c01": "自緣。唯見分能緣他心故。若爾他心。緣自身",
    "T43n1834_002:1006c02": "自證。亦應得說。一念他心智。得緣彼境。此亦",
    "T43n1834_002:1006c03": "不爾。前已說故。謂前已說一念見分。不許能",
    "T43n1834_002:1006c04": "緣自自證分。證自證分。類此亦爾。故他心",
    "T43n1834_002:1006c05": "智。但知他身心心所法。不緣彼境。及彼能緣",
    "T43n1834_002:1006c06": "自自證分。不名他心智故。此說因位。非佛",
    "T43n1834_002:1006c07": "等心。",
    "T43n1834_002:1006c08": "論。雖知他心然不如實。述曰。此論主釋。由",
    "T43n1834_002:1006c09": "知他心。名他心智。不如實故。可說唯識。論主",
    "T43n1834_002:1006c10": "且約菩薩已下他心智答。所以者何。此等他",
    "T43n1834_002:1006c11": "心智。雖緣他心。不能如實稱似彼心。以他心",
    "T43n1834_002:1006c12": "為質。大分雖同。不親緣著。與彼少異。名不如",
    "T43n1834_002:1006c13": "實。至下當知。",
    "T43n1834_002:1006c14": "論。頌曰他心智云何知境不如實如知自心",
    "T43n1834_002:1006c15": "智不知如佛境。述曰。此頌文意。有徵。有解。",
    "T43n1834_002:1006c16": "有逐。有答。所以者何　他心智云何。知境不",
    "T43n1834_002:1006c17": "如實。此外人徵　如知自心智。此論主解",
    "T43n1834_002:1006c18": "　伏意亦有自心智。云何知境。不如實。外人復",
    "T43n1834_002:1006c19": "逐　第四句頌。不知二字。論主復答。不知者。",
    "T43n1834_002:1006c20": "無知也。由無知故。不能自知。總言不知如佛",
    "T43n1834_002:1006c21": "境者。顯成二智。不如實知。然依梵本。頌不知",
    "T43n1834_002:1006c22": "字。應言無知。不知無知答逐。不知總顯二不",
    "T43n1834_002:1006c23": "如實。今此文略。合言不知。義亦含二。至下當",
    "T43n1834_002:1006c24": "知。",
    "T43n1834_002:1006c25": "論曰。諸他心智云何於境不如實知。述曰。",
    "T43n1834_002:1006c26": "此外人徵。釋上半頌。汝前所說。若凡若聖。諸",
    "T43n1834_002:1006c27": "他心智。既緣他心。云何於境。不如實知。然",
    "T43n1834_002:1006c28": "此等文。勘舊論文。非有難解。極有少略。不能",
    "T43n1834_002:1006c29": "繁述。學者當知。",
    "T43n1834_002:1007a01": "論。如自心智。述曰。此論主解。釋第三句",
    "T43n1834_002:1007a02": "頌。以他心為質。而心變緣。名他心智。非能親",
    "T43n1834_002:1007a03": "取他心等故。名他心智。如緣自心諸所有智。",
    "T43n1834_002:1007a04": "亦不親取。但變而緣。與本質異。名不如實。此",
    "T43n1834_002:1007a05": "自心智。說見分者。前後許自變相緣故。非自",
    "T43n1834_002:1007a06": "證分等。名為自心智。彼如實知。無異解故。",
    "T43n1834_002:1007a07": "論。此自心智云何於境不如實知。述曰。此",
    "T43n1834_002:1007a08": "外人逐。既言他心智。如知自心智者。此知",
    "T43n1834_002:1007a09": "自心智。云何於自心所取之境。不如實知。",
    "T43n1834_002:1007a10": "論。由無知故。述曰。此論主答。釋頌末句。不",
    "T43n1834_002:1007a11": "知二字。此一頌翻釋。由菩薩等。無始已來。法",
    "T43n1834_002:1007a12": "執所蔽。有此無知。覆其心境。令知自心。亦不",
    "T43n1834_002:1007a13": "如實。故他心智。由法執力。如知自心。亦不",
    "T43n1834_002:1007a14": "如實。",
    "T43n1834_002:1007a15": "論。二智於境各由無知所覆蔽故。不知如佛",
    "T43n1834_002:1007a16": "淨智所行不可言境。述曰。下顯總成他自",
    "T43n1834_002:1007a17": "心智。不如實知。一無知言。通答上問。及釋下",
    "T43n1834_002:1007a18": "因。若菩薩等。能知他心。及知自心。二種諸",
    "T43n1834_002:1007a19": "智。名為二智。或現行法執。俱無明所覆。或",
    "T43n1834_002:1007a20": "法執種子。俱無明所蔽。故言無知所覆蔽也。",
    "T43n1834_002:1007a21": "覆謂覆障。蔽謂隱蔽。覆障所知離言法性。隱",
    "T43n1834_002:1007a22": "蔽自心。不稱實故。如來淨智。斷法執故。所行",
    "T43n1834_002:1007a23": "真俗。依他圓成二種。諸境體性。離言超思議",
    "T43n1834_002:1007a24": "道。名有為等。皆假強名故。佛他心智。緣他",
    "T43n1834_002:1007a25": "心時既稱彼境。如實離言。名如實知。諸菩薩",
    "T43n1834_002:1007a26": "等。他心智等。不知彼境性離言等。不稱彼緣。",
    "T43n1834_002:1007a27": "雖緣他心。及緣自心。名不如實。故此說言諸",
    "T43n1834_002:1007a28": "菩薩等二智。於境無知所覆。不能了知。如佛",
    "T43n1834_002:1007a29": "所行。有為無為。性離言境。故說彼智。名不如",
    "T43n1834_002:1007b01": "實。",
    "T43n1834_002:1007b02": "論。此二於境不如實知由似外境虛妄顯現",
    "T43n1834_002:1007b03": "故。述曰。此重釋前不如實義。除佛智外。餘",
    "T43n1834_002:1007b04": "他心智。及自心智。由有法執。似外境相。虛妄",
    "T43n1834_002:1007b05": "現故。虛者不實。妄者顛倒。是故於境。不如實",
    "T43n1834_002:1007b06": "知此第一義。故不如實。",
    "T43n1834_002:1007b07": "論。所取能取分別未斷故。述曰。此第二釋",
    "T43n1834_002:1007b08": "不如實義。由自身中法執。能取所取。分別種",
    "T43n1834_002:1007b09": "子。猶未斷故。此二於境。不如實知。此則總",
    "T43n1834_002:1007b10": "說。若別說者。此他心智。通有無漏。若有漏",
    "T43n1834_002:1007b11": "者。略有二說。安慧等云。諸有漏心。唯有自",
    "T43n1834_002:1007b12": "體。無相見分。如此卷初。唯識中說。所說見",
    "T43n1834_002:1007b13": "相。皆是所執。謂此識體轉。似他心相貌生起。",
    "T43n1834_002:1007b14": "他本質心。實不緣著。亦自心內。不變相分。似",
    "T43n1834_002:1007b15": "於他心。由善等心有法執故。自證分上。似他",
    "T43n1834_002:1007b16": "相生。此似彼相。遍計所執。體性非有。其自體",
    "T43n1834_002:1007b17": "分。依他起攝。即說此為他心智也。然護法等。",
    "T43n1834_002:1007b18": "此唯識釋。亦無異解。如成唯識。護法等云。謂",
    "T43n1834_002:1007b19": "諸有漏心。依他性中。亦有三分。遂作難言。外",
    "T43n1834_002:1007b20": "色實無。可非內識境。他心實有。寧非自所緣。",
    "T43n1834_002:1007b21": "誰說他心。非自識境。但不說彼是親所緣。謂",
    "T43n1834_002:1007b22": "識生時。無實作用。非如手等。親執外物。日等",
    "T43n1834_002:1007b23": "舒光。親照外境。但如鏡等。似外境現。名了他",
    "T43n1834_002:1007b24": "心。非親能了。親所了者。謂自所變。故契經",
    "T43n1834_002:1007b25": "言。無有小法能取少法。但識生時。似彼相現。",
    "T43n1834_002:1007b26": "名取彼物。即自心等。以他實心。為增上緣。所",
    "T43n1834_002:1007b27": "取本質。自心別變。作相分心。似他本物。說此",
    "T43n1834_002:1007b28": "見分。為了他心。名他心智。此前二說。皆有漏",
    "T43n1834_002:1007b29": "智。若是無漏他心智者。如成唯識。略有三說。",
    "T43n1834_002:1007c01": "諸後得智。有二分耶。有義俱無。離二取故。同",
    "T43n1834_002:1007c02": "有漏心初師所說。然佛地論。雖無漏心。有相",
    "T43n1834_002:1007c03": "無相。略有三說。約後得智。既無此義。此師菩",
    "T43n1834_002:1007c04": "薩。及二乘等。諸無漏心。皆有法執。佛地論",
    "T43n1834_002:1007c05": "中。亦有此義。似二取現。說有見相。見相即",
    "T43n1834_002:1007c06": "是遍計所執。體是無法。說能所取是所執",
    "T43n1834_002:1007c07": "故。無處正說依他起故。唯二等者。但自證分。",
    "T43n1834_002:1007c08": "似於二現。說之為二。依他性中。實無有二。說",
    "T43n1834_002:1007c09": "為他心智。如有漏心說　問然佛此智。有相",
    "T43n1834_002:1007c10": "見不　答有見無相。不同二乘等。諸無漏心。",
    "T43n1834_002:1007c11": "佛之見分。親了他心。名他心智。釋此理妨。如",
    "T43n1834_002:1007c12": "次下師。故此論說除佛以外。知自他心智。虛",
    "T43n1834_002:1007c13": "妄顯現。二取分別。猶未斷等。與佛有異。佛無",
    "T43n1834_002:1007c14": "執故。不知如佛淨智行境。有義。後得智見有",
    "T43n1834_002:1007c15": "相無。說此智品。有分別故。聖智皆能親照境",
    "T43n1834_002:1007c16": "故。不執著故。說離二取。此第二說佛地論中。",
    "T43n1834_002:1007c17": "更有證文。不能繁引。釋此文者。若有漏心。便",
    "T43n1834_002:1007c18": "變相分。二取未除。不知如佛淨智所行性離",
    "T43n1834_002:1007c19": "言。境都無相分。名不如實。若除佛外。諸無漏",
    "T43n1834_002:1007c20": "智。雖能親取。然自身中。有法執種猶未斷",
    "T43n1834_002:1007c21": "故。出觀已後。諸法可言。或猶起執。名不如",
    "T43n1834_002:1007c22": "實。佛則不爾。故除佛外。無漏此智。不知如",
    "T43n1834_002:1007c23": "佛淨智所行不可言境。與佛有異　若爾此",
    "T43n1834_002:1007c24": "智。既不變相。親取外境。何名唯識　答唯識",
    "T43n1834_002:1007c25": "者。據有漏心所起妄執境非實有。由此理故。",
    "T43n1834_002:1007c26": "唯識但遮所執外法。識能親取。非執外法。何",
    "T43n1834_002:1007c27": "妨親取。故唯識理。此師亦成。或唯識言。據妄",
    "T43n1834_002:1007c28": "心說。無漏心等。即非唯識。經中但說三界唯",
    "T43n1834_002:1007c29": "心。不說無漏亦唯心故。此違比量。解深密等",
    "T43n1834_002:1008a01": "如前引教。通無漏故。今此二義。前解為勝",
    "T43n1834_002:1008a02": "　有義。後得智二分俱有。說此思惟似真如相。",
    "T43n1834_002:1008a03": "不見真實真如性故。乃至廣說。又若此智。不",
    "T43n1834_002:1008a04": "變似境。離自體法。應非所緣。緣色等智。應緣",
    "T43n1834_002:1008a05": "聲等。又緣無等。應無所緣緣。彼體非實。無緣",
    "T43n1834_002:1008a06": "用故。佛地論中。亦作是說。後得智品。有分別",
    "T43n1834_002:1008a07": "故。所緣境界。或離體故。如有漏心。似境相",
    "T43n1834_002:1008a08": "現。分明緣照如是境相。同無漏心。無漏種起。",
    "T43n1834_002:1008a09": "雖有相似有漏法者。體非有漏。如有漏心。",
    "T43n1834_002:1008a10": "似無漏相。非無漏故。成唯識中。又作是說。現",
    "T43n1834_002:1008a11": "在彼聚心心所法。非此聚識親所緣緣。他聚攝",
    "T43n1834_002:1008a12": "攝故。如非所緣。然真如等。與能緣心。不異不",
    "T43n1834_002:1008a13": "一。非他所攝。不可為例。餘所引證。如有漏",
    "T43n1834_002:1008a14": "中。由斯教理。若佛非佛。諸後得智無漏心者。",
    "T43n1834_002:1008a15": "定有相分。亦有見分。然除佛外。餘無漏他心",
    "T43n1834_002:1008a16": "智。法執未斷。有漏此智。虛妄現故。不知如",
    "T43n1834_002:1008a17": "佛淨智所行不可言境。與佛無漏他心智異。",
    "T43n1834_002:1008a18": "佛他心智。雖變為境。親似他心。名為如實。以",
    "T43n1834_002:1008a19": "無執故。知性離言。餘他心智。亦變為境。未斷",
    "T43n1834_002:1008a20": "執故。疎似他心。名不如實。以有執故。不知諸",
    "T43n1834_002:1008a21": "法體性離言。故說有異。此中通說除佛以外",
    "T43n1834_002:1008a22": "諸他心智。說不如實。非佛此智。親能照了他",
    "T43n1834_002:1008a23": "心等故。名為如實。成唯識說。誰說他心。非自",
    "T43n1834_002:1008a24": "識境。但不說彼是親所緣。故佛亦變。若說佛",
    "T43n1834_002:1008a25": "心。親能了者。便與上說理教相違。故佛之心。",
    "T43n1834_002:1008a26": "亦名唯識。於此義中。略為褒貶。初說無漏心。",
    "T43n1834_002:1008a27": "亦無相見。亦有法執。此不須說。如成唯識。破",
    "T43n1834_002:1008a28": "無二分。佛地論中廣破。相分亦有。緣無之心。",
    "T43n1834_002:1008a29": "非所緣緣故。然後二師。或說無漏。親所取",
    "T43n1834_002:1008b01": "緣。或說佛心。亦變影像。若許親取。云何應取",
    "T43n1834_002:1008b02": "無法無法無體。非所緣緣。觀所緣說。要具二",
    "T43n1834_002:1008b03": "支。是所緣義。此師意說。此心不具所緣緣。",
    "T43n1834_002:1008b04": "餘具所緣。心必具二支故。若許無法得為緣",
    "T43n1834_002:1008b05": "者。破經部師。量有不定。自許無法得成緣",
    "T43n1834_002:1008b06": "故。若破他為量。非述自宗故。無不定者。又唯",
    "T43n1834_002:1008b07": "識理。亦復相違。親取心外法。何得名唯識。破",
    "T43n1834_002:1008b08": "他心等。取心外法。比量相違。及不定過。此師",
    "T43n1834_002:1008b09": "意說。如下當知。其第三師。若佛之心。亦變影",
    "T43n1834_002:1008b10": "像。不親取者。應不知無。心內相分。是有法",
    "T43n1834_002:1008b11": "故。又應不說遍計所執。是凡夫境。由此故知。",
    "T43n1834_002:1008b12": "二說皆是。二說竝非。此則雙貶。若別褒者。護",
    "T43n1834_002:1008b13": "法等說。除無分別。必有影像。其理稍勝。所以",
    "T43n1834_002:1008b14": "者何。既說諸心。同鏡照物必有影生。理無乖",
    "T43n1834_002:1008b15": "返。若無影像。違親所緣。如佛地論。成唯識。",
    "T43n1834_002:1008b16": "瑜伽論說。心心所法。從四緣生。說緣於無。無",
    "T43n1834_002:1008b17": "漏之心。無此緣者。便違聖教。及違比量。遍計",
    "T43n1834_002:1008b18": "所執。說凡夫境。意說。凡夫若心起執。必變為",
    "T43n1834_002:1008b19": "依他內影像相分。此性離言。及離假智識有",
    "T43n1834_002:1008b20": "執故。執此以為色聲法等。不稱所變離言影",
    "T43n1834_002:1008b21": "像。說能執心。名為遍計。遍計所取。名為所",
    "T43n1834_002:1008b22": "執。此是無法。不能與識作所緣緣。所變影像。",
    "T43n1834_002:1008b23": "體是有法。與能遍計。作所緣緣。亦不違理。但",
    "T43n1834_002:1008b24": "是凡夫起能執心。當體顯現。名凡夫境。非說",
    "T43n1834_002:1008b25": "為境故。即是所緣緣。但作所緣。不能作緣。當",
    "T43n1834_002:1008b26": "情現故。無體性故。如見於繩眼識無執。是現",
    "T43n1834_002:1008b27": "量攝。得法自相。但見青等離言之境。意識於",
    "T43n1834_002:1008b28": "此。亦自變為離言影像。不知此影像。非繩。非",
    "T43n1834_002:1008b29": "非繩。非蛇。非非蛇。遂執為蛇。不稱影像。說",
    "T43n1834_002:1008c01": "此執心。名能遍計。體是有法。所變影像。體亦",
    "T43n1834_002:1008c02": "有法。名所遍計。遍計所取。當情所現。情有理",
    "T43n1834_002:1008c03": "無。說為所執。遍計性成。此唯凡夫所行之境。",
    "T43n1834_002:1008c04": "名非聖境。非許無法。作所緣緣。若說不稱本",
    "T43n1834_002:1008c05": "質。名所執無。應五識等中。亦有法執。有緣順",
    "T43n1834_002:1008c06": "境。亦生瞋故　因論生論。圓成實性。聖能親",
    "T43n1834_002:1008c07": "證。凡夫心緣。但可心變。不能親取。聖人若",
    "T43n1834_002:1008c08": "知遍計無時。亦心變作無之影像。有似於無。",
    "T43n1834_002:1008c09": "非即親緣遍計所執。依他起性。凡聖之心。俱",
    "T43n1834_002:1008c10": "能親變。亦親緣之。約親所緣。遍計所執。唯凡",
    "T43n1834_002:1008c11": "夫境。圓成實性。唯聖人境。若疎所緣。遍計所",
    "T43n1834_002:1008c12": "執。亦通聖境。圓成實性。亦通凡境。不爾凡",
    "T43n1834_002:1008c13": "夫加行智等。或遍計心。聞說圓成。應不緣執。",
    "T43n1834_002:1008c14": "聖應不知所執非有。各據差別。亦不相違。依",
    "T43n1834_002:1008c15": "他親疎緣皆通二。又前有難。若無漏心。不能",
    "T43n1834_002:1008c16": "親取境。應不知無者。此亦不然。佛知諸法皆",
    "T43n1834_002:1008c17": "性離言。非無非有。疎所緣中。以所執境。為其",
    "T43n1834_002:1008c18": "本質。增上力故。心變為無。體實是有。相似無",
    "T43n1834_002:1008c19": "法。知此離言法。非如凡夫假智。及言二法",
    "T43n1834_002:1008c20": "所取。對凡夫說此離言法上。凡境為無。名為",
    "T43n1834_002:1008c21": "知無。非是親以無為相分。佛地論云。心所變",
    "T43n1834_002:1008c22": "無。依他起攝。真如理無。圓成實攝。遍計所",
    "T43n1834_002:1008c23": "執。體既非有。若非前二攝。智何所知。由如",
    "T43n1834_002:1008c24": "是等所說理趣。護法為勝。此中但說。除佛無",
    "T43n1834_002:1008c25": "漏智。猶自身中。有法執種。凡夫之身。或有現",
    "T43n1834_002:1008c26": "行。竝言不如佛。非佛此智。親取他心。說緣過",
    "T43n1834_002:1008c27": "去諸無法等。皆准此知。此前七段。一四事難",
    "T43n1834_002:1008c28": "議境無。却徵境實執。二釋現量證境有。返",
    "T43n1834_002:1008c29": "破憶持執。三釋以夢例覺時。應知境無失。四",
    "T43n1834_002:1009a01": "釋二識成決定。外境非無失。五釋難夢覺心",
    "T43n1834_002:1009a02": "不異。無造行果差失。六釋無境殺無罪。返詰",
    "T43n1834_002:1009a03": "他宗失。七釋不照他心。智識不成失。",
    "T43n1834_002:1009a04": "總是第二。釋外所徵。廣破外執。從斯論首已",
    "T43n1834_002:1009a05": "有二文。初立論宗唯識無境。及此所說。釋外",
    "T43n1834_002:1009a06": "徵等。總是第一。正辨本宗。破執釋難。自下第",
    "T43n1834_002:1009a07": "二。結己所造。歎深推佛。",
    "T43n1834_002:1009a08": "論。唯識理趣無邊決擇品類差別難度甚深。",
    "T43n1834_002:1009a09": "述曰。此下有二。初略。總舉歎深推佛。後廣",
    "T43n1834_002:1009a10": "別顯結造推深。就初之中。先歎深。後推佛。此",
    "T43n1834_002:1009a11": "即初也。理者道理。趣者趣況所趣處也。無",
    "T43n1834_002:1009a12": "邊者。無際也。決擇者。以覺慧決了簡擇也。決",
    "T43n1834_002:1009a13": "簡染疑。擇簡邪見。邪見決而不擇。疑擇而不",
    "T43n1834_002:1009a14": "決。今顯智慧所證量法。異邪見疑所行境界。",
    "T43n1834_002:1009a15": "故言決擇。品類者。同此等流也。差別者。體有",
    "T43n1834_002:1009a16": "異也。寬廣故難度。無底故甚深。此中意說。",
    "T43n1834_002:1009a17": "唯識理趣。若決擇品類。有無邊差別。弘廣難",
    "T43n1834_002:1009a18": "度。無底甚深。歎有無邊深廣理趣。",
    "T43n1834_002:1009a19": "論。非佛誰能具廣決擇。述曰。此推於佛。如",
    "T43n1834_002:1009a20": "是所說。唯識理趣。無邊深廣。非佛以外。誰能",
    "T43n1834_002:1009a21": "於此。具廣決擇。顯己決擇非具廣也。",
    "T43n1834_002:1009a22": "論。頌曰我已隨自能略成唯識義此中一切",
    "T43n1834_002:1009a23": "種難思佛所行。述曰。下廣。別顯結推深。頌",
    "T43n1834_002:1009a24": "中初半。顯己隨能略已成立唯識義理。後半。",
    "T43n1834_002:1009a25": "別顯唯識之理。除此所明。以外諸義。一切種",
    "T43n1834_002:1009a26": "別。難可思議。唯佛所知。非己能說。故應止也。",
    "T43n1834_002:1009a27": "論。唯識理趣品類無邊我隨自能已略成立。",
    "T43n1834_002:1009a28": "述曰。釋上半頌。然其唯識所有理趣。品",
    "T43n1834_002:1009a29": "類差別。無量無邊。歎甚深廣。今我隨自所見",
    "T43n1834_002:1009b01": "之能。已略成立少分之義。結所明也。",
    "T43n1834_002:1009b02": "論。餘一切種非所思議。述曰。釋下半頌。其",
    "T43n1834_002:1009b03": "唯識理。我所明外。餘一切種。甚深之義。非是",
    "T43n1834_002:1009b04": "我意。之所思惟。亦非我語。所言議也。一切種",
    "T43n1834_002:1009b05": "者。差別理也。",
    "T43n1834_002:1009b06": "所以者何。",
    "T43n1834_002:1009b07": "論。超諸尋思所行境故。述曰。此釋非已所",
    "T43n1834_002:1009b08": "能思議。尋思者。有分別有漏心等。或四尋",
    "T43n1834_002:1009b09": "伺。其唯識理。要得無漏真智覺時。方能少",
    "T43n1834_002:1009b10": "證。若在佛位。證乃圓明。然我世親。處在地",
    "T43n1834_002:1009b11": "前。住尋思位。不能如實證唯識理。故非是我",
    "T43n1834_002:1009b12": "之所思議。其唯識理。超尋思境。以上總釋頌",
    "T43n1834_002:1009b13": "難思字。",
    "T43n1834_002:1009b14": "論。如是理趣唯佛所行。述曰。以下釋頌佛",
    "T43n1834_002:1009b15": "所行也。如是所說。超尋思理。唯佛所行。圓滿",
    "T43n1834_002:1009b16": "現證。非餘所知。",
    "T43n1834_002:1009b17": "有何所以。非餘所能。獨佛圓證。",
    "T43n1834_002:1009b18": "論。諸佛世尊於一切境及一切種智無礙故。",
    "T43n1834_002:1009b19": "述曰。一切境者。諸法共相。即一切智境",
    "T43n1834_002:1009b20": "　一切種者。諸法自相一切種智境　智者。即",
    "T43n1834_002:1009b21": "是緣此如理如量二智。若依梵本。應言一切",
    "T43n1834_002:1009b22": "智。此中言略。二境所緣。一智能緣。由佛世",
    "T43n1834_002:1009b23": "尊。於此二境所有二智。斷結種故。皆無障礙。",
    "T43n1834_002:1009b24": "故於唯識一切種理。皆能了知。二障盡故。無",
    "T43n1834_002:1009b25": "有漏故。長時修故。智圓滿故。所以非佛。不能",
    "T43n1834_002:1009b26": "圓滿行盡理趣。故我今時。且說少分。成唯識",
    "T43n1834_002:1009b27": "說。謂諸菩薩。於識性相。資糧位中。能深信",
    "T43n1834_002:1009b28": "解。在加行位。能漸伏斷所取能取。引發真見。",
    "T43n1834_002:1009b29": "在通達位。如實通達。修習位中。如所見理。數",
    "T43n1834_002:1009c01": "數修習。伏斷餘障。至究竟位。出障圓明。能盡",
    "T43n1834_002:1009c02": "未來。化有情類。復令悟入唯識相性。辨中邊",
    "T43n1834_002:1009c03": "論護月釋云。無著菩薩。先住地前加行位中。",
    "T43n1834_002:1009c04": "增上忍時。聞慈氏尊。說此中邊所有頌已。得",
    "T43n1834_002:1009c05": "入初地。為世親說。世親菩薩。先住地前順解",
    "T43n1834_002:1009c06": "脫分迴向終心。聞無著說此彌勒頌。令其造",
    "T43n1834_002:1009c07": "釋。得入加行初煗位中。應是聖者。相傳此說。",
    "T43n1834_002:1009c08": "所以護月。遂有此言。非無逗留。而為此義。真",
    "T43n1834_002:1009c09": "諦說。是十迴向中。第二迴向中。世親既住地",
    "T43n1834_002:1009c10": "前位中如成唯識。未證唯識真實道理。仰推",
    "T43n1834_002:1009c11": "於佛。理不為疑。雖可推上入地菩薩未圓出",
    "T43n1834_002:1009c12": "障。故但推佛。已隨執筆敢受指麾。略述斯",
    "T43n1834_002:1009c13": "疏。其間文義。有所虧拙。是已寡學。拙智窮",
    "T43n1834_002:1009c14": "思。幸諸學者。詳而靡尤。",
    "T43n1834_002:1009c15": "二十唯識論述記第二",
    "T43n1834_002:1009c16": "承久二(癸辰)七月二十八日一乘院長講",
    "T43n1834_002:1009c17": "堂談義料書之永恩(生年五十四)",
    "T43n1834_002:1009c18": "同三年長講會談了憲幸得業"
}