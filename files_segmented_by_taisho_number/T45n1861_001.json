{
    "T45n1861_001:0245a03": "大乘法苑義林章卷第一",
    "T45n1861_001:0245a05": "基撰",
    "T45n1861_001:0245a06": "總料簡章",
    "T45n1861_001:0245a07": "第一總辨諸教．業．宗．體．名。於中略以五",
    "T45n1861_001:0245a08": "門分別。一教益有殊。二時利差別。三詮宗",
    "T45n1861_001:0245a09": "各異。四體性不同。五得名懸隔。",
    "T45n1861_001:0245a10": "第一教益有殊。復分為二。初明輪益。後辨",
    "T45n1861_001:0245a11": "義益。明輪益中。復分為二。先明異計。後",
    "T45n1861_001:0245a12": "明大乘。明異計者。其多聞部．薩婆多部．雪",
    "T45n1861_001:0245a13": "轉部．犢子部．法上部．賢胄部．正量部．密林",
    "T45n1861_001:0245a14": "山部．化地部．經量部十部同說。非諸佛語皆",
    "T45n1861_001:0245a15": "為利益。要逗物機。務心入道名利益故。",
    "T45n1861_001:0245a16": "唯八聖道是正法輪。轂．輞．輻圓摧破煩惱",
    "T45n1861_001:0245a17": "名為輪故。故世友說。非如來語皆為轉法",
    "T45n1861_001:0245a18": "輪。世尊所言亦有不如義。詮八道教八道",
    "T45n1861_001:0245a19": "境故。亦名法輪。所餘功德及所餘教。雖名",
    "T45n1861_001:0245a20": "聖教。不名法輪。如問慶喜天雨不耶。問諸",
    "T45n1861_001:0245a21": "比丘汝等乞食易可得不。氣力安不。此何利",
    "T45n1861_001:0245a22": "益。轉何法輪。故諸經中雖敘佛語。有非利",
    "T45n1861_001:0245a23": "益而非法輪。如說逆害於父母等。此教所",
    "T45n1861_001:0245a24": "言何必如義。故佛亦有不如義言。此等十部",
    "T45n1861_001:0245a25": "總說。諸經有不如義而說虛言。有非法輪",
    "T45n1861_001:0245a26": "而無利益。其大眾部．一說部．說出世部．雞胤",
    "T45n1861_001:0245a27": "部．說假部．制多山部．西山住部．北山住部．",
    "T45n1861_001:0245a28": "法藏部．飲光部十部同說。佛一切語皆為利",
    "T45n1861_001:0245a29": "益。如來所言無不如義。非唯八聖道是正",
    "T45n1861_001:0245b01": "法輪。一切功德能摧諸惑。並名法輪。故一",
    "T45n1861_001:0245b02": "切教法輪因境。皆名法輪。宗輪論說。諸如",
    "T45n1861_001:0245b03": "來語皆為轉法輪。摧伏轉動說名輪故。佛語",
    "T45n1861_001:0245b04": "轉動。在他身已摧伏他身無知惑等。故號",
    "T45n1861_001:0245b05": "為輪。如問慶喜天雨不耶。為令阿難審諦",
    "T45n1861_001:0245b06": "事故。佛無不知尚問天雨。況未圓智而不",
    "T45n1861_001:0245b07": "審耶。亦除餘人增上慢故。佛知尚問。況不",
    "T45n1861_001:0245b08": "知者。於餘未了而不審諦。由是多義故",
    "T45n1861_001:0245b09": "問天雨。佛顯慈悲令他入道。問比丘等乞",
    "T45n1861_001:0245b10": "食易耶。令生喜心踴躍修道。彼賀悲問",
    "T45n1861_001:0245b11": "加懃修學。亦令未來習於此事隨順世俗。",
    "T45n1861_001:0245b12": "然以愛為母。以業為父。有取識為王。戒",
    "T45n1861_001:0245b13": "見二取為二多聞。內六處為國人。外六境",
    "T45n1861_001:0245b14": "為隨行畜生。能誅斷此名為清淨。以世惡",
    "T45n1861_001:0245b15": "言轉顯勝義。非害生母等。何必不如言。故",
    "T45n1861_001:0245b16": "佛所說一切三藏。皆轉法輪咸為利益。悉皆",
    "T45n1861_001:0245b17": "如義無有虛言。此則是初明異計也。明",
    "T45n1861_001:0245b18": "大乘者。雖無正文說佛所語皆如其義。咸",
    "T45n1861_001:0245b19": "轉法輪。然正法輪唯八聖道。餘雖非正是助",
    "T45n1861_001:0245b20": "法輪。無垢稱經三轉法輪於大千等。法花",
    "T45n1861_001:0245b21": "又云。即趣波羅奈轉四諦法輪。又瑜伽論",
    "T45n1861_001:0245b22": "九十五說。佛轉三周十二行相甚深法輪。見．",
    "T45n1861_001:0245b23": "修．無學三位之中。如其次第示相．勸修．作",
    "T45n1861_001:0245b24": "證。觀於四聖諦境生聖慧眼。各於去．來．今",
    "T45n1861_001:0245b25": "世。如次生眼智明覺無漏真智。能斷所應",
    "T45n1861_001:0245b26": "永斷煩惱。故八聖道是正法輪。無垢稱經",
    "T45n1861_001:0245b27": "第五卷說。佛告阿難陀。以要言之。諸佛",
    "T45n1861_001:0245b28": "所有威儀．進止．受用．施為。皆令所化有情",
    "T45n1861_001:0245b29": "調伏。是故一切皆名佛事。說轂．輞．輻有差",
    "T45n1861_001:0245c01": "別故。其正法輪唯八聖道諸餘功德是助",
    "T45n1861_001:0245c02": "法輪。摧伏動轉是輪義故。涅槃經中第十四",
    "T45n1861_001:0245c03": "說。復次善男子諸佛世尊凡有所說。皆悉",
    "T45n1861_001:0245c04": "名為轉法輪也。善男子譬如聖王所有輪",
    "T45n1861_001:0245c05": "寶。未降伏者能令降伏。已降伏者能令安",
    "T45n1861_001:0245c06": "隱。諸佛世尊凡所說法亦復如是。無量煩惱。",
    "T45n1861_001:0245c07": "未調伏者能令調伏。已調伏者令生善根。",
    "T45n1861_001:0245c08": "乃至廣說。故佛身語。凡所運動皆為利益。",
    "T45n1861_001:0245c09": "故知佛語皆名法輪。以要言之。法輪有五。",
    "T45n1861_001:0245c10": "一法輪體。謂八聖道。二法輪境。謂四諦理等。",
    "T45n1861_001:0245c11": "三法輪眷屬。謂餘五蘊功德等。四法輪因。",
    "T45n1861_001:0245c12": "謂教及三慧等。五法輪果。謂菩提涅槃。如",
    "T45n1861_001:0245c13": "法輪章自當廣說。一切佛語皆為利益。令",
    "T45n1861_001:0245c14": "他有情或近或遠能生真智。摧伏怨敵所有",
    "T45n1861_001:0245c15": "二障。故佛所語皆名法輪。摧伏移動是輪義",
    "T45n1861_001:0245c16": "故。以佛所說稱可道理不可立難。離四",
    "T45n1861_001:0245c17": "失故。一無非處。二無非時。三無非器。四",
    "T45n1861_001:0245c18": "無非法。處謂處所。應利益處。能化所化在",
    "T45n1861_001:0245c19": "此可益。必於此中作利益故。時謂時分。",
    "T45n1861_001:0245c20": "利益時節。此生此處此時應益。應時而說必",
    "T45n1861_001:0245c21": "不失故。器謂機器。所逗之機。應機而說無",
    "T45n1861_001:0245c22": "錯謬故。法謂教法。戒．定．慧等應利益法。此",
    "T45n1861_001:0245c23": "法可益必以逗機無疎亂故。由此道理准",
    "T45n1861_001:0245c24": "知。佛語皆為有情或近或遠生無漏智。是",
    "T45n1861_001:0245c25": "故一切三藏教法。或曲．或直皆名法輪。悉",
    "T45n1861_001:0245c26": "皆如義。咸為利益。無有虛言。問天雨等",
    "T45n1861_001:0245c27": "如前所說皆利益故。麁言．細語歸勝義故。",
    "T45n1861_001:0245c28": "上來總是初明輪益。辨義益者。於中又",
    "T45n1861_001:0245c29": "二。先辨異計。後辨大乘。辨異計者。薩婆多",
    "T45n1861_001:0246a01": "等十部同說。佛所說經非皆了義。佛自說",
    "T45n1861_001:0246a02": "有不了義經。如契經說。不信．不知恩。斷密",
    "T45n1861_001:0246a03": "無容處。恒食人所吐。是最上丈夫。此即名",
    "T45n1861_001:0246a04": "為不了義也。故一切經有不了義。大眾部",
    "T45n1861_001:0246a05": "等十部同說。佛所說經皆是了義。契當道",
    "T45n1861_001:0246a06": "理。皆法輪故。其密語經有何了義。自證諦",
    "T45n1861_001:0246a07": "理不信他言。能知圓寂知非恩故名不",
    "T45n1861_001:0246a08": "知恩。永棄後業名為斷密。當果不生是無",
    "T45n1861_001:0246a09": "容處。雖受資具猶如食吐。能如是者名",
    "T45n1861_001:0246a10": "上丈夫。既契正理寧非了義。所餘經義准",
    "T45n1861_001:0246a11": "此應知。既爾如何四依中。說勸諸弟子當",
    "T45n1861_001:0246a12": "依了義。謂勸彼依世尊所說了義言教。不",
    "T45n1861_001:0246a13": "令弟子依外道說不了義經。非是佛經有",
    "T45n1861_001:0246a14": "不了義。此即是先辨異計也。辨大乘者。",
    "T45n1861_001:0246a15": "涅槃經中第六卷說。聲聞乘法猶如初種未",
    "T45n1861_001:0246a16": "得果實。是故不應依聲聞乘。如是名為",
    "T45n1861_001:0246a17": "不了義也。大乘之法即應依止。是名了義。",
    "T45n1861_001:0246a18": "若依此理諸大乘經皆名了義。聲聞乘等",
    "T45n1861_001:0246a19": "名不了義。然瑜伽論四十五說。云何菩薩修",
    "T45n1861_001:0246a20": "正四依。謂諸菩薩於如來所。深植正信。深",
    "T45n1861_001:0246a21": "植清淨。一向澄清。唯依如來了義經典。非",
    "T45n1861_001:0246a22": "不了義。了義經典為所依故。於佛所說法",
    "T45n1861_001:0246a23": "毘奈耶。不可引奪。廣如彼說。故大乘中。應",
    "T45n1861_001:0246a24": "言佛說三藏教法有不了義。以勸當依了",
    "T45n1861_001:0246a25": "義經故。既爾如何涅槃經。說大乘經典名",
    "T45n1861_001:0246a26": "為了義。此理不然。豈諸大乘皆為了義。如",
    "T45n1861_001:0246a27": "契經說。婬欲即是道。覺不堅為堅。又說諸",
    "T45n1861_001:0246a28": "法皆無生無滅密義趣經。又瑜伽說。不了義",
    "T45n1861_001:0246a29": "教者謂契經．應頌．記別等經。豈大乘經中無",
    "T45n1861_001:0246b01": "契經等。又說菩薩殟波陀慳具戎尼等。故大",
    "T45n1861_001:0246b02": "乘經非皆了義。由如是理。雖無正文。今以",
    "T45n1861_001:0246b03": "義釋。了不了義略有四重。一法印非印門。",
    "T45n1861_001:0246b04": "二詮常非常門。三顯了隱密門。四言略語",
    "T45n1861_001:0246b05": "廣門。法印非印門者。法印有三。一諸行無",
    "T45n1861_001:0246b06": "常。二涅槃寂靜。三諸法無我。或說四鄔拕",
    "T45n1861_001:0246b07": "南加有漏皆苦。若一切教為此三種理印。",
    "T45n1861_001:0246b08": "所印等名為了義。違三法印等非了義經。",
    "T45n1861_001:0246b09": "由此道理。三藏．二乘．十二分教無非了義。",
    "T45n1861_001:0246b10": "能捨煩惱業及苦故。諸外道教非了義經。",
    "T45n1861_001:0246b11": "不能永捨惑．業．苦故。故瑜伽論六十四說。",
    "T45n1861_001:0246b12": "歸依有幾。何緣但有爾所歸依。歸依有三。",
    "T45n1861_001:0246b13": "謂佛法僧。四緣故有爾所歸依。一由如來性",
    "T45n1861_001:0246b14": "調善故。乃至廣說。由佛如是。其佛所說法",
    "T45n1861_001:0246b15": "毘奈耶。亦可歸依。涅槃又云。一切外道所",
    "T45n1861_001:0246b16": "可言說悉皆妄語。故唯佛教是了義經。順",
    "T45n1861_001:0246b17": "三法印等可歸依故。諸外道教非了義言。",
    "T45n1861_001:0246b18": "違三法印等不可歸故。設有聖教唯說佛",
    "T45n1861_001:0246b19": "教為了義言。外道所說名非了義。以此門",
    "T45n1861_001:0246b20": "通非佛教中唯了義故。詮常非常門者。如",
    "T45n1861_001:0246b21": "涅槃經第六卷說。又聲聞乘名不了義。無上",
    "T45n1861_001:0246b22": "大乘乃名了義。若言如來無常變易。名不",
    "T45n1861_001:0246b23": "了義。若言如來常住不變。是名了義。此經",
    "T45n1861_001:0246b24": "意言。若經中說佛是法身常住不變。名為了",
    "T45n1861_001:0246b25": "義。與此相違名不了義。解深密經．瑜伽決",
    "T45n1861_001:0246b26": "擇七十六說。世尊往昔。唯為發趣聲聞乘",
    "T45n1861_001:0246b27": "者。以四諦相轉正法輪。雖是希奇。然是有",
    "T45n1861_001:0246b28": "上是未了義。即顯大乘是了義經。聲聞乘教",
    "T45n1861_001:0246b29": "名非了義。此中一往依乘所明名為了義。",
    "T45n1861_001:0246c01": "非諸大乘無不了義。聲聞乘經都無了義。如",
    "T45n1861_001:0246c02": "次當引如是證文。故依涅槃詮真常佛",
    "T45n1861_001:0246c03": "名為了義。詮非常佛名非了義。顯了顯密",
    "T45n1861_001:0246c04": "門者。瑜伽論中四十五說。又諸菩薩於如來",
    "T45n1861_001:0246c05": "所。深植正信。深植清淨。一向澄清。唯依如",
    "T45n1861_001:0246c06": "來了義經典非不了義。了義經典為所依",
    "T45n1861_001:0246c07": "故。於佛所說法毘奈耶不可引奪。以佛所",
    "T45n1861_001:0246c08": "說不了義經。依種種門辨本性義猶未決",
    "T45n1861_001:0246c09": "定。尚生疑惑非了義故。即依此文於大",
    "T45n1861_001:0246c10": "乘中顯了言教名為了義。隱密言教非了義",
    "T45n1861_001:0246c11": "經。解深密經．及決擇分亦作是說。世尊在昔",
    "T45n1861_001:0246c12": "第二時中。唯為發趣修大乘者。依一切法",
    "T45n1861_001:0246c13": "皆無自性無生無滅。以隱密相轉正法輪。",
    "T45n1861_001:0246c14": "雖更希奇而亦有上。猶未了義。即說一切",
    "T45n1861_001:0246c15": "性皆是空。三無性教名非了義。成唯識論第",
    "T45n1861_001:0246c16": "九卷說。故佛密意說一切法皆無自性。非",
    "T45n1861_001:0246c17": "性全無。說密意言顯非了義。故大乘經說",
    "T45n1861_001:0246c18": "諸法相。言非顯了所詮不究竟名不了義。",
    "T45n1861_001:0246c19": "言若顯了所詮究竟理名了義經。此據能詮",
    "T45n1861_001:0246c20": "顯了無異名了義故。言略語廣門者。瑜伽",
    "T45n1861_001:0246c21": "決擇六十四說。不了義經者。謂契經．應頌．",
    "T45n1861_001:0246c22": "記別等教世尊略說。其義未了應更當釋。了",
    "T45n1861_001:0246c23": "義教者與此相違。應知其相此中意說。雖",
    "T45n1861_001:0246c24": "是大乘明顯之教。初但略說談理未盡。所",
    "T45n1861_001:0246c25": "明未周名為不了。不是所詮非究竟理名",
    "T45n1861_001:0246c26": "為不了。由此即顯諸聲聞乘亦有了義。除",
    "T45n1861_001:0246c27": "契經等餘自說等。語具廣故名了義經。大",
    "T45n1861_001:0246c28": "乘之中明顯之教契經等中說法。言略語未",
    "T45n1861_001:0246c29": "廣。故亦有不了。此依說義言有廣略名",
    "T45n1861_001:0247a01": "了不了。非約所詮理是究竟非是究竟名",
    "T45n1861_001:0247a02": "了不了。此中第一為令有情捨邪歸正",
    "T45n1861_001:0247a03": "名了不了。一切佛經皆名了義。外道所說名",
    "T45n1861_001:0247a04": "為不了。第二為令捨小歸大名了不了。一",
    "T45n1861_001:0247a05": "切大乘皆名了義。諸小乘教名為不了。第",
    "T45n1861_001:0247a06": "三為令捨隱歸顯名了不了。一切大乘顯",
    "T45n1861_001:0247a07": "了言教皆名為了。雖是大乘說法隱密名",
    "T45n1861_001:0247a08": "為不了。第四為令知法廣略名了不了。諸",
    "T45n1861_001:0247a09": "重頌經言略不盡皆名不了。非重頌經言廣",
    "T45n1861_001:0247a10": "盡故說名為了。以此四門了不了義。釋一",
    "T45n1861_001:0247a11": "切教了不了言。故大乘經雖皆名了。而於",
    "T45n1861_001:0247a12": "其中復應取捨。勸諸弟子依了義者。隨其",
    "T45n1861_001:0247a13": "所應當廣思擇。隨所講教當應配之。上",
    "T45n1861_001:0247a14": "來總是教益有殊。",
    "T45n1861_001:0247a15": "第二時利差別。復分為二。初敘古說。後述",
    "T45n1861_001:0247a16": "今文。敘古說中。復分為二。初敘古說。後",
    "T45n1861_001:0247a17": "敘其非。敘古說者。後魏有菩提流支法師。",
    "T45n1861_001:0247a18": "此名覺愛。唯立一時教。佛得自在。都不起",
    "T45n1861_001:0247a19": "心有說不說。但眾生有感。於一切時。謂說",
    "T45n1861_001:0247a20": "一切法。譬如天樂隨眾生念出種種聲。亦",
    "T45n1861_001:0247a21": "如末尼隨意所求雨種種寶。花嚴經云。如",
    "T45n1861_001:0247a22": "來一語中。演出無邊契經海。維摩經云。佛",
    "T45n1861_001:0247a23": "以一音演說法。眾生隨類各得解。或有恐",
    "T45n1861_001:0247a24": "怖或歡喜。或生厭離或斷疑。故無一教定",
    "T45n1861_001:0247a25": "頓定漸。又無量義經言。我得道來四十餘年。",
    "T45n1861_001:0247a26": "常說諸法不生．不滅．不去．不來．無此．無",
    "T45n1861_001:0247a27": "彼．無得．無失．一相．無相。但由眾生悟解",
    "T45n1861_001:0247a28": "不同得諸果異。法花亦言。一雨普潤。三草",
    "T45n1861_001:0247a29": "二木生長不同。優婆塞經言。三獸渡河淺深",
    "T45n1861_001:0247b01": "成別。故知諸教但總一時無二三等。又古來",
    "T45n1861_001:0247b02": "大德立有頓漸二教。為諸菩薩大根大莖。",
    "T45n1861_001:0247b03": "說花嚴．楞伽．大雲．法鼓．勝鬘等經。一會之",
    "T45n1861_001:0247b04": "中說二諦理盡名之為頓。大不由小起故",
    "T45n1861_001:0247b05": "名為頓。始從佛樹終至雙林。從淺至深漸",
    "T45n1861_001:0247b06": "次說法。因果．三歸．五戒．十善等法。三乘有",
    "T45n1861_001:0247b07": "教阿含等經。維摩．思益．大品空教。法花一",
    "T45n1861_001:0247b08": "乘．涅槃等說常住佛性。皆是漸教會通三",
    "T45n1861_001:0247b09": "乘。大由小起名為漸也。又菩提流支法師。",
    "T45n1861_001:0247b10": "亦立二時教。楞伽經說。漸頓者莫問聲聞",
    "T45n1861_001:0247b11": "菩薩。皆漸次修行從淺至深。名為漸也。頓",
    "T45n1861_001:0247b12": "者如來能一時頓說一切法。名之為頓。又",
    "T45n1861_001:0247b13": "有二教。一者半教。二者滿教。涅槃經言云。",
    "T45n1861_001:0247b14": "何解滿字及與半字義。又云為聲聞乘而說",
    "T45n1861_001:0247b15": "半字。為菩薩乘而說滿字。又勝鬘經言。有",
    "T45n1861_001:0247b16": "作四聖諦．無作四聖諦。聲聞知有作。佛知",
    "T45n1861_001:0247b17": "無作。瑜伽等說。安立諦．非安立諦。唯說安",
    "T45n1861_001:0247b18": "立名為半教。通說非安立名為滿教。又有",
    "T45n1861_001:0247b19": "二教。一生空教。二法空教。二十唯識論云。",
    "T45n1861_001:0247b20": "依此教能入數取趣無我。所執法無我復",
    "T45n1861_001:0247b21": "由餘教入。此以二空二障以明半滿。又",
    "T45n1861_001:0247b22": "有二教。一勝義諦。二世俗諦。晉時有隱士劉",
    "T45n1861_001:0247b23": "虬立五時教。或有說云。真諦三藏立五時",
    "T45n1861_001:0247b24": "教。然菩提流支法師。別作文疏破之。真諦",
    "T45n1861_001:0247b25": "居梁。流支在魏。故知不是真諦等作。第一",
    "T45n1861_001:0247b26": "時者。佛初成道為提謂波利等五百賈人。但",
    "T45n1861_001:0247b27": "說三歸．五戒．十善世間因果教。即提謂等五",
    "T45n1861_001:0247b28": "戒本行經是。未有出世善根器故。第二時",
    "T45n1861_001:0247b29": "者。佛成道竟三七日外十二年中。唯說三乘",
    "T45n1861_001:0247c01": "有行之教未為說空。即阿含等小乘經是。",
    "T45n1861_001:0247c02": "第三時者。佛成道竟三十年中。說彼三乘",
    "T45n1861_001:0247c03": "同行空教。即維摩．思益．大品等經是。第四時",
    "T45n1861_001:0247c04": "者。佛成道竟四十年中。說有一乘。猶未分",
    "T45n1861_001:0247c05": "明演說佛性常住實有。尚說無常佛。顯一",
    "T45n1861_001:0247c06": "乘佛果以為真實。即法花經是。以前未明",
    "T45n1861_001:0247c07": "一乘義故。此中猶未分明演說常住佛性",
    "T45n1861_001:0247c08": "故。第五時者。謂雙林中。說諸眾生悉有佛",
    "T45n1861_001:0247c09": "性常住佛教。即涅槃經．大悲經等是。此雖",
    "T45n1861_001:0247c10": "可爾。既無經論誠文說之。未可依信。前",
    "T45n1861_001:0247c11": "來總是敘古說也。敘其非者。只如第一菩",
    "T45n1861_001:0247c12": "提流支法師唯立一時教者。若廢事談理。",
    "T45n1861_001:0247c13": "及在一會有大小機。可如所說。若唯被大",
    "T45n1861_001:0247c14": "如勝鬘經。或但被小如遺教經。或初有大",
    "T45n1861_001:0247c15": "無小。如花嚴經至入法界品方有聲聞。初",
    "T45n1861_001:0247c16": "有小無大。雖未見文理必應爾。如斯等",
    "T45n1861_001:0247c17": "教義類甚多。或有諸經全分多分大小教異。",
    "T45n1861_001:0247c18": "言唯一時深為猛浪。豈無一會頓發三乘",
    "T45n1861_001:0247c19": "之心。及無漸入大乘者也。第二古德說有",
    "T45n1861_001:0247c20": "頓漸。理雖可然。定判諸經為頓．漸者。義",
    "T45n1861_001:0247c21": "即難解。只如花嚴經中入法界品。五百聲聞",
    "T45n1861_001:0247c22": "在于會坐列名歎德。又舍利弗將六千弟",
    "T45n1861_001:0247c23": "子從自房出。文殊師利為說十法。即發無",
    "T45n1861_001:0247c24": "上正等覺心。楞伽經中亦列聲聞在于會",
    "T45n1861_001:0247c25": "坐。法鼓經中說窮子喻與法花經信解品",
    "T45n1861_001:0247c26": "同。勝鬘經說三種意生身一乘之義。攝大乘",
    "T45n1861_001:0247c27": "云。引攝一類不定性故。非為頓教。花嚴等",
    "T45n1861_001:0247c28": "經未必從首至末皆是為被大根行說。竝",
    "T45n1861_001:0247c29": "名為頓。定說五時所說之經為漸教者。後",
    "T45n1861_001:0248a01": "當敘非。第三又菩提流支法師。依楞伽經",
    "T45n1861_001:0248a02": "立頓．漸二教者。此亦不然。彼經以佛能頓",
    "T45n1861_001:0248a03": "說法以說為頓。以三乘人漸次修學名之",
    "T45n1861_001:0248a04": "為漸。以行為漸。非約教時。亦不可取。又",
    "T45n1861_001:0248a05": "第四依涅槃經等立半滿教者。彼皆據所",
    "T45n1861_001:0248a06": "明理有盡不盡。以明半滿。不定依逗機直",
    "T45n1861_001:0248a07": "往迂會以明半滿。第五劉虬立五時者。今",
    "T45n1861_001:0248a08": "者且依菩提流支法師斥破。是義不然。提謂",
    "T45n1861_001:0248a09": "經說。五百價人將受五戒。先懺悔彼五逆",
    "T45n1861_001:0248a10": "十惡謗法等罪。得四大本淨．五陰本淨．六塵",
    "T45n1861_001:0248a11": "本淨．吾我本淨。時提謂等得不起法忍。三百",
    "T45n1861_001:0248a12": "價人得柔順忍。二百價人得須陀洹果。四天",
    "T45n1861_001:0248a13": "王等得柔順忍三百龍王得信忍。自餘天等",
    "T45n1861_001:0248a14": "發無上道意。十億天人皆行菩薩十善。提謂",
    "T45n1861_001:0248a15": "長者滅三界苦得不起法忍。即是初地。或",
    "T45n1861_001:0248a16": "第八地。又普曜經第二七日。提謂等五百價人",
    "T45n1861_001:0248a17": "施佛麨蜜。佛與授記汝於來世當得作佛",
    "T45n1861_001:0248a18": "名曰齊成。云何但言第一時中世間教也。",
    "T45n1861_001:0248a19": "雖作此破義亦難知。既有賈人得預流等。",
    "T45n1861_001:0248a20": "何不此日名轉法輪。至五比丘法輪方轉。",
    "T45n1861_001:0248a21": "由未分明說三乘者同所觀諦故。未名轉",
    "T45n1861_001:0248a22": "法輪。次第二時十二年中唯說有教者。覺愛",
    "T45n1861_001:0248a23": "破云。是亦不爾。成道五年說大般若正明",
    "T45n1861_001:0248a24": "實相。又第七年為八菩薩說般舟三昧經。正",
    "T45n1861_001:0248a25": "明眾生五蘊本空。又第九年說抰掘摩羅經。",
    "T45n1861_001:0248a26": "第十年中說如來藏經。皆明涅槃佛性深理。",
    "T45n1861_001:0248a27": "又提謂．普曜等經皆明菩薩行。又與價人",
    "T45n1861_001:0248a28": "授記成佛。明初成道已說大乘。又摩訶般若",
    "T45n1861_001:0248a29": "大品經中說。佛在鹿野轉四諦輪。無量眾生",
    "T45n1861_001:0248b01": "發聲聞心。無量眾生發獨覺心。無量眾生",
    "T45n1861_001:0248b02": "發阿耨多羅三藐三菩提心。行六波羅蜜。",
    "T45n1861_001:0248b03": "無量菩薩得無生法忍。住於初地．二地．三",
    "T45n1861_001:0248b04": "地．乃至十地。無量一生補處菩薩一時成佛。",
    "T45n1861_001:0248b05": "又成道竟第二七日說十地經。云何乃言十",
    "T45n1861_001:0248b06": "二年內唯說有教不說大乘。只如法花經",
    "T45n1861_001:0248b07": "云。於三七日中常思惟是事。即成道竟三",
    "T45n1861_001:0248b08": "七日中不說法也。彌沙塞律云。初成道竟三",
    "T45n1861_001:0248b09": "昧七日。十地經云。七日不說法。顯示自受",
    "T45n1861_001:0248b10": "法樂故。為令眾生於如來所增愛敬故。",
    "T45n1861_001:0248b11": "然律及薩婆多傳云。過六七日梵天來請。",
    "T45n1861_001:0248b12": "方乃說法始度五人。即四十二日方說法",
    "T45n1861_001:0248b13": "也。十二由經云。成道竟一年不說法經十",
    "T45n1861_001:0248b14": "二年方度五人。智度論云。初成道竟五十",
    "T45n1861_001:0248b15": "七日佛不說法。有人解云。即五十个七日。",
    "T45n1861_001:0248b16": "與十二由經一年不說法同也。如此經傳",
    "T45n1861_001:0248b17": "說成佛道不說法日已各不同。何得以",
    "T45n1861_001:0248b18": "已胸臆之心說十二年唯說有教。又若前後",
    "T45n1861_001:0248b19": "唯度一機可如所說。機器千品。何得一",
    "T45n1861_001:0248b20": "準。今依古說略破初二。自餘三時廣如菩",
    "T45n1861_001:0248b21": "提流支法師別傳所破。此即別破立教不",
    "T45n1861_001:0248b22": "同。然此所立雖理可然。既無教文未可",
    "T45n1861_001:0248b23": "依據。竝違解深密經所說時也。上來總是",
    "T45n1861_001:0248b24": "敘其非也。并前竝為敘古說也。述今",
    "T45n1861_001:0248b25": "文中又分為二。初述今文。後略示教。述今",
    "T45n1861_001:0248b26": "文者。如解深密經第一卷瑜伽決擇第七",
    "T45n1861_001:0248b27": "十六。世尊廣為勝義生菩薩。依遍計所執體",
    "T45n1861_001:0248b28": "相無故。說相無自性性。依依他起上無遍",
    "T45n1861_001:0248b29": "計所執自然生故。說生無自性性。及即依",
    "T45n1861_001:0248c01": "此說無遍計所執一分勝義無自性性。依",
    "T45n1861_001:0248c02": "圓成實上無遍計所執故。又說一分勝義無",
    "T45n1861_001:0248c03": "自性性。說三種無性皆依遍計所執性已。",
    "T45n1861_001:0248c04": "勝義生菩薩深生領解。廣說世間毘濕縛",
    "T45n1861_001:0248c05": "藥．雜采畫地．熟蘇．虛空諸譬喻已。世尊讚",
    "T45n1861_001:0248c06": "歎善解所說。勝義生菩薩復白佛言。世尊初",
    "T45n1861_001:0248c07": "於一時。在婆羅泥斯仙人墮處施鹿林中。唯",
    "T45n1861_001:0248c08": "為發趣聲聞乘者。以四諦相轉正法輪。",
    "T45n1861_001:0248c09": "雖是甚奇甚為希有。一切世間諸天人等。先",
    "T45n1861_001:0248c10": "無有能如法轉者。而於彼時所轉法輪。",
    "T45n1861_001:0248c11": "有上有容是未了義。是諸諍論安足處所。",
    "T45n1861_001:0248c12": "世尊在昔第二時中。唯為發趣修大乘者。",
    "T45n1861_001:0248c13": "依一切法皆無自性無生無滅本來寂靜",
    "T45n1861_001:0248c14": "自性涅槃。以隱密相轉正法輪。雖更甚奇",
    "T45n1861_001:0248c15": "甚為希有。而於彼時所轉法輪。亦是有上",
    "T45n1861_001:0248c16": "有所容受。猶未了義。是諸諍論安足處所。",
    "T45n1861_001:0248c17": "世尊於今第三時中。普為發趣一切乘者。",
    "T45n1861_001:0248c18": "依一切法皆無自性。無生無滅。本來寂靜",
    "T45n1861_001:0248c19": "自性涅槃。無自性性。以顯了相轉正法輪。",
    "T45n1861_001:0248c20": "第一甚奇最為希有。于今。世尊所轉法輪。",
    "T45n1861_001:0248c21": "無上無容是真了義。非諸諍論安足處所。爾",
    "T45n1861_001:0248c22": "時世尊告勝義生菩薩曰。勝義生。若善男子",
    "T45n1861_001:0248c23": "或善女人。於諸不了義經聞已。信解．書寫．",
    "T45n1861_001:0248c24": "護持．供養．流布．受誦．溫習．如理思惟。以其",
    "T45n1861_001:0248c25": "修相發起加行。比所說了義言教聞已信",
    "T45n1861_001:0248c26": "解。乃至廣說。以其修相發起加行所集功",
    "T45n1861_001:0248c27": "德。百分不及一。乃至鄔波尼殺曇分亦不",
    "T45n1861_001:0248c28": "及一。此所生福難可喻知。吾今略說。如爪",
    "T45n1861_001:0248c29": "上土比大地土。或如牛跡中水比四大海",
    "T45n1861_001:0249a01": "水。百分不及一。乃至鄔波尼殺曇分亦不及",
    "T45n1861_001:0249a02": "一。說此經時。六百千眾生發菩提心。三百",
    "T45n1861_001:0249a03": "千聲聞遠塵離垢得法眼淨。一百五十千聲",
    "T45n1861_001:0249a04": "聞。永盡諸漏心得解脫。七十五千菩薩。得",
    "T45n1861_001:0249a05": "無生法忍。金光明經亦說三時。謂轉．照．持",
    "T45n1861_001:0249a06": "涅槃經說。初令皆服乳。次教總斷乳。後教",
    "T45n1861_001:0249a07": "有應服有不應服者。與解深密所說。義",
    "T45n1861_001:0249a08": "同。瑜伽釋中此三時少異。義意無別。由此",
    "T45n1861_001:0249a09": "誠證。若以偏．圓機宜漸次。教但三時。非一",
    "T45n1861_001:0249a10": "非五。上來總是述今文也。略示教者。四",
    "T45n1861_001:0249a11": "阿笈摩等是初時教。諸說空經是第二時教。",
    "T45n1861_001:0249a12": "以隱密言總說諸法無自性。故花嚴．深密．",
    "T45n1861_001:0249a13": "唯識教等第三時也。以顯了言說三無性非",
    "T45n1861_001:0249a14": "空非有中道教故。由諸異生起自無始迷",
    "T45n1861_001:0249a15": "執有我不了我無。沈沒愛河輪迴癡海。",
    "T45n1861_001:0249a16": "故佛初說四諦法輪。令知我空唯有其法。",
    "T45n1861_001:0249a17": "憍陳那等最初得道。彼聞法有證我皆空。",
    "T45n1861_001:0249a18": "便執諸法為真實有。封著小果不求大",
    "T45n1861_001:0249a19": "位。佛為方便復說法空破除有執故。次時",
    "T45n1861_001:0249a20": "中說般若等。言一切法本性皆無。須菩提等",
    "T45n1861_001:0249a21": "迴心趣大。彼聞法空隱密言教。便撥諸法",
    "T45n1861_001:0249a22": "性相都無。何所造修。何所斷捨。佛為除此",
    "T45n1861_001:0249a23": "復說唯識三性等教。勝義生等信解修學。遍",
    "T45n1861_001:0249a24": "計所執無。知法我俱遣。依他圓成有。照真",
    "T45n1861_001:0249a25": "俗雙存。無無所無所以言無。有有所有所",
    "T45n1861_001:0249a26": "以言有。言有而有亦可言無。遍計所執真",
    "T45n1861_001:0249a27": "俗無故。言無而無亦可言有。當情我法二",
    "T45n1861_001:0249a28": "種現故。令除所執我法成無。離執寄詮",
    "T45n1861_001:0249a29": "真俗稱有。妄詮我法非無非不無。當情",
    "T45n1861_001:0249b01": "似有。據體無故。妄詮真俗非有非不有。",
    "T45n1861_001:0249b02": "非稱妄情。體非無故。我法無故俱是執皆",
    "T45n1861_001:0249b03": "遣。真俗有故諸離執皆存。由此應言。迷",
    "T45n1861_001:0249b04": "情四句四句皆非。悟情四句四句皆是。說境",
    "T45n1861_001:0249b05": "我法空破初執有。說心真俗有破次執空。",
    "T45n1861_001:0249b06": "諸偏見者初聞說有。便即快心於空起謗。",
    "T45n1861_001:0249b07": "後聞說空亦復協意便謗於有。今言非空",
    "T45n1861_001:0249b08": "非有中道教者第三時也。約理及機漸入道",
    "T45n1861_001:0249b09": "者大由小起。乃有三時諸教前後。解深",
    "T45n1861_001:0249b10": "密經說唯識是也。若非漸次而入道者大",
    "T45n1861_001:0249b11": "不由小。即無三時諸教前後。約其多分",
    "T45n1861_001:0249b12": "即初成道花嚴等中說唯心是。多分頓漸無",
    "T45n1861_001:0249b13": "別教門。隨一會中所應益故。花嚴說有聲",
    "T45n1861_001:0249b14": "聞在會。深密亦有聲聞發心。勝鬘經中亦",
    "T45n1861_001:0249b15": "說一乘意生身等。攝大乘說。為不定人說",
    "T45n1861_001:0249b16": "一乘故。法花經中分別功德品言。佛說如來",
    "T45n1861_001:0249b17": "壽量品時。有八世界微塵數眾生發菩提",
    "T45n1861_001:0249b18": "心。如是等文上下非一。故知法花亦被頓",
    "T45n1861_001:0249b19": "悟。花嚴亦有漸悟之人。若依覺愛定唯一",
    "T45n1861_001:0249b20": "時無漸次者。即違深密說有三時。若依劉",
    "T45n1861_001:0249b21": "虬定有五時前後次第。復無文說。然違三",
    "T45n1861_001:0249b22": "時。今總不依。若據眾生機器及理。可有頓",
    "T45n1861_001:0249b23": "漸之教。然不同於古說。若不約機．理",
    "T45n1861_001:0249b24": "定判一經為頓為漸。時增減者頓漸不成。",
    "T45n1861_001:0249b25": "故唯識云唯我於凡愚不開演。非遮不定",
    "T45n1861_001:0249b26": "及定性故。此依證果。若謂人天即有四",
    "T45n1861_001:0249b27": "時。其二乘者方便學法。是彼初學故略不說。",
    "T45n1861_001:0249b28": "今依師授略敘古今時利差別。其諸有智",
    "T45n1861_001:0249b29": "任情取捨。",
    "T45n1861_001:0249c01": "第三詮宗各異。夫論宗者。崇．尊．主義。聖教",
    "T45n1861_001:0249c02": "所崇．所尊．所主。名為宗故。且如外道內",
    "T45n1861_001:0249c03": "道．小乘．大乘崇．尊．主法。各各有異。說為宗",
    "T45n1861_001:0249c04": "別。然古大德。總立四宗。一立性宗。雜心等",
    "T45n1861_001:0249c05": "是。二破性宗。成實等是。三破相宗。中百等",
    "T45n1861_001:0249c06": "是。四顯實宗。涅槃等是。今即不爾。於中分",
    "T45n1861_001:0249c07": "二。初陳異宗。後列自主。陳異宗中。復分",
    "T45n1861_001:0249c08": "為二。初陳外道。後陳小乘。陳外道者。外",
    "T45n1861_001:0249c09": "道雖有九十五種。大意莫過十六異論。廣",
    "T45n1861_001:0249c10": "如瑜伽第六．七卷．顯揚第九．第十卷說。彼",
    "T45n1861_001:0249c11": "論皆云。執因中有果。顯了．有去來。我．常．宿",
    "T45n1861_001:0249c12": "作因。自在等．害法。邊無邊．憍亂。見無因．斷．",
    "T45n1861_001:0249c13": "空。計勝．淨．吉祥。名十六異論。一因中有果",
    "T45n1861_001:0249c14": "宗。謂雨眾外道執。諸法因中常有果性。如",
    "T45n1861_001:0249c15": "禾以穀為因。欲求禾時唯種於穀。禾定從",
    "T45n1861_001:0249c16": "穀生。不從麥生。故知穀因中先已有禾性。",
    "T45n1861_001:0249c17": "不爾應一切從一切法生。二從緣顯了宗。",
    "T45n1861_001:0249c18": "謂即僧佉．及聲論者。僧佉師計。一切法體自",
    "T45n1861_001:0249c19": "性本有。從眾緣顯非緣所生。若非緣顯果",
    "T45n1861_001:0249c20": "先是有。復從因生不應道理。聲論者言。聲",
    "T45n1861_001:0249c21": "體是常而相本有。無生無滅。然由數數宣",
    "T45n1861_001:0249c22": "吐顯了。三去來實有宗。謂勝論外道．及計時",
    "T45n1861_001:0249c23": "外道等。亦作此計。有去來世。猶如現在實",
    "T45n1861_001:0249c24": "有非假。雖通小乘今取外道。四計我實有",
    "T45n1861_001:0249c25": "宗。謂獸主等一切外道。皆作此計。有我。有",
    "T45n1861_001:0249c26": "薩埵。有命者．生者等。由起五覺知有我",
    "T45n1861_001:0249c27": "也。謂見色時。薩埵覺等。五諸法皆常宗。謂",
    "T45n1861_001:0249c28": "伊師迦計。我及世間皆是常住。即計全常．",
    "T45n1861_001:0249c29": "一分常等。計極微常。亦是此攝。六諸因宿",
    "T45n1861_001:0250a01": "作宗。謂離繫親子。亦云無慚外道。謂現所",
    "T45n1861_001:0250a02": "受苦。皆宿作為因。若現精進便吐舊業。由",
    "T45n1861_001:0250a03": "不作因之所害故。如是於後不復有漏。七",
    "T45n1861_001:0250a04": "自在等因宗。謂不平等因者計。隨其所事。即",
    "T45n1861_001:0250a05": "以為名。如莫醯伊濕伐羅等。或執諸法大自",
    "T45n1861_001:0250a06": "在天變化。或丈夫變化。或大梵變化。或時方．",
    "T45n1861_001:0250a07": "空．我等為因。八害為正法宗。謂諍．競劫起。",
    "T45n1861_001:0250a08": "諸波羅門。為欲食肉妄起此計。若為祀祠",
    "T45n1861_001:0250a09": "呪術為先害諸生命。能祀所害若助伴者。皆",
    "T45n1861_001:0250a10": "得生天。九邊無邊等宗。謂得世間靜慮邊",
    "T45n1861_001:0250a11": "無邊外道。住有無邊想者。計彼世間有邊．",
    "T45n1861_001:0250a12": "無邊．俱．不俱等。十不死矯亂宗。謂不死無亂",
    "T45n1861_001:0250a13": "外道。十一諸法無因宗。謂無因外道計。我及",
    "T45n1861_001:0250a14": "世間無因而起。十二七事斷滅宗。謂斷滅外",
    "T45n1861_001:0250a15": "道計。七事斷滅。十三因果皆空宗。諸邪見外",
    "T45n1861_001:0250a16": "道計無愛養等。見行善者返生惡趣。見行",
    "T45n1861_001:0250a17": "惡者返生善趣。便謂為空。或總誹撥一切",
    "T45n1861_001:0250a18": "皆空。十四妄計最勝宗。謂鬪諍劫。諸婆羅",
    "T45n1861_001:0250a19": "門計。婆羅門是最勝種。梵王之子。腹口所",
    "T45n1861_001:0250a20": "生。餘種是劣非梵王子。十五妄計清淨宗。",
    "T45n1861_001:0250a21": "謂現法涅槃外道．及水等清淨外道。謂於諸",
    "T45n1861_001:0250a22": "天微妙五欲堅著受用。是即名得現法涅",
    "T45n1861_001:0250a23": "槃。乃至廣說。持牛狗戒亦復如是。十六妄",
    "T45n1861_001:0250a24": "計吉祥宗。謂曆算外道。若日月薄蝕星宿失",
    "T45n1861_001:0250a25": "度等若隨日月所欲皆成。應勤供養日月",
    "T45n1861_001:0250a26": "星等。乃至廣如彼論所說。上來第一陳外",
    "T45n1861_001:0250a27": "道也。陳小乘者。小乘雖有二十部計。總束",
    "T45n1861_001:0250a28": "為宗莫過十一。古來相傳十八部者。深為",
    "T45n1861_001:0250a29": "錯失。依古真諦法師所翻部成十九。大眾",
    "T45n1861_001:0250b01": "分出七并本有八。大眾并本應成九部。",
    "T45n1861_001:0250b02": "遂脫西山住部。上坐部分十一。并本上坐",
    "T45n1861_001:0250b03": "亦在其中。文殊問經下卷中說成二十部。",
    "T45n1861_001:0250b04": "然少不同。彼經偈言。摩訶僧祇部。分別出有",
    "T45n1861_001:0250b05": "七。體毘履十一。是謂二十部。十八及本二。",
    "T45n1861_001:0250b06": "皆從大乘出。無是亦無非。我說未來起。",
    "T45n1861_001:0250b07": "雖說二十稍同宗輪。而所分出增減有",
    "T45n1861_001:0250b08": "異。宗輪論說。大眾部中分出八部。并本有",
    "T45n1861_001:0250b09": "九。一大眾．二一說．三說出世．四鷄胤．五多",
    "T45n1861_001:0250b10": "聞．六說假．七制多山．八西山住．九北山住",
    "T45n1861_001:0250b11": "部。上坐部中分出十部。并本十一。一說一",
    "T45n1861_001:0250b12": "切有．二雪轉亦名上坐三犢子．四法上．五",
    "T45n1861_001:0250b13": "賢胄．六正量．七密林山．八化地．九法藏．十",
    "T45n1861_001:0250b14": "飲光．十一經量部。是故合成二十部。然文殊",
    "T45n1861_001:0250b15": "問經大眾部中并本有八。上坐并本乃有",
    "T45n1861_001:0250b16": "十二。故知皆是翻譯家誤。今依新翻宗輪論",
    "T45n1861_001:0250b17": "說。總束二十。為十一類。一者大眾部．一說",
    "T45n1861_001:0250b18": "部．說出世部．鷄胤部四部宗說。一切如來無",
    "T45n1861_001:0250b19": "有漏法。佛身壽量悉無邊際。眼等五識身有",
    "T45n1861_001:0250b20": "染．有離染。色．無色界具六識身。五種色根",
    "T45n1861_001:0250b21": "肉團為體。無為有九。去來世無。一剎那心",
    "T45n1861_001:0250b22": "了一切法。道與煩惱容俱現前。大義如是。",
    "T45n1861_001:0250b23": "二多聞部宗說。佛五音是出世教。餘即世間。",
    "T45n1861_001:0250b24": "一無常．二苦．三空．四無我．五涅槃寂靜。餘",
    "T45n1861_001:0250b25": "義多同說一切有部。三說假部宗說。苦非",
    "T45n1861_001:0250b26": "蘊。十二處非真實。由福故得聖道。道不可",
    "T45n1861_001:0250b27": "修。餘義多同大眾部計。四制多山部．西山",
    "T45n1861_001:0250b28": "住部．北山住部三部宗說。一切菩薩不脫惡",
    "T45n1861_001:0250b29": "趣。供養塔廟不得大果。餘義多同大眾部",
    "T45n1861_001:0250c01": "說。五說一切有部宗。謂一切有二。一法有。",
    "T45n1861_001:0250c02": "二時有。謂心．心所．色．不相應．及三無為。是",
    "T45n1861_001:0250c03": "法一切。去來今三。是時一切。諸是有者皆",
    "T45n1861_001:0250c04": "二所攝。一名．二色。六雪山部宗說。謂諸菩薩",
    "T45n1861_001:0250c05": "猶是異生。菩薩入胎不起貪愛。無外道得",
    "T45n1861_001:0250c06": "五通。無天中住梵行。七犢子部．法上部．賢",
    "T45n1861_001:0250c07": "胄部．正量部．密林山部合五部宗說。補特伽",
    "T45n1861_001:0250c08": "羅非即蘊離蘊。五識無染。亦非離染。入正",
    "T45n1861_001:0250c09": "性離生十二心頃說名行向。第十三心名為",
    "T45n1861_001:0250c10": "住果。八化地部宗說。去．來世無。現在．無為",
    "T45n1861_001:0250c11": "有。四聖諦一時觀。定無中有。亦有齊首補",
    "T45n1861_001:0250c12": "特伽羅。有世間正見。無世間信根。無出世",
    "T45n1861_001:0250c13": "靜慮。無無漏尋。善非有因。預流有退。無為",
    "T45n1861_001:0250c14": "有九。九法藏部宗說。佛在僧攝。佛與二乘",
    "T45n1861_001:0250c15": "解脫雖一而聖道異。無外道得五通。阿羅",
    "T45n1861_001:0250c16": "漢身皆是無漏。餘義多同大眾部計。十飲",
    "T45n1861_001:0250c17": "光部宗說。若法已斷．已遍知即無。未斷．未",
    "T45n1861_001:0250c18": "遍知即有。業果已熟即無。未熟即有。諸有",
    "T45n1861_001:0250c19": "學法有異熟果。餘義多同法藏部說。十一經",
    "T45n1861_001:0250c20": "量部宗說。有勝義補特伽羅。異生位中亦有",
    "T45n1861_001:0250c21": "聖法。有根邊蘊。有一味蘊。一味蘊者。即細",
    "T45n1861_001:0250c22": "意識等。餘所執多同說一切有部。此中所陳",
    "T45n1861_001:0250c23": "略標宗要。廣陳宗者如宗輪論。上來總是",
    "T45n1861_001:0250c24": "陳異宗也。列自主中復分為二。初列邊",
    "T45n1861_001:0250c25": "主後列中主。列邊主者。謂清辨等朋輔",
    "T45n1861_001:0250c26": "龍猛。般若經意說諸法空。雖一切法皆不可",
    "T45n1861_001:0250c27": "言。由性空無。故不可說為空為有。乃至有",
    "T45n1861_001:0250c28": "為．無為二法。約勝義諦體雖是空。世俗可",
    "T45n1861_001:0250c29": "有。故說頌言。真性有為空。如幻緣生故。",
    "T45n1861_001:0251a01": "無為無有實。不起。似空花。乃至不立",
    "T45n1861_001:0251a02": "三性唯識。此由所說勝義諦中皆唯空故。",
    "T45n1861_001:0251a03": "名為邊主列中主者。謂天親等輔從慈氏。",
    "T45n1861_001:0251a04": "深密等經。依真俗諦說一切法有空不空。",
    "T45n1861_001:0251a05": "世俗諦理遍計所執情有理無。有為無為理有",
    "T45n1861_001:0251a06": "情無。勝義諦中雖一切法體或有或無。由言",
    "T45n1861_001:0251a07": "不及非空非有。非由體空名不可說。成",
    "T45n1861_001:0251a08": "唯識說。勝義諦中心言絕故。非空非有。寄",
    "T45n1861_001:0251a09": "言詮者故引慈氏所說頌言。虛妄分別有。",
    "T45n1861_001:0251a10": "於此二都無。此中唯有空。於彼亦有此。故",
    "T45n1861_001:0251a11": "說一切法。非空非不空。有無及有故。是即",
    "T45n1861_001:0251a12": "契中道。此即建立三性唯識。我法境空。真",
    "T45n1861_001:0251a13": "俗識有。非空非有中道義立。即以所明說",
    "T45n1861_001:0251a14": "一切法非空非有中道之義。以為宗也。如",
    "T45n1861_001:0251a15": "別章說。此中略敘朋諍所宗。其以諸教自部",
    "T45n1861_001:0251a16": "所明別別法相以為宗者。隨其所應如別",
    "T45n1861_001:0251a17": "處解。",
    "T45n1861_001:0251a18": "第四體性不同。復分為二。初彰異計。後顯",
    "T45n1861_001:0251a19": "大乘。彰異計中。復分為二。初彰外道。後",
    "T45n1861_001:0251a20": "彰小乘彰外道者。大類外道別有六計。一",
    "T45n1861_001:0251a21": "數論．二勝論．三明論．四聲顯論．五聲生論．",
    "T45n1861_001:0251a22": "六順世論。數論。教體說有二種。依本教法。",
    "T45n1861_001:0251a23": "體即自性三德為體。依末教法。五唯量中聲",
    "T45n1861_001:0251a24": "為教體。本唯是常。末是無常。然是轉變非",
    "T45n1861_001:0251a25": "為滅壞滅壞之時即歸本故。其勝論師。以",
    "T45n1861_001:0251a26": "諸德中聲為教體。無常無礙。其明論者。婆",
    "T45n1861_001:0251a27": "羅門等執吠陀論聲唯是常。不取聲性。非",
    "T45n1861_001:0251a28": "能詮故。其能詮聲詮於明論所詮之義。此教",
    "T45n1861_001:0251a29": "是常所詮定故。餘一切教皆無常聲以為教",
    "T45n1861_001:0251b01": "體。不說聲論別有名等。以說名等即是聲",
    "T45n1861_001:0251b02": "故。聲顯論者。聲體本有。待緣顯之。體性常",
    "T45n1861_001:0251b03": "住。此計有二。一者隨一一物各各有一能",
    "T45n1861_001:0251b04": "詮常聲。猶如非擇滅。以尋伺等所發音顯。",
    "T45n1861_001:0251b05": "音是無常。今用眾多常聲為體。二者一切",
    "T45n1861_001:0251b06": "法上但共有一能詮常聲。猶如真如。以尋",
    "T45n1861_001:0251b07": "伺等所發音顯。此音無常。今者唯取一常",
    "T45n1861_001:0251b08": "聲為體。其音響等但是顯緣。非能詮體。此",
    "T45n1861_001:0251b09": "二之中。各有二種。一計全分。內外諸聲皆",
    "T45n1861_001:0251b10": "是常住。二計一分。內聲是常。外聲無常。非",
    "T45n1861_001:0251b11": "能詮故。猶如音響。故聲顯論總束為四。計",
    "T45n1861_001:0251b12": "一計多各通內外。其聲生論計。聲本無待",
    "T45n1861_001:0251b13": "緣生之。生已常住。由音響等所發生故。",
    "T45n1861_001:0251b14": "此計有二。一計體多。猶如非擇滅。二計體",
    "T45n1861_001:0251b15": "一。猶若真如。音響生緣體無常法。今取新",
    "T45n1861_001:0251b16": "生常聲為體。以能詮故。響非能詮。此各有",
    "T45n1861_001:0251b17": "二。一計全分。二計一分。准前應知。還束",
    "T45n1861_001:0251b18": "為四。計一計多。各通內外。聲顯．聲生各",
    "T45n1861_001:0251b19": "有四種。順世外道。一切皆四大故。以常四",
    "T45n1861_001:0251b20": "大為體。合勝．數論．并明論聲。總有十二外",
    "T45n1861_001:0251b21": "道教體。彰小乘者。大類小乘教體有六。一",
    "T45n1861_001:0251b22": "大眾部等。二一說部。三多聞部。四說假部。",
    "T45n1861_001:0251b23": "五說一切有部。六經量部。其大乘部．說出",
    "T45n1861_001:0251b24": "世部．鷄胤部三部同說。佛一切法皆是無漏。",
    "T45n1861_001:0251b25": "皆是出世。佛所出言無不如義。佛一切語皆",
    "T45n1861_001:0251b26": "轉法輪。佛一切時不說名等。常在定故。然",
    "T45n1861_001:0251b27": "諸有情謂說名等。即是無思成自事義。以",
    "T45n1861_001:0251b28": "其無漏體是實有聲．名．句等為其教體。其",
    "T45n1861_001:0251b29": "一說部。說一切法體非實有唯有假名。今",
    "T45n1861_001:0251c01": "取無漏假聲名等以為教體。多聞部說。如",
    "T45n1861_001:0251c02": "來五音是出世教。一無常．二苦．三空．四無",
    "T45n1861_001:0251c03": "我．五涅槃寂靜。以此五種決定能引出離",
    "T45n1861_001:0251c04": "道故。如來餘音是世間教。與五俱起亦是出",
    "T45n1861_001:0251c05": "世。設引出離道。不與五相應。不決定故。",
    "T45n1861_001:0251c06": "非出世教。論說言音。音即音聲。故但取聲。",
    "T45n1861_001:0251c07": "不說名等。故佛諸教通以有漏無漏之聲",
    "T45n1861_001:0251c08": "而為其體。以佛五音是無漏故。其說假部。",
    "T45n1861_001:0251c09": "聲名句等。若在處等體非實有。以說依．緣",
    "T45n1861_001:0251c10": "有積聚故。若在蘊等聲等便實。雖有積",
    "T45n1861_001:0251c11": "聚不說依．緣。以名蘊故。聲．名．句等既通",
    "T45n1861_001:0251c12": "蘊等。故通有漏無漏假實以為教體。說一",
    "T45n1861_001:0251c13": "切有部說。教體者。有說。唯以名．句．文三而",
    "T45n1861_001:0251c14": "為教體。有詮表故。有說但以善聲為體。",
    "T45n1861_001:0251c15": "三無數劫所勤求故。名等無記故不取之。",
    "T45n1861_001:0251c16": "評家評取唯有漏善聲以為教體。勤求起",
    "T45n1861_001:0251c17": "故。其經量部說。名等假聲體實有。雖彼不",
    "T45n1861_001:0251c18": "立不相應行。仍不取聲。無詮表故。取有",
    "T45n1861_001:0251c19": "漏聲上假屈曲能詮以為體性。然聲處收。前",
    "T45n1861_001:0251c20": "熏於後展轉聚集無過未故。如是合說小",
    "T45n1861_001:0251c21": "乘有六。總是第一彰異計也。顯大乘中。",
    "T45n1861_001:0251c22": "復分為二。初顯邊體。後顯中道。顯邊體",
    "T45n1861_001:0251c23": "者。龍猛．清辨咸作是言。勝義諦中一切無相",
    "T45n1861_001:0251c24": "諸法皆空。何教何為體。世俗諦中可亦說",
    "T45n1861_001:0251c25": "有。句．言章．論聲為教體。梵云鉢陀此翻",
    "T45n1861_001:0251c26": "為跡。當古之句。句有二種。一集法滿足句。",
    "T45n1861_001:0251c27": "二顯義周圓句。如說不生亦不滅。不來亦不",
    "T45n1861_001:0251c28": "去。不一亦不異。不常亦不斷。此一一句義雖",
    "T45n1861_001:0251c29": "未圓。亦名為句。法滿足故。此當中道所說",
    "T45n1861_001:0252a01": "名也。梵云縛(去聲)迦。此云言也。此當中道所",
    "T45n1861_001:0252a02": "說句也。義周圓故。梵云鉢剌迦羅。此云章",
    "T45n1861_001:0252a03": "也。章即章段。一章一段以明諸義。此無所",
    "T45n1861_001:0252a04": "當。梵云奢薩咀羅。此翻為論。總周一部立",
    "T45n1861_001:0252a05": "以論名。此四能詮聲為教體。此准般若燈",
    "T45n1861_001:0252a06": "論所說。更應勘彼智度論文。顯中道者。",
    "T45n1861_001:0252a07": "瑜伽論攝決擇分八十一卷說。經體有二。",
    "T45n1861_001:0252a08": "一文。二義。文是所依。義即能依。由能詮文",
    "T45n1861_001:0252a09": "義得顯故。能詮文中復分為二。一者龍軍論",
    "T45n1861_001:0252a10": "師．無性菩薩．及佛地論一師所說。且無性云。",
    "T45n1861_001:0252a11": "此中即是隨墮八時。聞者識上直非直說。聚",
    "T45n1861_001:0252a12": "集顯現以為體性。此意即取隨世俗說日夜",
    "T45n1861_001:0252a13": "八時。說花嚴經八會之時。詮辨諸法八轉",
    "T45n1861_001:0252a14": "聲時。聞法者識所變聲等直非直說。以為教",
    "T45n1861_001:0252a15": "體。佛地論云。謂佛慈悲本願緣力。其可聞者",
    "T45n1861_001:0252a16": "自意識上。文義相生似如來說。此意即是由",
    "T45n1861_001:0252a17": "佛本願為增上緣。令聞者識有文義相。此",
    "T45n1861_001:0252a18": "文義相。雖自親依善根力起。而就本緣名",
    "T45n1861_001:0252a19": "為佛說。佛實無言。故無性云。若爾云何菩",
    "T45n1861_001:0252a20": "薩能說。彼增上生故作是說。譬如天等增上",
    "T45n1861_001:0252a21": "力故令於夢中得論呪等。若離識者佛云",
    "T45n1861_001:0252a22": "何說。此就本緣佛不說法。乃無文義。唯有",
    "T45n1861_001:0252a23": "無漏大定．智．悲。若依聞者自識所變。有漏",
    "T45n1861_001:0252a24": "心現。即似無漏聲名句文以為教體。無漏心",
    "T45n1861_001:0252a25": "現。即真無漏文義為體。此即如來實不說",
    "T45n1861_001:0252a26": "法。故大波若第四百二十五卷．文殊問經．涅",
    "T45n1861_001:0252a27": "槃經等。皆作是言。我成道來不說一字。汝",
    "T45n1861_001:0252a28": "亦不聞．十地亦言三界唯識。故知教體唯心",
    "T45n1861_001:0252a29": "所變文義為性。善順契經。不違唯識。問何",
    "T45n1861_001:0252b01": "故佛寶即有本佛。今說法寶即唯心變。答教",
    "T45n1861_001:0252b02": "法戲論唯說自心。餘非戲論故取本質。理．",
    "T45n1861_001:0252b03": "行．果法同佛寶故。無垢稱經言。法非見聞",
    "T45n1861_001:0252b04": "覺知。若行見聞覺知。即是見聞覺知。非求",
    "T45n1861_001:0252b05": "法也。故唯心變。問若取佛說義即可然。若",
    "T45n1861_001:0252b06": "聞者心所變為教。子細研究。於理實難。過",
    "T45n1861_001:0252b07": "去．未來既非實有。非有為法生已便住。如",
    "T45n1861_001:0252b08": "何識上聚集解生。答無性解云。隨墮八時聞",
    "T45n1861_001:0252b09": "者識上。直非直說聚集顯現。以為體性。謂八",
    "T45n1861_001:0252b10": "時中聞者識上。有直非直二種言說。聚集顯",
    "T45n1861_001:0252b11": "現故。瑜伽說心略有五種。一率爾．二尋求．",
    "T45n1861_001:0252b12": "三決定．四染淨．五等流。如五心章自當廣",
    "T45n1861_001:0252b13": "釋。如聖教說諸行無常。有起盡法。如言",
    "T45n1861_001:0252b14": "諸字率爾心已。必起尋求續初心起。雖多",
    "T45n1861_001:0252b15": "剎那行解唯一。總名尋求。未決定知諸所",
    "T45n1861_001:0252b16": "目故。如瑜伽論第三卷說。又一剎那五識",
    "T45n1861_001:0252b17": "生已。從此無間必意生故。復言行時由先",
    "T45n1861_001:0252b18": "熏習連帶解生有三心現。謂率爾亦尋求及",
    "T45n1861_001:0252b19": "後決定。決定知諸目一切行。故瑜伽說。尋",
    "T45n1861_001:0252b20": "求無間若不散亂決定心生。若散亂時生即",
    "T45n1861_001:0252b21": "不定。雖知自性然未知義。為令了知復",
    "T45n1861_001:0252b22": "說無字。於此時中有先三心。於無字上",
    "T45n1861_001:0252b23": "但有其二。謂率爾．尋求。未決定知無所無",
    "T45n1861_001:0252b24": "故。即從決定後却起尋求。論但定說率爾",
    "T45n1861_001:0252b25": "尋求定無間生。尋求已後許散亂故。復言",
    "T45n1861_001:0252b26": "常時五心竝具。其義可解。由前字力展轉",
    "T45n1861_001:0252b27": "熏習連後字生。於最後時始能解義。染淨",
    "T45n1861_001:0252b28": "等心方乃得轉。故雖無過．未。而教體亦成。",
    "T45n1861_001:0252b29": "若新新解竝有率爾。四字之上皆定有二心。",
    "T45n1861_001:0252c01": "謂率爾．尋求。即於末後有十二心一時聚",
    "T45n1861_001:0252c02": "集。第一有二。第二有三。第三有二。第四有",
    "T45n1861_001:0252c03": "五。故成十二。既於初字有率爾．尋求。於",
    "T45n1861_001:0252c04": "第二字新生決定。并前為三。第三字中却",
    "T45n1861_001:0252c05": "起尋求。并前為四。第四字時但新決定．染",
    "T45n1861_001:0252c06": "淨．等流三心而起。合有七心一時聚集。如",
    "T45n1861_001:0252c07": "是方名五心具足。故唯識教其體理成。勘",
    "T45n1861_001:0252c08": "對法第一疏應具廣之。二者護法．勝子．親",
    "T45n1861_001:0252c09": "光等說。凡論出體總有四重。一攝相歸性",
    "T45n1861_001:0252c10": "體。即一切法皆性真如。故大波若經理趣分",
    "T45n1861_001:0252c11": "說。一切有情皆如來藏。勝鬘經說。夫生死者",
    "T45n1861_001:0252c12": "是如來藏。無垢稱言。一切眾生皆如也。一切",
    "T45n1861_001:0252c13": "法亦如也。眾賢聖亦如也。至於彌勒亦如",
    "T45n1861_001:0252c14": "也。諸經論說如是非一。一切有為諸無為等",
    "T45n1861_001:0252c15": "有別體法是如之相。譬如海水隨風等緣",
    "T45n1861_001:0252c16": "擊成波相。此波之體豈異水乎。一切諸法",
    "T45n1861_001:0252c17": "隨四緣會成其體相。然不離如。有漏種子",
    "T45n1861_001:0252c18": "性皆本識亦復如是。故皆無記。二攝境從識",
    "T45n1861_001:0252c19": "體。即一切法皆是唯識。花嚴等說三界唯心。",
    "T45n1861_001:0252c20": "心所從王名唯識等。如是等文誠證非一。",
    "T45n1861_001:0252c21": "三攝假隨實體。即諸假法隨何所依實法為",
    "T45n1861_001:0252c22": "體。如說瓶等四塵為體。諸不相應色心分",
    "T45n1861_001:0252c23": "位。即以所依分位為體。對法論說不相應．",
    "T45n1861_001:0252c24": "行色心等中是假立。故是說不害等即無瞋",
    "T45n1861_001:0252c25": "等。此類非一。四性用別論體。色心假實各別",
    "T45n1861_001:0252c26": "處故。瑜伽等說。色蘊攝彼十處界等。此類眾",
    "T45n1861_001:0252c27": "多。又有四重。一真如。二無相。三唯識。四因",
    "T45n1861_001:0252c28": "緣。此二四體攝法義周。隨其所應釋一切",
    "T45n1861_001:0252c29": "法。今隨義便略敘明之。庶後學徒詳而易",
    "T45n1861_001:0253a01": "入。護法等說。諸教體者。謂宜聞者本願緣",
    "T45n1861_001:0253a02": "力。如來識上文義相生。實能所詮文義為體。",
    "T45n1861_001:0253a03": "此師意說。眾生本願願聞佛說。如來識上",
    "T45n1861_001:0253a04": "文義相生。聽者識心即聞佛說。亦有如是",
    "T45n1861_001:0253a05": "似文義相。故升攝波葉喻經說。佛取樹葉以",
    "T45n1861_001:0253a06": "問阿難。比其林葉所有多少。復告慶喜。我",
    "T45n1861_001:0253a07": "未所說乃有爾所。故諸經首佛皆教置如",
    "T45n1861_001:0253a08": "是我聞。二十唯識天親說云。展轉增上力。二",
    "T45n1861_001:0253a09": "識成決定。謂餘相續識差別故。令餘相續差",
    "T45n1861_001:0253a10": "別識生。展轉互為增上緣故。是故世尊實亦",
    "T45n1861_001:0253a11": "說法。言不說者是密意說。於真如性絕語",
    "T45n1861_001:0253a12": "言故。實無諸事。故波若云。音聲尋我不見",
    "T45n1861_001:0253a13": "如來。推功歸本。仍言應化非說法者。計所",
    "T45n1861_001:0253a14": "執中無說法故。於依他起譬如幻人為幻",
    "T45n1861_001:0253a15": "人說。唯有假說似能說者。都無實說。聽者",
    "T45n1861_001:0253a16": "心識文義之相。理有無疑。故諸教體取本無",
    "T45n1861_001:0253a17": "漏世尊所說文義為體。若取能詮。唯聲名",
    "T45n1861_001:0253a18": "等而為體性。十地論說。說者聽者俱以二",
    "T45n1861_001:0253a19": "事而得究竟。一者聲。二者善字。又解深密",
    "T45n1861_001:0253a20": "經．及瑜伽論七十八說。於第九地斷二種",
    "T45n1861_001:0253a21": "愚。一於無量所說法。無量名句字。陀羅尼自",
    "T45n1861_001:0253a22": "在愚。成唯識論第九卷言。無量名句字者。謂",
    "T45n1861_001:0253a23": "法無礙解。所說法者所詮義也。名句字者",
    "T45n1861_001:0253a24": "能詮文也。對法等云。成所引聲者。謂諸聖",
    "T45n1861_001:0253a25": "所說聲。成唯識論第二復言。由此法．詞二無",
    "T45n1861_001:0253a26": "礙解。境有差別。法緣名等。詞緣於聲。金剛",
    "T45n1861_001:0253a27": "波若天親論說。又言無記者。此義不然。何",
    "T45n1861_001:0253a28": "以故。汝法是無記。而我法是記。是故一法寶",
    "T45n1861_001:0253a29": "勝無量珍寶。是故當知。詮表教體唯聲名等",
    "T45n1861_001:0253b01": "體唯無漏。亦唯是善。此通依他及圓成實。",
    "T45n1861_001:0253b02": "從眾緣起名曰依他。體是無漏可通成實。",
    "T45n1861_001:0253b03": "佛地論說。依隨轉門及二乘者。說十五界唯",
    "T45n1861_001:0253b04": "是有漏名．句．文身唯是無記。今依大乘。若",
    "T45n1861_001:0253b05": "唯如來後得說法聲．名．句．文。真善無漏。如",
    "T45n1861_001:0253b06": "前所解諸教中說。故佛地論．成唯識。說十",
    "T45n1861_001:0253b07": "八界皆通有漏及無漏。若十地菩薩二乘說",
    "T45n1861_001:0253b08": "法聲．名．句．文。唯是有漏。若聽者識所變文",
    "T45n1861_001:0253b09": "義。或通有漏及與無漏。一切異生．二乘菩",
    "T45n1861_001:0253b10": "薩七地已前有漏後得。能聽法者皆唯有漏。",
    "T45n1861_001:0253b11": "若一切二乘．七地已前無漏後得．八地已去。",
    "T45n1861_001:0253b12": "識上所變聲．名．句．文。皆唯無漏。隨其所應",
    "T45n1861_001:0253b13": "說之為教。然同所敬既取本質無漏三寶",
    "T45n1861_001:0253b14": "故。今教體亦取本質佛等所說任運而現。非",
    "T45n1861_001:0253b15": "有漏戲論聲等為體。攝大乘云。如末尼天",
    "T45n1861_001:0253b16": "鼓無思成自事。聲等為體。於能說者識上",
    "T45n1861_001:0253b17": "現故不違唯識。若聞者識所變為教。教唯",
    "T45n1861_001:0253b18": "有漏三性為體。同識性故。依前所說四出",
    "T45n1861_001:0253b19": "體中。今出教體亦．應有四。依前第一攝相",
    "T45n1861_001:0253b20": "歸性。教即真如。般若論說。應化非真佛。亦",
    "T45n1861_001:0253b21": "非說法者。說法不二取。無說離言相。故知",
    "T45n1861_001:0253b22": "教體性即真如。無垢稱語大善現言。文字性",
    "T45n1861_001:0253b23": "離無有文字。是即解脫。解脫相者即諸法",
    "T45n1861_001:0253b24": "也。又云一切法亦如也。又云法非見聞覺知。",
    "T45n1861_001:0253b25": "若行見聞覺知。是即見聞覺知。非求法也。",
    "T45n1861_001:0253b26": "故知教體性即真如。依前第二攝境從識。若",
    "T45n1861_001:0253b27": "取根本能說法者識心為體。若取於末。能",
    "T45n1861_001:0253b28": "聞法者識心為體。故天親云。展轉增上力。",
    "T45n1861_001:0253b29": "二識成決定。依前第三攝假隨實。一切內教",
    "T45n1861_001:0253c01": "體唯是聲。由名句文體是假有隨實說故。",
    "T45n1861_001:0253c02": "對法論說。成所引聲不說名等名成所引。",
    "T45n1861_001:0253c03": "依前第四相用別論。唯取根本能說法者識",
    "T45n1861_001:0253c04": "上所現聲名句文以為教體。假之與實義用",
    "T45n1861_001:0253c05": "殊故。十地論云。一者聲。二善字。如前教理",
    "T45n1861_001:0253c06": "成此體訖。此中四體約義用分。不乖真俗",
    "T45n1861_001:0253c07": "法相理故。雖說一體義不違三。即一一法",
    "T45n1861_001:0253c08": "各各有此四種體。故說諸法體。准此應知。",
    "T45n1861_001:0253c09": "雖顯教體義有多途。而未解釋唯識教性。",
    "T45n1861_001:0253c10": "如何說者識上聚集。令聽法者聚集解生。",
    "T45n1861_001:0253c11": "顯揚論中第十二說。有字非名謂一字。有",
    "T45n1861_001:0253c12": "名非句。謂一字名。句必有名字。名亦必有",
    "T45n1861_001:0253c13": "字。字不必有名。名不必有句。既大乘中",
    "T45n1861_001:0253c14": "於聲屈曲義說名等。故說名等。非小乘義。",
    "T45n1861_001:0253c15": "今准此義。釋說法者及聽法者識心之上聚",
    "T45n1861_001:0253c16": "集顯現。如聖教說諸惡者莫作。諸善者奉",
    "T45n1861_001:0253c17": "行。善調伏自心。是諸佛聖教。說諸字時。餘",
    "T45n1861_001:0253c18": "惡等字並在未來。唯有一字及依一字所",
    "T45n1861_001:0253c19": "成之名於心上現。此即一字成名之義。亦",
    "T45n1861_001:0253c20": "有一字不成名者。非此所明。復言惡時。",
    "T45n1861_001:0253c21": "餘者等字並在未來。其前諸字雖入過去",
    "T45n1861_001:0253c22": "現無本質。由熏習力唯識變力。仍於此念",
    "T45n1861_001:0253c23": "說惡字時心上顯現。即有二个一字。一个",
    "T45n1861_001:0253c24": "字身。兩个一字所成名。一个一字所成名．名",
    "T45n1861_001:0253c25": "身。一个二字所成名。又言者時有三个一",
    "T45n1861_001:0253c26": "字。兩个字身　一謂諸惡。二謂惡者。以二合",
    "T45n1861_001:0253c27": "說。下應准知。不可隔越合。故無諸者合名",
    "T45n1861_001:0253c28": "字身一个三字多字身。三个一字所成名。",
    "T45n1861_001:0253c29": "二个一字所成名名身　如前字身二二合",
    "T45n1861_001:0254a01": "說　一个一字所成名多名身　論雖二說",
    "T45n1861_001:0254a02": "今取三字名名多名身。不取四字者下准",
    "T45n1861_001:0254a03": "應知　兩个二字所成名　亦二二合說",
    "T45n1861_001:0254a04": "　一个二字所成名名身。一个三字所成名",
    "T45n1861_001:0254a05": "　復言莫時有四个一字。三个字身　亦二二",
    "T45n1861_001:0254a06": "合說準前應知　兩个三字多字身　三三",
    "T45n1861_001:0254a07": "合說。更互除初後一字　一个四字多字身。",
    "T45n1861_001:0254a08": "四个一字所成名。三个一字所成名．名身",
    "T45n1861_001:0254a09": "謂二二合說　二个一字所成名三名多名身",
    "T45n1861_001:0254a10": "謂三三合。說更互除初後一字　一个一字",
    "T45n1861_001:0254a11": "所成名四名多名身。三个二字所成名　謂",
    "T45n1861_001:0254a12": "二二合說　二个二字所成名名身。一个二",
    "T45n1861_001:0254a13": "字所成名多名身．二个三字所成名　更互",
    "T45n1861_001:0254a14": "除初後一字如前准說　一个三字所成名",
    "T45n1861_001:0254a15": "名身。一个四字所成名。又言作時有五个一",
    "T45n1861_001:0254a16": "字。四个字身　謂二二合說　三个三字多",
    "T45n1861_001:0254a17": "字身。二个四字多字身。一个五字多字身",
    "T45n1861_001:0254a18": "　至此總合字及字身并多字身有一十五",
    "T45n1861_001:0254a19": "　五个一字所成名。四个一字所成名名身",
    "T45n1861_001:0254a20": "　謂二二合說　三个一字所成名三名多名身",
    "T45n1861_001:0254a21": "謂三三合說　二个一字所成名四名多名身",
    "T45n1861_001:0254a22": "更互除初後一字　一个一字所成名五名",
    "T45n1861_001:0254a23": "多名身。四个二字所成名謂二二。合說三个",
    "T45n1861_001:0254a24": "二字所成名名身。二个二字所成名三名多",
    "T45n1861_001:0254a25": "名身　一个二字所成名四名多名身。三个三",
    "T45n1861_001:0254a26": "字所成名　謂三三合說　二个三字所成名",
    "T45n1861_001:0254a27": "名身．一个三字所成名多名身。二个四字所",
    "T45n1861_001:0254a28": "成名　更互除初後一字　一个四字所成",
    "T45n1861_001:0254a29": "名名身。一个五字所成名　至此總合名及",
    "T45n1861_001:0254b01": "名身并多名身有三十五　合有一句。義",
    "T45n1861_001:0254b02": "究竟故。梵云阿耨瑟多掣陀。即八字成句。",
    "T45n1861_001:0254b03": "不長不短。以圓滿故。此中皆取無間相合",
    "T45n1861_001:0254b04": "方成名等。不可隔越合成名等。所隔之字",
    "T45n1861_001:0254b05": "即無用故。此中且依倍倍增長而作其法。",
    "T45n1861_001:0254b06": "合有五剎那所依之聲。於心上現。不可為",
    "T45n1861_001:0254b07": "難。此依一句事究竟說。字．名．句．聲。都合",
    "T45n1861_001:0254b08": "尚有五十聚集。若約一頌．一段．一卷．一部",
    "T45n1861_001:0254b09": "聚集字名句等。理即無邊。若薩婆多等說惡",
    "T45n1861_001:0254b10": "等字時。諸等字已滅。無聚集故。次第而生。",
    "T45n1861_001:0254b11": "不俱時故。無熏習故。不可至後。前已所",
    "T45n1861_001:0254b12": "說字。於後心上現。故彼教義決定不成。亦",
    "T45n1861_001:0254b13": "非由前字等勢力。末後字等能生顯名。過",
    "T45n1861_001:0254b14": "去無體。又無熏習。由何勢力。末後之字能",
    "T45n1861_001:0254b15": "生顯名等。故我今時。其說法者若在因位。",
    "T45n1861_001:0254b16": "及諸聽者亦在因中。由初諸字等熏本識",
    "T45n1861_001:0254b17": "已。連帶緣後惡者等字。識上解生。乃至末後",
    "T45n1861_001:0254b18": "作字之時。先皆聚集。由前熏習後識之上聚",
    "T45n1861_001:0254b19": "集顯現。詮所詮義差別圓滿。名為說法。說",
    "T45n1861_001:0254b20": "為聞教。若是佛說。雖無熏習亦聚集生。故",
    "T45n1861_001:0254b21": "雖無過未唯識教成立。說者．聽者義皆圓",
    "T45n1861_001:0254b22": "滿。俱以聲．字二種。究竟於自心上聚集顯",
    "T45n1861_001:0254b23": "現。為教體故。於此四種出體之中。隨其所",
    "T45n1861_001:0254b24": "應。以圓成等及相名等三性五法各別出",
    "T45n1861_001:0254b25": "之。唯大乘義。大乘義中。雖有蘊處．界等三",
    "T45n1861_001:0254b26": "科之法。體性易故復濫小教。故不取之。三",
    "T45n1861_001:0254b27": "性體性略而言之。遍計所執體唯我法。性相",
    "T45n1861_001:0254b28": "都無。依他．圓成各有二體。一者有漏無漏",
    "T45n1861_001:0254b29": "門。諸無漏法皆名圓成。故攝論說。若說四",
    "T45n1861_001:0254c01": "清淨是即圓成實。諸有漏法皆依他起。二者",
    "T45n1861_001:0254c02": "常無常門。諸常住者名圓成實。即唯真如圓",
    "T45n1861_001:0254c03": "成實攝。瑜伽論說。五法之中唯說真如是圓",
    "T45n1861_001:0254c04": "成。故一切有為皆依他起。依他眾緣而得",
    "T45n1861_001:0254c05": "起故。其前教體攝相歸性唯圓成實。自餘三",
    "T45n1861_001:0254c06": "體可通二說。無漏有為通二性故。五法體",
    "T45n1861_001:0254c07": "性如五法章。義准應悉。餘一切章由此門",
    "T45n1861_001:0254c08": "中。已略顯示更不別顯。准義知之此中所",
    "T45n1861_001:0254c09": "說義理研尋。皆是大師別加訓授。傳者實",
    "T45n1861_001:0254c10": "雖文拙。而此義或可觀。冀諸有智委為詳",
    "T45n1861_001:0254c11": "審。其間引證純用大乘。白日光暉不假眾",
    "T45n1861_001:0254c12": "星之助故也。如有謬錯。希為箴規。上來合",
    "T45n1861_001:0254c13": "是體性不同。自餘義門如餘章說。",
    "T45n1861_001:0254c14": "第五得名懸隔。於中有二。初談古說。後論",
    "T45n1861_001:0254c15": "今釋。談古說者。古師解釋諸法名義。但隨",
    "T45n1861_001:0254c16": "己情各為一解。既無依據難可准憑。義與",
    "T45n1861_001:0254c17": "體乖遂成疎謬。或云當體以彰名。或云就",
    "T45n1861_001:0254c18": "義以為目。或云從能依以受稱。或云從所",
    "T45n1861_001:0254c19": "依以立名。或云從數就義為名。或從相應",
    "T45n1861_001:0254c20": "增強為號。或兩體相違。如是種種解釋不",
    "T45n1861_001:0254c21": "同。竝率己情未為典據。所以諸師紛亂互",
    "T45n1861_001:0254c22": "起異端。令後學徒無可從受。皆由翻譯之",
    "T45n1861_001:0254c23": "主不善方言。語設將融玄旨猶隔。師既墮",
    "T45n1861_001:0254c24": "矣。資亦負焉。論今釋者。西域相傳。解諸",
    "T45n1861_001:0254c25": "名義皆依別論。謂六合釋。梵云殺三磨娑。",
    "T45n1861_001:0254c26": "此云六合。殺者六也。三磨娑者合也。諸法但",
    "T45n1861_001:0254c27": "有二義以上而為名者。即當此釋。唯一義",
    "T45n1861_001:0254c28": "名即非此釋。一義為名理目自體。不從他",
    "T45n1861_001:0254c29": "法而立自名。二義為名理有相濫。故六合",
    "T45n1861_001:0255a01": "釋無一義名。初但別釋二義差別。後乃合",
    "T45n1861_001:0255a02": "之。如說佛陀名為覺者。者是主義。通於",
    "T45n1861_001:0255a03": "五蘊。覺是察義。唯屬於智。此別解已。有覺",
    "T45n1861_001:0255a04": "之者名為覺者。此即合之故名為合。釋",
    "T45n1861_001:0255a05": "此合名有其六種。名六合釋。雖如菩提",
    "T45n1861_001:0255a06": "有其二字。二字但目一覺之義。義既是一理",
    "T45n1861_001:0255a07": "目一體。既無相濫。何用六合。六合之釋。解",
    "T45n1861_001:0255a08": "諸名中相濫。可疑諸難者故。此六合釋以",
    "T45n1861_001:0255a09": "義釋之。亦可名為六離合釋。初各別釋名",
    "T45n1861_001:0255a10": "之為離。後總合解名之為合。此六者何。一",
    "T45n1861_001:0255a11": "持業釋。二依主釋。三有財釋。四相違釋。五隣",
    "T45n1861_001:0255a12": "近釋。六帶數釋。初持業釋。亦名同依。持謂",
    "T45n1861_001:0255a13": "任持。業者業用。作用之義。體能持用名持",
    "T45n1861_001:0255a14": "業釋。名同依者。依謂所依。二義同依一所",
    "T45n1861_001:0255a15": "依體。名同依釋。如名大乘。無性釋云。亦乘",
    "T45n1861_001:0255a16": "亦大。大者具七義。形小教為名。乘者運載",
    "T45n1861_001:0255a17": "義。濟行者為目。若乘若大同依一體。名同",
    "T45n1861_001:0255a18": "依釋。其體大法。能有運功。故名持業。諸論",
    "T45n1861_001:0255a19": "之中多名持業。少名同依。攝大乘論亦復如",
    "T45n1861_001:0255a20": "是。許能攝教即是論故。故無性云。是故說",
    "T45n1861_001:0255a21": "此名攝大乘。盡其所有大乘綱要。無別說",
    "T45n1861_001:0255a22": "故。此以本經名大乘。末論名為攝。非以",
    "T45n1861_001:0255a23": "本經攝大乘品。名攝大乘也。又如唯識．成",
    "T45n1861_001:0255a24": "唯識論。識體即唯。能成之教亦即是論。故皆",
    "T45n1861_001:0255a25": "持業。於識名中名為藏識。藏體即識。持業",
    "T45n1861_001:0255a26": "亦爾。如是種類名義非一。不能煩述。宜應",
    "T45n1861_001:0255a27": "准知。依主釋者。亦名依士。依謂能依。主謂",
    "T45n1861_001:0255a28": "法體。依他主法以立自名。名依主釋。或主",
    "T45n1861_001:0255a29": "是君主。一切法體名為主者。從喻為名。如",
    "T45n1861_001:0255b01": "臣依王王之臣故名曰王臣。士謂士夫。二釋",
    "T45n1861_001:0255b02": "亦爾。於論名中。攝大乘論。以本經中攝大",
    "T45n1861_001:0255b03": "乘品名攝大乘。此論解彼名攝大乘論。義",
    "T45n1861_001:0255b04": "可應言攝大乘之論。依攝大乘品而為主",
    "T45n1861_001:0255b05": "故。以立論名。故依主釋。若許論亦名攝。攝",
    "T45n1861_001:0255b06": "通於理。論者是教。攝大乘之論。類亦應知。",
    "T45n1861_001:0255b07": "唯識之成名成唯識。以理為成。論者是教。",
    "T45n1861_001:0255b08": "成唯識之論。亦是依主。於識名中如名",
    "T45n1861_001:0255b09": "眼識。依眼之識。類此應知。有財釋者。亦名",
    "T45n1861_001:0255b10": "多財。不及有財。財謂財物。自從他財而立",
    "T45n1861_001:0255b11": "己稱。名為有財。如世有財。亦是從喻而為",
    "T45n1861_001:0255b12": "名也。如論名中大乘阿毘達磨集者大乘阿",
    "T45n1861_001:0255b13": "毘達磨。此乃根本佛經之名。集通能所。能",
    "T45n1861_001:0255b14": "集即論。所集即經。今以彼大乘對法為集。",
    "T45n1861_001:0255b15": "名大乘對法集。故有財釋。此論以唯識為",
    "T45n1861_001:0255b16": "所成。名成唯識論。亦有財釋。以阿毘達磨",
    "T45n1861_001:0255b17": "為藏。名對法藏。有財亦爾。如是一切義皆",
    "T45n1861_001:0255b18": "類然。相違釋者。名既有二義。所目自體各",
    "T45n1861_001:0255b19": "殊。兩體互乖而總立稱。是相違義。如攝",
    "T45n1861_001:0255b20": "決擇分初立地名。云五識身相應地意地",
    "T45n1861_001:0255b21": "者。此非五識身地即是意地。亦非五識身地",
    "T45n1861_001:0255b22": "之意地。亦非以五識身地為意地。兩地各",
    "T45n1861_001:0255b23": "殊。共立一稱。體各別故。名曰相違。今以義",
    "T45n1861_001:0255b24": "准理有及言。應云五識身地及意地。但論",
    "T45n1861_001:0255b25": "略之。諸教之中與．并．及言。皆是隔法令其",
    "T45n1861_001:0255b26": "差別。竝相違釋。如因明說能立與能破。此",
    "T45n1861_001:0255b27": "顯能立義非能破。故說與言顯二差別。",
    "T45n1861_001:0255b28": "餘一切法類此應知。隣近釋者俱時之法義",
    "T45n1861_001:0255b29": "用增勝。自體從彼而立其名。名隣近釋。如",
    "T45n1861_001:0255c01": "說有尋及有伺等。諸相應法皆是此體。但尋",
    "T45n1861_001:0255c02": "伺增名有尋等。亦如念住體唯是慧。但念",
    "T45n1861_001:0255c03": "用增名為念住。意業亦爾。餘一切法類此應",
    "T45n1861_001:0255c04": "知。帶數釋者。數謂一．十．百．千等數。帶謂挾",
    "T45n1861_001:0255c05": "帶。法體挾帶數法為名名帶數釋。如說二",
    "T45n1861_001:0255c06": "十唯識論。言唯識者所明之法。其二十者是",
    "T45n1861_001:0255c07": "頌數名。挾數為名。名帶數釋。廣百論等准",
    "T45n1861_001:0255c08": "此應知。此中六釋且依共傳略示體義。其",
    "T45n1861_001:0255c09": "廣辨相如餘處說。謂此六中初持業釋。於",
    "T45n1861_001:0255c10": "八轉聲何聲中釋。乃至帶數為問亦爾。皆",
    "T45n1861_001:0255c11": "如別處。更有釋名。如宗輪疏。恐厭繁多",
    "T45n1861_001:0255c12": "且指綱要。前總聊簡義通諸教。所餘有學",
    "T45n1861_001:0255c13": "宜應用之。若講別部用此文義。於一一門",
    "T45n1861_001:0255c14": "中。應結歸自義。不爾便是太為疎略。此",
    "T45n1861_001:0255c15": "中所有義理徵釋。皆於大師親加決了。但",
    "T45n1861_001:0255c16": "傳之疎謬非無承稟也。諸有智者幸留意",
    "T45n1861_001:0255c17": "焉。",
    "T45n1861_001:0255c18": "五心章",
    "T45n1861_001:0255c19": "率爾等五心。略以十二門分別。一列名。二",
    "T45n1861_001:0255c20": "辨相。三八識有無。四剎那多少。五亂不亂生。",
    "T45n1861_001:0255c21": "六諸心對辨。七初後廣略。八諸位闕具。九三",
    "T45n1861_001:0255c22": "性所收。十緣生總別。十一何量所攝。十二問",
    "T45n1861_001:0255c23": "答聊簡。",
    "T45n1861_001:0255c24": "第一列名者。一率爾心．二尋求心．三決定心．",
    "T45n1861_001:0255c25": "四染淨心．五等流心。瑜伽第一卷五識身地",
    "T45n1861_001:0255c26": "云。由眼識生三心可得。如其次第。謂率爾",
    "T45n1861_001:0255c27": "心．尋求心．決定心。初是眼識二是意識。決",
    "T45n1861_001:0255c28": "定心後方有染淨。此後乃有等流眼識。善",
    "T45n1861_001:0255c29": "不善轉。如眼識生乃至身識亦爾。由初三",
    "T45n1861_001:0256a01": "心性類同故。但說三言實兼後二。",
    "T45n1861_001:0256a02": "第二辨相者。且如眼識。初墮於境。名率爾",
    "T45n1861_001:0256a03": "墮心。同時意識先未緣此。今初同起亦名",
    "T45n1861_001:0256a04": "率爾。故瑜伽論第三卷云。意識任運散亂。緣",
    "T45n1861_001:0256a05": "不串習境時。無欲等生。爾時意識名率爾",
    "T45n1861_001:0256a06": "墮心。有欲等生尋求等攝故。又解深密經．",
    "T45n1861_001:0256a07": "又決擇七十六說。五識同時必定有一分別",
    "T45n1861_001:0256a08": "意識俱時而轉。故眼俱意名率爾心。初率墮",
    "T45n1861_001:0256a09": "境故。此既初緣。未知何境為善為惡。為",
    "T45n1861_001:0256a10": "了知故次起尋求。與欲俱轉希望境故。既",
    "T45n1861_001:0256a11": "尋求已識知先境。次起決定。印解境故。決",
    "T45n1861_001:0256a12": "定已識境界差別。取正因等相。於怨住惡。",
    "T45n1861_001:0256a13": "於親住善。於中住捨。染淨心生。由此染淨",
    "T45n1861_001:0256a14": "意識為先。引生眼識同性善染。順前而起。",
    "T45n1861_001:0256a15": "名等流心。如眼識生耳等識亦爾。",
    "T45n1861_001:0256a16": "第三八識有無者。瑜伽第一但說六識有此",
    "T45n1861_001:0256a17": "五心。不說七八。又間斷識方具此五。非恒",
    "T45n1861_001:0256a18": "續識。然第七識未轉依位。緣境恒定任運微",
    "T45n1861_001:0256a19": "細。唯有後三。一剎那中可說具故。第八",
    "T45n1861_001:0256a20": "不爾。界初生位有率爾心。有色無色境寬狹",
    "T45n1861_001:0256a21": "故。決定．染淨．等流三心境有新舊。或前後",
    "T45n1861_001:0256a22": "相望可具足故。唯無尋求。無欲俱故。因第",
    "T45n1861_001:0256a23": "七識界雖初生。境恒一類。故無率爾尋求",
    "T45n1861_001:0256a24": "二心。初轉依位可名率爾。即是決定染淨",
    "T45n1861_001:0256a25": "之心。第二念後。即是等流。二念義合說有",
    "T45n1861_001:0256a26": "四心。或第二時更起淨識。初念即是此之四",
    "T45n1861_001:0256a27": "心。是前所起心等流故。今創墮境有率爾",
    "T45n1861_001:0256a28": "故。此中且依論說六識。七八道理所具諸",
    "T45n1861_001:0256a29": "心。理而言之第六具五。前之五識。因果合",
    "T45n1861_001:0256b01": "說可有五心。因但有四。尋求見聞未了之",
    "T45n1861_001:0256b02": "間。五隨意轉亦是尋求。有希望故。不爾此",
    "T45n1861_001:0256b03": "心應非五攝。率爾一念。決定未生。若非尋",
    "T45n1861_001:0256b04": "求便為大失。決定意識既許多時。染淨未",
    "T45n1861_001:0256b05": "生。五隨意轉。若非決定復是何心。因中五",
    "T45n1861_001:0256b06": "無第四染淨。因無勢力可自引生故。果即",
    "T45n1861_001:0256b07": "具有勢力勝故。有義。八地以上五識自在。前",
    "T45n1861_001:0256b08": "後相引亦成染淨。許七八識前能引後為",
    "T45n1861_001:0256b09": "染淨心。五何不爾。故知五識因亦具五。總",
    "T45n1861_001:0256b10": "結之者。前六具五心。七八各四。此中有義",
    "T45n1861_001:0256b11": "五識唯二。但有率爾．及等流心。尋求等中五",
    "T45n1861_001:0256b12": "隨生者。即等流心許亂生故。今此且依顯",
    "T45n1861_001:0256b13": "勝法說。餘皆准知。瑜伽論言初三心中初是",
    "T45n1861_001:0256b14": "五識。二是意識。又言染淨是意識。等流方五",
    "T45n1861_001:0256b15": "識者。且依於一中容無雜易識境說。何",
    "T45n1861_001:0256b16": "因不許尋求不了數數尋求。成唯識云。得",
    "T45n1861_001:0256b17": "自在位任運決定不假尋求。時五識身理必",
    "T45n1861_001:0256b18": "相續。故知五識具有五心。不違瑜伽。於理",
    "T45n1861_001:0256b19": "亦勝。",
    "T45n1861_001:0256b20": "第四剎那多少者。五識率爾唯一剎那。瑜伽",
    "T45n1861_001:0256b21": "第三云。又非五識身有二剎那相隨俱生。",
    "T45n1861_001:0256b22": "又一剎那五識生已。從此無間必意識生。故",
    "T45n1861_001:0256b23": "五識率爾唯一剎那。尋求未了復起五識。此",
    "T45n1861_001:0256b24": "之五識但是尋求。故五識身無多率爾。說五",
    "T45n1861_001:0256b25": "識身有尋伺者。有廣尋求。無尋伺者與欲",
    "T45n1861_001:0256b26": "俱故。亦有尋求。諸處所說五識無有決定",
    "T45n1861_001:0256b27": "尋求。無深廣行相說之為無。非無微細",
    "T45n1861_001:0256b28": "者。若獨生意。若五俱意。率爾心位亦一剎那。",
    "T45n1861_001:0256b29": "瑜伽第一說前三心。初是五識。二是意識。第",
    "T45n1861_001:0256c01": "三亦說意有率爾。雖復相違以次二心必",
    "T45n1861_001:0256c02": "是意故。初一念中略不說意亦有率爾。既",
    "T45n1861_001:0256c03": "無唯字理亦不遮。有說意識既許相續。說",
    "T45n1861_001:0256c04": "率爾心通多念起亦無過失。前解為善。初",
    "T45n1861_001:0256c05": "墮境故。後非率爾。決定多剎那。尋求未知",
    "T45n1861_001:0256c06": "雖知未起染淨心故。又定中聞聲為尋求",
    "T45n1861_001:0256c07": "知。便出定故許多剎那。已得自在任運決",
    "T45n1861_001:0256c08": "定。故決定心亦多念起。染淨之心亦復如是。",
    "T45n1861_001:0256c09": "多念相續。以難生故。此依五識為等流心。",
    "T45n1861_001:0256c10": "若意等流。染淨唯一念。次第二念即等流故。",
    "T45n1861_001:0256c11": "唯等流心略有二說。意識等流相續無妨。一",
    "T45n1861_001:0256c12": "云五識唯一念生。說等流心亦不相續。如",
    "T45n1861_001:0256c13": "前引說。二云五識許相續生。一剎那者說",
    "T45n1861_001:0256c14": "率爾故。決擇亦說六識相望成等無間。故",
    "T45n1861_001:0256c15": "等流心許相續起。唯識亦言。如熱地獄戱忘",
    "T45n1861_001:0256c16": "天等理必相續。故今正義。率爾多唯一念。餘",
    "T45n1861_001:0256c17": "四多相續。或竝通多念。",
    "T45n1861_001:0256c18": "第五亂不亂生者。先明不亂。後明亂生。不",
    "T45n1861_001:0256c19": "亂生中復有三門。一自他俱不亂二他亂自",
    "T45n1861_001:0256c20": "不亂。三自亂心不亂。自他俱不亂者。瑜伽",
    "T45n1861_001:0256c21": "第三云。又一剎那五識生已。從此無間必",
    "T45n1861_001:0256c22": "意識生。從此無間若不散亂。必定意識中第",
    "T45n1861_001:0256c23": "二決定心生。由此尋求決定二識分別境",
    "T45n1861_001:0256c24": "界及為因故。染淨法生。此所引故從此無",
    "T45n1861_001:0256c25": "間。眼等識中染淨法生。然此不由自分別",
    "T45n1861_001:0256c26": "力。無分別故唯由引生。故得染淨。他亂自",
    "T45n1861_001:0256c27": "不亂者。謂有他識中間間生自識五心仍前",
    "T45n1861_001:0256c28": "後起。如眼觀色起率爾心。必有尋求續初",
    "T45n1861_001:0256c29": "心起。故瑜伽說。又一剎那五識生已。從此",
    "T45n1861_001:0257a01": "無間必意識生故。瑜伽又云。定中聞聲。若",
    "T45n1861_001:0257a02": "有希望後時方出。希望即是尋求心故。故五",
    "T45n1861_001:0257a03": "率爾後定起尋求心。有人說言有率爾後",
    "T45n1861_001:0257a04": "不起尋求者。不然。違教理故。瑜伽又云。",
    "T45n1861_001:0257a05": "尋求無間。或時散亂。或餘五識隨一識生。故",
    "T45n1861_001:0257a06": "尋求後或入餘心。或起決定。雖起餘心中",
    "T45n1861_001:0257a07": "間隔亂他境非上勝。不能引脫他識久",
    "T45n1861_001:0257a08": "不生故。復却入眼識決定。決定起時。或還",
    "T45n1861_001:0257a09": "起尋求引。或即起決定。決定為因。若無異",
    "T45n1861_001:0257a10": "緣。自染淨起。有他識奪。自染淨不生。他識",
    "T45n1861_001:0257a11": "既滅。自心方能入染淨位。染淨位起。或還",
    "T45n1861_001:0257a12": "入決定引或即起染淨。下皆準知。更不別",
    "T45n1861_001:0257a13": "說。許多念故。染淨心後若無他緣自等流",
    "T45n1861_001:0257a14": "起。他緣識起。自染淨後等流不生。他識既滅",
    "T45n1861_001:0257a15": "自等流起。眼意二識乃至未趣所餘境界。",
    "T45n1861_001:0257a16": "經爾所時恒相續轉。是名他亂自不亂。三",
    "T45n1861_001:0257a17": "自亂心不亂者。如眼先觀一大眾色。率爾．",
    "T45n1861_001:0257a18": "尋求定相續已未起決定。有一上好像色現",
    "T45n1861_001:0257a19": "前。眼識遂於餘色而轉。復起率爾．及尋求",
    "T45n1861_001:0257a20": "心．或并決定．或染淨心等。見像色已却觀",
    "T45n1861_001:0257a21": "眾色。先已見故不起率爾。或却起尋求引",
    "T45n1861_001:0257a22": "生決定。以許尋求多剎那故或即起決定。",
    "T45n1861_001:0257a23": "下皆準知。或從初心至決定已復見火色。",
    "T45n1861_001:0257a24": "火色之上起率爾等。隨多少心既見火已。",
    "T45n1861_001:0257a25": "却觀眾色始起染淨。染淨心後或觀雲色。",
    "T45n1861_001:0257a26": "隨其多少起率爾等已。却觀眾色而起等",
    "T45n1861_001:0257a27": "流。皆準前說。是名自亂心不亂。上來明",
    "T45n1861_001:0257a28": "不亂。自下後明亂者。於中有二。一他亂自",
    "T45n1861_001:0257a29": "亦亂二自亂心亦亂。他亂自亦亂者。如眼",
    "T45n1861_001:0257b01": "識生緣一像色起率爾．尋求已。別有聲至",
    "T45n1861_001:0257b02": "復起率爾尋求等心。像遂放光。像光既新。",
    "T45n1861_001:0257b03": "起前尋求。後復起率爾．尋求．決定。復別有",
    "T45n1861_001:0257b04": "香正現前嗅復起率爾等。像光變色。決定",
    "T45n1861_001:0257b05": "心後。復起率爾至染淨心。復值上味正現",
    "T45n1861_001:0257b06": "前甞。遂起舌識多少心已。却觀像光。光或",
    "T45n1861_001:0257b07": "大小。從染淨心後。復起率爾．尋求．決定。如",
    "T45n1861_001:0257b08": "是乃至復觸妙觸。起率爾等已。却觀像光。",
    "T45n1861_001:0257b09": "光即離質變現異彩。復起率爾等。或二．或",
    "T45n1861_001:0257b10": "三．或至四心。名之為亂。若連次起至等流",
    "T45n1861_001:0257b11": "心。即名不亂。餘心例然。自亂心亦亂者。準",
    "T45n1861_001:0257b12": "他亂說。如眼識生緣一像色。至尋求已像",
    "T45n1861_001:0257b13": "色現前。却起率爾。像或放光。却起率爾．尋",
    "T45n1861_001:0257b14": "求等心。如是乃至不至等流。唯以自他境",
    "T45n1861_001:0257b15": "界差別。與前亂異。餘作法同。",
    "T45n1861_001:0257b16": "第六諸心對辨者。如眼識率爾心。亦得與餘",
    "T45n1861_001:0257b17": "識率爾心竝。乃至等流亦復如是。瑜伽等",
    "T45n1861_001:0257b18": "說。八識一時得俱起故。亦有眼識率爾得",
    "T45n1861_001:0257b19": "與耳識尋求等四。俱眼識尋求。得與耳識",
    "T45n1861_001:0257b20": "決定等三。染淨等二。乃至等流一心俱起。亦",
    "T45n1861_001:0257b21": "有眼識率爾。耳識尋求。鼻識決定。舌識染",
    "T45n1861_001:0257b22": "淨。身識等流一念俱起。理無遮故。如眼識",
    "T45n1861_001:0257b23": "生。乃至身識等類此可知。有說不得。既非",
    "T45n1861_001:0257b24": "正義。故不說之。",
    "T45n1861_001:0257b25": "第七初後廣略者。或有率爾尋求心多．等流",
    "T45n1861_001:0257b26": "心少。初多境現有。後少境現故。或有率爾尋",
    "T45n1861_001:0257b27": "求心少等流心多。由前前染淨勢力引生",
    "T45n1861_001:0257b28": "故。率爾等境別別遇故。中間三心多說意識",
    "T45n1861_001:0257b29": "不辨多少。若在果位隨所有心皆得俱",
    "T45n1861_001:0257c01": "起隨應無失。既許因位五識有五心。隨應",
    "T45n1861_001:0257c02": "五心皆得竝有。多少不定。",
    "T45n1861_001:0257c03": "第八諸位闕具者。此說五心。唯依因位新",
    "T45n1861_001:0257c04": "遇一境次第別生。有未知故。若遇舊境。但",
    "T45n1861_001:0257c05": "有決定．染淨．等流。或唯染淨．等流二心。或",
    "T45n1861_001:0257c06": "唯等流。或唯染淨。或唯決定一念不續故。",
    "T45n1861_001:0257c07": "無唯尋求不起率爾。若可尋求必先不了",
    "T45n1861_001:0257c08": "故。定有率爾。五識之中無唯率爾無尋求",
    "T45n1861_001:0257c09": "心。瑜伽說故。非所餘識故。成唯識說。八地",
    "T45n1861_001:0257c10": "以去乃至成佛。任運決定不假尋求。故但",
    "T45n1861_001:0257c11": "有四。三乘通論無漏具五。有尋求故。即諸",
    "T45n1861_001:0257c12": "剎那義別說有。非前後起。初轉依等如前",
    "T45n1861_001:0257c13": "已說。",
    "T45n1861_001:0257c14": "第九三性所收者。瑜伽論說。初三心是無記。",
    "T45n1861_001:0257c15": "第四五通三性。此依因位中容無亂境。五",
    "T45n1861_001:0257c16": "識中一與第六識連續生說。若在因位。境",
    "T45n1861_001:0257c17": "界強勝。諸識雜生竝生五心。皆通三性所",
    "T45n1861_001:0257c18": "攝若無漏位及得自在。一切多善。",
    "T45n1861_001:0257c19": "第十緣生總別者。既許一識得引六識為",
    "T45n1861_001:0257c20": "無間生。亦許多識能引一識為無間生。故",
    "T45n1861_001:0257c21": "多率爾引生一識尋求心起。乃至廣說。一",
    "T45n1861_001:0257c22": "染淨心引生多識等流心生。其義決定。許",
    "T45n1861_001:0257c23": "一識一心得多識引心一念生故。由斯義",
    "T45n1861_001:0257c24": "準。諸識一念得具五心。境有新舊識引生",
    "T45n1861_001:0257c25": "別。此理微細。智者應思。",
    "T45n1861_001:0257c26": "第十一何量所攝者。因中五識或四．或二．或",
    "T45n1861_001:0257c27": "許五心。皆唯現量緣現世境。果中五識所有",
    "T45n1861_001:0257c28": "四心。亦唯現量。緣三世境。有義亦緣非世",
    "T45n1861_001:0257c29": "之境。第七因位許有三心皆非量攝。本質",
    "T45n1861_001:0258a01": "境及影像唯現在。行相非世境轉。果位有四",
    "T45n1861_001:0258a02": "心皆唯現量。通緣三世及非世境。第八因",
    "T45n1861_001:0258a03": "果俱唯現量。在因緣現在。果緣三世及非",
    "T45n1861_001:0258a04": "世境。第六意識定位。五心皆唯現量。通緣三",
    "T45n1861_001:0258a05": "世及非世境。若在散位獨頭五心通比非",
    "T45n1861_001:0258a06": "量。通緣三世及非世境。行相亦作世非世",
    "T45n1861_001:0258a07": "解。瑜伽論說。意識散亂率爾墮心緣過去",
    "T45n1861_001:0258a08": "者。約五後意多分緣故。與五俱意所有五",
    "T45n1861_001:0258a09": "心。有義唯現量作證解故。陳那菩薩集量",
    "T45n1861_001:0258a10": "論。說五識俱意是現量故。設五俱時緣十",
    "T45n1861_001:0258a11": "八界亦現量攝。隨五現塵明了取故。有義不",
    "T45n1861_001:0258a12": "定性尚不同。何況現量。集量不說五俱之意",
    "T45n1861_001:0258a13": "唯是現量。何得定判。堅執．比度既許五俱。",
    "T45n1861_001:0258a14": "定唯現量於理未可。故五俱意義通現比及",
    "T45n1861_001:0258a15": "非量攝通緣三世及非世境。若緣一境與",
    "T45n1861_001:0258a16": "五一俱率爾．等流。定唯現量。中間三心不",
    "T45n1861_001:0258a17": "與五俱通比．非量。剎那論之。緣過去境。",
    "T45n1861_001:0258a18": "瑜伽論言。五識無間所生意識尋求．決定。唯",
    "T45n1861_001:0258a19": "應說緣現在境者。此依分位事緒究竟名",
    "T45n1861_001:0258a20": "為現在。瑜伽自言若此即緣彼境生故。染",
    "T45n1861_001:0258a21": "淨亦爾。三心性同。故論偏說。",
    "T45n1861_001:0258a22": "第十二問答聊簡者。何故立五心非增非",
    "T45n1861_001:0258a23": "減。答據極多分決定有五。極小有一非圓",
    "T45n1861_001:0258a24": "滿故。問此五心通無漏不。答五皆通。聞聲",
    "T45n1861_001:0258a25": "定心通無漏故。因無漏心有希望故。或說",
    "T45n1861_001:0258a26": "尋伺通無漏故設不通無漏與欲俱故。此",
    "T45n1861_001:0258a27": "尋求心亦通無漏。問通三界耶。答通。無理",
    "T45n1861_001:0258a28": "遮故。一一心中亦緣三界。三界諸心別識",
    "T45n1861_001:0258a29": "類者。隨應可俱。問何故須辨如是五心。",
    "T45n1861_001:0258b01": "答為令了知心之分位。入法無我唯識相",
    "T45n1861_001:0258b02": "故。問此說五心聞緣教時幾字即具。答且",
    "T45n1861_001:0258b03": "依此方一字成名亦能詮表。但聞一字即",
    "T45n1861_001:0258b04": "具五心。如聞佛言。二字具者如聞菩薩。三",
    "T45n1861_001:0258b05": "字具者如聞慈氏佛。四字具者如聞能寂",
    "T45n1861_001:0258b06": "如來。五字具者如聞諸惡者莫作。如是等",
    "T45n1861_001:0258b07": "類乃至無量。聞緣解了即具五心。不須別",
    "T45n1861_001:0258b08": "限聞幾字時五心方具。若說理事未究竟",
    "T45n1861_001:0258b09": "來五心不具。若聞了訖方具五心。即隨所說",
    "T45n1861_001:0258b10": "字之多少若名若句竟。但意解圓滿即說",
    "T45n1861_001:0258b11": "具五心。隨爾所時意識所引五識隨生。隨",
    "T45n1861_001:0258b12": "彼意識彼心所攝。亦不違理。故六具五。七",
    "T45n1861_001:0258b13": "八唯四。深為允當。◎",
    "T45n1861_001:0258b14": "◎唯識義林第三",
    "T45n1861_001:0258b15": "唯識義章。略以十門辨釋。一出體。二辨名。",
    "T45n1861_001:0258b16": "三離合會釋。四何識為觀。五顯類差別。六",
    "T45n1861_001:0258b17": "修．證位次。七觀法何性。八諸地．依起。九斷",
    "T45n1861_001:0258b18": "諸障染。十歸攝二空。",
    "T45n1861_001:0258b19": "第一出體者。此有二種。一所觀體。二能觀",
    "T45n1861_001:0258b20": "體。所觀唯識。以一切法而為自體。通觀有",
    "T45n1861_001:0258b21": "無為唯識故。略有五重。一遣虛存實識。觀",
    "T45n1861_001:0258b22": "遍計所執唯虛妄起都無體用。應正遣空。",
    "T45n1861_001:0258b23": "情有理無故觀依他圓成諸法體實。二智境",
    "T45n1861_001:0258b24": "界。應正存有。理有情無故。無著頌云。名事",
    "T45n1861_001:0258b25": "互為客。其性應尋思。於二亦當推唯量及",
    "T45n1861_001:0258b26": "唯假。實智觀無義唯有分別三。彼無故此",
    "T45n1861_001:0258b27": "無。是即入三性。成唯識言。識言總顯一切",
    "T45n1861_001:0258b28": "有情各有八識．六位心所．所變相見．分位差",
    "T45n1861_001:0258b29": "別．及彼空理所顯真如。識自相故。識相應",
    "T45n1861_001:0258c01": "故。二所變故。三分位故。四實性故。如是諸",
    "T45n1861_001:0258c02": "法皆不離識。總立識名。唯言但遮愚夫所",
    "T45n1861_001:0258c03": "執定離諸識實有色等。如是等文誠證非",
    "T45n1861_001:0258c04": "一。由無始來執我法為有。撥事理為空。",
    "T45n1861_001:0258c05": "故此觀中。遣者空觀。對破有執。存者有觀。",
    "T45n1861_001:0258c06": "對遣空執。今觀空有而遣有空。有空若無。",
    "T45n1861_001:0258c07": "亦無空有。以彼空有相待觀成。純有純空",
    "T45n1861_001:0258c08": "誰之空有。故欲證入離言法性。皆須依此",
    "T45n1861_001:0258c09": "方便而入。非謂有空皆即決定。證真觀位",
    "T45n1861_001:0258c10": "非有非空。法無分別性離言故。說要觀空",
    "T45n1861_001:0258c11": "方證真者。謂要觀彼遍計所執空為門故",
    "T45n1861_001:0258c12": "入於真性。真體非空。此唯識言既遮所執。",
    "T45n1861_001:0258c13": "若執實有諸識可唯。既是所執亦應除遣。",
    "T45n1861_001:0258c14": "此最初門所觀唯識。於一切位思量修證。二",
    "T45n1861_001:0258c15": "捨濫留純識。雖觀事理皆不離識。然此",
    "T45n1861_001:0258c16": "內識有境有心。心起必託內境生故。但識",
    "T45n1861_001:0258c17": "言唯不言唯境。成唯識言。識唯內有。境亦",
    "T45n1861_001:0258c18": "通外。恐濫外故但言唯識。又諸愚夫迷執",
    "T45n1861_001:0258c19": "於境。起煩惱業生死沈淪。不解觀心懃求",
    "T45n1861_001:0258c20": "出離。哀愍彼故說唯識言。令自觀心解脫",
    "T45n1861_001:0258c21": "生死。非謂內境如外都無。由境有濫捨不",
    "T45n1861_001:0258c22": "稱唯。心體既純留說唯識。厚嚴經云。心意",
    "T45n1861_001:0258c23": "識所緣皆非離自性。故我說一切唯有識",
    "T45n1861_001:0258c24": "無餘花嚴等說三界唯心。遺教經言。是故",
    "T45n1861_001:0258c25": "汝等當好制心。制之一處無事不辨等。皆",
    "T45n1861_001:0258c26": "此門攝。三攝末歸本識。心內所取境界顯然。",
    "T45n1861_001:0258c27": "內能取心作用亦爾。此見相分俱依識有。",
    "T45n1861_001:0258c28": "離識自體本。末法必無故。三十頌言。由假",
    "T45n1861_001:0258c29": "說我法。有種種相轉。彼依識所變。此能變",
    "T45n1861_001:0259a01": "唯三。成唯識說。變謂識體轉似二分。相見俱",
    "T45n1861_001:0259a02": "依自體起故。解深密說。諸識所緣唯識所",
    "T45n1861_001:0259a03": "現。攝相見末歸識本故。所說理事真俗觀",
    "T45n1861_001:0259a04": "等。皆此門攝。四隱劣顯勝識。心及心所俱能",
    "T45n1861_001:0259a05": "變現。但說唯心非唯心所。心王體殊勝。心",
    "T45n1861_001:0259a06": "所劣依勝生。隱劣不彰唯顯勝法。故慈尊",
    "T45n1861_001:0259a07": "說。許心似二現。如是似貪等。或似於信",
    "T45n1861_001:0259a08": "等。無別染善法。雖心自體能變似彼見．相",
    "T45n1861_001:0259a09": "二現。而貪信等體亦各能變似自見．相現。",
    "T45n1861_001:0259a10": "以心勝故說心似二。心所劣故隱而不說。",
    "T45n1861_001:0259a11": "非不能似。無垢稱言。心垢故有情垢。心淨",
    "T45n1861_001:0259a12": "故有情淨等。皆此門攝。五遣相證性識。識",
    "T45n1861_001:0259a13": "言所表具有理事。事為相用遣而不取。理",
    "T45n1861_001:0259a14": "為性體應求作證。勝鬘經說自性清淨心。",
    "T45n1861_001:0259a15": "攝論頌言。於繩起蛇覺。見繩了義無。證見",
    "T45n1861_001:0259a16": "彼分時。知如蛇智亂。此中所說起繩覺時",
    "T45n1861_001:0259a17": "遣於蛇覺。喻觀依他遣所執覺。見繩眾",
    "T45n1861_001:0259a18": "分遣於繩覺。喻見圓成遣依他覺。此意即",
    "T45n1861_001:0259a19": "顯。所遣二覺皆依他起。斷此染故。所執實",
    "T45n1861_001:0259a20": "蛇實繩我法。不復當情。非於依他以稱",
    "T45n1861_001:0259a21": "遣故皆互除遣。蛇由妄起體用俱無。繩藉",
    "T45n1861_001:0259a22": "麻生非無假用。麻譬真理。繩喻依他。知",
    "T45n1861_001:0259a23": "繩．麻之體．用。蛇情自滅。蛇情滅故蛇不",
    "T45n1861_001:0259a24": "當情。名遣所執。非如依他須聖道斷。故",
    "T45n1861_001:0259a25": "漸入真達蛇空而悟繩分。證真觀位。照",
    "T45n1861_001:0259a26": "真理而俗事彰理事既彰我法便息。此即一",
    "T45n1861_001:0259a27": "重所觀體也。能觀唯識以別境慧而為自",
    "T45n1861_001:0259a28": "體。攝大乘第六說。為何義故入唯識性。由",
    "T45n1861_001:0259a29": "緣總法出世止觀智故。無性解云。由三摩",
    "T45n1861_001:0259b01": "呬多無顛倒智故。或有解言。能觀唯識通以",
    "T45n1861_001:0259b02": "止觀而為自性。此亦不然。若取相應四蘊",
    "T45n1861_001:0259b03": "為體。若兼眷屬即通五蘊。今且依名觀體",
    "T45n1861_001:0259b04": "唯慧。無性又云。唯識現觀智故。又云由三摩",
    "T45n1861_001:0259b05": "呬多無顛倒智。但舉定中所起之智以為",
    "T45n1861_001:0259b06": "觀體。作尋思等勝唯識觀必居定故。不言",
    "T45n1861_001:0259b07": "即以止為觀體。攝論又云。由四尋思．四如",
    "T45n1861_001:0259b08": "實智。如是皆同不可得故。以諸菩薩如是",
    "T45n1861_001:0259b09": "如實。為入唯識勒修加行。即於似文似",
    "T45n1861_001:0259b10": "義意言。推求文名唯是意言。乃至廣說。瑜",
    "T45n1861_001:0259b11": "伽．對法等。尋思如實智皆慧為體尋思唯有",
    "T45n1861_001:0259b12": "漏。如實智通無漏。攝大乘云。入所知相者。謂",
    "T45n1861_001:0259b13": "多聞熏習所依非阿賴耶識所攝者。此文唯",
    "T45n1861_001:0259b14": "舉無漏種子在彼位增。名為聞熏稱非藏",
    "T45n1861_001:0259b15": "識。非諸能觀皆唯無漏。不爾四尋思應非",
    "T45n1861_001:0259b16": "加行智。此雖總說。若別顯者。略有二位。一",
    "T45n1861_001:0259b17": "因。二果。因通三慧。唯有漏故。以聞思修所",
    "T45n1861_001:0259b18": "成之慧而為觀體。此唯明利簡擇之性。非",
    "T45n1861_001:0259b19": "生得善。故攝論云。似法似義意言。大乘法",
    "T45n1861_001:0259b20": "相等所生起。勝解行地見道．修道等。成唯識",
    "T45n1861_001:0259b21": "云。此中唯識。資糧位中。聽聞思惟能深信解。",
    "T45n1861_001:0259b22": "在加行位。起尋思等引發真見。果唯無漏。",
    "T45n1861_001:0259b23": "修所成慧而為觀體。通以正智．後所得智",
    "T45n1861_001:0259b24": "為自體故。攝大乘等云。如理通達故。治一",
    "T45n1861_001:0259b25": "切障故。離一切障故見．修．無學道。如其",
    "T45n1861_001:0259b26": "次第。證真理識唯正體智。證俗事識唯後",
    "T45n1861_001:0259b27": "得智。文多義顯。不引教成。上來雖復辨能",
    "T45n1861_001:0259b28": "所觀。總義說者若總言唯識通能所觀。言",
    "T45n1861_001:0259b29": "唯識觀唯能非所。通有無漏。通散及定。",
    "T45n1861_001:0259c01": "以聞．思．修。加行．根本．後得三智而為自",
    "T45n1861_001:0259c02": "體。若言唯識三摩地。通有無漏。唯定非散。",
    "T45n1861_001:0259c03": "唯修慧非聞．思。通三智。若言正證唯識。唯",
    "T45n1861_001:0259c04": "無漏非有漏。唯定非散。唯修慧非聞思。唯",
    "T45n1861_001:0259c05": "正智．後得。非加行。此非義說。不爾三摩地",
    "T45n1861_001:0259c06": "等亦通聞思。十地論說故。至下當知。然總",
    "T45n1861_001:0259c07": "遍詳諸教所說一切唯識。不過五種。一境",
    "T45n1861_001:0259c08": "唯識。阿毘達磨經云。鬼．傍生．人．天。各隨其",
    "T45n1861_001:0259c09": "所應。等事心異故。許義非真實。如是等文",
    "T45n1861_001:0259c10": "但說唯識所觀境者。皆境唯識。二教唯識。",
    "T45n1861_001:0259c11": "由自心執著等頌。花嚴．深密等說唯識教",
    "T45n1861_001:0259c12": "者。皆教唯識。三理唯識。三十頌言是諸識轉",
    "T45n1861_001:0259c13": "變。分別．所分別。由此彼皆無。故一切唯識。",
    "T45n1861_001:0259c14": "如是成立唯識道理皆理唯識。四行唯識。",
    "T45n1861_001:0259c15": "菩薩於定位等頌。四種尋思如實智等。皆行",
    "T45n1861_001:0259c16": "唯識。五果唯識。佛地經言。大圓鏡智。諸處．",
    "T45n1861_001:0259c17": "境．識皆於中現。又如來功德莊嚴經言。如來",
    "T45n1861_001:0259c18": "無垢識。是淨．無漏界。解脫一切障。圓鏡智",
    "T45n1861_001:0259c19": "相應。唯識亦言。此即無漏界。不思議善常。安",
    "T45n1861_001:0259c20": "樂解脫身。大牟尼名法。如是諸說唯識得",
    "T45n1861_001:0259c21": "果。皆果唯識。此中所說五種唯識。總攝一切",
    "T45n1861_001:0259c22": "唯識皆盡。然諸教中就義隨機。於境唯識",
    "T45n1861_001:0259c23": "種種異說。或依所執以辨唯識。楞伽經說。",
    "T45n1861_001:0259c24": "由自心執著。心似外境現。以彼境非有。是",
    "T45n1861_001:0259c25": "故說唯心。但依執心虛妄現故。或依有漏",
    "T45n1861_001:0259c26": "以明唯識。花嚴經說三界唯心。就於世間",
    "T45n1861_001:0259c27": "說唯識故。或依所執及隨有為以辨唯",
    "T45n1861_001:0259c28": "識。三十頌言。由假說我法。有種種相轉。",
    "T45n1861_001:0259c29": "彼依識所變。依識自體起見相分。二執",
    "T45n1861_001:0260a01": "生故。或依有情以辨唯識。無垢稱經云。心",
    "T45n1861_001:0260a02": "清淨故有情清淨。心雜染故有情雜染。或依",
    "T45n1861_001:0260a03": "一切有無諸法以辨唯識。解深密說諸識所",
    "T45n1861_001:0260a04": "緣唯識所現。或隨指事以辨唯識。阿毘達磨",
    "T45n1861_001:0260a05": "契經頌言。鬼．傍生．人．天。各隨其所應。隨指",
    "T45n1861_001:0260a06": "一事辨唯識故。如是等輩無量教門。舉此",
    "T45n1861_001:0260a07": "六門類攝諸教。理義盡者唯第五教。總說",
    "T45n1861_001:0260a08": "一切為唯識故。或束為三。謂境．行．果。如",
    "T45n1861_001:0260a09": "心經贊具廣分別。",
    "T45n1861_001:0260a10": "第二辨名者。梵云毘若底。此翻為識。識者",
    "T45n1861_001:0260a11": "了別義。識自相．識相應．識所變．識分位．識",
    "T45n1861_001:0260a12": "實性。五法事理皆不離識故名唯識。不爾",
    "T45n1861_001:0260a13": "真如應非唯識。亦非唯一心更無餘物。攝",
    "T45n1861_001:0260a14": "餘歸識總立識名。非攝歸真不名如也。",
    "T45n1861_001:0260a15": "梵云摩咀刺多。此翻為唯。唯有三義。一",
    "T45n1861_001:0260a16": "簡持義。簡去遍計所執生法二我。持取依",
    "T45n1861_001:0260a17": "他．圓成識相識性。成唯識云。唯言為遮離",
    "T45n1861_001:0260a18": "識我法。非不離識心．心所等。二決定義。故",
    "T45n1861_001:0260a19": "舊中邊頌云。此中定有空。於彼亦有此。謂",
    "T45n1861_001:0260a20": "俗事中定有真理。真理中定有俗事。識表",
    "T45n1861_001:0260a21": "之中此二決定。顯無二取。三顯勝義。瞿波",
    "T45n1861_001:0260a22": "論師二十唯識釋云。此說唯識但舉主勝理",
    "T45n1861_001:0260a23": "兼心所。如言王來非無臣佐。今此多取",
    "T45n1861_001:0260a24": "簡持解唯。識者心也。由心集起。綵畫為主",
    "T45n1861_001:0260a25": "之根本故經曰唯心。分別了達之根本故。",
    "T45n1861_001:0260a26": "論稱唯識或經義通因果總言唯心。論說",
    "T45n1861_001:0260a27": "唯在因但稱唯識。識了別義。在因位中識",
    "T45n1861_001:0260a28": "用強故。說識為唯。其義無二。二十論云。心．",
    "T45n1861_001:0260a29": "意識．了。名之差別。識即是唯。持業釋也。或",
    "T45n1861_001:0260b01": "順世外道．及清辨等。成立境唯。為簡於彼",
    "T45n1861_001:0260b02": "言識之唯。依主無失。為令捨識而依於",
    "T45n1861_001:0260b03": "智說唯識言。若能觀中智強識劣。若以為",
    "T45n1861_001:0260b04": "境皆不離心。今為所觀故名唯識。又不離",
    "T45n1861_001:0260b05": "依主稱為唯識。決斷從能故可依智。又從",
    "T45n1861_001:0260b06": "欣為目經唯名皆般若。從厭為號論標竝",
    "T45n1861_001:0260b07": "唯毘若底。攝法歸無為之主故。言一切法",
    "T45n1861_001:0260b08": "皆如也。攝法歸有為之主故。言諸法皆唯",
    "T45n1861_001:0260b09": "識。攝法歸簡擇之主故。言一切皆般若。是",
    "T45n1861_001:0260b10": "名第二辨名號也。",
    "T45n1861_001:0260b11": "第三離合會釋者。離者別也。合者同也。謂諸",
    "T45n1861_001:0260b12": "經論各各別說諸觀等名。今合解之。但是唯",
    "T45n1861_001:0260b13": "識之差別義。非體異也。一名有三十一類。",
    "T45n1861_001:0260b14": "花嚴等中。遮境離識名為唯心。辨中邊論。",
    "T45n1861_001:0260b15": "遮邊執路名為中道。般若經中。明簡擇性",
    "T45n1861_001:0260b16": "名為般若波羅蜜多。法花經中。明究竟運",
    "T45n1861_001:0260b17": "名曰一乘。此之四名通能所觀真．俗境觀。",
    "T45n1861_001:0260b18": "正智唯真。加行．後得竝通真．俗。若言證者",
    "T45n1861_001:0260b19": "後得唯俗。法花有說唯依果智。但說三車",
    "T45n1861_001:0260b20": "在門外故。宅中出者名衣裓．机案．及門。不",
    "T45n1861_001:0260b21": "與乘名。理亦不然。聲聞．緣覺．不退菩薩。",
    "T45n1861_001:0260b22": "乘此寶車直至道場故通因位。勝鬘經中。",
    "T45n1861_001:0260b23": "六法既為大乘故說。故通加行。至乘章中",
    "T45n1861_001:0260b24": "當具顯示。勝鬘經中。遮餘虛妄名一實諦。",
    "T45n1861_001:0260b25": "顯法根本亦名一依。由空為證。又是空性",
    "T45n1861_001:0260b26": "亦名為空。彰異出纏。顯攝佛德佛從中",
    "T45n1861_001:0260b27": "出。名如來藏。明體不染真實法性。名自性",
    "T45n1861_001:0260b28": "清淨心。功德自體亦名法身。無垢稱經。遮",
    "T45n1861_001:0260b29": "理有差別。名不二法門。大慧經中。表無",
    "T45n1861_001:0260c01": "起．盡亦名不生不滅。涅槃經中。彰法身因",
    "T45n1861_001:0260c02": "多名佛性。楞伽經中。表離言說名不思議。",
    "T45n1861_001:0260c03": "瑜伽等中顯不可施設名非安立。攝大乘",
    "T45n1861_001:0260c04": "等。顯此遍常等名圓成實。對法論等。明非",
    "T45n1861_001:0260c05": "妄倒名曰真如。此十三類名。唯所觀理唯真",
    "T45n1861_001:0260c06": "智境。恐文繁廣略舉爾所。非更無也。謂法",
    "T45n1861_001:0260c07": "界。法性。不虛妄性。不變異性平等性。離生",
    "T45n1861_001:0260c08": "性。法定。法住。法位。真際。虛空界。無我。勝義。",
    "T45n1861_001:0260c09": "不思議界等十四名。如大般若廣釋。合前三",
    "T45n1861_001:0260c10": "十一單名。二名有四。瑜伽論中。施設．非施",
    "T45n1861_001:0260c11": "設。淺深異故。名為安立．非安立諦。即勝鬘",
    "T45n1861_001:0260c12": "經。有作四聖諦。無作四聖諦。涅槃經中。亦",
    "T45n1861_001:0260c13": "名勝義．世俗二諦。顯揚論中。能詮所詮名",
    "T45n1861_001:0260c14": "名事二法。此之三名通能所觀。亦真．亦俗。",
    "T45n1861_001:0260c15": "初．中．後智。攝大乘等。顯所執無名生法二",
    "T45n1861_001:0260c16": "無我。亦通能所觀。唯真非俗。通初．中．後",
    "T45n1861_001:0260c17": "智。三名有四。解深密等。顯一切法有無事理",
    "T45n1861_001:0260c18": "種類差別。名為三性。顯三俱無遍計所執。",
    "T45n1861_001:0260c19": "亦名三無性。此二唯所觀。亦通三智真俗二",
    "T45n1861_001:0260c20": "境。若言三性等觀者。唯能觀非所觀。通三",
    "T45n1861_001:0260c21": "智及真俗。瑜伽等中。明離繫之方便亦名",
    "T45n1861_001:0260c22": "三解脫門。表印深理名三無生忍。唯能",
    "T45n1861_001:0260c23": "觀非所觀。唯本．後二智通真及俗。四名有",
    "T45n1861_001:0260c24": "四。菩薩地中明義總集。名四嗢拕南。諸行",
    "T45n1861_001:0260c25": "無常。有漏皆苦。諸法無我。涅槃寂靜。大智",
    "T45n1861_001:0260c26": "度論。顯宗差別名四悉檀。一世界悉檀。",
    "T45n1861_001:0260c27": "二第一義諦悉檀。三對治悉檀。四各各為",
    "T45n1861_001:0260c28": "人悉檀。此上二門通能所觀真俗三智。諸",
    "T45n1861_001:0261a01": "論以初觀麁亦名四尋思。唯能觀非所觀。",
    "T45n1861_001:0261a02": "唯加行智非中．後智。通真俗二。諸論以後",
    "T45n1861_001:0261a03": "觀細。亦名四如實智。亦唯能觀非所觀。通",
    "T45n1861_001:0261a04": "三智真俗所攝。五名有一。仁王經中。位別",
    "T45n1861_001:0261a05": "印可亦名五忍。一伏忍。在地前伏印故。二",
    "T45n1861_001:0261a06": "信忍。在初．二．三地。創得不壞信。相同世間",
    "T45n1861_001:0261a07": "類故。三順忍。在四．五．六地。順為出世行",
    "T45n1861_001:0261a08": "故。四無生忍。在七．八．九地。長時任運觀無",
    "T45n1861_001:0261a09": "相理故。五寂滅忍。在十地佛地因果位中",
    "T45n1861_001:0261a10": "圓滿寂故。唯能觀非所觀。初唯加行智。後可",
    "T45n1861_001:0261a11": "通餘智。皆通真俗。或名六現觀．七覺支．八",
    "T45n1861_001:0261a12": "聖道．九奢摩佗．十無學法．四念住．四正斷．",
    "T45n1861_001:0261a13": "四如意足．五根．五力等。非菩薩正觀故不",
    "T45n1861_001:0261a14": "別說。如是一切雖異名說。皆是此中唯識境",
    "T45n1861_001:0261a15": "智差別名也。",
    "T45n1861_001:0261a16": "第四何識為觀者。大眾部等說。六識有染。",
    "T45n1861_001:0261a17": "皆能離染。犢子部等說。五識非染。亦非離",
    "T45n1861_001:0261a18": "染。第六俱有。薩婆多等。六識有染。離染唯第",
    "T45n1861_001:0261a19": "六。於大乘中。古德或說七識修道八識修道。",
    "T45n1861_001:0261a20": "皆非正義不可依據。若能觀識因唯第六。",
    "T45n1861_001:0261a21": "瑜伽第一云。能離欲是第六意識不共業故。",
    "T45n1861_001:0261a22": "通真俗三智。餘不能起行總緣觀理趣入",
    "T45n1861_001:0261a23": "真故。瑜伽又云。審慮所緣唯意識故。第七",
    "T45n1861_001:0261a24": "由他引亦為此觀。通中．後智。佛果通八",
    "T45n1861_001:0261a25": "識能為唯識觀。三智通真俗理事二門。成",
    "T45n1861_001:0261a26": "事非真唯觀俗識。此解依論理或有真。但",
    "T45n1861_001:0261a27": "真如識定非能觀。若論所觀八識皆通因",
    "T45n1861_001:0261a28": "果二位。真識亦爾。",
    "T45n1861_001:0261a29": "第五顯類差別者。其圓成真性識。若加行。",
    "T45n1861_001:0261b01": "後得觀。是共相非別相。以總緣遍法故。根",
    "T45n1861_001:0261b02": "本智觀是別相非共相。諸法別知故。然體非",
    "T45n1861_001:0261b03": "共相。萬法不離此。理一無二故。亦可名共",
    "T45n1861_001:0261b04": "相。諸經論云共相作意能斷惑者。依此道理",
    "T45n1861_001:0261b05": "及前加行并能詮說。然諸法上各自有理。內",
    "T45n1861_001:0261b06": "各別證不可言共。其幻性依他識。或說。因",
    "T45n1861_001:0261b07": "果體俱一識。作用成多。一類菩薩義。或因果",
    "T45n1861_001:0261b08": "俱說二。決擇分中有心地說。謂本識及轉識。",
    "T45n1861_001:0261b09": "或唯因說三。辨中邊云。識生變似義．有情．",
    "T45n1861_001:0261b10": "我．及了。三十唯識云。謂異熟．思量．及了別",
    "T45n1861_001:0261b11": "境識。多異熟性。故偏說之。阿陀那名理通",
    "T45n1861_001:0261b12": "果有。或因果俱說三。謂心意識。或唯果說",
    "T45n1861_001:0261b13": "四。佛地經等說四智品。或因果俱說六。勝",
    "T45n1861_001:0261b14": "鬘經中說六識。或因果俱說七。諸教說七",
    "T45n1861_001:0261b15": "心界。或因果俱說八。謂八識。或因果合說",
    "T45n1861_001:0261b16": "九。楞伽第九頌云。八九種種識。如水中諸",
    "T45n1861_001:0261b17": "波。依無相論．同性經中。若取真如為第九",
    "T45n1861_001:0261b18": "者。真俗合說故。今取淨位第八本識以為",
    "T45n1861_001:0261b19": "第九。染淨本識各別說故。如來功德莊嚴",
    "T45n1861_001:0261b20": "經云。如來無垢識。是淨無漏界。解脫一",
    "T45n1861_001:0261b21": "切障。圓鏡智相應。此中既言無垢識與圓",
    "T45n1861_001:0261b22": "鏡智俱。第九復名阿末羅識。故知第八識染",
    "T45n1861_001:0261b23": "淨別說以為九也。或因八果三識。佛地等云。",
    "T45n1861_001:0261b24": "前十五界唯有漏故。或因八果七識。安慧",
    "T45n1861_001:0261b25": "論師云末那唯染故。或因果俱八識。如護",
    "T45n1861_001:0261b26": "法等正義所說。依他識中或說唯一自證分。",
    "T45n1861_001:0261b27": "謂安慧師。或說唯二見．相分。難陀師。或說",
    "T45n1861_001:0261b28": "有三。自證．見．相分。陳那師。或說四分。加",
    "T45n1861_001:0261b29": "證自證分。護法師。如是所說諸識差別一往",
    "T45n1861_001:0261c01": "而論。依成唯識云八識自性不可言定異。",
    "T45n1861_001:0261c02": "因果性故。無定性故。如水波故。亦非定",
    "T45n1861_001:0261c03": "一。行相．所依．緣．相應異故。起滅異故。熏習",
    "T45n1861_001:0261c04": "異故。楞伽經云。心意識八種。俗故相有別。",
    "T45n1861_001:0261c05": "真故相無別。相所相無故。如是一切識類",
    "T45n1861_001:0261c06": "差別名為唯識。此幻性識。若加行觀唯共",
    "T45n1861_001:0261c07": "非自。若後得觀通自相觀。一一依他各各證",
    "T45n1861_001:0261c08": "故。",
    "T45n1861_001:0261c09": "第六修證位次者。攝大乘說。何處能入。謂即",
    "T45n1861_001:0261c10": "於彼有見似法似義意言。大乘法相等所",
    "T45n1861_001:0261c11": "生起。勝解行地．見道．修道．究竟道中。於一",
    "T45n1861_001:0261c12": "切法唯有識性。隨聞勝解故。如理通達故。",
    "T45n1861_001:0261c13": "治一切障故。離一切障故。無性解云。在勝",
    "T45n1861_001:0261c14": "解地於一切法唯有識性中。但隨聽聞生",
    "T45n1861_001:0261c15": "勝解故。在見道中如理通達此意言故。",
    "T45n1861_001:0261c16": "在修道中由此修習對治煩惱所知障故。",
    "T45n1861_001:0261c17": "究竟道中最極清淨離諸障故。成唯識說。",
    "T45n1861_001:0261c18": "云何漸次悟入唯識。謂諸菩薩於識性相。",
    "T45n1861_001:0261c19": "資糧位中能深信解。在加行位能漸伏除所",
    "T45n1861_001:0261c20": "取．能取引發真見。在通達位如實通達。",
    "T45n1861_001:0261c21": "修習位中如所見理數數修習伏斷餘障。",
    "T45n1861_001:0261c22": "至究竟位出障圓明。能盡未來化有情類。",
    "T45n1861_001:0261c23": "復令悟入唯識相性。五十九說。云何能斷",
    "T45n1861_001:0261c24": "煩惱。齊何當言已斷煩惱。謂善法資糧已",
    "T45n1861_001:0261c25": "積集故。已得證入方便地故。證得見地故。",
    "T45n1861_001:0261c26": "積集修地故。能斷煩惱得究竟地。當言",
    "T45n1861_001:0261c27": "已斷一切煩惱。正同唯識。攝大乘中。以資",
    "T45n1861_001:0261c28": "糧道聞思位長。大劫修滿方起加行。等持",
    "T45n1861_001:0261c29": "位中作唯識觀。從多為論但說四位。以",
    "T45n1861_001:0262a01": "觀時少略隱不說。唯識等中據實為論。別",
    "T45n1861_001:0262a02": "修行相。見道前位亦有伏除。攝論．唯識等。",
    "T45n1861_001:0262a03": "各言煖等中作尋思等觀故伏除。直往．迂",
    "T45n1861_001:0262a04": "迴地前皆同。迂迴之人雖得無漏。遊觀心中",
    "T45n1861_001:0262a05": "亦不能伏除。未證真識終不能了如幻",
    "T45n1861_001:0262a06": "識故。上來明位下當辨修。辨修有三。一",
    "T45n1861_001:0262a07": "證修。二相修。三地修。證修者。此見道前雖",
    "T45n1861_001:0262a08": "作真俗二唯識觀似而非真。入見道中。真",
    "T45n1861_001:0262a09": "相見道俱了真識。後得俗智方了俗識。四地",
    "T45n1861_001:0262a10": "以前真俗別觀。第五地中真俗方合。然極用",
    "T45n1861_001:0262a11": "功始能少起。至第六地無相雖多未能長",
    "T45n1861_001:0262a12": "時。於第七地方得長時。猶有加行亦未任",
    "T45n1861_001:0262a13": "運。八地以上無勉勵修。任運空中起有勝",
    "T45n1861_001:0262a14": "行。真俗二識恒俱合緣。至佛位已。三智俱",
    "T45n1861_001:0262a15": "能緣真俗識。第六不定。隨意樂故。成事唯",
    "T45n1861_001:0262a16": "俗。行緣淺故。或亦通真。自在滿故。相修者。",
    "T45n1861_001:0262a17": "云何名為修唯識觀。謂令有漏無漏觀心種",
    "T45n1861_001:0262a18": "子現行。展轉增勝生長圓滿。初修習位。隨",
    "T45n1861_001:0262a19": "所聞法託境思惟。令此觀心純熟自在。後",
    "T45n1861_001:0262a20": "伏所取．能取二執。觀心轉明勝。境相像漸",
    "T45n1861_001:0262a21": "微。忽心境乃冥。觀轉成無漏。如是展轉下",
    "T45n1861_001:0262a22": "轉成中。中轉成上。究竟圓滿名之為修。於",
    "T45n1861_001:0262a23": "初二位。有漏三慧皆現．種修。種修無漏。用漸",
    "T45n1861_001:0262a24": "增故。通達位中唯有修慧純是無漏。通現．",
    "T45n1861_001:0262a25": "種修。種修有漏在修習位。七地以前有漏無",
    "T45n1861_001:0262a26": "漏皆具三慧。通現．種修。八地以上無漏三",
    "T45n1861_001:0262a27": "慧通現．種修。種修有漏。於究竟位有漏皆",
    "T45n1861_001:0262a28": "捨。無漏滿故。而更不修。然具現．種真俗二",
    "T45n1861_001:0262a29": "門無漏之觀。地修者。有得修．習修。對法九",
    "T45n1861_001:0262b01": "云。又道生時能安立自習氣是名得修。從",
    "T45n1861_001:0262b02": "此種類展轉增盛相續生故。又即此道現前",
    "T45n1861_001:0262b03": "修習是名習修。由即此道現前行故。習謂現",
    "T45n1861_001:0262b04": "行。得謂種子。有依下地起下地心。習修唯",
    "T45n1861_001:0262b05": "下。得修通上。得緣上境令勢增長。下體用",
    "T45n1861_001:0262b06": "俱增。上唯用增故。成唯識云。前三無色有此",
    "T45n1861_001:0262b07": "根者。有勝見道傍修得故。有依下地起上",
    "T45n1861_001:0262b08": "地心。習修唯上。得修通下地。有依上地起",
    "T45n1861_001:0262b09": "上地心。習修唯上。得修亦通下。有依上地",
    "T45n1861_001:0262b10": "起下地心。習修唯下。得修通上。諸上修下",
    "T45n1861_001:0262b11": "及自地修通一切品。下修上者必是曾得自",
    "T45n1861_001:0262b12": "在者修。非餘品類。對法論云下地不能修",
    "T45n1861_001:0262b13": "於上者。以諸初業及漸隣近習修者說。未",
    "T45n1861_001:0262b14": "得自在未得上定不能上修。近未生果",
    "T45n1861_001:0262b15": "故。非勝者可爾。",
    "T45n1861_001:0262b16": "第七觀法何性者。此有二種。一能觀。二所",
    "T45n1861_001:0262b17": "觀。能觀定非遍計所執。彼無體故。此據正",
    "T45n1861_001:0262b18": "義。有漏觀者定屬依他。無漏觀者二性所",
    "T45n1861_001:0262b19": "攝。常無常門屬依他起。有無漏門攝屬圓",
    "T45n1861_001:0262b20": "成。決定無唯屬圓成者。非真理故。即顯",
    "T45n1861_001:0262b21": "地前唯是有漏依他能觀。七地已前有漏無",
    "T45n1861_001:0262b22": "漏二性能觀。八地以上唯以無漏二性能觀。",
    "T45n1861_001:0262b23": "所觀性者。攝大乘云。如是菩薩悟入意言似",
    "T45n1861_001:0262b24": "義相故。悟入遍計所執性。悟入唯識故。悟",
    "T45n1861_001:0262b25": "入依他起性。若已滅除意言聞法熏習種類",
    "T45n1861_001:0262b26": "唯識之相。乃至。爾時菩薩平等平等無分",
    "T45n1861_001:0262b27": "別智已得生起。悟入圓成實性。又云。名事",
    "T45n1861_001:0262b28": "互為客。其性應尋思。於二亦當推唯量及",
    "T45n1861_001:0262b29": "唯假。實智觀無義。唯有分別三。彼無故此",
    "T45n1861_001:0262c01": "無。是即入三性。初半頌悟入遍計所執。次",
    "T45n1861_001:0262c02": "半頌悟入依他起性。後一頌悟入圓成實性。",
    "T45n1861_001:0262c03": "成唯識云。非不見真如。而能了諸行皆如",
    "T45n1861_001:0262c04": "幻事等。雖有而非真。如是上下三處不同。",
    "T45n1861_001:0262c05": "攝論初文煖．頂二位悟入所執。忍．第一法悟",
    "T45n1861_001:0262c06": "入依他。初地初心入圓成實。攝論第二文煖",
    "T45n1861_001:0262c07": "頂尋思悟入二性。四如實智悟入圓成。成唯",
    "T45n1861_001:0262c08": "識文要入初地方悟三性。雖有三文義理",
    "T45n1861_001:0262c09": "唯二。一者實證。二者相似成唯識中據實親",
    "T45n1861_001:0262c10": "證。由無漏二智真俗。前後方可證得後二",
    "T45n1861_001:0262c11": "性。故證二性時不見二取。即名證彼計所",
    "T45n1861_001:0262c12": "執無。無法體無。智何所證。心所變無依他起",
    "T45n1861_001:0262c13": "攝。真如理無圓成實攝。故計所執不說別",
    "T45n1861_001:0262c14": "證。但於二性不見二取。可名悟入遍計",
    "T45n1861_001:0262c15": "所執。然正體智達無證理。多說此智證計",
    "T45n1861_001:0262c16": "所執。雖見道前亦已不見。未親得二不名",
    "T45n1861_001:0262c17": "證無。故於初地方名證得。攝論初文。悟",
    "T45n1861_001:0262c18": "圓成者據實證得。與唯識同。悟前二性據",
    "T45n1861_001:0262c19": "相似悟。長時多分意解思惟前二性故。短",
    "T45n1861_001:0262c20": "時少分雖亦相似悟入圓成。非長時多分。",
    "T45n1861_001:0262c21": "亦非親證。故據實說。攝論次文悟入三性",
    "T45n1861_001:0262c22": "總據相似意趣而說。創觀名事不相屬故",
    "T45n1861_001:0262c23": "名悟入所執。次觀唯有識量及假名等諸",
    "T45n1861_001:0262c24": "法。雖未證實名悟依他。如實智位雖實有",
    "T45n1861_001:0262c25": "相。而未證真。二取俱亡。與真智觀相似",
    "T45n1861_001:0262c26": "趣入。意解亦謂即是真如。故實智位名入",
    "T45n1861_001:0262c27": "圓成。實未悟入。攝論據相似意解三性。別",
    "T45n1861_001:0262c28": "明悟入。唯識據真實別證二性通證所",
    "T45n1861_001:0262c29": "執。雖文有異而不相違。餘所有文皆準此",
    "T45n1861_001:0263a01": "釋。",
    "T45n1861_001:0263a02": "第八諸地依起者。此中有二。初辨依身。後",
    "T45n1861_001:0263a03": "明地起。依身者。若頓悟者。初起依於欲界",
    "T45n1861_001:0263a04": "身得。創發勝心唯欲界故。顯揚等說。極戚",
    "T45n1861_001:0263a05": "非惡趣。極欣非上二。唯欲界人天佛出世現",
    "T45n1861_001:0263a06": "觀。初地以前三界依身一切容得。許毘鉢舍",
    "T45n1861_001:0263a07": "那菩薩。生無色界。以無色心了一切故。非",
    "T45n1861_001:0263a08": "此何人得有是事。七地以前得依欲．色二",
    "T45n1861_001:0263a09": "界身起。菩薩不生無色界故。八地以上唯",
    "T45n1861_001:0263a10": "定依於色界身起。託勝所依得菩提故。",
    "T45n1861_001:0263a11": "其漸悟者。初二果人初起。必依欲界身得。",
    "T45n1861_001:0263a12": "不經生者．七地以前。亦通色界依身而起。",
    "T45n1861_001:0263a13": "雖未入地亦不生無色。悲願自在隨受生",
    "T45n1861_001:0263a14": "故。亦不因修許轉生故。不同頓悟。見道",
    "T45n1861_001:0263a15": "已前自已得無漏。彼業力多故。或亦許生。",
    "T45n1861_001:0263a16": "三界業縛彼猶有故。非此生上厭下染故。",
    "T45n1861_001:0263a17": "若經生者必不上生。發心及後唯欲界故。",
    "T45n1861_001:0263a18": "第三果人不經生者。欲界發心後通色界依",
    "T45n1861_001:0263a19": "身而起。不生無色無利益故。若經生者．",
    "T45n1861_001:0263a20": "及第四果。欲界發心。初後唯依欲界身起。",
    "T45n1861_001:0263a21": "色界發心。亦唯依於色界身起。初證頓悟必",
    "T45n1861_001:0263a22": "欲界身。由斷生執慧厭深故。漸證初依亦",
    "T45n1861_001:0263a23": "通色界。顯揚等說唯欲界中入現觀者。據",
    "T45n1861_001:0263a24": "各初入非漸悟故。唯斷法執非深厭故。上",
    "T45n1861_001:0263a25": "明依身。下明地起。欲界自地觀通聞思。唯",
    "T45n1861_001:0263a26": "散非定。亦非無漏。此依正義。不取傍說。",
    "T45n1861_001:0263a27": "色界觀中通聞修慧。無色界觀唯修無餘。色",
    "T45n1861_001:0263a28": "界無思慧。無色又無聞。諸教同故。此唯加",
    "T45n1861_001:0263a29": "行善。故非生得攝。然依瑜伽六十五說。若",
    "T45n1861_001:0263b01": "定若生。毘鉢舍那菩薩未得自在。及得廣",
    "T45n1861_001:0263b02": "慧聲聞若諸有學．若阿羅漢。以無色界心。",
    "T45n1861_001:0263b03": "了三界法及無漏法。故知無色亦有此觀。菩",
    "T45n1861_001:0263b04": "薩即是見道以前四十心位。地上不生處處",
    "T45n1861_001:0263b05": "說故。廣慧聲聞者。隨應說之。不愚於法",
    "T45n1861_001:0263b06": "故。除此二外。不說餘人亦得無色心通緣",
    "T45n1861_001:0263b07": "於一切。菩薩見道．及金剛定唯第四定。後通",
    "T45n1861_001:0263b08": "諸地。色六．無色四．十地隨應依起此觀。斷",
    "T45n1861_001:0263b09": "惑九。遊觀十。隨應別說。無漏聞思隨依無",
    "T45n1861_001:0263b10": "爽。上七未至唯有欣厭。行相猶局故不能",
    "T45n1861_001:0263b11": "作。",
    "T45n1861_001:0263b12": "第九斷諸障染者。障有二種。一俱生。二分",
    "T45n1861_001:0263b13": "別。此復有二。一煩惱障。二所知障。成唯識",
    "T45n1861_001:0263b14": "論第十卷云。分別煩惱障現行。資糧道中漸",
    "T45n1861_001:0263b15": "伏。加行道中能頓伏盡。種．習俱初地斷。俱生",
    "T45n1861_001:0263b16": "煩惱障現行。地前漸伏。初地以上能頓伏盡。",
    "T45n1861_001:0263b17": "然故意力有時猶起而不為失。八地以上永",
    "T45n1861_001:0263b18": "不現行。習地地除。種金剛斷。其身見等及此",
    "T45n1861_001:0263b19": "俱生。四地永伏。法執無故。此所生起五地不",
    "T45n1861_001:0263b20": "行。以害伴故。所知障中分別現行。亦資糧",
    "T45n1861_001:0263b21": "道中漸伏。加行道中能頓伏盡。種習初地",
    "T45n1861_001:0263b22": "斷。俱生現行地前漸伏。乃至十地方永伏",
    "T45n1861_001:0263b23": "盡。若別說者。前之六識八地伏盡。種習",
    "T45n1861_001:0263b24": "皆地地斷。七識現行金剛喻定加行道伏。金",
    "T45n1861_001:0263b25": "剛喻定起時種．習俱斷。菩薩地說。煩惱．所",
    "T45n1861_001:0263b26": "知障皆有三住所斷。一極喜住。一切惡趣諸",
    "T45n1861_001:0263b27": "煩惱品。及所知障在皮麁重。皆悉永斷。能",
    "T45n1861_001:0263b28": "令一切中上煩惱皆不現行。最初證得二空",
    "T45n1861_001:0263b29": "真智。二無功用無相住。一切能障無生法",
    "T45n1861_001:0263c01": "忍諸煩惱品。及所知障在膚麁重。皆悉永",
    "T45n1861_001:0263c02": "斷。一切煩惱皆不現前最初任運得無生",
    "T45n1861_001:0263c03": "忍。三最上成滿菩薩住。一切煩惱習氣隨",
    "T45n1861_001:0263c04": "眠。及所知障在骨麁重。皆悉永斷。入如來",
    "T45n1861_001:0263c05": "住。解深密經說。有三隨眠。一害伴隨眠。謂",
    "T45n1861_001:0263c06": "前五地諸不俱生煩惱。是俱生煩惱現行助",
    "T45n1861_001:0263c07": "伴。彼於爾時永無復有。此意說言。第六識",
    "T45n1861_001:0263c08": "俱身見等攝說名俱生。所餘煩惱名非俱生。",
    "T45n1861_001:0263c09": "然體稍麁因彼而起。由彼斷故此亦隨無。",
    "T45n1861_001:0263c10": "故名害伴。二羸劣隨眠。謂第六七地微細",
    "T45n1861_001:0263c11": "現行。若修所伏不現行故。非俱生身見斷",
    "T45n1861_001:0263c12": "此亦隨滅。稍難斷故。不違楞伽俱生身見",
    "T45n1861_001:0263c13": "斷故貪即不生。彼約二乘斷煩惱說。不依",
    "T45n1861_001:0263c14": "菩薩所知障無故煩惱不生說。或依二隨眠",
    "T45n1861_001:0263c15": "究竟斷位。彼經．此論亦不相違。三微細隨",
    "T45n1861_001:0263c16": "眠。謂於第八地已上。從此已去一切煩惱",
    "T45n1861_001:0263c17": "不復現行。唯有所知障為依止故。然由初",
    "T45n1861_001:0263c18": "地已斷皮麁重故。方可顯得初二隨眠位。",
    "T45n1861_001:0263c19": "復由第八地在膚麁重斷故。顯微細隨眠",
    "T45n1861_001:0263c20": "位。若在骨麁重斷者。我說永離一切隨眠",
    "T45n1861_001:0263c21": "住在佛地。實性論中或說四障。一闡提不信",
    "T45n1861_001:0263c22": "障。二外道著我障。三聲聞畏苦障。四緣覺",
    "T45n1861_001:0263c23": "捨心障。十信第六心。伏初障信不退故。十",
    "T45n1861_001:0263c24": "住第四住。伏第二障分別我見麁不生故。",
    "T45n1861_001:0263c25": "此二種子入初地斷。第三所知障五地斷。",
    "T45n1861_001:0263c26": "樂於下乘涅槃之障五地斷故。緣覺捨心所",
    "T45n1861_001:0263c27": "知障七地方斷。六地猶觀十二緣故。或初二",
    "T45n1861_001:0263c28": "煩惱種見道斷。後二煩惱種金剛斷。勝鬘經",
    "T45n1861_001:0263c29": "說五住地煩惱。謂見一處住地．欲愛住地．色",
    "T45n1861_001:0264a01": "愛住地．有愛住地．無明住地．見一處住地初",
    "T45n1861_001:0264a02": "地斷。次三金剛斷．無明住地見．修二道如其",
    "T45n1861_001:0264a03": "次第頓漸而斷。若初四習隨同所知障。見．",
    "T45n1861_001:0264a04": "修道中頓漸而斷。或說六煩惱。或說七隨",
    "T45n1861_001:0264a05": "眠．八纏．九結．十煩惱．十散動．十分別等。如",
    "T45n1861_001:0264a06": "斷障章廣說。此說唯識觀斷。不說餘所",
    "T45n1861_001:0264a07": "除。",
    "T45n1861_001:0264a08": "第十歸攝二空者。諸論說二空。一生空。二",
    "T45n1861_001:0264a09": "法空。其唯識觀通二空觀。尋思實智通生．",
    "T45n1861_001:0264a10": "法空。為生所依。但說觀法。意求種智。觀",
    "T45n1861_001:0264a11": "法空故。為於二空生正解故。然且法觀必",
    "T45n1861_001:0264a12": "帶生空。論誠說故。何故翻悟說迷。生執必",
    "T45n1861_001:0264a13": "兼法執。返迷說悟。生空不帶法空。若以",
    "T45n1861_001:0264a14": "解有淺深。悟生未必悟法。亦應迷有深",
    "T45n1861_001:0264a15": "淺。迷用不迷於體。今釋未有解體而迷",
    "T45n1861_001:0264a16": "用。所以生執必帶法執。悟淺不達深。生空",
    "T45n1861_001:0264a17": "未必帶法。二十唯識云。所執法無我。復依",
    "T45n1861_001:0264a18": "餘教入。此唯識教入於法空。此說法空必",
    "T45n1861_001:0264a19": "依唯識。非唯識觀唯是法空。獨作生空亦唯",
    "T45n1861_001:0264a20": "識故。但是法空觀必定是唯識。生空不定。二",
    "T45n1861_001:0264a21": "乘生空非唯識觀。故唯識觀寬通生法觀。法",
    "T45n1861_001:0264a22": "觀義局唯是唯識。生觀義寬通唯識非唯識",
    "T45n1861_001:0264a23": "觀。唯識觀局有生空非。由此唯識觀望生",
    "T45n1861_001:0264a24": "空觀。順前句分別。無唯識觀非生空。但法",
    "T45n1861_001:0264a25": "空觀必帶生故。有生空觀非唯識。謂二乘",
    "T45n1861_001:0264a26": "生空觀。法空對唯識。亦復如是。有唯識非",
    "T45n1861_001:0264a27": "法空。謂唯生空唯識觀。無是法觀非唯識。",
    "T45n1861_001:0264a28": "此二作句其義可知。總相而言。唯識通二",
    "T45n1861_001:0264a29": "空觀。論但說法觀為唯識觀者。據決定",
    "T45n1861_001:0264b01": "故。復說諸空互相攝者。如空章說。",
    "T45n1861_001:0264b02": "諸乘義林第四",
    "T45n1861_001:0264b03": "乘義略以五門分別。一明增減。二辨體性。",
    "T45n1861_001:0264b04": "三釋名字。四彰廢立。五問答料簡。",
    "T45n1861_001:0264b05": "第一明增減者。或說一乘。法花經云。十方",
    "T45n1861_001:0264b06": "佛土中。唯有一乘法。勝鬘經云。摩訶衍者",
    "T45n1861_001:0264b07": "出生一切聲聞．緣覺世間．出世間善法。乃至",
    "T45n1861_001:0264b08": "又云。聲聞．緣覺乘皆入大乘。大乘者即是佛",
    "T45n1861_001:0264b09": "乘。是故三乘即是一乘。又言。若如來隨彼所",
    "T45n1861_001:0264b10": "欲而方便說即是大乘無有二乘。二乘者",
    "T45n1861_001:0264b11": "入於一乘。一乘者即第一義乘等。辨中邊論",
    "T45n1861_001:0264b12": "第三卷無上乘品廣說一乘差別有三。一正",
    "T45n1861_001:0264b13": "行無上。二所緣無上。三修證無上。如彼廣",
    "T45n1861_001:0264b14": "說。顯揚第二十。以六因故佛說一乘。不過",
    "T45n1861_001:0264b15": "攝論所說十因。攝論第十以十因義佛說一",
    "T45n1861_001:0264b16": "乘。如下當解。或說二乘。世親攝論初云。上",
    "T45n1861_001:0264b17": "乘下乘有差別故。涅槃又云。為聲聞乘而",
    "T45n1861_001:0264b18": "說半字。為菩薩乘而說滿字。又云。一者大",
    "T45n1861_001:0264b19": "乘。二聲聞乘。唯識攝論。成立大乘真佛語",
    "T45n1861_001:0264b20": "中皆有此文。亦名大乘小乘。或說三乘。涅",
    "T45n1861_001:0264b21": "槃經云。譬如病人有其三種。一若遇良醫。",
    "T45n1861_001:0264b22": "及與不遇。決定可差。二者若遇即差。不遇",
    "T45n1861_001:0264b23": "不差。三者遇與不遇。決定不差。即以大",
    "T45n1861_001:0264b24": "乘。為初。二乘為次。無性為第三。又有三",
    "T45n1861_001:0264b25": "乘。一菩薩乘。二獨覺乘。三聲聞乘。故契經",
    "T45n1861_001:0264b26": "言。為求菩薩者。說應六波羅蜜法。乃至為",
    "T45n1861_001:0264b27": "求聲聞者。說應四諦法。此三乘文處處非",
    "T45n1861_001:0264b28": "一。或說四乘。勝鬘經言。攝受正法善男子．",
    "T45n1861_001:0264b29": "善女人。荷四重任。謂離善知識無聞非法",
    "T45n1861_001:0264c01": "眾生。以人天善根而成熟之。求聲聞者授",
    "T45n1861_001:0264c02": "聲聞乘。求緣覺者授緣覺乘。求大乘者授",
    "T45n1861_001:0264c03": "以大乘。大般若經第十六會。善勇猛請言。",
    "T45n1861_001:0264c04": "唯願世尊哀愍我等。為具宣說如來鏡智。",
    "T45n1861_001:0264c05": "若有情類於聲聞乘性決定者。聞此法已",
    "T45n1861_001:0264c06": "速能證得自無漏地。於獨覺乘性決定者。",
    "T45n1861_001:0264c07": "聞此法已速依自乘而得出離。於無上乘",
    "T45n1861_001:0264c08": "性決定者。聞此法已速證無上正等菩提。",
    "T45n1861_001:0264c09": "若有情類雖未證入正性離生。而於三乘",
    "T45n1861_001:0264c10": "性不定者。聞此法已皆發無上正等覺心。",
    "T45n1861_001:0264c11": "唯願世尊為答所問。或說五乘前三如前。",
    "T45n1861_001:0264c12": "第四人乘。第五天乘。善戒經等云。無種姓人",
    "T45n1861_001:0264c13": "無種姓故。唯以人天善根而成就之。又稱",
    "T45n1861_001:0264c14": "讚大乘功德經．十卷楞伽第八卷說五乘。三",
    "T45n1861_001:0264c15": "乘如前。第四即是種種姓乘。第五方是人天",
    "T45n1861_001:0264c16": "之乘。",
    "T45n1861_001:0264c17": "第二辨體性者。總而言之。教．理．行．果總名",
    "T45n1861_001:0264c18": "為乘。教一乘者。謂詮順大乘三藏教法。故",
    "T45n1861_001:0264c19": "攝論言。阿毘達磨大乘經等。此正本教大乘。",
    "T45n1861_001:0264c20": "又法花云。我此九部法入大乘為本。又勝",
    "T45n1861_001:0264c21": "鬘經言。正法住．正法滅．波羅提木叉．毘尼．",
    "T45n1861_001:0264c22": "出家．受具足。為大乘故說此六處。此方便",
    "T45n1861_001:0264c23": "教大乘。故知詮順大乘所有言教。若方便。",
    "T45n1861_001:0264c24": "若根本。皆教大乘。",
    "T45n1861_001:0264c25": "理大乘者。謂真如理六度等行乘此真如理。",
    "T45n1861_001:0264c26": "能有所往名為大乘。故無性言。或乘大性",
    "T45n1861_001:0264c27": "故名大乘。此唯舉根本。勝鬘經言。聖諦者。",
    "T45n1861_001:0264c28": "非聲聞獨覺諦。亦非聲聞獨覺功德。法花",
    "T45n1861_001:0264c29": "論云。念觀者。聲聞觀人無我。菩薩觀真如",
    "T45n1861_001:0265a01": "二無我等。涅槃亦言。聲聞有苦有諦。而無",
    "T45n1861_001:0265a02": "有實。菩薩具有。故大乘方便四諦理等皆理",
    "T45n1861_001:0265a03": "大乘。行大乘者。謂六度等。故無性云。亦乘亦",
    "T45n1861_001:0265a04": "大故名大乘。又勝鬘云。正法住等。既是行法",
    "T45n1861_001:0265a05": "名曰大乘。法花論言。方便者聲聞觀蘊．界．",
    "T45n1861_001:0265a06": "處厭苦離苦。菩薩修六度．四攝．二利。即順",
    "T45n1861_001:0265a07": "大乘。若根本行。若方便行。皆名行大乘。果",
    "T45n1861_001:0265a08": "大乘者。謂佛菩提．涅槃果法。法花經言。說",
    "T45n1861_001:0265a09": "佛智慧故。諸佛出於世。唯此一事實。餘二",
    "T45n1861_001:0265a10": "則非真。又云。是法住．法位。世間相常住。於",
    "T45n1861_001:0265a11": "道場知已。導師方便說。又勝鬘云。二乘者即",
    "T45n1861_001:0265a12": "是一乘。法花又言。息處故說二。又壽量品",
    "T45n1861_001:0265a13": "說成道已久報佛也。安樂行品說不如三",
    "T45n1861_001:0265a14": "界見於三界是法身。即菩提．涅槃皆是果",
    "T45n1861_001:0265a15": "大乘。勝鬘又云。二乘涅槃名向涅槃界。四",
    "T45n1861_001:0265a16": "智究竟得蘇息處。是佛有餘不了義說。故根",
    "T45n1861_001:0265a17": "本果若隨順果。皆名大乘。有為法中通現及",
    "T45n1861_001:0265a18": "種并諸隨順有漏善法。即善法欲已去聞思",
    "T45n1861_001:0265a19": "等行。并無為法皆為乘體。二乘體者。大乘如",
    "T45n1861_001:0265a20": "前。聲聞乘體。即合二乘所有三歸已去。隨",
    "T45n1861_001:0265a21": "順出世有漏五蘊。及隨所應教理行果。以",
    "T45n1861_001:0265a22": "為體性。故瑜伽論六十四說。聲聞乘證得",
    "T45n1861_001:0265a23": "者。謂先受歸依等以為因故有五證得。一",
    "T45n1861_001:0265a24": "地證得。謂見．及修．究竟三地。二智證得。謂",
    "T45n1861_001:0265a25": "九智即法類四諦。此後所得世俗智．盡智．無",
    "T45n1861_001:0265a26": "生智。三淨證得。謂四證淨。四果證得。謂四沙",
    "T45n1861_001:0265a27": "門果。五功德證得。謂無量．勝處。乃至神通",
    "T45n1861_001:0265a28": "等。故知教．理．行．果竝是乘體。此論證得。略",
    "T45n1861_001:0265a29": "見道前。據實歸依已後竝是乘體。此唯根本",
    "T45n1861_001:0265b01": "無方便乘。最下乘故。設有不定性。稱退故",
    "T45n1861_001:0265b02": "非因。瑜伽復說獨覺證得。謂略有三。一先",
    "T45n1861_001:0265b03": "得順決擇分善證得。二先已得證得證得。",
    "T45n1861_001:0265b04": "三先未得證得證得。前二證得名為獨勝。",
    "T45n1861_001:0265b05": "最後證得名麟角喻。故此根本及方便法。教．",
    "T45n1861_001:0265b06": "理．行．果竝為乘體。以合獨覺．聲聞總為",
    "T45n1861_001:0265b07": "聲聞乘故出二體。法花經中果為三乘。一",
    "T45n1861_001:0265b08": "乘因稱門。唯有一門復狹小故。二乘因稱",
    "T45n1861_001:0265b09": "衣裓机案。從舍出之隨宜而出。非依門故。",
    "T45n1861_001:0265b10": "三乘體性。若別說者。四諦教．理．行．果竝聲",
    "T45n1861_001:0265b11": "聞乘。十二緣起教．理．行．果竝獨覺乘。大乘",
    "T45n1861_001:0265b12": "如前。故成差別。然有說為菩薩乘。能自運",
    "T45n1861_001:0265b13": "及運他故。法華但說為佛乘。三乘相望。佛",
    "T45n1861_001:0265b14": "自乘此。唯廣運他故。若名大乘即包因果。",
    "T45n1861_001:0265b15": "若四乘者。勝鬘四乘。以人天善根福分有漏",
    "T45n1861_001:0265b16": "聞思修現種．三歸．五戒．八戒．十善等。教．理．",
    "T45n1861_001:0265b17": "行．果。以為體性。由果是彼因眷屬故。若運",
    "T45n1861_001:0265b18": "載義其果即非。餘三如前說。若般若四乘種。",
    "T45n1861_001:0265b19": "具多少有異。教等無差。唯根本為三乘。",
    "T45n1861_001:0265b20": "并方便為第四。楞伽等五乘。合人天為",
    "T45n1861_001:0265b21": "一。開不定三乘外為一。通別異故。種有異",
    "T45n1861_001:0265b22": "故。乘體無別。合人天者。同有漏法根種齊",
    "T45n1861_001:0265b23": "故。又一種五乘。以通從別。合不定性以",
    "T45n1861_001:0265b24": "趣異故。開人天為二。乘體無差。",
    "T45n1861_001:0265b25": "第三釋名字中。一乘者帶數釋。大乘者如",
    "T45n1861_001:0265b26": "下釋。無上乘者乘即無上。持業釋。二乘中下",
    "T45n1861_001:0265b27": "乘．上乘。依主．持業二釋皆得。以機以法竝",
    "T45n1861_001:0265b28": "上下故。又名大乘．及聲聞乘。聲聞之乘依主",
    "T45n1861_001:0265b29": "釋也。又法華經云。終不以小乘法濟度",
    "T45n1861_001:0265c01": "於眾生。此翻譯家說為小乘。梵本名聲",
    "T45n1861_001:0265c02": "聞。或亦依彼可得說小。即攝餘二相",
    "T45n1861_001:0265c03": "形為名。亦通二釋。如大乘名兼佛菩薩。",
    "T45n1861_001:0265c04": "亦大亦乘竝持業釋。或乘大性亦有財釋。",
    "T45n1861_001:0265c05": "或依主釋。如次當知。三乘名中。有說為佛",
    "T45n1861_001:0265c06": "乘。有說為菩薩乘。自運運他能往所到名",
    "T45n1861_001:0265c07": "菩薩乘。運他非自。已到所到體用弘廣。",
    "T45n1861_001:0265c08": "故名佛乘。欲令二乘趣極果故以此為",
    "T45n1861_001:0265c09": "名。二皆依主。若名大乘即兼因果。法花經",
    "T45n1861_001:0265c10": "中多約佛果以名大乘。化二極果趣佛位",
    "T45n1861_001:0265c11": "故。勝鬘經等皆名大乘。初二皆依主。聲聞．",
    "T45n1861_001:0265c12": "獨覺之乘故。大乘通持業及依士。亦乘亦大。",
    "T45n1861_001:0265c13": "乘於大性是大之乘。無性說故。或不得有",
    "T45n1861_001:0265c14": "財。以大非運故。或以大為所乘。亦有財釋。",
    "T45n1861_001:0265c15": "然前解勝。大非能運故。勝鬘經中說四乘",
    "T45n1861_001:0265c16": "者。初名人天乘。人天之乘。亦依士釋。大般",
    "T45n1861_001:0265c17": "若中。第四種種姓乘者。種種姓之乘。亦依士",
    "T45n1861_001:0265c18": "釋。二經餘三乘名同前也。大乘若名無上",
    "T45n1861_001:0265c19": "乘者。乘即無上。持業釋也。",
    "T45n1861_001:0265c20": "第四彰廢立者。何故立一。有決定性為二",
    "T45n1861_001:0265c21": "乘故。有無種姓為五乘故。此有十義。如",
    "T45n1861_001:0265c22": "攝大乘第十卷云。為引攝一類。及任持所",
    "T45n1861_001:0265c23": "餘。由不定種姓。諸佛說一乘。法．無我解脫",
    "T45n1861_001:0265c24": "等故。姓不同。得二意樂。化。究竟說一乘。此",
    "T45n1861_001:0265c25": "中十因。一為引攝一類不定種姓。令依大",
    "T45n1861_001:0265c26": "乘般涅槃故。二為任持所餘不定種姓菩",
    "T45n1861_001:0265c27": "薩。恐於大乘精進。且壞退依聲聞般涅槃",
    "T45n1861_001:0265c28": "故。法花經云。新發意菩薩聞是法已疑網",
    "T45n1861_001:0265c29": "皆除。此中唯說第六住前。位可退故。三法",
    "T45n1861_001:0266a01": "等故。乘雖有異。所趣真如無差別故。法花",
    "T45n1861_001:0266a02": "論解亦與此同。四無我等故。若有實補特伽",
    "T45n1861_001:0266a03": "羅。可有乘別。我既無異。故說一乘。五解脫",
    "T45n1861_001:0266a04": "等故。三乘竝於煩惱障中而得解脫。解脫",
    "T45n1861_001:0266a05": "無差別故。六姓不同故。聲聞之中不定種",
    "T45n1861_001:0266a06": "姓有差別故。此聲聞身具有聲聞及佛種",
    "T45n1861_001:0266a07": "姓。由有此姓故說一乘。第七．第八得二意",
    "T45n1861_001:0266a08": "樂故。一者諸佛於諸有情。得同自體意樂。",
    "T45n1861_001:0266a09": "言我即彼。彼即是我。此既成佛彼亦成佛。",
    "T45n1861_001:0266a10": "二者世尊法華會上。與諸聲聞。授佛記別。",
    "T45n1861_001:0266a11": "為令攝得如是意樂。我等與佛平等無二。",
    "T45n1861_001:0266a12": "又此會上有諸菩薩。與彼名同得授記別。",
    "T45n1861_001:0266a13": "故佛一言含二種益。謂諸聲聞得同佛自",
    "T45n1861_001:0266a14": "體意樂。及諸菩薩得授記別。九化故。如世",
    "T45n1861_001:0266a15": "尊言。汝等苾芻。我憶往昔無量百返依聲",
    "T45n1861_001:0266a16": "聞乘而般涅槃。云何已成佛。復依聲聞而",
    "T45n1861_001:0266a17": "般涅槃。即為調伏所化聲聞。佛菩薩等自",
    "T45n1861_001:0266a18": "化其身。為彼同類現般涅槃。經百千劫",
    "T45n1861_001:0266a19": "耽寂滅酒。方從彼起現授佛記。令諸不定",
    "T45n1861_001:0266a20": "種姓聲聞盡作是心。往昔耆尊入涅槃者。",
    "T45n1861_001:0266a21": "今皆復起現授佛記。況於我等。不希作佛",
    "T45n1861_001:0266a22": "而入涅槃。亦為降伏彼。我亦得汝之涅槃",
    "T45n1861_001:0266a23": "故。十究竟故。由過此外無別勝乘。依理究",
    "T45n1861_001:0266a24": "竟最為勝故。法花論中。四種聲聞但為不",
    "T45n1861_001:0266a25": "定及應化者而授記別。不定種姓。即是十中",
    "T45n1861_001:0266a26": "第一第二及第八小分。應化即第九。餘之六",
    "T45n1861_001:0266a27": "種．小分。別義說於一乘。非皆不定及應化",
    "T45n1861_001:0266a28": "者。亦非無性作佛名一。顯揚二十六義解",
    "T45n1861_001:0266a29": "釋在十義中不須別說。然法花經開方便",
    "T45n1861_001:0266b01": "門顯真實相。以二乘為方便。一乘為真",
    "T45n1861_001:0266b02": "實。依勝鬘經。若如來隨彼意欲。而方便說",
    "T45n1861_001:0266b03": "唯有一乘無有二乘。此意即顯攝二乘",
    "T45n1861_001:0266b04": "入大。說一乘者。隨他意語。彼宜聞故亦",
    "T45n1861_001:0266b05": "是方便說有一乘。非為真實。決定種姓不",
    "T45n1861_001:0266b06": "授記別。非唯一故。無姓有情不成佛故。",
    "T45n1861_001:0266b07": "法花一會對不定機。以二為方便。一乘為",
    "T45n1861_001:0266b08": "真實。勝鬘經中。以道理周備機有不定。四",
    "T45n1861_001:0266b09": "乘為實。故說一乘是方便說隨他意語。亦",
    "T45n1861_001:0266b10": "不相違。又法花一乘唯依攝入。體用狹故為",
    "T45n1861_001:0266b11": "方便說。勝鬘一乘。出生．攝入。二皆周備。故",
    "T45n1861_001:0266b12": "是真實。又法花一乘唯談有性為依。故是方",
    "T45n1861_001:0266b13": "便。勝鬘一乘亦談無姓為依。故是真實。又",
    "T45n1861_001:0266b14": "法花唯談不定性故是方便。勝鬘亦談決定",
    "T45n1861_001:0266b15": "種姓故是真實。一會之中可宜聞故。法花",
    "T45n1861_001:0266b16": "分明以智慧為一乘。隱說真如。雖說化城",
    "T45n1861_001:0266b17": "亦非真滅。說大涅槃俱為寶所。而未分明",
    "T45n1861_001:0266b18": "說真涅槃。由二乘者所得涅槃俱名為化。",
    "T45n1861_001:0266b19": "菩提全不得故。顯以智慧為一乘。令彼欣",
    "T45n1861_001:0266b20": "求。勝鬘乃以真理為一乘。不說智慧故。",
    "T45n1861_001:0266b21": "攝入出生二種俱盡。雖佛果涅槃菩提俱是",
    "T45n1861_001:0266b22": "一乘。勝鬘了義師子吼說。法花隱密說於一",
    "T45n1861_001:0266b23": "乘。總談聲聞雖有四種。法華初時有三",
    "T45n1861_001:0266b24": "聲聞唯除趣寂。其增上慢後起已去方為二",
    "T45n1861_001:0266b25": "記。由如是理雖說一乘不違餘教。說二",
    "T45n1861_001:0266b26": "乘中不說獨覺。但說上下。如十力中。根上",
    "T45n1861_001:0266b27": "下力。不過二故。以機以教皆二類故。又聲",
    "T45n1861_001:0266b28": "聞．獨覺皆有決定及不定者。此初發心皆依",
    "T45n1861_001:0266b29": "聲故究竟成果。亦有小分依於聲故。不定",
    "T45n1861_001:0266c01": "姓者以佛道聲令一切聞。竝可名聲聞故。",
    "T45n1861_001:0266c02": "又彼獨覺無多別教類名下乘及聲聞乘故",
    "T45n1861_001:0266c03": "不別說。又名大小二乘者。合彼二乘種類",
    "T45n1861_001:0266c04": "同故。何因三中定不定姓合為三也。不定姓",
    "T45n1861_001:0266c05": "中具二具三。種姓差別究竟得果不過三故。",
    "T45n1861_001:0266c06": "人天淺近非究竟運故亦不說勝鬘四中不",
    "T45n1861_001:0266c07": "說不定。究竟亦唯三乘攝盡故略不說。合",
    "T45n1861_001:0266c08": "人天者。俱無性類同淺近故。般若經中不說",
    "T45n1861_001:0266c09": "無姓。非究竟運故。開不定者。聞經勝德",
    "T45n1861_001:0266c10": "修方便異。顯示究竟得涅槃故。何故楞伽",
    "T45n1861_001:0266c11": "稱讚別說五乘。定不定姓有四別故。人天",
    "T45n1861_001:0266c12": "同一淺近類故。餘處復說人天為五者。受",
    "T45n1861_001:0266c13": "果有差趣類別故。合不定姓不越三故。",
    "T45n1861_001:0266c14": "不開有姓為四。無姓為二以為六者。諸",
    "T45n1861_001:0266c15": "教但說五種姓別。類唯五故。設立六者理",
    "T45n1861_001:0266c16": "亦無違。然無文證。不說七等。類更無",
    "T45n1861_001:0266c17": "故。",
    "T45n1861_001:0266c18": "第五問答分別者。此中一乘理。應唯一無餘",
    "T45n1861_001:0266c19": "二三。法花經言。聲聞若菩薩。聞我所說法。",
    "T45n1861_001:0266c20": "乃至於一偈。皆成佛無疑。涅槃亦言。凡有",
    "T45n1861_001:0266c21": "心者。悉皆當得無上菩提。何故乃言為引",
    "T45n1861_001:0266c22": "不定。乃至五乘一切有情皆有佛性。究竟皆",
    "T45n1861_001:0266c23": "至大乘極果。何故究竟有人天乘不歸於",
    "T45n1861_001:0266c24": "佛。答攝大乘論以十因故佛說一乘。顯揚",
    "T45n1861_001:0266c25": "二十以六因故佛說一乘。如前已辨。今釋",
    "T45n1861_001:0266c26": "意者。據實而言五乘各異。如前所引教理",
    "T45n1861_001:0266c27": "成立。為引一類故說一乘。非乘唯一無二",
    "T45n1861_001:0266c28": "三等。法花論言。聲聞有四。一趣寂。二退菩",
    "T45n1861_001:0266c29": "提心。亦名迴向菩提心。三應化。四增上慢。",
    "T45n1861_001:0267a01": "經但為化退菩提心及應化故。世尊授記非",
    "T45n1861_001:0267a02": "餘二種。應化聲聞者。即經所說耽三昧酒。經",
    "T45n1861_001:0267a03": "劫不覺。後從彼起方發大心。佛菩薩等作",
    "T45n1861_001:0267a04": "此化形。作聲聞類。先聖入滅經劫久時。今",
    "T45n1861_001:0267a05": "尚發心。況於我等。故為應化。而說一乘受",
    "T45n1861_001:0267a06": "記作佛。攝論十因第九化故。即是此也。舍利",
    "T45n1861_001:0267a07": "弗等先發大心。因施眼故退求小果。今為",
    "T45n1861_001:0267a08": "彼說一乘受記。故說亦為退菩提心說一",
    "T45n1861_001:0267a09": "乘等。不爾便違楞伽莊嚴五種種姓。又涅",
    "T45n1861_001:0267a10": "槃言。我於一時。說一乘一道一行一緣。說",
    "T45n1861_001:0267a11": "須陀洹．乃至阿羅漢等皆得佛道。我諸弟子",
    "T45n1861_001:0267a12": "不解我意。於大眾中唱如是言。如來說",
    "T45n1861_001:0267a13": "須陀洹．乃至阿羅漢皆得佛道。若皆作佛即",
    "T45n1861_001:0267a14": "解佛意。何故稱為不解佛意。故知但應如",
    "T45n1861_001:0267a15": "此中說。問經自說言十方佛土中。唯有一乘",
    "T45n1861_001:0267a16": "法。無二亦無三。除佛方便說。即是破二破",
    "T45n1861_001:0267a17": "三而明一乘。何故乃言三五乘別。答依梵",
    "T45n1861_001:0267a18": "本說經頌應言無第二第三。數三乘中獨",
    "T45n1861_001:0267a19": "覺為第二。聲聞為第三。為引不定任持所",
    "T45n1861_001:0267a20": "餘故。方便言無第二第三。非真破也。法花",
    "T45n1861_001:0267a21": "自言。唯此一事實。餘二即非真。終不以小",
    "T45n1861_001:0267a22": "乘。濟度於眾生。若破三者。何故乃言餘二",
    "T45n1861_001:0267a23": "非真不以小濟。亦應言不以大乘濟度。",
    "T45n1861_001:0267a24": "經既但言餘二非真不以小濟。明知大乘",
    "T45n1861_001:0267a25": "非所破也。彼經又言。尚無二乘何況有",
    "T45n1861_001:0267a26": "三。二謂第二。三謂第三。非謂二乘三乘名",
    "T45n1861_001:0267a27": "為二三。勝鬘經云。聲聞．辟支佛乘者。即是",
    "T45n1861_001:0267a28": "大乘。又言大乘即是一乘。故但會二不定姓",
    "T45n1861_001:0267a29": "乘。亦非會彼定性二乘。何況大乘。又無三",
    "T45n1861_001:0267b01": "乘顯即一故。非破大乘唯有一乘。斯理",
    "T45n1861_001:0267b02": "何爽。若會破三者。三中之大。即火宅內所",
    "T45n1861_001:0267b03": "許牛車。出門等給皆亦牛乘。若破前牛後",
    "T45n1861_001:0267b04": "別與牛。二牛何別。又三中之大即是頓悟。會",
    "T45n1861_001:0267b05": "令入一。豈令頓悟成漸悟耶。又大乘一乘",
    "T45n1861_001:0267b06": "解行何別。而言捨三而趣於一。新發意菩",
    "T45n1861_001:0267b07": "薩疑網除者。即十義中任持所餘。未說一",
    "T45n1861_001:0267b08": "乘。恐於精進且壞起疑將退。今聞一乘",
    "T45n1861_001:0267b09": "除其疑意。此乃捨下位而趣上階。非捨大",
    "T45n1861_001:0267b10": "乘而入於一。不爾十地捨下趣上。皆應亦",
    "T45n1861_001:0267b11": "名破三歸一。又亦應言餘三非真。何獨言",
    "T45n1861_001:0267b12": "二。勝鬘又言。若如來隨彼意欲。而方便說",
    "T45n1861_001:0267b13": "即是大乘無有二乘。故會二乘入於一者。",
    "T45n1861_001:0267b14": "是方便說。非真實理。經雖說言開方便門",
    "T45n1861_001:0267b15": "顯真實相。故說有不定姓二乘者。是方便",
    "T45n1861_001:0267b16": "門。遠令入真故。今說一乘令趣極果名",
    "T45n1861_001:0267b17": "為真實。非謂都無二唯有一名真。故法花",
    "T45n1861_001:0267b18": "言密遣二人眇目矬陋。不言三人。又言。息",
    "T45n1861_001:0267b19": "處故說二不言三故。若言迂會入於大位",
    "T45n1861_001:0267b20": "名為大乘。若直往者所入大位名為一乘經",
    "T45n1861_001:0267b21": "論一乘實為不定。今此所釋未為典據。未",
    "T45n1861_001:0267b22": "見誠文。法花一乘豈由直往。今二行位有何",
    "T45n1861_001:0267b23": "差別。故知方便隱無二乘而說一乘。化一",
    "T45n1861_001:0267b24": "會中所宜聞故。有說執佛三劫滿已猶是凡",
    "T45n1861_001:0267b25": "夫。三十四念成菩提位。今破此執故說一",
    "T45n1861_001:0267b26": "乘亦是破三者。不然。此乃佛滅已後小乘",
    "T45n1861_001:0267b27": "曲見。豈是佛在有作此佛執以為真。而",
    "T45n1861_001:0267b28": "今說破故但破二。問何故立一乘．五乘。不",
    "T45n1861_001:0267b29": "說一藏五藏。說有六藏不說六乘。阿闍",
    "T45n1861_001:0267c01": "世王經等所說二藏三藏。與二乘三乘同。",
    "T45n1861_001:0267c02": "答乘是運載義。約機行以明乘。藏是含容",
    "T45n1861_001:0267c03": "義。教對理而為藏。一五之與六種所以不",
    "T45n1861_001:0267c04": "同。經中所說二．三藏二．三乘。以機行而彰",
    "T45n1861_001:0267c05": "運。對機理而辨教。所以可同。未可即令",
    "T45n1861_001:0267c06": "皆同皆異。隨宜且分乘．藏。有此異同相對。",
    "T45n1861_001:0267c07": "總有可同相於理未爽。然未見文。又準",
    "T45n1861_001:0267c08": "菩薩藏第一卷說。十度．十弊相治數齊。四輪．",
    "T45n1861_001:0267c09": "八難相治數別。不應齊責。問乘是運度義。",
    "T45n1861_001:0267c10": "菩薩可有乘。如來既已度。應不立佛乘。",
    "T45n1861_001:0267c11": "答自他皆可乘。菩薩具二度。度他非自度。",
    "T45n1861_001:0267c12": "何妨立佛乘。問何故有處說佛乘。亦名菩",
    "T45n1861_001:0267c13": "薩乘。但名聲聞乘。不名獨覺乘。答以果相",
    "T45n1861_001:0267c14": "對但說佛乘。二運可修說菩薩乘。行等廣",
    "T45n1861_001:0267c15": "故名為大乘。遮餘二故亦名一乘。獨覺無",
    "T45n1861_001:0267c16": "別教門。初業亦由聲起。故名聲聞乘不名",
    "T45n1861_001:0267c17": "獨覺乘。二乘通論總名小乘。由機行等同狹",
    "T45n1861_001:0267c18": "劣故。不相違也。問既以果對名為佛乘。亦",
    "T45n1861_001:0267c19": "應果對名為佛藏。何故但名菩薩藏不名",
    "T45n1861_001:0267c20": "佛藏。聲聞．獨覺俱得藏名。如藏章中自當",
    "T45n1861_001:0267c21": "廣釋。問教．理．行．果俱為一乘體為同為",
    "T45n1861_001:0267c22": "異。答一雨普潤教同機異。三獸渡河理同證",
    "T45n1861_001:0267c23": "異。六處大因行同修異三車誘引果同設異。",
    "T45n1861_001:0267c24": "或異或同。未勞定準勝鬘會因會果。法花",
    "T45n1861_001:0267c25": "乃會教．行．果三。一雨教也。九部行也。三車",
    "T45n1861_001:0267c26": "果也。顯唯教．行．果。密實有四。如涅槃經說",
    "T45n1861_001:0267c27": "為同異。",
    "T45n1861_001:0267c28": "大乘法苑義林章卷第一"
}