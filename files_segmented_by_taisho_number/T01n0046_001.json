{
    "T01n0046_001:0835c12": "佛說阿那律八念經",
    "T01n0046_001:0835c14": "後漢西域三藏支曜譯",
    "T01n0046_001:0835c15": "聞如是：一時，佛在誓牧山求師樹下。賢者",
    "T01n0046_001:0835c16": "阿那律，在彼禪空澤中坐思惟言：「道法少欲，",
    "T01n0046_001:0835c17": "多欲非道；道法知足，無厭非道；道法隱處，樂",
    "T01n0046_001:0835c18": "眾非道；道法精進，懈怠非道；道法制心，放蕩",
    "T01n0046_001:0835c19": "非道；道法定意，多念非道；道法智慧，愚闇非",
    "T01n0046_001:0835c20": "道。」佛以聖心逆知其意，譬如力士屈申",
    "T01n0046_001:0835c21": "臂頃飛到其前，讚言：「善哉善哉！阿那律！汝",
    "T01n0046_001:0835c22": "所念者為大士念。聽吾語汝大士八念，善思",
    "T01n0046_001:0835c23": "行之。當學四禪撿意觀法而無中止，必獲大",
    "T01n0046_001:0835c24": "利，不失所願。何謂四禪？惟棄欲惡不善之法，",
    "T01n0046_001:0835c25": "意以歡喜，為一禪行。以捨惡念專心守一，不",
    "T01n0046_001:0835c26": "用歡喜，為二禪行。歡喜以止，惟如法觀覺",
    "T01n0046_001:0835c27": "見苦樂，為三禪行。又棄苦樂，憂喜悉斷而住",
    "T01n0046_001:0835c28": "清淨，為四禪行。已學如是，而後惟行八大",
    "T01n0046_001:0835c29": "人念。四禪為撿意法，快見於行，得利願疾，",
    "T01n0046_001:0836a01": "不復中止。又少欲者，其義譬如王有邊臣，主",
    "T01n0046_001:0836a02": "諸椷簏滿中綵衣，而汝自樂著麁弊者，少",
    "T01n0046_001:0836a03": "欲知足，隱處精進，制心定意，智慧捨家，不",
    "T01n0046_001:0836a04": "以戲慢，無有差跌，必安隱人，至泥洹門。是",
    "T01n0046_001:0836a05": "八大人念，惟四禪撿意觀法，其義譬如王有",
    "T01n0046_001:0836a06": "邊臣，監主厨宰和調五味，而汝自樂乞食，",
    "T01n0046_001:0836a07": "趣得救身不以快心。其義譬如王有遊觀樓",
    "T01n0046_001:0836a08": "閣，而汝自樂山澤樹間燕處精進，無欲於",
    "T01n0046_001:0836a09": "世。其義譬如王有邊臣，主諸良藥及酪酥",
    "T01n0046_001:0836a10": "醍醐石蜜，而汝自樂有疾以服，小便趣得",
    "T01n0046_001:0836a11": "除惱。以行八念，思惟四禪，精進不虧，心無",
    "T01n0046_001:0836a12": "差跌，必自安隱至泥洹門。」",
    "T01n0046_001:0836a13": "佛說是已，即還誓牧告諸弟子：「道當少欲，",
    "T01n0046_001:0836a14": "無得多欲；道當知足，無畜遺餘；道當隱處，",
    "T01n0046_001:0836a15": "無樂眾會；道當精進，無得懈怠；道當制心，無",
    "T01n0046_001:0836a16": "得放逸；道當定意，無得亂念；道當智慧，無得",
    "T01n0046_001:0836a17": "愚闇。「比丘當少欲者快，謂身自少欲，不使",
    "T01n0046_001:0836a18": "眾人知我少欲，義當從是。「比丘知足，謂應",
    "T01n0046_001:0836a19": "器法衣牀臥病藥，得食足止，不畜遺餘，",
    "T01n0046_001:0836a20": "義當從是。「比丘隱處，謂避人間，不入眾會，",
    "T01n0046_001:0836a21": "遠居山澤巖石樹間。如有四輩，若王大臣來",
    "T01n0046_001:0836a22": "從問道，為說清淨欲令疾去。譬如貧人負豪",
    "T01n0046_001:0836a23": "姓債，為主所牽抴，欲離不樂潛隱遠遁，義",
    "T01n0046_001:0836a24": "當從是。「比丘精進，謂斷非法，勤行經道未",
    "T01n0046_001:0836a25": "常懈惓，上中後夜經行坐臥，常覺寤意念",
    "T01n0046_001:0836a26": "淨以除五蓋，義當從是。「比丘制心，棄欲惡",
    "T01n0046_001:0836a27": "法，坐意惟觀，以斷苦樂，得四禪行，義當從",
    "T01n0046_001:0836a28": "是。「比丘定意，謂常一心，觀身觀意觀法，不",
    "T01n0046_001:0836a29": "為猗行，攝念就道捨癡惱想，義當從是。「比",
    "T01n0046_001:0836b01": "丘智慧，謂知四諦：苦、習、盡、道。何謂苦諦？生",
    "T01n0046_001:0836b02": "苦、老苦、病苦、死苦、憂悲惱苦、恩愛別苦、怨",
    "T01n0046_001:0836b03": "憎會苦、所欲不得苦、合五盛陰苦。生苦者，",
    "T01n0046_001:0836b04": "謂人隨行所墮，受胞成生，已出形現，根入受",
    "T01n0046_001:0836b05": "長。老者，謂人根熟形變，髮白齒落、筋緩皮",
    "T01n0046_001:0836b06": "皺、僂步拄杖。病者，謂人罪行所致，癰疽瘡",
    "T01n0046_001:0836b07": "膿癎癲長病，亦百餘種。死者，謂人命逝形",
    "T01n0046_001:0836b08": "壞，溫消氣絕魂神離逝。是皆為苦。何謂",
    "T01n0046_001:0836b09": "習諦？謂婬心樂喜而生恩愛，志在貪欲，令",
    "T01n0046_001:0836b10": "復有漏，眾行滋盛以著自縛。所謂愛者，眼",
    "T01n0046_001:0836b11": "愛色、耳愛聲、鼻愛香、舌愛味、身愛細滑、心愛",
    "T01n0046_001:0836b12": "所欲；但觀其常樂在望，安以為利，呼言是",
    "T01n0046_001:0836b13": "我有，以著自縛，從是故色痛想行識五陰愛",
    "T01n0046_001:0836b14": "盛，見常貪樂，謂是我有，以著自縛。所謂色",
    "T01n0046_001:0836b15": "者，精神所受地氣、水氣、火氣、風氣，變化為",
    "T01n0046_001:0836b16": "形；以所愛著，令眼識色、耳識聲、鼻識香、舌識",
    "T01n0046_001:0836b17": "味、身識細滑、意識法著，信為習諦。何謂",
    "T01n0046_001:0836b18": "盡諦？不受不入，愛盡無餘，縛著已解，如慧",
    "T01n0046_001:0836b19": "見者，不復有一切故。世間人無所見，五陰",
    "T01n0046_001:0836b20": "所著；計數已盡，愛縛都解，已從慧見非常、苦、",
    "T01n0046_001:0836b21": "空、非身故斷，是為盡諦。何謂道諦？謂八直",
    "T01n0046_001:0836b22": "道，正見、正思、正言、正行、正治、正命、正志、正定。",
    "T01n0046_001:0836b23": "何謂正見？正見有二：有俗、有道。知有仁義，",
    "T01n0046_001:0836b24": "知有父母，知有沙門梵志，知有得道真人，",
    "T01n0046_001:0836b25": "知有今世後世，知有善惡罪福，從此到彼以",
    "T01n0046_001:0836b26": "行為證，是為世間正見。已解四諦：苦、習、盡、",
    "T01n0046_001:0836b27": "道，已得慧見，空淨非身，是為道正見。正思",
    "T01n0046_001:0836b28": "亦有二：思學問、思和敬、思誡慎、思無害，是為",
    "T01n0046_001:0836b29": "世間正思；思出處、思忍默、思滅愛盡著，是",
    "T01n0046_001:0836c01": "為道正思。正言亦有二：不兩舌、不惡罵、不",
    "T01n0046_001:0836c02": "妄言、不綺語，是為世間正言；離口四過，講",
    "T01n0046_001:0836c03": "誦道語，心不造為，盡無復餘，是為道正言。",
    "T01n0046_001:0836c04": "正行亦有二：身行善、口言善、心念善，是為世",
    "T01n0046_001:0836c05": "間正行；身口精進，心念空淨，消蕩滅著，是",
    "T01n0046_001:0836c06": "為道正行。正治亦有二：不殺盜婬，不自貢",
    "T01n0046_001:0836c07": "高，修德自守，是為世間正治；離身三惡，除",
    "T01n0046_001:0836c08": "斷苦習，滅愛求度，是為道正治。正命亦",
    "T01n0046_001:0836c09": "有二：求財以道不貪苟得，不詐紿心於人，",
    "T01n0046_001:0836c10": "是為世間正命；以離邪業，捨世占候，不犯",
    "T01n0046_001:0836c11": "道禁，是為道正命。正志亦有二：不嫉妬、不",
    "T01n0046_001:0836c12": "恚怒、不事邪，是為世間正志；離心三惡，行",
    "T01n0046_001:0836c13": "四意端，清淨無為，是為道正志。正定亦有",
    "T01n0046_001:0836c14": "二：性體淳調，守善安固，心不邪曲，是為世",
    "T01n0046_001:0836c15": "間正定；得四意志，惟空、無想、不願，見泥洹",
    "T01n0046_001:0836c16": "源，是為道正定，是為道諦。比丘捨家棄捐",
    "T01n0046_001:0836c17": "恩愛，安靜思道無所戀慕，意不隨欲淨無罣",
    "T01n0046_001:0836c18": "礙，是為道法，義當從是。」賢者阿那律聞佛",
    "T01n0046_001:0836c19": "說經，開導其意受行三月，漏盡意解，得三治",
    "T01n0046_001:0836c20": "以為證已，自覺得羅漢，便說偈言：",
    "T01n0046_001:0836c21": "「夫欲而無厭，　　樂眾以放意，",
    "T01n0046_001:0836c22": "　是行以致苦，　　修惡多所著。",
    "T01n0046_001:0836c23": "　少欲知道行，　　知慚不自見，",
    "T01n0046_001:0836c24": "　是法墮清淨，　　遠惡致度世。",
    "T01n0046_001:0836c25": "　道意不貪生，　　亦無樂死別，",
    "T01n0046_001:0836c26": "　吾以如空定，　　諸苦得待時。",
    "T01n0046_001:0836c27": "　從佛受教命，　　守行棄欲惡，",
    "T01n0046_001:0836c28": "　所身患已捨，　　得利就無為。",
    "T01n0046_001:0836c29": "　自致至三治，　　已拔恩愛根，",
    "T01n0046_001:0837a01": "　當於維沙聚，　　竹園般泥洹。」",
    "T01n0046_001:0837a02": "佛說阿那律八念經"
}