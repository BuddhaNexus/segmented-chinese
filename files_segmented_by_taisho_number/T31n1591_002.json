{
    "T31n1591_002:0081b20": "成唯識寶生論卷第二(一名二十唯識順釋論)",
    "T31n1591_002:0081b22": "護法菩薩造",
    "T31n1591_002:0081b23": "大唐三藏法師義淨奉　制譯",
    "T31n1591_002:0081b24": "論曰。復言處時定如夢者。謂如諸覺雖無其",
    "T31n1591_002:0081b25": "境共許有定。若時決定而有方處。見村園等",
    "T31n1591_002:0081b26": "復有定時。現前可得。然非彼有。斯言為顯雖",
    "T31n1591_002:0081b27": "有決定時處之覺而無境故。彼於他成因無",
    "T31n1591_002:0081b28": "用故。即彼因云諸無境者。便成時處不決定",
    "T31n1591_002:0081b29": "故。由斯道理既有其定。故知所言彼之決定。",
    "T31n1591_002:0081c01": "非顯有言。欲令成彼境無非有。不應道理。此",
    "T31n1591_002:0081c02": "即全無宗之過也。又成立時能有功能。有功",
    "T31n1591_002:0081c03": "能說。所立既無能立非有。能遍無故所遍亦",
    "T31n1591_002:0081c04": "無。方能與他出其宗過。猶如於秤無其重故。",
    "T31n1591_002:0081c05": "無別有分。此既共許。說無重故便捨別物。然",
    "T31n1591_002:0081c06": "非於此翻彼便成。時處定故能得成立。令境",
    "T31n1591_002:0081c07": "是有無隨成故。猶如耳識所聽聞性。不能成",
    "T31n1591_002:0081c08": "立聲是其常。雖無不聞性。然不遮無常。他所",
    "T31n1591_002:0081c09": "成立外境是有。今欲顯其是不定因。縱非外",
    "T31n1591_002:0081c10": "事於情亦復見其時處有決定義。有說由心惑",
    "T31n1591_002:0081c11": "亂。遂乃便生時處定解。然於夢中無其實境",
    "T31n1591_002:0081c12": "決定可得。故世共許。如何將此比餘定事。為",
    "T31n1591_002:0081c13": "作過耶。若此夢想欲同覺者。理應夢心便是",
    "T31n1591_002:0081c14": "錯解。斯則但是判在自應。而為嚼咽實不能",
    "T31n1591_002:0081c15": "知他之本意。非是他不許事。於此更令置其",
    "T31n1591_002:0081c16": "差別而難於他。成正理故。此已於前善為通",
    "T31n1591_002:0081c17": "訖。由此所有時處定心外境非有。不應致難。",
    "T31n1591_002:0081c18": "心帶相生。何不合理。又向所說。應言惑亂為",
    "T31n1591_002:0081c19": "定解者。許離識外無定時處曾無非假遂令",
    "T31n1591_002:0081c20": "簡彼。安能別言望所餘事。斯為應理。然許如",
    "T31n1591_002:0081c21": "斯色類咸非外境。何須非處令安能別為出",
    "T31n1591_002:0081c22": "其過。爾者於彼夢中。實亦無其處時決定。相",
    "T31n1591_002:0081c23": "狀在心由何得知。如有頌言。",
    "T31n1591_002:0081c24": "　若眠於夜裏　　見日北方生",
    "T31n1591_002:0081c25": "　參差夢時處　　如何有定心",
    "T31n1591_002:0081c26": "此但不委前後所述。朋黨旨趣空愛巧詞。由",
    "T31n1591_002:0081c27": "於時處不許。但言唯於此處。故不應詰處時",
    "T31n1591_002:0081c28": "決定。於他所許不相應故。如前已述。復有立",
    "T31n1591_002:0081c29": "言。夢心有境。是其念故。准知處等是其決定。",
    "T31n1591_002:0082a01": "此即緣彼曾境起故。於其夢中多有所見。設",
    "T31n1591_002:0082a02": "在空中見其流水。或於宏海都大火然。此亦",
    "T31n1591_002:0082a03": "是其昔時曾見。若水若空。或炎或海。各於別",
    "T31n1591_002:0082a04": "處觀斷事物。夢中起念為一處解執為空河。",
    "T31n1591_002:0082a05": "若不爾者。應許生盲憶青等故。若不許此。於",
    "T31n1591_002:0082a06": "其夢中是憶念者。生盲之人應憶青蒨。凡為",
    "T31n1591_002:0082a07": "憶念是曾受故。此輩於青不能生想。應成道",
    "T31n1591_002:0082a08": "理。又復夢中自觀斬首。此亦是念合其餘事",
    "T31n1591_002:0082a09": "而有功能如向陳說。或中有位親見自身被",
    "T31n1591_002:0082a10": "他斫截。觀彼前身作自心解。曾受而捨今時",
    "T31n1591_002:0082a11": "尚憶。此固無違。豈不如先所經之物名為憶",
    "T31n1591_002:0082a12": "念。彼便夢中生其異見。非同昔時所觀之物。",
    "T31n1591_002:0082a13": "非不定故。非唯一向曾所領事生憶念耶。即",
    "T31n1591_002:0082a14": "如多年曾所學業所有書疏。後起憶時。或倒",
    "T31n1591_002:0082a15": "次第。或復增言。或於其文而有忘失。若爾",
    "T31n1591_002:0082a16": "此之憶念便成非有。憶念之境遂是空無。非",
    "T31n1591_002:0082a17": "餘實物別事相屬。於其決定實事想心而為",
    "T31n1591_002:0082a18": "施設。如於馬首曾不觀角。然於憶時見其境",
    "T31n1591_002:0082a19": "事。如曾領受為自解相。於其念處生其異解。",
    "T31n1591_002:0082a20": "不緣外境。然於夢中見馬有角如牛角者。准",
    "T31n1591_002:0082a21": "此應知。於寤所見。遂在夢中起顛倒想。成立",
    "T31n1591_002:0082a22": "空河生其憶念。此亦如是。縱有非倒之見。於",
    "T31n1591_002:0082a23": "彼夢內相續識中而生其執。所見之相固非",
    "T31n1591_002:0082a24": "識外。是故當知。夢中憶念有真實境。道理不",
    "T31n1591_002:0082a25": "成。然復夢者所見之事。如在目前覩江山等。",
    "T31n1591_002:0082a26": "然非寤時所有憶念能得如斯分明顯著。既",
    "T31n1591_002:0082a27": "無異相何意不。同於其夢內被睡亂心所生",
    "T31n1591_002:0082a28": "憶。念於境分明見在目前。然非於夢覺寤之",
    "T31n1591_002:0082a29": "後。平善心中得有斯見。由如是故。而於夢中",
    "T31n1591_002:0082b01": "分明顯現。彼此決斷猶如覺時見境明白准",
    "T31n1591_002:0082b02": "彼夢心所見之物非關憶念。先於夢中曾見",
    "T31n1591_002:0082b03": "有物。後時夢內憶前夢事。然斯夢憶如彼覺",
    "T31n1591_002:0082b04": "人。雖念其境狀似障隔。處遙遠時不能顯著",
    "T31n1591_002:0082b05": "觀其色等。又如所言。生盲之類於其夢中無",
    "T31n1591_002:0082b06": "所覩見。雖有巧詞。理應不成。此亦隨其自種",
    "T31n1591_002:0082b07": "功能。至成就位。遂於心上夢觀青等。然此未",
    "T31n1591_002:0082b08": "曾而作計會。如餘流類雖夢青等遂令言說",
    "T31n1591_002:0082b09": "啟發無由。又夢所見多是今生不曾經事而",
    "T31n1591_002:0082b10": "現在前。是故夢心不關憶念。縱令是念緣",
    "T31n1591_002:0082b11": "過境故。此則成立念境空無。過去未來非現",
    "T31n1591_002:0082b12": "在故。猶如非有。據實事故此中意言。其能緣",
    "T31n1591_002:0082b13": "覺境雖非有。然而時處決定可得。故知所許",
    "T31n1591_002:0082b14": "以境為先。方能見者。未能於我作無利事有",
    "T31n1591_002:0082b15": "餘復言。由夢障心有力用故。於其別事暫",
    "T31n1591_002:0082b16": "時生起。識體清淨無礙現前。猶如定者三摩",
    "T31n1591_002:0082b17": "地力。清淨光明觀無礙故。如於小室夢覿象",
    "T31n1591_002:0082b18": "群。及覩諸餘廣大之物。又夢見自身於別界",
    "T31n1591_002:0082b19": "趣等。在彼託生。然不能言於彼餘體。非執受",
    "T31n1591_002:0082b20": "身為我身解。如非夢時受用之體。然非不捨",
    "T31n1591_002:0082b21": "此趣之身更執餘處。得有斯理。復非此時。有",
    "T31n1591_002:0082b22": "其生死。便成見有亡屍之過。",
    "T31n1591_002:0082b23": "又復縱許有其生死。然於重生有其違害。後",
    "T31n1591_002:0082b24": "時覺寤其舊體。曾無毫釐虧損處。又於臥時。",
    "T31n1591_002:0082b25": "傍人不曾見身有異。然此漸頓於受生時有",
    "T31n1591_002:0082b26": "相違失。由此應知。但唯是識於彼熏習功能。",
    "T31n1591_002:0082b27": "現時即便觀見種種相貌分明在心。斯為應",
    "T31n1591_002:0082b28": "理。又復縱於平田廣石藤蔓虛懸。寢臥於斯",
    "T31n1591_002:0082b29": "觀大境此亦非色。無質礙故。猶如受等。又",
    "T31n1591_002:0082c01": "此所許。於地水等是其色性體應質礙。若",
    "T31n1591_002:0082c02": "不許者。失對礙性復非無表。有不定過。由",
    "T31n1591_002:0082c03": "斯與彼道理同故。此之夢心有何奇異。營",
    "T31n1591_002:0082c04": "大功業不假外形。而能巧利構茲壯麗。或",
    "T31n1591_002:0082c05": "見崇墉九仞飛甍十丈。碧條[藿隹+雔]蘼紅花璀",
    "T31n1591_002:0082c06": "璨。匠人極思亦未能雕。若言於他同斯難者。",
    "T31n1591_002:0082c07": "彼無此過。不假外色功力起故。但由種熟仗",
    "T31n1591_002:0082c08": "識為緣。即於此時意識便現。又未曾見有",
    "T31n1591_002:0082c09": "經論說於彼夢中生其別色。是故定知畏難",
    "T31n1591_002:0082c10": "巧說於己所宗。蓋其穴隙縱為方便。終亦不",
    "T31n1591_002:0082c11": "能令其夢中有別色起。是故理善成。處時定",
    "T31n1591_002:0082c12": "如夢。",
    "T31n1591_002:0082c13": "身不定如鬼者。實是清河無外異境。然諸餓",
    "T31n1591_002:0082c14": "鬼悉皆同見膿滿而流。非唯一覩。然於此處",
    "T31n1591_002:0082c15": "實無片許膿血可得。何容得有溢岸而流。雖",
    "T31n1591_002:0082c16": "無實境決定屬一。理定不成。此即應知。觀",
    "T31n1591_002:0082c17": "色等心雖無外境不決定性。於身非有遮却",
    "T31n1591_002:0082c18": "境無。即彼成立有境之因。有不定過。於無境",
    "T31n1591_002:0082c19": "處亦有多身。共觀不定。如何實無膿流之事。",
    "T31n1591_002:0082c20": "而諸餓鬼不別觀之。由其同業咸於此位。俱",
    "T31n1591_002:0082c21": "見膿流慳悋業熟同見此苦。由昔同業各熏",
    "T31n1591_002:0082c22": "自體。此時異熟皆並現前。彼多有情同見斯",
    "T31n1591_002:0082c23": "事。實無外境為恩益故。准其道理仁亦於斯",
    "T31n1591_002:0082c24": "共同造作。所有熏習成熟之時。便無別相色",
    "T31n1591_002:0082c25": "等相分從識而生。是故定知不由外境識方",
    "T31n1591_002:0082c26": "得起。豈非許此同一趣生。然非決定彼情同",
    "T31n1591_002:0082c27": "業。由現見有良家賤室貧富等異。如是便成",
    "T31n1591_002:0082c28": "見其色等。應有差別。同彼異類見成非等。故",
    "T31n1591_002:0082c29": "知斯類與彼不同。彼亦不由外境力故。生色",
    "T31n1591_002:0083a01": "等境然諸餓鬼雖同一趣。見亦差別。由業異",
    "T31n1591_002:0083a02": "相所見亦然。彼或有見大熱鐵團融煮迸灒。",
    "T31n1591_002:0083a03": "或時見有屎尿橫流非相似故。雖同人趣。薄",
    "T31n1591_002:0083a04": "福之人。金帶現時見為鐵鎖赫熱難近。或見",
    "T31n1591_002:0083a05": "是蛇吐其毒火。是故定知雖在人趣。亦非同",
    "T31n1591_002:0083a06": "見。若如是類無別見性。由其皆有同類之業。",
    "T31n1591_002:0083a07": "然由彼類有同分業生同分趣。復有別業各",
    "T31n1591_002:0083a08": "別而見。此二功能隨其力故。令彼諸人有同",
    "T31n1591_002:0083a09": "異見。彼以此義亦答餘言。有說別趣有情鬼",
    "T31n1591_002:0083a10": "傍生等。應非一處有不別見。由別作業異熟",
    "T31n1591_002:0083a11": "性故。此雖成趣業有差別。同觀之業還有不",
    "T31n1591_002:0083a12": "異即諸有情自相續中有其別異。業種隨故。",
    "T31n1591_002:0083a13": "彼任其緣各得生起。",
    "T31n1591_002:0083a14": "有餘復言。諸餓鬼等同見事時。非無外境。由",
    "T31n1591_002:0083a15": "此器界是諸有情共增上業之所生故。要假",
    "T31n1591_002:0083a16": "現有河水澄流。方於此處見膿流等。由其薄",
    "T31n1591_002:0083a17": "福慳貪垢故。遂見如此不可愛事。若其彼類",
    "T31n1591_002:0083a18": "不見水者。即諸有情同增上力感得共果。理",
    "T31n1591_002:0083a19": "便闕失故。知此類有其實境。膿血等識要假",
    "T31n1591_002:0083a20": "其事此方有故。如於相續身邪倒執。執為我",
    "T31n1591_002:0083a21": "解由。無別事同見膿等。是故不定屬一身生",
    "T31n1591_002:0083a22": "者。此由不能善了所緣故有斯見要待心心",
    "T31n1591_002:0083a23": "所了前境相故。說為所緣。然非餓鬼見其流",
    "T31n1591_002:0083a24": "水。如何不見得作所緣。若以別相即於水處",
    "T31n1591_002:0083a25": "覩膿流者。何處得有如斯定判觀其本水。然",
    "T31n1591_002:0083a26": "於水相曾無片許為所觀察。但覩其相而為",
    "T31n1591_002:0083a27": "境界。有說由似相狀識許。此名為境。膿血之",
    "T31n1591_002:0083a28": "識無彼相故。方知不緣水等為境猶如軍覺",
    "T31n1591_002:0083a29": "亦非為因成所緣性有大過失。前已申述。然",
    "T31n1591_002:0083b01": "此外境。於所緣心曾無恩益。若但為因亦大",
    "T31n1591_002:0083b02": "過失。前已說故。又如所言。由共相業之所感",
    "T31n1591_002:0083b03": "故必須見者。此亦不然。未生失眼及以遠方",
    "T31n1591_002:0083b04": "不能觀故。生無色者亦應得見。若言非彼業",
    "T31n1591_002:0083b05": "力生者。轉向餘生亦應不見。若言後時是所",
    "T31n1591_002:0083b06": "須者。我亦同然如無色界趣餘生時。非無益",
    "T31n1591_002:0083b07": "故。然於餓鬼理亦同然。又復緣我所生邪見。",
    "T31n1591_002:0083b08": "即如次前所引道理。不緣色等有為之事。不",
    "T31n1591_002:0083b09": "緣彼相故如無為覺。是故定知自不曉了。必",
    "T31n1591_002:0083b10": "不令他能為解悟。然諸論文極分明故。如有",
    "T31n1591_002:0083b11": "頌云。",
    "T31n1591_002:0083b12": "　縱使河流鬼不見　　設有所見別為形",
    "T31n1591_002:0083b13": "　明知彼皆由故業　　業障瞳人壞明睛",
    "T31n1591_002:0083b14": "境雖非有。由業過故而令眼見體。是現有。而",
    "T31n1591_002:0083b15": "不能見斯即自許。故所見物便有別形。由此",
    "T31n1591_002:0083b16": "應知。實無膿血便有妄見。有餘復言。然諸餓",
    "T31n1591_002:0083b17": "鬼由其非愛惡業力故。遂令其眼見如是相。",
    "T31n1591_002:0083b18": "雖同一時。餘有福類所不見物。此遂諦觀可",
    "T31n1591_002:0083b19": "厭之境。由此故知。諸餓鬼心緣其實境。今應",
    "T31n1591_002:0083b20": "問彼。為由眼根作斯妄見。雖無前境見非愛",
    "T31n1591_002:0083b21": "事。為當前境實有斯事。眼識依此生了別耶",
    "T31n1591_002:0083b22": "初且非理。許不愛境無妄心成故。若言此見",
    "T31n1591_002:0083b23": "由想差別實不相違前境空無。是所許故。其",
    "T31n1591_002:0083b24": "第二計如何彼境能現此形。若言由其惡業",
    "T31n1591_002:0083b25": "生者。如何一處眾多同類得共居耶。不許礙",
    "T31n1591_002:0083b26": "物此得共餘同一處故。如石與瓦許有同居。",
    "T31n1591_002:0083b27": "故知膿水體是別。方令同處見。是其應理。質",
    "T31n1591_002:0083b28": "礙性故。猶如樂等成非礙性。若言膿等是質",
    "T31n1591_002:0083b29": "礙性。不應一處可見如石。由此故知。一處見",
    "T31n1591_002:0083c01": "者。與理相違。若言聚物多有間隙。於彼空處",
    "T31n1591_002:0083c02": "共相涉入多者映餘。設令相似不可別見。猶",
    "T31n1591_002:0083c03": "如水乳遍皆合故。又極堅硬金剛石等。火分",
    "T31n1591_002:0083c04": "入中是相違故。又復定者業力眼藥所發眼",
    "T31n1591_002:0083c05": "根。決定能觀前境之事遠近麁細。不論可意",
    "T31n1591_002:0083c06": "及不可意。隨其力用悉能見之。應有誠說。由",
    "T31n1591_002:0083c07": "此不能作如是說。於彼隙中更相涉入。雖在",
    "T31n1591_002:0083c08": "一處除可念水見非愛膿。此則許有外境實",
    "T31n1591_002:0083c09": "事。餘人所觀曾無緣礙及其覩水應見餘形。",
    "T31n1591_002:0083c10": "鬼亦同然。俱瞻於水。如煮香油。咸皆共嗅。若",
    "T31n1591_002:0083c11": "言雖彼無別因緣但由其業不能於境水膿俱",
    "T31n1591_002:0083c12": "見。斯固是其暫違共許。非理愛膿。然仗自識",
    "T31n1591_002:0083c13": "一類同業自種熟時隨緣現前起諸相貌。斯",
    "T31n1591_002:0083c14": "之妙理何不信耶。又復更有諸防護者。容像",
    "T31n1591_002:0083c15": "可畏。懾膽摧心。拔利刀執羂索。見便驅逐",
    "T31n1591_002:0083c16": "不令得近。縱使此時遭其巨難。亦不能得強",
    "T31n1591_002:0083c17": "作分踈言。此生類由彼惡業為勝緣故雖復",
    "T31n1591_002:0083c18": "先無忽然而有。此即便成扶助。唯識共立真",
    "T31n1591_002:0083c19": "宗。由此道理識所現相固無違害。如是應知",
    "T31n1591_002:0083c20": "不定屬身雖無外境在識成就。",
    "T31n1591_002:0083c21": "如夢有損用。雖無外境。理亦得成。由於夢內",
    "T31n1591_002:0083c22": "男女兩交。各以自根更互相觸。雖無外境觸",
    "T31n1591_002:0083c23": "而有作用成現流不淨。但是識相自與合會",
    "T31n1591_002:0083c24": "為其動作。此既如是。於餘亦然。惡毒刀兵霜",
    "T31n1591_002:0083c25": "雹傷害。雖無外境但依其識有毒刀等。何理",
    "T31n1591_002:0083c26": "不成此作用事。既無外境成共許故。寧容得",
    "T31n1591_002:0083c27": "有宗之過耶。彼定不能成作用者。此亦於其",
    "T31n1591_002:0083c28": "相離之處差別之觸。於識分上現斯相狀。便",
    "T31n1591_002:0083c29": "於自宗有不定過。然唯於識精流事成。復有",
    "T31n1591_002:0084a01": "說云。憶如斯位諸有生類。於一切時不見有",
    "T31n1591_002:0084a02": "故。然此所述不能成因。有不定過。覺情於事",
    "T31n1591_002:0084a03": "作用亦成。流泄之因於識轉故。又復彼定不",
    "T31n1591_002:0084a04": "成作用之因。為當但據總相之識。言不能成。",
    "T31n1591_002:0084a05": "為識差別。此之初見即無同喻。由此所云識",
    "T31n1591_002:0084a06": "能為用。其增上識亦能生故。若第二計。其識",
    "T31n1591_002:0084a07": "能為所有作用。便與不能成事之因。有不定",
    "T31n1591_002:0084a08": "過。若爾何處得有如斯定事同無有境。或時",
    "T31n1591_002:0084a09": "有緣能為事用。非一切耶。功能別故。由彼諸",
    "T31n1591_002:0084a10": "緣功能各異。隨其功能而為作用。又復與汝",
    "T31n1591_002:0084a11": "執外境師。其理相似境既同有。何不諸事一",
    "T31n1591_002:0084a12": "切時成。是故應許。於別別事各有功能作用",
    "T31n1591_002:0084a13": "之時呈其異相。此即便同唯識者見。",
    "T31n1591_002:0084a14": "有餘復言。理實不由觸著女形能生不淨。覺",
    "T31n1591_002:0084a15": "時亦爾。然由極重染愛現前。便致如斯流溢",
    "T31n1591_002:0084a16": "之相。由於夢有等無間緣差別力故。遂便引",
    "T31n1591_002:0084a17": "起非理作意。以此為因便見流泄。如於夢中",
    "T31n1591_002:0084a18": "雖無實境。能流不淨服毒嚴食觸女形等。身",
    "T31n1591_002:0084a19": "體煩疼根充足力生男女等。於其夢中事應成",
    "T31n1591_002:0084a20": "有。是故定知。如於夢泄無境有用。覺之如是",
    "T31n1591_002:0084a21": "雖用無境非為應理。雖無其境識用成者。若",
    "T31n1591_002:0084a22": "於覺時縱境非有。許是唯識作用得成。此即",
    "T31n1591_002:0084a23": "豈非善符唯識。無境論者有何不愛。若言別",
    "T31n1591_002:0084a24": "有如斯意趣。諸有觸等咸仗外事方成作用。",
    "T31n1591_002:0084a25": "但唯有識理不能成。如栴檀木磨作香泥用",
    "T31n1591_002:0084a26": "塗身體能除熱悶使得清涼。然此流泄但依",
    "T31n1591_002:0084a27": "識生。此還於理未為的當。依觸等境而有作",
    "T31n1591_002:0084a28": "用。非所許故。由非不許有外觸者。而欲令他",
    "T31n1591_002:0084a29": "依斯觸事作用起故。由此不應與他作用。",
    "T31n1591_002:0084b01": "便成非有之過也。由其成立唯有識者。但是",
    "T31n1591_002:0084b02": "事物所有作用差別。皆從識處生故。於此乍",
    "T31n1591_002:0084b03": "可作如斯難。既無外境。如何離識能有作用",
    "T31n1591_002:0084b04": "而成事耶。既有此徵。便申雅喻。由如夢內",
    "T31n1591_002:0084b05": "損害事成。此於唯識能有作用。並已如前頗",
    "T31n1591_002:0084b06": "具申述。若爾夢飡毒等。應成身病。此亦由其",
    "T31n1591_002:0084b07": "唯識有用。猶如於境而有定屬。還將後答用",
    "T31n1591_002:0084b08": "杜先疑。或復有時見其毒等。雖無實境而有",
    "T31n1591_002:0084b09": "作用。由見不被蛇之所螫。然有疑毒能令悶",
    "T31n1591_002:0084b10": "絕流汗心迷。若遭蛇螫亦於夢中由呪天",
    "T31n1591_002:0084b11": "等增上力故。遂令飽食氣力充強。又復聞乎。",
    "T31n1591_002:0084b12": "為求子息事隱床人。夢見有人共為交集便",
    "T31n1591_002:0084b13": "得其子。如何得知於彼夢內被毒等傷。是為",
    "T31n1591_002:0084b14": "非有。睡覺之後不覩見故。今此所論還同彼",
    "T31n1591_002:0084b15": "類。於現覺時將為實事。見毒藥等執為非謬。",
    "T31n1591_002:0084b16": "真智覺時便不見故。同彼夢中體非是實。然",
    "T31n1591_002:0084b17": "於夢中許實色者。彼亦獲斯非所愛事。毒等",
    "T31n1591_002:0084b18": "果用便成實有。若言無者。但有毒相毒等用",
    "T31n1591_002:0084b19": "無。此云毒狀便成違害。許毒相等固成無益。",
    "T31n1591_002:0084b20": "於其識上藥體無故。是故定知。實無外境。但",
    "T31n1591_002:0084b21": "於覺心生其作用。猶如於夢覺亦同然。斯乃",
    "T31n1591_002:0084b22": "真成稱契道理。上來且隨如所說事。將別夢",
    "T31n1591_002:0084b23": "喻及別鬼等。如彼所陳四種之難。各為喻訖。",
    "T31n1591_002:0084b24": "今更復以[木*奈]洛迦喻。答彼諸難。其事善成。",
    "T31n1591_002:0084b25": "由極惡情極惡卒等有定處時不定皆見。咸",
    "T31n1591_002:0084b26": "不離識而有別形。并狗烏等所生墋害猛利",
    "T31n1591_002:0084b27": "之苦。隨捶栲事至受罪終。可將斯喻隨言難",
    "T31n1591_002:0084b28": "詰。凡諸釋答。如上應思。",
    "T31n1591_002:0084b29": "復次理實無有極惡卒等。如所說事。有定不",
    "T31n1591_002:0084c01": "定。因何得生。然亦於彼起作用心。生此之因",
    "T31n1591_002:0084c02": "當時有用。獲得生故。即此所觀眾多相異。假",
    "T31n1591_002:0084c03": "藉功能。並由內心相續隨轉業力差別。而為",
    "T31n1591_002:0084c04": "正因。復更假於取等順緣。共相助故。隨事而",
    "T31n1591_002:0084c05": "起見等轉成。異熟等果悉皆顯現。由此雖無",
    "T31n1591_002:0084c06": "實有獄卒。然於彼中要藉相似自造惡業增",
    "T31n1591_002:0084c07": "上力故。共於此中見處定等。亦復於彼生作",
    "T31n1591_002:0084c08": "用心。此等即是於彼色等非外實有顯從識",
    "T31n1591_002:0084c09": "生。為明此義作斯成立。然由不待離識之境。",
    "T31n1591_002:0084c10": "是能遍故。出相違過。若觸等境是色自性。即",
    "T31n1591_002:0084c11": "是所立。若言但是實事定執謂立已成。由將",
    "T31n1591_002:0084c12": "出彼過失之言為方便故。應知即是顯己自",
    "T31n1591_002:0084c13": "宗成立之相。於中所立隨順之因。以夢等識",
    "T31n1591_002:0084c14": "為其喻故。即此執言。顯如斯義決定處時所",
    "T31n1591_002:0084c15": "有事體。當情顯現諸相貌故。如於夢內遍昧",
    "T31n1591_002:0084c16": "其心。既夢覺後分明之想覩色等時。實亦不",
    "T31n1591_002:0084c17": "緣非識之色。未必要須色等境現。然由同業",
    "T31n1591_002:0084c18": "異熟所感共受用時。於自相續不定屬一而",
    "T31n1591_002:0084c19": "生起故。猶如飢渴諸餓鬼輩。有同惡業見膿",
    "T31n1591_002:0084c20": "河等。或復如於極惡之處。皆見猛卒。於此宜",
    "T31n1591_002:0084c21": "應兩皆成立。如現見境有其作用而顯現故。",
    "T31n1591_002:0084c22": "如於夢中但唯識相。見與女人為交涉事。如",
    "T31n1591_002:0084c23": "獄卒等。皆共覩其苦害之事。並可述之。豈非",
    "T31n1591_002:0084c24": "要須極惡卒等成非有已方可將為能立之",
    "T31n1591_002:0084c25": "事。此既不成。便成無有。同喻之過。固無如是",
    "T31n1591_002:0084c26": "便成之失。由斯等物亦復將為有情。猶如無",
    "T31n1591_002:0084c27": "說。離於執受非受事故。然此亦非是執受事。",
    "T31n1591_002:0084c28": "猶如瓦木。亦如蟻封。由其不是有情數故。有",
    "T31n1591_002:0084c29": "何意故不許獄卒及狗烏等是有情數。然此",
    "T31n1591_002:0085a01": "同見有情形勢及有動搖。亦不假藉外緣力",
    "T31n1591_002:0085a02": "故。如餘薩埵。若爾斯乃便為諸因不成。此難",
    "T31n1591_002:0085a03": "非理。諸那洛迦所有動作不待外緣。彼那洛",
    "T31n1591_002:0085a04": "迦先罪惡業為任持者作搖動故。如木影舞",
    "T31n1591_002:0085a05": "同眾生相。",
    "T31n1591_002:0085a06": "復由彼定不是有情。於五趣中所不攝故。猶",
    "T31n1591_002:0085a07": "如木石。由此故知。彼定不應同惡生類。如餘",
    "T31n1591_002:0085a08": "惡生生於此處。同受於此所有共苦。然彼不",
    "T31n1591_002:0085a09": "受此之苦故。彼趣有情所有共苦不同受故。",
    "T31n1591_002:0085a10": "如持鬘等非那洛迦。而諸惡生同受斯苦。由",
    "T31n1591_002:0085a11": "彼共業俱生此處。若異此者。生尚難得。況受",
    "T31n1591_002:0085a12": "害耶。雖有斯理。其獄卒等不受彼苦。不是共",
    "T31n1591_002:0085a13": "成。此非正說。彼生不受同害苦故。由非能害",
    "T31n1591_002:0085a14": "者還如彼害生。一種焦然同受於苦。若也轉",
    "T31n1591_002:0085a15": "計道為更互。共相害惱。故許彼生有時受苦。",
    "T31n1591_002:0085a16": "此亦非理。由其展轉相害之時。此是那洛迦。",
    "T31n1591_002:0085a17": "此是波羅者。此之行伍便為亡失。以其能害",
    "T31n1591_002:0085a18": "可有作用為緣由故。說為獄卒。如一既爾。餘",
    "T31n1591_002:0085a19": "亦應然。此則兩皆成獄卒性。即那洛迦體性",
    "T31n1591_002:0085a20": "不離。遂成乖失。由此非是獄卒性故。如三十",
    "T31n1591_002:0085a21": "三天。意欲顯說其那洛迦非被害者。若許更",
    "T31n1591_002:0085a22": "互。為害理齊。彼此相陵知己有力形量壯等",
    "T31n1591_002:0085a23": "更互相欺。不應生怖。設令見彼極大形軀。忖",
    "T31n1591_002:0085a24": "己驍勇便生勝想。如是知已寧容有怖。豈如",
    "T31n1591_002:0085a25": "那洛迦見於獄卒等。何況形量氣力不殊。見",
    "T31n1591_002:0085a26": "彼之時令興怯念。又復俱為獄典。形量是同。",
    "T31n1591_002:0085a27": "身力既齊。此無強弱。理應別有形量不等勇",
    "T31n1591_002:0085a28": "健墋列見便生怖。如是計時。那洛迦類正",
    "T31n1591_002:0085a29": "受苦時。見彼卒來便生大怖。憂火內發胸臆",
    "T31n1591_002:0085b01": "全燒。相續苦生形骸戰越。惡業生類受如斯",
    "T31n1591_002:0085b02": "惱。縱令善巧明智之徒。亦復未能總知其事。",
    "T31n1591_002:0085b03": "此之階位理固相違。由於世間亦見斯事。有",
    "T31n1591_002:0085b04": "生惡意懷鴆毒心。欲害於他令生怯畏。雖即",
    "T31n1591_002:0085b05": "在於極重可畏怖懼之處。被拘頓時。不同怯",
    "T31n1591_002:0085b06": "者。生其怖畏。然而彼類懷堅硬心多見有",
    "T31n1591_002:0085b07": "故。彼那洛迦受苦之類。多懷恐怖身若鎔",
    "T31n1591_002:0085b08": "銷。故此那洛迦非為能害者。由如屠所繫柱",
    "T31n1591_002:0085b09": "之獸。然此是彼生怖因故。非受彼苦。",
    "T31n1591_002:0085b10": "成唯識寶生論卷第二"
}