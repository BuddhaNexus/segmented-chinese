{
    "T11n0310_049:0286c02": "大寶積經卷第四十九",
    "T11n0310_049:0286c04": "大唐三藏法師玄奘奉　詔譯",
    "T11n0310_049:0286c05": "菩薩藏會第十二之十五靜慮波羅蜜多",
    "T11n0310_049:0286c06": "品第十之一",
    "T11n0310_049:0286c07": "「復次舍利子！云何名為菩薩摩訶薩精勤修",
    "T11n0310_049:0286c08": "學靜慮波羅蜜多，為眾生故行菩薩行？舍利",
    "T11n0310_049:0286c09": "子！菩薩摩訶薩為眾生故，具足勤修四種靜",
    "T11n0310_049:0286c10": "慮。何謂為四？舍利子！菩薩摩訶薩離欲、離惡",
    "T11n0310_049:0286c11": "不善法故，有尋有伺離生喜樂，是名菩薩安",
    "T11n0310_049:0286c12": "住第一具足靜慮。又舍利子！菩薩摩訶薩滅",
    "T11n0310_049:0286c13": "尋伺故，內正等淨心一趣體，無尋無伺定生",
    "T11n0310_049:0286c14": "喜樂，是名菩薩安住第二具足靜慮。又舍利",
    "T11n0310_049:0286c15": "子！菩薩摩訶薩為離喜故便住於捨，正念正",
    "T11n0310_049:0286c16": "知身正受樂，眾聖所說有捨有念樂住離",
    "T11n0310_049:0286c17": "喜，是名菩薩安住第三具足靜慮。又舍利子！",
    "T11n0310_049:0286c18": "菩薩摩訶薩為斷樂故，斷苦為先及憂喜沒，",
    "T11n0310_049:0286c19": "不苦不樂捨念清淨，是名菩薩安住第四具",
    "T11n0310_049:0286c20": "足靜慮。舍利子！菩薩摩訶薩於是靜慮，定心",
    "T11n0310_049:0286c21": "清白無有穢濁，離隨煩惱不捨深定，而能發",
    "T11n0310_049:0286c22": "起一切靜慮種種作業，是名菩薩摩訶薩依",
    "T11n0310_049:0286c23": "靜慮波羅蜜多故勤修如是四種靜慮。",
    "T11n0310_049:0286c24": "「復次舍利子！云何菩薩摩訶薩靜慮作業？所",
    "T11n0310_049:0286c25": "謂菩薩成就神通智業圓滿。舍利子！云何名",
    "T11n0310_049:0286c26": "為菩薩神通？復以何等而為智業？舍利子！言",
    "T11n0310_049:0286c27": "通智者，菩薩摩訶薩成就通智具足五種。何",
    "T11n0310_049:0286c28": "等為五？所謂天眼作證智通、天耳作證智通、",
    "T11n0310_049:0286c29": "他心智作證智通、宿住憶念作證智通、如意",
    "T11n0310_049:0287a01": "足差別作證智通。舍利子！是名菩薩摩訶薩",
    "T11n0310_049:0287a02": "五種神通，菩薩於中具足成就智業圓滿。",
    "T11n0310_049:0287a03": "「復次舍利子！云何菩薩摩訶薩天眼性作證",
    "T11n0310_049:0287a04": "智通？云何神通智業圓滿？舍利子！菩薩摩訶",
    "T11n0310_049:0287a05": "薩修行靜慮波羅蜜多故，得是天眼智業圓",
    "T11n0310_049:0287a06": "滿。如是定心清淨明白，又無濁穢離隨煩惱",
    "T11n0310_049:0287a07": "故，於含識死生作證智神通，其心善趣入。",
    "T11n0310_049:0287a08": "舍利子！如是菩薩摩訶薩天眼清淨，明亮顯",
    "T11n0310_049:0287a09": "照超過於人，觀諸含識若死若生、好色惡",
    "T11n0310_049:0287a10": "色、善趣惡趣、若劣若勝，隨諸眾生業所積集",
    "T11n0310_049:0287a11": "悉能了知。如是以淨天眼，見諸眾生成就身",
    "T11n0310_049:0287a12": "惡行、成就語惡行、成就意惡行、誹謗賢聖發",
    "T11n0310_049:0287a13": "起邪見，彼由邪見業受因故，身壞終後墮於",
    "T11n0310_049:0287a14": "惡趣生地獄中。如是眾生成就身妙行、成就",
    "T11n0310_049:0287a15": "語妙行、成就意妙行、不謗賢聖、發起正見，彼",
    "T11n0310_049:0287a16": "以正見業受因故，身壞命終往生善趣天世",
    "T11n0310_049:0287a17": "界中。舍利子！是名菩薩摩訶薩天眼清淨超",
    "T11n0310_049:0287a18": "過於人，隨諸眾生業所積集悉能明見。",
    "T11n0310_049:0287a19": "「復次舍利子！菩薩摩訶薩修行靜慮波羅蜜",
    "T11n0310_049:0287a20": "多故，所獲天眼明徹最勝，過諸含生所得天",
    "T11n0310_049:0287a21": "眼。舍利子！由是菩薩所獲天眼極善明朗，徹",
    "T11n0310_049:0287a22": "視顯現所有色相，若麁若細、若勝若劣、若遠",
    "T11n0310_049:0287a23": "若近，如是諸境皆對目前悉能明見。又舍利",
    "T11n0310_049:0287a24": "子！菩薩摩訶薩由是眼故，一切有障諸色像",
    "T11n0310_049:0287a25": "等，經菩薩眼徹視明朗皆無障礙。是故舍利",
    "T11n0310_049:0287a26": "子！此菩薩摩訶薩所獲天眼，於諸天中為最",
    "T11n0310_049:0287a27": "為勝。如是一切那伽、一切藥叉、健達縛、阿素",
    "T11n0310_049:0287a28": "洛、有學無學及阿羅漢、諸獨覺等所得之眼，",
    "T11n0310_049:0287a29": "菩薩於彼所得天眼作證智通，為最為上、為",
    "T11n0310_049:0287b01": "尊為勝、為妙為明，清徹第一。",
    "T11n0310_049:0287b02": "「復次舍利子！菩薩摩訶薩修行靜慮波羅蜜",
    "T11n0310_049:0287b03": "多故，所獲天眼諸出離道之所發生。以是天",
    "T11n0310_049:0287b04": "眼極善明了徹視顯現故，所有十方無量無",
    "T11n0310_049:0287b05": "邊諸世界中，麁細勝劣、若近若遠，一切諸色",
    "T11n0310_049:0287b06": "如實明見。又以是眼於彼十方無邊無際諸",
    "T11n0310_049:0287b07": "世界中，所有含識生一切趣，除無色界，彼一",
    "T11n0310_049:0287b08": "切類皆能如實了知明見。又以是眼善知眾",
    "T11n0310_049:0287b09": "生所有業因及業果報，又善了知彼諸眾生",
    "T11n0310_049:0287b10": "所有諸根及諸根因、諸根差別，悉能分別如",
    "T11n0310_049:0287b11": "實了知。",
    "T11n0310_049:0287b12": "「復次舍利子！菩薩摩訶薩修行靜慮波羅蜜",
    "T11n0310_049:0287b13": "多故，又以是眼能觀十方無量無邊諸佛國",
    "T11n0310_049:0287b14": "土功德莊嚴，皆對目前悉能現見。既現見已，",
    "T11n0310_049:0287b15": "清淨修治所行戒聚，即以迴向所成佛土清",
    "T11n0310_049:0287b16": "淨功德之所莊嚴。舍利子！是名菩薩摩訶薩",
    "T11n0310_049:0287b17": "具足天眼安住尸羅圓滿迴向。又舍利子！菩",
    "T11n0310_049:0287b18": "薩摩訶薩天眼清朗超過於人，如實明見一",
    "T11n0310_049:0287b19": "切諸佛及菩薩僧。既現見已，彼諸正士所有",
    "T11n0310_049:0287b20": "軌則，景行根念、正智威儀、聖法解脫智，住證",
    "T11n0310_049:0287b21": "得總持勝智，巧妙智慧、方便善權，趣入如是",
    "T11n0310_049:0287b22": "一切勝妙法行，菩薩悉能如實明見，便志勤",
    "T11n0310_049:0287b23": "修速令圓滿。",
    "T11n0310_049:0287b24": "「復次舍利子！菩薩摩訶薩修行靜慮波羅蜜",
    "T11n0310_049:0287b25": "多故，所得天眼清淨超人，無量功德之所成",
    "T11n0310_049:0287b26": "就。何以故？是眼無障，於一切色悉能見故；是",
    "T11n0310_049:0287b27": "眼無著，於一切色無執著故；是眼解脫，解脫一",
    "T11n0310_049:0287b28": "切隨眠見故；是眼清淨；性清徹故；是眼無依，",
    "T11n0310_049:0287b29": "以諸境界無所依故；是眼無受，煩惱隨眠不執",
    "T11n0310_049:0287c01": "受故；是眼無翳，無疑惑故；是眼無縛，離障法",
    "T11n0310_049:0287c02": "故；是眼明了，證法明故；是眼依智，行非識故；",
    "T11n0310_049:0287c03": "是眼無染無恚無癡遠離一切煩惱濁故；是",
    "T11n0310_049:0287c04": "眼隨順勝決擇分，以為聖行之所根故；是眼",
    "T11n0310_049:0287c05": "無礙相，於一切眾生等放神光故；是眼清朗，",
    "T11n0310_049:0287c06": "離聚亂故；是眼無垢，性皎淨故。又舍利子！是",
    "T11n0310_049:0287c07": "菩薩眼能引佛眼，性如虛空無所退捨。是菩",
    "T11n0310_049:0287c08": "薩眼無著無縛，於諸愛恚皆悉遠離。是菩薩",
    "T11n0310_049:0287c09": "眼行義境界，等行正法清淨智道，於諸眾生",
    "T11n0310_049:0287c10": "善能安住高廣大悲。是菩薩眼於來求者無",
    "T11n0310_049:0287c11": "所恚礙，是菩薩眼於犯戒者曾無譏毀，是菩",
    "T11n0310_049:0287c12": "薩眼於諸愆失能隨守護，是菩薩眼於彼嬾",
    "T11n0310_049:0287c13": "惰能施策進，是菩薩眼於心亂者示靜慮分，",
    "T11n0310_049:0287c14": "是菩薩眼於惡慧者施正慧眼，是菩薩眼行",
    "T11n0310_049:0287c15": "邪道者開示正路，是菩薩眼於彼下劣信樂",
    "T11n0310_049:0287c16": "眾生示現如來廣大佛法，是菩薩眼畢竟能",
    "T11n0310_049:0287c17": "趣一切智智，高廣神通妙覺現前，乃至道場",
    "T11n0310_049:0287c18": "無有退轉。舍利子！是名菩薩摩訶薩依靜慮",
    "T11n0310_049:0287c19": "波羅蜜多故獲是天眼神通作證智業圓滿。",
    "T11n0310_049:0287c20": "「復次舍利子！云何菩薩摩訶薩修行靜慮波",
    "T11n0310_049:0287c21": "羅蜜多故獲是天耳性作證智神通？復以何",
    "T11n0310_049:0287c22": "等神通智業具足圓滿？舍利子！菩薩摩訶薩",
    "T11n0310_049:0287c23": "以依靜慮波羅蜜多故，勤修獲得是天耳性，",
    "T11n0310_049:0287c24": "徹聽清淨超過於人，有二種聲，人非人等若",
    "T11n0310_049:0287c25": "遠若近，皆聞顯現。舍利子！是菩薩摩訶薩以",
    "T11n0310_049:0287c26": "天耳性，能聞十方無量無邊諸世界中一切",
    "T11n0310_049:0287c27": "聲響，所謂天聲、龍聲、藥叉聲、健達縛聲、阿",
    "T11n0310_049:0287c28": "素洛聲、揭路荼聲、緊捺洛聲、牟呼洛伽聲、人",
    "T11n0310_049:0287c29": "非人聲，及聞賢聖說法之聲、如來聲、獨覺聲、",
    "T11n0310_049:0288a01": "菩薩聲、聲聞聲。如是等一切聲響，菩薩摩訶",
    "T11n0310_049:0288a02": "薩以天耳性徹聽之力悉現聞知。又能了知",
    "T11n0310_049:0288a03": "諸弊惡趣所有音聲，地獄聲、畜生聲、焰魔界",
    "T11n0310_049:0288a04": "聲。如是等無量無邊一切聲響，菩薩摩訶薩",
    "T11n0310_049:0288a05": "以天耳性徹聽之力悉能現聞。又諸小蟲蚊",
    "T11n0310_049:0288a06": "虻蠅蟻，乃至微細有命之類隨所發聲，菩薩",
    "T11n0310_049:0288a07": "摩訶薩以天耳性悉能現聞。又舍利子！菩薩",
    "T11n0310_049:0288a08": "摩訶薩天耳清淨，若諸眾生於心所緣起善",
    "T11n0310_049:0288a09": "不善發生語業，以天耳性悉能了知。又能了",
    "T11n0310_049:0288a10": "知，或有諸業善因攝受、或有諸業不善因攝",
    "T11n0310_049:0288a11": "受，如是一切悉能了知。菩薩摩訶薩又能了",
    "T11n0310_049:0288a12": "知，或有語業貪隨眠故瞋恚發起，或有語業",
    "T11n0310_049:0288a13": "瞋隨眠故貪欲發起。又能了知，或有語業貪",
    "T11n0310_049:0288a14": "瞋隨眠故愚癡發起，或有語業癡隨眠故貪",
    "T11n0310_049:0288a15": "瞋發起。又能了知，或有語業貪隨眠故貪欲",
    "T11n0310_049:0288a16": "發起，或有語業瞋隨眠故瞋恚發起，或有語",
    "T11n0310_049:0288a17": "業癡隨眠故愚癡發起。如是一切隨有言說",
    "T11n0310_049:0288a18": "音聲所顯，悉能了知。又能了知，或有語業意",
    "T11n0310_049:0288a19": "解清淨方便染礙，或有語業方便清淨意解",
    "T11n0310_049:0288a20": "染礙，如是一切所有音聲，菩薩摩訶薩以無",
    "T11n0310_049:0288a21": "礙天耳大神通智，隨諸遠近皆如實知。",
    "T11n0310_049:0288a22": "「復次舍利子！菩薩摩訶薩修行靜慮波羅蜜",
    "T11n0310_049:0288a23": "多故，天耳通智清淨明達，十方世界聖及非",
    "T11n0310_049:0288a24": "聖所有音聲皆悉聽聞，復能分別無有錯謬。",
    "T11n0310_049:0288a25": "雖聞聽已，於聖音聲不起欣愛，於非聖聲不",
    "T11n0310_049:0288a26": "生嫌嫉。又於聖聲聽聞知故獲得大慈，於非",
    "T11n0310_049:0288a27": "聖聲聽聞知故獲得大悲。又十方諸聲一時",
    "T11n0310_049:0288a28": "無量，菩薩摩訶薩以前後際分齊智力，天耳",
    "T11n0310_049:0288a29": "無亂皆如實知。",
    "T11n0310_049:0288b01": "「復次舍利子！菩薩摩訶薩以淨天耳周廣聽",
    "T11n0310_049:0288b02": "聞，盡於十方一切世界如來遊化剎土之處，",
    "T11n0310_049:0288b03": "佛薄伽梵說法言音悉皆聽聞。既得聞已念",
    "T11n0310_049:0288b04": "器不忘，一切能持不令流散，如處器中堅住",
    "T11n0310_049:0288b05": "不溢。如是舍利子！菩薩摩訶薩聞如來聲亦",
    "T11n0310_049:0288b06": "復如是，悉能了知堅不堅法。又舍利子！是菩",
    "T11n0310_049:0288b07": "薩摩訶薩為聽法故，非於一佛所說法音而",
    "T11n0310_049:0288b08": "偏領受、於第二佛所說法音纏縛障礙。何",
    "T11n0310_049:0288b09": "以故？菩薩摩訶薩聞法無厭故？雖復前後一",
    "T11n0310_049:0288b10": "切如來所說法音？皆能任持無有錯謬。又菩",
    "T11n0310_049:0288b11": "薩摩訶薩以淨天耳？悉能聽聞十方世界善",
    "T11n0310_049:0288b12": "不善聲。此諸聲中有所顯說時非時語，如",
    "T11n0310_049:0288b13": "是無量皆如實知。舍利子！何等名為時非時",
    "T11n0310_049:0288b14": "語？舍利子！諸佛菩薩善知時宜，或時為眾廣",
    "T11n0310_049:0288b15": "說法要，或時為眾略說法要。菩薩摩訶薩如",
    "T11n0310_049:0288b16": "是諸聲皆悉聞已，以一音聲隨其所應廣略",
    "T11n0310_049:0288b17": "開演。又舍利子！菩薩摩訶薩能善了知，或有",
    "T11n0310_049:0288b18": "實可記法，若為說者恐惱他故而不記別；或",
    "T11n0310_049:0288b19": "實非可記法謂能引無義，菩薩摩訶薩妙",
    "T11n0310_049:0288b20": "能隨順利他方便無量善巧，自淨其心而便",
    "T11n0310_049:0288b21": "授記。",
    "T11n0310_049:0288b22": "「復次舍利子！菩薩摩訶薩修行靜慮波羅蜜",
    "T11n0310_049:0288b23": "多故，天耳清淨徹聽之力知諸聲相，或時具",
    "T11n0310_049:0288b24": "有如是相聲應須隨喜而聽聞者，菩薩摩訶",
    "T11n0310_049:0288b25": "薩即便聽聞如是相聲。或時具有如是相聲",
    "T11n0310_049:0288b26": "不應隨喜而聽聞者，菩薩摩訶薩便不聽聞",
    "T11n0310_049:0288b27": "如是相聲。又舍利子！菩薩摩訶薩若處大眾",
    "T11n0310_049:0288b28": "說法之時，眾生耳識不能清淨，便以神力加",
    "T11n0310_049:0288b29": "被於彼，令其解了說法音聲。若諸眾生於一",
    "T11n0310_049:0288c01": "切法皆欲領解，便令得聞如是法聲。若諸眾",
    "T11n0310_049:0288c02": "生不欣諸法既無欲解，便令不聞如是法聲。",
    "T11n0310_049:0288c03": "「復次舍利子！菩薩摩訶薩修行靜慮波羅蜜",
    "T11n0310_049:0288c04": "多故，獲得如是天耳通智，所聞音響無量無",
    "T11n0310_049:0288c05": "邊。又舍利子！天耳性者，能令諸法皆明淨故。",
    "T11n0310_049:0288c06": "天耳性者，能令智慧性清徹故。天耳性者，能",
    "T11n0310_049:0288c07": "令菩薩自清淨故。天耳性者，能令眾生性清",
    "T11n0310_049:0288c08": "淨故。天耳性者極善審察，如其文字所說音",
    "T11n0310_049:0288c09": "詞而能聽聞明了通暢，又能悟入於五趣生",
    "T11n0310_049:0288c10": "所有含識種種言詞音聲差別，菩薩悉能同",
    "T11n0310_049:0288c11": "其類音而為說法。舍利子！是菩薩摩訶薩天",
    "T11n0310_049:0288c12": "耳性通，唯能趣向如來天耳，必定不趣諸餘",
    "T11n0310_049:0288c13": "乘行。舍利子！是名菩薩摩訶薩修行靜慮波",
    "T11n0310_049:0288c14": "羅蜜多故獲天耳性徹聽神通智業圓滿。",
    "T11n0310_049:0288c15": "「復次舍利子！云何菩薩摩訶薩修行靜慮波",
    "T11n0310_049:0288c16": "羅蜜多故獲是他心作證智神通？何等復名",
    "T11n0310_049:0288c17": "他心神通智業圓滿？舍利子！菩薩摩訶薩以",
    "T11n0310_049:0288c18": "是清淨他心智通，明了所及盡於十方諸世界",
    "T11n0310_049:0288c19": "中所有含識無量心相，菩薩悉能如實了知。",
    "T11n0310_049:0288c20": "若諸眾生前際心相、後際心相、現在心相，菩",
    "T11n0310_049:0288c21": "薩於中皆能曉了。舍利子！是菩薩摩訶薩具",
    "T11n0310_049:0288c22": "足如是他心通智故，以過去心智，悉能解入",
    "T11n0310_049:0288c23": "一切含識因及隨因差別之心。何以故？由能",
    "T11n0310_049:0288c24": "了知如是眾生，是廣大因所生心因；如是眾",
    "T11n0310_049:0288c25": "生，是中品因所生心因；如是眾生，是下劣因",
    "T11n0310_049:0288c26": "所生心因；如是一切皆如實知。菩薩摩訶薩",
    "T11n0310_049:0288c27": "又能了知，如是眾生有施欲解相應根，如是",
    "T11n0310_049:0288c28": "眾生有戒欲解相應根，如是眾生有忍欲解",
    "T11n0310_049:0288c29": "相應根，如是眾生有精進欲解相應根，如是",
    "T11n0310_049:0289a01": "眾生有靜慮欲解相應根，如是眾生有智慧",
    "T11n0310_049:0289a02": "欲解相應根。如是一切諸根相應，菩薩悉能如",
    "T11n0310_049:0289a03": "實明了。菩薩摩訶薩又能了知，如是眾生有",
    "T11n0310_049:0289a04": "慈行根，如是眾生有悲行根，如是眾生有喜",
    "T11n0310_049:0289a05": "行根，如是眾生有捨行根，悉能了知如實分",
    "T11n0310_049:0289a06": "別。菩薩摩訶薩又能了知，如是眾生有佛乘",
    "T11n0310_049:0289a07": "行根，如是眾生有獨覺乘行根，如是眾生有",
    "T11n0310_049:0289a08": "聲聞乘行根，如是一切皆能了知。菩薩摩訶",
    "T11n0310_049:0289a09": "薩又如實知，如是眾生有強因力，趣向大乘",
    "T11n0310_049:0289a10": "善因成就。如是眾生有強緣力，趣向大乘緣",
    "T11n0310_049:0289a11": "因成就。皆能如實分別了知。菩薩摩訶薩又",
    "T11n0310_049:0289a12": "如實知，如是眾生有強因力，成就趣向大乘",
    "T11n0310_049:0289a13": "善因，然此眾生由方便因生下賤家。如是眾",
    "T11n0310_049:0289a14": "生有強方便力，雖不成就廣大善因，然此眾",
    "T11n0310_049:0289a15": "生更殖因力生廣大家。如是一切皆能了",
    "T11n0310_049:0289a16": "知。菩薩摩訶薩又能了知，如是眾生欲解清",
    "T11n0310_049:0289a17": "淨非方便淨，如是眾生方便清淨非欲解淨，",
    "T11n0310_049:0289a18": "如是眾生欲解清淨方便清淨，如是眾生非",
    "T11n0310_049:0289a19": "欲解淨非方便淨。舍利子！菩薩摩訶薩以是",
    "T11n0310_049:0289a20": "通力故，如是一切皆能了知。",
    "T11n0310_049:0289a21": "「復次舍利子！菩薩摩訶薩修行靜慮波羅蜜",
    "T11n0310_049:0289a22": "多時，獲是他心通智故，所有一切眾生前際",
    "T11n0310_049:0289a23": "因根心行智及隨諸行說法智，如是皆名菩",
    "T11n0310_049:0289a24": "薩摩訶薩他心通智。舍利子，菩薩摩訶薩具",
    "T11n0310_049:0289a25": "是智故，以彼後際心入智通悉能了知，如是",
    "T11n0310_049:0289a26": "眾生於未來世當有戒因，於現在世而有施",
    "T11n0310_049:0289a27": "因。如是眾生於未來世當有施因，於現在世",
    "T11n0310_049:0289a28": "而有戒因。如是眾生於未來世當有精進因，",
    "T11n0310_049:0289a29": "於現在世而有忍因。如是眾生於未來世當",
    "T11n0310_049:0289b01": "有忍因，於現在世有精進因。如是眾生於未",
    "T11n0310_049:0289b02": "來世當有慧因，於現在世有靜慮因。如是眾",
    "T11n0310_049:0289b03": "生於未來世當有靜慮因，於現在世而有慧",
    "T11n0310_049:0289b04": "因。如是一切無量因行，悉如實知明了通達。",
    "T11n0310_049:0289b05": "菩薩摩訶薩又能了知，如是眾生於未來世",
    "T11n0310_049:0289b06": "當有出世行因，於現在世而有世間行因。如",
    "T11n0310_049:0289b07": "是眾生於未來世當有世間行因，於現在世",
    "T11n0310_049:0289b08": "而有出世行因。如是一切悉能了知。菩薩摩",
    "T11n0310_049:0289b09": "訶薩又能了知，如是眾生於未來世當有大",
    "T11n0310_049:0289b10": "乘因所生根，於現在世有獨覺乘因所生根。",
    "T11n0310_049:0289b11": "如是眾生於未來世當有獨覺乘因所生根，",
    "T11n0310_049:0289b12": "於現在世而有大乘因所生根。如是眾生於",
    "T11n0310_049:0289b13": "未來世當有大乘因所生根，於現在世有聲",
    "T11n0310_049:0289b14": "聞乘因所生根。如是眾生於未來世當有聲",
    "T11n0310_049:0289b15": "聞乘因所生根，於現在世而有大乘因所生",
    "T11n0310_049:0289b16": "根。如是眾生於未來世當有獨覺乘因所生",
    "T11n0310_049:0289b17": "根，於現在世有聲聞乘因所生根。如是眾生",
    "T11n0310_049:0289b18": "於未來世當有聲聞乘因所生根，於現在世",
    "T11n0310_049:0289b19": "有獨覺乘因所生根。如是舍利子！如前所說",
    "T11n0310_049:0289b20": "諸有因行及以有緣，於未來世一切眾生當",
    "T11n0310_049:0289b21": "有是根，菩薩摩訶薩以他心智通力故，若因",
    "T11n0310_049:0289b22": "若行若緣，皆能如實分別了知。舍利子！當知",
    "T11n0310_049:0289b23": "是諸菩薩摩訶薩於未成熟諸眾生所，發起",
    "T11n0310_049:0289b24": "正勤方便化導不生厭倦，隨彼眾生心能悟",
    "T11n0310_049:0289b25": "入為說正法。何以故？菩薩摩訶薩善知如是",
    "T11n0310_049:0289b26": "正法器已，即便為說如是正法，說法之業",
    "T11n0310_049:0289b27": "常無差失，是故皆號之為不虛說法者。",
    "T11n0310_049:0289b28": "「復次舍利子！菩薩摩訶薩修行靜慮波羅",
    "T11n0310_049:0289b29": "蜜多故，獲是他心智業通證，於現在世一切",
    "T11n0310_049:0289c01": "眾生心及心法次第生起，如是無量悉皆了",
    "T11n0310_049:0289c02": "知。舍利子！云何名為心及心法次第轉起而",
    "T11n0310_049:0289c03": "能知耶？舍利子！菩薩摩訶薩於諸含識有貪",
    "T11n0310_049:0289c04": "心如實知有貪心、離貪心如實知離貪心、有",
    "T11n0310_049:0289c05": "瞋心如實知有瞋心、離瞋心如實知離瞋心、",
    "T11n0310_049:0289c06": "有癡心如實知有癡心、離癡心如實知離癡",
    "T11n0310_049:0289c07": "心。又復能知，由彼如是如是諸煩惱惑，覆障",
    "T11n0310_049:0289c08": "如是如是諸眾生心。菩薩摩訶薩皆於是等",
    "T11n0310_049:0289c09": "如實了知，既了知已隨彼如是諸煩惱等，出",
    "T11n0310_049:0289c10": "離正法而為宣說。",
    "T11n0310_049:0289c11": "「復次舍利子！菩薩摩訶薩既具如是他心",
    "T11n0310_049:0289c12": "通智，將欲說法往大眾中，先應觀察一切大",
    "T11n0310_049:0289c13": "眾諸根行等差別之相。既了知已，如彼眾生",
    "T11n0310_049:0289c14": "所應行行而為說法。舍利子！當知是菩薩摩",
    "T11n0310_049:0289c15": "訶薩以了知眾生根心勝劣之智，能悉了知",
    "T11n0310_049:0289c16": "眾生根心勝劣之性。舍利子，當知如是菩薩",
    "T11n0310_049:0289c17": "不妄輕毀於自心相及他心相。何以故？由此",
    "T11n0310_049:0289c18": "菩薩摩訶薩以智簡集心相續故，如是以念",
    "T11n0310_049:0289c19": "簡集、以悟簡集、以趣簡集、以慧簡集、以覺簡",
    "T11n0310_049:0289c20": "集，心相續故，離煩惱習、相續斷絕、清淨無垢",
    "T11n0310_049:0289c21": "明徹無染無濁無躁，擇照諸法，隨入眾生一",
    "T11n0310_049:0289c22": "切心行，如是簡集心相續故。舍利子！菩薩摩",
    "T11n0310_049:0289c23": "訶薩若能悟入如是一切心法智者，是名菩",
    "T11n0310_049:0289c24": "薩摩訶薩修行靜慮波羅蜜多故獲是他心神",
    "T11n0310_049:0289c25": "通智業圓滿成就之法。",
    "T11n0310_049:0289c26": "「復次舍利子！云何菩薩摩訶薩修行靜慮波",
    "T11n0310_049:0289c27": "羅蜜多時，獲得宿住隨念作證智神通智業",
    "T11n0310_049:0289c28": "圓滿？舍利子！菩薩摩訶薩以具如是宿住隨",
    "T11n0310_049:0289c29": "念之智力故，盡於十方遍周世界所有眾生，",
    "T11n0310_049:0290a01": "非一種種諸宿住事悉能隨念。如是一生十",
    "T11n0310_049:0290a02": "生、百生千生、若百千生，非一百生、非一千",
    "T11n0310_049:0290a03": "生、非一百千生，如是次第皆能了知。菩薩摩",
    "T11n0310_049:0290a04": "訶薩又能了知，壞劫成劫若成壞劫、非一壞",
    "T11n0310_049:0290a05": "劫、非一成劫、非一成壞劫，如是無量皆能了",
    "T11n0310_049:0290a06": "知。菩薩摩訶薩又知如是眾生，曾於彼處、有",
    "T11n0310_049:0290a07": "如是名、有如是性、如是種類、如是色相、如",
    "T11n0310_049:0290a08": "是狀貌、如是形像、如是飲食、如是久住、受如",
    "T11n0310_049:0290a09": "是等苦樂之事，菩薩摩訶薩以宿住智皆能",
    "T11n0310_049:0290a10": "隨念。又能了知如是眾生，此處命終彼處受",
    "T11n0310_049:0290a11": "生、彼處命終此處受生，如是此彼命終此彼",
    "T11n0310_049:0290a12": "受生，若自若他如是一切所有行相、所有處",
    "T11n0310_049:0290a13": "所，非一種種諸宿住事，菩薩摩訶薩悉能隨",
    "T11n0310_049:0290a14": "念分別了知。",
    "T11n0310_049:0290a15": "「復次舍利子！是菩薩摩訶薩以依靜慮波羅",
    "T11n0310_049:0290a16": "蜜多故，宿住念力善能隨念，前際所有自宿",
    "T11n0310_049:0290a17": "住事，悉能了知又能隨念。前際所有他諸有",
    "T11n0310_049:0290a18": "情，他數取趣所受非一無量種種諸宿住事，",
    "T11n0310_049:0290a19": "皆能隨念而得知之。菩薩摩訶薩又能隨念",
    "T11n0310_049:0290a20": "前際因生自善根因，又能隨念一切含識前",
    "T11n0310_049:0290a21": "際因生他善根因，如是一切隨念了知。舍利",
    "T11n0310_049:0290a22": "子！是菩薩摩訶薩宿住智力無量方便，以自",
    "T11n0310_049:0290a23": "善根迴向菩提，能令眾生各自憶識所有善",
    "T11n0310_049:0290a24": "根，又令眾生於菩提心勤行攝受，如是一切",
    "T11n0310_049:0290a25": "隨念能知。又能隨念先世所有諸苦樂因，善",
    "T11n0310_049:0290a26": "知此因皆趣無常苦無我等。舍利子！是菩薩",
    "T11n0310_049:0290a27": "摩訶薩既知是已，於菩薩行無色憍逸、無財",
    "T11n0310_049:0290a28": "憍逸、無眷屬憍逸、無自在憍逸、無有希求轉",
    "T11n0310_049:0290a29": "輪聖王憍逸、無有希求帝釋天主憍逸、無有",
    "T11n0310_049:0290b01": "希求梵世天王憍逸、無有希求護世天王憍",
    "T11n0310_049:0290b02": "逸、無有希求諸處受生樂著憍逸、無有希求",
    "T11n0310_049:0290b03": "諸欲之王富樂憍逸，唯除為欲成熟眾生便",
    "T11n0310_049:0290b04": "以願力故受諸有。舍利子！如是菩薩摩訶薩",
    "T11n0310_049:0290b05": "了知一切皆趣無常苦無我故，於過去世煩",
    "T11n0310_049:0290b06": "惱諸行善能訶責輕毀厭惡，於現在世更不",
    "T11n0310_049:0290b07": "容納如是煩惱，乃至命難重苦因緣，終不造",
    "T11n0310_049:0290b08": "作不善之法及諸惡業。舍利子！是菩薩摩訶",
    "T11n0310_049:0290b09": "薩以先所集一切善根，皆悉迴向阿耨多羅",
    "T11n0310_049:0290b10": "三藐三菩提，令其增廣現在所集諸善根等，",
    "T11n0310_049:0290b11": "為欲攝受一切眾生，遠離一切不平等迴向",
    "T11n0310_049:0290b12": "故。是菩薩摩訶薩具如是等諸善根已，紹三",
    "T11n0310_049:0290b13": "寶種令不斷絕，皆為迴向一切智智。舍利子！",
    "T11n0310_049:0290b14": "當知菩薩摩訶薩念定之力，乃能如是成就",
    "T11n0310_049:0290b15": "無量微妙善法。",
    "T11n0310_049:0290b16": "「復次舍利子！菩薩摩訶薩修行靜慮波羅蜜",
    "T11n0310_049:0290b17": "多故，獲是宿住妙緣隨念，極善安住住法界",
    "T11n0310_049:0290b18": "故。如是隨念堅固不動，方便善巧簡擇集故。",
    "T11n0310_049:0290b19": "如是隨念無有掉亂，已善修治靜慮業故。如",
    "T11n0310_049:0290b20": "是隨念無有躁擾，妙奢摩他善住持故。如是",
    "T11n0310_049:0290b21": "隨念無諸迷謬，毘鉢舍那善攝受故。如是隨",
    "T11n0310_049:0290b22": "念性無魯樸，善證清淨現妙智故。如是隨念",
    "T11n0310_049:0290b23": "能善憶持，久遠諸念無忘失故。如是隨念大",
    "T11n0310_049:0290b24": "寶伏藏，福德資糧善積集故。如是隨念不隨",
    "T11n0310_049:0290b25": "於他，智慧資糧善積集故。如是隨念已到彼",
    "T11n0310_049:0290b26": "岸，諸度資糧善積集故。如是舍利子！當知無",
    "T11n0310_049:0290b27": "量無邊諸妙善法，皆由念力所任持故，於過",
    "T11n0310_049:0290b28": "去世及現在世發起憶念無忘失法。舍利子！",
    "T11n0310_049:0290b29": "是名菩薩摩訶薩依靜慮波羅蜜多故獲是宿",
    "T11n0310_049:0290c01": "住神通成就具足智業圓滿。",
    "T11n0310_049:0290c02": "「復次舍利子！云何菩薩摩訶薩如意足作證",
    "T11n0310_049:0290c03": "智神通？何等復名如意足通智業圓滿？舍利",
    "T11n0310_049:0290c04": "子！菩薩摩訶薩依靜慮波羅蜜多故，獲是欲",
    "T11n0310_049:0290c05": "三摩地斷行成就修如意足，如是勤心觀三",
    "T11n0310_049:0290c06": "摩地斷行成就修如意足。舍利子！是菩薩摩",
    "T11n0310_049:0290c07": "訶薩依如是等欲勤心觀助發之法，極善修",
    "T11n0310_049:0290c08": "治極善成立自在轉故，能善修習四如意足。",
    "T11n0310_049:0290c09": "舍利子！菩薩摩訶薩成就四種如意足已，隨",
    "T11n0310_049:0290c10": "其願欲如意神通證得現前，能示非一種種",
    "T11n0310_049:0290c11": "神變。菩薩摩訶薩雖現無量神通變化，皆為",
    "T11n0310_049:0290c12": "度脫諸眾生故而修習之。舍利子！是諸眾生",
    "T11n0310_049:0290c13": "應見如是神通變化受調伏者，菩薩摩訶薩",
    "T11n0310_049:0290c14": "隨彼所應即便顯示如是神通無量變化，或",
    "T11n0310_049:0290c15": "現色相、或現威力、或冥加被，眾生因是而從",
    "T11n0310_049:0290c16": "度脫。",
    "T11n0310_049:0290c17": "「復次舍利子！云何菩薩摩訶薩如意足通現",
    "T11n0310_049:0290c18": "諸色相調伏眾生？舍利子！是菩薩摩訶薩觀",
    "T11n0310_049:0290c19": "諸眾生由如是等諸色像現，若見若聞，方從",
    "T11n0310_049:0290c20": "調伏。菩薩即便隨其所念現斯色像，或現如",
    "T11n0310_049:0290c21": "來色像、或現獨覺色像、或現聲聞色像、或現",
    "T11n0310_049:0290c22": "天帝色像、或現梵王色像、或現護世天王色",
    "T11n0310_049:0290c23": "像、或現轉輪聖王色像，如是等諸餘色像，菩",
    "T11n0310_049:0290c24": "薩摩訶薩隨所化度皆能示現。乃至由現畜",
    "T11n0310_049:0290c25": "生色像，及餘一切而調伏者，即便示現如是",
    "T11n0310_049:0290c26": "色像，為諸眾生宣說正法。",
    "T11n0310_049:0290c27": "「復次舍利子！云何菩薩摩訶薩如意足通現",
    "T11n0310_049:0290c28": "諸威力？舍利子！菩薩摩訶薩觀諸眾生力",
    "T11n0310_049:0290c29": "增上慢忿恚憍逸極懷深重，由如是力得調",
    "T11n0310_049:0291a01": "伏者，菩薩摩訶薩隨其所應，便為示現如是",
    "T11n0310_049:0291a02": "神力，或現摩訶諾伽那力、或現那羅延力四",
    "T11n0310_049:0291a03": "分之一、或現那羅延力全分之半、或現那羅",
    "T11n0310_049:0291a04": "延力具足全分，如是乃至漸致兼倍，令彼眾",
    "T11n0310_049:0291a05": "生調伏化度。舍利子！菩薩摩訶薩以靜慮波",
    "T11n0310_049:0291a06": "羅蜜多如意足神通力故，能以二指舉蘇迷",
    "T11n0310_049:0291a07": "盧最大山王輕轉自在，猶如取一阿末羅果。",
    "T11n0310_049:0291a08": "復以山王擲置他方無邊世界。舍利子！如此",
    "T11n0310_049:0291a09": "山王舉高一十六萬八千踰繕那，量廣八萬",
    "T11n0310_049:0291a10": "四千踰繕那量，四寶所成高廣第一。由是菩",
    "T11n0310_049:0291a11": "薩住如意足，雖擲異方，於菩薩力無損無減。",
    "T11n0310_049:0291a12": "又舍利子！菩薩摩訶薩住如意足故，又能以",
    "T11n0310_049:0291a13": "此三千大千世界，如是縱廣盡其際量，從水",
    "T11n0310_049:0291a14": "輪聚上至有頂，擎置掌中住經一劫，現諸威",
    "T11n0310_049:0291a15": "儀無有妨礙。舍利子！如是無量不可思議，菩",
    "T11n0310_049:0291a16": "薩摩訶薩悉能隨應示現神變。舍利子，菩薩",
    "T11n0310_049:0291a17": "摩訶薩化現成就如是大力，為令力增上慢",
    "T11n0310_049:0291a18": "忿恚憍逸極重眾生見聞菩薩顯現神變，所",
    "T11n0310_049:0291a19": "有恃力懷慢忿恚憍逸悉皆摧滅。菩薩了知",
    "T11n0310_049:0291a20": "既調伏已，隨其所應為說法要。",
    "T11n0310_049:0291a21": "「復次舍利子！云何菩薩摩訶薩證得如意足",
    "T11n0310_049:0291a22": "通加被之智？舍利子！菩薩摩訶薩即以如是",
    "T11n0310_049:0291a23": "加被智力隨所加念即便成就。舍利子！菩薩",
    "T11n0310_049:0291a24": "摩訶薩若欲加念深廣大海使如牛跡，即如",
    "T11n0310_049:0291a25": "其念令是大海量如牛跡。又欲加念微淺牛",
    "T11n0310_049:0291a26": "跡猶如大海，即如其念令是牛跡量同大海。",
    "T11n0310_049:0291a27": "又舍利子！菩薩摩訶薩若欲加念劫燒大火",
    "T11n0310_049:0291a28": "令成水聚，即如其念便成水聚。加念水災令",
    "T11n0310_049:0291a29": "成火災，即如其念火災便起。舍利子！以要言",
    "T11n0310_049:0291b01": "之，一切加念神足之門，菩薩摩訶薩隨念加",
    "T11n0310_049:0291b02": "之皆得成就。又舍利子！菩薩摩訶薩若有加",
    "T11n0310_049:0291b03": "念下中上法互相轉易，即隨其念皆得成就。",
    "T11n0310_049:0291b04": "又舍利子！菩薩摩訶薩凡所加念神通被物，",
    "T11n0310_049:0291b05": "貞固難壞不可轉變，一切世間無有能令搖",
    "T11n0310_049:0291b06": "動隱沒。若沙門若婆羅門、諸天帝釋、魔王梵",
    "T11n0310_049:0291b07": "王及餘世間，皆無有能如法搖動及隱沒者，",
    "T11n0310_049:0291b08": "唯除法主諸佛世尊。舍利子！當知是菩薩摩",
    "T11n0310_049:0291b09": "訶薩以如是等加念持力，但為尊重種種廣",
    "T11n0310_049:0291b10": "大奇特變現諸眾生等，為宣正法故現威神。",
    "T11n0310_049:0291b11": "復次舍利子！菩薩摩訶薩修行靜慮波羅蜜",
    "T11n0310_049:0291b12": "多故，獲得如是如意神足無退自在，超過諸",
    "T11n0310_049:0291b13": "魔煩惱境界，趣入一切諸佛境界。是諸眾生",
    "T11n0310_049:0291b14": "不惱方便一切善根資糧積集，一切魔王及",
    "T11n0310_049:0291b15": "魔軍眾諸威德天不能遮斷。舍利子！是名菩",
    "T11n0310_049:0291b16": "薩摩訶薩依靜慮波羅蜜多故獲是如意足作",
    "T11n0310_049:0291b17": "證神通智業圓滿。",
    "T11n0310_049:0291b18": "「復次舍利子！云何菩薩摩訶薩依靜慮波羅",
    "T11n0310_049:0291b19": "蜜多故得是神通？此神通者何等義理？復以",
    "T11n0310_049:0291b20": "何等而名為智？舍利子！菩薩摩訶薩若觀色",
    "T11n0310_049:0291b21": "像名曰神通，若能了知色像盡法而不證盡",
    "T11n0310_049:0291b22": "是名為智。又舍利子！若能聽聞一切聲響是",
    "T11n0310_049:0291b23": "名神通，若能了知聲響前際本不可說是名",
    "T11n0310_049:0291b24": "為智。又舍利子！若能了達眾生心行是名神",
    "T11n0310_049:0291b25": "通，若能了知心性寂滅不證彼滅是名為智。",
    "T11n0310_049:0291b26": "又舍利子！若能隨念過去邊際是名神通，若",
    "T11n0310_049:0291b27": "能了知三世無礙是名為智。又舍利子！於諸",
    "T11n0310_049:0291b28": "佛土若往若來是名神通，若知國土等虛空",
    "T11n0310_049:0291b29": "相是名為智。又舍利子！了法興起故名為神",
    "T11n0310_049:0291c01": "通，觀法平等是名為智。又舍利子！明達諸世",
    "T11n0310_049:0291c02": "間故名神通，不雜諸世間是名為智。又舍利",
    "T11n0310_049:0291c03": "子！威勢映奪一切釋梵護世諸天故名神通，",
    "T11n0310_049:0291c04": "了知一切聲聞緣覺其證下劣是名為智。舍",
    "T11n0310_049:0291c05": "利子！諸如是等若通若智，其德無量不可思",
    "T11n0310_049:0291c06": "議，是名菩薩摩訶薩依靜慮波羅蜜多故精",
    "T11n0310_049:0291c07": "勤獲得如是神通智業圓滿。",
    "T11n0310_049:0291c08": "「復次舍利子！菩薩摩訶薩依靜慮波羅蜜多",
    "T11n0310_049:0291c09": "故，證得無邊深妙靜定。何以故？舍利子！菩薩",
    "T11n0310_049:0291c10": "摩訶薩乃至爾所無數煩惱積集心捨，菩薩",
    "T11n0310_049:0291c11": "於彼亦有爾所無數靜慮資糧功德安住其",
    "T11n0310_049:0291c12": "心。又舍利子！菩薩摩訶薩乃至爾所一切眾",
    "T11n0310_049:0291c13": "生，以煩惱心生諸散亂，菩薩於彼亦應積集",
    "T11n0310_049:0291c14": "爾所靜慮資糧功德。舍利子！是名菩薩摩訶",
    "T11n0310_049:0291c15": "薩所證靜慮無量無邊皆由靜慮波羅蜜多之",
    "T11n0310_049:0291c16": "所發起。復次舍利子！菩薩摩訶薩所證之定",
    "T11n0310_049:0291c17": "極善深妙，菩薩應時安住於中平等引攝，是",
    "T11n0310_049:0291c18": "處說名三摩呬多。舍利子！云何名為平等引",
    "T11n0310_049:0291c19": "攝？舍利子！三摩呬多者，引攝有情平等之性，",
    "T11n0310_049:0291c20": "故名此定三摩呬多。舍利子！三摩呬多者，引",
    "T11n0310_049:0291c21": "攝其心平等性故。又三摩呬多者，引攝欲解",
    "T11n0310_049:0291c22": "平等性故。又三摩呬多者，引攝方便平等性",
    "T11n0310_049:0291c23": "故。又三摩呬多者，引攝增上欲解平等性故。",
    "T11n0310_049:0291c24": "又三摩呬多者，引攝拕那平等性故，又能引",
    "T11n0310_049:0291c25": "攝尸羅、羼底、毘利耶、靜慮、般羅若平等性故。",
    "T11n0310_049:0291c26": "又三摩呬多者，引攝一切諸法平等性故。舍",
    "T11n0310_049:0291c27": "利子！是名菩薩摩訶薩三摩呬多，深妙靜慮",
    "T11n0310_049:0291c28": "引攝平等諸法性故。",
    "T11n0310_049:0291c29": "「復次舍利子！菩薩摩訶薩依靜慮波羅蜜多",
    "T11n0310_049:0292a01": "故，所獲靜慮微密深妙唯智能入，亦得名為",
    "T11n0310_049:0292a02": "三摩半那。舍利子！何等名為三摩半那？舍利",
    "T11n0310_049:0292a03": "子！如是妙定等諸法性。所以者何？若菩提平",
    "T11n0310_049:0292a04": "等即是一切有情平等，若一切有情平等即",
    "T11n0310_049:0292a05": "是諸法平等，若能平等證入是平等性，是則",
    "T11n0310_049:0292a06": "名為三摩半那。又舍利子！若空性平等即諸",
    "T11n0310_049:0292a07": "法平等，若能證入是平等性，是則名為三摩",
    "T11n0310_049:0292a08": "半那。如是無相無願及以無行性皆平等，即",
    "T11n0310_049:0292a09": "諸法平等，若能證入是平等性，是則名為三",
    "T11n0310_049:0292a10": "摩半那。又舍利子！若心性平等即諸法平等，",
    "T11n0310_049:0292a11": "若能證入是平等性，是則名為三摩半那。舍",
    "T11n0310_049:0292a12": "利子！是名菩薩摩訶薩獲是靜慮三摩半那",
    "T11n0310_049:0292a13": "平等之性皆因靜慮波羅蜜多故。",
    "T11n0310_049:0292a14": "「復次舍利子！菩薩摩訶薩依靜慮波羅蜜多",
    "T11n0310_049:0292a15": "故，獲是平等微妙靜慮，於諸含識有恩無恩，",
    "T11n0310_049:0292a16": "皆生平等心無簡約。是故菩薩，等心於地、等",
    "T11n0310_049:0292a17": "心於水、等心於火、等心於風、等心虛空，無有",
    "T11n0310_049:0292a18": "高下亦無萎屈，安住善住證無動搖，於諸威",
    "T11n0310_049:0292a19": "儀心恒在定，又不分別所住威儀。心性純熟",
    "T11n0310_049:0292a20": "樂處深定，不掉不舉無有飄轉，遠諸愚鈍言",
    "T11n0310_049:0292a21": "無雜亂，知義知法善識諸時，所謂迦羅吠羅",
    "T11n0310_049:0292a22": "及三摩耶，巧能隨順一切世間，而與世間性",
    "T11n0310_049:0292a23": "不相雜，超越世間利等八法，諸煩惱惑不能",
    "T11n0310_049:0292a24": "染污。雜憒閙處遠於所行，唯常安止平等",
    "T11n0310_049:0292a25": "法性，不捨深定而現世間一切作業。舍利子！",
    "T11n0310_049:0292a26": "是名菩薩摩訶薩依靜慮波羅蜜多故證入如",
    "T11n0310_049:0292a27": "是無量功德，當知皆是妙慧方便之所發起。",
    "T11n0310_049:0292a28": "「復次舍利子！云何菩薩摩訶薩依靜慮波羅",
    "T11n0310_049:0292a29": "蜜多故證是妙慧及以方便？舍利子！菩薩摩",
    "T11n0310_049:0292b01": "訶薩以大悲力繫心於境為度眾生，是名方",
    "T11n0310_049:0292b02": "便。證入寂靜最極寂靜，是名為慧。又舍利子！",
    "T11n0310_049:0292b03": "若能證入佛智無礙，是名方便。無有一法而",
    "T11n0310_049:0292b04": "可慮知，是名為慧。又舍利子！若能證入諸",
    "T11n0310_049:0292b05": "法攝觀，是名方便。若於法性無雜思惟，是",
    "T11n0310_049:0292b06": "名為慧。又舍利子！平等證入佛身莊嚴而現",
    "T11n0310_049:0292b07": "在前，是名方便。觀察法身性無處所，是名",
    "T11n0310_049:0292b08": "為慧。又舍利子！平等證入憶念諸佛所演言",
    "T11n0310_049:0292b09": "詞梵音聲等，是名方便。觀察法性不可言",
    "T11n0310_049:0292b10": "說，是名為慧。又舍利子！平等證入其心安住",
    "T11n0310_049:0292b11": "金剛喻定，是名方便。念無散亂觀察法性，是",
    "T11n0310_049:0292b12": "名為慧。又舍利子！若如是定安住本願成熟",
    "T11n0310_049:0292b13": "眾生，是為方便。觀察眾生皆無我性，是名為",
    "T11n0310_049:0292b14": "慧。又舍利子！若定緣彼增上境界發起一切",
    "T11n0310_049:0292b15": "增上善根，是名方便。若能觀察無根無住，是",
    "T11n0310_049:0292b16": "名為慧。又舍利子！若定修治佛土現前，是名",
    "T11n0310_049:0292b17": "方便。觀察國土與虛空等，是名為慧。又舍利",
    "T11n0310_049:0292b18": "子！若定發起莊嚴道場！是名方便。若住寂",
    "T11n0310_049:0292b19": "靜慮知諸法！是名為慧。又舍利子！若定發起",
    "T11n0310_049:0292b20": "轉正法輪，是名方便。若觀所轉法輪無起，是",
    "T11n0310_049:0292b21": "名為慧。又舍利子！如是無量覺分資糧平等",
    "T11n0310_049:0292b22": "證入觀察現前，是名方便。如是無量諸惑寂",
    "T11n0310_049:0292b23": "滅息除熱惱，如來所有靜慮妙樂不與諸法",
    "T11n0310_049:0292b24": "而共相應，無有諸相諸相遍知，遠離一切所",
    "T11n0310_049:0292b25": "緣境界，如是皆入菩薩正定所有靜慮，舍利",
    "T11n0310_049:0292b26": "子！菩薩摩訶薩若能如是觀察具足，是名為",
    "T11n0310_049:0292b27": "慧。舍利子！若菩薩摩訶薩成就如是無盡",
    "T11n0310_049:0292b28": "靜慮與靜慮波羅蜜多相應故，一切惡魔不",
    "T11n0310_049:0292b29": "能得便，即名安住諸佛法器。舍利子！如是方",
    "T11n0310_049:0292c01": "便、如是妙慧，是名菩薩摩訶薩靜慮波羅蜜",
    "T11n0310_049:0292c02": "多具足成就皆是妙慧方便之所發起。",
    "T11n0310_049:0292c03": "「復次舍利子！菩薩摩訶薩依靜慮波羅蜜多",
    "T11n0310_049:0292c04": "故，具足成就不退神通，善能建立智所作業，",
    "T11n0310_049:0292c05": "非彼慢力之所發起，遊戲神通示現世間，一",
    "T11n0310_049:0292c06": "切作用安住神通，發起世間一切大事。又舍",
    "T11n0310_049:0292c07": "利子，此神通者為大智相，具足世出世間微",
    "T11n0310_049:0292c08": "妙作用故。此神通者為大慧相，現見世出世",
    "T11n0310_049:0292c09": "間一切諸法故。此神通者為無盡相，隨遍一",
    "T11n0310_049:0292c10": "切如虛空故。此神通者等見諸色，色無色中",
    "T11n0310_049:0292c11": "平等見故。此神通者善能隨入音聲法門，前",
    "T11n0310_049:0292c12": "際音聲平等性故。此神通者能觀眾生一切",
    "T11n0310_049:0292c13": "心行，現見彼性故。此神通者善能隨念一切",
    "T11n0310_049:0292c14": "諸劫，分別了知前後際故。此神通者善能示",
    "T11n0310_049:0292c15": "現無量神變恒現在前，無加行相故。此神通",
    "T11n0310_049:0292c16": "者了知漏盡，觀待迦羅及三摩耶不過時故。",
    "T11n0310_049:0292c17": "此神通者是聖出世，於一切法決擇分故。又",
    "T11n0310_049:0292c18": "舍利子！如是神通微妙甚深，聲聞獨覺所不",
    "T11n0310_049:0292c19": "能測。如是神通有大威德，善能調伏一切有",
    "T11n0310_049:0292c20": "情。如是神通有大功業，證得灌頂一切諸法",
    "T11n0310_049:0292c21": "自在轉故。如是舍利子！是名菩薩摩訶薩依",
    "T11n0310_049:0292c22": "靜慮波羅蜜多故獲是無退諸勝神通，善能建",
    "T11n0310_049:0292c23": "立智所作業，非彼慢力之所發起。",
    "T11n0310_049:0292c24": "大寶積經卷第四十九"
}