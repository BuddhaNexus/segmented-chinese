{
    "T16n0656_005:0040c23": "菩薩瓔珞經卷第五一名現在報",
    "T16n0656_005:0040c25": "姚秦涼州沙門竺佛念譯",
    "T16n0656_005:0040c26": "14 生佛品(五)生佛品第十四",
    "T16n0656_005:0040c27": "爾時，座上有菩薩摩訶薩，名分別說施，普於",
    "T16n0656_005:0040c28": "無量諸佛世尊造眾德本，即從坐起，前白佛",
    "T16n0656_005:0040c29": "言：「善哉，善哉！世尊！頗有如來、至真、等正覺，",
    "T16n0656_005:0041a01": "於過去世未來現在，一時一日中，知過去三",
    "T16n0656_005:0041a02": "事、未來現在三事，得成佛不乎？」答曰：「無也。何",
    "T16n0656_005:0041a03": "以故？如來、至真、等正覺，隨其變化觀見國土，",
    "T16n0656_005:0041a04": "應適眾生乃有所成耳。猶如菩薩摩訶薩不",
    "T16n0656_005:0041a05": "以國土為國土，不以眾生為眾生，分別法界",
    "T16n0656_005:0041a06": "法智所生。如來神智非世俗智，世俗智者從",
    "T16n0656_005:0041a07": "欲色界至有想無想天，乃謂世俗智。今日",
    "T16n0656_005:0041a08": "如來、至真、等正覺已過此智，云何出生諸法，",
    "T16n0656_005:0041a09": "成如來、至真、等正覺乎？此事不然。何以故？",
    "T16n0656_005:0041a10": "如來如。如如來如，如世界如，諸法性如、",
    "T16n0656_005:0041a11": "不思議如、未來如、於彼世界劫數如。如來",
    "T16n0656_005:0041a12": "劫數如，一如不二如。諸有如、諸法性空如，",
    "T16n0656_005:0041a13": "亦不生亦不滅，亦無著斷。諸佛世尊所出名",
    "T16n0656_005:0041a14": "號，於彼劫數無限無量不可稱記，不見有長",
    "T16n0656_005:0041a15": "亦不見短，亦不見生亦不見滅，云何出生諸",
    "T16n0656_005:0041a16": "法？無形不可見未來未起，無記不見有記。如",
    "T16n0656_005:0041a17": "無形法種種異，名句身亦爾，味身亦爾，無",
    "T16n0656_005:0041a18": "各各名身，無各各句身，無各各味身。何以",
    "T16n0656_005:0041a19": "故？一切諸法各各虛空，亦不有善亦不有惡，",
    "T16n0656_005:0041a20": "亦不有福非不有福，或有行或無行。」爾時，有",
    "T16n0656_005:0041a21": "菩薩名無盡慧，得此性空如如無法，即從坐",
    "T16n0656_005:0041a22": "起白佛言：「我今堪任於如來前，說有行無行",
    "T16n0656_005:0041a23": "如空性如如法。」佛言：「善哉，善哉！族姓子！恣",
    "T16n0656_005:0041a24": "汝所說。」無盡慧菩薩白佛言：「若有善男子、善",
    "T16n0656_005:0041a25": "女人，修習有行無行，便能具足一切諸法成",
    "T16n0656_005:0041a26": "等正覺。云何有行無行？諸法不生不滅，無",
    "T16n0656_005:0041a27": "過去當來今現在，是謂無行。必終諸法分別",
    "T16n0656_005:0041a28": "過去當來今現在，是謂菩薩有行。無量有名",
    "T16n0656_005:0041a29": "身不見本末，無量有句身不見本末，無量",
    "T16n0656_005:0041b01": "味身不見本末，是謂菩薩無行。若善男子、善",
    "T16n0656_005:0041b02": "女人知三世法有生有滅，於中分別悉無所",
    "T16n0656_005:0041b03": "有，是謂菩薩有行。」爾時，無盡慧復白佛言：「未",
    "T16n0656_005:0041b04": "究竟法使令究竟，未滅盡法使令滅盡，是謂",
    "T16n0656_005:0041b05": "菩薩無行。若有菩薩摩訶薩於過去當來今",
    "T16n0656_005:0041b06": "現在，不見有量不見無量，是謂菩薩有行。",
    "T16n0656_005:0041b07": "「復次，善男子、女人！初生道心行無上正真",
    "T16n0656_005:0041b08": "道，不以稱譏苦樂利衰毀譽甘樂其中，是謂",
    "T16n0656_005:0041b09": "菩薩無行。如三千大千世界其中眾生一意",
    "T16n0656_005:0041b10": "一心，分別三世斷滅之法，是謂菩薩有行。「復",
    "T16n0656_005:0041b11": "次，善男子、女人於無量劫中行勤苦行，欲得",
    "T16n0656_005:0041b12": "聞受如來言教，是謂菩薩無行。復次，善男子、",
    "T16n0656_005:0041b13": "女人行四等心，不以四等以自稱歎，是謂",
    "T16n0656_005:0041b14": "菩薩有行。「不染不污無過去當來今現在，是",
    "T16n0656_005:0041b15": "謂菩薩無行。若善男子、女人非義非無義，",
    "T16n0656_005:0041b16": "非有成非無成，亦不有對亦不無對，是謂菩",
    "T16n0656_005:0041b17": "薩有行。「或以國土清淨無所染，自不見國",
    "T16n0656_005:0041b18": "土有所成就，是謂菩薩無行。若復於諸法",
    "T16n0656_005:0041b19": "不生妄見而無所起，以無盡法能自纓絡，",
    "T16n0656_005:0041b20": "是謂有行。亦不有亦不無，是謂菩薩無行。",
    "T16n0656_005:0041b21": "「復次，善男子、女人，觀一剎土如空無異，不",
    "T16n0656_005:0041b22": "以異剎係在一國，是謂菩薩有行。復自觀見",
    "T16n0656_005:0041b23": "本有三世諸佛菩薩摩訶薩，有過去當來今",
    "T16n0656_005:0041b24": "現在，是謂菩薩無行。「復次，族姓子！若善男",
    "T16n0656_005:0041b25": "子、女人一一分別，界非我界，世非我世，有",
    "T16n0656_005:0041b26": "非我有，是謂菩薩有行。復次，族姓子！分別",
    "T16n0656_005:0041b27": "三界行無所行，不見作亦不見不作，是謂菩",
    "T16n0656_005:0041b28": "薩無行。」爾時，如來問無盡慧菩薩曰：「汝住何",
    "T16n0656_005:0041b29": "等法而說此乎？無行起於有行？有行起於無",
    "T16n0656_005:0041c01": "行？何由而從如來而自說有行無行耶？」無",
    "T16n0656_005:0041c02": "盡慧菩薩復白佛言：「本從自覺，如今始果，唯",
    "T16n0656_005:0041c03": "願世尊敷演宣暢。」佛言：「善哉，善哉！善男子！",
    "T16n0656_005:0041c04": "如汝所言，善思念之，今日如來當為汝敷演",
    "T16n0656_005:0041c05": "其教。云何？族姓子！汝本發意成無上等正覺，",
    "T16n0656_005:0041c06": "為從有行？為從無行？」答曰：「不從有行，不從無",
    "T16n0656_005:0041c07": "行。」佛言：「云何？族姓子！若不從有行、不從無行，",
    "T16n0656_005:0041c08": "云何得成等正覺乎？」答曰：「有如如，如亦如如，",
    "T16n0656_005:0041c09": "是故不從有行、不從無行。」佛言：「汝本何以不",
    "T16n0656_005:0041c10": "發此問？吾先已說有行無行。」",
    "T16n0656_005:0041c11": "15 本末品(五)菩薩瓔珞經本末品第十五",
    "T16n0656_005:0041c12": "爾時，世尊將欲示現菩薩之行，即入本淨三",
    "T16n0656_005:0041c13": "昧，令一切眾生悉見過去未來現在諸法本",
    "T16n0656_005:0041c14": "末。復令眾生見諸佛無量世界諸佛世尊，有",
    "T16n0656_005:0041c15": "成就者、不成就者，或從一地乃至十地，有現",
    "T16n0656_005:0041c16": "在身行、不現在身行，令一切眾生一一分別。",
    "T16n0656_005:0041c17": "爾時，如來、無所著、等正覺，將欲度眾生便笑，",
    "T16n0656_005:0041c18": "從面門出大光明，乃照無量恒沙剎土，從",
    "T16n0656_005:0041c19": "欲界上至有想無想天，悉見光明。於彼光明",
    "T16n0656_005:0041c20": "演出無量眾生根本。云何為眾生本末？於是",
    "T16n0656_005:0041c21": "善男子、善女人，修行一法無量智慧便能具",
    "T16n0656_005:0041c22": "足，淨佛國土教化眾生。爾時，世尊告諸會",
    "T16n0656_005:0041c23": "等諸無著行：「云何無著行？從初發意乃至成",
    "T16n0656_005:0041c24": "佛，五十四法不著空行。於是，善男子、善女人",
    "T16n0656_005:0041c25": "常當思惟不離須臾。云何為五十四？一者分",
    "T16n0656_005:0041c26": "別五陰，起亦知起滅亦知滅，然彼五陰有生",
    "T16n0656_005:0041c27": "無生，有聖行無聖行，有空觀無空觀。「若善",
    "T16n0656_005:0041c28": "男子、善女人，分別五陰何由而生？何由而滅？",
    "T16n0656_005:0041c29": "色本無生如今有生，解色非有非無，或有色",
    "T16n0656_005:0042a01": "有，或有色本，過去當來今現在色亦復如",
    "T16n0656_005:0042a02": "是。本無有色不見本色，於過去中不見過去",
    "T16n0656_005:0042a03": "色，於未來中不見未來色，於現在中不見現",
    "T16n0656_005:0042a04": "在色，過去色非現在色非未來色，未來色非",
    "T16n0656_005:0042a05": "過去色非現在色，現在色非過去色非未來",
    "T16n0656_005:0042a06": "色，菩薩摩訶薩盡能分別一一悉知。「復次，善",
    "T16n0656_005:0042a07": "男子、女人！分別痛法解知痛無所起，觀過",
    "T16n0656_005:0042a08": "去痛本無此痛，亦知此痛非有過去，過去痛",
    "T16n0656_005:0042a09": "非未來現在，未來痛非過去現在，現在痛非",
    "T16n0656_005:0042a10": "過去未來。何以故？未來痛本無此痛。若善",
    "T16n0656_005:0042a11": "男子、女人觀現在痛亦非前痛，亦非後痛，",
    "T16n0656_005:0042a12": "非過去痛，非未來痛，痛亦不自知痛，然後",
    "T16n0656_005:0042a13": "乃知本淨末淨。「若善男子、女人，復當思惟",
    "T16n0656_005:0042a14": "過去五陰想，法本無此想，過去五陰想不知",
    "T16n0656_005:0042a15": "未來現在想，未來想不知過去現在想，現在",
    "T16n0656_005:0042a16": "想不知過去未來想，想無有想。「若善男子、",
    "T16n0656_005:0042a17": "女人，於未來中分別未來想，未來想不自",
    "T16n0656_005:0042a18": "知未來想，未來想不知過去現在想，未來過",
    "T16n0656_005:0042a19": "去想不知未來，過去想不知未來現在想。「若",
    "T16n0656_005:0042a20": "善男子、女人，於現在中分別過去想亦無有",
    "T16n0656_005:0042a21": "過去想，分別未來想亦無有未來想，分別現",
    "T16n0656_005:0042a22": "在想亦無有現在想，於現在過去亦無過去",
    "T16n0656_005:0042a23": "想，於現在未來亦無現在未來想，於現在想",
    "T16n0656_005:0042a24": "亦無有想。「若善男子、女人，復當於過去分",
    "T16n0656_005:0042a25": "別五陰行何由生？復何由滅？過去行亦不有",
    "T16n0656_005:0042a26": "行，分別過去行非過去行，過去行非未來行",
    "T16n0656_005:0042a27": "非現在行，未來行非過去行非現在行，現在",
    "T16n0656_005:0042a28": "行非過去行非未來行，過去未來行非過去",
    "T16n0656_005:0042a29": "未來行，過去現在行非過去現在行。何以故？",
    "T16n0656_005:0042b01": "行本無所有亦不有行。「若善男子、女人，於",
    "T16n0656_005:0042b02": "未來中便當具足於未來行，於未來中不見",
    "T16n0656_005:0042b03": "過去行、不見現在行，於未來中不見未來過",
    "T16n0656_005:0042b04": "去行、不見未來現在行，亦不見未來現在行。",
    "T16n0656_005:0042b05": "何以故？本無有此行。「若善男子、女人，於現",
    "T16n0656_005:0042b06": "在中復當分別，過去行亦無過去行，亦無未",
    "T16n0656_005:0042b07": "來行亦無現在行。於現在行觀現在過去行，",
    "T16n0656_005:0042b08": "亦不見現在過去行，於現在觀現在未來",
    "T16n0656_005:0042b09": "行，亦不見現在未來行，觀了諸行悉無所有。",
    "T16n0656_005:0042b10": "「若善男子、女人，於過去中觀過去識，亦不",
    "T16n0656_005:0042b11": "見過去識，於未來識亦不見未來識，於現在",
    "T16n0656_005:0042b12": "識亦不見現在識，於過去識亦不見過去未",
    "T16n0656_005:0042b13": "來識，於過去中亦不見過去現在識，亦不見",
    "T16n0656_005:0042b14": "識。「若善男子、女人，於未來中不見過去識",
    "T16n0656_005:0042b15": "未來識，於未來中不見未來過去識，不見未",
    "T16n0656_005:0042b16": "來現在識。若善男子、女人，於現在識不見",
    "T16n0656_005:0042b17": "過去識，不見未來識，於現在中不見現在過",
    "T16n0656_005:0042b18": "去識，不見現在中未來識，是謂善男子、女",
    "T16n0656_005:0042b19": "人分別五陰本末空也。」",
    "T16n0656_005:0042b20": "16 非有識非無識品(五)菩薩瓔珞經非有識非無識品第十六",
    "T16n0656_005:0042b21": "爾時，形響菩薩白佛言：「世尊！向聞如來、至真、",
    "T16n0656_005:0042b22": "等正覺已說眾生根本。如我今日欲承如來",
    "T16n0656_005:0042b23": "威神說有識無識。唯願，世尊！聽者，果敢當說。」",
    "T16n0656_005:0042b24": "佛言：「族姓子！樂說便說。」形響菩薩即於佛前",
    "T16n0656_005:0042b25": "以偈讚佛：",
    "T16n0656_005:0042b26": "「世尊大弘誓，　　知眾生根原，",
    "T16n0656_005:0042b27": "今日已得聽，　　神尊口言教。",
    "T16n0656_005:0042b28": "本從無數佛，　　恒求聞此要，",
    "T16n0656_005:0042b29": "今聞聖尊教，　　聽說有無教。",
    "T16n0656_005:0042c01": "昔我無數劫，　　承事諸聖尊，",
    "T16n0656_005:0042c02": "如我今已獲，　　音響辯第一。",
    "T16n0656_005:0042c03": "相亦不有相，　　亦不見有無，",
    "T16n0656_005:0042c04": "無塵無諸垢，　　今號人中尊。",
    "T16n0656_005:0042c05": "人生本無生，　　況我復有生？",
    "T16n0656_005:0042c06": "以我無生意，　　欲說小慧本，",
    "T16n0656_005:0042c07": "不敢以愚情，　　宣暢如來教。",
    "T16n0656_005:0042c08": "自憶昔行本，　　唯聽不敢疑，",
    "T16n0656_005:0042c09": "生死無有量，　　受身復受身，",
    "T16n0656_005:0042c10": "至竟懷狐疑，　　唯聽敷演之。」",
    "T16n0656_005:0042c11": "爾時，形響菩薩說此偈已，前白佛言：「世尊！解",
    "T16n0656_005:0042c12": "第一義不別彼識此識者，是謂有識無識。不",
    "T16n0656_005:0042c13": "見有行執、不見無行執，諸法一相悉無悉",
    "T16n0656_005:0042c14": "有，是謂菩薩摩訶薩有識無識。分別種姓，此",
    "T16n0656_005:0042c15": "清淨識、此非清淨識，我相好成就、彼相好不",
    "T16n0656_005:0042c16": "成就，悉能觀了而無所有，是謂菩薩摩訶薩",
    "T16n0656_005:0042c17": "有識無識。分別時節覩見諸佛，此劫有佛、彼",
    "T16n0656_005:0042c18": "劫無佛，不以有佛而懷喜悅，正使無佛亦復",
    "T16n0656_005:0042c19": "不慼，是謂菩薩有識無識。我復觀見眾生",
    "T16n0656_005:0042c20": "之類，有權方便者、無權方便者，於中不起想",
    "T16n0656_005:0042c21": "行，是謂菩薩有識無識。復觀眾生知其年歲",
    "T16n0656_005:0042c22": "限數，或有眾生應從前劫而得度者，復有眾",
    "T16n0656_005:0042c23": "生應從後劫而得度者，或有眾生應從現在",
    "T16n0656_005:0042c24": "劫而得度者，亦不見此劫有度無度，是謂菩",
    "T16n0656_005:0042c25": "薩有識無識。」爾時，有菩薩名眾相具足，即從",
    "T16n0656_005:0042c26": "坐起，前白佛言：「世尊！我亦堪任於如來前說",
    "T16n0656_005:0042c27": "有識無識。」復以此偈而說頌曰：",
    "T16n0656_005:0042c28": "「於恒沙諸佛，　　造此眾德業，",
    "T16n0656_005:0042c29": "心念等正覺，　　積行識宿命。",
    "T16n0656_005:0043a01": "不著我人壽，　　生死無根本，",
    "T16n0656_005:0043a02": "道相無形兆，　　今遭人中尊。",
    "T16n0656_005:0043a03": "三世平等慧，　　非識非無識，",
    "T16n0656_005:0043a04": "行盡不造行，　　乃授弟子決。",
    "T16n0656_005:0043a05": "一識亦無一，　　覺寤深法要，",
    "T16n0656_005:0043a06": "超越諸佛剎，　　無量諸佛土。",
    "T16n0656_005:0043a07": "本從無數世，　　聞說乃得寤，",
    "T16n0656_005:0043a08": "願於如來前，　　聽說識無識。",
    "T16n0656_005:0043a09": "分別深妙法，　　今遭人中尊，",
    "T16n0656_005:0043a10": "盡達泥洹境，　　唯願聽說之。」",
    "T16n0656_005:0043a11": "爾時，眾相具足菩薩白佛言：「世尊！如我今日",
    "T16n0656_005:0043a12": "號曰眾相具足，相起不知相起、相滅不知相",
    "T16n0656_005:0043a13": "滅，是謂菩薩摩訶薩有識無識。」眾相具足菩",
    "T16n0656_005:0043a14": "薩白佛言：「世尊！如我自念，昔從識慧如來、",
    "T16n0656_005:0043a15": "至真、等正覺聞說此要，諸有眾生從初發意",
    "T16n0656_005:0043a16": "乃至成佛不見識相，是謂菩薩有識無識。",
    "T16n0656_005:0043a17": "若善男子、女人，一一分別六衰六入，知",
    "T16n0656_005:0043a18": "過去衰非過去衰，知未來衰非未來衰，知",
    "T16n0656_005:0043a19": "現在衰非現在衰，於中不起想著者，是謂",
    "T16n0656_005:0043a20": "有識無識。」種姓生菩薩白佛言：「世尊！今日",
    "T16n0656_005:0043a21": "於如來前，聞音響菩薩說有識無識，復聞眾",
    "T16n0656_005:0043a22": "相菩薩說有識無識。云何？世尊！所言識，云何",
    "T16n0656_005:0043a23": "為識？」佛言：「如空等也。」種姓生菩薩復白佛",
    "T16n0656_005:0043a24": "言：「世尊！云何如空等耶？」佛言：「不生不滅不",
    "T16n0656_005:0043a25": "著斷也。」種姓生菩薩白佛言：「今問如來識",
    "T16n0656_005:0043a26": "所起，乃以空報我耶？」佛言：「不然。我今說識",
    "T16n0656_005:0043a27": "非有非無，故號有識無識。」種姓生菩薩言：「識",
    "T16n0656_005:0043a28": "為有相、為無相乎？」佛言：「識亦非有相、非無相",
    "T16n0656_005:0043a29": "也。」種姓生菩薩白佛言：「云何識非有相非",
    "T16n0656_005:0043b01": "無相乎？」佛言：「本不有相亦非今相，故曰本",
    "T16n0656_005:0043b02": "識非今識；今識非本識，故曰識非有相、非無",
    "T16n0656_005:0043b03": "相也。」爾時，種姓生菩薩白佛言：「若使有相非",
    "T16n0656_005:0043b04": "識、無相非識，何以故說識識？」佛言：「隨識所",
    "T16n0656_005:0043b05": "起。識起則起、識滅則滅，是故非有相、非無相",
    "T16n0656_005:0043b06": "也。」佛復告族姓子：「云何？種姓生菩薩！汝今",
    "T16n0656_005:0043b07": "識有乎？」答曰：「無也。何以故？無形無像，非今",
    "T16n0656_005:0043b08": "有、非過去有、非未來有。」佛言：「汝已自說識無",
    "T16n0656_005:0043b09": "有識，非今非未來非過去，汝今言是誰乎？」答",
    "T16n0656_005:0043b10": "曰：「欲言識耶？種姓生乎？」佛言：「我不問此",
    "T16n0656_005:0043b11": "識菩薩生，但問識為有為無。」答曰：「識非有",
    "T16n0656_005:0043b12": "非無。」佛言：「如是，如是。族姓子！」爾時，種姓生",
    "T16n0656_005:0043b13": "菩薩白佛言：「云何？世尊！如今日如來、至真、等",
    "T16n0656_005:0043b14": "正覺，為從識說有說無？為不從識說有說無？」",
    "T16n0656_005:0043b15": "佛言：「汝以何等義而問如來？」種姓生菩薩",
    "T16n0656_005:0043b16": "白佛言：「向如來問：『汝今說有識無識乎？有",
    "T16n0656_005:0043b17": "當來今現在過去乎？無當來今現在過去乎？』",
    "T16n0656_005:0043b18": "我報曰：『無也。世尊！』如今世尊言亦無今當來",
    "T16n0656_005:0043b19": "過去識。我與如來識何所在？」佛言：「我已先說",
    "T16n0656_005:0043b20": "非有識非無識，但為如來、至真、等正覺，以若",
    "T16n0656_005:0043b21": "干法覺寤眾生。云何？族姓子！若善男子、女",
    "T16n0656_005:0043b22": "人體知此法者，便能具足一切諸法。」爾時，有",
    "T16n0656_005:0043b23": "菩薩名曰力盛，即從坐起復白佛言：「我亦堪",
    "T16n0656_005:0043b24": "任說有識無識。」力盛菩薩即於佛前而說頌",
    "T16n0656_005:0043b25": "曰：",
    "T16n0656_005:0043b26": "「本從十力尊，　　聞此有無識，",
    "T16n0656_005:0043b27": "賢聖八等道，　　演暢無礙慧。",
    "T16n0656_005:0043b28": "音聲各各異，　　眾生界不同，",
    "T16n0656_005:0043b29": "施惠無等想，　　稱號為十力。",
    "T16n0656_005:0043c01": "若我後成佛，　　分別諸法界，",
    "T16n0656_005:0043c02": "從一行無二，　　唯願聽說識。",
    "T16n0656_005:0043c03": "道本從我生，　　由我不生識，",
    "T16n0656_005:0043c04": "計了無思想，　　非有識無識。",
    "T16n0656_005:0043c05": "積小至大行，　　乃自致覺寤，",
    "T16n0656_005:0043c06": "生死非可量，　　神識豈可盡？",
    "T16n0656_005:0043c07": "我今承尊神，　　少欲自演說，",
    "T16n0656_005:0043c08": "唯願在聖顏，　　得近諸佛藏。」",
    "T16n0656_005:0043c09": "爾時，力盛菩薩說此偈已，便白佛言：「云何？世",
    "T16n0656_005:0043c10": "尊！若有分別如來十力不可沮壞，云何如來",
    "T16n0656_005:0043c11": "十力不可沮壞？一者如來發意求無上等正",
    "T16n0656_005:0043c12": "覺不可沮壞，是謂菩薩有識無識。復知和合",
    "T16n0656_005:0043c13": "彼此不見本末，是謂菩薩有識無識。觀眾生",
    "T16n0656_005:0043c14": "行本了自然，乃知無量本所從來，是謂菩薩",
    "T16n0656_005:0043c15": "有識無識。一切諸法本無有形，積由癡故便",
    "T16n0656_005:0043c16": "生此識，分別此癡不知所從起滅，是謂菩薩",
    "T16n0656_005:0043c17": "有識無識。分別眾智，有三事行本，從有明還",
    "T16n0656_005:0043c18": "墮四顛倒，於四顛倒了為幻化，亦不見倒亦",
    "T16n0656_005:0043c19": "不見非倒，是謂菩薩有識無識。復於四事，觀",
    "T16n0656_005:0043c20": "眾生本末具足五行者尋能思惟，即成五事。",
    "T16n0656_005:0043c21": "若善男子、女人，於本無行、行無行迹。何謂",
    "T16n0656_005:0043c22": "為五？一者、念；二者、轉念；三者、本；四者、癡；五",
    "T16n0656_005:0043c23": "者、無盡，是謂菩薩摩訶薩有識無識。復有識",
    "T16n0656_005:0043c24": "法不可思議，無或善權非人所測，有四事",
    "T16n0656_005:0043c25": "行，覩見諸佛剎土有生起滅，便能成就不見",
    "T16n0656_005:0043c26": "起滅，是謂菩薩有識無識。如來、至真、等正覺，",
    "T16n0656_005:0043c27": "觀過去當來現在，亦不見過去當來現在根",
    "T16n0656_005:0043c28": "本。若生五趣受五趣眾生形已，得分別五趣",
    "T16n0656_005:0043c29": "隨彼所入，復能分別受有形根無形根。若菩",
    "T16n0656_005:0044a01": "薩摩訶薩已受天根不受龍根，雖然欲受龍",
    "T16n0656_005:0044a02": "根便能降諸法雨。若善男子、女人得閱叉",
    "T16n0656_005:0044a03": "根，離彼閱叉根受阿須倫根，復能具足有識",
    "T16n0656_005:0044a04": "無識。捨彼阿須倫根受彼乾沓和根，捨彼",
    "T16n0656_005:0044a05": "根已便能具足有識無識。旃陀羅、魔休勒、",
    "T16n0656_005:0044a06": "人與非人亦復如是，是謂菩薩摩訶薩通盡",
    "T16n0656_005:0044a07": "法藏不可思議。」",
    "T16n0656_005:0044a08": "17 無量品(五)菩薩瓔珞經無量品第十七",
    "T16n0656_005:0044a09": "「復次，善男子、善女人，菩薩摩訶薩復能盡知",
    "T16n0656_005:0044a10": "諸佛設教有定有量無量。云何？族姓子！菩薩",
    "T16n0656_005:0044a11": "摩訶薩諸佛世尊入此三昧，盡知諸佛所設",
    "T16n0656_005:0044a12": "教有量無量，盡能知一切諸佛說口行說身",
    "T16n0656_005:0044a13": "行說意行。或復示現遊十方世界，度東方無",
    "T16n0656_005:0044a14": "量世界度所度界，不失東方諸佛設教；度南",
    "T16n0656_005:0044a15": "方無量世界度所度界，不失南方諸佛設教；",
    "T16n0656_005:0044a16": "度西方無量世界度所度界，不失西方諸佛",
    "T16n0656_005:0044a17": "設教；度北方無量世界度所度界，不失北方",
    "T16n0656_005:0044a18": "諸佛設教；度東北方無量世界度所度界，不",
    "T16n0656_005:0044a19": "失東北方諸佛設教；度東南方無量世界度",
    "T16n0656_005:0044a20": "所度界，不失東南方諸佛設教；度西南方無",
    "T16n0656_005:0044a21": "量世界度所度界，不失西南方諸佛設教；度",
    "T16n0656_005:0044a22": "西北方無量世界度所度界，不失西北方諸佛",
    "T16n0656_005:0044a23": "設教。復遊上方無量世界度所度界，不失上",
    "T16n0656_005:0044a24": "方諸佛設教。復至下方無量世界度所度界，",
    "T16n0656_005:0044a25": "不失下方諸佛設教。」爾時，世尊出廣長舌放",
    "T16n0656_005:0044a26": "大光明，普照無數十方世界，盡令眾會聞如",
    "T16n0656_005:0044a27": "來、至真、等正覺，說甚深設教，度所度界：「此有",
    "T16n0656_005:0044a28": "十八慧明。於是，族姓子、族姓女！便能具足如",
    "T16n0656_005:0044a29": "來設教，能使界有非界想，能使非界有界想，",
    "T16n0656_005:0044b01": "於彼世界說一觀法，是謂善男子女人於十",
    "T16n0656_005:0044b02": "八慧明成就一法。「復次，善男子、女人！豫察",
    "T16n0656_005:0044b03": "未來無數世事，及知過去現在佛、非佛、菩薩、",
    "T16n0656_005:0044b04": "非菩薩，是謂菩薩於十八慧明成就二法。「復",
    "T16n0656_005:0044b05": "次，善男子、女人！過去無量無緣無數盡不",
    "T16n0656_005:0044b06": "見盡起不見起，是謂菩薩於十八慧明成就",
    "T16n0656_005:0044b07": "三法。「復次，善男子、善女人！內外分別四非",
    "T16n0656_005:0044b08": "常行，於中自觀身行具足者，是謂菩薩於十",
    "T16n0656_005:0044b09": "八慧明成就四法。「復次，善男子、善女人！佛",
    "T16n0656_005:0044b10": "界無量不可思議，便能分別諸佛二事癡愛",
    "T16n0656_005:0044b11": "悉知性空，是謂善男子、善女人於十八明慧，",
    "T16n0656_005:0044b12": "成就五法。「復次，善男子、善女人！若能一一觀",
    "T16n0656_005:0044b13": "內外空，我非彼有、彼非我有，一一知空寂而",
    "T16n0656_005:0044b14": "無所有，是謂善男子、善女人於十八法成就",
    "T16n0656_005:0044b15": "六法。「復次，族姓子！虛空無相不可以與虛空",
    "T16n0656_005:0044b16": "作相，於中自分別身如彼空等者，是謂善男",
    "T16n0656_005:0044b17": "子，善女人於十八法成就七法。「復次，善男子、",
    "T16n0656_005:0044b18": "善女人！若有形、無形，若有聲、無聲，於中分別",
    "T16n0656_005:0044b19": "悉無所有，是謂善男子、善女人於十八法成",
    "T16n0656_005:0044b20": "就八法。「復次，善男子、善女人！知七觀所生四",
    "T16n0656_005:0044b21": "諦聖法總持十八空行，是謂善男子、善女人",
    "T16n0656_005:0044b22": "於十八法成就九法。「復次，善男子、善女人！",
    "T16n0656_005:0044b23": "知無形法性亦在有生亦在無生，於中分別",
    "T16n0656_005:0044b24": "悉無所有，是謂菩薩於十八明慧成就十法。",
    "T16n0656_005:0044b25": "「復次，善男子、善女人！觀無量世界知有起有",
    "T16n0656_005:0044b26": "滅，猶如幻師觀鏡中像，是謂菩薩於十八明",
    "T16n0656_005:0044b27": "慧成就十一法。「復次，善男子、善女人！復當知",
    "T16n0656_005:0044b28": "七苦根本。云何為七？一者、知此心不從彼出，",
    "T16n0656_005:0044b29": "彼心亦不在此；二者、彼苦心無我無人，此苦",
    "T16n0656_005:0044c01": "心無我無人；三者、諸佛世界不可思議，如來、",
    "T16n0656_005:0044c02": "至真、等正覺盡能度彼量；四者、若善男子、善",
    "T16n0656_005:0044c03": "女人，內自思惟苦空非我，不見有身如鏡照",
    "T16n0656_005:0044c04": "像；五者、若我受形斷十身法，亦不見十身本",
    "T16n0656_005:0044c05": "從我有；六者、以無畏法不嬈彼受，諸有受教",
    "T16n0656_005:0044c06": "者意不移易；七者、觀行、無行、本行、我行、未來",
    "T16n0656_005:0044c07": "行、非有非不有、非無非不無，此號七苦行；是",
    "T16n0656_005:0044c08": "謂菩薩於十八明慧成就十二法。「復次，善男",
    "T16n0656_005:0044c09": "子、善女人！觀無量空，於無量空想，不自生念",
    "T16n0656_005:0044c10": "亦不見彼念。何以故？以無量世界空無相故。",
    "T16n0656_005:0044c11": "是謂菩薩於十八明慧成就十三法。「復次，善",
    "T16n0656_005:0044c12": "男子、善女人！復當觀無量四苦。云何為四苦？",
    "T16n0656_005:0044c13": "於閻浮利內觀無量眾生諸苦原本：一者、生",
    "T16n0656_005:0044c14": "苦，知生本末恒念胎厄；二者、老苦，形異色變",
    "T16n0656_005:0044c15": "壯意不存；三者、病苦，一大增則一病增，四",
    "T16n0656_005:0044c16": "大增則四病增，一大滅則一病滅，四大滅則",
    "T16n0656_005:0044c17": "四病滅。云何？族姓子！病為起滅、為不起滅？」爾",
    "T16n0656_005:0044c18": "時，菩薩名本滅，前白佛言：「世尊！四大本滅，",
    "T16n0656_005:0044c19": "非起滅也。」佛言：「族姓子！云何四大本滅非起",
    "T16n0656_005:0044c20": "滅？」答曰：「本無四大，今生非本有，是故本滅非",
    "T16n0656_005:0044c21": "起滅。」佛言：「族姓子！云何為本滅？云何為起滅？」",
    "T16n0656_005:0044c22": "答曰：「本無有形、本無有生，不見苦、不見非苦，",
    "T16n0656_005:0044c23": "是謂本滅；所言起滅者，我心現在，能令此心",
    "T16n0656_005:0044c24": "潛伏不起，是謂起滅。」佛言：「云何？族姓子！過",
    "T16n0656_005:0044c25": "去心現在心，過去心非現在心，現在心非過",
    "T16n0656_005:0044c26": "去心，云何本滅起滅？」答曰：「本者無滅，起者無",
    "T16n0656_005:0044c27": "滅。」佛言：「族姓子！本滅起滅何由而生？」答曰：",
    "T16n0656_005:0044c28": "「無生故生。」爾時，世尊！歎本滅菩薩曰：「善哉，",
    "T16n0656_005:0044c29": "善哉！族姓子！乃能於如來前快作是言：『所",
    "T16n0656_005:0045a01": "謂死苦，臨欲死時，捨身受身中間停住，未知",
    "T16n0656_005:0045a02": "所趣當來過去現在，當於爾時，神便恐怖，是",
    "T16n0656_005:0045a03": "謂死苦。』是謂菩薩於十八明慧成就十四法。",
    "T16n0656_005:0045a04": "「復次，族姓子！若男子、女人，分別無我苦空非",
    "T16n0656_005:0045a05": "身，具此四行便能受如來莂。云何為四？於",
    "T16n0656_005:0045a06": "是，族姓子！若善男子、善女人，計我無我非有",
    "T16n0656_005:0045a07": "色非無色，解了無所有者，是謂無我。若復",
    "T16n0656_005:0045a08": "善男子、善女人，思惟法界苦無根本，說非有",
    "T16n0656_005:0045a09": "苦亦不有生滅，是謂分別苦無苦。如眾生無",
    "T16n0656_005:0045a10": "量想遍滿虛空界，遍知此想本識所生皆盡",
    "T16n0656_005:0045a11": "於空，是乃為空。云何為非身？所謂非身我",
    "T16n0656_005:0045a12": "得我分別，我無我、見無見、聞無聞，非有見非",
    "T16n0656_005:0045a13": "有聞，是謂非身，是謂菩薩於十八明慧成就",
    "T16n0656_005:0045a14": "十五法。「復次，族姓子！如我如諸佛法如，與",
    "T16n0656_005:0045a15": "諸佛法如不異，不有佛法不有如亦復不異，",
    "T16n0656_005:0045a16": "是謂菩薩於十八明慧成就十六法。「復次，族",
    "T16n0656_005:0045a17": "姓子！若善男子、善女人，如來、至真、等正覺，於",
    "T16n0656_005:0045a18": "本行願知等分眾生三毒多少，不見三毒三",
    "T16n0656_005:0045a19": "清淨法，是謂菩薩於十八明慧成就十七法。",
    "T16n0656_005:0045a20": "「復次，族姓子！若善男子、善女人，自念過去",
    "T16n0656_005:0045a21": "無數恒沙劫，復知現在無數恒沙劫，復知當",
    "T16n0656_005:0045a22": "來無數恒沙劫，於中一一分別而無所有，是",
    "T16n0656_005:0045a23": "謂菩薩於十八明慧成就十八法。",
    "T16n0656_005:0045a24": "「若善男子、善女人，分別十八明慧在大眾中",
    "T16n0656_005:0045a25": "無所畏懼，猶勇健國王有所典領，諸有親附",
    "T16n0656_005:0045a26": "者皆承王教無有闕失。菩薩摩訶薩亦復如",
    "T16n0656_005:0045a27": "是，得聖慧法教以法印所封，則能備悉無量",
    "T16n0656_005:0045a28": "慧門。云何為無量慧門？諸佛不可思議，諸",
    "T16n0656_005:0045a29": "佛剎土不可思議，諸法不可思議，諸法法",
    "T16n0656_005:0045b01": "性不可思議，比丘僧不可思議，僧法不可思",
    "T16n0656_005:0045b02": "議，僧剎不可思議。如此法行，復有四事。云",
    "T16n0656_005:0045b03": "何為四？一者本從無數經歷劫限，恒為一意",
    "T16n0656_005:0045b04": "而不錯謬。若有善男子、善女人，守一行本",
    "T16n0656_005:0045b05": "知有盡無盡，知諸佛有盡無盡，乃能具足平",
    "T16n0656_005:0045b06": "等道行。」",
    "T16n0656_005:0045b07": "爾時，有菩薩名月光照，即從座起白佛言：「世",
    "T16n0656_005:0045b08": "尊！我今堪任說有盡無盡諸法門行。云何菩",
    "T16n0656_005:0045b09": "薩摩訶薩於四法本具足五行，便能盡知如",
    "T16n0656_005:0045b10": "來根本？云何為四？一者在世盡知去就，分別",
    "T16n0656_005:0045b11": "道法世法，是謂成就一法。「復以無形色相定",
    "T16n0656_005:0045b12": "意感諸國土，於彼國土教化眾生示現無為",
    "T16n0656_005:0045b13": "之教，是謂善男子、善女人成就二法。「復次，善",
    "T16n0656_005:0045b14": "男子、女人，於己身法不自見身，能度於無",
    "T16n0656_005:0045b15": "量眾生，終不捨眾生法界，是謂成就三法。「復",
    "T16n0656_005:0045b16": "次，善男子、女人，分別如來三法行本。云何",
    "T16n0656_005:0045b17": "為三法行本？一者、經行，可去知去、可來知來、",
    "T16n0656_005:0045b18": "可坐知坐，係意明想心不憒亂；二者、坐禪，",
    "T16n0656_005:0045b19": "若欲詣座結加趺坐，便去眾想一意一心不",
    "T16n0656_005:0045b20": "轉其身，終竟禪定初不錯亂；若復興作施諸",
    "T16n0656_005:0045b21": "善事，所造必成無他餘想，是謂於三法中成",
    "T16n0656_005:0045b22": "就四法。「復次，善男子、女人，於過去當來現",
    "T16n0656_005:0045b23": "在，盡知當生未生已生，便能於中作師子吼",
    "T16n0656_005:0045b24": "不失本行之法，是謂成就五法。「復次，善男子、",
    "T16n0656_005:0045b25": "女人，菩薩摩訶薩當復覺知如來三行，如",
    "T16n0656_005:0045b26": "來禪定非世俗禪，亦非羅漢辟支佛禪，亦非",
    "T16n0656_005:0045b27": "一地二地乃至十地禪。何以故？餘禪有限，如",
    "T16n0656_005:0045b28": "來禪者亦無有限。」爾時，世尊告月光照菩薩",
    "T16n0656_005:0045b29": "曰：「云何？族姓子！為世俗禪、為學禪、為無學禪，",
    "T16n0656_005:0045c01": "從一地乃至十地禪？」月光照菩薩白佛言：「世",
    "T16n0656_005:0045c02": "尊！如我從如來所聞其中諸事，諸有欲界眾",
    "T16n0656_005:0045c03": "生若男子、女人，從初發意乃至成佛，初在道",
    "T16n0656_005:0045c04": "地未處菩薩位中，便得三禪：有過去禪、有未",
    "T16n0656_005:0045c05": "來禪、有現在禪。是善男子、善女人雖得此三",
    "T16n0656_005:0045c06": "禪，正可自知身中過去身、身中未來身、身中",
    "T16n0656_005:0045c07": "現在身，未能知他身中過去身、未能知他身",
    "T16n0656_005:0045c08": "中未來身、未能知他身中現在身。如此善男",
    "T16n0656_005:0045c09": "子、女人，云何知身中過去身？於是，世尊！若",
    "T16n0656_005:0045c10": "坐禪時，便自觀身起不淨想，便自思惟：『咄！我",
    "T16n0656_005:0045c11": "此身為磨滅法。』一意一念唯知不淨，未能",
    "T16n0656_005:0045c12": "知其所趣。爾時，善男子、善女人，復自思惟：『我",
    "T16n0656_005:0045c13": "今捨此身已當更求觀，如我今身解知無我，",
    "T16n0656_005:0045c14": "然知外物亦復如是，一一分別悉無所有。』是",
    "T16n0656_005:0045c15": "謂於現在身便能思惟過去未來。「復次，善男",
    "T16n0656_005:0045c16": "子、善女人，自觀己身外物已，捨此心當更求",
    "T16n0656_005:0045c17": "觀：『我今此身悉皆分別非有非無。彼眾生者",
    "T16n0656_005:0045c18": "如我身不？』便分別外人內過去身，咄嗟此身",
    "T16n0656_005:0045c19": "磨滅不久，便起不淨想。已生不淨想，知外",
    "T16n0656_005:0045c20": "人內過去身如己無異。「若善男子、善女人，捨",
    "T16n0656_005:0045c21": "此外人內過去身已，復當生觀：『云何此人內",
    "T16n0656_005:0045c22": "過去心，為從何生？為從何滅？』復自思惟：『且",
    "T16n0656_005:0045c23": "捨外人內過去心。』便復思惟外人內未來心。",
    "T16n0656_005:0045c24": "『咄哉！此身為從何來？為從何滅？』是謂善男子、",
    "T16n0656_005:0045c25": "女人在菩薩位者，便能具足三禪之行。」佛",
    "T16n0656_005:0045c26": "復問月光照菩薩曰：「云何學地修三禪法？」月",
    "T16n0656_005:0045c27": "光照菩薩白佛言：「若善男子、善女人，已在",
    "T16n0656_005:0045c28": "信地名曰學人，便欲前進向所趣道，即詣",
    "T16n0656_005:0045c29": "六靜處，若樹下、塚間、無事及虛空露靖，便能",
    "T16n0656_005:0046a01": "結加趺坐，端心思惟，自欲具足三禪行法。是",
    "T16n0656_005:0046a02": "時善男子、善女人，內自思惟：『自觀內過去身",
    "T16n0656_005:0046a03": "本從何生？復從何滅？』復自思惟：『咄嗟！此身本",
    "T16n0656_005:0046a04": "無所生、本無所滅。』善男子、善女人，即捨此身",
    "T16n0656_005:0046a05": "已復更求觀：『我今此身為從何生？為從何滅？",
    "T16n0656_005:0046a06": "未來身者亦復然耶？』便自思惟：『內未來身為",
    "T16n0656_005:0046a07": "從何生？為從何滅？』便自生念：『此內未來身亦",
    "T16n0656_005:0046a08": "不有生亦不有滅。』是謂善男子、善女人於學",
    "T16n0656_005:0046a09": "地內身具足三禪。「云何學地觀內身於他身",
    "T16n0656_005:0046a10": "具足三禪？是時善男子、善女人，捨此身已自",
    "T16n0656_005:0046a11": "觀外身，內過去身本從何生？本從何滅？便自",
    "T16n0656_005:0046a12": "思惟：『咄！他內過去身，為從何生？為從何滅？』復",
    "T16n0656_005:0046a13": "自思惟：『此內過去身亦不生亦不滅。』復捨此",
    "T16n0656_005:0046a14": "已而更求觀：『此內過去身，已不復生、已不復",
    "T16n0656_005:0046a15": "滅。此內未來身為從何生？為從何滅？』便自生",
    "T16n0656_005:0046a16": "念：『此內未來身，亦不生亦不滅。』是謂善男子、",
    "T16n0656_005:0046a17": "善女人於他身內過去未來身，具足三禪。」佛",
    "T16n0656_005:0046a18": "告月光照菩薩曰：「云何無學地善男子、善女",
    "T16n0656_005:0046a19": "人具足三禪？」月光照菩薩白佛言：「若善男子、",
    "T16n0656_005:0046a20": "善女人，欲趣漏地斷無漏法，便自思惟，結加",
    "T16n0656_005:0046a21": "趺坐，內自思惟：『此內過去身為從何生？為從",
    "T16n0656_005:0046a22": "何滅？』復自思惟：『此內過去身亦不生亦不滅。』",
    "T16n0656_005:0046a23": "爾時，無學善男子、善女人，捨此觀已，復更思",
    "T16n0656_005:0046a24": "惟：『我今已觀內過去身，當復觀我我過去身，",
    "T16n0656_005:0046a25": "亦不見滅亦不見生，亦劫無有亦無生死亦",
    "T16n0656_005:0046a26": "無剎土。』是謂善男子、善女人於無學地具足",
    "T16n0656_005:0046a27": "三禪。」世尊復問月光照菩薩曰：「云何一地菩",
    "T16n0656_005:0046a28": "薩不盡諸行具足三禪？」答曰：「以無身觀觀",
    "T16n0656_005:0046a29": "身念，以無念本不失念行，不以聲受音響，過",
    "T16n0656_005:0046b01": "初菩薩地，三過信地、三越一切諸法，是謂善男",
    "T16n0656_005:0046b02": "子、善女人具足三禪。」世尊問月光照菩薩曰：",
    "T16n0656_005:0046b03": "「云何？族姓子！不見汝一地三禪乎？」答曰：「不見",
    "T16n0656_005:0046b04": "有界，是故不說。」佛言：「無身耶？有身耶？何以",
    "T16n0656_005:0046b05": "故不說。」答曰：「有身。」佛復問曰：「身為法身？為",
    "T16n0656_005:0046b06": "四大身？」答曰：「是父母身。」佛言：「汝今以父母身，",
    "T16n0656_005:0046b07": "云何成就三禪？」月光照菩薩白佛言：「如我初",
    "T16n0656_005:0046b08": "求如來、至真、等正覺，坐樹王下無畏亦無恐",
    "T16n0656_005:0046b09": "懼心，便念三界然熾法。即自思惟：『過去諸佛",
    "T16n0656_005:0046b10": "悉般泥洹，為能度幾所眾生過去須陀洹？過",
    "T16n0656_005:0046b11": "去斯陀含？過去阿那含？過去阿羅漢？過去辟",
    "T16n0656_005:0046b12": "支佛？』復自思惟：『於未來亦復如是。』是謂一地",
    "T16n0656_005:0046b13": "菩薩具足一禪行。如我一地菩薩觀見三界，",
    "T16n0656_005:0046b14": "一地行本越次羅漢辟支佛上，是謂一地菩",
    "T16n0656_005:0046b15": "薩成就二禪。若一地善男子、善女人，分別內",
    "T16n0656_005:0046b16": "外守身三空，演說法教無有差錯，是謂一地",
    "T16n0656_005:0046b17": "中成就三禪。」佛復問月光照菩薩曰：「汝何",
    "T16n0656_005:0046b18": "不說斯陀含、阿那含三禪耶？」答曰：「若善男子、",
    "T16n0656_005:0046b19": "善女人，已在見地便自思惟：『己身內過去身",
    "T16n0656_005:0046b20": "內未來身亦不有此身，亦無佛想亦無法想",
    "T16n0656_005:0046b21": "亦不見身想。』是謂內過去身具足三禪。云何",
    "T16n0656_005:0046b22": "內未來身具足三行？爾時，斯陀含復自觀內",
    "T16n0656_005:0046b23": "外，捨諸塵勞，於三禪地係念不忘，雖自獲證",
    "T16n0656_005:0046b24": "不壞自相，猶如法法自相，自分別名身句身",
    "T16n0656_005:0046b25": "味身。復觀外無量眾生不興佛想，成就佛想",
    "T16n0656_005:0046b26": "平等無二悉令清淨，不見往來無有近遠，是",
    "T16n0656_005:0046b27": "謂斯陀含於內未來身具足三禪。復次，善男",
    "T16n0656_005:0046b28": "子、善女人端坐思惟，以得不還道，便自分別：",
    "T16n0656_005:0046b29": "『吾今定在受證之地，不壞諸法自然之相，審",
    "T16n0656_005:0046c01": "自證明。吾已過一、已過二、已過三，不復往來處",
    "T16n0656_005:0046c02": "在生死，心意澹然不可移轉。』是謂善男子、善",
    "T16n0656_005:0046c03": "女人於己身觀過去，未來亦復如是。」爾時，世",
    "T16n0656_005:0046c04": "尊問月光照菩薩曰：「阿那含獲過去法耶？未",
    "T16n0656_005:0046c05": "獲過去法耶？」答曰：「阿那含獲過去法、未盡過",
    "T16n0656_005:0046c06": "去法。何謂獲過去法、未盡過去法？然阿那含",
    "T16n0656_005:0046c07": "身在過去、法在未來，是謂獲過去法、未盡過",
    "T16n0656_005:0046c08": "去法。又復，阿那含身在未來、法已過去，此亦",
    "T16n0656_005:0046c09": "獲過去法、未盡過去法。復次，善男子、善女人，",
    "T16n0656_005:0046c10": "若阿那含身未過去、身未現在，法已過去、法",
    "T16n0656_005:0046c11": "已現在前，是謂阿那含獲過去法、未盡過去",
    "T16n0656_005:0046c12": "法。」世尊復問月光照菩薩曰：「斯陀含獲過去",
    "T16n0656_005:0046c13": "法、盡過去法乎？」答曰：「斯陀含雖有過去身，不",
    "T16n0656_005:0046c14": "獲過去法、不盡過去法。」「云何斯陀含有過去",
    "T16n0656_005:0046c15": "身，不獲過去法不盡過去法？」答曰：「斯陀含",
    "T16n0656_005:0046c16": "過去身已滅、過去法未盡，未來法自觀已過",
    "T16n0656_005:0046c17": "去、法亦無所有。如阿那含無過去身、有過去",
    "T16n0656_005:0046c18": "法，是故斯陀含不爾。猶如明鏡觀其面像，不",
    "T16n0656_005:0046c19": "如面面相見，是故斯陀含不如。阿那含識如",
    "T16n0656_005:0046c20": "純鍊金，斯陀含識如未鍊金，故有差別。」佛",
    "T16n0656_005:0046c21": "復問：「云何？族姓子！如汝所言，阿那含獲過",
    "T16n0656_005:0046c22": "去法、盡過去法，獲未來法、盡未來法，已成就",
    "T16n0656_005:0046c23": "所未成就法耶？」答曰：「不然。雖為鍊金猶未成",
    "T16n0656_005:0046c24": "器，可有金名未有形像。」佛言：「善哉，善哉！族",
    "T16n0656_005:0046c25": "姓子！善說此義。如阿那含無過去法、盡過去",
    "T16n0656_005:0046c26": "法，無未來法、盡未來法。如今阿羅漢獲過去",
    "T16n0656_005:0046c27": "法、盡過去法耶？獲未來法、盡未來法耶？」答曰：",
    "T16n0656_005:0046c28": "「獲過去法、未盡過去法，獲未來法、未盡未來",
    "T16n0656_005:0046c29": "法，是故有差別。」爾時，世尊問月光照菩薩曰：",
    "T16n0656_005:0047a01": "「云何二地菩薩具足三禪行？」答曰：「猶如二地",
    "T16n0656_005:0047a02": "菩薩發無上至真等正覺，不見內身不見外",
    "T16n0656_005:0047a03": "身，係念在前，便自思惟：『我今內身有內過去",
    "T16n0656_005:0047a04": "身耶？無內過去身耶？有內未來身耶？無內",
    "T16n0656_005:0047a05": "未來身耶？』捨此觀已，復更思惟：『我今已無內",
    "T16n0656_005:0047a06": "身、已無外身，云何於內身求內過去身、求內",
    "T16n0656_005:0047a07": "未來身？』是謂二地菩薩於己內外身具足三",
    "T16n0656_005:0047a08": "禪。爾時，二地菩薩復作是念：『我今於內外身",
    "T16n0656_005:0047a09": "悉皆分別，當復次觀他內外身法與我有異",
    "T16n0656_005:0047a10": "不乎？轉自前進觀他內外身有過去身耶？無",
    "T16n0656_005:0047a11": "過去身耶？有未來身耶？無未來身耶？』是善男",
    "T16n0656_005:0047a12": "子、善女人在二地者，於他觀過去身無過去",
    "T16n0656_005:0047a13": "身，於他觀未來身無未來身。是謂二地善男",
    "T16n0656_005:0047a14": "子、善女人於他過去身成就三禪。」世尊復問",
    "T16n0656_005:0047a15": "月光照菩薩曰：「云何三地善男子、善女人於",
    "T16n0656_005:0047a16": "三地中成就三禪？」答曰：「若三地善男子、善女",
    "T16n0656_005:0047a17": "人端坐思惟：『於內觀過去身，有過去身耶？無",
    "T16n0656_005:0047a18": "過去身耶？於內觀未來身，有未來身耶？無未",
    "T16n0656_005:0047a19": "來身耶？』復自思惟：『我無初地內過去身、不過",
    "T16n0656_005:0047a20": "去身，亦復無初地內未來身、不未來身，亦復",
    "T16n0656_005:0047a21": "無初地他內過去身、不過去身，亦復無初地",
    "T16n0656_005:0047a22": "他內未來身、不未來身。』復觀二地內觀過去",
    "T16n0656_005:0047a23": "身，有過去身耶？無過去身耶？內觀未來身，有",
    "T16n0656_005:0047a24": "未來身耶？無未來身耶？復自思惟：『我無二地",
    "T16n0656_005:0047a25": "內過去身、不過去身，亦復無二地內未來身、",
    "T16n0656_005:0047a26": "不未來身，亦復無二地他內過去身、不過去",
    "T16n0656_005:0047a27": "身，亦復無二地他內未來身、不未來身。如我",
    "T16n0656_005:0047a28": "今觀，我三地中內過去身無內過去身。復自觀",
    "T16n0656_005:0047a29": "內未來身無內未來身，自於地中觀他內過",
    "T16n0656_005:0047b01": "去身無他內過去身，觀他內未來身無他內未",
    "T16n0656_005:0047b02": "來身，況當我有身無身乎？』是謂善男子、善女",
    "T16n0656_005:0047b03": "人於三地中具足三禪。」爾時，世尊復問月光照",
    "T16n0656_005:0047b04": "菩薩曰：「云何善男子、善女人於四地中具足三",
    "T16n0656_005:0047b05": "禪？」答曰：「若四地善男子、善女人端坐思惟：『於",
    "T16n0656_005:0047b06": "內觀過去身，有過去身耶？無過去身耶？於內",
    "T16n0656_005:0047b07": "觀未來身，有未來身耶？無未來身耶？』復自思",
    "T16n0656_005:0047b08": "惟：『我無初地、二地、三地過去身亦無未來身，",
    "T16n0656_005:0047b09": "何況當有四地內過去身？四地內無過去身，",
    "T16n0656_005:0047b10": "四地內未來身，四地內無未來身。』是謂善",
    "T16n0656_005:0047b11": "男子、善女人於四地中成就三禪。」爾時，世尊",
    "T16n0656_005:0047b12": "復問月光照菩薩曰：「云何五地善男子、善女",
    "T16n0656_005:0047b13": "人於五地中具足三禪？」答曰：「若五地善男",
    "T16n0656_005:0047b14": "子、善女人端坐思惟：『內觀過去身，有過去身",
    "T16n0656_005:0047b15": "耶？無過去身耶？內觀未來身，有未來身耶？",
    "T16n0656_005:0047b16": "無未來身耶？』復自思惟：『我今已捨一地、二地",
    "T16n0656_005:0047b17": "乃至四地，於四地中於內觀過去身無過去",
    "T16n0656_005:0047b18": "身，於內觀未來身無未來身。復捨此已，觀他",
    "T16n0656_005:0047b19": "內過去身無過去身，觀他內未來身無未來",
    "T16n0656_005:0047b20": "身，況我於五地於內有過去身無過去身？於",
    "T16n0656_005:0047b21": "他觀未來身無未來身。』是謂善男子、善女人",
    "T16n0656_005:0047b22": "於五地中具足三禪。」世尊復問月光照菩薩",
    "T16n0656_005:0047b23": "曰：「云何六地善男子、善女人於六地中具足",
    "T16n0656_005:0047b24": "三禪？」答曰：「若六地善男子、善女人端坐思惟：",
    "T16n0656_005:0047b25": "『觀我無身，於無我身中觀內有過去身耶？無",
    "T16n0656_005:0047b26": "過去身耶？於內觀未來身，有未來身耶？無",
    "T16n0656_005:0047b27": "未來身耶？』是謂六地善男子、善女人於六地",
    "T16n0656_005:0047b28": "中成就三禪。六地善男子、善女人捨無我身",
    "T16n0656_005:0047b29": "已，於他觀內有過去身耶？無過去身耶？於他",
    "T16n0656_005:0047c01": "觀內有未來身耶？無未來身耶？復自思惟：",
    "T16n0656_005:0047c02": "『於他內觀過去身無過去身，於他內觀未來",
    "T16n0656_005:0047c03": "身無未來身。』是謂善男子、善女人於六地中",
    "T16n0656_005:0047c04": "成就三禪。」佛復問月光照菩薩曰：「七地善",
    "T16n0656_005:0047c05": "男子、善女人，云何於七地中成就三禪？」答曰：",
    "T16n0656_005:0047c06": "「若善男子、善女人，在閑靜處端坐思惟：『觀內",
    "T16n0656_005:0047c07": "過去身，有過去身耶？無過去身耶？復觀內未",
    "T16n0656_005:0047c08": "來身，有未來身耶？無未來身耶？』善男子、善",
    "T16n0656_005:0047c09": "女人復作是念：『我今已捨一地內過去身無",
    "T16n0656_005:0047c10": "過去身，內未來身無未來身，乃至六地內過",
    "T16n0656_005:0047c11": "去身無內過去身，內未來身無未來身。云何",
    "T16n0656_005:0047c12": "當於七地中有內過去身無內過去身？有內",
    "T16n0656_005:0047c13": "未來身無內未來身？』是謂善男子、善女人於",
    "T16n0656_005:0047c14": "七地中成就三禪。」佛復問月光照曰：「云何善",
    "T16n0656_005:0047c15": "男子、善女人於七地中觀他內過去身不過",
    "T16n0656_005:0047c16": "去身？觀他內未來身不未來身乎？」答曰：「善男",
    "T16n0656_005:0047c17": "子、女人觀他內過去身非有他內過去身，觀",
    "T16n0656_005:0047c18": "他內未來身非有他內未來身。」佛言：「止止！",
    "T16n0656_005:0047c19": "族姓子！非汝境界。何以故？七地善男子、善",
    "T16n0656_005:0047c20": "女人，觀他內過去身亦不有他內過去身，唯",
    "T16n0656_005:0047c21": "無有他內未來身。汝何以故說善男子、善女",
    "T16n0656_005:0047c22": "人於七地中成就他內未來身？」月光照菩薩",
    "T16n0656_005:0047c23": "復白佛言：「如我觀他內未來身非有非無，是",
    "T16n0656_005:0047c24": "故說成就。」佛復問月光照菩薩曰：「云何八",
    "T16n0656_005:0047c25": "地善男子、善女人於八地中成就三禪？」答曰：",
    "T16n0656_005:0047c26": "「若善男子、善女人端坐思惟：『觀內過去身無",
    "T16n0656_005:0047c27": "內過去身，觀內未來身無內未來身，觀他內",
    "T16n0656_005:0047c28": "過去身無內過去身，觀他內未來身無內未",
    "T16n0656_005:0047c29": "來身。或時善男子、善女人，自觀內過去身時",
    "T16n0656_005:0048a01": "非有非無猶如虛空，未能滅內未來身；或時",
    "T16n0656_005:0048a02": "觀內未來身時，未能滅內過去身；或時觀他",
    "T16n0656_005:0048a03": "內過去身時，未能滅他內未來身；觀他內未",
    "T16n0656_005:0048a04": "來身時，未能滅他內過去身。』是謂善男子、善",
    "T16n0656_005:0048a05": "女人於八地中成就三禪。」佛復問月光照菩",
    "T16n0656_005:0048a06": "薩曰：「云何九地善男子、善女人於九地中成",
    "T16n0656_005:0048a07": "就三禪？」答曰：「若善男子、善女人端坐思惟：『觀",
    "T16n0656_005:0048a08": "內有過去身耶？無過去身耶？自觀內未來身，",
    "T16n0656_005:0048a09": "有未來身耶？無未來身耶？』善男子、善女人捨",
    "T16n0656_005:0048a10": "此觀已，復觀他內過去身，有過去身耶？無",
    "T16n0656_005:0048a11": "過去身耶？觀他內未來身，有內未來身耶？無",
    "T16n0656_005:0048a12": "內未來身耶？捨此觀已，復作是思惟：『我本無",
    "T16n0656_005:0048a13": "內過去身無過去身，本無內未來身無未來",
    "T16n0656_005:0048a14": "身，何況當有他外過去身無過去身？他外未",
    "T16n0656_005:0048a15": "來身無未來身，執心牢固不捨本誓。』是謂善",
    "T16n0656_005:0048a16": "男子、善女人於九地中成就三禪。「復次，九地",
    "T16n0656_005:0048a17": "善男子、善女人當復修三禪行至坐道場，而",
    "T16n0656_005:0048a18": "不違失。云何為三？一者、觀；二者、行；三者、本。",
    "T16n0656_005:0048a19": "若成就三禪者，便能具足得至道場。云何為",
    "T16n0656_005:0048a20": "觀？分別法界，知眾根本莊嚴眾相，是謂為觀。",
    "T16n0656_005:0048a21": "云何為行？往詣佛樹現身色相，諸漏已盡，不",
    "T16n0656_005:0048a22": "為塵垢之所染污，諸佛如來之所常行四非",
    "T16n0656_005:0048a23": "常法，是謂為行。云何為本？菩薩摩訶薩自",
    "T16n0656_005:0048a24": "念：『我今弘誓已備，當使眾生備此弘誓。』是",
    "T16n0656_005:0048a25": "謂為本。善男子、善女人具此三行者，便能具",
    "T16n0656_005:0048a26": "足得至道場。「復次，善男子、善女人！復當具三",
    "T16n0656_005:0048a27": "禪得至道場。云何為三？一者、空空；二者、空",
    "T16n0656_005:0048a28": "想；三者、空識。若具此三空者，便能具足得至",
    "T16n0656_005:0048a29": "道場。云何為空空？所謂空者，觀內法空外",
    "T16n0656_005:0048b01": "法空，觀一世界、二世界，乃至無數阿僧祇世",
    "T16n0656_005:0048b02": "界，是謂為空法。云何為空想？便入定意盡",
    "T16n0656_005:0048b03": "觀世界，亦不生念有空無空、有我無我，是謂",
    "T16n0656_005:0048b04": "為空想。何謂空識？入定意時，復作是觀：『吾",
    "T16n0656_005:0048b05": "今以眾生念更無他想，當淨眾生如我無",
    "T16n0656_005:0048b06": "異。然此眾生有無量識，吾今當以何識化彼",
    "T16n0656_005:0048b07": "眾識？吾今當以空識令此世界皆悉如空，令",
    "T16n0656_005:0048b08": "彼眾生分別識著。』是謂善男子、善女人於九",
    "T16n0656_005:0048b09": "地中具此三禪。「復有三法所可修行。云何為",
    "T16n0656_005:0048b10": "三？一者、分別世界；二者、分別眾生界；三者、",
    "T16n0656_005:0048b11": "分別第一義。若修此三法者，便能進趣道場",
    "T16n0656_005:0048b12": "而無所畏。云何分別世界？盡能遍觀一切諸",
    "T16n0656_005:0048b13": "界，有清淨者不清淨者，皆悉了知亦無錯謬，",
    "T16n0656_005:0048b14": "隨意選擇修治佛土，是謂世界。云何眾生",
    "T16n0656_005:0048b15": "界？復當遍觀一切眾生，常以權便而教化",
    "T16n0656_005:0048b16": "之，不捨弘誓曠大之心，經歷劫數不以為",
    "T16n0656_005:0048b17": "難。是謂善男子、善女人成就眾生界。云何",
    "T16n0656_005:0048b18": "成就第一義？一一分別眾生義趣悉歸於空，",
    "T16n0656_005:0048b19": "無我人壽命亦無一二，至一切法亦復如是，",
    "T16n0656_005:0048b20": "是謂分別第一義也。若善男子、善女人成就",
    "T16n0656_005:0048b21": "三法者，便能具足進趣道場。「復有三神足",
    "T16n0656_005:0048b22": "法。云何為三？一者、神足知過去法；二者、神",
    "T16n0656_005:0048b23": "足知未來法；三者、神足知現在法。若善男",
    "T16n0656_005:0048b24": "子、善女人具此三法者，便能具足得至道場。",
    "T16n0656_005:0048b25": "云何神足知過去法？於是九地善男子、善女人，",
    "T16n0656_005:0048b26": "知過去法如虛空想，分別過去眾生，有欲怒",
    "T16n0656_005:0048b27": "癡染污心者、無欲怒癡不染污心者，一一分",
    "T16n0656_005:0048b28": "別而無所著，是謂神足知過去法。云何神足",
    "T16n0656_005:0048b29": "知未來法？於是九地善男子、善女人，知未來",
    "T16n0656_005:0048b30": "受形眾生，有欲怒癡染污心者、無欲怒癡不",
    "T16n0656_005:0048c01": "染污心者，一一分別而無所著，是謂神足知",
    "T16n0656_005:0048c02": "未來法。復次，九地善男子、善女人、知現在一",
    "T16n0656_005:0048c03": "切眾生、有欲怒癡染污心者、無欲怒癡不染",
    "T16n0656_005:0048c04": "污心者，一一分別而無所著，是謂神足知現",
    "T16n0656_005:0048c05": "在法。是謂九地成就三法進趣道場。「復次，九",
    "T16n0656_005:0048c06": "地善男子、善女人復有三法得至道場。云何",
    "T16n0656_005:0048c07": "為三？一者、身淨；二者、口淨；三者、意淨。具此",
    "T16n0656_005:0048c08": "三法得至道場。云何身淨？身已越過無量德",
    "T16n0656_005:0048c09": "行，本行已滅更不造身行，身身通達無所",
    "T16n0656_005:0048c10": "罣礙，是謂九地菩薩身淨。云何口淨？出無",
    "T16n0656_005:0048c11": "量教。未曾虧損甚深妙藏，是謂口淨。云何",
    "T16n0656_005:0048c12": "意淨？除去染著不受塵垢，是謂意淨。」爾時，",
    "T16n0656_005:0048c13": "月光照菩薩便說斯偈：",
    "T16n0656_005:0048c14": "「身淨無瑕穢，　　內外無所染，",
    "T16n0656_005:0048c15": "德高無等侶，　　永滅欲怒名。",
    "T16n0656_005:0048c16": "口淨演諸教，　　不漏諸過失，",
    "T16n0656_005:0048c17": "乃至取滅度，　　口教無有窮。",
    "T16n0656_005:0048c18": "意淨除貪著，　　慈愍無增減，",
    "T16n0656_005:0048c19": "受生無量中，　　覺寤不寤者。",
    "T16n0656_005:0048c20": "九地過法界，　　非有亦不無，",
    "T16n0656_005:0048c21": "此等善男子，　　已入如來境。",
    "T16n0656_005:0048c22": "我本無量世，　　勤學追師侶，",
    "T16n0656_005:0048c23": "由未履此行，　　況餘墜落者？",
    "T16n0656_005:0048c24": "守行無所著，　　積一得作佛，",
    "T16n0656_005:0048c25": "行過出三界，　　人中師子吼。",
    "T16n0656_005:0048c26": "「是謂九地善男子、善女人成就三法。」",
    "T16n0656_005:0048c27": "菩薩瓔珞經卷第五"
}