{
    "X64n1260_005:0030b10": "列祖提綱錄卷第五",
    "X64n1260_005:0030b12": "武林十八澗理安禪寺住持婁東行悅集",
    "X64n1260_005:0030b13": "佛成道日提綱",
    "X64n1260_005:0030b14": "雪巖欽禪師。臘八上堂。黃面老子。六載辛勤。尋得鼻",
    "X64n1260_005:0030b15": "孔。打失眼睛。且道。落在什麼處。雪山午夜一天星。",
    "X64n1260_005:0030b16": "佛成道上堂。道本無形。亦本無名。未聞其壞。安有其",
    "X64n1260_005:0030b17": "成。黃面漢。不合造妖揑恠。指出夜半一星。帶累後代",
    "X64n1260_005:0030b18": "兒孫。盡是哺糟啜醨。彷彷彿彿。至今醉夢不醒。山僧",
    "X64n1260_005:0030b19": "拄杖子。未免為諸人別開一隻眼。作金鷄報曉一聲。",
    "X64n1260_005:0030b20": "卓拄杖云。紅日升天萬國明。",
    "X64n1260_005:0030b21": "介石朋禪師。佛成道示眾。六載將身草裏埋。當時合",
    "X64n1260_005:0030b22": "眼幾曾開。果然見得明星現。未到門庭冷似灰。",
    "X64n1260_005:0030b23": "偃溪聞禪師。佛成道上堂。錯錯。六載草繩空自縛身",
    "X64n1260_005:0030b24": "了。開得眼來天大曉。古今天地。古今日月。古今星辰。",
    "X64n1260_005:0030c01": "拍膝云。劍去久矣。切忌刻舟。",
    "X64n1260_005:0030c02": "石屋珙禪師。臘八上堂。只在山中多少好。無端走入",
    "X64n1260_005:0030c03": "閙籃來。眾生福薄難調制。一點明星是禍胎。",
    "X64n1260_005:0030c04": "臘八上堂。雪山高且深。忍凍吞麻麥。如此過六年。仍",
    "X64n1260_005:0030c05": "然是快活。無端覩明星。剛言成正覺。拂袖下山走。也",
    "X64n1260_005:0030c06": "是低一著。更云度眾生。重重露拴素。看他堂上勞。何",
    "X64n1260_005:0030c07": "似山中樂。錯錯。年年有箇臘月八。",
    "X64n1260_005:0030c08": "元叟端禪師。臘八上堂。未到雪山。脚跟下好與三十。",
    "X64n1260_005:0030c09": "既到雪山。脚跟下好與三十。夜半見明星。脚跟下好",
    "X64n1260_005:0030c10": "與三十。更有三十。山僧自喫。釋迦老子無分。何也。有",
    "X64n1260_005:0030c11": "功者賞。",
    "X64n1260_005:0030c12": "佛成道上堂。舉世尊於雪山夜覩明星。豁然大悟。乃",
    "X64n1260_005:0030c13": "云。奇哉一切眾生。具有如來智慧德相。但以妄想執",
    "X64n1260_005:0030c14": "著。不能證得。師云。者老和尚。一時錯認魚目。以為明",
    "X64n1260_005:0030c15": "珠。直至如今。翻成話&#;。靈鷲峰前。明星爛爛。與昔日",
    "X64n1260_005:0030c16": "雪山。略無少異。我此一眾。莫有豁然大悟者麼。良久",
    "X64n1260_005:0030c17": "云。家無白澤之圖。必無如是妖恠。",
    "X64n1260_005:0030c18": "高峰妙禪師。臘八上堂。黃面瞿曇。夜半成道。正是喚",
    "X64n1260_005:0030c19": "奴作郎。嬴得一場好笑。山僧恁麼告報。也是細姑嫌",
    "X64n1260_005:0030c20": "嫂。",
    "X64n1260_005:0030c21": "楚石琦禪師。上堂。如來明星現時成道。你道。半夜裏",
    "X64n1260_005:0030c22": "磕睡的。還見明星麼。",
    "X64n1260_005:0030c23": "呆庵莊禪師。上堂。舉世尊覩明星公案。師云。我要問",
    "X64n1260_005:0030c24": "釋迦老子。喚什麼作智慧德相。喚什麼作妄想執著。",
    "X64n1260_005:0031a01": "擬議不來。劈脊便棒。眾中。還有與釋迦老子出氣者",
    "X64n1260_005:0031a02": "麼。拈拄杖。不敢望汝與釋迦老子出氣。只是自己鼻",
    "X64n1260_005:0031a03": "孔摸索得著也好。靠拄杖。",
    "X64n1260_005:0031a04": "愚庵及禪師。佛成道上堂。舉趙州問南泉。如何是道。",
    "X64n1260_005:0031a05": "泉云。平常心是道公案。師云。王老師。過犯彌天。將釋",
    "X64n1260_005:0031a06": "迦世尊。六年雪山。千苦萬辛所得無上大道。等閒花",
    "X64n1260_005:0031a07": "擘殆盡。合與二十拄杖。當時趙州眼光。爍破四天下。",
    "X64n1260_005:0031a08": "面被熱瞞。則且置。今日眾中。莫有為世尊拔本底麼。",
    "X64n1260_005:0031a09": "如無。隆教不是為他閒事長無明。忝為遺教遠孫。未",
    "X64n1260_005:0031a10": "免出隻手去也。拽拄杖下座。一時趕散。",
    "X64n1260_005:0031a11": "恕中慍禪師。臘八上堂。一明一切明。一了一切了。豁",
    "X64n1260_005:0031a12": "開總持門。諸法不相到。六年冷坐。舌上生茅。夜覩明",
    "X64n1260_005:0031a13": "星。眼中添翳。以手拍禪床左邊云。釋迦老子。過者邊",
    "X64n1260_005:0031a14": "著。就中。若有識機宜別休咎底。必然別有生涯。下座。",
    "X64n1260_005:0031a15": "上堂。光透日月。明暗不收。智出聖凡。賢愚不立。雪山",
    "X64n1260_005:0031a16": "深處。夜覩明星。豁爾大悟。螢火之光也。敢問。未悟以",
    "X64n1260_005:0031a17": "前。向什麼處蹲坐。既悟已後。又向什麼處出頭。通方",
    "X64n1260_005:0031a18": "作者。試出道看。良久云。休休。看看白却少年頭。填溝",
    "X64n1260_005:0031a19": "塞壑無人會。雲自高飛水自流。",
    "X64n1260_005:0031a20": "無用寬禪師。佛成道上堂。六年雪山錯。忽見明星錯。",
    "X64n1260_005:0031a21": "走下山來錯。錯錯。假使九州之鐵。也難鑄此一錯。卓",
    "X64n1260_005:0031a22": "拄杖一下云。大地含靈。同成正覺。下座。",
    "X64n1260_005:0031a23": "中峯本禪師。示眾。玄玄絕待。妙妙無依。獨露真常。全",
    "X64n1260_005:0031a24": "彰至體。名不得狀不得。雪老氷枯。理無礙事無礙。天",
    "X64n1260_005:0031b01": "荒地逈。萬里雲收。午夜四方。星燦長空。揭開威音那",
    "X64n1260_005:0031b02": "畔腦門。圓陀陀光爍爍。擉瞎髑髏背後眼孔。淨倮倮",
    "X64n1260_005:0031b03": "赤條條。勒回三萬劫。風飛雷厲之神機。突出五千軸。",
    "X64n1260_005:0031b04": "海涌雲屯之寐詬。大眾。釋迦老子來也。即今在諸人",
    "X64n1260_005:0031b05": "眼睛裏。仰見明星。頂[寧*頁]上。成等正覺。你諸人。還覺眉",
    "X64n1260_005:0031b06": "毛動也無。如其未委。各請歸堂。",
    "X64n1260_005:0031b07": "唯庵然禪師。臘八上堂。明星一見出山來。剛道娘生",
    "X64n1260_005:0031b08": "已眼開。不是髑髏乾得徹。爭知春色上桃腮。",
    "X64n1260_005:0031b09": "用彰俊禪師。臘八上堂。晝見日夜見星。大地眾生。阿",
    "X64n1260_005:0031b10": "誰不曉。釋迦老子。揑目生花。剛道於中有箇悟處。二",
    "X64n1260_005:0031b11": "十一日。杜口不言。幸自可憐生。四十九載。脫空謾語。",
    "X64n1260_005:0031b12": "著甚死急。噓一聲下座。",
    "X64n1260_005:0031b13": "了庵欲禪師。臘八上堂。日日佛誕生。日日佛成道。空",
    "X64n1260_005:0031b14": "裏無花折去難。水中有月看來好。賣狗懸羊。一體三",
    "X64n1260_005:0031b15": "寶。垢面蓬頭輥出時。何異大蟲裹紙帽。咄。",
    "X64n1260_005:0031b16": "臘八上堂。萬法是心光。諸緣惟性曉。本無迷悟人。只",
    "X64n1260_005:0031b17": "要今日了。咄哉老瞿曇。討甚閒煩惱。出山與入山。自",
    "X64n1260_005:0031b18": "起還自倒。夜來斗轉玉繩橫。不覺全身墮荒草。喝。",
    "X64n1260_005:0031b19": "臘八上堂。二千年前。正覺山前。明星現時。釋迦世尊。",
    "X64n1260_005:0031b20": "成等正覺。二千年後。本覺山中。明星現時。我此一眾。",
    "X64n1260_005:0031b21": "成箇什麼。喝一喝。覺即了不施功。定慧圓明不滯空。",
    "X64n1260_005:0031b22": "東澗水流西澗水。南山燒炭北山紅。",
    "X64n1260_005:0031b23": "臘八上堂。深山巖崖。有什佛法。冷坐六年。全無合殺。",
    "X64n1260_005:0031b24": "豁開正眼定乾坤。十方世界阿剌剌。喝一喝。箭穿紅",
    "X64n1260_005:0031c01": "日影。誰是射鵰人。",
    "X64n1260_005:0031c02": "臘八上堂。老胡三更失却牛。天明起來拾得馬。從茲",
    "X64n1260_005:0031c03": "要騎即便騎。到處要下即便下。佛殿上螭吻。忍俊不",
    "X64n1260_005:0031c04": "禁。肆口說禪。不覺觸著山門頭金剛。惡發把耐重子",
    "X64n1260_005:0031c05": "一摑。撞倒金香爐。下鐵崑崙。踏翻鴛鴦湖。不留涓滴。",
    "X64n1260_005:0031c06": "却向山僧拂子頭上。慶讚云。佛道懸曠。久受勤苦。乃",
    "X64n1260_005:0031c07": "可得成。喝云。被山僧一喝。直得懡懡[怡-台+羅][怡-台+羅]。依位而立。",
    "X64n1260_005:0031c08": "下座。",
    "X64n1260_005:0031c09": "臘八上堂。正覺山前。明星現時。釋迦世尊。與大地眾",
    "X64n1260_005:0031c10": "生。一時成佛。祖師門下。蹉口道著佛字。[口*敕]口三日。先",
    "X64n1260_005:0031c11": "行不到。末後太過。各與二十拄杖。忽有一箇不顧危",
    "X64n1260_005:0031c12": "亡底漢。出來道。本覺與人判斷。也合喫二十拄杖。山",
    "X64n1260_005:0031c13": "僧却須分付。明窻下安排。何故。佛滅二千年。比丘少",
    "X64n1260_005:0031c14": "慚愧。",
    "X64n1260_005:0031c15": "臘八上堂。雪嶺六年。弄巧成拙。出得身來。天寬地濶。",
    "X64n1260_005:0031c16": "好事大家知。今朝臘月八。",
    "X64n1260_005:0031c17": "月江印禪師。上堂。我觀大地眾生。具有如來智慧德",
    "X64n1260_005:0031c18": "相。皆以妄想執著。而不證得。釋迦老子與麼道。大似",
    "X64n1260_005:0031c19": "蟭螟蟲向蚊子眼睫上作窠。向十字街頭叫道。土曠",
    "X64n1260_005:0031c20": "人稀。相逢者少。檢點將來。也是噇酒糟漢。",
    "X64n1260_005:0031c21": "上堂。二千年前臘月八。黃面瞿曇雙眼活。阿僧祇劫",
    "X64n1260_005:0031c22": "喫鹽多。苦行六年添得渴。凍不殺餓不殺。脚頭脚底",
    "X64n1260_005:0031c23": "乾坤濶。",
    "X64n1260_005:0031c24": "佛朗性禪師。上堂。煩惱頓息。名為佛智。三界無法。故",
    "X64n1260_005:0032a01": "曰受記。汝亦如是。吾亦如是。復高聲云。釋迦老子出",
    "X64n1260_005:0032a02": "山來也。便下座。",
    "X64n1260_005:0032a03": "天真則禪師。上堂。晝見日夜見星。登舟疑岸動。揑目",
    "X64n1260_005:0032a04": "便花生。瞿曇。昔年到而不點。則上座今日點而不到。",
    "X64n1260_005:0032a05": "諸人還要見明星麼。以拂子打圓相。喝一喝。",
    "X64n1260_005:0032a06": "箬庵問禪師。佛成道上堂。釋迦老子成道。天下叢林。",
    "X64n1260_005:0032a07": "恰好有飯。開口便噇。有嚫伸手。便要大家一飽膨脝。",
    "X64n1260_005:0032a08": "奉願施主年年到者。一日不要忘了。旁不甘底便去。",
    "X64n1260_005:0032a09": "長老太無厭生。山僧道。得人一牛。還人一馬。你也莫",
    "X64n1260_005:0032a10": "錯會好。拍手笑云。等是共行山下路。嶺頭各自看風",
    "X64n1260_005:0032a11": "煙。擲拄杖云。明星現也。漆桶歸堂去。",
    "X64n1260_005:0032a12": "佛成道解制上堂。太陽溢目。萬里不挂片雲。歷盡閻",
    "X64n1260_005:0032a13": "浮。脚跟何曾動轉。塵塵三昧。只在毫端。點著便知。毋",
    "X64n1260_005:0032a14": "勞露布。伶俐漢。向生佛已前薦得。明如杲日。湛若太",
    "X64n1260_005:0032a15": "虗。千眼洞開。一機頓現。結也布漫天網。打衝浪鯨鯢。",
    "X64n1260_005:0032a16": "解也展萬里程。縱摩天俊鶻。溪山雖異。雲月是同。不",
    "X64n1260_005:0032a17": "妨竿木隨身。到處逢場作戲。且左右逢源一句。莫有",
    "X64n1260_005:0032a18": "人道得麼。自從踏破毗盧頂。諸佛從教立下風。",
    "X64n1260_005:0032a19": "佛成道上堂。日不待火而熱。月不待風而凉。佛不待",
    "X64n1260_005:0032a20": "悟而成。道不待修而證。山是山水是水。人是人物是",
    "X64n1260_005:0032a21": "物。是法住法位。世間相常住。忽若形名未立。朕兆未",
    "X64n1260_005:0032a22": "彰。喚甚麼作山。喚甚麼作水。喚甚麼作人。喚甚麼作",
    "X64n1260_005:0032a23": "物。喚甚麼作迷。喚甚麼作悟。喚甚麼作眾生。喚甚麼",
    "X64n1260_005:0032a24": "作佛。若不知有。爭能知有。廓大千於方寸。抉了義於",
    "X64n1260_005:0032b01": "微芒。諸人知處。山僧不知。山僧知處。諸人不知。各各",
    "X64n1260_005:0032b02": "不相知。各各不相借。且道。釋迦老子。還有出頭分也",
    "X64n1260_005:0032b03": "無。正覺山前。明星現處。輝天鑑地。耀古騰今。甚生驚",
    "X64n1260_005:0032b04": "異。甚生奇特。竪拂子云。何似山僧拂子緩緩地。出來",
    "X64n1260_005:0032b05": "道。眼若不睡。諸夢自除。心若不異。萬法一如。黃金自",
    "X64n1260_005:0032b06": "有黃金價。汝丈夫兮我丈夫。驀喝云。高著眼。下座。",
    "X64n1260_005:0032b07": "臘八上堂。師云。千鈞之弩。不為鼷鼠發機。萬里烏錐。",
    "X64n1260_005:0032b08": "豈為盲龜驅馭。尺水能興一丈波。是人知有。騎賊馬",
    "X64n1260_005:0032b09": "捉賊。快便難逢。打開寶藏。紫羅帳裏撒珍珠。汝諸人",
    "X64n1260_005:0032b10": "欠少箇什麼。更說甚麼迷。說甚麼悟。說甚麼諸佛。說",
    "X64n1260_005:0032b11": "甚麼眾生。古今日月。古今山河。同一心知。同一聞見。",
    "X64n1260_005:0032b12": "既然如是。釋迦老子。二千五百年前。向夜半明星現",
    "X64n1260_005:0032b13": "時。忽然打失眼睛鼻孔。且道。是悟不悟。者裏若沾他",
    "X64n1260_005:0032b14": "滴水。便見墮坑落塹。何故。大丈夫。須是向他頂[寧*頁]上",
    "X64n1260_005:0032b15": "行。方堪為他提瓶挈水。方知。者老子。未出母胎時。也",
    "X64n1260_005:0032b16": "在裏許。出母胎後。也在裏許。汝諸人。也在裏許。山僧",
    "X64n1260_005:0032b17": "也在裏許。且道。拄杖子。在裏許不在裏許。驀卓拄杖",
    "X64n1260_005:0032b18": "云。庭前石筍抽條也。會見高枝宿鳳凰。",
    "X64n1260_005:0032b19": "玉林琇禪師。臘八上堂。周穆王三年癸未臘八。釋迦",
    "X64n1260_005:0032b20": "文佛。覩見明星。豁然悟道。歎曰。奇哉一切眾生。具有",
    "X64n1260_005:0032b21": "如來智慧德相。但以妄想執著。不能證得。崇禎十二",
    "X64n1260_005:0032b22": "年己卯臘八。玉林道人。望見青山。不覺好笑。顧左右",
    "X64n1260_005:0032b23": "云。汝等各踏毗盧頂上行。誰能拈些子妄想智慧。誑",
    "X64n1260_005:0032b24": "謔山僧看。拍案云。阿呵呵。好大哥。上來也恁麼。散去",
    "X64n1260_005:0032c01": "也恁麼。今日行端行鎮。鬀度有齋。供養大眾。大家落",
    "X64n1260_005:0032c02": "堂。喫了飽齁&#;地。要行便行。要坐便坐。下座。",
    "X64n1260_005:0032c03": "朝宗忍禪師。臘八上堂。今朝正是臘月八。釋迦老子",
    "X64n1260_005:0032c04": "眼睛瞎。白日青天被鬼迷。夜對明星將眼刮。自家盲",
    "X64n1260_005:0032c05": "昧已堪憐。引得群盲泥土撒。一年一度閙鬨鬨。盡未",
    "X64n1260_005:0032c06": "來際難合煞。祇為當年遺禍根。後來漆桶枝邊揠。山",
    "X64n1260_005:0032c07": "僧忍俊不自禁。謹對人天大眾前。以拂子擲下云。今",
    "X64n1260_005:0032c08": "為汝等連根拔。且道。拔斷後。有何消息。合掌云。我不",
    "X64n1260_005:0032c09": "敢輕於汝等。汝等皆當作佛。喝一喝。卓拄杖下座。",
    "X64n1260_005:0032c10": "涅槃日提綱",
    "X64n1260_005:0032c11": "雪巖欽禪師。二月十五日上堂。若謂釋迦老子。古已",
    "X64n1260_005:0032c12": "入滅。又道。佛身充滿於法界。而常處此菩提座。若謂",
    "X64n1260_005:0032c13": "釋迦老子。本不曾滅。面前觸目。無非山河大地。草木",
    "X64n1260_005:0032c14": "叢林。桃紅柳綠。燕語鶯吟。畢竟那箇是釋迦老子。驀",
    "X64n1260_005:0032c15": "召大眾。眾回首。乃云。將謂瞌睡。",
    "X64n1260_005:0032c16": "佛涅槃上堂。就謝月溪侍者硯溪上人。束布毛為筆。",
    "X64n1260_005:0032c17": "借月溪為硯。磨無煙墨。向虗空中。大寫如來入般涅",
    "X64n1260_005:0032c18": "槃四字。正恁麼時。點畫既成。畢竟如何定當。卓拄杖",
    "X64n1260_005:0032c19": "云。將謂羲之楷法。尤來張顛草書。",
    "X64n1260_005:0032c20": "上堂。岸柳搖金。溪桃吐玉。波旬無端起舞。阿難平地",
    "X64n1260_005:0032c21": "悲哭。因甚如此。親見如來面目。",
    "X64n1260_005:0032c22": "上堂。焚三昧火。自舉金棺。阿難悲惱。波旬喜歡。總是",
    "X64n1260_005:0032c23": "如來清淨寂滅現前時節。若謂明日即無。今日即有。",
    "X64n1260_005:0032c24": "何必瞞人自瞞。直是令人大不甘。",
    "X64n1260_005:0033a01": "上堂。不生不滅之性。溪桃映水而紅。岸柳和煙而綠。",
    "X64n1260_005:0033a02": "無去無來之相。雪瀑噴空而下。雲峰拔地而高。我佛",
    "X64n1260_005:0033a03": "如來正大法眼。無量秘密寶藏。盡底打開。一時分付",
    "X64n1260_005:0033a04": "了也。只是道。今日則有。明日則無。未可容易註破。何",
    "X64n1260_005:0033a05": "也。長憶江南春雨後。夕陽影裏鷓鴣啼。",
    "X64n1260_005:0033a06": "藏叟珍禪師。佛涅槃上堂。盡大地是紫磨金身。諸人",
    "X64n1260_005:0033a07": "終日開眼。覷見釋迦老子心肝。舉步築著釋迦老子",
    "X64n1260_005:0033a08": "鼻孔。說有說無是誑。說生說滅是謗。說即心非心是",
    "X64n1260_005:0033a09": "妄。不誑不謗不妄。春風吹落桃李花。淡煙疎雨籠青",
    "X64n1260_005:0033a10": "嶂。",
    "X64n1260_005:0033a11": "元叟端禪師。上堂。拈拄杖。釋迦老子。即今在山僧拄",
    "X64n1260_005:0033a12": "杖頭上。放無量妙寶光明。出無量妙寶音聲。摩胸普",
    "X64n1260_005:0033a13": "告大眾云。汝等諦觀吾紫磨金色之身。今日則有。明",
    "X64n1260_005:0033a14": "日則無。瞻仰取足。毋令後悔。諸人。若也諦信得及。拄",
    "X64n1260_005:0033a15": "杖子功不浪施。脫或未然。釋迦老子。入涅槃久矣。擲",
    "X64n1260_005:0033a16": "下拄杖。",
    "X64n1260_005:0033a17": "栯堂益禪師。佛涅槃上堂。擊拂一下。彰聖。今日將三",
    "X64n1260_005:0033a18": "十年前冷灰中爆出烏荳。換老胡眼睛去也。喝一喝",
    "X64n1260_005:0033a19": "云。設有一法過於涅槃。我此一喝。不作一喝用。",
    "X64n1260_005:0033a20": "靈隱原禪師。佛涅槃上堂。涅槃生死。等是空花。佛及",
    "X64n1260_005:0033a21": "眾生。皆為剩語。諸人到者裏。作麼生會。良久。拍禪床",
    "X64n1260_005:0033a22": "云。但見落花隨水去。不知流出洞中春。",
    "X64n1260_005:0033a23": "湛堂深禪師。佛涅槃上堂。兜率降生。雙林示滅。掘地",
    "X64n1260_005:0033a24": "討天。虗空釘橛。四十九年。播土揚塵。三百餘會。納盡",
    "X64n1260_005:0033b01": "敗闕。盡力布網張羅。未免喚龜作鼈。末後拘尸城畔。",
    "X64n1260_005:0033b02": "槨示雙趺。旁人冷眼看來。大似弄巧成拙。卓拄杖云。",
    "X64n1260_005:0033b03": "若無者箇道理。千古之下。誰把口說。且道。是甚麼道",
    "X64n1260_005:0033b04": "理。癡人面前。切忌漏洩。",
    "X64n1260_005:0033b05": "高峰妙禪師。上堂。周行七步猶成跡。槨示雙趺豈易",
    "X64n1260_005:0033b06": "收。微雨灑花千點淚。淡煙籠竹一堆愁。",
    "X64n1260_005:0033b07": "無文璨禪師。上堂。諸行無常。是生滅法。生滅滅已。寂",
    "X64n1260_005:0033b08": "滅為樂。釋迦老子。死在者裏。至今二千餘年。未有能",
    "X64n1260_005:0033b09": "活之者。薦福。雖是臂長袖短。試為諸人活看。合掌云。",
    "X64n1260_005:0033b10": "容顏甚奇妙。光明照十方。",
    "X64n1260_005:0033b11": "上堂。今日則有。明日則無。天何高地何極。謂吾滅度。",
    "X64n1260_005:0033b12": "謂吾不滅度。一箇死屍。許多狼籍。我觀靈山百萬大",
    "X64n1260_005:0033b13": "眾。惟波旬却有丈夫氣息。何故。面赤不如語直。",
    "X64n1260_005:0033b14": "石屋珙禪師。佛涅槃上堂。七十九年。賣弄脫空。二月",
    "X64n1260_005:0033b15": "十五。一場合殺。直饒藏得渾身。未免露出雙脚。百萬",
    "X64n1260_005:0033b16": "人天。雲散水流。丈六金身。煙消火滅。迦葉自歸鷄足",
    "X64n1260_005:0033b17": "山。魔王嫉妬心方歇。諸仁者。要見釋迦老子麼。卓拄",
    "X64n1260_005:0033b18": "杖一下云。遍地春風桃李花。紅者自紅白者白。",
    "X64n1260_005:0033b19": "正堂辯禪師。上堂。花開隴上。柳綻堤邊。黃鶯調叔夜",
    "X64n1260_005:0033b20": "之琴。芳草入謝公之句。何必聞聲悟道。見色明心。非",
    "X64n1260_005:0033b21": "唯水上覓漚。已是眼中著屑。擘開胸曰。汝等當觀吾",
    "X64n1260_005:0033b22": "紫磨金色之身。今日則有。明日則無。大似無風起浪。",
    "X64n1260_005:0033b23": "全不知羞。且道。今日事作麼生。好箇迷逢達磨。不知",
    "X64n1260_005:0033b24": "誰解承當。",
    "X64n1260_005:0033c01": "用彰俊禪師。上堂。古德道。涅槃後有大人相。釋迦老",
    "X64n1260_005:0033c02": "子涅槃了也。大人相在什麼處。以拂子打圓相。還見",
    "X64n1260_005:0033c03": "麼。容顏甚奇妙。光明照十方。我昔曾供養。今復還親",
    "X64n1260_005:0033c04": "覲。",
    "X64n1260_005:0033c05": "上堂。形影一生。苦樂隨至。形影一滅。苦樂何有。靈山",
    "X64n1260_005:0033c06": "六年。坐堆堆地。是苦。四十九年。口吧吧地。是苦。摩胸",
    "X64n1260_005:0033c07": "告眾。槨示雙趺。是苦。且道。如何是樂。老瞿曇燒作一",
    "X64n1260_005:0033c08": "堆灰了也。諸人還知麼。喝一喝。",
    "X64n1260_005:0033c09": "月江印禪師。上堂。舉唐順宗問佛光滿禪師云。佛從",
    "X64n1260_005:0033c10": "何方來。滅向何方去。既言常在世。佛今在何處。答云。",
    "X64n1260_005:0033c11": "佛從無為來。滅向無為去。法身等虗空。常在無心處。",
    "X64n1260_005:0033c12": "帝大悅。師云。法身廣大等虗空。生滅何須較異同。夾",
    "X64n1260_005:0033c13": "路桃花風雨後。馬蹄何處避殘紅。",
    "X64n1260_005:0033c14": "上堂。釋迦老子。四十九年。三百餘會。大似幻師。幻出",
    "X64n1260_005:0033c15": "山河大地。草木叢林。城邑聚落。人畜草芥。皆與實相",
    "X64n1260_005:0033c16": "不相違背。末後還作幻虎。還食幻師。幻師既滅。諸幻",
    "X64n1260_005:0033c17": "隨滅。諸幻既滅。幻滅亦滅。良久。拍禪床云。雙林樹下",
    "X64n1260_005:0033c18": "少人行。多子塔前閙如市。",
    "X64n1260_005:0033c19": "楚石琦禪師。上堂。摩胸示眾云。要見釋迦老子。向者",
    "X64n1260_005:0033c20": "裏識取。汝等善觀吾紫磨金色之身。今日則有。明日",
    "X64n1260_005:0033c21": "則無。看者野狐精縮頭去。過去諸佛亦如是。現在諸",
    "X64n1260_005:0033c22": "佛亦如是。未來諸佛亦如是。卓拄杖云。如是如是。又",
    "X64n1260_005:0033c23": "卓一下云。不是不是。下座。",
    "X64n1260_005:0033c24": "上堂。二月十五中春節。紅花白花相間發。金棺不獨",
    "X64n1260_005:0034a01": "示雙趺。花裏靈禽更饒舌。說箇什麼。喝一喝。",
    "X64n1260_005:0034a02": "上堂。末法比丘。有三種執。一人云。如來決定在娑羅",
    "X64n1260_005:0034a03": "雙樹間。入般涅槃。執此為實。累他釋迦老子。死了活",
    "X64n1260_005:0034a04": "不得。一人云。常在靈鷲山。及餘諸住處。執此為實。累",
    "X64n1260_005:0034a05": "他釋迦老子。活了死不得。一人云。一切法不生。一切",
    "X64n1260_005:0034a06": "法不滅。若能如是解。諸佛常現前。活的釋迦老子。便",
    "X64n1260_005:0034a07": "是死的釋迦老子。死的釋迦老子。便是活的釋迦老",
    "X64n1260_005:0034a08": "子。執此為實。正是大病。世醫拱手。總不與麼時。什麼",
    "X64n1260_005:0034a09": "處與釋迦老子相見。風煖鳥聲碎。日高花影重。",
    "X64n1260_005:0034a10": "呆庵莊禪師。上堂。舉世尊摩胸告眾公案。師云。瞿曇",
    "X64n1260_005:0034a11": "末上一場敗闕。百萬億眾。眾中更無一人有衲僧氣",
    "X64n1260_005:0034a12": "息。諸人還見世尊以手摩胸麼。水向石邊流出冷。風",
    "X64n1260_005:0034a13": "從花裏過來香。下座。",
    "X64n1260_005:0034a14": "恕中慍禪師。上堂。今朝二月十五。令人做盡腸肚。疎",
    "X64n1260_005:0034a15": "山手中木蛇。咬殺南山猛虎。翻身觸破虗空。好手應",
    "X64n1260_005:0034a16": "難修補。搥胸只合哭蒼天。發機須是千鈞弩。拍禪床。",
    "X64n1260_005:0034a17": "上堂。古者道。涅槃心易曉。差別智難明。與麼說話。勞",
    "X64n1260_005:0034a18": "而無功。世尊涅槃會上。以手摩胸告眾云。汝等善觀",
    "X64n1260_005:0034a19": "吾紫磨金色之身。今日則有。明日則無。瞻仰取足。毋",
    "X64n1260_005:0034a20": "令後悔。有甚差別耶。雲門大師。拈起扇子云。扇子[跳-兆+孛]",
    "X64n1260_005:0034a21": "跳。上三十三天。築著帝釋鼻孔。東海鯉魚打一棒。雨",
    "X64n1260_005:0034a22": "似盆傾。有甚差別耶。以拂子畫一畫云。人貧智短。馬",
    "X64n1260_005:0034a23": "瘦毛長。須知遠煙浪。別有好商量。",
    "X64n1260_005:0034a24": "了庵欲禪師。上堂。十五日以前。諸佛不出世。十五日",
    "X64n1260_005:0034b01": "以後。亦無有涅槃。正當十五日。柳綠花紅。山明水碧。",
    "X64n1260_005:0034b02": "頭頭見劫外風光。處處是大人境界。只貴當陽坐斷。",
    "X64n1260_005:0034b03": "直下知歸。稍涉思惟。便成剩法。拍禪床云。隣牆難隔",
    "X64n1260_005:0034b04": "借來竹。險浪不傾端坐船。",
    "X64n1260_005:0034b05": "上堂。如來不出世。亦無有涅槃。以本大願力。示現自",
    "X64n1260_005:0034b06": "在法。拈拄杖。不是大願力。卓拄杖。不是自在法。舉起",
    "X64n1260_005:0034b07": "也千身彌勒。放下也隨處釋迦。只為諸人眨上眉毛。",
    "X64n1260_005:0034b08": "却入娑羅雙樹間去也。靠拄杖。見之不取。千載難忘。",
    "X64n1260_005:0034b09": "愚庵及禪師。上堂。眾生畢竟無生死。諸佛何曾有涅",
    "X64n1260_005:0034b10": "槃。一把柳絲收不得。和煙搭在玉欄干。",
    "X64n1260_005:0034b11": "南石琇禪師。上堂。釋迦老子。從兜率天上。託生大術",
    "X64n1260_005:0034b12": "胎中。早是染却生死重病。及乎降生。便乃一手指天。",
    "X64n1260_005:0034b13": "一手指地。可見攢簇不得底。迨見明星出現。豁然悟",
    "X64n1260_005:0034b14": "道。正是病眼見空花。四十九年三百餘會。廣說略說。",
    "X64n1260_005:0034b15": "直說曲說。顯說密說。豈非熱睡饒譫語。至於臨末。稍",
    "X64n1260_005:0034b16": "頭摩胸。告眾云。善觀吾紫磨金色之身。瞻仰取足。毋",
    "X64n1260_005:0034b17": "令後悔。若謂我滅度。非我弟子。若謂我不滅度。亦非",
    "X64n1260_005:0034b18": "我弟子。病入膏肓。莫能療治。非但世醫拱手。便是耆",
    "X64n1260_005:0034b19": "婆神醫。只得倒退三舍。北山遠孫。今日却要為他療",
    "X64n1260_005:0034b20": "治。若療治不得。後代兒孫。永失恃怙。若療治得。便見",
    "X64n1260_005:0034b21": "紫磨金色之身。巍巍堂堂。煒煒煌煌。觸處顯現。擊拂",
    "X64n1260_005:0034b22": "子。柳色黃金嫩。梨花白雪香。",
    "X64n1260_005:0034b23": "上堂。不厭生死。不求涅槃。古廟香爐去。一條白練去。",
    "X64n1260_005:0034b24": "熱瞞海內參玄士。笑倒階前石敢當。",
    "X64n1260_005:0034c01": "鐵關樞禪師。上堂。說無說有。覆水難收。露足露胸。脚",
    "X64n1260_005:0034c02": "忙手亂。三千界內。百億剎中。黃面瞿曇。通身紅爛。是",
    "X64n1260_005:0034c03": "汝諸人。扶持得起麼。喝一喝。",
    "X64n1260_005:0034c04": "笑隱訢禪師。上堂。身口意清淨。是名佛出世。身口意",
    "X64n1260_005:0034c05": "不淨。是名佛滅度。拈拄杖云。且道。即今釋迦老子。是",
    "X64n1260_005:0034c06": "出世耶。是滅度耶。卓拄杖云。同生不同死。有我何用",
    "X64n1260_005:0034c07": "你。金槨示雙趺。放倒又扶起。",
    "X64n1260_005:0034c08": "天真則禪師。上堂。梨花恰紅。桃花恰白。老聃生。釋迦",
    "X64n1260_005:0034c09": "滅。分明兩彩一賽。論甚各年同月。你道同我道別。切",
    "X64n1260_005:0034c10": "切切。雲門口過憑誰雪。良久。喝一喝。",
    "X64n1260_005:0034c11": "無趣空禪師。佛涅槃示眾。釋迦老漢。做了一生好漢。",
    "X64n1260_005:0034c12": "末後對眾寐語。若謂我滅度。非吾弟子。若謂吾不滅",
    "X64n1260_005:0034c13": "度。亦非吾弟子。汝等諸人。作麼生道得一轉語。便見",
    "X64n1260_005:0034c14": "雙林樹上。枯水生枝。敬畏庵前。氷消瓦解。有僧出曰。",
    "X64n1260_005:0034c15": "和尚亦寐語。師側耳作聽勢。僧無對。師曰。者漆桶。",
    "X64n1260_005:0034c16": "先期率眾財提綱",
    "X64n1260_005:0034c17": "弘覺忞禪師。涅槃先期率眾財上堂。云何得長壽。金",
    "X64n1260_005:0034c18": "剛不壞身。釋迦老子。於塵點劫前。以無量大神通。大",
    "X64n1260_005:0034c19": "願海。無邊方便智慧海。難思難說。出生功德諸波羅",
    "X64n1260_005:0034c20": "密海。成就紫磨金色之身。及至唱滅雙林。摩胸告眾。",
    "X64n1260_005:0034c21": "依舊。今日則有。明日則無。且作麼生定當。總為戰爭",
    "X64n1260_005:0034c22": "收拾得。却因歌舞破除休。",
    "X64n1260_005:0034c24": "列祖提綱錄卷第五"
}