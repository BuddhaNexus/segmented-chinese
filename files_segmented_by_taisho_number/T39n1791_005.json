{
    "T39n1791_005:0464b17": "注大乘入楞伽經卷第五",
    "T39n1791_005:0464b19": "復次句身者如足跡(至)此名句文身相汝應修",
    "T39n1791_005:0464b20": "學　世間諸法不出五陰。此又約五陰以明",
    "T39n1791_005:0464b21": "名句文身也。句身如足跡者。謂如世人失象",
    "T39n1791_005:0464b22": "馬者。尋跡以得之。故昧實相者亦因言而悟。",
    "T39n1791_005:0464b23": "是名句身。色陰相顯故以跡言。四蘊者受想",
    "T39n1791_005:0464b24": "行。識也。非有形兆故以名說。若照見本寂是",
    "T39n1791_005:0464b25": "皆實相也。二由文顯勸應修學。古聖因是悟",
    "T39n1791_005:0464b26": "入者。故捨全身。以求半偈。",
    "T39n1791_005:0464b27": "爾時世尊重說頌言名身與句身及字身差別",
    "T39n1791_005:0464b28": "凡愚所計著如象溺深泥　如來為除眾生心",
    "T39n1791_005:0464b29": "病故。以名句文身方便說法。如以毒攻毒也。",
    "T39n1791_005:0464c01": "若諸愚夫猶著名句。不悟實義無解脫期。譬",
    "T39n1791_005:0464c02": "如香象溺淤泥耳。",
    "T39n1791_005:0464c03": "復次大慧未來世中(至)彼即答言此非正問",
    "T39n1791_005:0464c04": "　因上說名句文身相。令諸菩薩了如實義。疾",
    "T39n1791_005:0464c05": "得菩提。開示眾生。恐未來世惡覺觀者。以邪",
    "T39n1791_005:0464c06": "見一異俱不俱等四句相問諸智者。彼當答",
    "T39n1791_005:0464c07": "言。我所通達義。是離四句真實法。汝今此問。",
    "T39n1791_005:0464c08": "是名非問。",
    "T39n1791_005:0464c09": "謂色與無常為異為不異(至)不為記說　此敘",
    "T39n1791_005:0464c10": "邪智惡思覺者。虛妄推度非理問難詞也。謂",
    "T39n1791_005:0464c11": "色與無常。乃至智與智者為異不異。智者應",
    "T39n1791_005:0464c12": "告言。如是等問不可記事。而佛名為無記置",
    "T39n1791_005:0464c13": "答。以彼愚人無聞慧故。不知有無是邪是正。",
    "T39n1791_005:0464c14": "欲令彼離斷常邪見諸怖畏故。不為記說。俱",
    "T39n1791_005:0464c15": "舍第十九云。諸契經說十四無記。即其義也。",
    "T39n1791_005:0464c16": "亦名置答。所以不答者。謂此乃無義語也。知",
    "T39n1791_005:0464c17": "之不免生死。不知不障涅槃。",
    "T39n1791_005:0464c18": "大慧不記說者(至)如是等說名無記論　言不",
    "T39n1791_005:0464c19": "為記說者。欲令外道反思而自解。得出離作",
    "T39n1791_005:0464c20": "者妄見故。以外道即陰離陰而計我故。故說",
    "T39n1791_005:0464c21": "身命為一為異等。皆無記邪論耳。",
    "T39n1791_005:0464c22": "大慧外道癡惑說無記論(至)以根未熟且止說",
    "T39n1791_005:0464c23": "故　此明如來應正等覺。常以四種記論說",
    "T39n1791_005:0464c24": "法度生。止記論者意在別時。以根未熟眾生",
    "T39n1791_005:0464c25": "且置答故。不為根熟者說止記論。",
    "T39n1791_005:0464c26": "復次大慧何故一切法不生(至)是故我說一切",
    "T39n1791_005:0464c27": "法常　言如來為根熟眾生。開方便門示真",
    "T39n1791_005:0464c28": "實相。隨其種類或說不生不滅常無常等也。",
    "T39n1791_005:0464c29": "謂離能所作無作者。故說一切法不生。以證",
    "T39n1791_005:0465a01": "智觀察自共相法不可得故。說一切法無自",
    "T39n1791_005:0465a02": "性。諸法本無所從來。去亦無所至。故說一切",
    "T39n1791_005:0465a03": "法無來去。諸法體空無自性相不可得。故說",
    "T39n1791_005:0465a04": "一切法不滅。一切諸法相起即滅無常性。故",
    "T39n1791_005:0465a05": "說一切法無常。諸法相起即是不起本無生",
    "T39n1791_005:0465a06": "滅。無常性常。故說一切法常。是謂如來離能",
    "T39n1791_005:0465a07": "所取不起分別。善巧說法。",
    "T39n1791_005:0465a08": "爾時世尊重說頌言一向及反問分別與置答",
    "T39n1791_005:0465a09": "(至)一切皆無記　言如來四種言說者。一謂隨",
    "T39n1791_005:0465a10": "問而答名為一向。如問一切眾生悉生死也。",
    "T39n1791_005:0465a11": "應一向答悉皆生死。二謂如有問者。反問令",
    "T39n1791_005:0465a12": "答。名為反詰。三謂根熟問者廣為分別。如問",
    "T39n1791_005:0465a13": "一切眾生死復生也。應當分別。有煩惱者死",
    "T39n1791_005:0465a14": "而復生。無煩惱者死已不生。四謂折伏外道",
    "T39n1791_005:0465a15": "故須置答。如問身與煩惱。雞子雞母孰為先",
    "T39n1791_005:0465a16": "後。故止而不答也。如數論計有。勝論計非有。",
    "T39n1791_005:0465a17": "言諸外道有無等見。皆不可記。",
    "T39n1791_005:0465a18": "以智觀察時體性不可得以彼無可說故說無",
    "T39n1791_005:0465a19": "自性　明正智觀察自性非有。通頌前一切",
    "T39n1791_005:0465a20": "法不生等六門也。",
    "T39n1791_005:0465a21": "爾時大慧菩薩摩訶薩(至)須陀洹行差別相",
    "T39n1791_005:0465a22": "　大慧因上愚夫分別妄法。生聲聞乘種性。然",
    "T39n1791_005:0465a23": "聲聞法中有四果差別。故舉四果差別以請",
    "T39n1791_005:0465a24": "問。行謂因行。須陀洹人所修因行。正欲趣向",
    "T39n1791_005:0465a25": "阿羅漢果。根有利鈍。故有差別之異。",
    "T39n1791_005:0465a26": "我及諸菩薩摩訶薩(至)普令眾生悉得饒益",
    "T39n1791_005:0465a27": "　言方便相者。四果修行方便相也。須陀洹。此",
    "T39n1791_005:0465a28": "云預流。謂從凡夫地修七方便。起八忍八智。",
    "T39n1791_005:0465a29": "斷三界四諦下八十八使分別惑。斷至八十",
    "T39n1791_005:0465b01": "七品名初果向。八十八品盡名初果。創入聖",
    "T39n1791_005:0465b02": "人流類。故名預流也。斯陀含。此云一往來。謂",
    "T39n1791_005:0465b03": "初果見道已。起九無間道九解脫道。斷三界",
    "T39n1791_005:0465b04": "九地共九九八十一品修惑也。且欲界一地",
    "T39n1791_005:0465b05": "九品修惑。共潤七生。在初果身中。斷欲界前",
    "T39n1791_005:0465b06": "五品盡。名二果向。六品盡名二果。從此命終。",
    "T39n1791_005:0465b07": "更須一往天上一來人間。斷餘三品惑。故云",
    "T39n1791_005:0465b08": "一往來也。阿那含。此云不來。謂已在二果身",
    "T39n1791_005:0465b09": "中。斷欲界九品修惑。至八品盡。名三果向。至",
    "T39n1791_005:0465b10": "九品盡名三果。一往色界天上。不還來欲界",
    "T39n1791_005:0465b11": "受生。故云不來。已上三果人名有學也。阿羅",
    "T39n1791_005:0465b12": "漢此有三翻。一云殺賊。二云無生。三云應供。",
    "T39n1791_005:0465b13": "謂在三果身中。斷上二界八地八九七十二",
    "T39n1791_005:0465b14": "品修所斷惑。斷至七十一品。名第四果向。斷",
    "T39n1791_005:0465b15": "七十二品盡。名第四阿羅漢果無學位。是以",
    "T39n1791_005:0465b16": "但盡凡情。別無聖解。菩薩得是善巧。為眾生",
    "T39n1791_005:0465b17": "說如是聲聞法。如是菩薩法。令其證得人法",
    "T39n1791_005:0465b18": "無我。淨惑智障。於諸地相究竟通達。至如來",
    "T39n1791_005:0465b19": "所證境界。得佛法身法財。益物無盡。以有此",
    "T39n1791_005:0465b20": "利故。請如來說四果差別。",
    "T39n1791_005:0465b21": "佛言諦聽當為汝說(至)差別有三謂下中上",
    "T39n1791_005:0465b22": "　上問諸須陀洹。須陀洹行。今答云諸須陀洹",
    "T39n1791_005:0465b23": "果。言互顯故。利鈍不同。故有三耳。",
    "T39n1791_005:0465b24": "大慧下者於諸有中(至)上者即於此生而入涅",
    "T39n1791_005:0465b25": "槃　七反生者。謂欲界一地。九品俱生煩惱。共",
    "T39n1791_005:0465b26": "潤七生也。初品潤二生。次三品各潤一生。次",
    "T39n1791_005:0465b27": "二品共潤一生。後三品共潤一生。明須陀洹",
    "T39n1791_005:0465b28": "極鈍者。未斷欲界惑故人天七反得阿羅漢。",
    "T39n1791_005:0465b29": "喻如毒蛇噬人。七步即死。何以不四六。為大",
    "T39n1791_005:0465c01": "力故。何以不八。為毒力故。以譬須陀洹何以",
    "T39n1791_005:0465c02": "不六生。煩惱力強故。何以不八生。無漏業成",
    "T39n1791_005:0465c03": "熟故。中機者或三生五生得阿羅漢涅槃果。",
    "T39n1791_005:0465c04": "上機者即此一生得阿羅漢果。名現滅須陀",
    "T39n1791_005:0465c05": "洹。不說中間經於二果。",
    "T39n1791_005:0465c06": "大慧此三種人斷三種結(至)得阿羅漢果　言",
    "T39n1791_005:0465c07": "須陀洹雖利鈍三種不同。通斷三種結也。謂",
    "T39n1791_005:0465c08": "於五取蘊。執我我所名身見。是一結。於諸諦",
    "T39n1791_005:0465c09": "理。猶豫不決。疑佛與外道。不知何者為正。",
    "T39n1791_005:0465c10": "是二結。謂於妄見。隨順外道非理戒禁。執為",
    "T39n1791_005:0465c11": "最勝。能得清淨。是三結。問能已永斷見道所",
    "T39n1791_005:0465c12": "斷一切煩惱。得須陀洹果。何故但言此三種",
    "T39n1791_005:0465c13": "人。即斷三結耶。答最勝所攝故。謂此三種結。",
    "T39n1791_005:0465c14": "障解脫得。最為殊勝。所以者何。由薩迦耶見。",
    "T39n1791_005:0465c15": "執取五蘊。為我我所。深生愛樂。故於大苦聚",
    "T39n1791_005:0465c16": "不生厭離。於勝解脫無發趣心。或有有情。雖",
    "T39n1791_005:0465c17": "已發趣解脫。然由戒禁取及疑。僻執邪道。疑",
    "T39n1791_005:0465c18": "正道故。便邪出離。及不正出離。又此三結。是",
    "T39n1791_005:0465c19": "迷所知境因故。迷見因故。迷對治因故。如大",
    "T39n1791_005:0465c20": "般若經說斷三結。名預流果。薄貪瞋癡名一",
    "T39n1791_005:0465c21": "來果。斷順下分五結永盡名不還果。斷順上",
    "T39n1791_005:0465c22": "分五結永盡名阿羅漢果。令所有集法皆成",
    "T39n1791_005:0465c23": "滅法。名獨覺菩提。永斷一切習氣相續。名為",
    "T39n1791_005:0465c24": "無上正等菩提。此皆約通教獨舉其要也。言",
    "T39n1791_005:0465c25": "上上勝進得阿羅漢者。謂須陀洹所斷諸結",
    "T39n1791_005:0465c26": "分為九品。能斷諸結者智。亦分為九品。若初",
    "T39n1791_005:0465c27": "學人智慧微弱。名下下之智。能斷上上之結。",
    "T39n1791_005:0465c28": "久學智慧名了。名上上之智。能斷下下結。得",
    "T39n1791_005:0465c29": "阿羅漢涅槃果。",
    "T39n1791_005:0466a01": "大慧身見有二種(至)見人無我即時捨離　唯",
    "T39n1791_005:0466a02": "識論言。貪瞋癡慢疑。身見邊見邪見見取戒",
    "T39n1791_005:0466a03": "禁取。如是總別十使煩惱中。六通俱生及分",
    "T39n1791_005:0466a04": "別起。任運思察俱得生故。疑及邪見二取四",
    "T39n1791_005:0466a05": "種。唯分別起。要由惡友及邪教力。自審思察",
    "T39n1791_005:0466a06": "方得生故。經言身見有二種。謂俱生及分別",
    "T39n1791_005:0466a07": "譬依緣起自性。種種妄計執著性生。如依俱",
    "T39n1791_005:0466a08": "生有分別起。謂依五陰起妄想身見。以彼妄",
    "T39n1791_005:0466a09": "想不實故。非有無法。愚夫橫執。如陽焰中無",
    "T39n1791_005:0466a10": "水。鹿渴所逼故。妄作水想。此分別身見。由無",
    "T39n1791_005:0466a11": "智慧故。執我我所久遠相應。須陀洹觀雖有",
    "T39n1791_005:0466a12": "五陰合成此人。中無有我也。令審觀故見人",
    "T39n1791_005:0466a13": "無我。即時捨離斷分別身見。",
    "T39n1791_005:0466a14": "大慧俱生身見(至)貪則不生是名身見相　言",
    "T39n1791_005:0466a15": "能普觀自身與他身齊等。受想行識諸陰與",
    "T39n1791_005:0466a16": "色陰俱。有名無體。無自性相。觀色陰從四",
    "T39n1791_005:0466a17": "大種所造。展轉相因而生。四大中既無主宰。",
    "T39n1791_005:0466a18": "誰能合集以成色乎。色陰有質尚空。況受等",
    "T39n1791_005:0466a19": "四陰無色相故。豈非空耶。如是觀察明見有",
    "T39n1791_005:0466a20": "無俱妄不實。五陰無體。身見即斷。凡貪愛者",
    "T39n1791_005:0466a21": "為有身見。捨身見故貪從何生。故法華云諸",
    "T39n1791_005:0466a22": "苦所因貪欲為本。貪不生故。是名斷身見",
    "T39n1791_005:0466a23": "相。",
    "T39n1791_005:0466a24": "大慧疑相者於所證法善見相故(至)是名疑相",
    "T39n1791_005:0466a25": "　謂於所證四真諦法善見彼相故。決定能",
    "T39n1791_005:0466a26": "斷二種妄想身見故。疑無從起。亦不於天魔",
    "T39n1791_005:0466a27": "外道凡夫處生大師想。起於淨見。是名斷疑",
    "T39n1791_005:0466a28": "相。",
    "T39n1791_005:0466a29": "大慧何故須陀洹不取戒禁(至)是名戒禁取",
    "T39n1791_005:0466b01": "相　言須陀洹不取未來受生戒。觀有生處",
    "T39n1791_005:0466b02": "即有諸苦。不求受生處樂。夫其取者。謂諸愚",
    "T39n1791_005:0466b03": "夫於三有中。求五欲樂。苦行修習精進持戒。",
    "T39n1791_005:0466b04": "願生彼處。如難陀為求女色持戒。即其類也。",
    "T39n1791_005:0466b05": "須陀洹人。不取未來受生處五欲樂。唯求所",
    "T39n1791_005:0466b06": "證最勝無漏四真諦理無分別法。方便受持",
    "T39n1791_005:0466b07": "修行正戒。是名斷戒禁取相。",
    "T39n1791_005:0466b08": "大慧須陀洹人捨三結故(至)是故捨彼非涅槃",
    "T39n1791_005:0466b09": "貪　凡夫不能捨三結。不達人無我。由於身",
    "T39n1791_005:0466b10": "見。保此我故。貪名利以榮我。瞋違情境恐侵",
    "T39n1791_005:0466b11": "害。我愚癡錯解非理計校。不知五蘊都無我",
    "T39n1791_005:0466b12": "主。但是形骸之色。妄想之心。從無始來。因緣",
    "T39n1791_005:0466b13": "力故念念生滅。相續不窮。如水涓涓。如燈焰",
    "T39n1791_005:0466b14": "焰。身心假合似一似常。凡愚不覺執之為我。",
    "T39n1791_005:0466b15": "故起諸結。須陀洹人如上所觀五蘊無主。捨",
    "T39n1791_005:0466b16": "三結故。離貪瞋癡。凡夫貪五欲。聲聞貪出世",
    "T39n1791_005:0466b17": "涅槃。故言貪有多種。女色為甚。故獨言捨纏",
    "T39n1791_005:0466b18": "綿欲。及得三昧正受樂故。未能斷涅槃貪。菩",
    "T39n1791_005:0466b19": "薩乘者。於此二種貪。悉能捨故。",
    "T39n1791_005:0466b20": "大慧云何斯陀含果(至)而般涅槃是名斯陀",
    "T39n1791_005:0466b21": "含　不了色相者。起色分別。斯陀含觀照種",
    "T39n1791_005:0466b22": "種色相。從妄想生。故於人天一往來已。善修",
    "T39n1791_005:0466b23": "禪定智慧我見不生。盡苦邊際而得涅槃。是",
    "T39n1791_005:0466b24": "故名斯陀含。",
    "T39n1791_005:0466b25": "大慧云何阿含果(至)更不還來是名阿那含",
    "T39n1791_005:0466b26": "　阿那含又云出欲淤泥。以欲界煩惱猶如淤",
    "T39n1791_005:0466b27": "泥。阿那含者已出欲界。皆生色界。觀三世色",
    "T39n1791_005:0466b28": "性無實。見凡有生處即有諸苦過惡。煩惱習",
    "T39n1791_005:0466b29": "不起。捨離諸結。更不還欲界受生。即於色天",
    "T39n1791_005:0466c01": "而盡諸漏。是故名阿那含。",
    "T39n1791_005:0466c02": "大慧阿羅漢者(至)分別永盡是名阿羅漢　言",
    "T39n1791_005:0466c03": "阿羅漢修行四禪。及三三昧。了八解脫。分證",
    "T39n1791_005:0466c04": "十力。三明六通皆已成就。煩惱發業所招諸",
    "T39n1791_005:0466c05": "苦妄想永滅。是故名阿羅漢。",
    "T39n1791_005:0466c06": "大慧言世尊阿羅漢有三種(至)於彼示生　瑜",
    "T39n1791_005:0466c07": "伽論及法華論。說聲聞有四種。一決定種性。",
    "T39n1791_005:0466c08": "亦名趣寂。二增上慢。此是凡夫得第四禪。謂",
    "T39n1791_005:0466c09": "阿羅漢。三退已還發大菩提心。亦名不定種",
    "T39n1791_005:0466c10": "性。如法華會舍利弗等得記聲聞。是其類也。",
    "T39n1791_005:0466c11": "四者應化非真。謂佛及菩薩變化示現。引實",
    "T39n1791_005:0466c12": "聲聞向大乘故。此經所問除增上慢。止有三",
    "T39n1791_005:0466c13": "種。謂說何者。佛告大慧。所說趣寂定性羅漢。",
    "T39n1791_005:0466c14": "斷四住煩惱。出生死苦。得涅槃者。非是其餘",
    "T39n1791_005:0466c15": "退已還發大菩提心者。已曾發善巧廣大行",
    "T39n1791_005:0466c16": "願成熟有情佛所化者。為莊嚴諸佛國土及",
    "T39n1791_005:0466c17": "眾會眷屬。於彼示生作阿羅漢。",
    "T39n1791_005:0466c18": "大慧於虛妄處說種種法(至)自心所見得果相",
    "T39n1791_005:0466c19": "故　言為妄想眾生處說種種法。斷諸煩惱",
    "T39n1791_005:0466c20": "所證四果。如實所知行禪者及諸禪三昧。皆",
    "T39n1791_005:0466c21": "性離故。唯自心量虛妄所見得果相耳。",
    "T39n1791_005:0466c22": "大慧若須陀洹作如是念(至)及諸結不斷　此",
    "T39n1791_005:0466c23": "明初果斷結。終不起念我能斷結。若起念者",
    "T39n1791_005:0466c24": "應有二過。則墮身見及三結等悉不斷故。例",
    "T39n1791_005:0466c25": "餘三果亦復如是。故金剛經佛問須菩提。須",
    "T39n1791_005:0466c26": "陀洹等至阿羅漢。能作是念我得須陀洹等",
    "T39n1791_005:0466c27": "四果否。須菩提皆言不也世尊。若作是念。即",
    "T39n1791_005:0466c28": "為著我人眾生壽者。雖曰權乘昧劣。苟非離",
    "T39n1791_005:0466c29": "麁妄念。亦不能斷分段生死。",
    "T39n1791_005:0467a01": "復次大慧若欲超過諸禪無量(至)不離心故",
    "T39n1791_005:0467a02": "　言欲超過聲聞諸禪。四無量心。及無色界四",
    "T39n1791_005:0467a03": "空定等。得如來三昧者。當離三界自心妄想",
    "T39n1791_005:0467a04": "相。大慧。聲聞極果即以想受滅定而為究竟。",
    "T39n1791_005:0467a05": "若謂超心量者不然。何以故。妄想心未滅故。",
    "T39n1791_005:0467a06": "爾時世尊重說頌言諸禪與無量無色三摩提",
    "T39n1791_005:0467a07": "及以想受滅唯心不可得　諸禪謂四禪也。",
    "T39n1791_005:0467a08": "無量即慈悲喜捨度眾生四無量心也。無色",
    "T39n1791_005:0467a09": "三摩提。四無色定也。想受滅。謂四禪四無色",
    "T39n1791_005:0467a10": "定受想悉寂滅也。皆唯心量。彼悉無有。故云",
    "T39n1791_005:0467a11": "唯心不可得。",
    "T39n1791_005:0467a12": "預流一來果不還阿羅漢如是諸聖人悉依心",
    "T39n1791_005:0467a13": "妄有　次明四果亦不離妄想心量。故言如",
    "T39n1791_005:0467a14": "是諸聖人悉依心妄有。圓覺經曰。有妄業故",
    "T39n1791_005:0467a15": "妄見流轉。厭流轉者妄見涅槃。",
    "T39n1791_005:0467a16": "禪者禪所緣斷惑見真諦此皆是妄想了如即",
    "T39n1791_005:0467a17": "解脫　初頌明所修行法。次頌明能證之人。",
    "T39n1791_005:0467a18": "此第三偈能所合明。並不離妄想心量。若如",
    "T39n1791_005:0467a19": "實覺。為妄計生死故說涅槃。所治生死既無。",
    "T39n1791_005:0467a20": "能治涅槃亦遣。故得菩薩一切解脫。",
    "T39n1791_005:0467a21": "復次大慧有二種覺智(至)及取相分別執著建",
    "T39n1791_005:0467a22": "立智　因上偈言了知即解脫。然知覺有不",
    "T39n1791_005:0467a23": "解脫者。故舉二種覺智以簡優劣。謂觀察知",
    "T39n1791_005:0467a24": "人法二無我。是正覺智。不知人法二種我空。",
    "T39n1791_005:0467a25": "取相執著建立有我。如是了知是邪覺智。不",
    "T39n1791_005:0467a26": "得解脫。",
    "T39n1791_005:0467a27": "觀察智者謂觀一切法(至)如是觀法汝應修學",
    "T39n1791_005:0467a28": "云何取相分別執著建立智(至)是名二種覺智",
    "T39n1791_005:0467a29": "相　凡夫計執有大種性相。妄想分別。以宗",
    "T39n1791_005:0467b01": "因喻五分論法。成於不實而妄建立。是名邪",
    "T39n1791_005:0467b02": "正二種覺智相。如來以榍出榍。如前破外道",
    "T39n1791_005:0467b03": "計。亦說三支比量五分論也。",
    "T39n1791_005:0467b04": "菩薩摩訶薩知此智相(至)光明照耀百佛世界",
    "T39n1791_005:0467b05": "　若菩薩摩訶薩。達妄即真。知此二種覺智",
    "T39n1791_005:0467b06": "相。了人法空。我不可得。以離念無相智。而於",
    "T39n1791_005:0467b07": "地前勝解行位。善巧觀察。即入初地。得大乘",
    "T39n1791_005:0467b08": "光明等百三昧門。以彼勝力見百佛。乃至光",
    "T39n1791_005:0467b09": "明照燭百佛世界。故攝論云。菩薩入初地時。",
    "T39n1791_005:0467b10": "證十百明門。一於一剎那頃證百三摩地。二",
    "T39n1791_005:0467b11": "以淨天眼見百佛國。三以神通力能動百佛",
    "T39n1791_005:0467b12": "世界。四能往百佛世界教化眾生。五能以一",
    "T39n1791_005:0467b13": "身化百類身形。令有情見。六能成就百類所",
    "T39n1791_005:0467b14": "化有情。七若為利益能留身住世百劫。八能",
    "T39n1791_005:0467b15": "知前後際百劫事。九能以智慧入百法明門",
    "T39n1791_005:0467b16": "洞達曉了。十能以身觀百類眷屬。餘地倍倍",
    "T39n1791_005:0467b17": "增勝。",
    "T39n1791_005:0467b18": "善能了知上上地相(至)自覺境界三昧勝樂",
    "T39n1791_005:0467b19": "　言第二離垢地。乃至如來地。皆是成就初地",
    "T39n1791_005:0467b20": "之中十無盡願。事見華嚴等經。餘義經文自",
    "T39n1791_005:0467b21": "顯。",
    "T39n1791_005:0467b22": "復次大慧菩薩摩訶薩當善了知大種造色",
    "T39n1791_005:0467b23": "　因上外道計有四大種性。造出四大色相故。",
    "T39n1791_005:0467b24": "次勸菩薩當善了知大種造色。令知無實。",
    "T39n1791_005:0467b25": "云何了知大慧(至)住如實處成無生相　言無",
    "T39n1791_005:0467b26": "生者。通說有二。一理無生。圓成實性本不生",
    "T39n1791_005:0467b27": "故。二事無生。緣生之相即無生故。言住如實",
    "T39n1791_005:0467b28": "處成無生相者。謂觀三界唯心所現。離我我",
    "T39n1791_005:0467b29": "所。能證理事俱無生也。",
    "T39n1791_005:0467c01": "大慧彼諸大種云何造色(至)大種造色生　此",
    "T39n1791_005:0467c02": "出外道妄計有四大種生造色也。謂彼妄想",
    "T39n1791_005:0467c03": "計有津潤之性為水大種。生內外水界。內即",
    "T39n1791_005:0467c04": "血汗流液。外則河海泉源。有炎熾成熟之性",
    "T39n1791_005:0467c05": "為火大種。生內外火界。內則體含煖氣。外則",
    "T39n1791_005:0467c06": "焚燎萬物。有飄動之性為風大種。生內外風",
    "T39n1791_005:0467c07": "界。內則氣息運動。外則萬籟俱吟。有色質分",
    "T39n1791_005:0467c08": "齊之性為地大種。生內外地界。內即皮肉筋",
    "T39n1791_005:0467c09": "骨。外則原濕丘陵。妄想計有堅濕煖動離於",
    "T39n1791_005:0467c10": "虛空。由執邪諦。不了五陰虛假積聚。本無自",
    "T39n1791_005:0467c11": "性。言由大種造色生。故上佛告菩薩應善了",
    "T39n1791_005:0467c12": "知。",
    "T39n1791_005:0467c13": "大慧識者以執著種種(至)於餘趣中相續受生",
    "T39n1791_005:0467c14": "　言識者。即上五陰中妄識也。由迷真心而",
    "T39n1791_005:0467c15": "成以執著種種言說境界為親起因故。作業",
    "T39n1791_005:0467c16": "受生。於諸趣中相續不斷。當知內身外境。四",
    "T39n1791_005:0467c17": "大五陰。但是分別心量所現。",
    "T39n1791_005:0467c18": "大慧地等造色大種因(至)外道分別非是我說",
    "T39n1791_005:0467c19": "　非四大種為大種因。謂皆由心現也。故結",
    "T39n1791_005:0467c20": "云此大種造色相。是外道妄想分別。",
    "T39n1791_005:0467c21": "復次大慧我今當說五蘊體相(至)非諸聖者",
    "T39n1791_005:0467c22": "　自下復破五蘊皆空。無自性相。非獨色陰四",
    "T39n1791_005:0467c23": "大不實。",
    "T39n1791_005:0467c24": "諸聖但說如幻所作(至)是名諸蘊自性相　言",
    "T39n1791_005:0467c25": "聖人雖見五蘊。了知不實唯假施設。離異不",
    "T39n1791_005:0467c26": "異。如幻如夢。故大般若云。若菩薩摩訶薩。修",
    "T39n1791_005:0467c27": "行般若波羅蜜多時。如實知色猶如聚沫。性",
    "T39n1791_005:0467c28": "不堅固。如實知受猶如浮泡。虛偽不住速起",
    "T39n1791_005:0467c29": "速滅。如實知想猶如陽焰。水不可得。虛妄渴",
    "T39n1791_005:0468a01": "愛而起是想。如實知行猶如芭蕉。葉葉析除",
    "T39n1791_005:0468a02": "實不可得。如實知識猶如幻事。眾緣和合假",
    "T39n1791_005:0468a03": "施設有。相雖似有而無其實。是故五蘊無別",
    "T39n1791_005:0468a04": "所有。不了如來所證境界。見有蘊法。執著分",
    "T39n1791_005:0468a05": "別常現在前。是名妄想諸蘊自性相。",
    "T39n1791_005:0468a06": "大慧如是分別汝應捨離(至)猶如大地普益群",
    "T39n1791_005:0468a07": "生　寂靜法者。謂諸法實相。從本已來無有",
    "T39n1791_005:0468a08": "起相也。餘義如文。",
    "T39n1791_005:0468a09": "復次大慧涅槃有四種　上明覺智。以顯生",
    "T39n1791_005:0468a10": "德優劣。此明涅槃。辨其顯德邪正。是謂菩提",
    "T39n1791_005:0468a11": "涅槃二轉依果德也。",
    "T39n1791_005:0468a12": "何等為四謂諸法自性無性涅槃(至)非我所說",
    "T39n1791_005:0468a13": "　外道計諸法體性是有名自性。後除為無名",
    "T39n1791_005:0468a14": "無性。以冥諦為涅槃。又計有諸法相名種種",
    "T39n1791_005:0468a15": "相性。後觀為無名無性。以神我為涅槃。又通",
    "T39n1791_005:0468a16": "計性相是有名自相性。亦後觀為無名無性。",
    "T39n1791_005:0468a17": "以妄覺為涅槃。上三種正出外道計。又斷五",
    "T39n1791_005:0468a18": "陰六道中流注。以人無我為涅槃。是二乘涅",
    "T39n1791_005:0468a19": "槃。以見有五陰。亦同外道。故楞嚴經聲聞緣",
    "T39n1791_005:0468a20": "覺墮定性者。皆云違遠圓通背涅槃城。",
    "T39n1791_005:0468a21": "大慧我所說者分別爾炎識滅名為涅槃　前",
    "T39n1791_005:0468a22": "謂證自智境界。轉所依藏識為大涅槃。復云",
    "T39n1791_005:0468a23": "一切識自性習氣。藏識意識見習轉已。我及",
    "T39n1791_005:0468a24": "諸佛說名涅槃。此又獨言分別所知境界識",
    "T39n1791_005:0468a25": "滅。名為涅槃。離通別稱異。皆欲諸識習種現",
    "T39n1791_005:0468a26": "行俱滅也。次文問答可見。",
    "T39n1791_005:0468a27": "大慧言世尊豈不建立八種識耶(至)七識得生",
    "T39n1791_005:0468a28": "　如來言分別識滅名涅槃。大慧疑之與前說",
    "T39n1791_005:0468a29": "異。故問豈不建立八種識耶。而獨言爾炎識",
    "T39n1791_005:0468b01": "滅。非餘七識皆滅。佛語大慧。以彼意識通三",
    "T39n1791_005:0468b02": "性故。起惑造業與諸識為因。及緣境界故。餘",
    "T39n1791_005:0468b03": "七種識依之而起。意識若滅。則餘識不生。",
    "T39n1791_005:0468b04": "大慧意識分別境界(至)思量隨轉無別體相",
    "T39n1791_005:0468b05": "　言六識了境起計著時。生三習氣。熏習增長",
    "T39n1791_005:0468b06": "阿賴耶識。由是末那第七意俱。執我我所。恒",
    "T39n1791_005:0468b07": "審思量相續隨轉。無別體相。",
    "T39n1791_005:0468b08": "藏識為因為所緣故(至)心聚生起展轉為因",
    "T39n1791_005:0468b09": "　又根本識為因。變起根身種子器界為所緣",
    "T39n1791_005:0468b10": "故。故云執著自心所現境界諸心聚生。是謂",
    "T39n1791_005:0468b11": "從種起現。由現生種。現種無性猶如茭蘆。遞",
    "T39n1791_005:0468b12": "相為因。故云展轉為因。",
    "T39n1791_005:0468b13": "大慧譬如海浪(至)是故意識滅時七識亦滅",
    "T39n1791_005:0468b14": "　如海中波浪互相排引。亦展轉相生。色聲香",
    "T39n1791_005:0468b15": "味觸。是自心現境界風。吹動諸識念念起滅。",
    "T39n1791_005:0468b16": "亦復如是。故言意識滅時。餘七識亦滅。",
    "T39n1791_005:0468b17": "爾時世尊重說頌曰我不以自性及以於相作",
    "T39n1791_005:0468b18": "　頌上外道四種涅槃。謂我不以自性作相",
    "T39n1791_005:0468b19": "滅。以冥諦等為涅槃。",
    "T39n1791_005:0468b20": "分別境識滅如是說涅槃　頌上妄見境界識",
    "T39n1791_005:0468b21": "滅。是如來涅槃。",
    "T39n1791_005:0468b22": "意識為心因心為意境界因及所緣故諸識依",
    "T39n1791_005:0468b23": "止生　頌上八識展轉互為因。",
    "T39n1791_005:0468b24": "如大瀑流盡波浪則不起如是意識滅種種識",
    "T39n1791_005:0468b25": "不生　如流盡則無波。以譬意識滅。餘七識",
    "T39n1791_005:0468b26": "亦不生。頌上喻并法合也。問前云諸外道說。",
    "T39n1791_005:0468b27": "取境界相續識滅。即無始相續識滅。又云聲",
    "T39n1791_005:0468b28": "聞妄計未來根境滅。以為涅槃。根境既滅。識",
    "T39n1791_005:0468b29": "亦不生。今言如是意識滅。種種識不生。與彼",
    "T39n1791_005:0468c01": "外道二乘何以異也。答外道見身壞命終六",
    "T39n1791_005:0468c02": "識不取境。不知但是妄緣離故。計謂相續六",
    "T39n1791_005:0468c03": "識滅。即無始相續識滅。墮落斷見。二乘雖",
    "T39n1791_005:0468c04": "未來根境滅。相續六識但現行滅。而習種實",
    "T39n1791_005:0468c05": "未滅也。此謂賴耶識中意識習種種相續永",
    "T39n1791_005:0468c06": "滅。則餘七識亦隨滅。故不同耳。",
    "T39n1791_005:0468c07": "復次大慧我今當說(至)不更取著妄所計相",
    "T39n1791_005:0468c08": "　因上言妄想分別爾炎識滅。名為涅槃。今正",
    "T39n1791_005:0468c09": "明滅妄想識差別通相。令諸菩薩了知不實。",
    "T39n1791_005:0468c10": "超諸妄想到如來境界。知外道法諸見不生。",
    "T39n1791_005:0468c11": "離能所分別。於緣起中不復妄計也。",
    "T39n1791_005:0468c12": "大慧云何妄計自性差別相(至)妄計自性差別",
    "T39n1791_005:0468c13": "相　徵列十二種妄分別名。義如下釋。",
    "T39n1791_005:0468c14": "云何言說分別(至)是名言說分別　計著種種",
    "T39n1791_005:0468c15": "音聲章句。以為有性。名言說分別也。",
    "T39n1791_005:0468c16": "云何所說分別(至)是名所說分別　計有五法",
    "T39n1791_005:0468c17": "三自性。名所說分別。",
    "T39n1791_005:0468c18": "云何相分別(至)是名相分別　言計有四大相。",
    "T39n1791_005:0468c19": "是名相分別。",
    "T39n1791_005:0468c20": "云何財分別(至)是名財分別　計有財利慳貪",
    "T39n1791_005:0468c21": "取著。名財分別。",
    "T39n1791_005:0468c22": "云何自性分別(至)是名自性分別　如計有四",
    "T39n1791_005:0468c23": "大性。言地性堅。水性濕。火性熱。風性動。乃",
    "T39n1791_005:0468c24": "至真俗。各有自性不同。名自性分別。",
    "T39n1791_005:0468c25": "云何因分別(至)是名因分別　言若因若緣。有",
    "T39n1791_005:0468c26": "無分別因相生。是名因分別。",
    "T39n1791_005:0468c27": "云何見分別(至)是名見分別　依此有無起四",
    "T39n1791_005:0468c28": "句見。是名見分別。",
    "T39n1791_005:0468c29": "云何理分別(至)是名理分別　於五蘊中計我",
    "T39n1791_005:0469a01": "我所。說虛妄法。是名理分別。",
    "T39n1791_005:0469a02": "云何生分別(至)是名生分別　計有無法定從",
    "T39n1791_005:0469a03": "緣生。是名生分別。",
    "T39n1791_005:0469a04": "云何不生分別(至)是名不生分別　計諸法本",
    "T39n1791_005:0469a05": "不生。無有體性。不假緣起。從因緣生者無因",
    "T39n1791_005:0469a06": "無果。是名不生分別。",
    "T39n1791_005:0469a07": "云何相屬分別(至)是名相屬分別　計。有為諸",
    "T39n1791_005:0469a08": "法。俱有因果遞相繫屬。如以金為縷。金即在",
    "T39n1791_005:0469a09": "縷。縷即在金。是名相屬分別。",
    "T39n1791_005:0469a10": "云何縛解分別(至)是名縛解分別　計有煩惱",
    "T39n1791_005:0469a11": "能縛眾生。後時修道能解眾生。如人先以繩",
    "T39n1791_005:0469a12": "縛。縛已復解亦復如是。名縛解分別。",
    "T39n1791_005:0469a13": "大慧此是妄計性差別相(至)若有若無　言愚",
    "T39n1791_005:0469a14": "夫妄計有無。生此分別。",
    "T39n1791_005:0469a15": "大慧於緣起中(至)凡愚分別見異於幻　於依",
    "T39n1791_005:0469a16": "他緣起中生種種妄想自性。如依呪術見諸",
    "T39n1791_005:0469a17": "幻事。愚夫妄想見異於幻。計有種種實物。",
    "T39n1791_005:0469a18": "大慧幻與種種(至)於幻有無不應生著　言呪",
    "T39n1791_005:0469a19": "術與種種物離一異也。若種種物異呪術者。",
    "T39n1791_005:0469a20": "呪術不應與種種物為因。若言種種物與呪",
    "T39n1791_005:0469a21": "術一者。呪術與種種物應無差別。然見呪術",
    "T39n1791_005:0469a22": "與種種物差別。是故離異不異。故告大慧及",
    "T39n1791_005:0469a23": "諸菩薩。如依幻術生種種物。離一異有無。莫",
    "T39n1791_005:0469a24": "計著也。",
    "T39n1791_005:0469a25": "爾時世尊重說頌言心為境所縛覺想智隨轉",
    "T39n1791_005:0469a26": "　言愚夫妄心為生死境界所縛。妄想智隨",
    "T39n1791_005:0469a27": "境界轉也。覺謂妄覺也。",
    "T39n1791_005:0469a28": "無相最勝處平等智慧生　無相處八地也。",
    "T39n1791_005:0469a29": "最勝處佛地也。言上二地得生死涅槃平等。",
    "T39n1791_005:0469b01": "在妄計是有於緣起則無　如依藤計蛇。妄",
    "T39n1791_005:0469b02": "情謂有。於藤緣起。蛇相實無。",
    "T39n1791_005:0469b03": "妄計迷惑取緣起離分別　言妄計惑心取藤",
    "T39n1791_005:0469b04": "為蛇。緣起藤體實非蛇相。此一行舉緣起破",
    "T39n1791_005:0469b05": "妄計也。",
    "T39n1791_005:0469b06": "種種支分生如幻不成就雖現種種相妄分別",
    "T39n1791_005:0469b07": "則無　謂有種種名相支分生。如幻所起則",
    "T39n1791_005:0469b08": "不成種種。雖現諸相。了妄分別則皆無實。唯",
    "T39n1791_005:0469b09": "識論云。依他起自性分別緣所生。此一行破",
    "T39n1791_005:0469b10": "緣起也。",
    "T39n1791_005:0469b11": "彼相即是過皆從心縛生妄計者不了分別緣",
    "T39n1791_005:0469b12": "起法　彼緣起相即是過者。謂從心縛煩惱",
    "T39n1791_005:0469b13": "而生。愚人不了故分別為實有無。",
    "T39n1791_005:0469b14": "此諸妄計性皆即是緣起　上言緣起從妄計",
    "T39n1791_005:0469b15": "心縛生。此又謂妄計性從緣起生。即是緣",
    "T39n1791_005:0469b16": "起也。",
    "T39n1791_005:0469b17": "妄計有種種緣起中分別　此妄計性種種。",
    "T39n1791_005:0469b18": "於緣起中生計度分別。故唯識云。由彼彼遍",
    "T39n1791_005:0469b19": "計。遍計種種物。此遍計所執。自性無所有。",
    "T39n1791_005:0469b20": "世俗第一義第三無因生　明有世俗諦。第",
    "T39n1791_005:0469b21": "一義諦。無有第三。若說第三諦。即同外道無",
    "T39n1791_005:0469b22": "因生也。",
    "T39n1791_005:0469b23": "妄計是世俗斷則聖境界　由妄計緣而生三",
    "T39n1791_005:0469b24": "界生死有無一切諸法。即是世諦。若了緣無",
    "T39n1791_005:0469b25": "性妄想滅。即是聖人所行境界第一義也。故",
    "T39n1791_005:0469b26": "唯識論謂諸法性略有二種。一者虛妄。謂妄",
    "T39n1791_005:0469b27": "計所執。二者真實。謂圓成實。復有二種。一者",
    "T39n1791_005:0469b28": "世俗謂依他起。二者勝義。謂圓成實。故云圓",
    "T39n1791_005:0469b29": "成實於彼。常遠離前性。謂於依他。若離妄計",
    "T39n1791_005:0469c01": "即圓成實。故云斷則聖境界。",
    "T39n1791_005:0469c02": "如修觀行者於一種種現於彼無種種妄計相",
    "T39n1791_005:0469c03": "如是　如二乘外道修觀行者。若作青想觀時。",
    "T39n1791_005:0469c04": "天地萬物莫不皆青。赤黃白等亦復如是。元",
    "T39n1791_005:0469c05": "無青處。正作青想。即是青也。即是無青處見",
    "T39n1791_005:0469c06": "青。以譬凡夫外道。妄見有無生死諸法。亦是",
    "T39n1791_005:0469c07": "無生死諸法處。妄見有也。故言妄計相如是。",
    "T39n1791_005:0469c08": "如目種種翳妄想見眾生彼無色非色不了緣",
    "T39n1791_005:0469c09": "起然　不覺緣起唯假施設者。亦如不覺垂",
    "T39n1791_005:0469c10": "髮火輪不實耳。",
    "T39n1791_005:0469c11": "如金離塵垢如水離泥濁如虛空無雲妄想淨",
    "T39n1791_005:0469c12": "如是　此言離妄計垢濁。了緣起雲翳。即是",
    "T39n1791_005:0469c13": "圓成清淨實性。故以上三為喻。",
    "T39n1791_005:0469c14": "無有妄計性而有於緣起建立及誹謗由斯分",
    "T39n1791_005:0469c15": "別壞　計緣起為有名建立。計妄想為無名",
    "T39n1791_005:0469c16": "誹謗。言作此有無見者。由妄分別。自破正見。",
    "T39n1791_005:0469c17": "若無妄計性而有緣起者(至)而得有緣起　上",
    "T39n1791_005:0469c18": "二句牒計。次一偈明因妄想生緣起。即正破",
    "T39n1791_005:0469c19": "也。",
    "T39n1791_005:0469c20": "相名常相隨而生於妄計以緣起依妄究竟不",
    "T39n1791_005:0469c21": "成就　此上二句明因緣起又生妄想。次二",
    "T39n1791_005:0469c22": "句又破緣起依妄。亦同妄計無有自性。了茲",
    "T39n1791_005:0469c23": "緣妄竟無所成。",
    "T39n1791_005:0469c24": "是時現清淨名為第一義　若度妄想即名聖",
    "T39n1791_005:0469c25": "人第一義諦圓成實性。",
    "T39n1791_005:0469c26": "妄計有十二緣起有六種　頌上十二種分",
    "T39n1791_005:0469c27": "別。由六塵境界風飄動而有。",
    "T39n1791_005:0469c28": "自證真如境彼無有差別　自覺聖智所證境",
    "T39n1791_005:0469c29": "界。了彼緣妄故無差別。",
    "T39n1791_005:0470a01": "五法為真實三自性亦爾修行者觀此不越於",
    "T39n1791_005:0470a02": "真如　言修行者。觀五法三自性體無二相。",
    "T39n1791_005:0470a03": "即是如如。",
    "T39n1791_005:0470a04": "依於緣起相妄計種種名彼諸妄計相皆因緣",
    "T39n1791_005:0470a05": "起有　言緣起妄計。更互相生。俱無有力。不",
    "T39n1791_005:0470a06": "能自立。",
    "T39n1791_005:0470a07": "智慧善觀察無緣無妄計真實中無物云何起",
    "T39n1791_005:0470a08": "分別　言聖人自覺智慧觀察時。無有緣起",
    "T39n1791_005:0470a09": "性。亦無妄計自性。即是正智如如圓成自性。",
    "T39n1791_005:0470a10": "云何愚夫為作妄想覺知。何所求也。",
    "T39n1791_005:0470a11": "圓成若是有此則離有無既已離有無云何有",
    "T39n1791_005:0470a12": "二性　圓成實性是真實有。圓常淨妙離妄",
    "T39n1791_005:0470a13": "有無。本無二性。",
    "T39n1791_005:0470a14": "妄計有二性二性是安立分別見種種清淨聖",
    "T39n1791_005:0470a15": "所行　為妄計故有妄計緣起二自性。聖人",
    "T39n1791_005:0470a16": "方便隨情說法。亦權安立。令知妄想種種清",
    "T39n1791_005:0470a17": "淨。是聖人所行處故。",
    "T39n1791_005:0470a18": "妄計種種相緣起中分別若異此分別則墮外",
    "T39n1791_005:0470a19": "道論　此明佛法知生死緣起法從自妄想心",
    "T39n1791_005:0470a20": "中生。若計生死有無諸法異於妄想。從微塵",
    "T39n1791_005:0470a21": "冥諦自在等生者。即外道論也。",
    "T39n1791_005:0470a22": "以諸妄見故妄計於妄計離此二計者則為真",
    "T39n1791_005:0470a23": "實法　諸見者五惡見也。因見外境與妄識",
    "T39n1791_005:0470a24": "俱。故生妄想。故言妄計於妄計。能離緣起妄",
    "T39n1791_005:0470a25": "計二種妄想見者。即是正智所證如如真實",
    "T39n1791_005:0470a26": "法也。",
    "T39n1791_005:0470a27": "大慧菩薩摩訶薩(至)於佛法中不由他悟　大",
    "T39n1791_005:0470a28": "慧因上言自證真如境。了彼緣妄無有差別。",
    "T39n1791_005:0470a29": "故舉能證自覺聖智。及所證一乘行相以請",
    "T39n1791_005:0470b01": "問。欲得是善巧。不隨他教而自悟入。",
    "T39n1791_005:0470b02": "佛言諦聽當為汝說(至)名自證聖智行相　言",
    "T39n1791_005:0470b03": "此自覺聖智非言說所及。前聖所知。悲誨有",
    "T39n1791_005:0470b04": "情。轉相傳授。說諸法無性。但妄想分別為患",
    "T39n1791_005:0470b05": "耳。依諸聖教無妄分別。即自證入。然此妄想",
    "T39n1791_005:0470b06": "雖本無體。由無始來習以成性。要假靜緣觀",
    "T39n1791_005:0470b07": "照自覺。非由他悟。離妄想見。即能漸次進入",
    "T39n1791_005:0470b08": "佛位。如是修行。是故名為自覺聖智相。",
    "T39n1791_005:0470b09": "云何名為一乘行相(至)梵天王等之所能得",
    "T39n1791_005:0470b10": "　言一乘者即一心也。以包含運載為義。若攀",
    "T39n1791_005:0470b11": "緣取境。則運入六趣之門。若妄想不生。則運",
    "T39n1791_005:0470b12": "至一實之地。故佛語大慧。離能所取如實而",
    "T39n1791_005:0470b13": "住。是則了生死妄。即涅槃真。頓悟一心更無",
    "T39n1791_005:0470b14": "所趣。故非凡夫二乘邪劣心行所能知爾。",
    "T39n1791_005:0470b15": "大慧白言世尊(至)而得解脫非自所得　上言",
    "T39n1791_005:0470b16": "一乘非餘外道二乘梵天王等之所能得。即",
    "T39n1791_005:0470b17": "知如來方便說三乘。故問何故說有三乘。而",
    "T39n1791_005:0470b18": "不說一乘。佛語大慧。一乘人知生死自性是",
    "T39n1791_005:0470b19": "涅槃故。聲聞緣覺無自涅槃法故。我說一乘。",
    "T39n1791_005:0470b20": "以彼但依厭離世間調伏修行而得解脫。非",
    "T39n1791_005:0470b21": "自已力得涅槃法。是故不為說一乘耳。",
    "T39n1791_005:0470b22": "又彼未能除滅智障(至)是故我說以為三乘",
    "T39n1791_005:0470b23": "　如上過未滅。不堪受大法。故如來說三乘。",
    "T39n1791_005:0470b24": "若彼能除一切過習(至)獲不思議自在法身",
    "T39n1791_005:0470b25": "　言二乘味著三昧樂。作涅槃想。若能滅彼智",
    "T39n1791_005:0470b26": "障。及業習氣。覺法無我。度不思議變易死。爾",
    "T39n1791_005:0470b27": "時方離三昧所醉。於劣無漏三昧中覺悟。既",
    "T39n1791_005:0470b28": "覺悟已。自知住有餘地。起上上昇進。如實修",
    "T39n1791_005:0470b29": "行。諸功德滿足。亦得如來自在法身。",
    "T39n1791_005:0470c01": "爾時世尊重說頌言天乘及梵乘聲聞緣覺乘",
    "T39n1791_005:0470c02": "諸佛如來乘諸乘我所說　此一行頌上諸乘",
    "T39n1791_005:0470c03": "名也。",
    "T39n1791_005:0470c04": "乃至有心起諸乘未究竟(至)我說為一乘　言",
    "T39n1791_005:0470c05": "有心動計有諸乘。即非究竟。若妄想心滅。即",
    "T39n1791_005:0470c06": "無諸乘。亦無能乘諸乘之人。以無人故。亦不",
    "T39n1791_005:0470c07": "建立諸乘。是名一乘。",
    "T39n1791_005:0470c08": "為攝愚夫故說諸乘差別(至)平等智解脫　引",
    "T39n1791_005:0470c09": "導眾生故說三乘解脫。離諸煩惱是二乘解",
    "T39n1791_005:0470c10": "脫。謂但盡分段生死名為解脫。其實未得一",
    "T39n1791_005:0470c11": "切解脫。達法無我平等大智。即是如來真解",
    "T39n1791_005:0470c12": "脫。",
    "T39n1791_005:0470c13": "譬如海中木常隨波浪轉(至)猶被習氣縛　言",
    "T39n1791_005:0470c14": "聲聞雖斷現行煩惱。未斷所知及根本無明。",
    "T39n1791_005:0470c15": "猶被習氣自共相風飄激其心。譬海中木常",
    "T39n1791_005:0470c16": "隨浪轉三昧酒所醉住於無漏界(至)乃至劫不",
    "T39n1791_005:0470c17": "覺　味著滅定住於人空無漏界中。以為涅",
    "T39n1791_005:0470c18": "槃。未至佛究竟地。然亦不退更作凡夫。以",
    "T39n1791_005:0470c19": "得三昧身。自謂是佛。乃至劫數不覺。未至",
    "T39n1791_005:0470c20": "佛果。",
    "T39n1791_005:0470c21": "譬如昏醉人酒消然後悟聲聞亦如是覺後當",
    "T39n1791_005:0470c22": "作佛　言若於無漏界覺。自知住化城。未達",
    "T39n1791_005:0470c23": "寶所。更起勝行集諸功德。後亦當得佛無上",
    "T39n1791_005:0470c24": "身。",
    "T39n1791_005:0470c25": "佛心品第四",
    "T39n1791_005:0470c26": "將釋此品義有三門。初敘來意。二釋品名。三",
    "T39n1791_005:0470c27": "釋經文　初來意者。上品通明心生滅門覺與",
    "T39n1791_005:0470c28": "不覺二義。攝一切法。生一切法。故但總名集",
    "T39n1791_005:0470c29": "一切法品。自下凡十三品。別明心生滅門覺",
    "T39n1791_005:0471a01": "與不覺二義。生攝一切法。此品居首。故次來",
    "T39n1791_005:0471a02": "也　二釋品名者。梵音佛陀。此云覺者。梵乾",
    "T39n1791_005:0471a03": "栗陀耶。此名真實心。即一切佛自性離垢妙",
    "T39n1791_005:0471a04": "淨明心也。故名佛心品　次經文下正釋經",
    "T39n1791_005:0471a05": "文。餘品文前亦各有三門。應准思之。更不開",
    "T39n1791_005:0471a06": "釋。",
    "T39n1791_005:0471a07": "爾時佛告大慧菩薩摩訶薩言(至)大慧言唯",
    "T39n1791_005:0471a08": "　因上言自覺聖智證一乘道以成法身故。即",
    "T39n1791_005:0471a09": "明法身大悲起用作種類身以化眾生。故次",
    "T39n1791_005:0471a10": "明三種意成身也。",
    "T39n1791_005:0471a11": "佛言大慧意成身有三種(至)入初地已漸次證",
    "T39n1791_005:0471a12": "得　言三種意成身。是諸修如實行者。從初",
    "T39n1791_005:0471a13": "地以上至佛地以來。麁細優劣有此三類耳。",
    "T39n1791_005:0471a14": "大慧云何入三昧樂意成身(至)入三昧樂意成",
    "T39n1791_005:0471a15": "身　明從初地至七地以還菩薩。要須入禪",
    "T39n1791_005:0471a16": "定正受。始能現作種種身。如意遍至而無障",
    "T39n1791_005:0471a17": "礙。言入三昧樂正受時。離諸妄心。寂然不動。",
    "T39n1791_005:0471a18": "心海常安不起識浪。知一切境界。唯自心現。",
    "T39n1791_005:0471a19": "本無所有。是故名為三昧樂正受意成身。經",
    "T39n1791_005:0471a20": "家好略。舉中三地意該前後。以明七地也。",
    "T39n1791_005:0471a21": "云何覺法自性意成身(至)是名覺法自性意成",
    "T39n1791_005:0471a22": "身　言八地菩薩。覺了諸法猶如幻夢。不須",
    "T39n1791_005:0471a23": "入定。能現種種身猶如意生也。知幻故心轉",
    "T39n1791_005:0471a24": "所依。住如幻等十三昧王。及餘無量三昧。能",
    "T39n1791_005:0471a25": "現自在神通。速疾如意等。非是四大所造。形",
    "T39n1791_005:0471a26": "容如似四大造也。一切色相。種種支分具足",
    "T39n1791_005:0471a27": "莊嚴。普入佛剎以化眾生。達諸法性如幻夢",
    "T39n1791_005:0471a28": "不實。是故名為覺法自性意成身。",
    "T39n1791_005:0471a29": "云何種類俱生無作行意成身(至)三種身當勤",
    "T39n1791_005:0471b01": "觀察　明十地至如來地。了達諸佛自證聖",
    "T39n1791_005:0471b02": "智境界。無量種類異機同感。應無前後一時",
    "T39n1791_005:0471b03": "俱生。猶如意生而無障礙。現此種類不須作",
    "T39n1791_005:0471b04": "意。故言無作行。是故法身大悲起用三意成",
    "T39n1791_005:0471b05": "身。當勤修學。",
    "T39n1791_005:0471b06": "爾時世尊重說頌言　我大乘非乘非聲亦非",
    "T39n1791_005:0471b07": "字非諦非解脫亦非無相境　佛言我不對小",
    "T39n1791_005:0471b08": "乘說大乘。明佛乘非聲說文字。非實非虛。非",
    "T39n1791_005:0471b09": "解非縛。亦非有無境界。",
    "T39n1791_005:0471b10": "然乘摩訶衍三摩提自在種種意成身自在花",
    "T39n1791_005:0471b11": "莊嚴　然此如來所得大乘。因上自覺聖智",
    "T39n1791_005:0471b12": "證一乘道。法身起用現意成身也。三摩提自",
    "T39n1791_005:0471b13": "在者。頌上入三昧樂意成身也。種種意成身",
    "T39n1791_005:0471b14": "者。頌種類俱生無作行意成身也。自在花莊",
    "T39n1791_005:0471b15": "嚴。頌覺法自性意成身也。",
    "T39n1791_005:0471b16": "爾時大慧菩薩摩訶薩(至)當為汝說大慧言唯",
    "T39n1791_005:0471b17": "　因上言三種意生身。欲明三種意生身。要",
    "T39n1791_005:0471b18": "因無漏無間知故。得明五種內無間業。是無",
    "T39n1791_005:0471b19": "漏之因。",
    "T39n1791_005:0471b20": "佛告大慧五無間者(至)懷惡逆心出佛身血",
    "T39n1791_005:0471b21": "　此徵數列名。義有內外。如下釋。",
    "T39n1791_005:0471b22": "大慧何者為眾生母謂引生愛與貪喜俱如母",
    "T39n1791_005:0471b23": "養育　愛為根本。能引生死輪迴。還有貪愛",
    "T39n1791_005:0471b24": "與身俱起。況如嬰兒緣於母故。養育成立。",
    "T39n1791_005:0471b25": "何者為父所謂無明(至)斷二根本名殺父母",
    "T39n1791_005:0471b26": "　以無知故愛因此生。受識名色六入之身。故",
    "T39n1791_005:0471b27": "名無明為眾生父也。六處聚落者。即六入身",
    "T39n1791_005:0471b28": "是也。以無間智永斷癡愛根本。名殺父母。故",
    "T39n1791_005:0471b29": "淨名云從癡有愛即我病生。謂一切惑使皆",
    "T39n1791_005:0471c01": "由是生也。",
    "T39n1791_005:0471c02": "云何殺阿羅漢(至)是故說名殺阿羅漢　諸惑",
    "T39n1791_005:0471c03": "習種隨諸有情眠伏藏識故。謂隨眠為怨。明",
    "T39n1791_005:0471c04": "羅漢。習使微細不現。如鼠噬人。雖復瘡愈。遇",
    "T39n1791_005:0471c05": "雷微發。以譬羅漢習使雖復不現。遇緣微發。",
    "T39n1791_005:0471c06": "究竟斷此微細習使。名殺阿羅漢。",
    "T39n1791_005:0471c07": "云何破和合僧(至)究竟斷彼名為破僧　觀察",
    "T39n1791_005:0471c08": "五蘊如夢幻不實。無有色受想行識異相和",
    "T39n1791_005:0471c09": "合以成身。名為破僧也。凡和合名僧。今五蘊",
    "T39n1791_005:0471c10": "亦名為僧。了五蘊無體。因名破僧。故般若云。",
    "T39n1791_005:0471c11": "照見五蘊皆空。度一切苦厄。",
    "T39n1791_005:0471c12": "云何惡心出佛身血(至)名為惡心出佛身血",
    "T39n1791_005:0471c13": "　明不覺五陰諸法自共相是自心妄現不實",
    "T39n1791_005:0471c14": "故。妄計有八識身。即有妄想覺知種種境界。",
    "T39n1791_005:0471c15": "覺境界者名為佛也。依之起染故復名血。以",
    "T39n1791_005:0471c16": "空無相願三無漏智。斷彼八識妄覺染污。名",
    "T39n1791_005:0471c17": "為惡心出佛身血也。",
    "T39n1791_005:0471c18": "大慧是為內五無間若有作者無間即得現證",
    "T39n1791_005:0471c19": "實法　內五無間是無漏因。此逆即順。若有",
    "T39n1791_005:0471c20": "作者。無間即得自覺聖智。現證實法一乘道",
    "T39n1791_005:0471c21": "也。",
    "T39n1791_005:0471c22": "復次大慧今為汝說外五無間(至)不生疑惑",
    "T39n1791_005:0471c23": "　上說行內五無間不入地獄。得現證實法。恐",
    "T39n1791_005:0471c24": "人聞此謂行外五無間亦不入地獄。故次明",
    "T39n1791_005:0471c25": "行外五無間得地獄苦。令聞是義不生疑惑",
    "T39n1791_005:0471c26": "也。",
    "T39n1791_005:0471c27": "云何外五無間(至)於三解脫不能現證　言若",
    "T39n1791_005:0471c28": "行此外無間者。不得三解脫無間樂。唯得地",
    "T39n1791_005:0471c29": "獄無間苦也。",
    "T39n1791_005:0472a01": "唯除如來諸大菩薩(至)尋即悔除證於解脫",
    "T39n1791_005:0472a02": "　明唯除佛菩薩及大聲聞。見餘作無間業者。",
    "T39n1791_005:0472a03": "為勸發故。令除疑悔過。以神力變化示同其",
    "T39n1791_005:0472a04": "事。譬如闍王弒父。身生惡疾懺悔。佛教作實",
    "T39n1791_005:0472a05": "相觀。觀已惡疾即除。此闍王或是聖人化作。",
    "T39n1791_005:0472a06": "化作此者有何利益。欲勸實作外無間者發",
    "T39n1791_005:0472a07": "心懺悔也。",
    "T39n1791_005:0472a08": "此皆化現非是實造(至)終無現身而得解脫",
    "T39n1791_005:0472a09": "　無有實造無間業者。不得無間若也。言必得",
    "T39n1791_005:0472a10": "無間苦。終無現身得解脫。",
    "T39n1791_005:0472a11": "唯除覺了自心所現(至)離分別過方證解脫",
    "T39n1791_005:0472a12": "　又如闍王受佛化已。覺知自心妄現不實。離",
    "T39n1791_005:0472a13": "我我所妄想執見。或未來世於異道身。遇善",
    "T39n1791_005:0472a14": "知識。離於自心妄想見過。方得解脫。",
    "T39n1791_005:0472a15": "爾時世尊重說頌言貪愛名為母無明則是父",
    "T39n1791_005:0472a16": "(至)是名無間業　此二頌。頌內五無間業。如",
    "T39n1791_005:0472a17": "經自明。",
    "T39n1791_005:0472a18": "爾時大慧菩薩摩訶薩(至)願為我說諸佛體性",
    "T39n1791_005:0472a19": "　因上識了境界則名為佛。非真佛故。須以",
    "T39n1791_005:0472a20": "三解脫無漏智斷之。上佛不真須斷。更說何",
    "T39n1791_005:0472a21": "等而為真佛。故有佛之體性以請問也。",
    "T39n1791_005:0472a22": "佛言大慧覺二無我(至)斷二煩惱是佛體性",
    "T39n1791_005:0472a23": "　諸佛體性即法身也。常為報化之所依故。一",
    "T39n1791_005:0472a24": "切眾生曠劫漂沈。或墮邪小。而不能證者。良",
    "T39n1791_005:0472a25": "由二障。二障不斷。由於二執。欲除二執。必假",
    "T39n1791_005:0472a26": "二空。執障既亡。二死永斷。即聖性現前。應用",
    "T39n1791_005:0472a27": "塵沙。名之為佛。故云覺人法二無我。除惑智",
    "T39n1791_005:0472a28": "二障。離分段變易二死。斷現行習氣二煩惱。",
    "T39n1791_005:0472a29": "是故名為諸佛體性。然諸障中煩惱尤甚。又",
    "T39n1791_005:0472b01": "別示其相。欲學者痛治之。",
    "T39n1791_005:0472b02": "大慧聲聞緣覺得此法已(至)爾時世尊重說頌",
    "T39n1791_005:0472b03": "言　若知二無我除二障二惱及不思議死是",
    "T39n1791_005:0472b04": "故名如來　頌上可知。",
    "T39n1791_005:0472b05": "注大乘入楞伽經卷第五"
}