{
    "X68n1315_001:0002a20": "重刻古尊宿語錄序",
    "X68n1315_001:0002a22": "過去如是如是。見在如是如是。未來如是如是。幸自",
    "X68n1315_001:0002a23": "可憐生。無端黃面老漢拈花瞬目。金色頭陀忍俊脫",
    "X68n1315_001:0002a24": "頥。不覺漏泄。一人傳虗。萬人傳實。何時而已哉。人根",
    "X68n1315_001:0002b01": "有利鈍。故機語有開斂。鍼砭藥餌。膏肓頓起。縱橫展",
    "X68n1315_001:0002b02": "拓。太虗不痕。雖古人用過。時無古今。死路活行。死棊",
    "X68n1315_001:0002b03": "活著。觀照激發。如龍得水。故曰言語載道之器。雖佛",
    "X68n1315_001:0002b04": "祖。不得而廢也。七佛偈及西天此土三十三傳。枝出",
    "X68n1315_001:0002b05": "派列。莫知其幾授受證據。洎夫抑揚示誨見於傳燈。",
    "X68n1315_001:0002b06": "而多有載不盡者。往往散落。異時有頥藏主者。旁蒐",
    "X68n1315_001:0002b07": "廣採。僅得南泉而下二十二家示眾機語。厥後又得",
    "X68n1315_001:0002b08": "雲門．真淨．佛眼．佛照等數家。總曰古尊宿語。非止乎",
    "X68n1315_001:0002b09": "此也。據其所搜採而言耳。夫古人得親故用親。行到",
    "X68n1315_001:0002b10": "故說到。其所說者。如國家兵器。不得已而用之。從上",
    "X68n1315_001:0002b11": "為人。只貴眼正。是豈末流刻楮畵花。雕蚶鏤蛤瞎學",
    "X68n1315_001:0002b12": "者眼所可同日語。覺心居士出善女倫。秉烈丈夫志",
    "X68n1315_001:0002b13": "操。不為富貴所障。世相所縻。著淨名衣。坐空生室。安",
    "X68n1315_001:0002b14": "住正受。動靜提撕。是孰使之然哉。謂頥所編古尊宿",
    "X68n1315_001:0002b15": "語刊于閩中。而板亦漫矣。兩浙叢林得之惟艱。勇捐",
    "X68n1315_001:0002b16": "己資。鋟梓流通。命禪衲精校重楷。不鄙索序。噫。亦異",
    "X68n1315_001:0002b17": "矣。昔月上女抗舍利弗。發明大涅槃。菴提遮對曼殊",
    "X68n1315_001:0002b18": "室利。不生生不死死義。達磨來震旦以後。其間善女",
    "X68n1315_001:0002b19": "等倫。橫機諸大老。發明向上者多矣。近世秦國計氏",
    "X68n1315_001:0002b20": "與夫空室道人。皆以鍾鼎家世而為般若眷屬。今覺",
    "X68n1315_001:0002b21": "心則發揮古宿機語。以遺佛種。無二無二分。無別無",
    "X68n1315_001:0002b22": "斷故。覺心魏氏。紹興丞相文節公孫。余文昌之室。先",
    "X68n1315_001:0002b23": "瑩住林菴虗席。命慈林解無言者攝解催請主菴人。",
    "X68n1315_001:0002b24": "覺心著語云。菴主只在菴中。為甚麼不見。道有又無。",
    "X68n1315_001:0002c01": "道無却有。又不近。又不遠。舉頭鷂子過新羅。參得著。",
    "X68n1315_001:0002c02": "喫盌麫。餘偈語多有。皆不計較而得。則日用中無非",
    "X68n1315_001:0002c03": "禪悅法喜之樂矣。併見于此。旹",
    "X68n1315_001:0002c04": "聖宋咸湻丁卯春清明日江淅等處明州府阿育王",
    "X68n1315_001:0002c05": "山廣利禪寺住持沙門物初大觀序。唐宋諸碩師傳",
    "X68n1315_001:0002c06": "佛心宗。道大德備。室中垂示。勘辨學者。徵拈代別。皆",
    "X68n1315_001:0002c07": "有機語。流布寰中久矣。惟傳燈一書甞賜入藏。諸師",
    "X68n1315_001:0002c08": "之語。傳燈不能備載者。有賾公藏主別集南泉．趙州．",
    "X68n1315_001:0002c09": "黃檗．臨濟．雲門．真淨．佛眼．東山二十餘家。總若干卷。",
    "X68n1315_001:0002c10": "題之曰古尊宿語。實有補於宗門。",
    "X68n1315_001:0002c17": "古尊宿語錄卷第一",
    "X68n1315_001:0002c19": "大鑑下一世",
    "X68n1315_001:0002c20": "南嶽大慧禪師。諱懷讓。金州人也。俗姓杜。於儀鳳二",
    "X68n1315_001:0002c21": "年四月八日降誕。感白氣應於玄象。在安康之分。太",
    "X68n1315_001:0002c22": "史瞻見。遂奏聞高宗皇帝。帝乃問。何祥瑞。　太史對曰。",
    "X68n1315_001:0002c23": "國之法器。不染世榮。帝傳敕金州太守韓偕親往存",
    "X68n1315_001:0002c24": "慰其家。　家有三子。惟師最小。年始三歲。炳然殊異。性",
    "X68n1315_001:0003a01": "惟恩讓。父乃安名懷讓。至年十歲。惟樂佛書。時有三",
    "X68n1315_001:0003a02": "藏玄靜。過舍見而奇之。告其父母曰。此子若出家。必",
    "X68n1315_001:0003a03": "獲上乘。廣度眾生。　至垂拱三年。方十五歲。辭親往荊",
    "X68n1315_001:0003a04": "州玉泉寺。依弘景律師出家。通天二年受戒。後習毗",
    "X68n1315_001:0003a05": "尼藏。一日。自歎曰。夫出家者。為無為法。天上人間無",
    "X68n1315_001:0003a06": "有勝者。時同學坦然。知師志氣高邁。勸師同謁嵩山",
    "X68n1315_001:0003a07": "安禪師。安啟發之。乃直詣曹谿禮六祖。　六祖問。什麼",
    "X68n1315_001:0003a08": "處來。　師云。嵩山安和尚處來。　祖云。什麼物與麼來。師",
    "X68n1315_001:0003a09": "無語。　遂經八載。忽然有省。乃白祖云。某甲有箇會處。",
    "X68n1315_001:0003a10": "　祖云。作麼生。　師云。說似一物即不中。　祖云。還假修證",
    "X68n1315_001:0003a11": "也無。　師云。修證即不無。污染即不得。　祖云。只此不污",
    "X68n1315_001:0003a12": "染。是諸佛之護念。汝既如是。吾亦如是。西天二十七",
    "X68n1315_001:0003a13": "祖般若多羅讖汝曰。震旦雖闊無別路。要假兒孫脚",
    "X68n1315_001:0003a14": "下行。金鷄解衘一粒粟。供養什邡羅漢僧(又讖傳道一法)。心",
    "X68n1315_001:0003a15": "裏能藏事。說向漢江濵。湖波探水月。將照二三人。　祖",
    "X68n1315_001:0003a16": "云。先師有言。從吾向後。勿傳此衣。但以法傳。若傳此",
    "X68n1315_001:0003a17": "衣。命如懸絲。惟示道化。聽吾偈曰。心地含諸種。普雨",
    "X68n1315_001:0003a18": "悉皆萌。頓悟華情已。菩提果自成。汝向後出一馬駒。",
    "X68n1315_001:0003a19": "踏殺天下人。應在汝心。不須速說。師侍奉一十五載。",
    "X68n1315_001:0003a20": "　唐先天二年。始往南嶽。居般若寺。示徒云。一切萬法",
    "X68n1315_001:0003a21": "皆從心生。心無所生。法無能住。若達心地。所作無礙。",
    "X68n1315_001:0003a22": "非遇上根。宜慎辭哉。　僧問。如鏡鑄像。像成後。光歸何",
    "X68n1315_001:0003a23": "處。　師云。如大德未出家寺相狀向什麼處去。　僧云。成",
    "X68n1315_001:0003a24": "後為什麼不鑑照。　師云。雖然不鑑照。謾他一點不得。",
    "X68n1315_001:0003b01": "　馬祖居南嶽傳法院。獨處一庵。唯習坐禪。凡有來訪",
    "X68n1315_001:0003b02": "者都不顧。師往彼亦不顧。師觀其神宇有異。遂憶六",
    "X68n1315_001:0003b03": "祖讖。乃多方而誘導之。　一日。將甎於庵前磨。馬祖亦",
    "X68n1315_001:0003b04": "不顧。時既久。乃問曰。作什麼。　師云。磨作鏡。　馬祖云。磨",
    "X68n1315_001:0003b05": "甎豈得成鏡。　師云。磨甎既不成鏡。坐禪豈能成佛。　祖",
    "X68n1315_001:0003b06": "乃離座云。如何即是。　師云。譬牛駕車。車若不行。打牛",
    "X68n1315_001:0003b07": "即是。打車即是。又云。汝學坐禪。為學坐佛。若學坐禪。",
    "X68n1315_001:0003b08": "禪非坐臥。若學坐佛。佛非定相。於無住法。不應取捨。",
    "X68n1315_001:0003b09": "汝若坐佛。即是殺佛。若執坐相。非達其理。　馬祖聞斯",
    "X68n1315_001:0003b10": "示誨。豁然開悟。禮拜問云。如何用心。即合無相三昧。",
    "X68n1315_001:0003b11": "　師云。汝學心地法門。如下種子。我說法要。譬彼天澤。",
    "X68n1315_001:0003b12": "汝緣合故。當見其道。　馬祖云。道非色相。云何能見。　師",
    "X68n1315_001:0003b13": "云。心地法眼能見乎道。無相三昧亦復然矣。　祖云。有",
    "X68n1315_001:0003b14": "成壞否。　師云。若以成壞聚散而見道者。非也。聽吾偈",
    "X68n1315_001:0003b15": "曰。心地含諸種。遇澤悉皆萌。三昧華無相。何壞復何",
    "X68n1315_001:0003b16": "成。　馬祖一蒙開悟。心地超然。侍奉十秋。日益深奧。師",
    "X68n1315_001:0003b17": "入室弟子六人。各印可曰。汝等六人同證吾身。各契",
    "X68n1315_001:0003b18": "其一。一人得吾眉。善威儀(常浩)。一人得吾眼。善顧盻(智達)。",
    "X68n1315_001:0003b19": "一人得吾耳。善聽理(坦然)。一人得吾鼻。善知氣(神照)。一人",
    "X68n1315_001:0003b20": "得吾舌。善談說(嚴峻)。一人得吾心。善古今(道一)。　後馬祖闡",
    "X68n1315_001:0003b21": "化於江西開元寺。師問眾曰。道一為眾說法否。　眾曰。",
    "X68n1315_001:0003b22": "已為眾說法。　師云。未見通箇消息來。遂遣一僧去。囑",
    "X68n1315_001:0003b23": "云。待伊上堂時。但問作麼生。記取答話來。　僧如教。迴。",
    "X68n1315_001:0003b24": "舉似師。馬祖云。自從胡亂後。三十年不曾少鹽醬。師",
    "X68n1315_001:0003c01": "然之。　師天寶三年八月十一日示寂於南嶽。敕諡大",
    "X68n1315_001:0003c02": "慧禪師最勝輪之塔。吏部侍郎歸登撰塔記。",
    "X68n1315_001:0003c03": "大鑑下二世",
    "X68n1315_001:0003c04": "馬祖大寂禪師。師諱道一。漢州什邡人也。俗姓馬氏。",
    "X68n1315_001:0003c05": "江西法嗣布於天下。時號馬祖焉。　問。如何是修道。　師",
    "X68n1315_001:0003c06": "云。道不屬修。若言修得。修成還壞。即同聲聞。若言不",
    "X68n1315_001:0003c07": "修。即同凡夫。　云。作何見解。即得達道。　云。自性本來具",
    "X68n1315_001:0003c08": "足。但於善惡事上不滯。喚作修道人。取善捨惡。觀空",
    "X68n1315_001:0003c09": "入定。即屬造作。更若向外馳求。轉踈轉遠。但盡三界",
    "X68n1315_001:0003c10": "心量。一念妄想。即是三界生死根本。但無一念。即除",
    "X68n1315_001:0003c11": "生死根本。即得法王無上珍寶。　無量劫來。凡夫妄想。",
    "X68n1315_001:0003c12": "謟曲邪偽。我慢貢高。合為一體。故經云。但以眾法合",
    "X68n1315_001:0003c13": "成此身。起時唯法起。滅時唯法滅。此法起時不言我",
    "X68n1315_001:0003c14": "起。滅時不言我滅。前念．後念．中念。念念不相待。念念",
    "X68n1315_001:0003c15": "寂滅。喚作海印三昧。攝一切法。如百千異流同歸大",
    "X68n1315_001:0003c16": "海。都名海水。住於一味。即攝眾味。住於大海。即混諸",
    "X68n1315_001:0003c17": "流。如人在大海中浴。即用一切水。　所以聲聞悟迷。凡",
    "X68n1315_001:0003c18": "夫迷悟。聲聞不知聖心本無地位．因果．階級。心量妄",
    "X68n1315_001:0003c19": "想修因證果。住其空定八萬劫．二萬劫。雖即已悟。却",
    "X68n1315_001:0003c20": "迷。諸菩薩觀如地獄苦。沉空滯寂。不見佛性。若是上",
    "X68n1315_001:0003c21": "根眾生。忽遇善知識指示。言下領會。更不歷於階級．",
    "X68n1315_001:0003c22": "地位。頓悟本性。故經云。凡夫有反覆心。而聲聞無也。",
    "X68n1315_001:0003c23": "對迷說悟。本既無迷。悟亦不立。　一切眾生從無量劫",
    "X68n1315_001:0003c24": "來不出法性三昧。長在法性三昧中。著衣喫飯。言談",
    "X68n1315_001:0004a01": "祗對。六根運用。一切施為。盡是法性。不解返源。隨名",
    "X68n1315_001:0004a02": "逐相。迷情妄起。造種種業。若能一念返照。全體聖心。",
    "X68n1315_001:0004a03": "汝等諸人。各達自心。莫記吾語。縱饒說得河沙道理。",
    "X68n1315_001:0004a04": "其心亦不增。總說不得。其心亦不減。說得亦是汝心。",
    "X68n1315_001:0004a05": "說不得亦是汝心。乃至分身放光。現十八變。不如還",
    "X68n1315_001:0004a06": "我死灰來。淋過死灰無力。喻聲聞妄修因證果。未淋",
    "X68n1315_001:0004a07": "過死灰有力。喻菩薩道業純熟。諸惡不染。若說如來",
    "X68n1315_001:0004a08": "權教三藏。河沙劫說不可盡。猶如鉤鏁。亦不斷絕。若",
    "X68n1315_001:0004a09": "悟聖心。總無餘事。久立。珍重。",
    "X68n1315_001:0004a10": "上堂。龐居士問。不與萬法為侶者是什麼人。　師云。待",
    "X68n1315_001:0004a11": "汝一口噏盡西江水即向汝道。　又問。不昧本來身。請",
    "X68n1315_001:0004a12": "師高著眼。師直下覷。　士云。一等沒弦琴。唯師彈得妙。",
    "X68n1315_001:0004a13": "師直上覷。士禮拜。師歸方丈。　居士隨後云。適來弄巧",
    "X68n1315_001:0004a14": "成拙。　問。如何是佛。　師云。即心是佛。　問。離四句。絕百非。",
    "X68n1315_001:0004a15": "請師直指西來意。　師云。我今日無心情。汝去西堂問",
    "X68n1315_001:0004a16": "取智藏。　僧至西堂問。西堂以手指頭云。我今日頭痛。",
    "X68n1315_001:0004a17": "不能為汝說得。汝去問海兄。　僧去問海兄。海兄云。我",
    "X68n1315_001:0004a18": "到者裏却不會。　僧回。舉似師。師云。藏頭白。海頭黑。　師",
    "X68n1315_001:0004a19": "採藤次。見水潦便作放勢。水潦近前接。師即便踏倒。",
    "X68n1315_001:0004a20": "水潦起來。呵呵大咲。云。無量妙義。百千三昧。盡在一",
    "X68n1315_001:0004a21": "毛頭上。識得根源去。　師令僧馳書與徑山欽和尚。書",
    "X68n1315_001:0004a22": "中畫一圓相。徑山纔開見。索筆於中著一點。後有僧",
    "X68n1315_001:0004a23": "舉似忠國師。國師云。欽師猶被馬師惑。　問。和尚為甚",
    "X68n1315_001:0004a24": "麼說即心即佛。　師曰。為止小兒啼。　曰。啼止時如何。　師",
    "X68n1315_001:0004b01": "曰。非心非佛。　曰。除此二種人來。如何指示。　師曰。向伊",
    "X68n1315_001:0004b02": "道不是物。　曰。忽遇其中人來時如何。　師曰。且教伊體",
    "X68n1315_001:0004b03": "會大道。　問。如何是西來意。　師曰。即今是甚麼意。　師問",
    "X68n1315_001:0004b04": "僧。什麼處來。　云。湖南來。　師云。東湖水滿也未。　云。未。　師",
    "X68n1315_001:0004b05": "云。許多時雨水尚未滿。　(道吾云。滿也。　雲巖云。湛湛地。　洞山云。什麼劫中曾欠少)。",
    "X68n1315_001:0004b06": "又問。如水無筋骨。能勝萬斛舟。此理如何。　師曰。這裏",
    "X68n1315_001:0004b07": "無水亦無舟。說甚麼筋骨。　一夕。西堂．百丈．南泉隨侍",
    "X68n1315_001:0004b08": "翫月次。師問。正恁麼時如何。　堂曰。正好供養。　丈曰。正",
    "X68n1315_001:0004b09": "好修行。泉拂袖便行。　師曰。經歸藏。禪歸海。唯有普願",
    "X68n1315_001:0004b10": "獨超物外。　師問百丈。汝以何法示人。丈豎起拂子。　師",
    "X68n1315_001:0004b11": "曰。祇這箇。為當別有。丈拋下拂子。　僧問。如何得合道。",
    "X68n1315_001:0004b12": "　師曰。我早不合道。　問。如何是西來意。　師便打曰。我若",
    "X68n1315_001:0004b13": "不打汝。諸方笑我也。　有小師耽源行脚回。於師前畫",
    "X68n1315_001:0004b14": "一圓相。就上拜了立。師曰。汝莫欲作佛否。　曰。某甲不",
    "X68n1315_001:0004b15": "解揑目。　師曰。吾不如汝。小師不對。　有講僧來。問曰。未",
    "X68n1315_001:0004b16": "審禪宗傳持何法。　師却問曰。座主傳持何法。　主曰。忝",
    "X68n1315_001:0004b17": "講得經論二十餘本。　師曰。莫是師子兒否。　主曰。不敢。",
    "X68n1315_001:0004b18": "師作噓噓聲。　主曰。此是法。　師曰。是甚麼法。　主曰。師子",
    "X68n1315_001:0004b19": "出窟法。師乃默然。　主曰。此亦是法。　師曰。是甚麼法。　主",
    "X68n1315_001:0004b20": "曰。師子在窟法。　師曰。不出不入是甚麼法。主無對。　(百丈",
    "X68n1315_001:0004b21": "代云。見麼)。　遂辭出門。師召曰。座主。主回首。　師曰。是甚麼。主",
    "X68n1315_001:0004b22": "亦無對。　師曰。這鈍根阿師。　洪州廉使問曰。喫酒肉即",
    "X68n1315_001:0004b23": "是。不喫即是。　師曰。若喫。是中丞祿。不喫。是中丞福。　師",
    "X68n1315_001:0004b24": "入室弟子一百三十九人。各為一方宗主。轉化無窮。",
    "X68n1315_001:0004c01": "師於貞元四年正月中登建昌石門山。於林中經行。",
    "X68n1315_001:0004c02": "見洞壑平坦。謂侍者曰。吾之朽質。當於來月歸茲地",
    "X68n1315_001:0004c03": "矣。言訖而回。　既而示疾。院主問。和尚近日尊候如何。",
    "X68n1315_001:0004c04": "　師曰。日面佛．月面佛。　二月一日。沐浴跏趺入滅。元和",
    "X68n1315_001:0004c05": "中。諡大寂禪師。塔名大莊嚴。",
    "X68n1315_001:0004c06": "大鑑下三世",
    "X68n1315_001:0004c07": "百丈懷海禪師。福州長樂人也。師參馬大師為侍者。",
    "X68n1315_001:0004c08": "檀越每送齋飯來。師纔揭開盤蓋。馬大師拈起一片",
    "X68n1315_001:0004c09": "胡餅示眾云。是甚麼。每日如此。師經三年。　一日。隨侍",
    "X68n1315_001:0004c10": "馬祖路行次。聞野鴨聲。馬祖云。什麼聲。　師云。野鴨聲。",
    "X68n1315_001:0004c11": "　良久。馬祖云。適來聲向什麼處去。　師云。飛過去。馬祖",
    "X68n1315_001:0004c12": "迴頭。將師鼻便搊。師作痛聲。　馬祖云。又道飛過去。師",
    "X68n1315_001:0004c13": "於言下有省。　却歸侍者寮。哀哀大哭。同事問曰。汝憶",
    "X68n1315_001:0004c14": "父母耶。　師曰。無。　曰。被人罵耶。　師曰。無。　曰。哭作甚麼。　師",
    "X68n1315_001:0004c15": "曰。我鼻孔被大師搊得痛不徹。　同事曰。有甚因緣不",
    "X68n1315_001:0004c16": "契。　師曰。汝問取和尚去。　同事問大師曰。海侍者有何",
    "X68n1315_001:0004c17": "因緣不契。在寮中哭。告和尚為某甲說。　大師曰。是伊",
    "X68n1315_001:0004c18": "會也。汝自問取他。　同事歸寮。曰。和尚道汝會也。教我",
    "X68n1315_001:0004c19": "自問汝。師乃呵呵大笑。　同事曰。適來哭。如今為甚却",
    "X68n1315_001:0004c20": "笑。　師曰。適來哭。如今笑。同事罔然。　明日。馬祖昇堂纔",
    "X68n1315_001:0004c21": "坐。師出來卷却簟。馬祖便下座。師隨至方丈。馬祖云。",
    "X68n1315_001:0004c22": "適來要舉轉因緣。你為什麼卷却簟。　師曰。為某甲鼻",
    "X68n1315_001:0004c23": "頭痛。　馬祖云。你什麼處去來。　師云。昨日偶有出入。不",
    "X68n1315_001:0004c24": "及參隨。馬祖喝一喝。師便出去。　馬祖一日問師。什麼",
    "X68n1315_001:0005a01": "處來。　師云。山後來。　祖云。還逢著一人麼。　師云。不逢著。",
    "X68n1315_001:0005a02": "　祖云。為什麼不逢著。　師云。若逢著。即舉似和尚。　祖云。",
    "X68n1315_001:0005a03": "什麼處得者箇消息來。　師云。某甲罪過。　祖云。却是老",
    "X68n1315_001:0005a04": "僧罪過。　師再參馬祖。祖豎起拂子。師云。即此用。離此",
    "X68n1315_001:0005a05": "用。祖挂拂子於舊處。　良久。祖云。你已後開兩片皮。將",
    "X68n1315_001:0005a06": "何為人。師遂取拂子豎起。　祖云。即此用。離此用。師亦",
    "X68n1315_001:0005a07": "挂拂子於舊處。祖便喝。師直得三日耳聾。　後住洪州",
    "X68n1315_001:0005a08": "大雄山。以居處巖巒峻極。故號百丈。既處之。未期月。",
    "X68n1315_001:0005a09": "參玄之賓。四方麏至。溈山．黃檗當其首。　一日。師謂眾",
    "X68n1315_001:0005a10": "曰。佛法不是小事。老僧昔被馬大師一喝。直得三日",
    "X68n1315_001:0005a11": "耳聾。黃檗聞舉。不覺吐舌。　師曰。子已後莫承嗣馬祖",
    "X68n1315_001:0005a12": "去麼。　檗曰。不然。今日因和尚舉。得見馬祖大機大用。",
    "X68n1315_001:0005a13": "然且不識馬祖。若嗣馬祖。已後喪我兒孫。　師曰。如是。",
    "X68n1315_001:0005a14": "如是。見與師齊。減師半德。見過於師。方堪傳授。子甚",
    "X68n1315_001:0005a15": "有超師之見。檗便禮拜。　因僧問西堂。有問有答即且",
    "X68n1315_001:0005a16": "置。無問無答時如何。　堂曰。怕爛却那。　師聞舉。乃曰。從",
    "X68n1315_001:0005a17": "來疑這箇老兄。　曰。請和尚道。　師曰。一合相不可得。　師",
    "X68n1315_001:0005a18": "謂眾曰。有一人長不喫飯不道饑。有一人終日喫飯",
    "X68n1315_001:0005a19": "不道飽。眾無對。　雲巖問。和尚每日區區為阿誰。　師曰。",
    "X68n1315_001:0005a20": "有一人要。　巖曰。因甚麼不教伊自作。　師曰。他無家活。",
    "X68n1315_001:0005a21": "　僧問。抱璞投師。請師一決。　師云。昨夜南山虎咬大蟲。",
    "X68n1315_001:0005a22": "　云。不繆真詮。為甚麼不垂方便。　師云。掩耳偷鈴漢。　云。",
    "X68n1315_001:0005a23": "不得中郎鑑。還同野舍薪。師便打。　僧云。蒼天。蒼天。　師",
    "X68n1315_001:0005a24": "云。得與麼多口。　云。罕遇知音。拂袖便出。　師云。百丈今",
    "X68n1315_001:0005b01": "日輸却一半。　(佛鑑云。雖得一場榮。刖却一雙足)。　至晚。侍者問。和尚被",
    "X68n1315_001:0005b02": "這僧不肯了便休。師便打。　者云。蒼天。蒼天。　師云。罕遇",
    "X68n1315_001:0005b03": "知音。者作禮。　師云。一狀領過。　有一僧哭入法堂。師云。",
    "X68n1315_001:0005b04": "作什麼。　僧云。父母俱喪。請師揀日。　師云。明日一時埋",
    "X68n1315_001:0005b05": "却。　問。如何是奇特事。　師云。獨坐大雄峯。僧禮拜。師便",
    "X68n1315_001:0005b06": "打。　西堂問師。你向後作麼生開示於人。師以手卷舒",
    "X68n1315_001:0005b07": "兩邊。　堂云。更作麼生。師以手點頭三下。",
    "X68n1315_001:0005b08": "上堂云。靈光獨耀。迥脫根塵。體露真常。不拘文字。心",
    "X68n1315_001:0005b09": "性無染。本自圓成。但離妄緣。即如如佛。　問。依經解義。",
    "X68n1315_001:0005b10": "三世佛冤。離經一字。如同魔說時如何。　師云。固守動",
    "X68n1315_001:0005b11": "靜。三世佛冤。此外別求。如同魔說。　馬祖令人馳書并",
    "X68n1315_001:0005b12": "醬三甕與師。師令排向法堂前。乃上堂。眾纔集。師以",
    "X68n1315_001:0005b13": "拄杖指醬甕云。道得。即不打破。道不得。即打破。眾無",
    "X68n1315_001:0005b14": "語。師便打破。歸方丈。",
    "X68n1315_001:0005b15": "上堂。眾纔集。師以拄杖趂下。却召大眾。大眾回頭。師",
    "X68n1315_001:0005b16": "云。是什麼。　溈山問仰山。百丈再參馬祖豎拂因緣。此",
    "X68n1315_001:0005b17": "二尊宿意旨如何。　仰山云。此是顯大機大用。　溈山云。",
    "X68n1315_001:0005b18": "馬祖出八十四人善知識。幾人得大機。幾人得大用。",
    "X68n1315_001:0005b19": "　仰山云。百丈得大機。黃檗得大用。餘者盡是唱道之",
    "X68n1315_001:0005b20": "師。　溈山云。如是。如是。　師因普請開田。回問。運闍棃。開",
    "X68n1315_001:0005b21": "田不易。　檗云。眾僧作務。　師云。有煩道用。　檗云。爭敢辭",
    "X68n1315_001:0005b22": "勞。　師云。開得多少田。檗作鋤田勢。師便喝。檗掩耳而",
    "X68n1315_001:0005b23": "出。　師問黃檗。甚處來。　檗云。山下採菌子來。　師云。山下",
    "X68n1315_001:0005b24": "有一虎子。汝還見麼。檗便作虎聲。師於腰下取斧作",
    "X68n1315_001:0005c01": "斫勢。檗約住便掌。　師至晚上堂。云。大眾。山下有一虎",
    "X68n1315_001:0005c02": "子。汝等諸人出入好看。老僧今朝親遭一口。　後溈山",
    "X68n1315_001:0005c03": "問仰山云。黃檗虎話作麼生。　仰山云。和尚如何。　溈山",
    "X68n1315_001:0005c04": "云。百丈當時便合一斧斫殺。因什麼到如此。　仰山云。",
    "X68n1315_001:0005c05": "不然。　溈山云。子又作麼生。　仰山云。不唯騎虎頭。亦解",
    "X68n1315_001:0005c06": "把虎尾。　溈山云。寂子甚有險崖之句。　師每日上堂。常",
    "X68n1315_001:0005c07": "有一老人聽法。隨眾散去。一日。不去。師乃問。立者何",
    "X68n1315_001:0005c08": "人。　老人云。某甲於過去迦葉佛時曾住此山。有學人",
    "X68n1315_001:0005c09": "問。大修行底人。還落因果也無。對云。不落因果。墮在",
    "X68n1315_001:0005c10": "野狐身。今請和尚代一轉語。　師云。汝但問。　老人便問。",
    "X68n1315_001:0005c11": "大修行底人還落因果也無。　師云。不昧因果。　老人於",
    "X68n1315_001:0005c12": "言下大悟。告辭師云。某甲已免野狐身。住在山後。乞",
    "X68n1315_001:0005c13": "依亡僧燒送。　師令維那白槌告眾。齋後普請送亡僧。",
    "X68n1315_001:0005c14": "大眾不能詳。　至晚參。師舉前因緣次。黃檗便問。古人",
    "X68n1315_001:0005c15": "錯對一轉語。落在野狐身。今人轉轉不錯是如何。　師",
    "X68n1315_001:0005c16": "云。近前來。向汝道。黃檗近前打師一掌。　師云。將謂胡",
    "X68n1315_001:0005c17": "鬚赤。更有赤鬚胡。　時溈山在會下作典座。司馬頭陀",
    "X68n1315_001:0005c18": "舉野狐話問。典座作麼生。典座以手撼門扇三下。　司",
    "X68n1315_001:0005c19": "馬云。太麤生。　典座云。佛法不是者箇道理。　後溈山舉",
    "X68n1315_001:0005c20": "黃檗問野狐話問仰山。仰山云。黃檗常用此機。　溈山",
    "X68n1315_001:0005c21": "云。汝道天生得。從人得。　仰山云。亦是稟受師承。亦是",
    "X68n1315_001:0005c22": "自宗通。　溈山云。如是。如是。　黃檗問。從上古人以何法",
    "X68n1315_001:0005c23": "施人。師良久。　黃檗云。後代兒孫將何傳授。　師云。將謂",
    "X68n1315_001:0005c24": "你者漢是箇人。便歸方丈。　師與溈山作務次。師問。有",
    "X68n1315_001:0006a01": "火也無。　溈山云。有。　師云。在什麼處。溈山把一莖柴。吹",
    "X68n1315_001:0006a02": "過與師。　師接云。如蟲蝕木。　因普請鋤地次。有僧聞皷",
    "X68n1315_001:0006a03": "聲。舉起鋤頭。大咲歸去。師云。俊哉。此是觀音入理之",
    "X68n1315_001:0006a04": "門。　後喚其僧。問。你今日見甚道理。　云。某甲早辰未喫",
    "X68n1315_001:0006a05": "粥。聞皷聲。歸喫飯。師呵呵大笑。　問。如何是佛。　師云。汝",
    "X68n1315_001:0006a06": "是阿誰。　云。某甲。　師云。汝識某甲否。　云。分明箇。　師豎起",
    "X68n1315_001:0006a07": "拂子問。汝見拂子否。　云。見。師更不管。　師令僧。去章敬",
    "X68n1315_001:0006a08": "處。見伊上堂說法。你便展開坐具。禮拜。起將一隻鞋。",
    "X68n1315_001:0006a09": "以袖拂却上塵。倒頭覆下。　其僧到章敬。一依師旨。章",
    "X68n1315_001:0006a10": "敬云。老僧罪過。",
    "X68n1315_001:0006a11": "廣錄。　夫語須辯緇素。須識總別語。須識了義．不了義",
    "X68n1315_001:0006a12": "教語。了義教辯清。不了義教辯濁。說穢法邊垢揀凡。",
    "X68n1315_001:0006a13": "說淨法邊垢揀聖。從九部教說。向前眾生無眼。須假",
    "X68n1315_001:0006a14": "人雕琢。若於聾俗人前說。直須教渠出家持戒。修禪",
    "X68n1315_001:0006a15": "學慧。若是過量俗人。亦不得向他與麼說。如維摩詰．",
    "X68n1315_001:0006a16": "傅大士等類。若於沙門前。說他沙門已受白四羯磨",
    "X68n1315_001:0006a17": "訖。具足全是戒定慧力。更向他與麼說。名非時語。說",
    "X68n1315_001:0006a18": "不應時。亦名綺語。若是沙門。須說淨法邊垢。須說離",
    "X68n1315_001:0006a19": "有無等法。離一切修證。亦離於離。　若於沙門中。剝除",
    "X68n1315_001:0006a20": "習染。沙門除貪瞋病不去。亦名聾俗。亦須教渠修禪",
    "X68n1315_001:0006a21": "學慧。若是二乘僧。他歇得貪瞋病去盡。依住無貪將",
    "X68n1315_001:0006a22": "為是。是無色界。是障佛光明。是出佛身血。亦須教渠",
    "X68n1315_001:0006a23": "修禪學慧。須辯清濁語。　濁法者。貪．瞋．愛．取等多名也。",
    "X68n1315_001:0006a24": "清法者。菩提．涅槃．解脫等多名也。只如今鑑覺。但於",
    "X68n1315_001:0006b01": "清濁兩流。凡聖等法。色聲香味觸法。世間出世間法。",
    "X68n1315_001:0006b02": "都不得有纖毫愛取。既不愛取。依住不愛取將為是。",
    "X68n1315_001:0006b03": "是初善。是住調伏心。是聲聞人。是戀筏不捨人。是二",
    "X68n1315_001:0006b04": "乘道。是禪那果。既不愛取。亦不依住不愛取。是中善。",
    "X68n1315_001:0006b05": "是半字教。猶是無色界。免墮二乘道。免墮魔民道。猶",
    "X68n1315_001:0006b06": "是禪那病。是菩薩縛。既不依住不愛取。亦不作不依",
    "X68n1315_001:0006b07": "住知解。是後善。是滿字教。免墮無色界。免墮禪那病。",
    "X68n1315_001:0006b08": "免墮菩薩乘。免墮魔王位。為智障．地障．行障故。見自",
    "X68n1315_001:0006b09": "己佛性。如夜見色。如云佛地斷二愚。一．微細所知愚。",
    "X68n1315_001:0006b10": "二．極微細所知愚。　故云有大智人破塵出經卷。若透",
    "X68n1315_001:0006b11": "得三句過。不被三段管。教家舉喻。如鹿三跳出網。喚",
    "X68n1315_001:0006b12": "作纏外佛。無物拘繫得渠。是屬然燈後佛。是最上乘。",
    "X68n1315_001:0006b13": "是上上智。是佛道上立。此人是佛。有佛性。是導師。是",
    "X68n1315_001:0006b14": "使得無所礙風。是無礙慧。於後能使得因果福智自",
    "X68n1315_001:0006b15": "由。是作車運載因果。處於生。不被生之所留。處於死。",
    "X68n1315_001:0006b16": "不被死之所礙。處於五陰。如門開不被五陰礙。去住",
    "X68n1315_001:0006b17": "自由。出入無難。若能與麼。不論堦梯勝劣。乃至蟻子",
    "X68n1315_001:0006b18": "之身。但能與麼。盡是淨妙國土。不可思議。　此猶是解",
    "X68n1315_001:0006b19": "縛語。彼自無瘡。勿傷之也。佛瘡．菩薩等瘡。但說有無",
    "X68n1315_001:0006b20": "等法。盡是傷也。有無管一切法。十地是濁流河。眾作",
    "X68n1315_001:0006b21": "清流。說豎清相。說濁過患。向前十大弟子。舍利弗．富",
    "X68n1315_001:0006b22": "樓那．正信阿難．邪信善星等。箇箇有牓樣。箇箇有則",
    "X68n1315_001:0006b23": "候。一一被導師說破。不是四禪八定阿羅漢等。住定",
    "X68n1315_001:0006b24": "八萬劫。他是依執所行。被淨法酒醉。故聲聞人聞佛",
    "X68n1315_001:0006c01": "法。不能發無上道心。所以斷善根人無佛性。教云。喚",
    "X68n1315_001:0006c02": "作解脫深坑可畏之處。一念心退。墮地獄猶如箭射。",
    "X68n1315_001:0006c03": "亦不得一向說退。亦不得一向說不退。祇如文殊．觀",
    "X68n1315_001:0006c04": "音．勢至等。却來須陁洹地。同類誘引。不得言他退。當",
    "X68n1315_001:0006c05": "與麼時。祇喚作須陁洹人。　祇如今鑑覺。但不被一切",
    "X68n1315_001:0006c06": "有無諸法管。透三句及一切逆順境得過。聞百千萬",
    "X68n1315_001:0006c07": "億佛出世間。如不聞相似。亦不依住不聞。亦不作不",
    "X68n1315_001:0006c08": "依住知解。說他者箇人退。不得量數。管他不著。是佛",
    "X68n1315_001:0006c09": "常住世間而不染世法。說佛轉法輪退。亦是謗佛法",
    "X68n1315_001:0006c10": "僧。說佛不轉法輪不退。亦是謗佛法僧。　肇云。菩提之",
    "X68n1315_001:0006c11": "道。不可圖度。高而無上。廣不可極。淵而無下。深不可",
    "X68n1315_001:0006c12": "測。語也垛生招箭。言鑑覺猶不是。從濁辯清。許說如",
    "X68n1315_001:0006c13": "今鑑覺是除鑑覽外別有。盡是魔說。若守住如今鑑",
    "X68n1315_001:0006c14": "覺。亦同魔說。亦名自然外道說。如今鑑覺是自己佛。",
    "X68n1315_001:0006c15": "是尺寸語。是圖度語。似野干鳴。猶屬黐膠門。　本來不",
    "X68n1315_001:0006c16": "認自知自覺是自己佛。向外馳求覓佛。假善知識說",
    "X68n1315_001:0006c17": "出自知自覺作藥。治箇向外馳求病。既不向外馳求。",
    "X68n1315_001:0006c18": "病瘥須除藥。若執住自知自覺。是禪那病。是徹底聲",
    "X68n1315_001:0006c19": "聞。如水成冰。全冰是水。救渴難望。亦云必死之病。世",
    "X68n1315_001:0006c20": "醫拱手。　無始不是佛。莫作佛解。佛是眾生邊藥。無病",
    "X68n1315_001:0006c21": "不要喫。藥病俱消。喻如清水。佛似甘草和水。亦如蜜",
    "X68n1315_001:0006c22": "和水。極是甘美。若同清水邊數則不著。不是。無是本",
    "X68n1315_001:0006c23": "有。亦云此理是諸人本有。諸佛菩薩喚作示珠人。從",
    "X68n1315_001:0006c24": "來不是箇物。不用知渠解渠。不用是渠非渠。但割斷",
    "X68n1315_001:0007a01": "兩頭句。割斷有句不有句。割斷無句不無句。兩頭迹",
    "X68n1315_001:0007a02": "不現。兩頭提汝不著。量數管汝不得。　不是欠少。不是",
    "X68n1315_001:0007a03": "具足。非凡非聖。非明非暗。不是有知。不是無知。不是",
    "X68n1315_001:0007a04": "繫縛。不是解脫。不是一切名目。何以不是實語。若為",
    "X68n1315_001:0007a05": "雕琢虗空。作得佛相貌。若為說道虗空是青．黃．赤．白",
    "X68n1315_001:0007a06": "作得。如云法無有比。無可喻故。法身無為。不墮諸數。",
    "X68n1315_001:0007a07": "故云聖體無名。不可說如實理。空門難湊。喻如太末",
    "X68n1315_001:0007a08": "蟲處處能泊。唯不能泊於火燄之上。眾生亦爾。處處",
    "X68n1315_001:0007a09": "能緣。唯不能緣於般若之上。　參善知識。求覓一知一",
    "X68n1315_001:0007a10": "解。是善知識魔。生語見故。若發四弘誓願。願度一切",
    "X68n1315_001:0007a11": "眾生盡。然後我始成佛。是菩薩法智魔。誓願不相捨",
    "X68n1315_001:0007a12": "故。若持齋戒。修禪學慧。是有漏善根。縱然坐道場。示",
    "X68n1315_001:0007a13": "現成等正覺。度恒沙數人盡證辟支佛果。是善根魔。",
    "X68n1315_001:0007a14": "起貪著故。若於諸法都無貪染。神理獨存。住甚深禪",
    "X68n1315_001:0007a15": "定。更不昇進。是三昧魔。久躭翫故。至上涅槃。離欲寂",
    "X68n1315_001:0007a16": "靜。是魔業。若智慧脫若干魔網不去。縱解百本圍陁",
    "X68n1315_001:0007a17": "經。盡是地獄滓。若覓如佛相似。無有是處。　如今聞說",
    "X68n1315_001:0007a18": "不著一切善惡有無等法。即為墮空。不知棄本逐末。",
    "X68n1315_001:0007a19": "却是墮空也。求佛求菩提。及一切有無等法。是棄本",
    "X68n1315_001:0007a20": "逐末。祇如今麤食助命。補破遮寒。渴則掬水喫。餘外",
    "X68n1315_001:0007a21": "但是一切有無等法都無纖毫繫念。此人漸有輕明",
    "X68n1315_001:0007a22": "分。　善知識不執有。不執無。脫得十句魔語。出語不繫",
    "X68n1315_001:0007a23": "縛人。所有言說。不自稱師。說如谷響。言滿天下無口",
    "X68n1315_001:0007a24": "過。堪依止。若道我能說能解。說我是和尚。汝是弟子。",
    "X68n1315_001:0007b01": "者箇同於魔說。無端說道。目擊道存。是佛不是佛。是",
    "X68n1315_001:0007b02": "菩提．涅槃．解脫等。無端說一知一解。見舉一手。豎一",
    "X68n1315_001:0007b03": "指。云是禪是道。者箇語繫縛人。未有住時。祇是重增",
    "X68n1315_001:0007b04": "比丘繩索。　縱然不說。亦有口過。寧作心師。不師於心。",
    "X68n1315_001:0007b05": "不了義教。有人天師。有導師。了義教中。不為人天師。",
    "X68n1315_001:0007b06": "不師於法。未能依得玄鑑。且依得了義教。猶有相親",
    "X68n1315_001:0007b07": "分。若是不了義教。祇合聾俗人前說。祇如今但不依",
    "X68n1315_001:0007b08": "住一切有無諸法。亦不住無依住。亦不作不依住知",
    "X68n1315_001:0007b09": "解。是名大善知識。亦云唯佛一人是大善知識。為無",
    "X68n1315_001:0007b10": "兩人。餘者盡名外道。亦名魔說。　如今祇是說破兩頭",
    "X68n1315_001:0007b11": "句。一切有無境法。但莫貪染及解縛之事。無別語句",
    "X68n1315_001:0007b12": "教人。若道別有語句教人。別有法與人者。此名外道。",
    "X68n1315_001:0007b13": "亦名魔說。須識了義教．不了義教語。須識遮語．不遮",
    "X68n1315_001:0007b14": "語。須識生死語。須識藥病語。須識逆順喻語。須識總",
    "X68n1315_001:0007b15": "別語。　說道修行得佛。有修有證。是心是佛。即心即佛。",
    "X68n1315_001:0007b16": "是佛說。是不了義教語。是不遮語。是總語。是升合擔",
    "X68n1315_001:0007b17": "語。是揀穢法邊語。是順喻語。是死語。是凡夫前語。不",
    "X68n1315_001:0007b18": "許修行得佛。無修無證。非心非佛。佛亦是佛說。是了",
    "X68n1315_001:0007b19": "義教語。是遮語。是別語。是百石擔語。是三乘教外語。",
    "X68n1315_001:0007b20": "是逆喻語。是揀淨法邊語。是生語。是地位人前語。從",
    "X68n1315_001:0007b21": "須陁洹向上直至十地。但有語句。盡屬法塵垢。但有",
    "X68n1315_001:0007b22": "語句。盡屬煩惱邊收。但有語句。盡屬不了義教。了義",
    "X68n1315_001:0007b23": "教是持。不了義教是犯。佛地無持犯。了義不了義教",
    "X68n1315_001:0007b24": "盡不許也。　從苗辯地。從濁辯清。祇如今鑑覺。若從清",
    "X68n1315_001:0007c01": "邊數。鑑覺亦不是清。不鑑覺亦不是清。亦不是不清。",
    "X68n1315_001:0007c02": "亦不是聖。亦不是不聖。亦不是見。水濁。說水濁過患。",
    "X68n1315_001:0007c03": "水若清。都無可說。說却濁他水。若有無問之問。亦有",
    "X68n1315_001:0007c04": "無說之說。佛不為佛說法。平等真如法界無佛。不度",
    "X68n1315_001:0007c05": "眾生。佛不住佛。名真福田。　須辯主客語。貪染一切有",
    "X68n1315_001:0007c06": "無境法。被一切有無境惑亂。自心是魔王。照用屬魔",
    "X68n1315_001:0007c07": "民。祇如今鑑覺。但不依住一切有無諸法。世間出世",
    "X68n1315_001:0007c08": "間法。亦不作不住知解。亦不依住無知解。自心是佛。",
    "X68n1315_001:0007c09": "照用屬菩薩。心心是主宰。照用屬客塵。如波說水。照",
    "X68n1315_001:0007c10": "萬像以無功。若能寂照。不自玄旨。自然貫串於古今。",
    "X68n1315_001:0007c11": "如云神無照功。至功常存。能一切處為導師。　眾生性",
    "X68n1315_001:0007c12": "識。他為未曾踏佛堦梯。是黐膠性。多時黏著有無諸",
    "X68n1315_001:0007c13": "法。乍喫玄旨藥不得。作聞格外語。他信不及。所以菩",
    "X68n1315_001:0007c14": "提樹下四十九日默然思惟。智慧冥朦難說。無可比",
    "X68n1315_001:0007c15": "喻。說眾生有佛性。亦謗佛法僧。說眾生無佛性。亦謗",
    "X68n1315_001:0007c16": "佛法僧。若言有佛性。名執著謗。若言無佛性。名虗妄",
    "X68n1315_001:0007c17": "謗。如云說佛性有。則增益謗。說佛性無。則損減謗。說",
    "X68n1315_001:0007c18": "佛性亦有亦無。則相違謗。說佛性非有非無。則戲論",
    "X68n1315_001:0007c19": "謗。　始欲不說。眾生無解脫之期。始欲說之。眾生又隨",
    "X68n1315_001:0007c20": "語生解。益少損多。故云我寧不說法。疾入於涅槃。向",
    "X68n1315_001:0007c21": "後返尋。過去諸佛皆說三乘之法。向後假說假立名",
    "X68n1315_001:0007c22": "字。本不是佛。向渠說是佛。本不是菩提。向渠說是菩",
    "X68n1315_001:0007c23": "提．涅槃．解脫等。知渠擔百石擔不起。且與渠一升一",
    "X68n1315_001:0007c24": "合擔。知渠難信了義教。且與渠說不了義教。且得善",
    "X68n1315_001:0008a01": "法流行。亦勝於惡法。善果限滿。惡果便到。得佛。則有",
    "X68n1315_001:0008a02": "眾生到。得涅槃。則有生死到。得明。則有暗到。但是有",
    "X68n1315_001:0008a03": "漏因果翻覆。無有不想酬獻者。　若欲免見翻覆之事。",
    "X68n1315_001:0008a04": "但割斷兩頭句。量數管不著。不佛不眾生。不親不疎。",
    "X68n1315_001:0008a05": "不高不下。不平不等。不去不來。但不著文字。隔渠兩",
    "X68n1315_001:0008a06": "頭。捉汝不得。免苦樂相形。免明暗相酬。實理真實亦",
    "X68n1315_001:0008a07": "不真實。虗妄亦不虗妄。不是量數物。喻如虗空不可",
    "X68n1315_001:0008a08": "修治。若心有少許作解。即被量數管著。亦如卦兆。被",
    "X68n1315_001:0008a09": "金木水火土管。亦如黐膠。五處俱黏。魔王捉得。自在",
    "X68n1315_001:0008a10": "還家。　夫教語皆三句相連。初．中．後善。初。直須教渠發",
    "X68n1315_001:0008a11": "善心。中。破善心。後。始名好善。菩薩即非菩薩。是名菩",
    "X68n1315_001:0008a12": "薩。法非法非非法。總與麼也。若祇說一句。令眾生入",
    "X68n1315_001:0008a13": "地獄。若三句一時說。渠自入地獄。不干教主事。說到",
    "X68n1315_001:0008a14": "如今鑑覺是自己佛。是初善。不守住如今鑑覺。是中",
    "X68n1315_001:0008a15": "善。亦不作不守住知解。是後善。如前屬然燈後佛。祇",
    "X68n1315_001:0008a16": "是不凡亦不聖。莫錯說佛非凡非聖。　此土初祖云。無",
    "X68n1315_001:0008a17": "能無聖為佛聖。若言佛聖者。亦非九品精靈．龍畜等",
    "X68n1315_001:0008a18": "類。及釋梵已來。皆能通變。上品精靈。亦知今古百劫",
    "X68n1315_001:0008a19": "時事。豈得是佛。如阿修羅王身極長大。敵兩倍須彌",
    "X68n1315_001:0008a20": "山。與帝釋戰時。知力不如。領百萬兵眾入藕絲孔裏",
    "X68n1315_001:0008a21": "藏。通變辯才不少。他且不是佛教語。節級奢緩。陞降",
    "X68n1315_001:0008a22": "不同。未悟未解時名貪瞋。悟了喚作佛慧。故云不異",
    "X68n1315_001:0008a23": "舊時人。祇異舊時行履處。　問。斬草伐木。掘地墾土。為",
    "X68n1315_001:0008a24": "有罪報相否。　師云。不得定言有罪。亦不得定言無罪。",
    "X68n1315_001:0008b01": "有罪無罪。事在當人。若貪染一切有無等法。有取捨",
    "X68n1315_001:0008b02": "心在。透三句不過。此人定言有罪。若透三句外。心如",
    "X68n1315_001:0008b03": "虗空。亦莫作虗空想。此人定言無罪。　又云。罪若作了。",
    "X68n1315_001:0008b04": "道不見有罪。無有是處。若不作罪。道有罪。亦無有是",
    "X68n1315_001:0008b05": "處。如律中。本迷煞人。及轉相煞。尚不得煞罪。何況禪",
    "X68n1315_001:0008b06": "宗下相承。心如虗空。不停留一物。亦無虗空相。將罪",
    "X68n1315_001:0008b07": "何處安著。亦云禪道不用修。但莫污染。亦云但融冶",
    "X68n1315_001:0008b08": "表裏心盡即得。亦云但約照境。祇如今照一切有無",
    "X68n1315_001:0008b09": "等法。都無貪取。亦莫取著。亦云合與麼學。學似浣垢",
    "X68n1315_001:0008b10": "衣。衣是本有。垢是外來。聞說一切有無聲色。如垢膩。",
    "X68n1315_001:0008b11": "都莫將心湊泊。菩提樹下。三十二相八十種好屬色。",
    "X68n1315_001:0008b12": "十二分教屬聲。祇如今截斷一切有無聲色流過。心",
    "X68n1315_001:0008b13": "如虗空相似。合與麼學。如救頭然始得。臨命終時。尋",
    "X68n1315_001:0008b14": "舊熟路行。尚不徹到。與麼時。新調始學。無有得期。　臨",
    "X68n1315_001:0008b15": "終之時。盡是勝境現前。隨心所愛。重處先受。祇如今",
    "X68n1315_001:0008b16": "不作惡事。當此之時。亦無惡境。縱有惡境。亦變成好",
    "X68n1315_001:0008b17": "境。若怕臨終之時。慞狂不得自由。即須如今便自由",
    "X68n1315_001:0008b18": "始得。祇如今於一一境法都無愛染。亦莫依住知解。",
    "X68n1315_001:0008b19": "便是自由人。如今是因。臨終是果。果業已現。如何怕",
    "X68n1315_001:0008b20": "得。　怕是古今。古若有今。今亦有古。古若有佛。今亦有",
    "X68n1315_001:0008b21": "佛。如今若得。直至未來際得。祇如今一念一念不被",
    "X68n1315_001:0008b22": "一切有無等法管。自古自今。佛祇是人。人祇是佛。亦",
    "X68n1315_001:0008b23": "是三昧定。不用將定入定。不用將禪想禪。不用將佛",
    "X68n1315_001:0008b24": "覓佛。如云法不求法。法不得法。法不行法。法不見法。",
    "X68n1315_001:0008c01": "自然得法。不以得更得。所以菩薩應如是正念於法。",
    "X68n1315_001:0008c02": "罄然獨存。亦無知獨存之法。　智性自如如。非因所置。",
    "X68n1315_001:0008c03": "亦名體結。亦名體集。不是智知。不是識識。絕思量處。",
    "X68n1315_001:0008c04": "凝寂體盡。忖度永亡。如海大流盡。波浪不復生。亦云",
    "X68n1315_001:0008c05": "如大海水。無風帀帀之波。忽知帀帀之波。此是細中",
    "X68n1315_001:0008c06": "之麤。亡知於知。還如細中之細。是佛境界。從此初知。",
    "X68n1315_001:0008c07": "名三昧之頂。亦名三昧王。亦名爾燄智。出生一切諸",
    "X68n1315_001:0008c08": "三昧。灌一切諸法王子頂。於一切色聲香味觸法剎",
    "X68n1315_001:0008c09": "土成等正覺。內外通達。悉無有閡。一色一塵。一佛一",
    "X68n1315_001:0008c10": "色。一切佛一切色。一切塵一切佛。一切色聲香味觸",
    "X68n1315_001:0008c11": "法亦復如是。一一徧滿一切剎土。此是細中之麤。是",
    "X68n1315_001:0008c12": "善境界。是一切上流知覺聞見。亦是一切上流出生",
    "X68n1315_001:0008c13": "入死。度一切有無等。是上流所說。亦是上流涅槃。是",
    "X68n1315_001:0008c14": "無上道。是無等等呪。是第一之說。於諸說中最為甚",
    "X68n1315_001:0008c15": "深。無人能到。諸佛護念。猶如清波。能說一切水清濁．",
    "X68n1315_001:0008c16": "深流．廣大之用。諸佛護念。行住坐臥。若能如是。我時",
    "X68n1315_001:0008c17": "為現清淨光明身。　又云。如汝自等．語等。我亦如然。一",
    "X68n1315_001:0008c18": "佛剎聲。一佛剎香。一佛剎味。一佛剎觸。一佛剎事。悉",
    "X68n1315_001:0008c19": "皆如是。從此上至蓮華藏世界。縱廣總皆如是。若守",
    "X68n1315_001:0008c20": "初知為解。名頂結。亦名墮頂結。是一切塵勞之根本。",
    "X68n1315_001:0008c21": "自生知見。無繩自縛。所知故繫世有二十五。又散一",
    "X68n1315_001:0008c22": "切諸煩惱門縛著於他。此初知。二乘見之。名為爾燄",
    "X68n1315_001:0008c23": "識。亦名微細煩惱。便即斷除。既得除已。名為回神住",
    "X68n1315_001:0008c24": "空窟。亦名三昧酒所醉。亦名解脫魔所縛。世界成壞。",
    "X68n1315_001:0009a01": "定力所持。漏向別國土都不覺知。亦名解脫深坑可",
    "X68n1315_001:0009a02": "畏之處。菩薩悉皆遠離。　亦云失脚作轉輪王。令四天",
    "X68n1315_001:0009a03": "下人一日行十善。此福智猶不能算。自己鑑覺名王。",
    "X68n1315_001:0009a04": "緣念著有無諸法。名轉輪王。祇如今於藏腑中都不",
    "X68n1315_001:0009a05": "納一切有無等法。離四句外名空。空名不死藥。為喚",
    "X68n1315_001:0009a06": "前王名不死藥。雖云不死藥。與王共服。亦非二物。亦",
    "X68n1315_001:0009a07": "非一物。若作一二解。亦名轉輪王。　祇如今有人以福",
    "X68n1315_001:0009a08": "智四事。供養四百萬億阿僧祇世界六趣四生。隨其",
    "X68n1315_001:0009a09": "所欲。滿八十年已。後作是念。然此眾生皆已衰老。我",
    "X68n1315_001:0009a10": "當以佛法而訓導之。令得須陀洹果。乃至阿羅漢道。",
    "X68n1315_001:0009a11": "如是施主。但施眾生一切樂具。功德尚自無量。何況",
    "X68n1315_001:0009a12": "令得須陀洹果。乃至阿羅漢道功德無量無邊。猶不",
    "X68n1315_001:0009a13": "如第五十人聞經隨喜功德。報恩經云。摩耶夫人生",
    "X68n1315_001:0009a14": "五百太子。盡得辟支佛果。而皆滅度。各各起塔供養。",
    "X68n1315_001:0009a15": "一一禮拜。歎言。不如生於一子。得無上菩提。省我心",
    "X68n1315_001:0009a16": "力。祇如今於百千萬眾中。有一人得者。價直三千大",
    "X68n1315_001:0009a17": "千世界。所以常勸眾人。須玄解自理。自理若玄。使得",
    "X68n1315_001:0009a18": "福智。如貴使賤。亦如無住車。若守此作解。名髻中珠。",
    "X68n1315_001:0009a19": "亦名有價寶珠。亦名運糞入。若不守此為解。如王髻",
    "X68n1315_001:0009a20": "中明珠與之。亦名無價大寶。亦名運糞出。佛直是纏",
    "X68n1315_001:0009a21": "外人。却來纏內。與麼作佛。直是生死那邊人。直是玄",
    "X68n1315_001:0009a22": "絕那邊人。却來向者岸。與麼作佛。人及獼猴。俱不能",
    "X68n1315_001:0009a23": "行。人喻十地菩薩。獼猴喻凡夫。　讀經看教。求一切知",
    "X68n1315_001:0009a24": "解。不是一向不許。解得三乘教。善得瓔珞莊嚴具。得",
    "X68n1315_001:0009b01": "三十二相窟宅。覓佛即不得。教云貪著小乘三藏學",
    "X68n1315_001:0009b02": "者。猶不許親近。何況自為。是破戒比丘．名字羅漢。涅",
    "X68n1315_001:0009b03": "槃經中被配入十六惡律儀中。同於畋獵漁捕。為利",
    "X68n1315_001:0009b04": "養故殺害。大乘方等。猶如甘露。亦如毒藥。消得去。如",
    "X68n1315_001:0009b05": "甘露。消不去。如毒藥。　讀經看教。若不解他生死語。決",
    "X68n1315_001:0009b06": "定透他義句不過。莫讀最第一。亦云須看教。亦須參",
    "X68n1315_001:0009b07": "善知識。第一須自有眼。須辯他生死語始得。若辯白",
    "X68n1315_001:0009b08": "不得。決定透不過。祇是重增比丘繩索。所以教學玄",
    "X68n1315_001:0009b09": "旨人。不遣讀文字。如云說體不說相。說義不說文。如",
    "X68n1315_001:0009b10": "是說者。名真說。若說文字。皆是誹謗。是名邪說。菩薩",
    "X68n1315_001:0009b11": "若說。當如法說。亦名真說。當令眾生持心不持事。持",
    "X68n1315_001:0009b12": "行不持法。說人不說字。說義不說文。說道欲界無禪。",
    "X68n1315_001:0009b13": "亦是帶一隻眼人語。既云欲界無禪。憑何得至色界。",
    "X68n1315_001:0009b14": "先因地上習二種定。然後得至初禪．有想定．無想定。",
    "X68n1315_001:0009b15": "有想定。生色界四禪等天。無想定。生無色界四空等",
    "X68n1315_001:0009b16": "天。欲界灼然無禪。禪是色界。　問。如今說此土有禪。如",
    "X68n1315_001:0009b17": "何。　師云。不動不禪是如來禪。離生禪想。　問。如何是有",
    "X68n1315_001:0009b18": "情無佛性。無情有佛性。　師云。從人至佛。是聖情執。從",
    "X68n1315_001:0009b19": "人至地獄。是凡情執。祇如今但於凡聖二境有染愛",
    "X68n1315_001:0009b20": "心。是名有情無佛性。祇如今但於凡聖二境。及一切",
    "X68n1315_001:0009b21": "有無諸法。都無取捨心。亦無無取捨知解。是名無情",
    "X68n1315_001:0009b22": "有佛性。祇是無其情繫。故名無情。不同木石太虗．黃",
    "X68n1315_001:0009b23": "華翠竹之無情。將為有佛性。若言有者。何故經中不",
    "X68n1315_001:0009b24": "見受記而得成佛者。祇如今鑑覺。但不被有情改變。",
    "X68n1315_001:0009c01": "喻如翠竹。無不應機。無不知時。喻如黃華。　又云。若踏",
    "X68n1315_001:0009c02": "佛階梯。無情有佛性。若未踏佛階梯。有情無佛性。",
    "X68n1315_001:0009c04": "古尊宿語錄卷第一"
}