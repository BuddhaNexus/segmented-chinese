{
    "T43n1831_002:0633c07": "成唯識論掌中樞要卷下(本上)",
    "T43n1831_002:0633c09": "大慈恩寺翻經沙門基撰",
    "T43n1831_002:0633c10": "第三卷",
    "T43n1831_002:0633c11": "五十一云乃至未斷。斷則終無餘斷。非離",
    "T43n1831_002:0633c12": "縛斷。",
    "T43n1831_002:0633c13": "解觸中有三。一略標。二廣辨。三破斥　廣",
    "T43n1831_002:0633c14": "辨中有二。初廣前。瑜伽論說。與受．想．思",
    "T43n1831_002:0633c15": "等者。下會違　廣前中有二。初廣體。後廣",
    "T43n1831_002:0633c16": "業。既似順起心下是　廣體中有二。初廣",
    "T43n1831_002:0633c17": "三和分別變異。後廣令心心所觸境為性。和",
    "T43n1831_002:0633c18": "合一切以下是　初中又二。初散釋三和．分",
    "T43n1831_002:0633c19": "別．變異。後會集論。根變異力等是　初中復",
    "T43n1831_002:0633c20": "三。一釋三和。二釋變異。三釋分別。由三",
    "T43n1831_002:0633c21": "和．變異俱非己能。故前別說。後方釋分別",
    "T43n1831_002:0633c22": "　此中由想起言說。何因不說為語言因",
    "T43n1831_002:0633c23": "者。故果例現想疎故　思令心者。取正因",
    "T43n1831_002:0633c24": "等　何因說信等。則自性善　此中三和合。",
    "T43n1831_002:0633c25": "皆有生心所功能說名變異。無為無變異。",
    "T43n1831_002:0633c26": "如何有生心所功能。今解。此據有為緣三",
    "T43n1831_002:0633c27": "變異。若無為緣心二變異。無為無變異功能",
    "T43n1831_002:0633c28": "故　又解依無為有隱有顯分位變異。不",
    "T43n1831_002:0633c29": "同有為體有變異故。無為有位異故說名",
    "T43n1831_002:0634a01": "功能。體無功能也　如第七識以第八為",
    "T43n1831_002:0634a02": "根復為境依。說觸為二和。",
    "T43n1831_002:0634a03": "釋業中。初釋總文。起盡經說下。引經證成。",
    "T43n1831_002:0634a04": "會違中有二。初會瑜伽。後會集論。",
    "T43n1831_002:0634a05": "解相應中。而時．依同。所緣．事等。若約本",
    "T43n1831_002:0634a06": "質。或無本質法一切名等。同緣一境故。",
    "T43n1831_002:0634a07": "與事等不同。若影像相相似名等。何事一",
    "T43n1831_002:0634a08": "種。無分別智緣如無影不可相似。不同一。",
    "T43n1831_002:0634a09": "故知有本質者。影像名相似。本質名同一。",
    "T43n1831_002:0634a10": "若無本質者。有為緣相似名同一。無為緣",
    "T43n1831_002:0634a11": "境一名同一。此據實緣故不相違。",
    "T43n1831_002:0634a12": "蔽心者有二。一法性心。二依他心。",
    "T43n1831_002:0634a13": "心所例中。第一師不例異熟等者應思。一",
    "T43n1831_002:0634a14": "一不例所以。以義不同故　何故觸．作意．",
    "T43n1831_002:0634a15": "思三皆言於心等受．想不爾　勝義不善。",
    "T43n1831_002:0634a16": "謂生死流轉　何故與無漏為依。而言善．",
    "T43n1831_002:0634a17": "染違應不與二俱作依。",
    "T43n1831_002:0634a18": "心所例中。第三師云。以六義例。今觀第四",
    "T43n1831_002:0634a19": "師難意。不例了別及與受俱。則例六門。",
    "T43n1831_002:0634a20": "雖有難言觸與觸俱。許五法俱為例同",
    "T43n1831_002:0634a21": "故。三釋皆以後阿羅漢所不捨藏。唯心王",
    "T43n1831_002:0634a22": "捨藏。為非心所捨藏名。非心所捨藏名",
    "T43n1831_002:0634a23": "所以。前例如是。不爾何故中路例也。此",
    "T43n1831_002:0634a24": "則依初二解為正。並第四釋　難中有十。",
    "T43n1831_002:0634a25": "一總非。二却詰。三難令不受熏。四縱難受",
    "T43n1831_002:0634a26": "熏。五他救。六復詰。七彼釋。八正難。九轉問。",
    "T43n1831_002:0634a27": "十申宗　第四縱難受熏中有五。一一成",
    "T43n1831_002:0634a28": "六體過。二多因一果過。三五種無用過。四",
    "T43n1831_002:0634a29": "勢等非次過。五頓生六果過。又彼所說。轉",
    "T43n1831_002:0634b01": "問也。由此等。申宗也。",
    "T43n1831_002:0634b02": "三喻恒轉中。一沈浮兩趣間喻。二逢緣波",
    "T43n1831_002:0634b03": "浪起喻。三飄流內外物喻。非佛何能止。",
    "T43n1831_002:0634b04": "有四薩婆多。此中有四種。類．相．位．待異。第",
    "T43n1831_002:0634b05": "三依作用。立世最為善。如俱舍第二十卷。",
    "T43n1831_002:0634b06": "破上座師等因果等義中有二。一敘宗。二",
    "T43n1831_002:0634b07": "正破　敘宗中有三。一總標。二別顯。三總",
    "T43n1831_002:0634b08": "結。如是因果等下是　別顯中有三。一舉",
    "T43n1831_002:0634b09": "極速以明時。二舉一體而成二。三舉二",
    "T43n1831_002:0634b10": "體而彰俱有　正破中有七。初總非而起",
    "T43n1831_002:0634b11": "徵。二顯相違而破世。三定有無而興問。",
    "T43n1831_002:0634b12": "四縱滅有而返詰。五序相違而體一。六逐",
    "T43n1831_002:0634b13": "一異而理乖。七總結申難意。",
    "T43n1831_002:0634b14": "般若毀菩薩不令入滅定。瑜伽說四人不",
    "T43n1831_002:0634b15": "成賴耶不退亦入。豈不相違。順此三說中。",
    "T43n1831_002:0634b16": "八地不入。第一師以此為證。故不許取直",
    "T43n1831_002:0634b17": "往八地。佛所訶故。故迂會者名不退也。",
    "T43n1831_002:0634b18": "第二明直往者名不退。即有二義。一云瑜",
    "T43n1831_002:0634b19": "伽為正。佛訶耽翫。無勝利故。非彼不入",
    "T43n1831_002:0634b20": "　又解經正。瑜伽依不退者成熟而說。初已",
    "T43n1831_002:0634b21": "曾入後訶故不入。由自在故亦說不退入",
    "T43n1831_002:0634b22": "定。其實不入。",
    "T43n1831_002:0634b23": "勘菩薩地少大廣行等名。解深密第三當瑜",
    "T43n1831_002:0634b24": "伽第七十八云。觀自在菩薩白佛言。世尊是",
    "T43n1831_002:0634b25": "諸菩薩於諸地中所生煩惱。當知何相何",
    "T43n1831_002:0634b26": "失何德。善男子無染污相。何以故。是諸菩薩",
    "T43n1831_002:0634b27": "於初地中。實於一切諸法法界已善通達。",
    "T43n1831_002:0634b28": "由此因緣菩薩要知方起煩惱。非為不知。",
    "T43n1831_002:0634b29": "是故說名無染污相。於自身中不能生苦",
    "T43n1831_002:0634c01": "故無過失。菩薩生起如是煩惱。於有情界",
    "T43n1831_002:0634c02": "能斷苦因。是故彼有無量功德甚奇。世尊",
    "T43n1831_002:0634c03": "無上菩提。乃有如是大功德利。令諸菩薩",
    "T43n1831_002:0634c04": "生起煩惱。尚勝一切有情聲聞．獨覺善根。",
    "T43n1831_002:0634c05": "何況其餘無量功德　何故心通諸位。則言",
    "T43n1831_002:0634c06": "隨義應說。異熟亦通諸位不言隨義　已",
    "T43n1831_002:0634c07": "別說捨。何須更說。",
    "T43n1831_002:0634c08": "依無相論同性經。無垢識是自性識心。則真",
    "T43n1831_002:0634c09": "如理。故知無垢通二種也。",
    "T43n1831_002:0634c10": "然本識有十八名　頌曰。",
    "T43n1831_002:0634c11": "　無沒．本．宅．藏　　種．無垢．持．緣",
    "T43n1831_002:0634c12": "　顯．現．轉．心．依　　異．識．本．生．有",
    "T43n1831_002:0634c13": "無始時來界。一切法等依。由此有諸趣．及",
    "T43n1831_002:0634c14": "涅槃證得　無性攝論云無始時來者。顯此",
    "T43n1831_002:0634c15": "識性初際無故。界者因也。則種子識。是誰因",
    "T43n1831_002:0634c16": "種。謂一切法。等所依者。能任持故。非因性",
    "T43n1831_002:0634c17": "故。能任持義是所依義。非因性義。所依．能",
    "T43n1831_002:0634c18": "依性各異故。若不爾者。界聲已了。何假餘",
    "T43n1831_002:0634c19": "言。此二句意。無始時來者。顯此識性無初",
    "T43n1831_002:0634c20": "際通句也。一切法之界。謂與有漏法為因",
    "T43n1831_002:0634c21": "緣。與無漏法等為所依。由一切法界故有",
    "T43n1831_002:0634c22": "諸趣。由等為所依故。有涅槃證得。與唯識",
    "T43n1831_002:0634c23": "第二復次少分相似。然稍差別。如文可知。",
    "T43n1831_002:0634c24": "由攝藏諸法一切種子識中有三解。一云此",
    "T43n1831_002:0634c25": "中但舉能藏名阿賴耶。非是藏義具。以對",
    "T43n1831_002:0634c26": "勝性明能藏故　二云此中三藏一切皆具。",
    "T43n1831_002:0634c27": "舉能攝藏顯所藏性。雜染種子互為緣故。",
    "T43n1831_002:0634c28": "由此持能內執為我則執藏義故具三藏。",
    "T43n1831_002:0634c29": "此上二解論長行中有此文說　第三義云。",
    "T43n1831_002:0635a01": "據實賴耶但以執藏。今據能藏。有大自在",
    "T43n1831_002:0635a02": "似常一故。別似於我。顯為我愛之所執",
    "T43n1831_002:0635a03": "藏義意正以所執藏故名阿賴耶。若以能",
    "T43n1831_002:0635a04": "藏解阿賴耶。佛果應名。若以能藏．所藏義",
    "T43n1831_002:0635a05": "解。二乘無學．八地以去應得此名。故唯執",
    "T43n1831_002:0635a06": "藏名阿賴耶。闕則非也。今舉能藏彰雜染",
    "T43n1831_002:0635a07": "藏。佛唯一能藏。二乘無學．八地以去有二",
    "T43n1831_002:0635a08": "能．所藏。以外有三藏。故以執藏名阿賴",
    "T43n1831_002:0635a09": "耶。",
    "T43n1831_002:0635a10": "論勝者我開示中。論文唯據究竟證果而說",
    "T43n1831_002:0635a11": "故立正名。正名亦通地前等故。不定性者",
    "T43n1831_002:0635a12": "理在其中。地上地前隨應攝故。決定二乘",
    "T43n1831_002:0635a13": "生無色界信有第八得入滅定。明亦為",
    "T43n1831_002:0635a14": "說。然非正故。究竟不能得大果故。此中簡",
    "T43n1831_002:0635a15": "之。",
    "T43n1831_002:0635a16": "我於凡愚不開演者。無性解云。懷我見者",
    "T43n1831_002:0635a17": "不為開示。恐彼分別計執為我　何容彼",
    "T43n1831_002:0635a18": "類分別計執。窮生死際行相一類無改轉",
    "T43n1831_002:0635a19": "故。為顯二乘定性凡夫。俱生之見未除不",
    "T43n1831_002:0635a20": "得為說。恐增分別見故。非得聖者不為",
    "T43n1831_002:0635a21": "說也　今難若以凡夫有俱生見不為說。",
    "T43n1831_002:0635a22": "二乘已斷者亦應為說。若為不愚法者說。",
    "T43n1831_002:0635a23": "凡夫定性亦有不愚。何故不說。故知不為",
    "T43n1831_002:0635a24": "凡夫正說。無性雖言懷我見者不為開示。",
    "T43n1831_002:0635a25": "非盡理言。又此論言障生聖道。凡決定性",
    "T43n1831_002:0635a26": "可爾。與無性同。非聖者身更障聖道故。",
    "T43n1831_002:0635a27": "又雖二乘聖者不為說。多分不愚法故。非",
    "T43n1831_002:0635a28": "同異生。此意不為正說。非不兼說。",
    "T43n1831_002:0635a29": "成大乘是佛語中。論有十量。前四對中。更",
    "T43n1831_002:0635b01": "加樂大乘許字。簡隨一不成。以至教攝為",
    "T43n1831_002:0635b02": "宗故成四因。七因證中。先不記中又有三",
    "T43n1831_002:0635b03": "量。一云若大乘是住自法內為廣壞正法",
    "T43n1831_002:0635b04": "說。佛應先記。無功用智佛恒有故。如滅法",
    "T43n1831_002:0635b05": "事。又恒正勤守正法故。又知未來智無",
    "T43n1831_002:0635b06": "著礙故。又有一量云。有法如前。法云佛",
    "T43n1831_002:0635b07": "應先分別記別。後時壞正法者所等起",
    "T43n1831_002:0635b08": "故。如正法滅事。並驢披師子皮教。有七比",
    "T43n1831_002:0635b09": "量。顯揚第二十。以十因說大乘言教是佛",
    "T43n1831_002:0635b10": "所說。一先不起。即此初因。二今不可知。",
    "T43n1831_002:0635b11": "則此第二。三多有所作。四極重障故。此中",
    "T43n1831_002:0635b12": "所無。五非尋伺境故。則此第三因。六證大",
    "T43n1831_002:0635b13": "覺故。則第五因中若有大乘因也。七無第三",
    "T43n1831_002:0635b14": "乘過失故。八此若無有應無一切智故。即",
    "T43n1831_002:0635b15": "此第五中無有大乘因也。九有對治故。即",
    "T43n1831_002:0635b16": "此第六因。十不應如言取意故。即此第七",
    "T43n1831_002:0635b17": "因也。此七因中。一一更應思作比量。",
    "T43n1831_002:0635b18": "上座部師立九心輪。一有分．二能引發．三",
    "T43n1831_002:0635b19": "見．四等尋求．五等貫徹．六安立．七勢用．八",
    "T43n1831_002:0635b20": "返緣．九有分。然實但有八心。以周匝而言",
    "T43n1831_002:0635b21": "總說有九。故成九心輪　且如初受生時未",
    "T43n1831_002:0635b22": "能分別。心但任運緣於境轉名有分心。",
    "T43n1831_002:0635b23": "若有境至心欲緣時便生警覺。名能引發",
    "T43n1831_002:0635b24": "　其心既於此境上轉見照矚彼　既見",
    "T43n1831_002:0635b25": "彼已便等尋求察其善．惡　既察彼已遂",
    "T43n1831_002:0635b26": "等貫徹識其善惡。而安立心起語分別說其",
    "T43n1831_002:0635b27": "善惡　隨其善惡便有動作勢用心生",
    "T43n1831_002:0635b28": "　動作既興將欲休廢遂復返緣前所作事",
    "T43n1831_002:0635b29": "　既返緣已遂歸有分任運緣境。名為九心。",
    "T43n1831_002:0635c01": "方成輪義　其中見心通於六識餘唯意識",
    "T43n1831_002:0635c02": "　有分心通死．生。返緣心唯得死。若離欲",
    "T43n1831_002:0635c03": "者死唯有分心。既無我愛無所返緣不生",
    "T43n1831_002:0635c04": "顧戀。未離欲者以返緣心而死。有變愛故。",
    "T43n1831_002:0635c05": "若有境至則心可生。若無異境恒作有分",
    "T43n1831_002:0635c06": "任運相續。然見與尋求前後不定。無性攝",
    "T43n1831_002:0635c07": "論第二卷云。五識於法無所了知。先說見",
    "T43n1831_002:0635c08": "心也。復言見唯照矚却結前心。",
    "T43n1831_002:0635c09": "五欲非著處者。生上二界亦起我識。",
    "T43n1831_002:0635c10": "第一證中集起心者。又解所集種。處起生",
    "T43n1831_002:0635c11": "法。因故名為心。",
    "T43n1831_002:0635c12": "破色不相應及心所中。亦應有非染淨種",
    "T43n1831_002:0635c13": "所集起心。略無之也。",
    "T43n1831_002:0635c14": "許類是假不能持內法實種　前第一卷。",
    "T43n1831_002:0635c15": "如堤塘等假遮實水。此何不爾　暫息滅",
    "T43n1831_002:0635c16": "遮假定可爾。畢竟永持於理未可　若爾佛",
    "T43n1831_002:0635c17": "身別解脫戒等亦畢竟遮。何義不同　遮是",
    "T43n1831_002:0635c18": "息義。可假遮實。持是任義。故假不持。",
    "T43n1831_002:0635c19": "破清辨似比量。宗有一分所別不成。如論",
    "T43n1831_002:0635c20": "中道勝義。亦有一分違宗之失。不成如疏中",
    "T43n1831_002:0635c21": "解。同喻如幻者。依俗諦如幻有二徵。如幻",
    "T43n1831_002:0635c22": "實事。非緣生故能立不成。如幻似事。此宗",
    "T43n1831_002:0635c23": "非空所立不成。依勝義諦。彼此二宗一切法",
    "T43n1831_002:0635c24": "皆不可言。非空非不空。非緣生非不緣生。",
    "T43n1831_002:0635c25": "何得以空華等為喻。同喻亦有俱不成失。",
    "T43n1831_002:0635c26": "名似比量。",
    "T43n1831_002:0635c27": "第二證中身器離心非有。則八證中第五業",
    "T43n1831_002:0635c28": "果證。",
    "T43n1831_002:0635c29": "趣生中言五趣者。佛地論說。以阿素洛",
    "T43n1831_002:0636a01": "多諂詐故說為非天。有諸經中開為六趣。",
    "T43n1831_002:0636a02": "實則天趣。故五趣也。餘經亦說通鬼趣攝。",
    "T43n1831_002:0636a03": "隨順理故。或佛地論約多分義。實通二趣。",
    "T43n1831_002:0636a04": "如法華第一抄。",
    "T43n1831_002:0636a05": "起無雜者。界地可爾。如欲界五趣四生。何",
    "T43n1831_002:0636a06": "者。煩惱．業．果定屬此趣生。而言起雜。如轉",
    "T43n1831_002:0636a07": "重令輕。亦有惡趣果人六天中受。人天亦",
    "T43n1831_002:0636a08": "起分別煩惱等。亦有惡趣受別報善業果。",
    "T43n1831_002:0636a09": "如天人中龍象馬等．福德鬼等。皆無定屬。",
    "T43n1831_002:0636a10": "今言起餘可名雜亂　今解不然。彼無定",
    "T43n1831_002:0636a11": "屬。唯第八識趣生一定不可轉受。轉受唯",
    "T43n1831_002:0636a12": "是別報等故。故餘名雜。不知何趣何生類",
    "T43n1831_002:0636a13": "故。故若起之便名為雜。第八不爾故名無",
    "T43n1831_002:0636a14": "雜。",
    "T43n1831_002:0636a15": "生得善及意識業果起無雜者。如生得善。",
    "T43n1831_002:0636a16": "雖此欲界亦有定屬。趣生名無雜不爾。唯",
    "T43n1831_002:0636a17": "意業果無雜。此相從名。非實無雜。此解為",
    "T43n1831_002:0636a18": "正。通五趣得果故。意異熟者。此師不許",
    "T43n1831_002:0636a19": "諸趣轉受。唯本處歟。或多分故。亦有實異",
    "T43n1831_002:0636a20": "熟依異熟轉受故。意中業果是護法文。生",
    "T43n1831_002:0636a21": "得善者餘師義。合之一處。然非准的。",
    "T43n1831_002:0636a22": "實准異熟及彼心所名正趣生者。問趣生",
    "T43n1831_002:0636a23": "之體為一為多。若是一者。依六別實心及",
    "T43n1831_002:0636a24": "心所以立總一。如瓶．盆等趣生應假。若許",
    "T43n1831_002:0636a25": "假者違上文故。若實一者。云何依多實法",
    "T43n1831_002:0636a26": "而立體一實耶。若是多者。應如一人六箇",
    "T43n1831_002:0636a27": "人趣六生所攝。故為大過　此義應思。趣",
    "T43n1831_002:0636a28": "生是假。經部師難。依六根立命根。命根",
    "T43n1831_002:0636a29": "應是趣生。總一假故　要依實法方可建",
    "T43n1831_002:0636b01": "立故。不違上。所依實故。後解為正　或唯",
    "T43n1831_002:0636b02": "心王是趣生體。心所相從實非趣生。故唯是",
    "T43n1831_002:0636b03": "一　或同在一聚俱言無失。是實非假。應",
    "T43n1831_002:0636b04": "勘瑜伽假實　正實趣生者。正者本識義。",
    "T43n1831_002:0636b05": "趣生本故。餘別報五蘊依此相從名趣生。",
    "T43n1831_002:0636b06": "不爾應雜亂。一趣起他趣故。此中唯取正",
    "T43n1831_002:0636b07": "感後業所招識等。為趣生體。",
    "T43n1831_002:0636b08": "必住散心非無心及定者。大小共同。摩訶摩",
    "T43n1831_002:0636b09": "耶經。佛入滅定方入涅槃。與八十瑜伽同。",
    "T43n1831_002:0636b10": "此中文或分六。一破經部。如睡無夢。轉識",
    "T43n1831_002:0636b11": "無故。餘部不爾。次破薩婆多等。三顯真異",
    "T43n1831_002:0636b12": "熟。餘三文自顯。",
    "T43n1831_002:0636b13": "受生命終中。六種轉識行相所緣有必可知",
    "T43n1831_002:0636b14": "者。薩婆多等說有意識行相可知。故今難",
    "T43n1831_002:0636b15": "之云。如可知者。應如餘位分明可知。既不",
    "T43n1831_002:0636b16": "分別。明非意識。",
    "T43n1831_002:0636b17": "名色互為緣。如心經贊。",
    "T43n1831_002:0636b18": "頞部曇。此云皰。漸稠如皰　閉尸。云凝結。",
    "T43n1831_002:0636b19": "彼呼熟血亦言閉尸　健南。此云厚。漸凝",
    "T43n1831_002:0636b20": "厚也。同五王經　鉢羅奢佉。云具根。即五",
    "T43n1831_002:0636b21": "七日也。",
    "T43n1831_002:0636b22": "第四卷",
    "T43n1831_002:0636b23": "四食證末。云說為有情依食住者。皆依示",
    "T43n1831_002:0636b24": "現。中觀論破如來品云。如來者亦名眾生。又",
    "T43n1831_002:0636b25": "智度論第三十卷云。於二足四足等眾生等",
    "T43n1831_002:0636b26": "最為尊勝等。說為有情皆是示現。又言於",
    "T43n1831_002:0636b27": "眾生中尊。佛身何必則是眾生。入城乞食",
    "T43n1831_002:0636b28": "等皆名依食住。亦示現也。對法第五云。一",
    "T43n1831_002:0636c01": "不淨依止住食。謂欲界異生。由具縛故。二",
    "T43n1831_002:0636c02": "淨不淨依止住食。謂有學．及色．無色界異生。",
    "T43n1831_002:0636c03": "有餘縛故。三清淨依止住食。謂阿羅漢等。",
    "T43n1831_002:0636c04": "解脫一切縛故。四示現依止住食。謂諸佛．",
    "T43n1831_002:0636c05": "及已證得大威德菩薩。由唯示現食力住",
    "T43n1831_002:0636c06": "故。攝論第十亦同。唯示現食但說唯佛。世尊",
    "T43n1831_002:0636c07": "實不受食亦不假食。彼約四食作論故不",
    "T43n1831_002:0636c08": "說菩薩。異熟識食彼非示現。故對法據三",
    "T43n1831_002:0636c09": "食作論。恒無漏俱。實無三食。故稱示現。實",
    "T43n1831_002:0636c10": "不相違。又此論據八地以去菩薩實是有情",
    "T43n1831_002:0636c11": "非是示現。雖現三食亦不說之。佛示有",
    "T43n1831_002:0636c12": "情。故不為例。或偏依段食。八地已往實不",
    "T43n1831_002:0636c13": "待資　問何故四食一入長養餘三非。四",
    "T43n1831_002:0636c14": "種長養三非食耶。瑜伽自釋後難。前難如",
    "T43n1831_002:0636c15": "何。",
    "T43n1831_002:0636c16": "滅定中。成業論云。心有二種。一集起心。無",
    "T43n1831_002:0636c17": "量種子集起處故。二種種心。所緣．行相差別",
    "T43n1831_002:0636c18": "轉故。滅定等位闕第二心。故名無心。如一",
    "T43n1831_002:0636c19": "足馬闕一足故亦名無足。",
    "T43n1831_002:0636c20": "謂眼等識行相麁動起必勞慮等者。從三乘",
    "T43n1831_002:0636c21": "通義。據實八地已往菩薩無有漏心。何必勞",
    "T43n1831_002:0636c22": "慮。",
    "T43n1831_002:0636c23": "破薩婆多滅定識不離身中有二。初敘計",
    "T43n1831_002:0636c24": "後正破。破中有五。一如想起滅難。二壽不",
    "T43n1831_002:0636c25": "離身難。三應非有情難。四根．壽無持難。",
    "T43n1831_002:0636c26": "五經言無屬難。薩婆多言。受．想前偏厭。心",
    "T43n1831_002:0636c27": "行說言無。識體非心行。滅定故言有。若爾",
    "T43n1831_002:0636c28": "難言。識體非心行。滅定實無而言有。壽等",
    "T43n1831_002:0636c29": "非心行。定內實無而言有。故論云。壽．煖",
    "T43n1831_002:0637a01": "諸根應亦如識。便成大過。",
    "T43n1831_002:0637a02": "破經部本計中有二。初由四難。後總結",
    "T43n1831_002:0637a03": "之。四難者。一無因果不生。二無體非因",
    "T43n1831_002:0637a04": "義。三餘非受熏等。四以量成有識　第二",
    "T43n1831_002:0637a05": "由斯理趣下結也。",
    "T43n1831_002:0637a06": "七段破有心所中。第四段破救中有八。",
    "T43n1831_002:0637a07": "一以語同心行。二審定遍非遍行法以起",
    "T43n1831_002:0637a08": "後難。此中有三。一總標。二顯隨有無。三結",
    "T43n1831_002:0637a09": "正。三難思如受．想亦應同滅。四難信等",
    "T43n1831_002:0637a10": "亦無。五受．想例思應有。六例觸應有。七受",
    "T43n1831_002:0637a11": "例應然。八想例同此。",
    "T43n1831_002:0637a12": "第七段破中有五。一總非救。二引經破例。",
    "T43n1831_002:0637a13": "三結成義。四例有受．想。五違教失。",
    "T43n1831_002:0637a14": "難無心所中有五問答。初難中有七。一心",
    "T43n1831_002:0637a15": "同所無難。二法隨遍行滅難。三受非大地",
    "T43n1831_002:0637a16": "難。四識非相應難。五應無依緣難。六如",
    "T43n1831_002:0637a17": "經有觸難。七受等必俱難。",
    "T43n1831_002:0637a18": "難滅定染無記心。云餘染無記心必有心",
    "T43n1831_002:0637a19": "所故。此中心必有心所。宗也。加之滅定位",
    "T43n1831_002:0637a20": "心文言方足。不爾則有相符極成。染無記",
    "T43n1831_002:0637a21": "心故。因也。如餘染無記心。喻也。因脫故字。",
    "T43n1831_002:0637a22": "喻少如字。餘皆文足。應義讀取。",
    "T43n1831_002:0637a23": "第十證中以心為本。諸部總句。有無為染淨",
    "T43n1831_002:0637a24": "法皆心為本。薩婆多等無為由心顯。有為由",
    "T43n1831_002:0637a25": "心故起。由心起染淨法勢用最強勝。故說",
    "T43n1831_002:0637a26": "為本也。由此經說若心染淨有情染淨。經",
    "T43n1831_002:0637a27": "部師意雖亦如是。然心受熏勝於根等。以",
    "T43n1831_002:0637a28": "遍界故說心為本。雖有為之總句。並無為",
    "T43n1831_002:0637a29": "之別句。因心而生。謂色．不相應由心為同",
    "T43n1831_002:0637b01": "類．俱有．異熟因等方始生故。諸心所法理",
    "T43n1831_002:0637b02": "雖亦然。隣近於心依心方住。此上二句別",
    "T43n1831_002:0637b03": "對薩婆多。下二句對經部。如文可悉。疏中",
    "T43n1831_002:0637b04": "但敘大乘四釋。此中總釋。然觀下文之意",
    "T43n1831_002:0637b05": "雙破彼部。故說此釋。",
    "T43n1831_002:0637b06": "業果界地往還後起應無因。攝論第三云。若",
    "T43n1831_002:0637b07": "有於此非等引地沒已生時。依中有位意。",
    "T43n1831_002:0637b08": "起染污意識結生相續。此染污意識於中有",
    "T43n1831_002:0637b09": "中滅。於母胎中識羯羅藍更相和合。若則",
    "T43n1831_002:0637b10": "意識與彼和合既和合已依止此識。於母胎",
    "T43n1831_002:0637b11": "中有意識轉。若爾即應有二意識於母胎",
    "T43n1831_002:0637b12": "中同時而轉。乃至廣說。",
    "T43n1831_002:0637b13": "時分懸隔無緣義者。對薩婆多。識位中色",
    "T43n1831_002:0637b14": "是異熟故。名行緣識。一則劫數時懸遠。二",
    "T43n1831_002:0637b15": "則乖隔。本無果識可名識支。云何名感識",
    "T43n1831_002:0637b16": "位中色。經部師未來世無而言感者。時分懸",
    "T43n1831_002:0637b17": "遠。時久隔絕。如何名感。又若言感名色位",
    "T43n1831_002:0637b18": "識名緣。則隔識支。應說與名色為緣。非",
    "T43n1831_002:0637b19": "與識為緣也。",
    "T43n1831_002:0637b20": "十證攝八證者。此第二異熟。是彼第六。此",
    "T43n1831_002:0637b21": "第四執受。是彼第一執受。此第六生死心。是",
    "T43n1831_002:0637b22": "彼第八命終。此第九滅定。是彼第七滅定。此",
    "T43n1831_002:0637b23": "第十持種。是彼第四種子。",
    "T43n1831_002:0637b24": "第一能變中。何故第八心所例同心王言亦",
    "T43n1831_002:0637b25": "如是。第二．三能變不然。但舉相應不言倒",
    "T43n1831_002:0637b26": "同。",
    "T43n1831_002:0637b27": "恐此濫彼故於第七但立意名等者。何故第",
    "T43n1831_002:0637b28": "六不但名意。第七亦識也　第七持業。二義",
    "T43n1831_002:0637b29": "以彰識體。第六依主。將他以明自。若第六",
    "T43n1831_002:0637c01": "標一意不言識者。不能顯自。第七加識",
    "T43n1831_002:0637c02": "恐濫依主。故第七但標意名。恐此濫彼故。",
    "T43n1831_002:0637c03": "第六加識顯依他故得名故。",
    "T43n1831_002:0637c04": "何故四緣三名所依。所緣緣體不名所依。",
    "T43n1831_002:0637c05": "勝者名依。勢相親近。所緣緣疎。是故不立。",
    "T43n1831_002:0637c06": "因則可是。依義則非。",
    "T43n1831_002:0637c07": "俱有依中。第二是安惠師義。彼見．相分雖是",
    "T43n1831_002:0637c08": "所執體性都無。亦有似色之相。如夢所見。",
    "T43n1831_002:0637c09": "今時山．河一切皆爾。故有藏識所變根．境",
    "T43n1831_002:0637c10": "為所依緣亦無失也。",
    "T43n1831_002:0637c11": "依所依別中。所依具四義者。身根望四識。",
    "T43n1831_002:0637c12": "闕於何義而非所依。且義解云。無決定",
    "T43n1831_002:0637c13": "義。以依下身起上眼等故　此亦不然。下",
    "T43n1831_002:0637c14": "五識俱起上意識。應非五依。亦不定故　又",
    "T43n1831_002:0637c15": "有解云。闕有境義。夫立有境者。必同分根",
    "T43n1831_002:0637c16": "起有境用故。彼同分根非是所依。但是依",
    "T43n1831_002:0637c17": "攝。由此身根必無與四同分有境。設自身",
    "T43n1831_002:0637c18": "識未必俱起為四識依。以說依用名為有",
    "T43n1831_002:0637c19": "境非依體故。此亦不然。論下文說。雖有色",
    "T43n1831_002:0637c20": "界亦依色根。而不定有。非所依攝。若許依",
    "T43n1831_002:0637c21": "用以名有境。五根於八起識不起皆名有",
    "T43n1831_002:0637c22": "境。以依體說。不除有境。唯無決定。若依",
    "T43n1831_002:0637c23": "用說亦應說言無有境義。非一切時恒起",
    "T43n1831_002:0637c24": "識故。或第七．八非五．六識定同分故。由此",
    "T43n1831_002:0637c25": "今釋。有其別義。夫所杖託皆說為依。具",
    "T43n1831_002:0637c26": "四義者。依中最勝立為所依。劣者不立。",
    "T43n1831_002:0637c27": "具決定中何名決定。非定俱有名為決定。",
    "T43n1831_002:0637c28": "決定有四。一順取所緣決定。下名同境。二",
    "T43n1831_002:0637c29": "明了所緣決定。下名分別。三分位差別決定。",
    "T43n1831_002:0638a01": "下名染淨。四能起為依決定。下名根本。其",
    "T43n1831_002:0638a02": "有境為主亦各有四。此四決定．有境．為主。",
    "T43n1831_002:0638a03": "亦隨有一種。即是決定．有境．為主。五根於",
    "T43n1831_002:0638a04": "五識。有順取所緣決定．有境．為主。意識於",
    "T43n1831_002:0638a05": "五識。有明了所緣決定．有境．為主。第七於",
    "T43n1831_002:0638a06": "五識。有分位差別決定．有境．為主。第八於",
    "T43n1831_002:0638a07": "五識。有能起為依決定．有境．為主。故此五",
    "T43n1831_002:0638a08": "識具四所依。五根能順五識取所緣故。",
    "T43n1831_002:0638a09": "意識能助五明了所緣故。分別之言明了",
    "T43n1831_002:0638a10": "境義。不爾定心應非五依。七識能令五分",
    "T43n1831_002:0638a11": "位別。第七究竟成無漏時。五定無漏。不爾",
    "T43n1831_002:0638a12": "有漏因七雖轉。非究竟故。第八於五種子",
    "T43n1831_002:0638a13": "能起現行為依。總說第八為能起依。准",
    "T43n1831_002:0638a14": "此等證。故知隨具則得彼名。若決定．有境．",
    "T43n1831_002:0638a15": "為主。唯但一種不通四者。則應五識無四",
    "T43n1831_002:0638a16": "種根。由此義言。第七於六及第八識。唯有",
    "T43n1831_002:0638a17": "分位差別決定．有境．為主。第八於六七。唯",
    "T43n1831_002:0638a18": "有能起為依決定．有境．為主。後四依義皆",
    "T43n1831_002:0638a19": "通前三。論之本意隨應疏出。所依之體既",
    "T43n1831_002:0638a20": "具三義。令所生果取自所緣。為第四義。隨",
    "T43n1831_002:0638a21": "何前三俱具。即能令取自所緣故。此四義",
    "T43n1831_002:0638a22": "勝皆隨三中能可具者。即名所依。餘者不",
    "T43n1831_002:0638a23": "立。於所生果非殊勝故。且色蘊中五根。",
    "T43n1831_002:0638a24": "望餘五識．及六．七．八。五塵．法處色望一切",
    "T43n1831_002:0638a25": "識。不相應行及無為望一切識。非識種子望",
    "T43n1831_002:0638a26": "一切識。皆不具三。無前隨應三中義故。子",
    "T43n1831_002:0638a27": "細研究都無有故。一切心所隨望何識。唯",
    "T43n1831_002:0638a28": "有決定．有境四種隨應可具。唯無為主。其",
    "T43n1831_002:0638a29": "諸種子望其自識。可有分位差別決定．為",
    "T43n1831_002:0638b01": "主二義。唯無有境。其前五識自互相望及望",
    "T43n1831_002:0638b02": "六．七．八。並六望七．八一切皆無。無隨所應",
    "T43n1831_002:0638b03": "三中四義故。餘心．心所一切現行。色．不相",
    "T43n1831_002:0638b04": "應望諸種子一切皆無。諸心所法望自種",
    "T43n1831_002:0638b05": "子闕無為主。以有分位差別決定．有境。染．",
    "T43n1831_002:0638b06": "淨同故。體是王臣故無為主。亦無令果取",
    "T43n1831_002:0638b07": "自所緣。其八現識望自種子。唯無令果取",
    "T43n1831_002:0638b08": "自所緣。可有分位差別決定．有境．為主義",
    "T43n1831_002:0638b09": "故。其中具闕隨義應知。已略疎牒。後讀應",
    "T43n1831_002:0638b10": "審　然下文中五根望第八。唯除定有不",
    "T43n1831_002:0638b11": "除餘者。舉初所無。例無後故。但舉無一",
    "T43n1831_002:0638b12": "則不成所依。何假具述。",
    "T43n1831_002:0638b13": "識種不能現取自境可有依義者。疏中",
    "T43n1831_002:0638b14": "有二義。一云前師識種許依本識。本識具",
    "T43n1831_002:0638b15": "三義。可與種為所依。種果不能現取自",
    "T43n1831_002:0638b16": "境。果無自所緣故。異熟識與彼為依。非所",
    "T43n1831_002:0638b17": "依也。故說種有依。不說有所依。",
    "T43n1831_002:0638b18": "又解此解識種不能與現行為所依。可有",
    "T43n1831_002:0638b19": "分位差別決定．為主。無有境故。可有識依",
    "T43n1831_002:0638b20": "義。而非識所依。上來分位差別即染淨依。別",
    "T43n1831_002:0638b21": "與為名名分位差別。身根望四識四義皆",
    "T43n1831_002:0638b22": "無。故無過失。",
    "T43n1831_002:0638b23": "第三等無間緣依中。又異熟心依染污意。",
    "T43n1831_002:0638b24": "天親解是第七者。論文但言煩惱俱行意。無",
    "T43n1831_002:0638b25": "性亦云。或有說言。與四煩惱相應心名染",
    "T43n1831_002:0638b26": "污意識。故知天親說為第七　又言此緣未",
    "T43n1831_002:0638b27": "來為境。非必第七。與無性同　若如疏",
    "T43n1831_002:0638b28": "解說為第七者。何故世親說為第七。無性",
    "T43n1831_002:0638b29": "說為第六。天親以第六相顯略而不論。第",
    "T43n1831_002:0638c01": "七相隱。亦能助潤。故明依之。無性據緣當",
    "T43n1831_002:0638c02": "有為境非第七力。故隱不說。唯說第六。各",
    "T43n1831_002:0638c03": "據一義亦不相違　又無性第三。亦同天",
    "T43n1831_002:0638c04": "親說為第七。如前俱有依中已引之訖。",
    "T43n1831_002:0638c05": "疏中二解。法華論中五種法師六千功德。凡",
    "T43n1831_002:0638c06": "夫未得無漏。五根中亦言得互用。有二解。",
    "T43n1831_002:0638c07": "一諸根互用。",
    "T43n1831_002:0638c08": "謂假縱小乘色心前後有等無間者。則攝論",
    "T43n1831_002:0638c09": "第三卷。上坐中經部。執色．心展轉前為後",
    "T43n1831_002:0638c10": "種。今難則阿羅漢後心不成。無性云。是故",
    "T43n1831_002:0638c11": "色．心前後相生。但應容有等無間緣。無因",
    "T43n1831_002:0638c12": "緣故。",
    "T43n1831_002:0638c13": "何故第七緣彼即有四說。正義緣見分。依",
    "T43n1831_002:0638c14": "彼唯有現．種二師。以依現為正。仍不別",
    "T43n1831_002:0638c15": "說四分依何　今解依自體有勝力故。見",
    "T43n1831_002:0638c16": "分有作受之用。所以緣之。不離體故總名",
    "T43n1831_002:0638c17": "緣彼　又解依三分。總有力故。唯緣見分。",
    "T43n1831_002:0638c18": "唯作．受故　或所緣見者。是能緣義。即依．緣",
    "T43n1831_002:0638c19": "同。三分並名見。所以論云。恒與諸法為所",
    "T43n1831_002:0638c20": "依故。",
    "T43n1831_002:0638c21": "說六隨遍中。云無掉舉者此相違故者。問",
    "T43n1831_002:0638c22": "掉．惛相違不許俱決。定．亂相返應不並生",
    "T43n1831_002:0638c23": "　答彼不違故俱起。此相返遂別生　問二",
    "T43n1831_002:0638c24": "二行相各各相違。如何不等。答流蕩是散亂。",
    "T43n1831_002:0638c25": "一行得定俱。高．下名惛．掉。故二行相返。由",
    "T43n1831_002:0638c26": "行相別其體亦無。是此師意。",
    "T43n1831_002:0638c27": "第三師中。薩婆多貪．恚．慢唯鈍。五見．疑唯",
    "T43n1831_002:0638c28": "利。癡通利．鈍。今大乘見．疑唯利。四通利．鈍。",
    "T43n1831_002:0638c29": "隨應許與見．疑俱故。不得以見與貪等",
    "T43n1831_002:0639a01": "俱。亦名為鈍。無獨鈍故。彼有獨鈍故。由",
    "T43n1831_002:0639a02": "此貪等通迷理．事。疑唯迷理。仁王經云。見",
    "T43n1831_002:0639a03": "五地斷疑。事中猶預。阿羅漢疑蝙蝮亦爾。",
    "T43n1831_002:0639a04": "皆異熟生。故法執類。堅著即執。",
    "T43n1831_002:0639a05": "第五卷",
    "T43n1831_002:0639a06": "此與初變有同不同頌說不說。疏指如樞",
    "T43n1831_002:0639a07": "要者。如十卷中解。",
    "T43n1831_002:0639a08": "平等性智唯捨受俱者。觀智是初定。平等智",
    "T43n1831_002:0639a09": "初定攝。觀智喜樂俱。平等智隨喜樂。有二",
    "T43n1831_002:0639a10": "解。一解得。然今說者。取至佛位唯捨一定。",
    "T43n1831_002:0639a11": "未自在隨觀智。自在不然故　若爾七識因",
    "T43n1831_002:0639a12": "捨俱。淨由他喜．樂。因中無尋．伺。果由他",
    "T43n1831_002:0639a13": "引生　答尋．伺行相麁。非由他引轉。亦應",
    "T43n1831_002:0639a14": "喜．樂非一類。他引不隨生。故第二義一切",
    "T43n1831_002:0639a15": "是捨　何故地同。共受即別　喜．樂易脫故",
    "T43n1831_002:0639a16": "恒唯捨受。定不相違故。從能引。若有漏位",
    "T43n1831_002:0639a17": "能依通九地。所依一地攝。隨所生故。若至",
    "T43n1831_002:0639a18": "佛位。能依通九地。所依唯第四定。與淨第",
    "T43n1831_002:0639a19": "八相依相續無動搖故。十地無漏能依．所",
    "T43n1831_002:0639a20": "依俱定同地。隨他引故。未無動故。此說法",
    "T43n1831_002:0639a21": "觀品。非生觀品。猶有漏故。",
    "T43n1831_002:0639a22": "末那繫中難云。所緣一地繫。能緣繫隨境。所",
    "T43n1831_002:0639a23": "緣九地繫。能緣繫通九。如總緣我見等",
    "T43n1831_002:0639a24": "　答現行為境顯。能緣隨彼繫。種等境沈隱。",
    "T43n1831_002:0639a25": "能緣繫不隨　問現行相顯可緣起見。種子",
    "T43n1831_002:0639a26": "相沈應不生見　答境通隱顯種．現俱境。",
    "T43n1831_002:0639a27": "隨繫義顯不隨種繫　又難。能緣緣彼地。",
    "T43n1831_002:0639a28": "能所一地繫。境為能緣緣。能所俱無覆　答",
    "T43n1831_002:0639a29": "性據類殊。能．所別性。繫據縛義。不可別",
    "T43n1831_002:0639b01": "繫　問第七緣彼現。能所一界攝。八緣三",
    "T43n1831_002:0639b02": "界種。應隨三界繫　七．八互相增。能．所一",
    "T43n1831_002:0639b03": "界繫。八境不平增。見．境各別繫。又八為",
    "T43n1831_002:0639b04": "彼業招。不隨境界繫。七非業所感。隨境",
    "T43n1831_002:0639b05": "一地繫。",
    "T43n1831_002:0639b06": "問煩惱縛三乘。所執名為藏。法執縛菩薩。",
    "T43n1831_002:0639b07": "所執立藏名　答縛有二。一縛處生死。二",
    "T43n1831_002:0639b08": "縛不得種智。由此得藏名。非是菩薩。",
    "T43n1831_002:0639b09": "恒起法執。量云。法執未證法空位。應恒",
    "T43n1831_002:0639b10": "行。二執隨一攝故。如生執。",
    "T43n1831_002:0639b11": "所立宗因便俱有失。如疏。各有二過。又因",
    "T43n1831_002:0639b12": "有自法自相相違。以無學．聖道意為同法",
    "T43n1831_002:0639b13": "故。同品定有可成害於宗法。故成法自相",
    "T43n1831_002:0639b14": "相違。",
    "T43n1831_002:0639b15": "阿羅漢永斷染末那中。唯說畢竟斷染名",
    "T43n1831_002:0639b16": "捨。不說畢竟伏名捨。故不說直往不退",
    "T43n1831_002:0639b17": "菩薩。亦捨第八四人相違。以心從境實亦",
    "T43n1831_002:0639b18": "應捨。種非永無故略不說。其實亦捨。則是",
    "T43n1831_002:0639b19": "聖道捨門攝。故更不論說。又八地已去法執",
    "T43n1831_002:0639b20": "在故。末那不得捨名。賴耶據煩惱得名。",
    "T43n1831_002:0639b21": "八地等名捨。不相違也。",
    "T43n1831_002:0639b22": "護法立末那通法執諍中有十。一違經失．",
    "T43n1831_002:0639b23": "二違量失．三違瑜伽失．四違顯揚失．五七",
    "T43n1831_002:0639b24": "八相例失．六四智不齊失．七第八無依失．八",
    "T43n1831_002:0639b25": "二執不均失．九五六不同失．十總結會　或",
    "T43n1831_002:0639b26": "總分三。一立理引證。二總結。三會違。初中",
    "T43n1831_002:0639b27": "有九。即前九是。是故定有下結。言彼無者下",
    "T43n1831_002:0639b28": "會違。",
    "T43n1831_002:0639b29": "差別三中。以心對境。境有三位。謂我愛執",
    "T43n1831_002:0639c01": "藏位等。心亦應三。一補特伽羅執位。名染",
    "T43n1831_002:0639c02": "末那。二法執位。名不染末那。三思量位。但",
    "T43n1831_002:0639c03": "名末那。與前三境相應不寬不狹。今第三",
    "T43n1831_002:0639c04": "說平智不說思量位者。今顯第七有二",
    "T43n1831_002:0639c05": "位別。一有漏。二無漏。無漏無別。有漏位中",
    "T43n1831_002:0639c06": "有染．不染復分為三。又前三位心境雖相",
    "T43n1831_002:0639c07": "應。而境中無垢不別明顯。今對彼境雖寬",
    "T43n1831_002:0639c08": "狹不同。無漏義等故說平智不說末那。計",
    "T43n1831_002:0639c09": "准本識名亦應有四。此加思量。對彼執",
    "T43n1831_002:0639c10": "持故。彼若但說異熟．無垢二名。此但名無",
    "T43n1831_002:0639c11": "覆．平等智。彼但名執持。此亦但名末那。俱",
    "T43n1831_002:0639c12": "染．淨故。今此說別故有三名。",
    "T43n1831_002:0639c13": "見道全生平等智者。疏中但有一心見道",
    "T43n1831_002:0639c14": "解。設三心見道。後二心有此智。初一心無。",
    "T43n1831_002:0639c15": "多分有故。所論總說。非於其中唯起平等",
    "T43n1831_002:0639c16": "智。又長讀論文。見道法空智起。方有平等",
    "T43n1831_002:0639c17": "智。不但修道　問頗有菩薩無分別智入",
    "T43n1831_002:0639c18": "法觀。意樂即入後得生觀耶。頗有無分別",
    "T43n1831_002:0639c19": "智入生觀。意樂即入後智法觀耶。答曰",
    "T43n1831_002:0639c20": "不得。菩薩後得必由無分別智為前導故。",
    "T43n1831_002:0639c21": "佛地論云等流之觀與根本觀同故　問若",
    "T43n1831_002:0639c22": "爾何故言遠等流即得．近即不得　答近勢",
    "T43n1831_002:0639c23": "難入。遠即易入故　又解總無後得入別",
    "T43n1831_002:0639c24": "觀。必各更起無分別智引之生故　問初起",
    "T43n1831_002:0639c25": "未自在。後得由前引。久起自在生。何妨自",
    "T43n1831_002:0639c26": "力轉　答曰即依此義。遂有意樂後得。不",
    "T43n1831_002:0639c27": "同無分別智。二觀別也。佛地論及此論中。",
    "T43n1831_002:0639c28": "據其多分及未自在故。",
    "T43n1831_002:0639c29": "平等性智無分別。妙觀智引即緣真如。若妙",
    "T43n1831_002:0640a01": "觀智相見道引平等智。即緣似真如相。妙觀",
    "T43n1831_002:0640a02": "入生空。自不成平等。唯緣第八。此相可",
    "T43n1831_002:0640a03": "知。若第六識入法觀位。聽聞正法等。入別",
    "T43n1831_002:0640a04": "遊觀心。平等性智緣何境界。不可緣如及",
    "T43n1831_002:0640a05": "緣第八。六非此行故。若緣外緣聽聞正法",
    "T43n1831_002:0640a06": "等。及緣三惡趣等者。因中已有此行相耶。",
    "T43n1831_002:0640a07": "若其不緣。何故緣似真如等。即許他引。此",
    "T43n1831_002:0640a08": "不許隨他引耶。",
    "T43n1831_002:0640a09": "所知障中。縱不善不覆二乘名無覆。障菩",
    "T43n1831_002:0640a10": "薩名有覆　又解不善心中亦唯無記。與",
    "T43n1831_002:0640a11": "煩惱障不相違也。問智障不障於二乘",
    "T43n1831_002:0640a12": "即名無覆。惑障不障菩薩應名無覆　答",
    "T43n1831_002:0640a13": "聲聞唯求一果。智障故名無覆。菩薩雙求",
    "T43n1831_002:0640a14": "二果。惑障故非無覆　問智障障菩薩。即",
    "T43n1831_002:0640a15": "唯名有覆。惑障障三乘。應非是不善　答",
    "T43n1831_002:0640a16": "智障唯障真見但名有覆。惑障令處生死",
    "T43n1831_002:0640a17": "故通不善。又自損損他故。",
    "T43n1831_002:0640a18": "瑜伽第十六引經云。染污意恒時諸惑俱生",
    "T43n1831_002:0640a19": "滅。若解脫諸惑。非先亦非後。彼自釋云。非",
    "T43n1831_002:0640a20": "先者與諸煩惱恒俱生故。非後者即與彼",
    "T43n1831_002:0640a21": "惑俱時滅故。",
    "T43n1831_002:0640a22": "不共無明有二。一與根本俱恒行一切分。",
    "T43n1831_002:0640a23": "餘識所無名不共。二不與根本俱名不",
    "T43n1831_002:0640a24": "共。然復有二。一與小．中．大隨煩惱俱。不",
    "T43n1831_002:0640a25": "與根本惑俱名不共。二不與小隨惑及根",
    "T43n1831_002:0640a26": "本俱。與中大隨俱名不共。隨其所應後二",
    "T43n1831_002:0640a27": "亦通上界。然與相應多小上下界別　然為",
    "T43n1831_002:0640a28": "三句。一唯見斷。謂獨行四諦下者。二唯修斷。",
    "T43n1831_002:0640a29": "謂第七識者。三通見修。謂忿等相應。",
    "T43n1831_002:0640b01": "第三難中。已滅依此假立意名。何故不依",
    "T43n1831_002:0640b02": "現名心識。但似意耶。意有二義。一依止。二",
    "T43n1831_002:0640b03": "思量。七二義具。餘唯依止。過去依止似七",
    "T43n1831_002:0640b04": "故。思量亦似第七名意。不似心識名心",
    "T43n1831_002:0640b05": "識　問已滅為依等思量亦名似。六．八現",
    "T43n1831_002:0640b06": "為依。似七有思量。應皆得名意　據實",
    "T43n1831_002:0640b07": "餘識皆得意名。已滅似七識現故。但說之",
    "T43n1831_002:0640b08": "為意。",
    "T43n1831_002:0640b09": "末那為識縛之本。今觀此意。若緣縛體唯",
    "T43n1831_002:0640b10": "據煩惱障　若相縛體據法執說。故此滅",
    "T43n1831_002:0640b11": "已相縛解脫。此若有時所起施等不能亡",
    "T43n1831_002:0640b12": "相。若依煩惱說有相縛。阿羅漢身應",
    "T43n1831_002:0640b13": "無有相。以依緣縛說名藏時。無時名捨",
    "T43n1831_002:0640b14": "藏。不名捨相縛。無法執時名捨相縛",
    "T43n1831_002:0640b15": "　若爾生空智與法執俱。應稱相縛。由是總",
    "T43n1831_002:0640b16": "顯相應所緣之縛。通三乘斷。相縛者唯菩",
    "T43n1831_002:0640b17": "薩斷。若由法執。即二乘生空觀。亦應有相",
    "T43n1831_002:0640b18": "縛　又論但云染污末那為識依止。彼未",
    "T43n1831_002:0640b19": "滅時相了別縛不得解脫。故但由生執成",
    "T43n1831_002:0640b20": "了別縛。是故但應如疏中解。由有末那施",
    "T43n1831_002:0640b21": "等不亡相。即非七義中無相智所攝受。云",
    "T43n1831_002:0640b22": "何見道前及地上有漏施等成施等耶。今顯",
    "T43n1831_002:0640b23": "異無漏其相不亡。其無相智所攝受。謂無",
    "T43n1831_002:0640b24": "第六識中執名無相智。非第七識執也。不",
    "T43n1831_002:0640b25": "爾便無波羅密義。又相縛見名相縛。見縛",
    "T43n1831_002:0640b26": "相名見縛。見不明證。不自在故由相縛。",
    "T43n1831_002:0640b27": "相無能證自在力。如何說見縛於相。不爾。",
    "T43n1831_002:0640b28": "如何所取．能取纏　下文雖由煩惱引施",
    "T43n1831_002:0640b29": "等業。而不俱起。非有漏正因。即顯緣縛等",
    "T43n1831_002:0640c01": "非有漏正體。六十五說。現量所行有所緣",
    "T43n1831_002:0640c02": "縛。其清淨色．不相應善．及一分無記心心",
    "T43n1831_002:0640c03": "所。非有所緣縛。但由隨眠名有漏。與煩",
    "T43n1831_002:0640c04": "惱種俱者。此依別義。亦不相違等廣說太",
    "T43n1831_002:0640c05": "精。應取彼會。即顯五境有所緣縛。餘根心",
    "T43n1831_002:0640c06": "等即無是義。但顯與此表有漏俱言相順。",
    "T43n1831_002:0640c07": "然與五十九斷二縛義相違。由此所緣縛",
    "T43n1831_002:0640c08": "有二。一親。唯現量所行。二疎。即淨色等。展",
    "T43n1831_002:0640c09": "轉心．境互相增故。言淨色．善心．一分無記",
    "T43n1831_002:0640c10": "等非有所緣縛者。據親相分非。故此論下",
    "T43n1831_002:0640c11": "第八等。說二縛斷等者。依疎義說。不爾便",
    "T43n1831_002:0640c12": "與二論相違。更勘和會。既言雖由煩惱",
    "T43n1831_002:0640c13": "引施等業而非正因。我能行施。明但相縛。",
    "T43n1831_002:0640c14": "非有漏因。如斷緣縛。雖斷見道及修前八。",
    "T43n1831_002:0640c15": "以未全盡。不名為斷。有漏應然。如緣一",
    "T43n1831_002:0640c16": "色。五識及意二所緣縛。並以第七識與漏",
    "T43n1831_002:0640c17": "俱。言要至金剛方可斷盡。此如修道初品",
    "T43n1831_002:0640c18": "所斷。雖亦為後八品惑縛。然得名斷。以",
    "T43n1831_002:0640c19": "自力強故。有漏亦爾。緣縛．相應二力。增上",
    "T43n1831_002:0640c20": "故說。未斷第七亦名為斷　若爾何故前",
    "T43n1831_002:0640c21": "二既勝。何故不為有漏正因而取漏俱。或",
    "T43n1831_002:0640c22": "復縛據二縛。有漏據漏俱。斷依二縛。故可",
    "T43n1831_002:0640c23": "說斷。不約漏俱說斷。亦不相違　無始",
    "T43n1831_002:0640c24": "法爾種子。不曾現起與第七俱。云何得成",
    "T43n1831_002:0640c25": "有漏。不要現行與第七惑俱方名有漏。若",
    "T43n1831_002:0640c26": "種．若現無始皆與第七惑俱。互相增益。相",
    "T43n1831_002:0640c27": "隨順故。並成有漏。非無漏種亦能相順。又",
    "T43n1831_002:0640c28": "言法爾不要七俱。非法爾者。必俱增益。然",
    "T43n1831_002:0640c29": "六十五等有漏．無漏義等。如下第八卷釋。",
    "T43n1831_002:0641a01": "隨境立名依五色根未自在等者。問一境",
    "T43n1831_002:0641a02": "多識取。果位但隨根。一根取多境。不可隨",
    "T43n1831_002:0641a03": "根稱　答一識境成多。不可隨境稱。所依",
    "T43n1831_002:0641a04": "根但一。隨根立識名。此義應思。太難。",
    "T43n1831_002:0641a05": "諸根互用者。有二異說。第一師云。實能緣",
    "T43n1831_002:0641a06": "諸境。於中有二義。一義云。一一識體轉用",
    "T43n1831_002:0641a07": "成多。非轉法體。故非受等亦成想等。取",
    "T43n1831_002:0641a08": "像之用一切無遮。不可難以大種為造。",
    "T43n1831_002:0641a09": "彼轉體故。如第八緣五塵。亦得自在不",
    "T43n1831_002:0641a10": "可難言壞根不壞境等　二義云。恐壞",
    "T43n1831_002:0641a11": "法相。但取自境皆是實境。所取他境皆是假",
    "T43n1831_002:0641a12": "境。以識用廣非得餘自相。恐眼．耳根得",
    "T43n1831_002:0641a13": "三塵時。若至能取壞根不壞境。若不至能",
    "T43n1831_002:0641a14": "取。壞境不壞根。餘三根取色．聲亦爾。皆",
    "T43n1831_002:0641a15": "有此過故　第二師解云。一一根處遍有諸",
    "T43n1831_002:0641a16": "根各自起用。非以一根得一切境。以諸",
    "T43n1831_002:0641a17": "根用各遍一切故名互用。不爾便成壞法",
    "T43n1831_002:0641a18": "相故。心王亦應有心所用而取別相等。",
    "T43n1831_002:0641a19": "所依頌曰。五四六有二。七．八一俱依。及開",
    "T43n1831_002:0641a20": "導．因緣。一一皆增二　五四者五識各有四",
    "T43n1831_002:0641a21": "依。一順取依。二明了依。三分位依。四依起",
    "T43n1831_002:0641a22": "依　六有二者。第六意識有二所依。一分",
    "T43n1831_002:0641a23": "位。二依起　七八一者。七．八二識各有一",
    "T43n1831_002:0641a24": "依。七有一。謂依起。八有一。謂分位。俱依者。",
    "T43n1831_002:0641a25": "顯上所明俱有依攝。開導者。即等無間依。因",
    "T43n1831_002:0641a26": "緣者即種子依。及者顯此諸識更加二依。一",
    "T43n1831_002:0641a27": "一皆增二。謂五有六。第六有四。七．八各三。",
    "T43n1831_002:0641a28": "如前第四卷說。",
    "T43n1831_002:0641a29": "所緣頌曰。因見各隨應。五三六有二。六一",
    "T43n1831_002:0641b01": "一不定。自在等分別　因者。簡自在位　見",
    "T43n1831_002:0641b02": "者。於因中取見分除自證分等　各者。",
    "T43n1831_002:0641b03": "顯別別界　隨應者。顯能緣識非決定",
    "T43n1831_002:0641b04": "故。隨其所應諸識緣故　五三者。色等五界",
    "T43n1831_002:0641b05": "三識所緣。一五識。二第六。三第八。第八者意",
    "T43n1831_002:0641b06": "界攝　六有二者。謂眼等五界。六．八二識所",
    "T43n1831_002:0641b07": "取。意界通為六．七所取。瑜伽等說第七．八",
    "T43n1831_002:0641b08": "識意界攝故　六一者。謂眼等六識界。唯一",
    "T43n1831_002:0641b09": "意識緣。第七．八識不名意識界故　一不定",
    "T43n1831_002:0641b10": "者。即法界。若非為他定．通等力所引。唯意",
    "T43n1831_002:0641b11": "識緣。若為他引。五．八．六識俱能引之。於",
    "T43n1831_002:0641b12": "中復有異生．二乘．菩薩所引。各有差別。",
    "T43n1831_002:0641b13": "自在分別者。謂或初地．或八地．如來位各有",
    "T43n1831_002:0641b14": "差別。一一為他八識緣也　等分別者。謂若",
    "T43n1831_002:0641b15": "因中法界心所。並自證分．證自證分。於七心",
    "T43n1831_002:0641b16": "界中處處加自。及果上十八界。為七心界",
    "T43n1831_002:0641b17": "及法界所了。如理應知。",
    "T43n1831_002:0641b18": "三業化者。身化有三。一現神通化。謂現種",
    "T43n1831_002:0641b19": "種工巧等處。摧伏諸伎慠慢眾生。即是悲．惠",
    "T43n1831_002:0641b20": "平等運道。如現神通度迦葉等。二現受生",
    "T43n1831_002:0641b21": "化。謂往彼處示同類生。而居尊位攝伏一",
    "T43n1831_002:0641b22": "切異類眾生。三現業果化。謂示領受本事",
    "T43n1831_002:0641b23": "本生難修諸行。如毘濕飯怛羅等一切本生",
    "T43n1831_002:0641b24": "事名本生事。依此本生先所修行種種苦",
    "T43n1831_002:0641b25": "行名難修行。或於今世依變化身。先修",
    "T43n1831_002:0641b26": "苦行後捨彼行。修處中行方得菩提。名難",
    "T43n1831_002:0641b27": "修行。如說如來迦葉佛世作是罵言。何處",
    "T43n1831_002:0641b28": "沙門剃鬚髮者有大菩提。無上菩提極難",
    "T43n1831_002:0641b29": "得故。由此惡業今受苦果。此為止行惡",
    "T43n1831_002:0641c01": "行現化所作。語化亦三。一慶慰語化。謂所",
    "T43n1831_002:0641c02": "宣暢種種隨樂文義巧妙。小智眾生初聞當",
    "T43n1831_002:0641c03": "信。二方便語化。謂立學處毀諸放逸讚不",
    "T43n1831_002:0641c04": "放逸。又復建立隨信解人．隨法行等。三",
    "T43n1831_002:0641c05": "辨揚語化。謂斷眾生無量疑惑　意化有",
    "T43n1831_002:0641c06": "四。一決擇意化。謂決擇彼八萬四千心行差",
    "T43n1831_002:0641c07": "別。如疏中解。賢劫經第二卷中。喜王菩薩宴",
    "T43n1831_002:0641c08": "坐思惟等。二造作意化。謂觀眾生所行之行。",
    "T43n1831_002:0641c09": "行與不行。若得若失。為令取捨造作對治。",
    "T43n1831_002:0641c10": "三發起意化。謂為欲說彼對治故。顯彼所",
    "T43n1831_002:0641c11": "樂名．句．字身。四領受意化。則依四記等。四",
    "T43n1831_002:0641c12": "記有二。一人四記。二法四記。如別卷抄。",
    "T43n1831_002:0641c13": "從定起者。瑜伽抄解。一起耳識名起者。二",
    "T43n1831_002:0641c14": "起定心與耳識緣聲名起者。三出定者名",
    "T43n1831_002:0641c15": "起者。初續前位故。此等廣如佛地第六。",
    "T43n1831_002:0641c16": "菩薩後智中起五識。亦等引位起。雜集言據",
    "T43n1831_002:0641c17": "二乘少．異生全故。",
    "T43n1831_002:0641c18": "恒依心起等。解心所者要具三義名為心",
    "T43n1831_002:0641c19": "所。無所簡別。餘如疏說。",
    "T43n1831_002:0641c20": "心心所總別相。應說無為緣別．有為緣別。",
    "T43n1831_002:0641c21": "有為緣中有本質緣別。無本質境亦別。相者",
    "T43n1831_002:0641c22": "義也。非體非相。",
    "T43n1831_002:0641c23": "從根名意。及其名受。乃名心受。今解。名",
    "T43n1831_002:0641c24": "據近依故名意識。受對於色故標心名。若",
    "T43n1831_002:0641c25": "不對時可名意受。然無此文。其七．八二識",
    "T43n1831_002:0641c26": "以對身故可名心受。又受從相應心名",
    "T43n1831_002:0641c27": "心。第六俱從所依七故名意。心通六．七．",
    "T43n1831_002:0641c28": "八故。",
    "T43n1831_002:0641c29": "五識任運貪癡是無記。勘緣起經。",
    "T43n1831_002:0642a01": "五受分二。謂身及心。論文但以別．唯義解。",
    "T43n1831_002:0642a02": "如對法第一抄　何故第六名識。三受之",
    "T43n1831_002:0642a03": "中。何故但說苦．樂為名。不標憂．喜　以",
    "T43n1831_002:0642a04": "苦對樂俱通三性。以憂對喜理則不然。以",
    "T43n1831_002:0642a05": "寬攝狹但名苦樂　又苦與樂行相猛利。",
    "T43n1831_002:0642a06": "以明攝暗。憂．喜不等　又苦與樂皆是異",
    "T43n1831_002:0642a07": "熟。並有異熟。憂之與喜不能具足　又具",
    "T43n1831_002:0642a08": "果．因攝不具故　又有異釋。以苦對樂俱",
    "T43n1831_002:0642a09": "通六識。以憂對喜唯在意中　又說苦．樂",
    "T43n1831_002:0642a10": "厭．欣行增。憂．喜不然。故標苦．樂　又苦",
    "T43n1831_002:0642a11": "對樂俱通無學。以憂對喜離欲便除。故說",
    "T43n1831_002:0642a12": "苦．樂　又以苦對樂俱上地捨。以憂對喜",
    "T43n1831_002:0642a13": "皆先下地除故說苦．樂。",
    "T43n1831_002:0642a14": "三受分二。謂身及心。論文但以別．唯釋之",
    "T43n1831_002:0642a15": "　依五根受隨根各別。何因總以身受為",
    "T43n1831_002:0642a16": "名　答由此五根體皆色故　若爾眼等應",
    "T43n1831_002:0642a17": "並名身　答自體生識。相狀異故　若由相",
    "T43n1831_002:0642a18": "異不並名身。隨別受生。應非身受　答",
    "T43n1831_002:0642a19": "由眼等四不離於身。皆從所依總名身受",
    "T43n1831_002:0642a20": "　意根亦爾。若不離身。並應名身不名心",
    "T43n1831_002:0642a21": "受　答二界眼等並不離身。無色意根離",
    "T43n1831_002:0642a22": "色而轉。如何建立身受非心。體相既殊。故",
    "T43n1831_002:0642a23": "分二種。",
    "T43n1831_002:0642a24": "論中不通一切識身者意地一切根相應者。",
    "T43n1831_002:0642a25": "既說根言。如何可證意有苦根　答前說",
    "T43n1831_002:0642a26": "俱生一切煩惱。皆於三受現行可得。故知根",
    "T43n1831_002:0642a27": "者即是苦根。憂根定非無記性故　又設憂",
    "T43n1831_002:0642a28": "根雖通與並。唯身見不然。故地獄中意有",
    "T43n1831_002:0642a29": "苦根。而與俱故約五根故。憂雖無誠證。今",
    "T43n1831_002:0642b01": "以理釋說憂通無記。竟有何辜。悔必憂俱。",
    "T43n1831_002:0642b02": "彼既無記。何妨定然。瑜伽論言非無記者。",
    "T43n1831_002:0642b03": "隨轉理故。由此二釋互有長短。任情取捨",
    "T43n1831_002:0642b04": "　三性三受俱不俱義。勘五十一抄。",
    "T43n1831_002:0642b05": "地獄八根。現行．種子定俱成就。命根既種。如",
    "T43n1831_002:0642b06": "何現成　答一總說八言成。何必命有現",
    "T43n1831_002:0642b07": "　亦識中種可為命體者名種。現能為根者",
    "T43n1831_002:0642b08": "名現　又體是種。用為根者名現　又能持",
    "T43n1831_002:0642b09": "名種。所持名現。",
    "T43n1831_002:0642b10": "問何故第三定近分．根本。同為樂根。初二定",
    "T43n1831_002:0642b11": "中有喜有樂。方便唯喜而無有樂。不同第",
    "T43n1831_002:0642b12": "三二俱相似　答三定俱尤重無分別故。本．",
    "T43n1831_002:0642b13": "因俱是樂。初二方便不怡根。唯同根本說",
    "T43n1831_002:0642b14": "有喜　問三定方便引根本。即言二地俱",
    "T43n1831_002:0642b15": "怡勝同樂。下地方便引根本。亦應俱稱怡",
    "T43n1831_002:0642b16": "五根　答方便根本怡差別。三定無分別故。",
    "T43n1831_002:0642b17": "方便．根本俱稱樂。下地方便．根本有差別。",
    "T43n1831_002:0642b18": "俱有差別並稱喜。根本下二定中。不以無",
    "T43n1831_002:0642b19": "分別故名樂。但以悅根名樂　問亦應第",
    "T43n1831_002:0642b20": "三定不以無分別。亦應悅心名喜　答下",
    "T43n1831_002:0642b21": "有分別怡根名樂。上無分別悅心名樂。此",
    "T43n1831_002:0642b22": "義應思。",
    "T43n1831_002:0642b23": "問如苦極故意有苦根。地獄之根人中迴",
    "T43n1831_002:0642b24": "受。如賢愚經第十二卷說。鴦掘摩羅人中得",
    "T43n1831_002:0642b25": "阿羅漢果已被火燒殺。彼極苦根人中有不",
    "T43n1831_002:0642b26": "　有解地獄人中唯受四處或五處。不受六",
    "T43n1831_002:0642b27": "識果。唯識十證中云。意中業果。雖起無雜。",
    "T43n1831_002:0642b28": "而有間斷。即說不於餘趣受故。准此一",
    "T43n1831_002:0642b29": "文。唯迴受四處或五處果。五根．六識並不",
    "T43n1831_002:0642c01": "得　又解論據非懺悔及入聖者。趣生無",
    "T43n1831_002:0642c02": "雜。從多分故。非迴受者。故六識並可通迴",
    "T43n1831_002:0642c03": "受。六識之中皆受苦故　問此護法論師憂．",
    "T43n1831_002:0642c04": "苦種子為同為異　設爾何失　問若言同",
    "T43n1831_002:0642c05": "者。何故地獄苦根不亦名憂。若別者何故初",
    "T43n1831_002:0642c06": "二定名喜亦樂。地獄憂．苦不許二名。若一",
    "T43n1831_002:0642c07": "苦根亦名憂者。三根不成復為自害。第三即",
    "T43n1831_002:0642c08": "是憂根不成故　今憂．苦二根種子定別。俱",
    "T43n1831_002:0642c09": "行逼迫。由無分別有分別故。苦．樂二根或",
    "T43n1831_002:0642c10": "同或異。如無分別智及後所得四地已前各",
    "T43n1831_002:0642c11": "別種生。五地已上或同或異。二種生一現。一",
    "T43n1831_002:0642c12": "種生二能。亦無過失。現行之中無二惠故。",
    "T43n1831_002:0642c13": "行不相違。一念俱說。喜．樂亦爾。故不同憂．",
    "T43n1831_002:0642c14": "苦　問安惠師憂．苦種子亦爾。何故地獄憂",
    "T43n1831_002:0642c15": "根不亦名苦如下二定喜。何故苦極不名",
    "T43n1831_002:0642c16": "為苦如第三定樂　答憂．苦行增。二不俱",
    "T43n1831_002:0642c17": "說。喜．樂不違故一念生　問何故等順異於",
    "T43n1831_002:0642c18": "違。苦極非意。違乖於順。樂極在心。由有分",
    "T43n1831_002:0642c19": "別．無分別故。此師地獄許起分別煩惱故。",
    "T43n1831_002:0642c20": "前師不然。此義應思。極難解也。",
    "T43n1831_002:0642c21": "善等三性六識為遠因等起．剎那等起分別。",
    "T43n1831_002:0642c22": "四無記等幾有三業。異熟心等能發業不。",
    "T43n1831_002:0642c23": "非業果心定得發業及隨轉。業果者雖未",
    "T43n1831_002:0642c24": "見文理實難。判餘者得　其初起苦樂受。",
    "T43n1831_002:0642c25": "如善．不善共難故。必由染．淨心引方隨等",
    "T43n1831_002:0642c26": "流。離欲苦根既無憂引。如何初起　善惡性",
    "T43n1831_002:0642c27": "隔難。初生隨意性。苦．樂非性別。捨引即",
    "T43n1831_002:0642c28": "隨生。",
    "T43n1831_002:0642c29": "解欲中。第一師云可厭事即無欲。其無漏",
    "T43n1831_002:0643a01": "心有無欲時。無漏第七緣因第八亦應無",
    "T43n1831_002:0643a02": "欲故。此理非違。第二師若有求希資具．什",
    "T43n1831_002:0643a03": "物欲禾稼等。豈無欲耶。故並非正。",
    "T43n1831_002:0643a04": "第六卷",
    "T43n1831_002:0643a05": "信中忍．樂．欲別。於三境中隨增義說。後二",
    "T43n1831_002:0643a06": "唯善亦唯樂欲為名。初通染．淨故標忍號",
    "T43n1831_002:0643a07": "其實於滅．道亦樂欲故。於後二亦忍可故",
    "T43n1831_002:0643a08": "　有能中。謂於一切世出世善。深信有力能",
    "T43n1831_002:0643a09": "得能成。對法但云謂我有力能得能成。若",
    "T43n1831_002:0643a10": "准此解。其信二善即得無為能成覺者。即",
    "T43n1831_002:0643a11": "信實有。信有用故。或信德攝。法中攝故",
    "T43n1831_002:0643a12": "　今又解云。信此二善能得涅槃。能成大覺",
    "T43n1831_002:0643a13": "等。是信有能。有功能故。",
    "T43n1831_002:0643a14": "被甲加行等。論既自釋　有勢等句無文解",
    "T43n1831_002:0643a15": "釋。勢謂威勢　勤謂策勵　勇謂勇銳　堅",
    "T43n1831_002:0643a16": "猛謂固進　不捨善軛。謂永不屈及不止",
    "T43n1831_002:0643a17": "　善法立少染法立多者。染法曾熏時長。法廣",
    "T43n1831_002:0643a18": "故多說之。善法起少時促。法略故少說之。",
    "T43n1831_002:0643a19": "若在佛位由因廣故。果善無邊。欲令聞者",
    "T43n1831_002:0643a20": "歡喜希求。所以多說。",
    "T43n1831_002:0643a21": "善法修斷及不斷中。應敘六十五緣縛之義。",
    "T43n1831_002:0643a22": "及五十九二斷之義。至下第八當廣分別。",
    "T43n1831_002:0643a23": "威儀．工巧．變化既通善性。善中具幾。各應",
    "T43n1831_002:0643a24": "思之。",
    "T43n1831_002:0643a25": "薩迦耶見二十句六十五中。准前計我。略有",
    "T43n1831_002:0643a26": "三種。一者即蘊。二者離蘊。三者與蘊不即",
    "T43n1831_002:0643a27": "不離。此句但是初即蘊計。無後二計。離蘊",
    "T43n1831_002:0643a28": "總說而為一我。蘊別有三。如是我所有十",
    "T43n1831_002:0643a29": "五句。既說與蘊不即不離。不可定說蘊為",
    "T43n1831_002:0643b01": "我所。故無諸句　然准瑜伽第六及六十",
    "T43n1831_002:0643b02": "四。離蘊有三。一者異蘊住在蘊中。二者異",
    "T43n1831_002:0643b03": "蘊住離蘊法中。三者異蘊非住蘊中非",
    "T43n1831_002:0643b04": "異蘊中。一切蘊法都不相應。如是三種皆",
    "T43n1831_002:0643b05": "有十五我所。合成四十五句我所。並我總",
    "T43n1831_002:0643b06": "有四十八句。說所行相各有起．處．緣。謂緣",
    "T43n1831_002:0643b07": "歷．依起．所緣三義皆得。若緣處者不分別",
    "T43n1831_002:0643b08": "處。又有四十八。若分別者一處有三十三我",
    "T43n1831_002:0643b09": "所．一我。合三十四。十二箇三十四。合四百",
    "T43n1831_002:0643b10": "八。十二箇我見。三百九十六我所見。十八界",
    "T43n1831_002:0643b11": "等隨應當知。",
    "T43n1831_002:0643b12": "瑜伽第八說有七倒。謂想倒．見倒．心倒．及",
    "T43n1831_002:0643b13": "淨．樂．我．常。彼四妄想分別是想倒。於彼妄",
    "T43n1831_002:0643b14": "想所分別中。忍可．欲樂．建立．執著是見倒。",
    "T43n1831_002:0643b15": "於所執著貪等煩惱名心倒。煩惱有三。一",
    "T43n1831_002:0643b16": "倒根本。謂無明。二倒自性。謂薩迦邪見．邊執",
    "T43n1831_002:0643b17": "見一分．見．或取．及貪．三倒等流。謂邪見．及",
    "T43n1831_002:0643b18": "邊執見一分．恚．慢．及疑。薩迦邪見是無我我",
    "T43n1831_002:0643b19": "倒。邊見一分是無常常倒。見取是不淨淨倒。",
    "T43n1831_002:0643b20": "或取是於苦樂倒。貪通二種。通淨．樂二",
    "T43n1831_002:0643b21": "倒故　一會如疏。又解此隨順門故二取收。",
    "T43n1831_002:0643b22": "不說見．戒有所依緣及二義不具非二取",
    "T43n1831_002:0643b23": "攝。若單緣見及俱緣同時五蘊並前後伴類",
    "T43n1831_002:0643b24": "為勝．能淨是見取。若單緣俱時及前後五",
    "T43n1831_002:0643b25": "蘊並一切法為勝．能淨。或勝非淨。或能淨",
    "T43n1831_002:0643b26": "非勝。並緣見及俱緣同時五蘊。為勝非能",
    "T43n1831_002:0643b27": "淨。為能淨非勝。皆非見取。戒取亦爾。若",
    "T43n1831_002:0643b28": "緣見增隨順戒劣亦名見取。戒增隨順見",
    "T43n1831_002:0643b29": "劣亦名戒取。若緣二俱增。行相亦俱增者。",
    "T43n1831_002:0643c01": "必非二取。二取不相應故。但是法執染惠。",
    "T43n1831_002:0643c02": "非二見攝。二見攝者必推求深。行相獨勝故。",
    "T43n1831_002:0643c03": "不作如前等解。便違此及瑜伽等文。二義",
    "T43n1831_002:0643c04": "不具。設二義具非見．戒者非名所目。故",
    "T43n1831_002:0643c05": "非二取。",
    "T43n1831_002:0643c06": "三惡趣極苦處。不造往惡趣業。無分別惑",
    "T43n1831_002:0643c07": "故。可造人．天業耶　答不障。但言無分",
    "T43n1831_002:0643c08": "別煩惱。不說無人．天業故。若自不起不",
    "T43n1831_002:0643c09": "共無明。如何造人．天業。故亦不造。此論總",
    "T43n1831_002:0643c10": "報。別報可造。善．惡俱得。",
    "T43n1831_002:0643c11": "生在下地起無色界幾煩惱。唯起於六或",
    "T43n1831_002:0643c12": "七。謂見取．慢．疑．愛．癡．及我見。若定若生不",
    "T43n1831_002:0643c13": "過爾故。又可起彼戒取。執彼定為勝因",
    "T43n1831_002:0643c14": "故。無起彼邪見及邊見文。不同色界有六",
    "T43n1831_002:0643c15": "十二見等故。生欲起色界定五。散中謂身．",
    "T43n1831_002:0643c16": "邊．慢．愛．疑．二取。不見起耶見之相。二無",
    "T43n1831_002:0643c17": "因論亦是定後起彼耶見。九皆容起。並起",
    "T43n1831_002:0643c18": "戒取執彼定為勝因故。然無此文生無",
    "T43n1831_002:0643c19": "色界除下潤生我．貪．慢二見．癡。餘更不",
    "T43n1831_002:0643c20": "得起。彼無中有可說起謗等故。生無色",
    "T43n1831_002:0643c21": "界唯起下俱生。無起分別相。無中有起",
    "T43n1831_002:0643c22": "謗故。",
    "T43n1831_002:0643c23": "六十二初文。說五種愛緣上者。謂或證得",
    "T43n1831_002:0643c24": "等至出已。計為清淨．可欣．可樂．可愛．可意",
    "T43n1831_002:0643c25": "隨念愛味　或未證得。或已證得。未來愛味",
    "T43n1831_002:0643c26": "增上力故。進求欣樂而生愛味　或已證得",
    "T43n1831_002:0643c27": "計為清淨．可欣。乃至廣說現行愛味。若從",
    "T43n1831_002:0643c28": "定出可生愛味。若正在定無有愛味。愛",
    "T43n1831_002:0643c29": "味者謂於是中遍生貪著。後文說二種。謂",
    "T43n1831_002:0644a01": "未得定者有染污。謂希上生深生愛著。不",
    "T43n1831_002:0644a02": "染污愛緣上定者。謂方求離欲生。廣如六",
    "T43n1831_002:0644a03": "十二說。",
    "T43n1831_002:0644a04": "我見別緣不緣他地者。修道我見有二行",
    "T43n1831_002:0644a05": "相。一總緣得他地。二別緣不得。見斷我見",
    "T43n1831_002:0644a06": "亦有二類。一見為他我則得。二計為自內",
    "T43n1831_002:0644a07": "我即不得。今說不得隨義應知。或無分",
    "T43n1831_002:0644a08": "別我見緣他地者。梵王常等即定我見故",
    "T43n1831_002:0644a09": "　下上相緣中。下地緣上二界皆同。無文遮",
    "T43n1831_002:0644a10": "故。上緣下中。無色界中無別緣慢。總緣亦",
    "T43n1831_002:0644a11": "有慢。餘如前皆有。見．戒二取理定不得。除",
    "T43n1831_002:0644a12": "總緣行相。無別體故。",
    "T43n1831_002:0644a13": "貪瞋癡俱生與三受俱者。瑜伽五十五說",
    "T43n1831_002:0644a14": "俱生通一切識身者。與一切根相應故。其",
    "T43n1831_002:0644a15": "分別者。瑜伽論貪貪違緣憂．苦俱。瞋遇順",
    "T43n1831_002:0644a16": "境喜．樂俱。今此文通一切。不遮俱生．分別",
    "T43n1831_002:0644a17": "二。引皆同應廣如彼。",
    "T43n1831_002:0644a18": "慢有二種。一高舉。二卑下。高舉有三。一稱",
    "T43n1831_002:0644a19": "量。二解了。三利養。以卑下慢與憂相應。高",
    "T43n1831_002:0644a20": "舉不爾。故前所說不與身．耶一分俱。此與",
    "T43n1831_002:0644a21": "憂俱。據卑下說亦不相違。",
    "T43n1831_002:0644a22": "正義若地獄無分別煩惱。應無因力斷善",
    "T43n1831_002:0644a23": "者死時續等。解云。勢力不生。非因邪見。",
    "T43n1831_002:0644a24": "五十九云。於利養等他引猶預疑與憂相",
    "T43n1831_002:0644a25": "應。於惡趣等他引猶預喜根相應。邪見先",
    "T43n1831_002:0644a26": "作妙行憂根相應。先作惡行喜根相應。二",
    "T43n1831_002:0644a27": "取隨境故四受俱。五十九中但依欲界疑．邪",
    "T43n1831_002:0644a28": "見等說。此通一切地。故與樂相應。",
    "T43n1831_002:0644a29": "要得根本定煩惱方起。有依未至斷欲九",
    "T43n1831_002:0644b01": "品已。不得根本命終。此人以何現行潤生",
    "T43n1831_002:0644b02": "　有解無此。必得方命終故。如第七生預流",
    "T43n1831_002:0644b03": "無命終不得應果者。心得根本定方命",
    "T43n1831_002:0644b04": "終。有解亦有。唯以隨眠潤生。如見諦以隨",
    "T43n1831_002:0644b05": "眠。亦有現行潤故　此亦應爾。伏修不伏",
    "T43n1831_002:0644b06": "見。見惑既不善。何不感惡趣而生上界",
    "T43n1831_002:0644b07": "耶。若以勢力不行。何不名伏。今以義解。",
    "T43n1831_002:0644b08": "由勢不行不能發業。設使有者輕而不重。",
    "T43n1831_002:0644b09": "非決定業不感欲界生。若正六行所厭名",
    "T43n1831_002:0644b10": "為伏故。不爾便退。煩惱強故。定力勢劣弱",
    "T43n1831_002:0644b11": "故。以無修伴。弱故不能。",
    "T43n1831_002:0644b12": "一切有事無事煩惱不過三種。一諸見所緣",
    "T43n1831_002:0644b13": "本是無事。餘是有事。因此見行相本無決定",
    "T43n1831_002:0644b14": "餘不定故。當對法第七。二行相深迷無我。",
    "T43n1831_002:0644b15": "名緣無事。餘名有事。所謂行相深境。必迷",
    "T43n1831_002:0644b16": "無我故。餘必不定。五十九云。見．慢名無事。",
    "T43n1831_002:0644b17": "貪．恚名有事。無明．疑通二種。對法第五同。",
    "T43n1831_002:0644b18": "三見道所緣名緣無事。修名有事。見道諸",
    "T43n1831_002:0644b19": "惑分別猛利多橫執故。修道少故。瑜伽云。",
    "T43n1831_002:0644b20": "見所斷名緣無事。餘名有事。除緣現在．無",
    "T43n1831_002:0644b21": "為有體法。緣過未．鏡像等名緣無事。所餘",
    "T43n1831_002:0644b22": "名緣有事。本境有故。對法云。非有所緣。謂",
    "T43n1831_002:0644b23": "顛倒心．心所。及緣過未等。餘名有事。本質",
    "T43n1831_002:0644b24": "或無名緣無事。餘必有名緣有事。五十九",
    "T43n1831_002:0644b25": "云。無事緣謂無事煩惱。有事緣謂有事煩惱。",
    "T43n1831_002:0644b26": "與唯識同　今觀此義。初二門。一本體有",
    "T43n1831_002:0644b27": "名有事。二無質影像中無體用名無事。影",
    "T43n1831_002:0644b28": "像中有決定執名無事。但五見。不定名有",
    "T43n1831_002:0644b29": "事。癡．愛．慢雖亦有執。不決定故。二執者",
    "T43n1831_002:0644c01": "名無事。二不執名緣有事。故見．慢．愛等",
    "T43n1831_002:0644c02": "此名無事。餘名有事。三朋屬見道名無事。",
    "T43n1831_002:0644c03": "修道名有事　隨前諸文據實有無事二",
    "T43n1831_002:0644c04": "門即盡。一本質。影像。二影像之內有體．無",
    "T43n1831_002:0644c05": "體。如緣過．未等名無事。現在有體法及無",
    "T43n1831_002:0644c06": "為名緣有事。然於中義別更分三種。一決",
    "T43n1831_002:0644c07": "定不定。二執．不執。三明屬見．修道法。即五",
    "T43n1831_002:0644c08": "重中前三重是。",
    "T43n1831_002:0644c09": "如大論第十一五蓋中。說惛沈．睡眠二別",
    "T43n1831_002:0644c10": "相。太好。",
    "T43n1831_002:0644c11": "隨煩惱中諂誑覆等。癡分者亦非瞋俱者。依",
    "T43n1831_002:0644c12": "多麁相說。據實亦俱。如瞋故誑他引諂覆",
    "T43n1831_002:0644c13": "自罪者。理亦應然。相細隱故論略不說。餘",
    "T43n1831_002:0644c14": "解如疏。",
    "T43n1831_002:0644c15": "隨煩惱中。忿等隨所依．緣總．別惑力。皆通",
    "T43n1831_002:0644c16": "四部。有依少諦緣多諦。有依多諦緣少諦。有",
    "T43n1831_002:0644c17": "依多緣多。有依少緣少。後二行相可知。初二",
    "T43n1831_002:0644c18": "是何諦惑。為從所依判諦。為從所緣。俱",
    "T43n1831_002:0644c19": "不定故。由此應言。所緣即所依。緣謂緣藉",
    "T43n1831_002:0644c20": "故。非所緣境。境不定故　有義所依即所緣",
    "T43n1831_002:0644c21": "境也。以所緣境為所依杖。依從所緣判",
    "T43n1831_002:0644c22": "諦。依不定故　有義依與緣別。如疏中解。",
    "T43n1831_002:0644c23": "若依初二解。初二句無妨。若依第三解。初",
    "T43n1831_002:0644c24": "二句云何　有解。必無此者　有解。隨增屬",
    "T43n1831_002:0644c25": "諦。依增緣弱。憐近引故屬依。緣增依弱屬",
    "T43n1831_002:0644c26": "緣。疎遠引故。",
    "T43n1831_002:0644c27": "諸本隨惑幾異熟生。通威儀．工巧。",
    "T43n1831_002:0644c28": "覆自罪為覆。覆他為覆。非也。如比丘尼",
    "T43n1831_002:0644c29": "覆他麁罪亦名覆。菩薩說他罪為罪為福。",
    "T43n1831_002:0645a01": "憂惱俱生勢伏可除。善者及分別煩惱。世間",
    "T43n1831_002:0645a02": "離欲。汝何心故惡心皆覆。此中且說自覆。",
    "T43n1831_002:0645a03": "無惡心皆善(云性不行勢分力故)。",
    "T43n1831_002:0645a04": "成唯識論掌中樞要卷下(本終)"
}