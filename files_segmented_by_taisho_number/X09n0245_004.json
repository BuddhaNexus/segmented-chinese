{
    "X09n0245_004:0537b08": "圓覺經大疏釋義鈔卷第四(之上)",
    "X09n0245_004:0537b09": "終南山草堂寺沙門　宗密撰",
    "X09n0245_004:0537b10": "○九翻傳中文二。一敘翻。二敘傳。初中二。一約圖錄",
    "X09n0245_004:0537b11": "敘。二約他疏敘。初中云覺救者。此三藏以非智為名",
    "X09n0245_004:0537b12": "也。覺謂覺悟。救謂救迷。又覺者覺法。救者救世(起信歸敬",
    "X09n0245_004:0537b13": "偈讚佛云救世大悲者)謂覺悟真法。救世群迷。故名覺救。疏此",
    "X09n0245_004:0537b14": "印度者。天竺國有五印度。四方及中。此是北也。印度",
    "X09n0245_004:0537b15": "罽賓皆未詳唐語。白馬寺者。後漢明帝時。梵僧摩騰",
    "X09n0245_004:0537b16": "竺法蘭等。將白馬駄經。到洛都。帝令造寺報白馬恩。",
    "X09n0245_004:0537b17": "此即天下寺之祖也。在舊洛城門外。東去今洛城二",
    "X09n0245_004:0537b18": "十里。余亦曾到。騰蘭白馬梵經初到元由。廣如別卷。",
    "X09n0245_004:0537b19": "疏一部者。目錄曰。二十八紙。或一卷。或兩卷。不載年",
    "X09n0245_004:0537b20": "月者。目錄云。此經近出。不妄何年。且弘道為懷。務甄",
    "X09n0245_004:0537b21": "詐妄。但真詮不謬。豈假具知年月耶。(上皆本文)評云。余謂",
    "X09n0245_004:0537b22": "但云不知年月即得。何必加此數言。故疏中不載耳。",
    "X09n0245_004:0537b23": "▲疏北都下。二約他疏敘。於中三。一正敘。言龍集者。",
    "X09n0245_004:0537b24": "有釋云。高宗大帝。當其年龍飛。以王天下。此說恐謬。",
    "X09n0245_004:0537c01": "曾見有處說。長壽年是則天之代。然今亦未委其指",
    "X09n0245_004:0537c02": "的也。待更尋檢。疏具如別錄者。復不知是何圖錄。悉",
    "X09n0245_004:0537c03": "待尋勘。有釋云。證義大德。是京兆皇甫氏范氏沙門",
    "X09n0245_004:0537c04": "復禮懷素。又指度語筆授云。在白馬寺譯經圖記。此",
    "X09n0245_004:0537c05": "等悉難信用。謂證義筆授等。何得半在此記半在彼",
    "X09n0245_004:0537c06": "圖。乍可不知。不得妄生異說。堅志法師疏。說譯主年",
    "X09n0245_004:0537c07": "月。並與藏海疏同。唯云天竺三藏羯濕彌羅。為異耳。",
    "X09n0245_004:0537c08": "余又於豐德寺難經中見一本圓覺經。年多虫食悉",
    "X09n0245_004:0537c09": "已破爛。經末兩三紙。纔可識辨。後云。貞觀二十一年。",
    "X09n0245_004:0537c10": "歲次丁未。七月乙酉朔十五日己亥。在潭州寶雲道",
    "X09n0245_004:0537c11": "場譯了。翻語沙門羅睺曇揵。執筆弟子姜。道俗證義",
    "X09n0245_004:0537c12": "大德智晞註紘慧今寶證道脉。然未詳真虗。或恐前",
    "X09n0245_004:0537c13": "已曾譯。但緣不能聞奏。故滯於南方。不入此中之藏。",
    "X09n0245_004:0537c14": "不然者。即是詐謬也。△疏不知此說下。二評量也。言",
    "X09n0245_004:0537c15": "素承此人等者。後余到此京。詢其事迹。悉如先聞。甚",
    "X09n0245_004:0537c16": "有德行。亦多事業。更有著述數本章疏。△疏然入藏",
    "X09n0245_004:0537c17": "下。三例斷也。疏定真偽者。曾見經說。迦葉白佛。末法",
    "X09n0245_004:0537c18": "有魔。或變現。或說法。惑亂佛法及佛弟子。如何辨之。",
    "X09n0245_004:0537c19": "佛言。當以理驗。故知須以所詮法理方驗真詐。",
    "X09n0245_004:0537c20": "疏前後下。二敘傳。於中二。一敘諸疏。言造疏者。且據",
    "X09n0245_004:0537c21": "所見者敘之。近聞江淮間。亦有疏行。不知如何。惟慤",
    "X09n0245_004:0537c22": "者是佛頂疏主。悟實者少小出家。曾稟荷澤之教。高",
    "X09n0245_004:0537c23": "節志道。戒行冰潔。久在東都。恩命追入內。住先天寺。",
    "X09n0245_004:0537c24": "八十六歲方終。焚得舍利數百粒。堅志者。實之弟子。",
    "X09n0245_004:0538a01": "雖多作化俗。法筵亦有節行。施利悉不入已。邈經者。",
    "X09n0245_004:0538a02": "但節節料了。便都以文言邈之而已。至於解釋文義",
    "X09n0245_004:0538a03": "性相。會前通後。殊不局懷。述理性者。從首至末。每科",
    "X09n0245_004:0538a04": "每段。只是說萬法虗妄如夢幻等。覺性圓明。徧滿法",
    "X09n0245_004:0538a05": "界。與諸法不即不離。此之所見。即不失南宗實理。且",
    "X09n0245_004:0538a06": "免偏局。然於著述之門。都非作者文句。雖不至凡俗。",
    "X09n0245_004:0538a07": "且非章疏體。或又無紸論骨氣。又不顯發經文前章",
    "X09n0245_004:0538a08": "後段生起血脉意。亦不一一銷釋性相義理。專他詞",
    "X09n0245_004:0538a09": "者。布置言語。處用文字。標結已來。一一專倣斆古來",
    "X09n0245_004:0538a10": "諸人述作模樣章疏儀或。由此亦得首末頗似。是當",
    "X09n0245_004:0538a11": "亦多用法相名句。只是無的當見解。逢文則強強隨",
    "X09n0245_004:0538a12": "分作語銷過。今尋覺之。雖免大段過失。然旦都無滋",
    "X09n0245_004:0538a13": "味。亦無所益利群俗者。此疏四卷。多作四六結對聯",
    "X09n0245_004:0538a14": "環言語。以說大乘理性諸法幻化。乍聞皆悅耳暢心。",
    "X09n0245_004:0538a15": "聽覽不倦。然不堪研覈。亦無經論宗緒。非可傳授。疏",
    "X09n0245_004:0538a16": "未見開析者。住含性相權實。是圓頓宗。具在教起因",
    "X09n0245_004:0538a17": "緣十段中。第七收處說。可檢之。略敘方見諸疏。都未",
    "X09n0245_004:0538a18": "開析。▲疏故今處為下。二指此疏也。言俱不依者。但",
    "X09n0245_004:0538a19": "不依建立義理門戶及釋經文意趣。然其中文句相",
    "X09n0245_004:0538a20": "當者。時亦引之。猶如不依外典小乘。不妨數有引用",
    "X09n0245_004:0538a21": "耳。序末者。即疏序之末文云。參詳諸論。反復百家。以",
    "X09n0245_004:0538a22": "利其器。方為疏解。冥心聖旨。極思研精。義備性相。禪",
    "X09n0245_004:0538a23": "兼南北等也。可檢彼鈔。略更敘之。",
    "X09n0245_004:0538a24": "釋題目。",
    "X09n0245_004:0538b01": "疏初者然下。文中有二。一總辨諸經。如法華金剛之",
    "X09n0245_004:0538b02": "類者。法華中。文殊云。我見燈明佛本光瑞如此。以是",
    "X09n0245_004:0538b03": "知今佛欲說法華經。又云。此法華經。是閻浮提人。病",
    "X09n0245_004:0538b04": "之良藥。亦云。時有仙人來白王言。我有大乘。名妙法",
    "X09n0245_004:0538b05": "蓮華。若不違我。當為宣說。一部之文。頻標名目。金剛",
    "X09n0245_004:0538b06": "云。須菩提問佛。當何名此經。我等云何奉持。佛告須",
    "X09n0245_004:0538b07": "菩提。是經名為金剛波羅蜜。以是名字。汝當奉持。言",
    "X09n0245_004:0538b08": "之類者。看諸經文。但有自舉題目。即此類也。疏如阿",
    "X09n0245_004:0538b09": "彌陀入楞伽者。彼經文之中。不立名字。即知佛滅後。",
    "X09n0245_004:0538b10": "結集家。約義立名也。言之類者。但看諸經中。有不標",
    "X09n0245_004:0538b11": "題目。即此類也。一藏之經。不出此二類。▲疏今此下。",
    "X09n0245_004:0538b12": "二正明此經也。五種名者。諸經亦有如此者。",
    "X09n0245_004:0538b13": "疏二者諸經下。得名也。文二。一明諸典互虧。二今經",
    "X09n0245_004:0538b14": "五名下。顯此經通攝。今初也。云人有請說者。說復有",
    "X09n0245_004:0538b15": "二。一約所說。如金色童子經等。二約能說。如無盡意",
    "X09n0245_004:0538b16": "菩薩經維摩經等。請者。如思益梵天所問經。賢護菩",
    "X09n0245_004:0538b17": "薩經等。復有約所為人立名。如須達經優填王經郁",
    "X09n0245_004:0538b18": "伽長者經等。喻者。如大雲經寶積經等。體者。如諸法",
    "X09n0245_004:0538b19": "無行經等。用者。如神足經大神變經等。果者。如大般",
    "X09n0245_004:0538b20": "涅槃等。因者復二。一約因行。如六波羅蜜經等。二因",
    "X09n0245_004:0538b21": "位。如十地經等。能詮者。如四阿含經等。(阿含此云教。教即能詮也。",
    "X09n0245_004:0538b22": "小乘唯以教為所信所依所緣所行之法故。結集之經。直名為教。天台指小乘。為三藏教。亦是此意)所詮",
    "X09n0245_004:0538b23": "者。如無量義經等。真者。如法界體性無分別經等。妄",
    "X09n0245_004:0538b24": "者。如十二因緣經等。境者。如不思議境界經等。智者。",
    "X09n0245_004:0538c01": "如般若經等。疏乍單乍複者。單如上說。複者。或具法",
    "X09n0245_004:0538c02": "喻。如金剛般若妙法蓮華等。或具人法。如勝天王般",
    "X09n0245_004:0538c03": "若等。或具體用。如十住斷結經等。或具因果。如漸備",
    "X09n0245_004:0538c04": "一切智德經等。或具真妄。如大乘流轉經等。或具詮",
    "X09n0245_004:0538c05": "旨。如大方廣修多羅王經等。或具境智。如觀無量壽",
    "X09n0245_004:0538c06": "佛經等。疏其類不同者。但詳審上所列得名之例。遍",
    "X09n0245_004:0538c07": "觀一藏經題。類此皆知得名所以。△疏今經下。二辨",
    "X09n0245_004:0538c08": "此經通攝也。文六。一總標。二大者下。別配。三斯則下。",
    "X09n0245_004:0538c09": "結攝。四方諸下對辨。五了義下。印題。六其每字下。指",
    "X09n0245_004:0538c10": "別。疏宗本體用等者。宗本即圓覺。圓覺是法體。用即",
    "X09n0245_004:0538c11": "大方廣。大方廣是義。故云法義之宏(宏大)綱(綱者網之所憑。尚書",
    "X09n0245_004:0538c12": "云。若網在綱有條而弗紊。紊亂也)詮是修多羅即言也。旨及功能。是",
    "X09n0245_004:0538c13": "了義。了義即象也。了義之言。簡勝餘經故。皎是至明。",
    "X09n0245_004:0538c14": "鏡者可辨妍媸好惡。",
    "X09n0245_004:0538c15": "疏二配法義者。文三。一立理。二指例。三正配。今初也。",
    "X09n0245_004:0538c16": "謂聽學之人。但求文義。不尋法體。亦不原此義是何",
    "X09n0245_004:0538c17": "法上之義。若禪學者。但欲認取一法。認得即了。更小",
    "X09n0245_004:0538c18": "推斥。諸佛本末之說。菩薩性相之釋。故今具與配之。",
    "X09n0245_004:0538c19": "▲疏故論中下。二指例文三。一舉其例者謂佛菩薩所",
    "X09n0245_004:0538c20": "說大乘一切差別義理。皆約本心說之。不曾於本心",
    "X09n0245_004:0538c21": "外別說一法故。論云。依於此心。顯示摩訶衍義。(心即眾生",
    "X09n0245_004:0538c22": "心也。聖人既依此心顯之。我等即依於此心求之。不應於文字語言中求之也)二心是下。指",
    "X09n0245_004:0538c23": "法同。三論文為欲下。顯名別。▲疏今經下。三正配。文",
    "X09n0245_004:0538c24": "三。一總配。二故正宗下。別配。三總結。別配中文二。一",
    "X09n0245_004:0539a01": "所詮。二能詮。一中二。初三字二字對也。言標本唯立",
    "X09n0245_004:0539a02": "圓覺者。文殊章初。便云無上法王有大陀羅尼。名為",
    "X09n0245_004:0539a03": "圓覺。流出一切清淨等。云只言圓覺者。此章亦云。如",
    "X09n0245_004:0539a04": "來因地修圓覺者。普賢章云。聞此圓覺清淨境界。云",
    "X09n0245_004:0539a05": "何修行。亦云。種種巧化。皆生如來圓覺妙心。亦云。皆",
    "X09n0245_004:0539a06": "從諸如來圓覺心建立。普眼章云。則於圓覺不能悟",
    "X09n0245_004:0539a07": "入。又云。欲求如來淨圓覺心。亦云。圓覺淨性。現於身",
    "X09n0245_004:0539a08": "心。彼愚癡者說淨圓覺。實有如是。又云。十方眾生圓",
    "X09n0245_004:0539a09": "覺清淨。亦云。圓覺普照寂滅無二。於三章經中。略舉",
    "X09n0245_004:0539a10": "十處。後九章經。更有五十處。已來列在別卷。檢看相",
    "X09n0245_004:0539a11": "當易記者任取。穩便引之。△疏或唯覺下。二四字一",
    "X09n0245_004:0539a12": "字對也。言或但云覺者。覺遍十方界。又云。依幻說覺。",
    "X09n0245_004:0539a13": "亦名為幻。若說有覺。猶未離幻。說無覺者亦復如是。",
    "X09n0245_004:0539a14": "亦云。一切覺故。亦云。皆是覺隨順。亦云。非覺違相諸",
    "X09n0245_004:0539a15": "能入者。有諸能入。非覺入故。又云。證覺般涅槃。淨覺",
    "X09n0245_004:0539a16": "者。是則名為淨覺隨順。亦三觀皆云以淨覺心。又云。",
    "X09n0245_004:0539a17": "由此(餘云是故)不能入清淨覺(此言自有五句)亦云。則不能入清",
    "X09n0245_004:0539a18": "淨覺海。亦云。為我等輩廣說淨覺。大覺者。大覺悉圓",
    "X09n0245_004:0539a19": "滿。又云。無上大覺心本際無二相。妙覺者。無上妙覺",
    "X09n0245_004:0539a20": "大因緣故。覺性者。亦不可說無知覺性。亦云當知覺",
    "X09n0245_004:0539a21": "性平等不動等。(等於同者三句)亦云隨順覺性等。(等於五句皆同)覺",
    "X09n0245_004:0539a22": "心者。諸幻滅盡。覺心不動。又云。若此覺心本性清淨。",
    "X09n0245_004:0539a23": "因何染污。又云。信佛祕密大圓覺心。覺相者。皆依圓",
    "X09n0245_004:0539a24": "照清淨覺相。等者。或云成就正覺心華嚴明。或云一",
    "X09n0245_004:0539b01": "切障礙即究竟覺。釋曰。廣列諸覺者。意令講者自簡。",
    "X09n0245_004:0539b02": "或義要。或誦得。或熟處。逐便即引。不必總記之。",
    "X09n0245_004:0539b03": "疏三字者下初對中二。一釋三字。二釋二字。初中三。",
    "X09n0245_004:0539b04": "一配三大。二然經下正釋義。三對華嚴。二中。云簡小",
    "X09n0245_004:0539b05": "之大者。百法論題云大乘百法明門論。彼疏釋云。大",
    "X09n0245_004:0539b06": "以簡小為義。乘以運載得名。故今云爾。疏先於諸法",
    "X09n0245_004:0539b07": "者。儒道二教所說。人畜草木萬物。以天下為先天地。",
    "X09n0245_004:0539b08": "又以混沌一氣。最為其先。故立元始之號。亦老子經",
    "X09n0245_004:0539b09": "云。有物渾成。先天地生。意云。天地人畜萬物。皆從混",
    "X09n0245_004:0539b10": "沌而有。今正教處明則天地人畜是別業共業所感。",
    "X09n0245_004:0539b11": "所感能感。皆從自己妄識之所變起則以妄識為先。",
    "X09n0245_004:0539b12": "妄識由迷圓覺真心故有則以圓覺為先也。故下經",
    "X09n0245_004:0539b13": "云。種種幻化皆生如來圓覺妙心。至於虗空亦從識",
    "X09n0245_004:0539b14": "變。當知唯有圓覺。是最先之義。故云先於諸法也。若",
    "X09n0245_004:0539b15": "約本末無礙真妄融通。則無先無後。今就迷真起妄",
    "X09n0245_004:0539b16": "依本起末之義。故云先於諸法也。先故稱大。如人最",
    "X09n0245_004:0539b17": "長。以生在先。故稱為大。不約身量說大小也。疏涅槃",
    "X09n0245_004:0539b18": "經云者。引經證常義是大義也。常者。即竪窮初際也。",
    "X09n0245_004:0539b19": "即彼經第三名字功德品。佛告迦葉。是名為大般涅",
    "X09n0245_004:0539b20": "槃。上語亦善云云。乃至所言大者。名之為常。如八大",
    "X09n0245_004:0539b21": "河悉歸大海云云。今但取其大字。約體不變。故名為",
    "X09n0245_004:0539b22": "常。以性出自古非造成故。故生公序云。夫真理自然。",
    "X09n0245_004:0539b23": "悟亦冥符。真則無差。悟豈容易云云。乃至若尋其趣。",
    "X09n0245_004:0539b24": "乃是我始會之非照今。有照不在今。即是莫先為大。",
    "X09n0245_004:0539c01": "既云大矣。所以稱常。常必滅累。復曰般泥洹也。疏橫",
    "X09n0245_004:0539c02": "者者。此約分量。以說大也。涅槃又云者即彼經第五",
    "X09n0245_004:0539c03": "如來性品云。佛告迦葉。所言大者其性廣博。猶如有",
    "X09n0245_004:0539c04": "人壽命無量名丈夫人。是人若能安住正法。名人中",
    "X09n0245_004:0539c05": "勝故。遠云。分此一文。便成二種大。一廣故名大。二勝",
    "X09n0245_004:0539c06": "故名大。今但取廣遍之義。義便引來。彼更有多故名",
    "X09n0245_004:0539c07": "大。如藏多珍寶。復有高故名大。如高大山難至其頂。",
    "X09n0245_004:0539c08": "復有深故名大。猶如大海難窮虗故。今以多即約用。",
    "X09n0245_004:0539c09": "高即約果。故但用二義。於常義中。已含深勝。如人最",
    "X09n0245_004:0539c10": "長。即是勝故。又言猶如虗空。復是別義。謂第二十三",
    "X09n0245_004:0539c11": "又云。譬如虗空。喻真解脫。真解脫者即是涅槃。疏本",
    "X09n0245_004:0539c12": "有過塵沙等者。即論云。從本已來。性自滿足一切功",
    "X09n0245_004:0539c13": "德。所謂自體有大智慧光明義云云。乃至具有過恒",
    "X09n0245_004:0539c14": "沙等妄染之義。對此義故。心性無動。則有過恒沙等",
    "X09n0245_004:0539c15": "諸淨功德相義示現。(一一翻對故染淨皆過恒沙也)釋曰。今改恒沙",
    "X09n0245_004:0539c16": "云塵沙者。一則避於國諱。二則展數更多。謂抹世界",
    "X09n0245_004:0539c17": "為塵。一塵為一德用。故甚多也。沙則恒沙中所有沙",
    "X09n0245_004:0539c18": "數也。然所引論。是釋相大中文。今於用大中引者。以",
    "X09n0245_004:0539c19": "德相是起應用所依之本故。標本攝之。以明妙用。又",
    "X09n0245_004:0539c20": "文句相近便。亦及證得相大之文。免兩度重舉。甚為",
    "X09n0245_004:0539c21": "宜便矣。疏潛興密應者。以凡夫位中此妙用等亦非",
    "X09n0245_004:0539c22": "斷無。但凡夫日用而不知。故云潛密。故論云。能生一",
    "X09n0245_004:0539c23": "切世間出世間善因果故。(不善違真。是所治故。非其用也。若爾應離於真。答〔以〕",
    "X09n0245_004:0539c24": "迷真故。不得離真以違真故。非其用也)既亦生世善。則凡非無也。疏無",
    "X09n0245_004:0540a01": "有休息窮盡者。通論圓覺。用無窮盡。不簡聖凡。若直",
    "X09n0245_004:0540a02": "就聖人者。諸佛大用昭然可解。具如華嚴涅槃諸大",
    "X09n0245_004:0540a03": "乘典。且如涅槃經云。是大涅槃能建大義。若有菩薩",
    "X09n0245_004:0540a04": "住大涅槃。以須彌山王如是高廣。悉能令入於芥子",
    "X09n0245_004:0540a05": "中。乃至我已久住是大涅槃。種種示現神通變化。猶",
    "X09n0245_004:0540a06": "如虗空。涅槃章。引彼經。即約果用。今意明是即體之",
    "X09n0245_004:0540a07": "用。本有之用。佛果有相用者。皆由本自有故。問涅槃",
    "X09n0245_004:0540a08": "此義。本釋大字。何得於廣字義中引之。答良以涅槃",
    "X09n0245_004:0540a09": "題中無廣。廣與大同。故以廣釋大。(大中之廣)十二部經。名",
    "X09n0245_004:0540a10": "廣無大。字字與廣合故。以大釋廣。(雜集論釋云。方廣者。宣說廣大甚深",
    "X09n0245_004:0540a11": "法故。入大乘論釋云。能生無量廣大果故。皆以大釋廣也)今經具有三大。故名配",
    "X09n0245_004:0540a12": "之。▲疏問華嚴下。三對華嚴也。具十玄門者。即彼宗",
    "X09n0245_004:0540a13": "中。儼尊者。稟受於文殊化身杜順和尚。心既精通。自",
    "X09n0245_004:0540a14": "有文釋。(初但稟受十門之義。未有解釋之文。故自製文勒成一卷)一同時具足相",
    "X09n0245_004:0540a15": "應門(如海一滴具百川十德)二因陀羅網境界門(一中有一切。一切中復有",
    "X09n0245_004:0540a16": "一切。重重無盡)三祕密隱顯俱成門(約緣說也。此有力不得與彼有力俱等)四",
    "X09n0245_004:0540a17": "微細相容安立門(約相說也。一切法。於一切中。炳然歷現。如瑠璃瓶盛白芥子)五",
    "X09n0245_004:0540a18": "十世隔法異成門。六諸藏純雜具德門(約萬行也。芥被此華開錦",
    "X09n0245_004:0540a19": "上)七一多相容不同門(約理)八諸法相即自在門(約用)九",
    "X09n0245_004:0540a20": "唯心迴轉善成門。十託事顯法生解門。藏和尚除純",
    "X09n0245_004:0540a21": "雜唯心二門。加廣狹無礙自在門主伴圓明具德門。",
    "X09n0245_004:0540a22": "還成十也。然此十言。通德相業用。持之不失即當德",
    "X09n0245_004:0540a23": "相。應之於緣即當業用。今雖於此引之。應知便[言*(苑-夕+歹)]廣",
    "X09n0245_004:0540a24": "字中也。疏百門義等。即藏和尚製百門義海兩卷。謂",
    "X09n0245_004:0540b01": "就一微塵。說十門義。門門具十。故成百也。具列在別",
    "X09n0245_004:0540b02": "卷中。復言等者。如觀一蓮華葉具十玄門。(如彼疏然〔讀〕中)及",
    "X09n0245_004:0540b03": "金師子章具十門義相即相入。重重無盡者。即十玄",
    "X09n0245_004:0540b04": "中略舉三門也。業用之義。義最顯故。同異可知者。此",
    "X09n0245_004:0540b05": "中所釋。則大唯尅體。方唯持性。廣包事事相入及重",
    "X09n0245_004:0540b06": "重無盡。",
    "X09n0245_004:0540b07": "疏圓覺者下。二釋二字也。文三。一正釋。二故論下引",
    "X09n0245_004:0540b08": "證。三會諸教。今初也。疏虗明靈照者。肇公云。欲言其",
    "X09n0245_004:0540b09": "有。無狀無形。欲言其無。聖以之靈。聖以之靈。故虗不",
    "X09n0245_004:0540b10": "失照。無狀無形。故照不失虗。▲二中又二。初引論。證",
    "X09n0245_004:0540b11": "上無諸分別念想。故知下釋圓字。二故下文下。指經",
    "X09n0245_004:0540b12": "證圓字義。▲疏然此下。三會諸教也。文二。一會經。二",
    "X09n0245_004:0540b13": "禪門下會禪。初中三。初總標。二涅槃下別釋。三餘類",
    "X09n0245_004:0540b14": "下結意。",
    "X09n0245_004:0540b15": "疏後四字可後對也。文二。初總配。後別釋。文四。一間",
    "X09n0245_004:0540b16": "隔對。二亦可下如次對。三又四字下總別對。四是則",
    "X09n0245_004:0540b17": "下結五字。",
    "X09n0245_004:0540b18": "疏後釋者下。分為五段。一略指三字。二具釋了義。三",
    "X09n0245_004:0540b19": "契經下略指經字。四問修多羅下問答通妨。五上來",
    "X09n0245_004:0540b20": "下結竟指餘。今初也。",
    "X09n0245_004:0540b21": "二釋了義中。又二。一直銷文。決擇等者順釋。非覆等",
    "X09n0245_004:0540b22": "者反釋。謂決擇說非覆相說。(若但說生滅因緣。是覆真空實相。但說無我。是",
    "X09n0245_004:0540b23": "覆其我之相。但說一切皆空。即名至道。是覆靈覺本及性上恒沙德相。故非决了。反此故名了義)究竟",
    "X09n0245_004:0540b24": "說故非密意說。(佛說無我。佛意密顯真我。說諸因緣生法。密顯恒沙性德。說一切皆空。密",
    "X09n0245_004:0540c01": "顯真如本覺。為恐隨言生著。但泯息其念。故非究竟也)顯了說故非含隱說。(佛所",
    "X09n0245_004:0540c02": "說權教。一一皆含真實究竟之法。但未顯言。故云隱也)。▲疏然諸經中下。二釋",
    "X09n0245_004:0540c03": "行相也。於中三。一徵起。二清涼下正釋。三通妨。正釋",
    "X09n0245_004:0540c04": "中。又三。一約師釋。二約教釋。三證此題。初中又二。今",
    "X09n0245_004:0540c05": "初就理俱了(佛意及圓器皆稱理俱了)順宗者。時在東宮。令敕使",
    "X09n0245_004:0540c06": "蘇明俊至清涼山問和尚諸經了義。和尚製述。以牋",
    "X09n0245_004:0540c07": "引而答之。約十餘紙。今撮機要。引用矣。疏本為一事",
    "X09n0245_004:0540c08": "者。則法華經意。本為開示悟入故。出現於世。如懸談",
    "X09n0245_004:0540c09": "教起因緣中說。疏今約開下。二開教。有了不了。於中",
    "X09n0245_004:0540c10": "二。今初標定。謂淨名等四依中之一也。餘三依者。謂",
    "X09n0245_004:0540c11": "依義不依語。依智不依識。依法不依人。疏不了義下。",
    "X09n0245_004:0540c12": "二判教。又二。一約大小判。二大乘復下。約權實判。皆",
    "X09n0245_004:0540c13": "如懸談權實對辨中廣說。(正在西域兩種三時教中及性相十別中)一極",
    "X09n0245_004:0540c14": "者。會三所歸之一也。玄是法。鑪是喻。智是法。海是喻。",
    "X09n0245_004:0540c15": "群像萬流。皆含法喻。謂以玄妙之理。鎔融森羅萬像",
    "X09n0245_004:0540c16": "染淨事法。而為一味之法。如以炎鑪陶冶千萬金之",
    "X09n0245_004:0540c17": "器像。而為一味之金。又總攝無量流類差別之智。但",
    "X09n0245_004:0540c18": "是一實相智。如攝百川萬流為一大海。餘皆可見。△",
    "X09n0245_004:0540c19": "疏又大寶下。二約教釋也。但細詳法中所釋之義及",
    "X09n0245_004:0540c20": "所引之經。即了不了道理昭然可見。三釋曰下。證此",
    "X09n0245_004:0540c21": "題也。△疏雖諸經中下。三通妨也。謂外難云。圓覺中",
    "X09n0245_004:0540c22": "義。與佛所相當題云了義者。法華涅槃華嚴不題云",
    "X09n0245_004:0540c23": "了義。應可皆非了義。故此牒所難詞。而通云雖諸經",
    "X09n0245_004:0540c24": "等也。如法華難云。諸法從本來常自寂滅相佛等。而",
    "X09n0245_004:0541a01": "乃復云。見六道眾生。貧窮無福慧等。(等一部中同此類之文也。上云",
    "X09n0245_004:0541a02": "等者亦爾)涅槃等經。亦類此而知。疏各隨別義者。法華云",
    "X09n0245_004:0541a03": "妙。涅槃圓寂。華嚴萬行之華嚴飾法體。般若能斷煩",
    "X09n0245_004:0541a04": "惱。各從增勝之義。而占一名。不可難云。法華之外。餘",
    "X09n0245_004:0541a05": "經量皆不妙。涅槃之外。餘經皆無圓寂之理。華嚴之",
    "X09n0245_004:0541a06": "外。餘經皆不說萬行及佛。般若之外。餘經皆便不說",
    "X09n0245_004:0541a07": "智慧斷惑等。疏唯此等者。此經決了覺真妄性相。窮",
    "X09n0245_004:0541a08": "須盡底。了義之味。偏為增勝。故特標也。上來第二具",
    "X09n0245_004:0541a09": "釋了義竟。",
    "X09n0245_004:0541a10": "疏契經下。第三略指經字。第四問修下。問答通妨。第",
    "X09n0245_004:0541a11": "五上來下。結竟指餘。皆詳之可見耳。",
    "X09n0245_004:0541a12": "釋序分。",
    "X09n0245_004:0541a13": "二釋本文義中四。一總科三分。二所以下別釋三分。",
    "X09n0245_004:0541a14": "三今初下牒釋序分。四正釋經文。今初也。彌天等者。",
    "X09n0245_004:0541a15": "謂道安法師(習公謁安〔云〕。令人通報云。四海習鑿齒。故來相見爾。安公報曰。彌天釋道安不",
    "X09n0245_004:0541a16": "假出相看。故今云彌天也)判一切經。皆為三分。後西國梵僧。將佛",
    "X09n0245_004:0541a17": "地論來。翻譯論文。亦判一切經。皆為三分。故云冥符",
    "X09n0245_004:0541a18": "也。▲二中可知。▲三中又三。一釋證信序。二發起下",
    "X09n0245_004:0541a19": "釋發起序。言寶蓋者。即彼經大眾集已。時毗耶離城。",
    "X09n0245_004:0541a20": "有長者子。名寶積。與五百長者子俱。持七寶蓋。諸佛",
    "X09n0245_004:0541a21": "各以其蓋供養佛。佛之威神。令五百蓋合成一蓋。遍",
    "X09n0245_004:0541a22": "覆三千大千世界。而此世界廣長之相。皆於中現。三",
    "X09n0245_004:0541a23": "千界中須彌諸山。日月星辰。天龍宮等。及十方諸佛",
    "X09n0245_004:0541a24": "說法等。一一皆現於寶蓋中。大眾歡喜。寶積說偈讚",
    "X09n0245_004:0541b01": "佛云。目淨修廣如青蓮等。發起彼經。會差別體種種",
    "X09n0245_004:0541b02": "之權。合為一實之教等也。法華毫光者。即彼經四眾",
    "X09n0245_004:0541b03": "已集。圍遶供養。佛說無量義經已。入無量義處三昧。",
    "X09n0245_004:0541b04": "身心不動。天雨四華。地六震動。四眾歡喜。一心觀佛。",
    "X09n0245_004:0541b05": "佛放眉間白毫相光。照東方萬八千世界。下至阿鼻",
    "X09n0245_004:0541b06": "地獄。上至阿迦膩咜天。於此盡世界。盡見彼土六趣",
    "X09n0245_004:0541b07": "眾生及諸佛說法四眾修行。及見菩薩種種因緣相",
    "X09n0245_004:0541b08": "貌。彌勒陳疑。文殊解說。皆是發起彼經宗旨。白表眾",
    "X09n0245_004:0541b09": "色之本。毫表中道智慧等。如彼疏說。又涅槃經。面門",
    "X09n0245_004:0541b10": "放種種光。謂青黃赤白等。又華嚴。面門(口也)眾齒之間。",
    "X09n0245_004:0541b11": "放光照十方世界海。召集大眾故。華藏界外。十方諸",
    "X09n0245_004:0541b12": "大菩薩雲集。發起彼經。主伴緣起。△疏然證下。三重",
    "X09n0245_004:0541b13": "釋二序也。",
    "X09n0245_004:0541b14": "疏今此經文下。四正釋此經。文二。一合明二序。可檢",
    "X09n0245_004:0541b15": "下銷本文之疏略敘之。二將解證下開章解釋。文三。",
    "X09n0245_004:0541b16": "在疏。疏請問四事者。智論第二云。佛涅槃時。於拘夷",
    "X09n0245_004:0541b17": "那竭國娑羅雙樹林中。北首而臥。一心欲入涅槃。阿",
    "X09n0245_004:0541b18": "難親屬愛未除。未離欲故。心沒憂海。不能自出。爾時",
    "X09n0245_004:0541b19": "長老阿泥樓豆。語阿難言。汝是持佛法藏人。不應如",
    "X09n0245_004:0541b20": "凡人自沒憂海。一切有為法。是無常相。汝莫憂愁。又",
    "X09n0245_004:0541b21": "佛首付汝法。今愁悶。失所付事。汝當問佛。佛涅槃後。",
    "X09n0245_004:0541b22": "我曹云何行道。誰當作師。惡口車匿云何共住。佛經",
    "X09n0245_004:0541b23": "初頭作何等語。如是種種未來事。應當問佛。阿難聞",
    "X09n0245_004:0541b24": "是事已。心悶少醒。得念道力。以是事問佛。佛告阿難。",
    "X09n0245_004:0541c01": "若今現前。若我過去後。自依止法。依止念處。莫依止",
    "X09n0245_004:0541c02": "餘。乃至廣說。身受心法。除世間貪憂。又云。從今日後。",
    "X09n0245_004:0541c03": "解脫戒經是汝大師。如解脫戒經。身口意業。應如是",
    "X09n0245_004:0541c04": "行。又車匿比丘。如梵天法治。若心耎復應教迦旃延",
    "X09n0245_004:0541c05": "經。即可得道。復次是我三僧祇劫所集法寶藏。是藏",
    "X09n0245_004:0541c06": "初應作如是說言。我聞如是一時佛在某方某國土",
    "X09n0245_004:0541c07": "某處樹林中。是我法門初首。應作如是說。何以故。三",
    "X09n0245_004:0541c08": "世諸佛法。經首皆稱是語。今我經首。亦應稱此如是",
    "X09n0245_004:0541c09": "我聞一時等語。又大悲經第五云。佛告阿難。我今以",
    "X09n0245_004:0541c10": "是正法寶藏。付屬於汝。勿令毀滅。阿難白佛言。我今",
    "X09n0245_004:0541c11": "云何修行法眼。乃至復云何結集法眼。佛云阿難。我",
    "X09n0245_004:0541c12": "滅度後。有諸大德比丘僧眾。集法毗尼時。彼諸大德。",
    "X09n0245_004:0541c13": "摩訶迦葉最為上首。阿難。彼諸大德諸比丘眾。應如",
    "X09n0245_004:0541c14": "是問。世尊何處說大阿波陀那。何處說摩訶尼陀那。",
    "X09n0245_004:0541c15": "乃至云。何處說聲聞藏緣覺藏菩薩藏。阿難。時諸比",
    "X09n0245_004:0541c16": "丘如是問已。汝應答言。如是我聞一時佛在摩伽陀",
    "X09n0245_004:0541c17": "國菩提樹下初成正覺。如是我聞一時佛在伽耶城。",
    "X09n0245_004:0541c18": "如是乃至云。如是我聞一時佛在拘尸那城力士生",
    "X09n0245_004:0541c19": "地阿利羅跋提河邊娑羅雙樹間。乃至云。佛說經已。",
    "X09n0245_004:0541c20": "一切大眾。皆大歡喜頂戴奉行。阿難。汝應如是結集",
    "X09n0245_004:0541c21": "法眼。疏四念處住者。於四念處。心常觀察。明記不忘。",
    "X09n0245_004:0541c22": "故名念住。若要廣說。即檢下普眼章中釋三十七助",
    "X09n0245_004:0541c23": "道法初之疏鈔也。疏觀身不淨者。謂五不淨及九相",
    "X09n0245_004:0541c24": "觀等。五停心觀。及念處觀身之觀。大同小異耳。今注",
    "X09n0245_004:0542a01": "中。且約五種以釋也。注種子者。攬父母精血惑業識",
    "X09n0245_004:0542a02": "種。以成身分。故淨名云。是身如幻。從顛倒起。是身如",
    "X09n0245_004:0542a03": "影。從業緣現。智度論云。是身種不淨。非餘妙寶物。不",
    "X09n0245_004:0542a04": "由白淨生。但從穢道出。住處者。於父母胎中。生藏之",
    "X09n0245_004:0542a05": "下熟藏之上。自體者。三十六物成身。外有髮毛爪齒",
    "X09n0245_004:0542a06": "垢污大小二遺眵淚涕涶等十二。次有皮膚血肉肪",
    "X09n0245_004:0542a07": "膈腦膜骨髓筋脉等十二。中有心肝膽肺脾腎腸胃",
    "X09n0245_004:0542a08": "生臟熟臟赤痰白痰等十二。自相者。九孔常流。智度",
    "X09n0245_004:0542a09": "論云。種種不淨物。充滿於身中。常流出不止。如漏囊",
    "X09n0245_004:0542a10": "盛物。究竟者。命斷膖脹爛壞故也。淨名云。是身為虗",
    "X09n0245_004:0542a11": "偽。雖假以澡浴衣食。必歸磨滅。智度論云。審諦觀此",
    "X09n0245_004:0542a12": "身。必歸於死處。難御無返復。消息如小兒。金光明經",
    "X09n0245_004:0542a13": "云。雖常供養懷怨害。終歸棄我不知恩。注三苦者。苦",
    "X09n0245_004:0542a14": "受苦苦。樂受懷苦。捨受行苦。八苦者。生。老。病。死。愛別",
    "X09n0245_004:0542a15": "離。怨憎會。求不得。五盛陰。疏心無常者。前念後念。生",
    "X09n0245_004:0542a16": "滅不停。一剎那中九百生滅。故深密經云。阿陀那識",
    "X09n0245_004:0542a17": "甚深細。一切種子如瀑流。疏法無我者。一人無我。於",
    "X09n0245_004:0542a18": "五蘊中一一推求。即蘊離蘊。皆無主宰故。二法無我。",
    "X09n0245_004:0542a19": "五蘊一一當體自空故。",
    "X09n0245_004:0542a20": "疏建立之意者。佛令阿難經首置此如是我聞等。有",
    "X09n0245_004:0542a21": "何利要之意。注引律云爾者。出華嚴疏及上生經疏。",
    "X09n0245_004:0542a22": "上生經疏云。微細律所明。未詳是何部帙。此局如是",
    "X09n0245_004:0542a23": "我聞者。六成就中。唯通初二。故言局也。疏今故癈我",
    "X09n0245_004:0542a24": "下。上即論文。此下即生。公意成上論義。疏阿優者。如",
    "X09n0245_004:0542b01": "百論說。其文稍廣。今略而言者。提婆菩薩。立佛教功",
    "X09n0245_004:0542b02": "用。初云惡上善行外道破云。初有惡字。是不詳也。初",
    "X09n0245_004:0542b03": "惡故。中後亦惡。豈如我經教首置阿優是吉祥初故",
    "X09n0245_004:0542b04": "中後亦吉。菩薩破三。具在別卷(然此建立之意。更有其三。總有其三。今不",
    "X09n0245_004:0542b05": "取者。有其所以。亦在別卷和會)。",
    "X09n0245_004:0542b06": "疏三釋文者下。此文有二。一標舉開章。二牒章解釋。",
    "X09n0245_004:0542b07": "今初也。六成就者。若准佛地論。科為五事。一總顯已",
    "X09n0245_004:0542b08": "聞。二教起時分。三別教顯生。四彰教起藏。五顯所被",
    "X09n0245_004:0542b09": "機。今依用之。但開初總顯已聞。作信聞二種。故成六",
    "X09n0245_004:0542b10": "矣。",
    "X09n0245_004:0542b11": "疏今初。經如是下。二牒章解釋也。大章有三。今即牒",
    "X09n0245_004:0542b12": "初信聞時主也。於此一段經中。疏又分三。一配六成",
    "X09n0245_004:0542b13": "就。二合釋初二。三離釋初四。今初也。云後二者。第一",
    "X09n0245_004:0542b14": "說處依真及第三同體法眾。各是一成就也。疏先且",
    "X09n0245_004:0542b15": "下。合釋也。於中又五。一直釋可知。二佛地論云謂結",
    "X09n0245_004:0542b16": "集下。引論釋。然彼論合釋四字。總有四義。今疏但用",
    "X09n0245_004:0542b17": "第四依許可也。以文顯故要故。彼論具云。謂傳佛教",
    "X09n0245_004:0542b18": "者。言如是之事我昔曾聞。如是總言。依四義轉。一依",
    "X09n0245_004:0542b19": "譬喻。二依教誨。三依問答。四依許可。前三在別卷。四",
    "X09n0245_004:0542b20": "依許可者。即疏連次者。文云。如有說言。我當為汝知",
    "X09n0245_004:0542b21": "是而思如是而作如是而說等。又許可者。或信可言",
    "X09n0245_004:0542b22": "是事如是。謂如是法我昔所聞。此事如是。齊此當說。",
    "X09n0245_004:0542b23": "定無有異。由四義故。經初皆置如是我聞。然上總意。",
    "X09n0245_004:0542b24": "遍此四義。非別理也。又功德施論釋云。如是我聞者。",
    "X09n0245_004:0542c01": "顯示此經是佛現覺而演。非自所作。此亦同佛地總",
    "X09n0245_004:0542c02": "意耳。梁朝雲光法師云。如是我聞者。將傳所聞之法。",
    "X09n0245_004:0542c03": "先當標舉一部。謂如是經教。我於佛聞。此亦全同佛",
    "X09n0245_004:0542c04": "地總意。疏釋曰宣下。三約論簡結集人。疏華嚴疏下。",
    "X09n0245_004:0542c05": "四引記。簡結集處。華嚴鈔云。此記本是藏和尚製。後",
    "X09n0245_004:0542c06": "經修飾。其間經論所無者。皆問日照三藏。乃西域相",
    "X09n0245_004:0542c07": "傳耳。而纂靈記及華嚴舊疏。皆言智度論說。未檢其",
    "X09n0245_004:0542c08": "文。金剛仙論(金剛仙菩薩所造。釋金剛般若經)亦同此說。云佛記鐵",
    "X09n0245_004:0542c09": "圍山二界中間。召集阿羅漢八十億那由他菩薩無",
    "X09n0245_004:0542c10": "量無邊恒沙等。畢鉢羅窟者。迦葉等結集處也。疏集",
    "X09n0245_004:0542c11": "法傳等者。五引傳。會結集人。華嚴鈔引也。復有本云。",
    "X09n0245_004:0542c12": "集法經說。此應抄寫字錯。或前後兩譯名殊。如付法",
    "X09n0245_004:0542c13": "藏經付法藏傳。但是一耳。然金剛仙論及真諦般若",
    "X09n0245_004:0542c14": "疏。引闍王懺悔經等。並同此說。此云歡喜者。又有本",
    "X09n0245_004:0542c15": "云慶喜。隨德名別者。由此阿難多聞聞持。其聞積集。",
    "X09n0245_004:0542c16": "三慧皆備。文義並持。於三藏教。總持自在。大法念經",
    "X09n0245_004:0542c17": "者。且也天台淨名疏中所引。其經喜字。皆在梵語云。",
    "X09n0245_004:0542c18": "一阿難賢。二阿難持。三阿難海。今以集法傳。一一便",
    "X09n0245_004:0542c19": "翻。又說所持三藏。意在易見。故先引也。彼經不說所",
    "X09n0245_004:0542c20": "持之藏。天台配云。今謂初者聞持三藏教(彼以小乘為三藏矣)",
    "X09n0245_004:0542c21": "二聞持共二乘說大乘法。三聞持不共說大乘法。然",
    "X09n0245_004:0542c22": "天台先有問答。如別卷引。",
    "X09n0245_004:0542c23": "疏此下離釋者。三離釋初四也。對上初二四字合釋。",
    "X09n0245_004:0542c24": "故云離釋。望下如字是義殊。此又應名合釋也。文四",
    "X09n0245_004:0543a01": "一如是。二我聞。三一時。四婆伽婆。今初如是也。文二。",
    "X09n0245_004:0543a02": "今初約信順合釋也。智論者。論具云。佛法大海。信為",
    "X09n0245_004:0543a03": "能入。智為能度。如是者即是信也。若人心中有清淨",
    "X09n0245_004:0543a04": "信。是人能入佛法。若無信是人不入佛法。不信者。言",
    "X09n0245_004:0543a05": "是事不如是持。是不信相故。信者。言是事如是。是信",
    "X09n0245_004:0543a06": "相故。故肇公者。此下肇公但是用智論意。非是別理。",
    "X09n0245_004:0543a07": "是以疏言故肇公云也。疏信則所下。此是後人。復於",
    "X09n0245_004:0543a08": "肇公上加云。信為入法之初基。智為究竟之玄術。信",
    "X09n0245_004:0543a09": "則所言之理順。順則師資之道成。由信故所說之法",
    "X09n0245_004:0543a10": "皆可順從。由順故說聽二途師資建立。此所加者。言",
    "X09n0245_004:0543a11": "則雖多亦無異理。▲疏又聖下。二約法體離釋。文二。",
    "X09n0245_004:0543a12": "一通約諸經釋。此下自狹之寬以釋也。此第一最為",
    "X09n0245_004:0543a13": "唯取如故。即劉虬注無量義經云爾。疏又真不下。若",
    "X09n0245_004:0543a14": "取敵對阿優。應如此釋。今更為廣釋之。令顯外道。謂",
    "X09n0245_004:0543a15": "阿之言無。優之言有。萬法雖眾。不出有無。此則斷常",
    "X09n0245_004:0543a16": "之計。今云如即真空。是即妙有。既有外之真。故空而",
    "X09n0245_004:0543a17": "非斷(破阿也)無真外之俗。故雖有非常(破優也)即對破邪",
    "X09n0245_004:0543a18": "宗。以彰中道。一代時教。不出於斯。故云如是。言敵對",
    "X09n0245_004:0543a19": "阿優者。百論。外道立阿優為吉。智論說。梵王昔有七",
    "X09n0245_004:0543a20": "十二字。以訓於世。教化眾生。後時眾生轉薄。梵王因",
    "X09n0245_004:0543a21": "茲吞噉在口。兩角各有一字。是其阿優。亦云阿嘔。但",
    "X09n0245_004:0543a22": "梵語輕重耳。疏又如者下。通能所詮。含於事理。理者",
    "X09n0245_004:0543a23": "道理。非唯真如。即生公釋法華經云爾。注此同遠公",
    "X09n0245_004:0543a24": "者。此於生公釋中。傍出遠公約法以釋。意明遠公即",
    "X09n0245_004:0543b01": "生公意。然彼具云。一切法解阿難道。彼如來所說。如",
    "X09n0245_004:0543b02": "於諸法。故名為如。說理如理。說事如事。說因如因。說",
    "X09n0245_004:0543b03": "果如果。如法之言是當道理。故曰如是。良以乖法之",
    "X09n0245_004:0543b04": "言說名為非。故如法之言得稱為是。其言雖多。但當",
    "X09n0245_004:0543b05": "理言耳。故不異生公。又有無下。總合上寬狹釋也。△",
    "X09n0245_004:0543b06": "疏若唯就下。二唯約當經釋。謂不異是相似義。故名",
    "X09n0245_004:0543b07": "如也。離非則反顯於是義。故名是也。此雖約當經。然",
    "X09n0245_004:0543b08": "亦大同有無不二為如。如非有無為是矣。疏唯此因",
    "X09n0245_004:0543b09": "果者。還源觀云。非真流之行。無以契真。何有飾真之",
    "X09n0245_004:0543b10": "行。不從真起。故知不異圓覺。方是離過之因也。果例",
    "X09n0245_004:0543b11": "此知。法應隨教門者。華嚴鈔中。配五教以釋。謂既知",
    "X09n0245_004:0543b12": "是為理之言。明於二諦。則小乘人法為俗。生空為真。",
    "X09n0245_004:0543b13": "始教之中。四重真俗。終教之中。事理真俗。二相交徹。",
    "X09n0245_004:0543b14": "約頓教則真俗兩亡。亡言絕慮。稱當理如。無常經應",
    "X09n0245_004:0543b15": "以生老病死定是可厭等。稱為當理之言。異此所明。",
    "X09n0245_004:0543b16": "不得稱是事等。餘教可思。",
    "X09n0245_004:0543b17": "疏我聞下。二也。於中又二。一正釋。二通妨。初中又三。",
    "X09n0245_004:0543b18": "一約大小乘法相教釋。二約空宗釋。三約終教釋。初",
    "X09n0245_004:0543b19": "中二。一釋我。二釋聞。初中復四。今初。第一約假名直",
    "X09n0245_004:0543b20": "指。謂淨土所說之經故。結集兼於菩薩。然此總指已",
    "X09n0245_004:0543b21": "含實教。疏云何稱我者。二以妨難徵起。意云。一切佛",
    "X09n0245_004:0543b22": "教。詮於無我。阿難是入理聖人。那同凡夫而言我聞。",
    "X09n0245_004:0543b23": "疏我有四種者。三總列邪正。於中。初二如下所辨。三",
    "X09n0245_004:0543b24": "通大小賢聖。四唯明菩薩。又若約本而言。阿難亦通",
    "X09n0245_004:0543c01": "法身我也。亦如下說。疏今是下。四以正簡邪。謂法雖",
    "X09n0245_004:0543c02": "無。隨世流布假說故。無我法中有真我故。非邪慢等",
    "X09n0245_004:0543c03": "者(且釋所簡後更明真我)此中通是一論之意。謂智論第一。有",
    "X09n0245_004:0543c04": "三復次。以釋無我說我。一云。世界法中說我。非第一",
    "X09n0245_004:0543c05": "義中說。以是故。諸法空無我。世界法故(世界者世間也)雖說",
    "X09n0245_004:0543c06": "我無咎。二云。復次世界語言。有三根本。一邪。二慢。三",
    "X09n0245_004:0543c07": "名字。前二不淨。後一是淨。一切凡夫人具三種語。見",
    "X09n0245_004:0543c08": "道學人具二種語。謂慢及名字。諸聖人一種語。謂名",
    "X09n0245_004:0543c09": "字。由心不計實法。隨世間人。共傳是語。佛弟子順俗",
    "X09n0245_004:0543c10": "故。說我無咎。三云。復次若人著無我相。言諸法是實",
    "X09n0245_004:0543c11": "餘皆妄語。是人應難。汝一切法實相無我。云何言如",
    "X09n0245_004:0543c12": "是我聞。今諸佛弟子。一切法空無所有。是中心不著。",
    "X09n0245_004:0543c13": "亦不著諸法實相。何況無我中心著。以是故不應難",
    "X09n0245_004:0543c14": "言何以說我。釋曰。上三復次。一隨世間故。二破邪見",
    "X09n0245_004:0543c15": "故。三不著無我故。又瑜伽論。說有四義。一慈恩傍智",
    "X09n0245_004:0543c16": "論意。立三種我。並無別義。皆如別卷和會。上來皆是",
    "X09n0245_004:0543c17": "簡邪慢。及顯第三隨世似我也。其第四法身我者。即",
    "X09n0245_004:0543c18": "法性圓宗。涅槃等經。會權歸實。所顯法身真我。不同",
    "X09n0245_004:0543c19": "法相破相但說似我及無我矣。此結集者。既是文殊",
    "X09n0245_004:0543c20": "阿難。阿難當第三我。同諸聖故。文殊當第四我。法身",
    "X09n0245_004:0543c21": "大士故。又阿難權本亦當第四。文殊不壞似相。亦當",
    "X09n0245_004:0543c22": "第三。或從勝配屬。或本末互通。二意皆得。△疏聞謂",
    "X09n0245_004:0543c23": "下。二釋聞也。文中又二。初正釋。二通妨。初中二。一釋",
    "X09n0245_004:0543c24": "能聞義。二釋發識義。初中又二。一直指。二大小乘下",
    "X09n0245_004:0544a01": "釋義。各有三說者。小乘三者。薩婆多宗。自有三義。一",
    "X09n0245_004:0544a02": "法救論師。耳聞非識。謂雖自分識。依根方聞。然聞體",
    "X09n0245_004:0544a03": "是根。非是於識。如聞既爾。見等亦然。故雜心云。自分",
    "X09n0245_004:0544a04": "眼見色。非彼眼識見。非慧非和合。不見障色故。二妙",
    "X09n0245_004:0544a05": "音師。識聞非耳。根無覺故。三成實師。和合能聞。上三",
    "X09n0245_004:0544a06": "並如俱舍界品一及婆沙第十三說受教故。疏然或",
    "X09n0245_004:0544a07": "具下。二釋發識也。上云和合。但合根識能聞。大乘三",
    "X09n0245_004:0544a08": "者。一耳聞非識。如雜集第一云。耳界何相。謂能聞聲。",
    "X09n0245_004:0544a09": "瑜伽三十五云。數數於聲作意耳能聞故。二識聞非",
    "X09n0245_004:0544a10": "耳。梁攝論云。聞有三義。一聞體謂耳識。二聞資粮謂",
    "X09n0245_004:0544a11": "音聲。三聞果謂即聞慧。唯此耳識。以為正聞。三和合",
    "X09n0245_004:0544a12": "能聞。佛地論云。聞謂耳根發識顯受。瑜伽釋論云。聞",
    "X09n0245_004:0544a13": "謂聽聞。即是耳根發聲耳識聞。明耳具緣發識。故云",
    "X09n0245_004:0544a14": "四八。四緣者小乘也。一空。二根。三境。四作意。故智論",
    "X09n0245_004:0544a15": "云。爾時耳根不壞(根也)聲在可聞處(空也)作意欲聞(作意)情",
    "X09n0245_004:0544a16": "根(根合識義)虗(境也)意(意根也。加此成五。今以但是作意之根故唯云四。四是小乘通用之義)",
    "X09n0245_004:0544a17": "合(眾緣和合也)耳識生(眾緣之果也)隨耳識生即意識生(同時意識",
    "X09n0245_004:0544a18": "分別名句。此非是緣也)能分別種種因緣得聞聲。(總結)然意但是",
    "X09n0245_004:0544a19": "作意之根。故唯云四。智論九所釋之義。皆具大小乘",
    "X09n0245_004:0544a20": "故。又此四緣通大小故。疏八緣者大乘也。亦於四上。",
    "X09n0245_004:0544a21": "復加於四。謂一空。二根。三境。四作意。五根本依。六染",
    "X09n0245_004:0544a22": "淨依。七分別依。八種子。種子為因緣依。諸有為法皆",
    "X09n0245_004:0544a23": "說此依。離自因緣必不生故。分別依者即第六識。染",
    "X09n0245_004:0544a24": "淨依者即第七識。根本依者即第八識。根即同境依",
    "X09n0245_004:0544b01": "故。唯識第四云。由此五識俱有所依。定有四種。謂五",
    "X09n0245_004:0544b02": "色根六七八識。隨闕一種。必不轉故。同境分別染淨",
    "X09n0245_004:0544b03": "根本所依別故。如有偈云。眼識九緣生。耳識唯從八。",
    "X09n0245_004:0544b04": "鼻舌身三七。後三五三四。並在下八識章中具釋。疏",
    "X09n0245_004:0544b05": "雖因耳處下。二通妨。謂有問言。既是耳聞。何言我聞。",
    "X09n0245_004:0544b06": "故為此通。明我為總。總該眼等耳諸根故。即佛地論",
    "X09n0245_004:0544b07": "文。▲疏若無相下。二約空宗等釋。含於三教。謂始教",
    "X09n0245_004:0544b08": "頓教終教。故云等也。雖含三教。無相宗義理強。故云",
    "X09n0245_004:0544b09": "空宗。謂若但云。我既無我。聞亦無聞。即大乘初門。為",
    "X09n0245_004:0544b10": "始教意。若云能所雙寂。無聞不聞。亦無我不我。離念",
    "X09n0245_004:0544b11": "而顯。即頓教意。其從緣空故有二。一者向上成前二",
    "X09n0245_004:0544b12": "教無我所以。二者向下不壞假名。即不聞聞耳。為終",
    "X09n0245_004:0544b13": "教意。謂事理無礙故。聞與不聞無二義故。故智論云。",
    "X09n0245_004:0544b14": "聞者云何聞。用耳根聞耶。用耳識聞耶。用意識聞耶。",
    "X09n0245_004:0544b15": "若耳根聞。耳根無覺知。故不應聞。若耳識聞。耳識一",
    "X09n0245_004:0544b16": "念不能分別。意識不能現在五塵(先五識生。識五塵已。然後意識。識即",
    "X09n0245_004:0544b17": "唯識過去未來五塵也)故皆不應聞。答曰。非耳根耳識及意識",
    "X09n0245_004:0544b18": "是聞聲事。從多因緣和合故得聞聲。不得言一法能",
    "X09n0245_004:0544b19": "聞聲。(此上皆明離不能聞)爾時耳根不壞乃至種種因緣得聞",
    "X09n0245_004:0544b20": "聲。(已如上四緣中具引)釋曰。既和合而聞。聞即無聞。皆終教意。",
    "X09n0245_004:0544b21": "若劉公注法華云。陰入非主。我為聽受。非情曰聞。深",
    "X09n0245_004:0544b22": "照緣起。悟解法空。若斯人也。顧命之所因。然後傳而",
    "X09n0245_004:0544b23": "無執。物我同致。釋曰。此初亦始教意。從深照緣起下。",
    "X09n0245_004:0544b24": "即實教意。然皆屬無相宗攝。又言不聞聞者。即涅槃",
    "X09n0245_004:0544c01": "十九說也。彼有四句。謂不聞聞不。聞不聞。聞不聞。聞",
    "X09n0245_004:0544c02": "聞。今但用一句。不能具引經意。天台用此四句。配於",
    "X09n0245_004:0544c03": "四教。謂藏教聞聞等。如別卷引。▲疏若約法性下。三",
    "X09n0245_004:0544c04": "約實教釋。(合於終頓。通名實教)然亦明圓教中意。以我無我者。",
    "X09n0245_004:0544c05": "含兩經意。一者淨名云。於我無我而不二。是無我義。",
    "X09n0245_004:0544c06": "二者涅槃云。無我法中有真我。是故敬禮無上尊。正",
    "X09n0245_004:0544c07": "當今意。則口順世間。心造真境。真自在我。疏根境非",
    "X09n0245_004:0544c08": "一異者。以根境與共為緣起。因根說境。因境說根。互",
    "X09n0245_004:0544c09": "相融即。故曰非異。兩相歷然。故曰非一。斯為妙耳。何",
    "X09n0245_004:0544c10": "所不聞。",
    "X09n0245_004:0544c11": "疏然阿難下。大文第二。通妨也。謂有聞言。智度論云。",
    "X09n0245_004:0544c12": "阿難是佛得道夜生。涅槃經說。佛成道後。過二十年。",
    "X09n0245_004:0544c13": "阿難方為給使。自二十年前。如來所說。阿難不聞。如",
    "X09n0245_004:0544c14": "來將入涅槃。阿難為魔所蔽。亦不得聞。何以經初皆",
    "X09n0245_004:0544c15": "言我聞。故為此通。通有二義。今初帶權以通也。故先",
    "X09n0245_004:0544c16": "且舉難詞云。阿難所不聞等。疏重說者。報恩經第六",
    "X09n0245_004:0544c17": "明。阿難佛命為侍者。阿難從佛。請求三願。一者不受",
    "X09n0245_004:0544c18": "佛故衣。二者不隨佛受別請。三者若所未聞法。更請",
    "X09n0245_004:0544c19": "為說故。如來將入涅槃前。更為阿難重說。智論亦說",
    "X09n0245_004:0544c20": "此義。如別卷中。疏得深三昧自通者。金剛華仙經云。",
    "X09n0245_004:0544c21": "阿難得法性覺自在王三昧故。如來前所說經。皆能",
    "X09n0245_004:0544c22": "憶持。與親聞無異。涅槃亦云。阿難多聞士。若在若不",
    "X09n0245_004:0544c23": "在。自然能解了常與無常義。法華得授記竟云。世尊",
    "X09n0245_004:0544c24": "甚希有。令我念過去無量諸佛法。如今日所聞。我今",
    "X09n0245_004:0545a01": "無復疑。安住於佛道。方便為侍者。護持諸佛法。既云",
    "X09n0245_004:0545a02": "得記。意亦滯權。方便為侍者。即密顯實矣。更有數意。",
    "X09n0245_004:0545a03": "並在別卷。疏若推本下。二顯實以通。又有三節。一直",
    "X09n0245_004:0545a04": "示。二如不下指經。經云。爾時復有千億菩薩。現聲聞",
    "X09n0245_004:0545a05": "形。亦來會坐。其名曰舍利弗目連。乃至云阿難提婆",
    "X09n0245_004:0545a06": "達多跋難陀等。而為上首。皆已久修六波羅蜜。近佛",
    "X09n0245_004:0545a07": "菩提。為他眾生。於離染生。現聲聞形。釋曰。是大菩薩。",
    "X09n0245_004:0545a08": "方為顯本。故為實說。如法華五百弟子品云。諸比丘",
    "X09n0245_004:0545a09": "諦聽。佛子所行道。善學方便力。不可得思議。如眾樂",
    "X09n0245_004:0545a10": "小法而畏於大智。是故諸菩薩。作聲聞緣覺。阿難章",
    "X09n0245_004:0545a11": "中云。方便為侍者。護持諸佛法。即大權明矣。疏況同",
    "X09n0245_004:0545a12": "下。三結答也。文殊者。如前所引纂靈記也。何滯迹者。",
    "X09n0245_004:0545a13": "謂一代時教。所被多機。機感既殊。見聞互異。故諸教",
    "X09n0245_004:0545a14": "說聖眾權實多端。善須得意。何滯其跡。況前引大乘",
    "X09n0245_004:0545a15": "集法經說三阿難。權實之應昭然。金剛仙論及真諦",
    "X09n0245_004:0545a16": "般若疏。引闍王懺悔經等。並同此說。",
    "X09n0245_004:0545a17": "疏一時者下。大文第三也。文三。一隨相釋。二據實釋。",
    "X09n0245_004:0545a18": "三總出體。初中三。一正釋也。時者。梵云三摩耶。此云",
    "X09n0245_004:0545a19": "時。師資合會者。生公云。機教一時。謂上言如是。言雖",
    "X09n0245_004:0545a20": "當理。若不會時。亦為虗唱。今明物機感聖。能垂應。凡",
    "X09n0245_004:0545a21": "聖道交。不失良機。故云一時。肇公云。即法王啟運嘉",
    "X09n0245_004:0545a22": "會之時者。意亦可知。啟者開也。嘉者善也。易云。元者",
    "X09n0245_004:0545a23": "善之長也。亨者嘉之會也。謂開大運。演說真乘。即嘉",
    "X09n0245_004:0545a24": "善之會也。疏說聽究竟者。先應難云。一會說有多多",
    "X09n0245_004:0545b01": "字句。句字有多多剎那。如何言一。佛地論云。此就剎",
    "X09n0245_004:0545b02": "那相續不斷。說聽究竟。總言一時。(時復有二解在別卷)此中不",
    "X09n0245_004:0545b03": "定約剎那。亦不定約相續。亦不定約四時八時及十",
    "X09n0245_004:0545b04": "二時。亦不定約成道已竟年數時節名為一時。但是",
    "X09n0245_004:0545b05": "聽者根熟。感佛為說。說者慈悲。應機為演。說聽事訖。",
    "X09n0245_004:0545b06": "總名一時。由能說者得陀羅尼。說一字義。一切皆了。",
    "X09n0245_004:0545b07": "或能聽者得淨耳意。聞一字義。一切皆解。或說者時",
    "X09n0245_004:0545b08": "少聽者時多。或說者時多聽者時少。故不定說一念",
    "X09n0245_004:0545b09": "多劫之時節也。由於一會聽者之機。有利有鈍。如來",
    "X09n0245_004:0545b10": "神力。或延短念為長劫。或促多劫為短念。亦不定故。",
    "X09n0245_004:0545b11": "但約說聽究竟。名為一時。更無異義。釋曰。上所釋者。",
    "X09n0245_004:0545b12": "多約佛地論。疏簡異餘時等者。佛說餘經等時。或作",
    "X09n0245_004:0545b13": "餘事等時也。△疏如涅槃下。二引證。具云。我於一時",
    "X09n0245_004:0545b14": "在迦尸國。我於一時在恒河岸。我於一時在尸首林。",
    "X09n0245_004:0545b15": "△疏又諸方下。三通妨。又字者連前釋一時義之文",
    "X09n0245_004:0545b16": "勢也。諸方下。正是通妨。謂有難云。何不別說四時六",
    "X09n0245_004:0545b17": "時十二時等。定是何時。但云一耶。故為此釋。言諸方",
    "X09n0245_004:0545b18": "者。竪謂上下。橫謂四方。言延促者。人間五十年。四王",
    "X09n0245_004:0545b19": "天一晝夜等。言不定者。有二意。即一指正延促。云不",
    "X09n0245_004:0545b20": "定也。二謂四州晝夜不同。故云不定。謂北洲夜半。南",
    "X09n0245_004:0545b21": "洲日午。東洲日沒。西洲日出等。如來說經。擬於上界。",
    "X09n0245_004:0545b22": "諸方流通。若說四時等。即諸方不遍。故不別說。又以",
    "X09n0245_004:0545b23": "處則不過十六國中。遊化住止之處。而有其數。易為",
    "X09n0245_004:0545b24": "標指。時則年月日。春夏秋冬。寒熱晝夜。寅卯須臾等。",
    "X09n0245_004:0545c01": "變易迅速。積數無量。不可一一記錄。難為標指。故多",
    "X09n0245_004:0545c02": "不說。亦有說者。謂鹿園教成道三七日後說。十地經",
    "X09n0245_004:0545c03": "一七日後說。如來藏經十年說等。今疏云諸方時分",
    "X09n0245_004:0545c04": "等者。已攝此也。謂一方時分。猶繁積難標。況諸方不",
    "X09n0245_004:0545c05": "定。其數尤多。如何標指。亦如聞說此州某年月日午",
    "X09n0245_004:0545c06": "時有某事。其州土他闊狹彊域方處。即如所聞。以意",
    "X09n0245_004:0545c07": "取像想之。不著其年月等。即想之量定。況聞午時。便",
    "X09n0245_004:0545c08": "作午時想。乃是此間子時。既敵對相反。說之何益。故",
    "X09n0245_004:0545c09": "處可定標。時不可定說也。此前先破慈恩兩重通難",
    "X09n0245_004:0545c10": "之失。在別卷中。▲疏若約下。二據實釋也。此是佛頂",
    "X09n0245_004:0545c11": "慤疏所說也。謂心境泯時。乃至本始會時也。謂說聽",
    "X09n0245_004:0545c12": "皆入三昧。觀此二法。皆從緣無性。但是一心。故云一",
    "X09n0245_004:0545c13": "也。心境通於遍計。故須泯之。理智唯悟。悟即不執能",
    "X09n0245_004:0545c14": "所。不壞能所。故但融之。融之即自他不異。故云如也。",
    "X09n0245_004:0545c15": "本即本覺。始即始覺。始覺合本。無別始異。名究竟。故",
    "X09n0245_004:0545c16": "云會也。佛說之時。心心若此。而一機感相契亦然。故",
    "X09n0245_004:0545c17": "云一也。淨名楷疏。亦作隨相就實二釋。隨相大同於",
    "X09n0245_004:0545c18": "前。就實釋云。說聽雖別。原其本性。真體不殊。一味如",
    "X09n0245_004:0545c19": "如。故名為一。即就此一。以辨其時。故云一時。評曰。若",
    "X09n0245_004:0545c20": "以本性為一。則一切皆一。何唯時一。應云聽眾一人。",
    "X09n0245_004:0545c21": "賢聖一德。經有一義等。此義不然。故不用也。▲疏然",
    "X09n0245_004:0545c22": "一下。三總出體。言無體者。即當據實門中。言假立者。",
    "X09n0245_004:0545c23": "即當隨相門中。假即無體。無體即假。即隨相據實二",
    "X09n0245_004:0545c24": "義無礙。故云總出體也。又俱出一體時體。故云總也。",
    "X09n0245_004:0546a01": "言假立者。皆是不相應行。行蘊法處法界所攝故。指",
    "X09n0245_004:0546a02": "云引對法論云。有為法上。假立數等。非色非心。不相",
    "X09n0245_004:0546a03": "應行為體。或可假法無體以實法為性。即用五蘊為",
    "X09n0245_004:0546a04": "體。或云從識變現。是識上分影像相分。攝相從見。唯",
    "X09n0245_004:0546a05": "識為體。若各出體者。即就不相應行中。數是一體。時",
    "X09n0245_004:0546a06": "是時體。",
    "X09n0245_004:0546a07": "疏婆伽婆者。主成就也。文三。初正釋此。二會餘經。三",
    "X09n0245_004:0546a08": "總出體。初中三。今初約經翻譯也。三德者。法身斷德。",
    "X09n0245_004:0546a09": "(由斷煩惱方顯出故)報身智德(轉識成智。方名正覺故)化身恩德(多劫化生。利他",
    "X09n0245_004:0546a10": "行滿方能現化所化緣熟方成佛故)疏此宗法報不分者。諸處以遮那",
    "X09n0245_004:0546a11": "為法身。以舍那為報身。若華嚴等圓頓宗教。即遮舍",
    "X09n0245_004:0546a12": "但梵音小異。此翻為光明遍照。或云廣大生息。是理",
    "X09n0245_004:0546a13": "智不分之真身也。此經是淨土說故。化主是真身。是",
    "X09n0245_004:0546a14": "以經云婆伽婆也。△疏故佛地下。二引論例證。謂佛",
    "X09n0245_004:0546a15": "地經。亦淨土說故。論所釋化主。亦云異餘大師。婆伽",
    "X09n0245_004:0546a16": "薄伽。但梵音之小異。注六義者。謂自在熾盛與端嚴。",
    "X09n0245_004:0546a17": "名稱吉祥及尊貴。如序中說。(要說即檢)又為其餘者。地前",
    "X09n0245_004:0546a18": "及二乘人也。彼未能親見故。標勝以生其信。△疏彌勒",
    "X09n0245_004:0546a19": "下。三將論反顯也。謂無著菩薩。入日光定上昇兜率。問",
    "X09n0245_004:0546a20": "彌勒金剛經義。(大雲疏云爾)彌勒以八十偈為說。無著將",
    "X09n0245_004:0546a21": "此妙偈。轉授天親。天親造三卷論釋。今引論中之頌",
    "X09n0245_004:0546a22": "也。頌釋經中無有定法名如來可說之文也。論長行",
    "X09n0245_004:0546a23": "釋此頌云。釋迦名佛。是化身。此佛不證菩提。亦不說",
    "X09n0245_004:0546a24": "法。今解曰。言化身不說。反明真身說也。(彼經是密意教也)故",
    "X09n0245_004:0546b01": "大雲疏釋云。報身說也。此疏意者。給孤園中。當穢土",
    "X09n0245_004:0546b02": "化身說經。及今論主推歸實理。化身亦無實說之義。",
    "X09n0245_004:0546b03": "況於圓覺在淨土所演。而非真身說耶。故云況也。是",
    "X09n0245_004:0546b04": "以科云反顯。▲疏若約諸下。二會通餘經。文中六。一",
    "X09n0245_004:0546b05": "標舉直釋。謂若云菩提。此直云覺。此是法也。若云佛",
    "X09n0245_004:0546b06": "陀。即加者字。則屬人也。然覺是覺察覺悟之義。佛地",
    "X09n0245_004:0546b07": "論云。如大夢覺。如蓮華開。上察下悟也。或可反此。或",
    "X09n0245_004:0546b08": "佛以覺照為覺。謂覺妄法本無。照真性本淨。故云覺",
    "X09n0245_004:0546b09": "了真妄。又覺性中本無諸妄。為覺性。照性上恒沙功",
    "X09n0245_004:0546b10": "德本來具足為覺相(真性即圓成相即依佗妄即遍計)。△疏據大下。",
    "X09n0245_004:0546b11": "二反覆相釋。△三故論又下。引證反釋。△四又云下。",
    "X09n0245_004:0546b12": "引證順釋文皆可見。△五然覺有下。開義別釋。注云",
    "X09n0245_004:0546b13": "從此便異於二乘者。不同權教。從覺他方簡二乘。覺",
    "X09n0245_004:0546b14": "滿方簡菩薩。言二覺理圓者。覺自心諸法性相無異",
    "X09n0245_004:0546b15": "也。△六若約佛地下。取類總釋。注云智障諦覺喻各",
    "X09n0245_004:0546b16": "二者。此有五對(一能斷能證之二智。二所斷二障。三所證二諦。四得二利。五顯覺二相)",
    "X09n0245_004:0546b17": "成十句也。即論第一云。謂具一切智(根本)一切種智。(後得)",
    "X09n0245_004:0546b18": "離煩惱障及所知障。於一切法(真諦)一切種相(俗障)能自",
    "X09n0245_004:0546b19": "開覺。亦能開覺一切有情。如睡夢覺。如蓮華開。故名",
    "X09n0245_004:0546b20": "為佛。釋曰。謂以一切智。斷煩惱障。證真諦。名自覺。",
    "X09n0245_004:0546b21": "如夢覺也。以種智。斷所知障。達俗諦。能覺他。如蓮開",
    "X09n0245_004:0546b22": "也。疏華嚴十佛者。離世間品說也。所謂成正覺佛願",
    "X09n0245_004:0546b23": "佛報佛乃至隨樂佛。(十名一一云佛)成正覺者。果位妄盡智",
    "X09n0245_004:0546b24": "顯故。願者。願力周法界。恒轉法輪度眾生故。業報者。",
    "X09n0245_004:0546c01": "萬行功圓。相好福德具足故。住持者。持自受用身安",
    "X09n0245_004:0546c02": "住受用土。盡未來際而不失故。涅槃者。生死永寂故。",
    "X09n0245_004:0546c03": "法界者。若心若境若性若相無非佛故。心者。萬法雖",
    "X09n0245_004:0546c04": "眾。不出一心。唯心知覺故。三昧者。雖心境皆佛。妄想",
    "X09n0245_004:0546c05": "取著即乖正覺。唯平等持心方相應故。本性者。將心",
    "X09n0245_004:0546c06": "息妄亦乖本性。性本自寂。性本自知。方名真佛故。隨",
    "X09n0245_004:0546c07": "樂者。如理觀察。隨心所見。無非是佛(初五及十。局於果位。餘該凡聖。",
    "X09n0245_004:0546c08": "於中。八簡散心。九簡塵妄。六七俱攝)。▲疏若出下。大文第三。總出體也。",
    "X09n0245_004:0546c09": "若心若境。若聖若凡。攝歸圓覺故。總為諸門佛義之",
    "X09n0245_004:0546c10": "體也。",
    "X09n0245_004:0546c11": "疏二說處下。此文有二。初總標宗意。於中。云亦如華",
    "X09n0245_004:0546c12": "嚴下。舉普賢例佛也。普賢尚爾。佛豈不然。",
    "X09n0245_004:0546c13": "疏釋此下。開章別釋。又二。初通疑難中文六。一問。二",
    "X09n0245_004:0546c14": "答。三轉難。四通難。五總結。六顯要。今初。文三。一自立",
    "X09n0245_004:0546c15": "宗也。彰說處者。如金剛舍衛國法華王舍城祇闍崛",
    "X09n0245_004:0546c16": "山淨名菴羅樹園之類。是也。主伴者。檀佛為主。列眾",
    "X09n0245_004:0546c17": "為伴。勝劣等差不同。此經云同住如來平等法會。二",
    "X09n0245_004:0546c18": "今云下。指所疑。三既不下。牒之為問。",
    "X09n0245_004:0546c19": "疏答曰下。答中三。一辨宗以答。二引其類例。三以論具",
    "X09n0245_004:0546c20": "釋。初中二。初辨定二宗。後然此了下。簡宗以答。識智",
    "X09n0245_004:0546c21": "之體者。文殊章後半云。如來因地。修圓覺者。智是空",
    "X09n0245_004:0546c22": "華。乃至究竟圓滿。遍十方故。(既識智皆遣。即唯如來藏是體也)又普",
    "X09n0245_004:0546c23": "賢章。眾生幻心。還依幻滅。諸幻盡滅覺心不動。依幻",
    "X09n0245_004:0546c24": "說覺亦名為幻。乃至諸幻雖盡。不入斷滅。(不斷滅即體也)性",
    "X09n0245_004:0547a01": "相源者。流出一切真如菩提涅槃。則性源也。種種幻",
    "X09n0245_004:0547a02": "化。皆生於覺心。即相源也。深究無明根者。文殊章初",
    "X09n0245_004:0547a03": "明無始顛倒。乃至此無明者。非實有體等。盡於推窮",
    "X09n0245_004:0547a04": "妄宰一段文也。又彌勒章。五性所依。淨業章四相根",
    "X09n0245_004:0547a05": "本。皆是此義也。圓彰無漏界者。普眼章中。法界觀三",
    "X09n0245_004:0547a06": "重之經。乃至一切眾生本來成佛。生死涅槃如昨夢",
    "X09n0245_004:0547a07": "等。然此四句。一部經中文相當者。皆引釋之。為妙也。",
    "X09n0245_004:0547a08": "餘諸義勢。並如教起因緣中及分齊幽深所辨。須明",
    "X09n0245_004:0547a09": "真佛者。佛地論云。化身麤不可宣說等。如下所引。▲",
    "X09n0245_004:0547a10": "疏然諸大乘下。第二引其類例。意恐愚者疑云。此經",
    "X09n0245_004:0547a11": "既無人間說處。豈敢一向傳持。故引同例。若以不標",
    "X09n0245_004:0547a12": "人間之處便疑者。則所引經等總應疑也。以皆無人",
    "X09n0245_004:0547a13": "間說處故。然引此十經。非唯通例淨土。其中儀或。一",
    "X09n0245_004:0547a14": "一相類。謂光明神通及主伴三昧。同平等會。諸佛同",
    "X09n0245_004:0547a15": "住。眾生同體。處於不二。而現眾事等。並具引配。在別",
    "X09n0245_004:0547a16": "卷中。今此答亦各標處而已。又疏外更引五本。亦在",
    "X09n0245_004:0547a17": "彼卷。深密解脫經序品第一(總五卷)如是我聞。一時。婆",
    "X09n0245_004:0547a18": "伽婆。住法界殿如來境界處。眾寶赫炎一切莊嚴第",
    "X09n0245_004:0547a19": "一之處。遍至無量諸世界處。放大光明普照之處等。",
    "X09n0245_004:0547a20": "(即大光明藏等也次下云云)法集經(八卷)如是我聞。一時。婆伽婆。在",
    "X09n0245_004:0547a21": "虗空界法界無差別住處云云。稱讚大乘功德經。(一卷)",
    "X09n0245_004:0547a22": "如是我聞。一時。薄伽梵。住法界藏。諸佛所行等云云。",
    "X09n0245_004:0547a23": "大乘密嚴經。密嚴會品第一(三卷)如是我聞。一時。佛住",
    "X09n0245_004:0547a24": "出過欲色無色無想。於一切法自在無礙神足力通",
    "X09n0245_004:0547b01": "密嚴之國云云。佛說如來興顯經第一(四卷)聞如是。一",
    "X09n0245_004:0547b02": "時。佛遊如來建立之土。號歎如來。深奧悅豫。普見樓",
    "X09n0245_004:0547b03": "閣。為大嚴淨。顯曜威宮。瑠璃之藏。如來所行云云。大",
    "X09n0245_004:0547b04": "毗盧舍那成佛神變加持經卷第一。入真言門住心",
    "X09n0245_004:0547b05": "品第一(十卷)如是我聞。一時。薄伽梵。住如來加持廣大",
    "X09n0245_004:0547b06": "金剛法界空。一切持金剛者皆悉集會云云。信力入",
    "X09n0245_004:0547b07": "印法門經卷第一(五卷)如是我聞。一時。婆伽婆。住如來",
    "X09n0245_004:0547b08": "住持境界之處。金剛堅固所成之處。不可壞地安固",
    "X09n0245_004:0547b09": "之處。方等王經虗空藏所問品第一(十卷)如是我聞。一",
    "X09n0245_004:0547b10": "時婆伽婆。遊如來行處。入無礙智行處。佛地經。如是",
    "X09n0245_004:0547b11": "我聞。一時薄伽梵。住最勝光曜七寶莊嚴。放大光明。",
    "X09n0245_004:0547b12": "普照一切無邊世界。無量方所妙飾間列。周圓無際",
    "X09n0245_004:0547b13": "渺然難測。超過三界所行之處。勝出世間善根所起。",
    "X09n0245_004:0547b14": "最極自在淨識為相。如來所都。大菩薩眾所雲集。又",
    "X09n0245_004:0547b15": "有四本經。亦在淨土說。亦在別卷。又有經。俱有穢土",
    "X09n0245_004:0547b16": "淨土之相。謂等目菩薩所問三昧經云。聞如是。一時",
    "X09n0245_004:0547b17": "世尊。遊於摩竭境界法靜道場。初始得佛云云。[火*霍]然",
    "X09n0245_004:0547b18": "正受。其定恬泊。忽無形像。亦無中外。靜無見聞。所居",
    "X09n0245_004:0547b19": "正受。乃大曠蕩。汪洋無極。難遇難聞。億世之遇。時還",
    "X09n0245_004:0547b20": "此定。佛定無量。無炳不徹。(云遊摩竭界者。是不壞隨識所見。故但云遊。不云住",
    "X09n0245_004:0547b21": "也。正同佛地論說。地前見居穢。地上見居淨土也。次云初始得佛等。即淨土相也)又有文殊",
    "X09n0245_004:0547b22": "寶藏陀羅尼經。在淨居天說。又大集部中。有一品。在",
    "X09n0245_004:0547b23": "欲色二界中間說。故知說經之處。各隨所見。不應局",
    "X09n0245_004:0547b24": "執。▲疏然淨土說下。三以論具釋也。於中三。一標意。",
    "X09n0245_004:0547c01": "二正明。三印定。今初。論曰下。二正明也。今科此一段",
    "X09n0245_004:0547c02": "論文。且為兩段。今初問也。二有義下釋也。唯注科為",
    "X09n0245_004:0547c03": "四段。今初謬義也。文三。一論答。二注難。三佛為下論",
    "X09n0245_004:0547c04": "通。此文本是通於伏難。疏家今便騰於伏難。令血脉",
    "X09n0245_004:0547c05": "連通。初學者易見。又不敢濫於論文。故側注書之也。",
    "X09n0245_004:0547c06": "下所有注。意皆例此。論有義下。二正義也。於中五。一",
    "X09n0245_004:0547c07": "正答問(答前根本問也)二注難前義也。變淨土者。即寶塔品。",
    "X09n0245_004:0547c08": "大樂說請開寶塔戶。佛言。須集分身佛。大樂說請集",
    "X09n0245_004:0547c09": "佛。世尊放光。遠召為欲受佛身故。一變娑婆。二於八",
    "X09n0245_004:0547c10": "方各更變二百萬億那由他國土。皆令清淨。受佛不",
    "X09n0245_004:0547c11": "足。第三更變二百萬億那由他國土。皆令清淨。故云",
    "X09n0245_004:0547c12": "三變。足指按地者。即淨名經佛國品說。隨其心淨則",
    "X09n0245_004:0547c13": "佛土淨。爾時。舍利弗。承分身諸佛威神力故作是念。",
    "X09n0245_004:0547c14": "若菩薩心淨則佛土淨者。我世尊。本為菩薩道時。意",
    "X09n0245_004:0547c15": "豈不淨而是佛土不淨若是。佛即答云。我此土淨。而",
    "X09n0245_004:0547c16": "汝不見。爾時。世尊。即以足指按地。即時三千大千世",
    "X09n0245_004:0547c17": "界。若干百千眾寶莊嚴土。一切大眾。歎未曾有。而皆",
    "X09n0245_004:0547c18": "自見坐寶蓮華等。是也。論經不下。三結宗。曰也經即",
    "X09n0245_004:0547c19": "佛地經。四若爾下。前宗難也。五傳法下。自通釋。於中",
    "X09n0245_004:0547c20": "又三。今初總也。二注云此下下別也。注又由科此下",
    "X09n0245_004:0547c21": "為四節。一中令見勝境忻樂也。二中見如是佛者。自",
    "X09n0245_004:0547c22": "受用身也。聞如是法。超情稱智性之法也。修彼因者。",
    "X09n0245_004:0547c23": "離相無念修也。三中廣大等者。初心上根頓機也。及",
    "X09n0245_004:0547c24": "諸菩薩者。依位地前菩薩也。勝歡喜者。總結二機。初",
    "X09n0245_004:0548a01": "心者稱機故喜。菩薩漸勝故喜。注云結上三者。此注",
    "X09n0245_004:0548a02": "唯判結集流布一句之意。四中云處若非勝化身相",
    "X09n0245_004:0548a03": "麤者。夫尋思觀照法門境界。必須一心諦注歸授。若",
    "X09n0245_004:0548a04": "以色身穢土為本而歸依。則情生智昧。如何徹見勝",
    "X09n0245_004:0548a05": "妙境界。故須顯無礙淨土智性之身為本一心歸誠。",
    "X09n0245_004:0548a06": "稱此觀察微妙法義也。論故受用下。三結也。義如上",
    "X09n0245_004:0548a07": "釋。論若爾何故下。第三徵責也。注云如無量壽觀經",
    "X09n0245_004:0548a08": "者。化身佛在穢土王舍城。說西方淨土也。等取餘所說",
    "X09n0245_004:0548a09": "淨土之經阿彌陀之類也。餘皆可解。論如實義下。第",
    "X09n0245_004:0548a10": "四圓了也。文二。今初。和會權實色法。引等目王三昧",
    "X09n0245_004:0548a11": "經為例者。如上所引。遊摩竭等。是也。注具不可說佛",
    "X09n0245_004:0548a12": "剎塵相者。華嚴云。具十蓮華藏世界海微塵數相。然",
    "X09n0245_004:0548a13": "一世界海。自有十不可說佛剎塵數世界種。一一種",
    "X09n0245_004:0548a14": "復有不可說剎塵數世界。故云爾也。論而傳法下。二",
    "X09n0245_004:0548a15": "釋成本義。經中自有三段。一正釋論。二諸餘下。例餘",
    "X09n0245_004:0548a16": "經。謂說諸經時。諸大菩薩及勝上機。皆見淨土真身。",
    "X09n0245_004:0548a17": "三由隨下。標穢所以。但緣就劣者。所見以接凡下故。",
    "X09n0245_004:0548a18": "結集云。在舍衛國王舍城拘尸那等也。△疏釋曰下。",
    "X09n0245_004:0548a19": "大文第三。印定論文也。不假別議。三種定量中。此以",
    "X09n0245_004:0548a20": "聖言為定量故。不假更立道理別為議論矣。皆詮殊",
    "X09n0245_004:0548a21": "勝等者。十本之經。余皆遍覽。覺其殊勝。故有斯言。但",
    "X09n0245_004:0548a22": "以文義繁博。不可一一指出。學者自取。轉讀評察。即",
    "X09n0245_004:0548a23": "見微妙幽深殊於諸教矣。瓶注不遺等者。華嚴說。若",
    "X09n0245_004:0548a24": "如來具足。注於法雨。非法雲地菩薩不堪領受。如娑",
    "X09n0245_004:0548b01": "竭羅龍王所降之雨。唯大海方受。今意云。如海頓受",
    "X09n0245_004:0548b02": "娑竭羅大雨。漸漸潛流四天下地。大菩薩頓受如來",
    "X09n0245_004:0548b03": "佛地圓覺等法。結集流轉。漸霑群品。乃至今日。我得",
    "X09n0245_004:0548b04": "聞之。學之修之。且如帝王降敕宰臣親受。天下將士",
    "X09n0245_004:0548b05": "百姓不得一一親領。及乎須下州府。則一切皆聞。上",
    "X09n0245_004:0548b06": "來總是大文第三。以論具釋竟。",
    "X09n0245_004:0548b07": "疏問華嚴下。第三轉難也。▲第四答大聖下通釋。▲",
    "X09n0245_004:0548b08": "第五然佛化下。總結也。注云毱多等者。即優婆毱多。",
    "X09n0245_004:0548b09": "欲見老尼問佛在化儀。尼稱老病出迎不得。請自入",
    "X09n0245_004:0548b10": "房。因推門。翻鉢中油數滴。尼答化儀云。佛在世時。六",
    "X09n0245_004:0548b11": "群數入我房。不翻涓滴。大德。今威儀若此。比佛在時。",
    "X09n0245_004:0548b12": "可知優劣也。注乳味不如水味者。育王經說。育王常",
    "X09n0245_004:0548b13": "供養諸聖僧。上座食見乳稍多。育王向言。乳若多食。",
    "X09n0245_004:0548b14": "恐生疾患。上座云。此乳何力不及世尊在世時水。今",
    "X09n0245_004:0548b15": "佛滅後。一切精淳皆沉地下。育王曰願見佛在時水。",
    "X09n0245_004:0548b16": "上座展手地下取水。育王甞之。實過於乳。信知福人",
    "X09n0245_004:0548b17": "滅矣。能事隨滅。百年尚爾。況今去聖將二千年。最更",
    "X09n0245_004:0548b18": "淡薄。況於滅極。鐵為上嚴。稗為上味。如起世等經說。",
    "X09n0245_004:0548b19": "▲疏然一部下。第六顯要也。由此經圓頓理趣恒規。",
    "X09n0245_004:0548b20": "況說處殊常。常情多惑。若因疑而退。則寶山空迴。若",
    "X09n0245_004:0548b21": "懷疑而聽。亦難見玄趣。以疑渴渾於心水。故應具以",
    "X09n0245_004:0548b22": "論釋掃蕩疑雲。疑雲既卷。則覺性天空。曹月孤懸。義",
    "X09n0245_004:0548b23": "星羅列也(釋疑竟說處依真自下正釋文)。",
    "X09n0245_004:0548c01": "圓覺經大疏釋義鈔卷第四(之上)",
    "X09n0245_004:0548c05": "圓覺經大疏釋義鈔卷第四(之下)",
    "X09n0245_004:0548c06": "終南山草堂寺沙門　宗密撰",
    "X09n0245_004:0548c07": "疏寶性法界者。寶性論佛性論勝鬘經。皆有諸藏。或",
    "X09n0245_004:0548c08": "四種。或五種。其文小異。其義不殊。今就五種言之。一",
    "X09n0245_004:0548c09": "如來藏。在纏含果法故。二自性清淨藏。在纏不染故。",
    "X09n0245_004:0548c10": "三法身藏。果位為功德法所依故。四出世間上上藏。",
    "X09n0245_004:0548c11": "出纏超過二乘菩薩故。初二就凡位說。次二就聖位",
    "X09n0245_004:0548c12": "說。五法界藏。謂通因果。外持一切染淨有為。故名法",
    "X09n0245_004:0548c13": "界。內含一切恒沙性德。故名為藏。此義寬通。今光明",
    "X09n0245_004:0548c14": "藏。既與聖凡同體。故當此義也。故華嚴經。嘆普賢等",
    "X09n0245_004:0548c15": "海會菩薩。亦云入法界藏智無差別。彼疏釋同此也。",
    "X09n0245_004:0548c16": "疏起信心真如者。彼論雖於一心說二義。然心真如",
    "X09n0245_004:0548c17": "總相門。非別相門。然亦該收別盡故。論云。心真如者。",
    "X09n0245_004:0548c18": "即是一法界(即無二真心為一法界。此經云不二隨順。是一義耳)大總相。法門",
    "X09n0245_004:0548c19": "體。所謂心性不生不滅。釋曰。既是總相法門。即塵沙",
    "X09n0245_004:0548c20": "無漏因果德用之本也。上引二論。皆是出大光明藏",
    "X09n0245_004:0548c21": "之體也。疏諸佛眾生本源者。後段經文即說。法性土",
    "X09n0245_004:0548c22": "者。唯識所說四土之一。餘三者。謂自他受用及變化。",
    "X09n0245_004:0548c23": "疏常寂光者。即天台約智論所說。四土之一。餘三如",
    "X09n0245_004:0548c24": "懸談釋之也。疏常光者。此復有二。一如諸教說。項佩",
    "X09n0245_004:0549a01": "圓光。長一尋也。二即光明遍法界。疏放光者。此即群",
    "X09n0245_004:0549a02": "機有見不。見對機而說。有放不放。如法華經從眉間",
    "X09n0245_004:0549a03": "白毫相中放光。照東方萬八千世界。靡不周遍。疏然",
    "X09n0245_004:0549a04": "通與光數無量者。華嚴經不思議品曰。一切諸佛。有",
    "X09n0245_004:0549a05": "無邊際無量解脫。示現無量大神通力。又如來現相",
    "X09n0245_004:0549a06": "品云。世尊知諸菩薩心之所念。即於面門眾齒之間。",
    "X09n0245_004:0549a07": "放佛剎微塵數光明。(列十名云云)一一復有佛剎微塵數",
    "X09n0245_004:0549a08": "光明。以為眷屬。如是等文遍於一部。疏或六者。如意",
    "X09n0245_004:0549a09": "天眼天耳宿住他心漏盡。五該外。漏盡唯聖。通於大",
    "X09n0245_004:0549a10": "小。或十者。一他心通。二無礙清淨天眼通。三宿住隨",
    "X09n0245_004:0549a11": "念通。四知盡未來際神通。五無礙清淨天耳通。六無",
    "X09n0245_004:0549a12": "礙體性廣大神通。七善分別眾生言音通。八出過無",
    "X09n0245_004:0549a13": "量阿僧祇色身通。九一切法無量名字神通。十一切",
    "X09n0245_004:0549a14": "法滅盡三昧通。疏此云正思等者。海東元曉法師。造",
    "X09n0245_004:0549a15": "論。釋金剛三昧經。初釋題目中三昧云。於中有二。先",
    "X09n0245_004:0549a16": "釋。後簡。古師說言彼(彼西域也)名三昧。此云正思。今謂在",
    "X09n0245_004:0549a17": "定時。於所緣境。審正思察。故名正思。如瑜伽言。三摩",
    "X09n0245_004:0549a18": "地者。謂於所緣。審正觀察。心一境性故。問定應是靜。",
    "X09n0245_004:0549a19": "靜住一境。云何乃云審正思察。思察之用應是尋伺。",
    "X09n0245_004:0549a20": "云何說定為思察耶。答若守一境。即為定者。惛沉住",
    "X09n0245_004:0549a21": "境。應即是定。若正思察是尋伺者。邪慧推求。應非尋",
    "X09n0245_004:0549a22": "伺。當知思察有其二種。若通邪正意言分別。名思察",
    "X09n0245_004:0549a23": "者。即是尋伺直是分別。二若唯審正明了緣境。名正",
    "X09n0245_004:0549a24": "思察。是名定用。而非尋伺。定通分別及無分別。故以",
    "X09n0245_004:0549b01": "審正。簡彼尋伺。又住一境。亦有二種。若住一境。昏迷",
    "X09n0245_004:0549b02": "闇昧不能審察。即是惛沉。若住一境。不沉不浮審正",
    "X09n0245_004:0549b03": "思察。是名為定。故以思察。別彼昏沉。是故當知不以",
    "X09n0245_004:0549b04": "住移簡別定散差別之相。何以故。捷疾之辨。雖速移",
    "X09n0245_004:0549b05": "轉。而有定故。遲鈍之念。雖久住境。而是散故。今金剛",
    "X09n0245_004:0549b06": "三昧。名為正思察者。無正不正。亡思非思。但為別於",
    "X09n0245_004:0549b07": "分別邪正。又不同虗空。無思所以。強號為正思耳。三",
    "X09n0245_004:0549b08": "昧之名。略釋如是(故注云如曉公說也)疏無漏無明等者。無漏則",
    "X09n0245_004:0549b09": "一切稱性淨法也。謂出世三乘因果等。若人若法。此",
    "X09n0245_004:0549b10": "屬聖也。無明則一切顛倒染法也。謂三界六道惑業",
    "X09n0245_004:0549b11": "苦等。此屬凡也。論既云皆同真如性相。即知凡聖同",
    "X09n0245_004:0549b12": "體。故引論釋也。然迷悟染淨等法。本末分析。有同有",
    "X09n0245_004:0549b13": "異。今則同也。至下文中。廣令遠離虗幻境界。及滅影",
    "X09n0245_004:0549b14": "像。堅持禁戒。住定修慧。隨順覺性。以淨覺心。修習三",
    "X09n0245_004:0549b15": "觀。乃至三期道場禮懺等。即約異也。故論具云。復次",
    "X09n0245_004:0549b16": "覺與不覺。有二種相。云何為二。一者同相。二者異相。",
    "X09n0245_004:0549b17": "同相者(染淨二法同以真如為性。真如以此二法為相)譬如種種瓦器。(喻染淨法)",
    "X09n0245_004:0549b18": "此皆微塵性相(器以塵為性。塵以器為相)如是無漏(始本二覺)無明(本末",
    "X09n0245_004:0549b19": "二不覺也)種種業幻(此二皆有業用顯現。而非實有。故云業幻。此等合種種器也)皆同",
    "X09n0245_004:0549b20": "真如性相(以動真如門。作生滅門中染淨二法。更無別體。故云性也。真如亦以二法為相。淨相",
    "X09n0245_004:0549b21": "可知。其染相者。下文具云。但如無明而勳習故。即有染相也)是故修多羅中。依此",
    "X09n0245_004:0549b22": "義。說一切眾生本來常住入於涅槃。菩提之法。非可",
    "X09n0245_004:0549b23": "修相。非可作相。畢竟不得。亦無色相可見。(諸佛何故現報化種",
    "X09n0245_004:0549b24": "種色耶。故下釋云)而有現色相者。唯是隨染業幻所作。非是",
    "X09n0245_004:0549c01": "智色不空之性。(並是隨眾生染幻心中。變異顯現也)以智相無可見故",
    "X09n0245_004:0549c02": "(非是可見之法)異相者(牒名)如種種瓦器各各不同(喻也下合云)如",
    "X09n0245_004:0549c03": "是無漏無明(總指)隨染幻差別(別明無漏法也)性染差別故(是無",
    "X09n0245_004:0549c04": "明法也。以彼無明。迷平等理。是故性自差別。諸無漏法順平等性。直論真性。則無差別。但隨染法差別相。故設",
    "X09n0245_004:0549c05": "無漏法有差別耳。)疏華嚴亦云如心等者。此是夜摩偈讚品。",
    "X09n0245_004:0549c06": "覺林菩薩所說之偈。明具(具真妄心)分(唯生滅識)唯識也。此是",
    "X09n0245_004:0549c07": "晉譯之文。若取唐譯。即下半云。應知佛與心。體性皆",
    "X09n0245_004:0549c08": "無盡。(上半同也)今略示之。謂次前偈云。心(德相心也)如工畫師。",
    "X09n0245_004:0549c09": "(總相喻也下別明染法也)能畫諸世間。五蘊悉從生。無法而不造。",
    "X09n0245_004:0549c10": "便次此偈。彼疏釋。以心例佛也。謂如世五蘊從心而",
    "X09n0245_004:0549c11": "造。諸佛五蘊亦然。如佛五蘊。餘一切眾生亦然。皆從",
    "X09n0245_004:0549c12": "心造。然心是總相。悟之名佛。成淨緣起。迷作眾生。成",
    "X09n0245_004:0549c13": "染緣起。雖有染淨。心體不殊。佛果契心。同真無盡。妄",
    "X09n0245_004:0549c14": "法有極。故不言之。若今依於舊譯云。心佛與眾生。是",
    "X09n0245_004:0549c15": "三無差別。(此疏引晉譯經者。要證佛與眾生皆同一心無別也)此則三皆無盡。",
    "X09n0245_004:0549c16": "無盡即是無別之相。應云心佛與眾生。體性皆無盡。",
    "X09n0245_004:0549c17": "以妄體本真。故亦無盡。是以如來不斷性惡。亦猶闡",
    "X09n0245_004:0549c18": "提不斷性善。若約一人。心即總相。佛即本覺。眾生即",
    "X09n0245_004:0549c19": "不覺。乃本覺隨緣而成此二。為生滅門。二體性無盡。",
    "X09n0245_004:0549c20": "即真如門。隨緣不失自性故。餘義至下平等義中。再",
    "X09n0245_004:0549c21": "引備釋。以後一偈云。若人知心行。普造諸世間。是人",
    "X09n0245_004:0549c22": "則見佛。了佛真實性。(謂妄取諸法則不知心行。若知心行普造世間則無虗妄。便了",
    "X09n0245_004:0549c23": "真矣也)疏月上經者。初二句證聖同。後一句證凡同。第",
    "X09n0245_004:0549c24": "三句即所同之體。即證光明藏也。聖皆證之故。云覺",
    "X09n0245_004:0550a01": "一法。凡不自知。故但指同。如下但言覺地不云住持。",
    "X09n0245_004:0550a02": "疏十方諸等者。圓頓宗中。法報不分。通為毗盧遮那",
    "X09n0245_004:0550a03": "佛故。身心智慧十力四無畏等。皆同一也。然十方國",
    "X09n0245_004:0550a04": "土。皆有如來。各皆法報不分。今但言一者。法界融攝",
    "X09n0245_004:0550a05": "主伴無礙故。隨舉一佛為主。餘則為伴。一一皆然。故",
    "X09n0245_004:0550a06": "彼經十玄門中。有主伴圓融具德門。謂諸佛。約體。則",
    "X09n0245_004:0550a07": "一即一切。一切即一。(相即自在門也)約用。則一入一切。一切",
    "X09n0245_004:0550a08": "入一。(一多相容門也)今云同共一相。即當一切即一入一之",
    "X09n0245_004:0550a09": "句也。問若爾諸佛互相見不。不相見即乖主伴。(可知)相",
    "X09n0245_004:0550a10": "見即乖圓遍。(此佛外別有佛即成分限故)答通有四句。謂主主不",
    "X09n0245_004:0550a11": "相見。伴伴不相見。主伴伴主。即互相見。互相見者同",
    "X09n0245_004:0550a12": "遍法界。約用互相容故。互不見者各遍法界。約體互",
    "X09n0245_004:0550a13": "相即故。體用無礙故。相入相即重重無盡。成唯識說。",
    "X09n0245_004:0550a14": "自性身土體無差別。自受用身土。雖各變不同。而皆",
    "X09n0245_004:0550a15": "無邊不相礙障者。以彼定分法報體別故。但作此說。",
    "X09n0245_004:0550a16": "既無主伴重重之義。豈免前兩重妨難。由此習法相",
    "X09n0245_004:0550a17": "宗人。於諸佛自受用身。相見及不相見二義之中。至",
    "X09n0245_004:0550a18": "今各執一義。諍競未決。以彼宗教所說理未盡故。",
    "X09n0245_004:0550a19": "疏本覺真理名如等者。且依藏和上論疏。約理智略",
    "X09n0245_004:0550a20": "為此釋。若廣釋者復有五義。一就理顯。謂法性名如。",
    "X09n0245_004:0550a21": "出障名來。二唯就行。瑜伽云。言無虗妄。故名如來。涅",
    "X09n0245_004:0550a22": "槃三十。亦同此說。(即樹提長者父之親友。讚佛云〔如來云長者〕如來世尊。於一切法知",
    "X09n0245_004:0550a23": "見無礙。故名為佛。發言無二。故名如來。斷煩惱故。名阿羅訶。世尊所說終無有二也)三理智合",
    "X09n0245_004:0550a24": "說。轉法輪論云。第一義諦名如。正覺名來。正覺第一",
    "X09n0245_004:0550b01": "義諦故名如來。此與成實大同。(彼論云。乘如實道。來成正覺。以如實道亦",
    "X09n0245_004:0550b02": "通萬行。故言大同。即非全同也)四離相說。般若云。如來者。無所從來。",
    "X09n0245_004:0550b03": "亦無所去。故名如來。五融攝說。謂一如無二如。若理",
    "X09n0245_004:0550b04": "(第一義)若智(當第二義)若開若合(合即第三義。開即第四義各說)無不皆如。",
    "X09n0245_004:0550b05": "故名為如。如外無法。來亦即如。如是來者。是真如來。",
    "X09n0245_004:0550b06": "疏本覺心地者。地能生成。住持萬物。萬物依之而生。",
    "X09n0245_004:0550b07": "依之而住。諸教。無明智慧及本心源。皆以地為喻。喻",
    "X09n0245_004:0550b08": "無明者。根本無明。能展轉生成諸見及煩惱業行果",
    "X09n0245_004:0550b09": "報。(論中云云)故勝鬘經說。根本無明。為無始住地也。喻智",
    "X09n0245_004:0550b10": "慧者。本業經說十地。地地名為持。持百萬阿僧祇功",
    "X09n0245_004:0550b11": "德。亦名生成。生成一切因果。故名為地。世親十地論",
    "X09n0245_004:0550b12": "云生成佛智住持故。喻本心者。即如來藏心。雖非染",
    "X09n0245_004:0550b13": "淨。能生一切染淨故。勝鬘楞伽起信寶性。皆說如來",
    "X09n0245_004:0550b14": "藏是生死及涅槃因。謂清淨不變心體。迷之則隨染",
    "X09n0245_004:0550b15": "緣。生起一切有漏因業。悟之即隨淨緣。能生一切無",
    "X09n0245_004:0550b16": "漏因果。如地各隨種子。生成甘苦藥。草等故。達磨宗",
    "X09n0245_004:0550b17": "云心地法門。梵網經亦有心地法門品。品中云。是一",
    "X09n0245_004:0550b18": "切眾生之本源。是一切菩薩之根本。今云本覺心地。",
    "X09n0245_004:0550b19": "意在此也。經中但云覺地。以就諸佛同住光藏三昧",
    "X09n0245_004:0550b20": "不二境中。稱性之智。不見染相。但是本覺故也。注論",
    "X09n0245_004:0550b21": "云一切眾生者。如世人正迷東作西時。東元是東。不",
    "X09n0245_004:0550b22": "曾移動。以喻正迷真作妄時。真元是真。不曾生滅。故",
    "X09n0245_004:0550b23": "云常住入涅槃也。淨名亦云。眾生即寂滅相不復更",
    "X09n0245_004:0550b24": "滅。今經中。正約此義。云眾生清淨覺地也。疏妄不能",
    "X09n0245_004:0550c01": "染者。曰此覺地即心真如故。非妄所染也。論云從本",
    "X09n0245_004:0550c02": "已來。一切染法。不相應故。疏凡不知同者。如數十人",
    "X09n0245_004:0550c03": "同一華堂睡夢遊行。山險虫獸。驚恐奔走。或見枷鏁",
    "X09n0245_004:0550c04": "種種諸苦之類。一半先覺。見未覺者。同一華堂安隱",
    "X09n0245_004:0550c05": "之處。不曾出遊。其夢者元不知同。自認種種驚怖憂",
    "X09n0245_004:0550c06": "苦之相。華堂喻大光明藏。先覺者喻一切如來。但見",
    "X09n0245_004:0550c07": "在夢境中者。喻眾生。一一配法。其義可明。",
    "X09n0245_004:0550c08": "疏三總明稱體中二。一直銷文。二別釋義。初中言凡",
    "X09n0245_004:0550c09": "聖身心者。以第二段中與凡聖同體。故此總故。二類",
    "X09n0245_004:0550c10": "身心皆寂滅也。以圓覺為本際者。流出真如菩提涅",
    "X09n0245_004:0550c11": "槃等故。種種幻化。皆從其中生故。隨體圓滿者。下云",
    "X09n0245_004:0550c12": "覺性遍滿圓無際故。當知六根遍滿法界等。虗空小",
    "X09n0245_004:0550c13": "者。彼經云空生大覺中。如海一漚發。生死涅槃為二",
    "X09n0245_004:0550c14": "者。準淨名不二法門品。皆約二法說不二也。▲疏又",
    "X09n0245_004:0550c15": "依報下。別釋義也。文二。一別釋不二。如文可知。若更",
    "X09n0245_004:0550c16": "廣之。謂於一切法體有無不二。於義則常無常不二。",
    "X09n0245_004:0550c17": "於行則苦樂不二。於教則世出世不二。於諦則真俗",
    "X09n0245_004:0550c18": "不二。於道則邪正不二。於化則權實不二。△疏然凡",
    "X09n0245_004:0550c19": "聖下。二別釋解等。文二。一正釋。二結勝。初中五。一約",
    "X09n0245_004:0550c20": "各隨相。二互相望。三約法性。四依真心。五出圓融。初",
    "X09n0245_004:0550c21": "各隨相中。言佛平等者。唯約佛。已如問明品云十方",
    "X09n0245_004:0550c22": "諸如來同共等。(如上所引)次唯約眾生。六道雖差。皆三雜",
    "X09n0245_004:0550c23": "染。無不迷真執妄。既皆具十二有支。故平等也。疏若",
    "X09n0245_004:0550c24": "生佛下。二互相望也。生佛對說。平等之義。有二意。謂",
    "X09n0245_004:0551a01": "異時同時。今此互望。即是異時。(同時義在後法性中)文二。一具",
    "X09n0245_004:0551a02": "配列。文皆所知。疏此約三世下。二以教釋。即別示義",
    "X09n0245_004:0551a03": "相。此是涅槃經本有今無偈之意也。彼經四處出此",
    "X09n0245_004:0551a04": "一偈。初第十經。因文殊騰純陀心疑。疑佛常住。以得",
    "X09n0245_004:0551a05": "見性力故。若見佛性而為常者。本未見時應是無常。若",
    "X09n0245_004:0551a06": "本無常。後亦應爾。如世間物。本無今有。有已還無。如",
    "X09n0245_004:0551a07": "是等物悉是無常。以是義故。諸佛菩薩聲聞緣覺。無",
    "X09n0245_004:0551a08": "有差別。爾時世尊。即說偈言。本有今無。本無今有。三",
    "X09n0245_004:0551a09": "世有法。無有是處。諸佛菩薩。聲聞緣覺。亦有差別。亦",
    "X09n0245_004:0551a10": "無差別。次第十七。因迦葉難佛無所得義。舉佛先說",
    "X09n0245_004:0551a11": "本有之偈而問。佛答。本有者。我昔本有無量煩惱。有",
    "X09n0245_004:0551a12": "無量煩惱故。現在無大般涅槃。本無者。本無般若波",
    "X09n0245_004:0551a13": "羅蜜。無般若波羅蜜故。現在具有諸煩惱結。(此釋上半)若",
    "X09n0245_004:0551a14": "有沙門婆羅門若天若魔若梵若人。既言如來去來",
    "X09n0245_004:0551a15": "現在有煩惱者。無有是處。(此釋下半)至二十七。因說一切",
    "X09n0245_004:0551a16": "眾生定得菩提故。說定有佛性。而實未有三十二相",
    "X09n0245_004:0551a17": "等故。我說此偈云云。至二十八。因明食為命因非食",
    "X09n0245_004:0551a18": "即命。故說此偈。釋曰。四處大同而意小異。彼論判答",
    "X09n0245_004:0551a19": "迦葉處云。為二乘說不謗大乘。(隨相是三世有法故)若為大乘。",
    "X09n0245_004:0551a20": "是謗大乘。(涅槃真性非今有法)次判偈云有二意。一破邪義。謂",
    "X09n0245_004:0551a21": "外道小乘。上三句是邪小所立之法。第四句總非云",
    "X09n0245_004:0551a22": "無有是處。二立正義。謂本有今有。過於三世。是名正",
    "X09n0245_004:0551a23": "義。以從初發心至得涅槃一果無異。不依生因。不依",
    "X09n0245_004:0551a24": "滅因有則清淨。凡不能染。聖不能淨。(上皆論釋)清涼大師。",
    "X09n0245_004:0551b01": "先辨諸家解釋乖理。然後以論釋疑云。(誦云純陀見同相。不見別",
    "X09n0245_004:0551b02": "相。文殊見別相。不見同相。故疑)約緣始會。似本無今有。涅槃之性。不",
    "X09n0245_004:0551b03": "屬三世。智契此性。同性是常。何得難言有始必終是",
    "X09n0245_004:0551b04": "無常耶。純陀疑遣矣。若通文殊疑者。文殊見是不見",
    "X09n0245_004:0551b05": "同故疑。謂見三乘迷悟差別。今同二乘無常盡滅。即",
    "X09n0245_004:0551b06": "無差別。此名見異。生疑云。何不見同。不見同無三世",
    "X09n0245_004:0551b07": "故。今答云契無三世。一得永常。何得同於二乘無常。",
    "X09n0245_004:0551b08": "無三世性。則無差別。會與不會則有差別。上根一聞",
    "X09n0245_004:0551b09": "二疑頓遣。中下未悟。迦葉起悲。梵行品中。因無所得。",
    "X09n0245_004:0551b10": "問佛。佛舉八段。每段之中。皆悉結云三世有法無有",
    "X09n0245_004:0551b11": "是處。斯無得矣。二十七二十八經文。亦是三世因緣",
    "X09n0245_004:0551b12": "之法。隨相而說。若隨相取。即無是處。釋曰。上來判釋。",
    "X09n0245_004:0551b13": "理無不盡。次當解釋。今疏用意。案十七經。本有今有",
    "X09n0245_004:0551b14": "皆得約妄。本無今無並約真故。故我本有煩惱。(指昔世也)",
    "X09n0245_004:0551b15": "今無涅槃。(昔日現行為今)本無般若。(亦昔世也)今有煩惱。(亦昔現行)所",
    "X09n0245_004:0551b16": "以爾者。約佛昔因故。至二十七經。則云眾生過去斷",
    "X09n0245_004:0551b17": "煩惱因緣。今見佛性。則是真法。本無今有故。純陀生",
    "X09n0245_004:0551b18": "疑。正約世尊因見佛性本無今有為難。是知若真若",
    "X09n0245_004:0551b19": "妄。皆通本有今無本無今有故。疏唯清涼取斷經意",
    "X09n0245_004:0551b20": "及彼論意故。約生佛相望真妄並說。又十七經。諸佛",
    "X09n0245_004:0551b21": "昔說故。即以佛昔時為本。亦云昔時為今。例於眾生。",
    "X09n0245_004:0551b22": "則以今時為本。亦以今時為今。如佛昔有煩惱無異。",
    "X09n0245_004:0551b23": "皆是影略。今疏取斷意。則以昔時為本。現在為今。言",
    "X09n0245_004:0551b24": "煩惱佛則本有今無者。以佛昔為凡夫。則有煩惱。(以昔",
    "X09n0245_004:0551c01": "為本)今成正覺故無煩惱。(以即日為今)言眾生則本無今有",
    "X09n0245_004:0551c02": "者。約性淨故。本無煩惱。(以源為本)約客塵故。今有煩惱。(以妄",
    "X09n0245_004:0551c03": "現行為今)言菩提則眾生本有今無者。亦約性淨菩提本",
    "X09n0245_004:0551c04": "有。為客塵之所覆故。迷真起妄。無有證得菩提。故云",
    "X09n0245_004:0551c05": "今無耳。言諸佛則本無今有者。約圓淨菩提者。未修",
    "X09n0245_004:0551c06": "成云本無。今已修得故云今有。(生佛本今皆同上配)上來已顯彼",
    "X09n0245_004:0551c07": "偈上半。疏約迷悟異下。釋偈下半。然准論意。三句皆",
    "X09n0245_004:0551c08": "於第四一句。拂去上三。方為真性。今疏以第三句總",
    "X09n0245_004:0551c09": "牒三世。第四句遣之。故云下半頌性。取文小異。念是",
    "X09n0245_004:0551c10": "論意。云何約迷悟異等。謂迷時有妄。非是無真。悟時",
    "X09n0245_004:0551c11": "見性。性非今有。故生公云。但是我始會之。非照今有。",
    "X09n0245_004:0551c12": "照不在今。即是莫無為大。既云大矣。所以稱常。是知",
    "X09n0245_004:0551c13": "迷悟雖異。涅槃之性。三世不遷。湛然常住。會即符契",
    "X09n0245_004:0551c14": "同彼性常如。始覺同本。無復始本之意。何得難言有",
    "X09n0245_004:0551c15": "始有終。則純陀之難遣矣。此上一義。雖似傍來。涅槃",
    "X09n0245_004:0551c16": "玄旨於是乎見也。又以荷澤曾答真一法師此問。宗",
    "X09n0245_004:0551c17": "中學者。多愛論之故。為具經論之意釋也。疏若以性",
    "X09n0245_004:0551c18": "淨下。三約法性。即同時平等也。文二。一標。三十一亦",
    "X09n0245_004:0551c19": "異。正是前偈下半之意。以雜三世性故。現今平等。言",
    "X09n0245_004:0551c20": "不妨迷悟之殊者。即涅槃論來後。融其性相。令離斷",
    "X09n0245_004:0551c21": "常。論云若本有今有。則是常見。若過三世。則是斷見。",
    "X09n0245_004:0551c22": "若二義相待。成離斷常。是中道義。意云若相外有性。",
    "X09n0245_004:0551c23": "性為斷識。性是定常。故離迷悟。無別真性因。我乖常",
    "X09n0245_004:0551c24": "故有三界無常因。解無常之實性。故成常智。二理不",
    "X09n0245_004:0552a01": "偏。照與之符。其猶懸鏡高堂萬像斯鑒。言是故三乘",
    "X09n0245_004:0552a02": "亦有差別亦無差別者。即涅槃文殊領解性無二故。",
    "X09n0245_004:0552a03": "故差別。迷悟淺深故有差別。文殊之疑遣矣。二疑既",
    "X09n0245_004:0552a04": "遣。迦葉之疑亦去。餘如上論。疏眾生寂滅下。二釋亦",
    "X09n0245_004:0552a05": "一亦異與於亦有差別亦無差別之相。言眾生寂滅",
    "X09n0245_004:0552a06": "即是法身者。生不異佛。法身隨緣。名曰眾生。佛不異",
    "X09n0245_004:0552a07": "生。則無差別矣。次言寂滅非無之眾生恒不異真而",
    "X09n0245_004:0552a08": "成立下。一對明無差別不礙差別。寂滅故無差。非無",
    "X09n0245_004:0552a09": "眾生故不礙差。恒不異真。成上寂滅也。而成立者。成",
    "X09n0245_004:0552a10": "上非無眾生也。隨緣非有之法身。恒不異事而顯現",
    "X09n0245_004:0552a11": "者。隨緣故佛不異生非有之法身。則不礙異生。恒不",
    "X09n0245_004:0552a12": "異事者。成上隨緣也。而顯現者。成上非有之法身也。",
    "X09n0245_004:0552a13": "疏又如下。四依真心也。前凡聖同體科中。已全偈引。",
    "X09n0245_004:0552a14": "上約性淨說者。以理為佛。以事為眾生。約本覺法身。",
    "X09n0245_004:0552a15": "以為佛故。故但成二法。今則以報化之身始覺之佛。",
    "X09n0245_004:0552a16": "此佛亦在生滅門中。皆是有為事相。若各注凡聖之",
    "X09n0245_004:0552a17": "相。則生佛迢然。今以令是真心為生為佛故。經云三",
    "X09n0245_004:0552a18": "無別也。又此偈據清涼疏。亦約生佛與心互望而釋。",
    "X09n0245_004:0552a19": "然約同時互望。不同前約三世。言互望者。由此三法",
    "X09n0245_004:0552a20": "各具二義故。謂心有染淨二義。佛具應機稱性二義。",
    "X09n0245_004:0552a21": "眾生有達性感佛二義。各以初義。成隨相無差。各以",
    "X09n0245_004:0552a22": "後義。成順性無差。疏是故染淨下。總以融結。疏況稱",
    "X09n0245_004:0552a23": "性互收者。五況出圓融。上但事理無礙。已是難思。餘",
    "X09n0245_004:0552a24": "經容有。此則事事無礙。唯華嚴及此經觀成中意。疏",
    "X09n0245_004:0552b01": "如是解下。第二結勝也。地者。生成住持義。已如前說。",
    "X09n0245_004:0552b02": "然就法有三。一無明住地。二佛菩薩智地。三平等心",
    "X09n0245_004:0552b03": "地。心地是總。餘二是染淨別。若會歸性。則皆平等。故",
    "X09n0245_004:0552b04": "前引經云是三無差別。",
    "X09n0245_004:0552b05": "疏二稱真現土中。二收四門。標引可見。言淨土者。離",
    "X09n0245_004:0552b06": "染皎潔曰淨。凡聖可居曰土。瓔珞經云。土名賢聖所",
    "X09n0245_004:0552b07": "居之處。是故一切眾生。一切賢聖。各有自居果報之",
    "X09n0245_004:0552b08": "土。若凡夫住五陰中。為正報土。山林大地為依報土。",
    "X09n0245_004:0552b09": "初地聖人亦有二土。一實智。二變化云云。疏初中然",
    "X09n0245_004:0552b10": "土雖下。釋義相上二。一開合。謂初說三土。二開三為",
    "X09n0245_004:0552b11": "四。三合四成二。四融二為一。前二即唯識第十意。然",
    "X09n0245_004:0552b12": "初說三者。依三身故。報有自他。故為四身。四身還依",
    "X09n0245_004:0552b13": "四土。論云又自性身依法性土等。至下第四身立一",
    "X09n0245_004:0552b14": "異中。當具引釋。疏統唯二種。謂淨與穢或性與相者。",
    "X09n0245_004:0552b15": "攝四為二也。諸經論中。皆有於此兩種之二。先攝上",
    "X09n0245_004:0552b16": "四為淨穢者。乃有多義。一前三皆淨四中。有淨有穢",
    "X09n0245_004:0552b17": "則三類半為淨。半類為穢。二前三為淨。以他受用。斷",
    "X09n0245_004:0552b18": "分別障。已證真如。故得名淨。變化皆穢。設有七珍。穢",
    "X09n0245_004:0552b19": "眾生住故亦非淨土。三後二皆穢。仁王經云。三賢十",
    "X09n0245_004:0552b20": "聖住果報。唯佛一人居淨土故。而生公說。有形皆穢。",
    "X09n0245_004:0552b21": "無形為淨。則唯法性為淨。若爾自受用土豈稱穢耶。",
    "X09n0245_004:0552b22": "今此以冥同真性。不可說其形量大小。則同淨攝。二",
    "X09n0245_004:0552b23": "攝前四為性相者。略有二門。一法性為性。餘三皆相。",
    "X09n0245_004:0552b24": "二自受用土。冥同真性。亦可名性。餘二唯相。第四融",
    "X09n0245_004:0552c01": "而為一。則淨穢性相。三土四土無不圓融。即華嚴及",
    "X09n0245_004:0552c02": "此經意。故云有異餘宗。疏云又一質不成下。第二研",
    "X09n0245_004:0552c03": "窮即融攝矣。因上第四義故。略為此融。然東晉安莊",
    "X09n0245_004:0552c04": "云。本有三句。無有質不成。清涼加此句。以成二對。謂",
    "X09n0245_004:0552c05": "淨穢域絕不可言一。理唯一果不可言異。冥同性空",
    "X09n0245_004:0552c06": "不可言有。隨緣成立不可言無。然一為遣異。無為遣",
    "X09n0245_004:0552c07": "有。然其釋中。一亦約理。實則一義有其二種。一約理",
    "X09n0245_004:0552c08": "一。二約事一。如自受用。十方如來。同有淨土。不可言",
    "X09n0245_004:0552c09": "無。而得稱一故。疏故形奪下。然上略舉四句。一向遮",
    "X09n0245_004:0552c10": "過。實則即異即同。即有即無。若互相形奪。則一異兩",
    "X09n0245_004:0552c11": "亡。有無雙泯。若圓融無礙。則即一即多。即無即有。有",
    "X09n0245_004:0552c12": "是無有。無是有無。多是即一之多。一是即多之一。有",
    "X09n0245_004:0552c13": "無即事理無礙。一多兼事事無礙。由此重重故。華藏",
    "X09n0245_004:0552c14": "剎海一一塵中皆見法界。",
    "X09n0245_004:0552c15": "疏出體中八微。地水火風色香味觸。凡諸色法乃至",
    "X09n0245_004:0552c16": "微塵。皆具此故。小乘不達唯心。計為實故。疏唯心者。",
    "X09n0245_004:0552c17": "從多而說。然法性土。亦即真如。後三皆是力無畏等",
    "X09n0245_004:0552c18": "一切功德。無漏五蘊。自利後智利他後得。相應心品。",
    "X09n0245_004:0552c19": "而為體也。疏分性相者。初一是性。後三皆相。定不相",
    "X09n0245_004:0552c20": "即故。疏融攝者。如下第四段中所說。然淨名揩疏。出",
    "X09n0245_004:0552c21": "淨土體。總分為二。一約如來。二約菩薩。初有五種。一",
    "X09n0245_004:0552c22": "法性土。以真如為體。二實報土。力無畏等一切功德",
    "X09n0245_004:0552c23": "無漏色蘊為體。(彼文云總持國等)三色相土。攝境從心。自利",
    "X09n0245_004:0552c24": "後智為體故。佛地云最極自在淨識為相。四他受用",
    "X09n0245_004:0553a01": "土。攝境從心。利他後智為體。(三四皆云約相。則四塵五塵為體。若攝相歸性。",
    "X09n0245_004:0553a02": "一切皆以真如為體)五變化土。同他受用。若約菩薩。亦五。一二",
    "X09n0245_004:0553a03": "分得而出體同前。三色相有漏土。攝境從心。本識為",
    "X09n0245_004:0553a04": "體。四色相無漏土。攝境從心。自利後智為體。若約相",
    "X09n0245_004:0553a05": "則四塵五塵。五變化土亦同前也。若攝相歸性。亦一",
    "X09n0245_004:0553a06": "切真如為體。此釋雖有攝相歸性之說。亦與上融攝。",
    "X09n0245_004:0553a07": "之義不同。詳之可見。",
    "X09n0245_004:0553a08": "疏三方便者。是修因義。謂明有何因緣而有淨土。文",
    "X09n0245_004:0553a09": "中二。一通辨。二別辨。初本起者。唯華嚴世界成就品",
    "X09n0245_004:0553a10": "中云。十種因緣故。一切世界海。已成現成當成。今以",
    "X09n0245_004:0553a11": "次四。後三即屬下別辨中收故。通相本起中。唯有三",
    "X09n0245_004:0553a12": "已。言本起者。盡法界虗空界一切世界。無始已來。本",
    "X09n0245_004:0553a13": "常此生起成就。故云本起。故彼經前總標此十十世",
    "X09n0245_004:0553a14": "界起具因緣。十者。經云。所謂如來神力故。(一切淨穢國土。皆是",
    "X09n0245_004:0553a15": "如來通慧力。或為物而取。擬將普應。佛應統之。皆稱佛土。故彼經說華藏海佛所嚴淨而內含淨穢之相然就",
    "X09n0245_004:0553a16": "佛言之。無國而不淨也)法應如是故。(梵云達磨多。此云法爾。亦云法性。法性則本識。如來",
    "X09n0245_004:0553a17": "藏身。為所依持。恒頓變起外諸器界。問何以諸佛眾生起於剎土。答法應如是。不可致語。故云法爾也。謂法爾",
    "X09n0245_004:0553a18": "如是藏識變起故)一切眾生行業故。(業有善惡。國有淨穢。故淨名以萬行為國。又云。",
    "X09n0245_004:0553a19": "眾生之類是菩薩淨土。謂法性雖一。隨業成異。佛隨異類。取土攝生故。涅槃微善。觀經三心。皆土因也。次下四",
    "X09n0245_004:0553a20": "種因皆別明也)一切菩薩成就一切智所得故。(自受用土因。大圓鏡智之",
    "X09n0245_004:0553a21": "所成故也)一切眾生及諸菩薩同集善根故。(變化土因。凡聖同居故)凡",
    "X09n0245_004:0553a22": "一切菩薩嚴淨國土願力故。一切菩薩成就不退行",
    "X09n0245_004:0553a23": "故。(上二皆他受用土因。上句則約地中淨土願。此句則八地中淨土分。上四即當後別辨中出世上上已去",
    "X09n0245_004:0553a24": "萬行為方便等也。故疏此門不取。此後三因。約融攝說印當下八地已上一向淨清矣)一切菩",
    "X09n0245_004:0553b01": "薩清淨勝解自在故。(八地已上大海為酥酪。大地為黃金。染淨自在。以勝解印持心",
    "X09n0245_004:0553b02": "變故)一切如來善根所流。(語因中也)及一切諸佛成道時。自",
    "X09n0245_004:0553b03": "在勢力故。(明果用也)普賢菩薩自在願力故。(成與不成。常能融攝。又前",
    "X09n0245_004:0553b04": "妙覺。此是等覺。其法法通為諸土之體)諸佛子。是為略說十種因緣。若",
    "X09n0245_004:0553b05": "廣說者有世界海微塵數。然隨宜下。通伏難。伏難曰。",
    "X09n0245_004:0553b06": "上既云通於淨穢。何名佛土。故此通云佛應等。疏若",
    "X09n0245_004:0553b07": "就行致下。別辨者。即生公意。彼注淨名經云。行致淨",
    "X09n0245_004:0553b08": "土。非造之也。造於土者眾生類矣。十四科中。釋彼義",
    "X09n0245_004:0553b09": "云。問云何致而非得耶。答夫稱致而體為約假雖獲",
    "X09n0245_004:0553b10": "非已。釋曰。謂因化而得。故名為致。謂佛修萬行。直趣",
    "X09n0245_004:0553b11": "真極。不取色相他受用等因化眾生。遂以大悲。為約",
    "X09n0245_004:0553b12": "取土故。故行致既因萬行而致於土。必招淨也。疏然",
    "X09n0245_004:0553b13": "淨有二下。別顯其相。展轉開之。乃成四重。皆以方便",
    "X09n0245_004:0553b14": "為因。清淨為果。第一對中。言以六行為方便者。謂忻",
    "X09n0245_004:0553b15": "上淨妙離。厭下苦麤障。故以色無界。而為淨土。疏此",
    "X09n0245_004:0553b16": "復二種下。第二對二乘淨土。即懸談所說。方便有餘",
    "X09n0245_004:0553b17": "土也。疏二出世上上淨下。第三對。文二。一總。二別。今",
    "X09n0245_004:0553b18": "初也。疏勝解者。如上別十因緣中第八文也。印持萬",
    "X09n0245_004:0553b19": "境。隨心改變。故淨名云隨其心淨。即佛土淨。彌勒般",
    "X09n0245_004:0553b20": "若偈云。智習唯識通如是取淨土。疏萬行者。如淨名",
    "X09n0245_004:0553b21": "直心等六度。(文云。寶積當知。直心是菩薩淨土。菩薩成佛時。不諂眾生來生其國。菩提心是",
    "X09n0245_004:0553b22": "菩薩淨土。菩薩成佛時大乘眾生。來生其國。布施是菩薩淨土。菩薩成佛時。能捨眾生來生其國云云。乃至智",
    "X09n0245_004:0553b23": "慧也)觀經三種三心及十六觀。并涅槃經生不動國之",
    "X09n0245_004:0553b24": "因等皆如別卷。疏實報七珍者。淨識所現矣。疏此復",
    "X09n0245_004:0553c01": "有二下。二別也。疏一者未極下有四。今初。一直指未",
    "X09n0245_004:0553c02": "極。疏故仁王下。二雙證極。未極即彼經菩薩品。波斯",
    "X09n0245_004:0553c03": "匿王讚佛。此前一偈半云。覺法無相遍法界。三十生",
    "X09n0245_004:0553c04": "盡智圓明。寂照無礙真解脫。大悲應現無與等。湛然",
    "X09n0245_004:0553c05": "不動常安隱。光明遍照無所照。三賢十聖住果報。唯",
    "X09n0245_004:0553c06": "佛一人居淨土。在文易了。若瓔珞經。亦云。佛子。土名",
    "X09n0245_004:0553c07": "一切賢聖所居之處。(云云如上引)乃至初地聖人。亦有二",
    "X09n0245_004:0553c08": "土。一實智土。前智為住。後智為土。二變化淨穢經劫",
    "X09n0245_004:0553c09": "數量應現之土。乃至無垢地土。亦如是一切眾生。乃",
    "X09n0245_004:0553c10": "至無垢地。盡非淨土。住果報故。唯佛居中道第一法",
    "X09n0245_004:0553c11": "性之土。是故我昔在普光堂。廣為一切眾生。說淨土",
    "X09n0245_004:0553c12": "門。以上二經。唯佛為淨。疏未極之中下。三別釋未極",
    "X09n0245_004:0553c13": "也。即第四對。文云。一純。二雜。初言永絕累者。即生公",
    "X09n0245_004:0553c14": "淨土義云。未來絕形累者。故須託土。以自居八地已",
    "X09n0245_004:0553c15": "上。永絕色累。照體獨立。神無方所。土復何為。意云八",
    "X09n0245_004:0553c16": "地已上。淨無生忍。得色自在。捨於分段。永絕色累。一",
    "X09n0245_004:0553c17": "切世間出世間心。悉不現前故。故照體獨立。稱性普",
    "X09n0245_004:0553c18": "周故。故神無方處。神即心神。而云神者。神萬物而為",
    "X09n0245_004:0553c19": "言也。故神無方而無體。既無色累。故其土相難以名",
    "X09n0245_004:0553c20": "目。疏七地已還等者。二雜。言未出三界者。未捨分段。",
    "X09n0245_004:0553c21": "故。無漏觀智。有間斷者。即六地已下。若至七地。觀無",
    "X09n0245_004:0553c22": "有間斷。依十地經。六地已下為染。八地已上為淨。七",
    "X09n0245_004:0553c23": "地亦名中間。亦可名染。亦得名淨。或非染非淨。今取",
    "X09n0245_004:0553c24": "染義。故非純淨。疏若依瑜伽下。第四對權教簡定。以",
    "X09n0245_004:0554a01": "分權實。若依之言。對後簡辨。非躡前也。言初地方為",
    "X09n0245_004:0554a02": "淨者。亦不妨上純雜間不間義矣。疏然約圓教者。始",
    "X09n0245_004:0554a03": "自發心事友。終至成佛。皆嚴淨國土之方便。",
    "X09n0245_004:0554a04": "疏四身土中。謂自性身依法性土等者。應先說能依",
    "X09n0245_004:0554a05": "身。後方釋所依土相。能依身者。即唯識第十所說。在",
    "X09n0245_004:0554a06": "別卷中。兼隨文略注解已。今此務在銷文。便明所依",
    "X09n0245_004:0554a07": "土也。疏中所釋。亦皆唯識之文。然取意撮結。今却具",
    "X09n0245_004:0554a08": "之。須以論解疏也。彼論云。又自性身。依法性土。雖此",
    "X09n0245_004:0554a09": "身土體無差別。而屬佛法。相性異故。(以佛是相義。為功德法所依止",
    "X09n0245_004:0554a10": "故眾德聚義二身自體故。法是性義功德自性故。能持自體故諸法自性故體為土。義為身)此佛",
    "X09n0245_004:0554a11": "身土。俱非色攝。雖不可說形量小大。然隨事相。其量",
    "X09n0245_004:0554a12": "無邊。譬如虗空遍一切處。(上皆釋疏兩句)自受用身。還依自",
    "X09n0245_004:0554a13": "土。(還隨自受用土下二身隨自土亦爾。非離身別有名土故如樞要記)謂圓鏡智相應",
    "X09n0245_004:0554a14": "淨識。(釋一句)由昔所修自利無漏純淨佛土因緣成就。",
    "X09n0245_004:0554a15": "(中間二句即所修之行故。疏但以所修字攝之)從初成佛。盡未來際。相續變",
    "X09n0245_004:0554a16": "為純淨佛土。周圓無際眾寶莊嚴。自受用身常依而",
    "X09n0245_004:0554a17": "住。(上皆疏文。皆引下論。以成之矣)如淨土量。身量亦爾。諸根相好一",
    "X09n0245_004:0554a18": "一無邊。無限善根所引生故。功德智慧。既非色法。雖",
    "X09n0245_004:0554a19": "不說形量大小。而依所證及所依身。亦可說言遍一",
    "X09n0245_004:0554a20": "切處。(然此功德隨所依身。智慧隨所證如。亦可說云遍一切處)他受用身亦依自",
    "X09n0245_004:0554a21": "土。(疏但標三身。已總攝了故無別標)謂平等智大慈悲力。(疏唯一句此下用論",
    "X09n0245_004:0554a22": "皆緣上知)由劣所修利他無漏純淨佛土因緣成熟。隨住",
    "X09n0245_004:0554a23": "十地菩薩所宜(十地經說。十地各有分量大小。廣如彼說。唯是百佛百葉華佛。見百。三千",
    "X09n0245_004:0554a24": "大千世界)變為淨土。或小或大。或劣或勝。前後改轉。他",
    "X09n0245_004:0554b01": "受用身依之而住。能依身量亦無定限。若變化身。依",
    "X09n0245_004:0554b02": "變化土。謂成事智。大慈悲力。由昔所修利他無漏淨",
    "X09n0245_004:0554b03": "穢佛土因緣成熟。(以化土中有淨有穢。非他受用土。故云淨穢。他受用土。法樂義增。同",
    "X09n0245_004:0554b04": "自受用化土雖復說法。神通增故立變化名法樂義微〔比〕佛地論廣說)隨未登地有情",
    "X09n0245_004:0554b05": "所宜。化為佛土。或淨或穢。或大或小。前後改轉。佛變",
    "X09n0245_004:0554b06": "化身。依之而住。能依身量亦無定限。自性身土。一切",
    "X09n0245_004:0554b07": "如來同所證故。體無差別。自受用身及所依土。雖一",
    "X09n0245_004:0554b08": "切佛各變不同。而皆無邊。不相障礙。餘二身土。隨諸",
    "X09n0245_004:0554b09": "如來所化有情。有共不共。",
    "X09n0245_004:0554b10": "疏後廣釋者下。文二。一依佛地正立。性雖一味下。解",
    "X09n0245_004:0554b11": "妨。即正答前問也。謂與身為性名法性身。與土為性",
    "X09n0245_004:0554b12": "名法性土。即三身土之真性也。未失一味。疏智論云",
    "X09n0245_004:0554b13": "下。二以諸教釋成。文三。一非一非異釋。二非有非無",
    "X09n0245_004:0554b14": "釋。三諸佛同證。初中二。一引智論。佛者是覺人。有靈",
    "X09n0245_004:0554b15": "知之覺。今第一義空。與之為性故。名為佛性。非情無",
    "X09n0245_004:0554b16": "覺。但持自體。得稱為法。今真性與之為性。故名法性。",
    "X09n0245_004:0554b17": "故結云假說能所而實無差。疏唯下。二引唯識也。亦",
    "X09n0245_004:0554b18": "為證前即第十論之文。自性身依法性土。雖此身土",
    "X09n0245_004:0554b19": "體無差別。而屬佛法。性相異故。此佛身土。俱非色攝。",
    "X09n0245_004:0554b20": "雖不可說形量小大。然隨事相。其量無邊。譬如虗空",
    "X09n0245_004:0554b21": "遍一切處。釋曰。此文兼證後段如空。論文易了。謂法",
    "X09n0245_004:0554b22": "性屬佛下。是疏釋論。然唯彼疏云。佛義是相。為功德",
    "X09n0245_004:0554b23": "法所依止故。眾德聚義故。二身同體故。法是性義。功",
    "X09n0245_004:0554b24": "德自性故。能持自性故。諸法自性故。體為土義。相為",
    "X09n0245_004:0554c01": "身義。此云意云屬佛是相。屬法是性。直語所依名土",
    "X09n0245_004:0554c02": "故。云體為土義。以能依名。為法性身故。云相為身義。",
    "X09n0245_004:0554c03": "今疏意小異。謂佛有覺義。故名屬佛。土無覺義。但持",
    "X09n0245_004:0554c04": "自性。故名為法。言性隨相異者。身土約相。則有二別。",
    "X09n0245_004:0554c05": "所依之性則無差別。今以無差之性。隨有差之相。故",
    "X09n0245_004:0554c06": "云性隨相異也。疏又云此身土下。二約非有非無釋",
    "X09n0245_004:0554c07": "也。言然隨事相其量無邊者。以變化等三身三土事",
    "X09n0245_004:0554c08": "既無邊。與之為性。豈有邊耶。既如虗空。故能遍至一",
    "X09n0245_004:0554c09": "切色非色處。疏故華嚴下。二引華嚴也。具云普賢身",
    "X09n0245_004:0554c10": "相如虗空。依真而住非國土。此則約普賢境界。顯佛",
    "X09n0245_004:0554c11": "身也。云如空者。但證遍一切處義。若據佛身既非頑",
    "X09n0245_004:0554c12": "凝。即不同虗空故。彼經迴向品。又云。解如來身。非如",
    "X09n0245_004:0554c13": "虗空。於一切處。令諸眾生積集善根悉充足故。前明",
    "X09n0245_004:0554c14": "自利。此明利他。疏一切如來下。三諸佛同證也。疏二",
    "X09n0245_004:0554c15": "唯大智下。乃至第七門中。文皆可解。疏我此土淨而",
    "X09n0245_004:0554c16": "汝不見。即淨名第一。如前所引。眾生見燒淨土不毀。",
    "X09n0245_004:0554c17": "即法華經。具云眾生見劫盡。大火所燒時。我此土安",
    "X09n0245_004:0554c18": "穩。天人常充滿。色即是如。相即非相。此義引大品等",
    "X09n0245_004:0554c19": "經身土事理交互依持。結前生後。然結前者。結前三",
    "X09n0245_004:0554c20": "文。成上三義。謂引淨名。成第二當相。即是功德身。土",
    "X09n0245_004:0554c21": "即具妙土莊嚴。通自他用。二引法華。成智法身。土亦",
    "X09n0245_004:0554c22": "通性相。智所現身土者。若大圓鏡智。現自受用身。平",
    "X09n0245_004:0554c23": "等性智現他受用身。成所作智現變化身。此三身融。",
    "X09n0245_004:0554c24": "則三土亦融。變化即他自受用皆悉不毀。我土不毀",
    "X09n0245_004:0555a01": "即自受用。天人充滿即他受用。在靈山即變化。三義",
    "X09n0245_004:0555a02": "引大品色即是如來一義相即。以即法性相通諸土。",
    "X09n0245_004:0555a03": "即法性身與色相義無礙。依性相無礙。是故云事理",
    "X09n0245_004:0555a04": "交互等。空生後四句。其色相言。通於報化身。自受用",
    "X09n0245_004:0555a05": "報皆色相故。具足應云。一色身依色相土。二色身依法",
    "X09n0245_004:0555a06": "性土。三法身依色相土。四法身依法性土。若以單對",
    "X09n0245_004:0555a07": "復。成六句者。應云一色身依色相法性土。二法性身",
    "X09n0245_004:0555a08": "依色相法性土。三法性色相身依色相土。四法性色",
    "X09n0245_004:0555a09": "相身依法性土。第五有一俱句。謂法性色相身依法",
    "X09n0245_004:0555a10": "性色相土。六則是性相無礙之身。依性相無礙之土。",
    "X09n0245_004:0555a11": "疏此上通諸大乘者。結前生後。生後唯屬一乘華嚴",
    "X09n0245_004:0555a12": "之宗。結前不出法性色相之身土及四身四土之義",
    "X09n0245_004:0555a13": "故。謂一及四唯法性。二三法相及如智色。五六具上",
    "X09n0245_004:0555a14": "諸義。亦不出如智等。七八方具事理無礙故。上八門",
    "X09n0245_004:0555a15": "不出事理無礙。實教之宗。故云通諸大乘。即同教一",
    "X09n0245_004:0555a16": "乘義也。故此下二方是事事無礙法界。別教一乘宗",
    "X09n0245_004:0555a17": "也。疏九通攝三種世間等者。如彼八地中十身。即三",
    "X09n0245_004:0555a18": "種世間故。十身者。眾生身。國土身。業報身。聲聞身。緣",
    "X09n0245_004:0555a19": "覺身。菩薩身。如來身。智身。法身。虗空身。三世間者。一",
    "X09n0245_004:0555a20": "即眾生世間。二即器世間。三通上二。從四至九。皆智",
    "X09n0245_004:0555a21": "正覺世間。或二乘菩薩亦通眾生世間。其虗空身即",
    "X09n0245_004:0555a22": "冥三世間同一體也。由此故。得合為一大法身。若彼",
    "X09n0245_004:0555a23": "經云。以虗空身。作眾生身。依國土身。作業報身。作聲",
    "X09n0245_004:0555a24": "聞身。作緣覺身。作菩薩身。作如來身。作智身。作法身。",
    "X09n0245_004:0555b01": "是為虗空身。餘九皆爾。其如來身。既具菩提身願身",
    "X09n0245_004:0555b02": "化身法身智身等十。則有百身千身。一一類身。復各",
    "X09n0245_004:0555b03": "攝多。故云爾也。又如虗空之言。合法身智身。即是真",
    "X09n0245_004:0555b04": "身。即真而現。于何不具矣。疏十上分權實等者。為簡",
    "X09n0245_004:0555b05": "深淺。以分權實故。亦八非實不攝權。亦非真實。如說",
    "X09n0245_004:0555b06": "海水異於百川不攝百川非海水矣。隨義布列。有十",
    "X09n0245_004:0555b07": "不同。得意而談。一一融攝。疏上言土有下。二五重土",
    "X09n0245_004:0555b08": "也。即別分土相。謂前三如智。有離合之殊故。分出三",
    "X09n0245_004:0555b09": "身。其所依土。唯一法性。餘可思准。",
    "X09n0245_004:0555b10": "疏次銷文下。又二。一直銷本文。二前凡聖下。對前以",
    "X09n0245_004:0555b11": "釋。疏約境釋者。悲智所緣之境也。謂修智求大菩提",
    "X09n0245_004:0555b12": "運悲化眾生也。疏有了悟者。約心有頓悟。地前有比",
    "X09n0245_004:0555b13": "觀。登地有現觀。雖云了悟之覺。非依主釋。以了悟即",
    "X09n0245_004:0555b14": "是覺故。而言之者。為簡佛果覺故。下云之情。亦然。疏",
    "X09n0245_004:0555b15": "餘緣慮者。地前雖悟解而未證故。登地出觀散心是",
    "X09n0245_004:0555b16": "情慮故。八地已上三細未除。習氣流注故。流此約心",
    "X09n0245_004:0555b17": "釋者。謂上約所求所化。皆是所對。非己當體故云境。",
    "X09n0245_004:0555b18": "今約自能悟及情慮。故云心也。亦可對上佛果眾生",
    "X09n0245_004:0555b19": "此當悲智之心也。謂以覺智。求大覺果。以能緣悲情",
    "X09n0245_004:0555b20": "度眾生也。疏求菩提之有情者。其義可知。然亦有斷",
    "X09n0245_004:0555b21": "薩埵之勇猛。謂於大菩提勇猛求故。亦約能所。疏大",
    "X09n0245_004:0555b22": "法等者。法華云必說大法。又云。演大法義。下文云。末",
    "X09n0245_004:0555b23": "世眾生。將發大心求善知識等。證大道者。真覺性。大",
    "X09n0245_004:0555b24": "行者二利故。若約位說者。信即十信。解即十住。發即",
    "X09n0245_004:0555c01": "十迴向大願之心。證即見道。行即修道。趣即八地已",
    "X09n0245_004:0555c02": "上無功用自然。流入薩婆若海。",
    "X09n0245_004:0555c03": "疏二別列有文二。一通釋。二別釋。初中四。一總標。意",
    "X09n0245_004:0555c04": "言。聖人無名為物立稱者。莊子云。至人無已。神人無",
    "X09n0245_004:0555c05": "功。聖人無名今約利生。無名而強立名耳。多依行德",
    "X09n0245_004:0555c06": "者。多是不唯之義。謂亦有因姓。如慈氏等。亦有因所",
    "X09n0245_004:0555c07": "求神。如世親等。亦有因父母。如聲聞中鶖子等。然依",
    "X09n0245_004:0555c08": "行德立名者偏多矣。問既依行德。而諸菩薩行德皆",
    "X09n0245_004:0555c09": "具。何以成別。故次云隨宜別標也。樓宜不同。所表各",
    "X09n0245_004:0555c10": "異云千差等也。如觀其音聲。皆得解脫。名觀世音。悲",
    "X09n0245_004:0555c11": "愍眾生。名為常慘。手中雨華。便名華手等。又如經偈。",
    "X09n0245_004:0555c12": "無厭大悲未曾捨。即金剛愛菩薩。見行小善便稱美。",
    "X09n0245_004:0555c13": "即金剛善哉菩薩。無住檀施等虗空。即金剛寶菩薩",
    "X09n0245_004:0555c14": "之類是也。疏此等下。二別指十二。即在文所列也。疏",
    "X09n0245_004:0555c15": "良以下。三明解而復問之竟。疏今各以下。四顯別釋",
    "X09n0245_004:0555c16": "之儀。言穿鑿者。孔安國注論語云。孔子在陳。思歸欲",
    "X09n0245_004:0555c17": "去曰。吾黨(鄉黨)之小子。狂者進取於大道。妄作穿鑿。以",
    "X09n0245_004:0555c18": "成文章。不知所以裁之。我當歸以裁之耳。疏梵語訛",
    "X09n0245_004:0555c19": "者。大品云滿尸利。亦訛略也。疏此云妙德者。准華嚴",
    "X09n0245_004:0555c20": "宗。此菩薩表三滅門。謂一名妙首。表能信之心。故華",
    "X09n0245_004:0555c21": "嚴十信會中十菩薩。皆同名首。謂覺首財首等故。文",
    "X09n0245_004:0555c22": "殊即妙首也。觀察諸法三昧經云普首。阿目佉云濡",
    "X09n0245_004:0555c23": "首。無量門微密經。名敬首。皆有首字者。信是萬行萬",
    "X09n0245_004:0555c24": "德之頭首也。二名妙吉祥。佛地經云。一切世間親近",
    "X09n0245_004:0556a01": "供養咸稱讚故。名妙吉祥。真諦云以恒寂靜。於怨親",
    "X09n0245_004:0556a02": "中平等利益。不為捐惱。名為吉祥。(上生經疏引)三聖觀說。表",
    "X09n0245_004:0556a03": "能起行願之解。次下即釋。三名妙德。表能證真理之",
    "X09n0245_004:0556a04": "大智。諸經多云法王子者。如王太子無等雙故。今釋",
    "X09n0245_004:0556a05": "云智德深妙。總含三意。以此經文略義廣。但一處說",
    "X09n0245_004:0556a06": "文殊。已含三義故。疏龍種尊者。智論引首楞嚴說。疏",
    "X09n0245_004:0556a07": "摩尼寶積者。央堀經云。是北方常喜世界歡喜藏摩",
    "X09n0245_004:0556a08": "尼寶積佛。諸有聞者敬禮。蹄令種種事業皆為吉祥。",
    "X09n0245_004:0556a09": "慈恩上生經疏云。未來成佛。名為普現。疏三世佛母",
    "X09n0245_004:0556a10": "者。慈氏語善財云。文殊師利。常為無量百千億那由",
    "X09n0245_004:0556a11": "他諸佛之母。釋曰。無有一佛不從般若波羅蜜生。文",
    "X09n0245_004:0556a12": "殊主般若故。疏釋迦師者。放鉢經。但云昔為釋迦之",
    "X09n0245_004:0556a13": "師。今云豈獨者。即處胎經云。計我成佛身。此剎為最",
    "X09n0245_004:0556a14": "小。座中有疑故。捨胎現變化。我身如微塵。今在他佛",
    "X09n0245_004:0556a15": "國。三十二相明。在在無文現。本為能仁師。今乃為弟",
    "X09n0245_004:0556a16": "子。佛道極廣大。清淨無增減。我欲現佛身。二尊不并",
    "X09n0245_004:0556a17": "立。此界現受教。我剎見佛身。下取意引。佛剎名無礙。",
    "X09n0245_004:0556a18": "佛名等昇仙尊。(結云)我身濡首是。(濡首是文殊之別名)又云剎立",
    "X09n0245_004:0556a19": "名究竟。佛名大智慧。亦結云我身濡首是。釋曰。然權",
    "X09n0245_004:0556a20": "實有其二釋。一本高迹下。即文殊是也。三本下迹高。",
    "X09n0245_004:0556a21": "即圓教菩薩。十信滿足。於無佛世。八相成佛。教化眾",
    "X09n0245_004:0556a22": "生。是也。疏影響華嚴下。彼經名號品云。爾時世尊。知",
    "X09n0245_004:0556a23": "菩薩心之所念。各隨其類。為現神通。現神通已。東方",
    "X09n0245_004:0556a24": "過十佛剎微塵數世界。有世界。名金色。佛號不動智。",
    "X09n0245_004:0556b01": "彼世界中有菩薩。名文殊師利。與十佛剎微塵數諸",
    "X09n0245_004:0556b02": "菩薩俱。來詣佛所。到已作禮。即於東方。化作蓮華藏",
    "X09n0245_004:0556b03": "師子之座。結跏趺坐。至光明覺品中。佛放足輪下光。",
    "X09n0245_004:0556b04": "照此三千界百億閻浮。乃至色究竟天。其中所有悉",
    "X09n0245_004:0556b05": "皆明現。其百億閻浮中。悉有世尊。坐蓮華藏師子之",
    "X09n0245_004:0556b06": "座。悉以佛神力。東方各有一大菩薩。名文殊師利。與",
    "X09n0245_004:0556b07": "十佛剎微塵數菩薩。來詣佛所。(九方各然。菩薩名各別)爾時。一",
    "X09n0245_004:0556b08": "切處文殊師利菩薩。各於佛所。同時發聲。說此頌言。",
    "X09n0245_004:0556b09": "頌有十也。(其說偈者但言文殊。不言九菩薩也。展轉〔下〕皆然)此光明過此界。",
    "X09n0245_004:0556b10": "一一照東方十佛國土。(九方亦爾)一一世界。皆有百億閻",
    "X09n0245_004:0556b11": "浮。一一類前。乃至展轉。倍過二十六節。至不可說不可",
    "X09n0245_004:0556b12": "說世界。一一類前。其後十六節經文。但於第十重類。",
    "X09n0245_004:0556b13": "結其十重經。一一有一切處文殊師利。說十頌。總為",
    "X09n0245_004:0556b14": "百頌也。故云一切咸見也。疏勸善財者。即華嚴六十",
    "X09n0245_004:0556b15": "二說。文殊於福城東古佛塔廟處。說普照法界修多",
    "X09n0245_004:0556b16": "羅。城中優婆塞。優婆夷。童子童女。各五百來集。文殊",
    "X09n0245_004:0556b17": "於諸童子中。偏觀善財。知宿生事已。為說一切佛法。",
    "X09n0245_004:0556b18": "慇懃勸喻。增長勢力。令其歡喜發阿耨云云菩提心。",
    "X09n0245_004:0556b19": "復為眾生。隨宜說法。然後而去。善財聞已。一心勤求",
    "X09n0245_004:0556b20": "阿耨云云菩提。說偈悔往忻來。願求慈誨。文殊如象",
    "X09n0245_004:0556b21": "王。迴觀善財。告言。善哉善哉。善男子。汝已發阿耨菩",
    "X09n0245_004:0556b22": "提心。復欲親近諸善知識問菩薩行修菩薩道。親近",
    "X09n0245_004:0556b23": "供養諸善知識。是具一切智最初因緣。是故於此勿",
    "X09n0245_004:0556b24": "生疲厭。疏印無言者。即淨名經。具如五教中頓教處",
    "X09n0245_004:0556c01": "說。可撿敘之。疏答光明者。涅槃第二十一(南經十九)高貴",
    "X09n0245_004:0556c02": "德王品說。因瑠璃光菩薩欲來。先放光。佛問文殊。文",
    "X09n0245_004:0556c03": "殊初入第一義。答云。世尊。如是光明。名為智慧。即是",
    "X09n0245_004:0556c04": "常住之法。無有因緣。云何佛問何因緣故有是光明。",
    "X09n0245_004:0556c05": "廣明無因緣竟。佛印許了。末後云世尊亦有因緣。謂",
    "X09n0245_004:0556c06": "因滅無明。則得熾然阿耨多羅三藐三菩提光明。疏",
    "X09n0245_004:0556c07": "談般若下。謂諸大乘經中。佛說玄妙之理。多與文殊",
    "X09n0245_004:0556c08": "問答。文殊多以第一義。反質世尊。世尊皆印如是。遍",
    "X09n0245_004:0556c09": "諸大乘。其文甚多。又文殊所說法處。多須般若深旨。",
    "X09n0245_004:0556c10": "亦別有文殊般若經。故三聖觀。配主般若。疏權實下。",
    "X09n0245_004:0556c11": "寶積二十六七。疏三聖圓融觀者。清涼所製。先明二",
    "X09n0245_004:0556c12": "聖三對表法。一普賢。即所信如來藏。(理趣般若云。一切眾生。皆如來",
    "X09n0245_004:0556c13": "藏。普賢菩薩自體遍故。初會即入如來藏身三昧故也)文殊即能信之心。(佛名經說。",
    "X09n0245_004:0556c14": "一切諸佛。皆因文殊而發心故。善財始見發大心故)二普賢表所起萬行。(上下經文",
    "X09n0245_004:0556c15": "皆云普賢行故)文殊表能起之解。(慈氏云。汝先得見諸善知識聞菩薩行。入解脫門。皆",
    "X09n0245_004:0556c16": "是文殊力故)三普賢表所證出纏法界。(經云。身相如虗空故。善財入其身故。",
    "X09n0245_004:0556c17": "善財見之。即得智波羅蜜者依體起用故)文殊表能證大智。(本所事佛。名不動智故。常",
    "X09n0245_004:0556c18": "為諸佛母故。再見文殊方見普賢者。顯其有智。方證理故。故古德名後文殊。為智照無二相也)然此",
    "X09n0245_004:0556c19": "二聖。各皆融攝。謂依體起行。行能顯理故。三普賢而",
    "X09n0245_004:0556c20": "一體。信若無解。信是無明。解若無信。解是邪見。信解",
    "X09n0245_004:0556c21": "真正。方了本源。成其極智。極智反照。不異初心故。三",
    "X09n0245_004:0556c22": "文殊亦是一體。故前總為妙德也。又二聖亦互相融。",
    "X09n0245_004:0556c23": "如理思之。疏究真妄等者。是即信之解。解窮之智。融",
    "X09n0245_004:0556c24": "信解智三。為一文殊也。疏徵幻法等者。是從體起行。",
    "X09n0245_004:0557a01": "稱理之行。融體行理三。為一普賢也。疏三普眼至賢",
    "X09n0245_004:0557a02": "善者。但尋前後經文。疏文自見。各以法門。為各各之",
    "X09n0245_004:0557a03": "照著。",
    "X09n0245_004:0557a04": "疏三總歎下。此一段疏有三。一總明大意。於中。初二",
    "X09n0245_004:0557a05": "句標。從崇德故下。牒釋。謂周易上繫云。易其至矣乎。",
    "X09n0245_004:0557a06": "夫易。聖人所以崇德而廣業也。(注云。窮理入神其德崇也。兼濟萬物。其來",
    "X09n0245_004:0557a07": "廣也。今借此語者以窮理入神。同菩薩照真理始覺合本。是成正覺之義。故云進齊佛果也。兼濟萬物。同菩薩",
    "X09n0245_004:0557a08": "大悲利化。普賢行願經說。菩薩以大悲為根。即利他是菩薩行。眾生無邊故。菩薩行無盡故云行稱法界也)",
    "X09n0245_004:0557a09": "智崇禮卑。崇効天。卑法地。(注云。智以崇為功。禮以[(白-日+田)/廾]為用。)盛德廣業。",
    "X09n0245_004:0557a10": "大矣哉。富有之謂大業。日新之謂盛德。言虗心外身",
    "X09n0245_004:0557a11": "者。老經云。聖人治。(說聖人治國治身也)虗其心(除嗜欲。棄亂煩)實其腹",
    "X09n0245_004:0557a12": "(懷道抱一。守氣養神)弱其志。(和業謙讓)強其骨。(愛精重施髓滿骨堅)又云。後其",
    "X09n0245_004:0557a13": "身。(先人後己)而身先。(天下教之。先以為長)外其身。(薄己而厚人)而身存。(百姓",
    "X09n0245_004:0557a14": "愛之如父母。神明祐之如赤子。故身常存。上皆河上注也。今借其言者。謂菩薩虗曠其心。智絕能所。忘身為物",
    "X09n0245_004:0557a15": "一向利他故也)。▲疏今此下。二正銷此文。言但歎主伴等者。但",
    "X09n0245_004:0557a16": "字有二意。一者但總相略歎。不一一別列行德。雖不",
    "X09n0245_004:0557a17": "別列。已含在總中。二者但顯智德高深。頓齊佛果。是",
    "X09n0245_004:0557a18": "崇德之義。略無大悲利物廣業之文。既云同佛。即不",
    "X09n0245_004:0557a19": "住生死涅槃。必具二利深廣之德。故但言同住佛平",
    "X09n0245_004:0557a20": "等會。則已歎萬德矣。疏發揚正宗者。此釋主伴同佛",
    "X09n0245_004:0557a21": "之義。不取但字之意也。緣此經文至簡至略。故於處",
    "X09n0245_004:0557a22": "眾二成就中。便當發起之序。故從前凡聖同體。乃至",
    "X09n0245_004:0557a23": "此因果同會。融通無二。方顯圓覺。故云發起。疏各隨",
    "X09n0245_004:0557a24": "所宜者。此一切經歎普賢文殊。與華嚴所歎。通局全",
    "X09n0245_004:0557b01": "殊。勝劣天隔。蓋是各隨經宗而顯也。如世有一人。而",
    "X09n0245_004:0557b02": "備多藝。或向文章儕流之中歎之。或向毬[弓*(喬-夭+天)]社中歎",
    "X09n0245_004:0557b03": "之。乃至如是等所歎。其調各別。疏必具主伴者。謂華",
    "X09n0245_004:0557b04": "嚴中。每舉一法。必具一切。如普賢入毗盧藏身三昧",
    "X09n0245_004:0557b05": "時。盡法界十方國土所有微塵。一一塵中。一一佛前。",
    "X09n0245_004:0557b06": "皆有世界海微塵數普賢。亦入此一切諸佛毗盧遮",
    "X09n0245_004:0557b07": "那如來藏身三昧普賢之身。又云。爾時普賢菩薩。即",
    "X09n0245_004:0557b08": "從是三昧而起。起時即從一切世界海微塵數三昧",
    "X09n0245_004:0557b09": "海門起。或放一光。即以佛剎微塵數光明。而為眷屬。",
    "X09n0245_004:0557b10": "或說一修多羅。即一切修多羅為眷屬。事事皆爾。以",
    "X09n0245_004:0557b11": "性無分限。一一融通故。注外徒眾者。如法華說。或顯",
    "X09n0245_004:0557b12": "多眾。或十或五。乃至三二。或單己者。注內法行者。如",
    "X09n0245_004:0557b13": "淨名云。智度菩薩母。方便以為父。善心誠實男。慈悲",
    "X09n0245_004:0557b14": "心為女。法喜以為妻等。疏法性會者。一一皆是法界",
    "X09n0245_004:0557b15": "緣起之眾也。▲疏然此序下。三總重釋序分。即隨宗",
    "X09n0245_004:0557b16": "所顯也。故清涼云。應隨教之深淺。以顯如是不同。釋",
    "X09n0245_004:0557b17": "序分疏文竟。",
    "X09n0245_004:0557b19": "圓覺經大疏釋義鈔卷第四(之下)"
}