{
    "T14n0489_004:0712a24": "佛說除蓋障菩薩所問經卷第四",
    "T14n0489_004:0712a25": "譯經三藏朝散大夫試鴻臚少卿",
    "T14n0489_004:0712a26": "光梵大師賜紫沙門臣惟淨等",
    "T14n0489_004:0712a27": "奉　詔譯",
    "T14n0489_004:0712a28": "「復次，善男子！菩薩若修十種法者，即得禪定",
    "T14n0489_004:0712a29": "具足。何等為十？一者、廣集福德；二者、多生厭",
    "T14n0489_004:0712b01": "患；三者、發起精進；四者、具於多聞；五者、無顛",
    "T14n0489_004:0712b02": "倒教授勤行修習；六者、隨正法行；七者、根性",
    "T14n0489_004:0712b03": "明利；八者、具純善心；九者、善了止觀；十者、不",
    "T14n0489_004:0712b04": "著禪相。「云何是廣集福德？謂若菩薩於大乘",
    "T14n0489_004:0712b05": "法中久積善根，彼彼生中善修戒行，為善知",
    "T14n0489_004:0712b06": "識之所攝受，隨所生處常生婆羅門大族姓",
    "T14n0489_004:0712b07": "家，或剎帝利大族，或長者大族，皆具正信。於",
    "T14n0489_004:0712b08": "彼生中以其因緣，轉復廣大增長善根，而常",
    "T14n0489_004:0712b09": "不離於善知識——何者是善知識？所謂佛及菩",
    "T14n0489_004:0712b10": "薩——而能增長宿世善根，由慣習力故，作是思",
    "T14n0489_004:0712b11": "惟：『世間大苦，世間災患，世無暫停，久受縈纏",
    "T14n0489_004:0712b12": "癡暗所覆，彼等皆由貪欲為因、貪欲為緣。』了",
    "T14n0489_004:0712b13": "此因緣，是為菩薩廣集福德。「云何是多生厭",
    "T14n0489_004:0712b14": "患？謂若菩薩以是緣故，乃起思惟：『我今不應",
    "T14n0489_004:0712b15": "於此世間合會相中，染著親近諸欲境界，而",
    "T14n0489_004:0712b16": "諸欲者虛妄分別。如世尊言：「常以多種因緣",
    "T14n0489_004:0712b17": "毀呰貪欲，所謂欲如利叉，欲如利戟，欲如",
    "T14n0489_004:0712b18": "劍鋒，欲如刀鋒，欲如毒蛇，欲如聚沫，欲如",
    "T14n0489_004:0712b19": "癰疽，欲極臭穢。」』如是欲境心生厭惡，乃剃",
    "T14n0489_004:0712b20": "除鬚髮被袈裟衣，發正信心捨家出家。是為",
    "T14n0489_004:0712b21": "菩薩多生厭患。「云何是發起精進？謂若菩薩",
    "T14n0489_004:0712b22": "由出家故發起精進，未得法者皆令得法，未",
    "T14n0489_004:0712b23": "悟者令悟，未證者令證，是為菩薩發起精進。",
    "T14n0489_004:0712b24": "「云何是具於多聞？謂若菩薩由此因緣，能聽",
    "T14n0489_004:0712b25": "能受諸有所說世俗諦法及勝義諦法，是為",
    "T14n0489_004:0712b26": "菩薩具於多聞。「云何是無顛倒教授勤行修",
    "T14n0489_004:0712b27": "習？謂若菩薩於其世俗、勝義二種法中，能",
    "T14n0489_004:0712b28": "正教授、勤行修習無顛倒法，是為菩薩無顛",
    "T14n0489_004:0712b29": "倒教授勤行修習。「云何是隨正法行？謂若菩",
    "T14n0489_004:0712b30": "薩於正見、正思惟、正語、正業、正命、正勤、正念、正",
    "T14n0489_004:0712c01": "定此等正法中，菩薩如是行即覺了正道，是",
    "T14n0489_004:0712c02": "為菩薩隨正法行。「云何是根性明利？謂若菩",
    "T14n0489_004:0712c03": "薩由行正法故，辯慧明了利根轉勝，是為菩",
    "T14n0489_004:0712c04": "薩根性明利。「云何具純善心？謂若菩薩利",
    "T14n0489_004:0712c05": "根勝故多生厭患，遠離大眾一切憒閙，及世",
    "T14n0489_004:0712c06": "雜語欲覺瞋覺害滅等覺皆悉遠離，亦復不",
    "T14n0489_004:0712c07": "著知識親愛名聞利養所欲等事，身心寂靜",
    "T14n0489_004:0712c08": "得純善心，由善心故作是觀察：『今我此心",
    "T14n0489_004:0712c09": "於何法中行？若善、若不善、若無記邪？』若行善",
    "T14n0489_004:0712c10": "法，即得歡喜清淨心生。何者是善法？所謂三",
    "T14n0489_004:0712c11": "十七菩提分法。若行不善法者，當起厭患多",
    "T14n0489_004:0712c12": "種觀察，勤行斷除不善之法。何者是為不",
    "T14n0489_004:0712c13": "善之法？謂貪瞋癡。「貪有三種上、中、下品。上品",
    "T14n0489_004:0712c14": "貪者，若身若心極其分位，而生染著無離貪",
    "T14n0489_004:0712c15": "心，由染著故於一切處不生慚愧。何者是無",
    "T14n0489_004:0712c16": "慚？謂獨止一處作是思惟，而起尋求諸所欲",
    "T14n0489_004:0712c17": "事，稱讚欲境自現有德，是為無慚。何者是",
    "T14n0489_004:0712c18": "無愧？由彼貪欲因緣，於父母等前違背很",
    "T14n0489_004:0712c19": "戾及生惱害，於餘師尊之所亦無恥忸，自",
    "T14n0489_004:0712c20": "現有德，是為無愧。以是因緣，命終之後墮惡",
    "T14n0489_004:0712c21": "趣中，此名上品貪。中品貪者，謂若親近諸欲",
    "T14n0489_004:0712c22": "境時，自初至末雖復暫有所成，旋起離貪",
    "T14n0489_004:0712c23": "之心即生變悔，此名中品貪。下品貪者，謂若",
    "T14n0489_004:0712c24": "親近諸欲境時，或身相觸或共語言，或瞻視",
    "T14n0489_004:0712c25": "間，旋起即滅，此名下品貪。總要而言，一切濟",
    "T14n0489_004:0712c26": "命受用資具，有所欲者皆名下品貪。「瞋有三",
    "T14n0489_004:0712c27": "種，上、中、下品。上品瞋者，隨於所起諸瞋境中，",
    "T14n0489_004:0712c28": "生極瞋恚而復暴惡，遍造五無間罪。或隨造",
    "T14n0489_004:0712c29": "一無間罪，或謗正法，凡如是等總聚五無間",
    "T14n0489_004:0713a01": "罪，算分數分及譬喻分，乃至烏波尼殺曇分，",
    "T14n0489_004:0713a02": "皆不能及，由此因緣，身壞命終墮大地獄。若",
    "T14n0489_004:0713a03": "或暫得生於人間，身相黑色其目赤惡，性多",
    "T14n0489_004:0713a04": "恚暴，此因緣故，還墮地獄，此名上品瞋。中品",
    "T14n0489_004:0713a05": "瞋者，隨於諸瞋境中若暫起已，或微分造不",
    "T14n0489_004:0713a06": "善罪業即速變悔，旋起對治而令止息，此名",
    "T14n0489_004:0713a07": "中品瞋。下品瞋者，謂於親愛和合境中，隨以",
    "T14n0489_004:0713a08": "瞋緣輒生輕謗，雖復暫起於剎那間即生變",
    "T14n0489_004:0713a09": "悔，旋起對治而令息滅此名下品瞋。「癡有三",
    "T14n0489_004:0713a10": "種，上、中、下品。上品癡者，謂一切處若行若止，",
    "T14n0489_004:0713a11": "悉無善作亦無憂戚，不生變悔，此名上品癡。",
    "T14n0489_004:0713a12": "中品癡者，若起少分不善之業，雖有所成即",
    "T14n0489_004:0713a13": "速變悔，於同梵行人所懺謝其罪，不現己德，",
    "T14n0489_004:0713a14": "此名中品癡。下品癡者，謂於如來所制戒中",
    "T14n0489_004:0713a15": "不越性罪，違犯初篇戒學之罪，此名下品癡。",
    "T14n0489_004:0713a16": "「菩薩離是染法即得心善寂靜，由是善故能",
    "T14n0489_004:0713a17": "離欲愛欲貪諸欲染著。何以故？隨心善故。若",
    "T14n0489_004:0713a18": "行無記法者，謂即想念勤行伺察。何等是無",
    "T14n0489_004:0713a19": "記？若心不緣外亦不緣內，不緣善不緣不善，",
    "T14n0489_004:0713a20": "不住止法、不行觀法，其心沈下著於睡眠，如",
    "T14n0489_004:0713a21": "人睡覺目視不明。若無記心現前，心不明利",
    "T14n0489_004:0713a22": "亦復如是。是故菩薩若行善心，即得心生歡",
    "T14n0489_004:0713a23": "喜其心安住，是為菩薩具純善心。「云何是善",
    "T14n0489_004:0713a24": "了止觀？謂若菩薩由具如是純善心故能觀",
    "T14n0489_004:0713a25": "諸法，此法如幻此法如夢，此法不善此法是",
    "T14n0489_004:0713a26": "善，此法出離此法非出離。菩薩作是思惟：『彼",
    "T14n0489_004:0713a27": "一切法，心為依止心為先導，應當善攝其心，",
    "T14n0489_004:0713a28": "善調伏心，善覺了心，由此即能善攝諸法。』亦",
    "T14n0489_004:0713a29": "善調伏及善覺了，如是即能正觀諸法。此因",
    "T14n0489_004:0713b01": "緣故得心寂止，以心繫心，以心止心，以心住",
    "T14n0489_004:0713b02": "心，如是策勤心寂止故，即得心一境性。心一",
    "T14n0489_004:0713b03": "境故，即成三摩地，三摩呬多，由是現前得離",
    "T14n0489_004:0713b04": "生喜樂，由喜樂心故，即能遠離罪不善法，乃",
    "T14n0489_004:0713b05": "能成就有尋有伺離生喜樂初禪定法。次復",
    "T14n0489_004:0713b06": "於諸尋伺悉無對礙，於其喜樂不生味著，作",
    "T14n0489_004:0713b07": "無常觀已，還從初禪定心漸次而起，遠離尋",
    "T14n0489_004:0713b08": "伺有所著心，即能成就無尋無伺定生喜樂",
    "T14n0489_004:0713b09": "二禪定法。次復於樂觀苦，作苦觀已，即得捨",
    "T14n0489_004:0713b10": "行捨念行成，如聖所觀，能正覺了妙樂現前，",
    "T14n0489_004:0713b11": "即能成就離喜妙樂三禪定法。次復於三禪",
    "T14n0489_004:0713b12": "定中，作空觀已引四禪心。彼四禪中除去我",
    "T14n0489_004:0713b13": "執，我執離故苦樂悉斷，苦樂斷故如先所起",
    "T14n0489_004:0713b14": "悅意惱意亦悉捨離，即能成就捨念清淨四",
    "T14n0489_004:0713b15": "禪定法。「次復於自身相與虛空相等作一解",
    "T14n0489_004:0713b16": "脫，觀如是解脫故，於一切處一切種類，過諸",
    "T14n0489_004:0713b17": "色想及離障礙，由過色想離障礙故，彼種種",
    "T14n0489_004:0713b18": "想悉無作意緣，無邊虛空而為行相，即能成",
    "T14n0489_004:0713b19": "就空無邊處定法。次復於空無邊處，俱時觀",
    "T14n0489_004:0713b20": "彼識無邊處而為行相，即能成就識無邊處",
    "T14n0489_004:0713b21": "定法。次復過彼識無邊處，緣無所有處而為",
    "T14n0489_004:0713b22": "行相，即能成就無所有處定法。次復過彼無",
    "T14n0489_004:0713b23": "所有處，緣非想非非想處而為行相，即能成",
    "T14n0489_004:0713b24": "就非想非非想處定法。次於上心無復行相，",
    "T14n0489_004:0713b25": "滅諸想受離諸發悟名滅盡定。如是等法，是",
    "T14n0489_004:0713b26": "為菩薩善了止觀。「云何是不著禪相？謂若菩",
    "T14n0489_004:0713b27": "薩雖入滅定，亦不樂著寂滅，即能俱時發起",
    "T14n0489_004:0713b28": "慈心，悉離怨親違順等境，運心廣大，先於一",
    "T14n0489_004:0713b29": "方起慈無量行，普遍觀察作解脫已，南西北",
    "T14n0489_004:0713c01": "方四維上下亦復如是。慈心起已，悲喜捨心",
    "T14n0489_004:0713c02": "亦悉如前，遠離怨親違順等境，運心廣大，周",
    "T14n0489_004:0713c03": "遍十方起悲喜捨無量之行，普遍觀察悉作",
    "T14n0489_004:0713c04": "解脫。菩薩如是即能起五神通，亦不以自",
    "T14n0489_004:0713c05": "足、不著禪相，而復進求上法圓滿菩提勝行，",
    "T14n0489_004:0713c06": "是為菩薩不著禪相。善男子！菩薩若修如是",
    "T14n0489_004:0713c07": "十種法者，即得禪定具足。「又，善男子！菩薩若",
    "T14n0489_004:0713c08": "修十種法者，即得勝慧具足。何等為十？一者、",
    "T14n0489_004:0713c09": "善解無我；二者、善知業報；三者、善了有為之",
    "T14n0489_004:0713c10": "法；四者、善知輪迴流轉；五者、善解輪迴出要",
    "T14n0489_004:0713c11": "之法；六者、善解聲聞緣覺乘法；七者、善解大",
    "T14n0489_004:0713c12": "乘之法；八者、善能遮止魔業；九者、具無顛倒",
    "T14n0489_004:0713c13": "慧；十者、具無等慧。「善男子！云何是善解無我？",
    "T14n0489_004:0713c14": "謂若菩薩以正慧觀察色受想行識，觀彼色",
    "T14n0489_004:0713c15": "時色生不可得，集亦不可得，滅亦不可得；受",
    "T14n0489_004:0713c16": "想行識生不可得，集不可得，滅不可得。彼勝",
    "T14n0489_004:0713c17": "義諦不離世俗諦，若勝義諦若世俗諦，彼二",
    "T14n0489_004:0713c18": "自性但有言說，假名而無實體。菩薩雖如是",
    "T14n0489_004:0713c19": "觀，亦不以此緣棄捨諸行發勤精進，為諸有",
    "T14n0489_004:0713c20": "情成利益事，如救頭然及如燒衣，是為菩薩",
    "T14n0489_004:0713c21": "善解無我。「云何是善知業報？謂若菩薩作是",
    "T14n0489_004:0713c22": "伺察：『今此世間合會之相，猶如幻化及如乾",
    "T14n0489_004:0713c23": "闥婆城自性皆空。若於情非情中著於我執，",
    "T14n0489_004:0713c24": "彼等有情由是不能覺了正道，而彼有情作",
    "T14n0489_004:0713c25": "如是念：「若無我無有情，無壽命蠕動養者、士",
    "T14n0489_004:0713c26": "夫補特伽羅、意生摩拏嚩迦等，即無善不善",
    "T14n0489_004:0713c27": "業而可表示。誰為受者？無實有情業報可得。」』",
    "T14n0489_004:0713c28": "菩薩雖復如實了知無實有情，而亦顯彰善",
    "T14n0489_004:0713c29": "惡業報。菩薩以其正慧如實了者，是為菩薩",
    "T14n0489_004:0714a01": "善知業報。「云何是善了有為法？謂若菩薩於",
    "T14n0489_004:0714a02": "有為法中，以其正慧能善覺已，乃作是念：『此",
    "T14n0489_004:0714a03": "有為法，而無暫停念念流動，猶如露滴及如",
    "T14n0489_004:0714a04": "澗水迅流不住。豈有智者於此等法中，而生",
    "T14n0489_004:0714a05": "取著及起愛樂？若樂境謝時或生憂戚。』由此",
    "T14n0489_004:0714a06": "因緣，是故深生厭離，樂求寂滅。是為菩薩善",
    "T14n0489_004:0714a07": "了有為法。「云何是善知輪迴流轉？謂若菩薩",
    "T14n0489_004:0714a08": "作是伺察：『今此世間合會之相，無明暗蔽輪",
    "T14n0489_004:0714a09": "迴相續，皆由愛繩所繫縛故。愛故生取，由取",
    "T14n0489_004:0714a10": "因故，善不善業諸行造作，以彼善不善業行",
    "T14n0489_004:0714a11": "起作故，有有相續，有故有生，生故老死，由",
    "T14n0489_004:0714a12": "死法故，憂悲苦惱隨起纏縛，如是即一大苦蘊",
    "T14n0489_004:0714a13": "集。而生死輪相續流轉，猶汲水輪宛轉上下。』",
    "T14n0489_004:0714a14": "菩薩以其正慧於此等法如實了知，是為菩",
    "T14n0489_004:0714a15": "薩善知輪迴流轉。「云何是善解輪迴出要之",
    "T14n0489_004:0714a16": "法？謂若菩薩作是伺察：『若無無明即無行，無",
    "T14n0489_004:0714a17": "行即無識，無識即無名色、六處、觸、受、愛、取、有、",
    "T14n0489_004:0714a18": "生，無生即老死憂悲苦惱等法，皆悉斷滅。』菩",
    "T14n0489_004:0714a19": "薩以其正慧，於此等法如實覺了，是為菩薩",
    "T14n0489_004:0714a20": "善解輪迴出要之法。「云何是善解聲聞緣覺乘",
    "T14n0489_004:0714a21": "法？謂若菩薩作是伺察：『此法得須陀洹果，此",
    "T14n0489_004:0714a22": "法得斯陀含果，此法得阿那含果，此法盡漏",
    "T14n0489_004:0714a23": "斷諸有結、不受後有究竟涅槃、得阿羅漢果，",
    "T14n0489_004:0714a24": "此法得緣覺果如犀一角。』菩薩於如是等果，",
    "T14n0489_004:0714a25": "以其正慧如實了已，然亦不於彼法之中而",
    "T14n0489_004:0714a26": "為取證。何以故？菩薩作是思惟：『我攝受一切",
    "T14n0489_004:0714a27": "有情作師子吼，我應為彼一切有情，於生死",
    "T14n0489_004:0714a28": "曠野險難之中與作救拔，我今不應獨出生",
    "T14n0489_004:0714a29": "死。』菩薩起是行願堅固，是為菩薩善解聲聞",
    "T14n0489_004:0714b01": "緣覺乘法。「云何是善解大乘？謂若菩薩於諸",
    "T14n0489_004:0714b02": "學門能善修學，然於學時而不可得，於所學",
    "T14n0489_004:0714b03": "道亦不可得。菩薩雖於彼相不可得故，亦不",
    "T14n0489_004:0714b04": "以彼因緣墮於斷見，是為菩薩善解大乘。「云",
    "T14n0489_004:0714b05": "何是善能遮止魔業？謂若菩薩於一切處，常",
    "T14n0489_004:0714b06": "離惡知識亦不至惡國，復不親近修習外道",
    "T14n0489_004:0714b07": "典籍，於一切處而常遠離世間利養供給等",
    "T14n0489_004:0714b08": "事，及餘煩惱等障菩提道者而悉除遣，即起",
    "T14n0489_004:0714b09": "對治破壞之法，是為菩薩善能遮止魔業。「云",
    "T14n0489_004:0714b10": "何是具無顛倒慧？謂若菩薩於世間一切文",
    "T14n0489_004:0714b11": "論典章諸事業中，悉以勝慧引入修學。菩薩",
    "T14n0489_004:0714b12": "學者，但為成熟諸有情故，不為知識名稱所",
    "T14n0489_004:0714b13": "欲等事，不顯己德，謂以如來法律，是為最上",
    "T14n0489_004:0714b14": "最勝言說具大威德。由顯如是勝功德故，精",
    "T14n0489_004:0714b15": "勤修學，終不墮於外道邪見，是為菩薩具無",
    "T14n0489_004:0714b16": "顛倒慧。「云何是具無等慧？謂若菩薩於世間",
    "T14n0489_004:0714b17": "天人、魔梵、沙門、婆羅門諸有情中，無與菩薩",
    "T14n0489_004:0714b18": "智慧等者。而菩薩慧中唯除如來、應供、正等",
    "T14n0489_004:0714b19": "正覺智慧最勝。世間、天人、魔梵眾中無復過",
    "T14n0489_004:0714b20": "上，是為菩薩具無等慧。善男子！菩薩若修如",
    "T14n0489_004:0714b21": "是十種法者，即得勝慧具足。「又，善男子！菩薩",
    "T14n0489_004:0714b22": "若修十種法者，即得方便具足。何等為十？一",
    "T14n0489_004:0714b23": "者、善解迴向方便；二者、善迴外道諸見方便；",
    "T14n0489_004:0714b24": "三者、善迴五塵境界方便；四者、善除疑悔方",
    "T14n0489_004:0714b25": "便；五者、善知救度有情方便；六者、善解有情",
    "T14n0489_004:0714b26": "濟命方便；七者、善知受施方便；八者、善迴二",
    "T14n0489_004:0714b27": "乘趣入大乘方便；九者、善知示教利喜方便；",
    "T14n0489_004:0714b28": "十者、善知供養承事如來方便。「善男子！云何",
    "T14n0489_004:0714b29": "是善解迴向方便？謂若菩薩於其一切非己",
    "T14n0489_004:0714c01": "所有無攝屬者，若華、若果、若眾香樹、若妙香",
    "T14n0489_004:0714c02": "樹、若諸寶樹、若[疊*毛]樹、若華樹、若果樹，非己",
    "T14n0489_004:0714c03": "所有無攝屬者，常當晝三時中、夜三時中，想",
    "T14n0489_004:0714c04": "作供養諸佛菩薩，以彼善根迴向阿耨多羅",
    "T14n0489_004:0714c05": "三藐三菩提。又於佛說廣大甚深經中，諸供",
    "T14n0489_004:0714c06": "養法聽已深心而生信樂，以此善根迴向諸",
    "T14n0489_004:0714c07": "佛菩薩。又於十方世界一切菩薩及諸有情",
    "T14n0489_004:0714c08": "所作一切善業圓滿菩提行者，菩薩深心而",
    "T14n0489_004:0714c09": "悉隨喜，以此善根迴向阿耨多羅三藐三菩",
    "T14n0489_004:0714c10": "提。又於如來塔廟，或於如來像前，以華香塗",
    "T14n0489_004:0714c11": "香布施供養，當願一切有情蠲除破戒穢惡",
    "T14n0489_004:0714c12": "之香，普願一切有情獲得戒香清淨。又若掃",
    "T14n0489_004:0714c13": "塔塗地之時，當願一切有情離諸惡相，獲得",
    "T14n0489_004:0714c14": "相好端嚴具善威儀。又以華蓋供養佛時，當",
    "T14n0489_004:0714c15": "願一切有情離諸煩惱燒然。「又若入塔寺時，",
    "T14n0489_004:0714c16": "即起是念：『當願一切有情入涅槃城。』出塔寺",
    "T14n0489_004:0714c17": "時，即起是念：『當願一切有情出離生死。』又於",
    "T14n0489_004:0714c18": "所止若開戶時，即起是念：『當願開諸善趣出",
    "T14n0489_004:0714c19": "世智門。』若閉戶時，即起是念：『當願扃閉諸惡",
    "T14n0489_004:0714c20": "趣門。』若隨坐時，即起是念：『當願一切有情坐",
    "T14n0489_004:0714c21": "菩提場。』若右脇臥時，即起是念：『當願一切有",
    "T14n0489_004:0714c22": "情悉作如是右脇涅槃。』若或起時，即作是念：",
    "T14n0489_004:0714c23": "『當願一切有情超出煩惱淤泥。』若動止時，即",
    "T14n0489_004:0714c24": "作是念：『當願一切有情獲得大人所行所止。』",
    "T14n0489_004:0714c25": "若安住時，即起是念：『當願一切有情離諸憂",
    "T14n0489_004:0714c26": "惱。』若大小便利時，即起是念：『當願一切有情",
    "T14n0489_004:0714c27": "滌除煩惱垢染過失。』若盥手時，即起是念：『當",
    "T14n0489_004:0714c28": "願一切有情蠲除煩惱穢氣。』若濯足時，即起",
    "T14n0489_004:0714c29": "是念：『當願一切有情除去種種煩惱塵坌。』若",
    "T14n0489_004:0715a01": "嚼齒木時，即起是念：『當願一切有情離諸垢",
    "T14n0489_004:0715a02": "染，乃至身諸分位。』若運用時：『皆願一切有情",
    "T14n0489_004:0715a03": "悉得利益安樂。』若於如來塔廟作禮奉時，即",
    "T14n0489_004:0715a04": "起是念：『當願一切有情悉得天人尊重禮奉。』",
    "T14n0489_004:0715a05": "是為菩薩善解迴向方便。",
    "T14n0489_004:0715a06": "佛說除蓋障菩薩所問經卷第四"
}