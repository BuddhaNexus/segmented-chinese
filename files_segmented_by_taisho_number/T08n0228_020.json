{
    "T08n0228_020:0655a02": "佛說佛母出生三法藏般若",
    "T08n0228_020:0655a03": "波羅蜜多經卷第二十",
    "T08n0228_020:0655a05": "西天譯經三藏朝奉大夫試光祿卿",
    "T08n0228_020:0655a06": "傳法大師賜紫臣施護奉　詔譯",
    "T08n0228_020:0655a07": "善知識品第二十二之二",
    "T08n0228_020:0655a08": "爾時，世尊告尊者須菩提言：「如是，如是！須菩",
    "T08n0228_020:0655a09": "提！菩薩摩訶薩行般若波羅蜜多，若如是行",
    "T08n0228_020:0655a10": "者，是為不行色，不行受、想、行、識。如是行者，普",
    "T08n0228_020:0655a11": "令一切世間天、人、阿修羅等所共敬伏，不為",
    "T08n0228_020:0655a12": "彼等而能動亂。如是行者，不雜聲聞、緣覺行，",
    "T08n0228_020:0655a13": "不住聲聞、緣覺地。如是行者，是無所行而行、",
    "T08n0228_020:0655a14": "無所住而住，能入佛性，入如來性、自然智性、",
    "T08n0228_020:0655a15": "一切智性。如是行者，最上無勝，與般若波羅",
    "T08n0228_020:0655a16": "蜜多勝行相應。若諸菩薩摩訶薩於晝夜中",
    "T08n0228_020:0655a17": "如是勤行，即能近阿耨多羅三藐三菩提，乃",
    "T08n0228_020:0655a18": "至速能成就阿耨多羅三藐三菩提。「又，須菩",
    "T08n0228_020:0655a19": "提！假使閻浮提中一切眾生一一皆得人身，",
    "T08n0228_020:0655a20": "悉發阿耨多羅三藐三菩提心，發是心已乃",
    "T08n0228_020:0655a21": "至盡壽，尊重恭敬供養諸佛，又復普於一切",
    "T08n0228_020:0655a22": "廣行布施，即以如是布施功德，迴向阿耨多",
    "T08n0228_020:0655a23": "羅三藐三菩提。須菩提！此諸人等以是因緣",
    "T08n0228_020:0655a24": "得福多不？」須菩提言：「甚多，世尊！甚多，善逝！」",
    "T08n0228_020:0655a25": "佛言：「須菩提！此諸人等以是因緣得福雖多，",
    "T08n0228_020:0655a26": "不如菩薩摩訶薩能一日中起般若波羅蜜",
    "T08n0228_020:0655a27": "多相應正念，隨其菩薩所起般若波羅蜜多",
    "T08n0228_020:0655a28": "相應正念故，能為一切眾生作大福田。何以",
    "T08n0228_020:0655a29": "故？菩薩能起平等慈心，餘諸眾生無有是心",
    "T08n0228_020:0655b01": "如菩薩摩訶薩者，唯除如來慈心具足。所以",
    "T08n0228_020:0655b02": "者何？諸佛如來、應供、正等正覺，已能圓滿不",
    "T08n0228_020:0655b03": "思議法，而常不離慈悲喜捨。須菩提！云何菩",
    "T08n0228_020:0655b04": "薩能為眾生作大福田？須菩提！所謂菩薩因",
    "T08n0228_020:0655b05": "般若波羅蜜多故具足正慧，得是慧已，見諸",
    "T08n0228_020:0655b06": "眾生如在牢獄受彼繫縛。菩薩爾時得大悲",
    "T08n0228_020:0655b07": "心所護助故，即復以淨天眼普遍觀察無量",
    "T08n0228_020:0655b08": "無數無邊眾生，見有眾生造無間業者，當受",
    "T08n0228_020:0655b09": "苦報墮諸見網不得出離。菩薩如是觀已，深",
    "T08n0228_020:0655b10": "發大慈心、大悲心憐愍眾生，以是大慈大悲光",
    "T08n0228_020:0655b11": "明普遍照耀。而彼菩薩作如是念：『我當為一",
    "T08n0228_020:0655b12": "切眾生作大依怙，廣為一切眾生解脫諸苦。』",
    "T08n0228_020:0655b13": "作是念已，不住是相亦不住餘相。須菩提！此",
    "T08n0228_020:0655b14": "名菩薩摩訶薩大慧光明，是即能為眾生作",
    "T08n0228_020:0655b15": "大福田。若菩薩摩訶薩如是行者，即不退轉",
    "T08n0228_020:0655b16": "於阿耨多羅三藐三菩提，堪受一切世間信",
    "T08n0228_020:0655b17": "心所施，謂飲食、衣服、臥具、醫藥。菩薩雖復受",
    "T08n0228_020:0655b18": "施，以一心修習般若波羅蜜多故，於彼施者、",
    "T08n0228_020:0655b19": "受者及其所施，皆悉清淨，得近一切智。是故，",
    "T08n0228_020:0655b20": "須菩提！諸菩薩摩訶薩若欲不虛受其國中",
    "T08n0228_020:0655b21": "信施，若欲引示眾生所行正道，若欲救度眾",
    "T08n0228_020:0655b22": "生脫三界縛，若欲拔濟眾生出輪迴苦，若欲",
    "T08n0228_020:0655b23": "開導眾生清淨慧眼者，應當發起般若波羅",
    "T08n0228_020:0655b24": "蜜多相應正念，若起是念即與般若波羅蜜",
    "T08n0228_020:0655b25": "多言說相應。何以故？菩薩有所言說皆隨順",
    "T08n0228_020:0655b26": "般若波羅蜜多念，若有所念亦隨順言說，即",
    "T08n0228_020:0655b27": "得不離般若波羅蜜多。是故菩薩於晝夜中",
    "T08n0228_020:0655b28": "不應離是般若波羅蜜多相應正念。須菩提！",
    "T08n0228_020:0655b29": "譬如有人得未曾有大摩尼寶，得是寶已心",
    "T08n0228_020:0655c01": "大歡喜，後於異時或有因緣而失此寶。須菩",
    "T08n0228_020:0655c02": "提！彼人以是緣故，心生愁惱憂苦追悔，常作",
    "T08n0228_020:0655c03": "是念：『我今何故失此大寶？』如是思念無有間",
    "T08n0228_020:0655c04": "斷。須菩提！菩薩亦復如是，大法寶者所謂般",
    "T08n0228_020:0655c05": "若波羅蜜多，菩薩得是般若波羅蜜多大法",
    "T08n0228_020:0655c06": "寶故，常起般若波羅蜜多相應正念，常不離",
    "T08n0228_020:0655c07": "一切智心。」須菩提白佛言：「世尊！若一切法自",
    "T08n0228_020:0655c08": "性空故、離故，一切念亦空亦離者。云何佛",
    "T08n0228_020:0655c09": "說菩薩摩訶薩常不離般若波羅蜜多相應念",
    "T08n0228_020:0655c10": "耶？」佛言：「須菩提！若菩薩摩訶薩能如是知一",
    "T08n0228_020:0655c11": "切法自性空故、離故，一切念亦空亦離者，即",
    "T08n0228_020:0655c12": "是般若波羅蜜多相應正念，即是不離一切",
    "T08n0228_020:0655c13": "智心。何以故？般若波羅蜜多空中無增無減",
    "T08n0228_020:0655c14": "故。」須菩提白佛言：「世尊！般若波羅蜜多空中",
    "T08n0228_020:0655c15": "無增無減者，菩薩摩訶薩云何能增長般若",
    "T08n0228_020:0655c16": "波羅蜜多？云何得阿耨多羅三藐三菩提耶？」",
    "T08n0228_020:0655c17": "佛告須菩提言：「若菩薩摩訶薩行般若波羅",
    "T08n0228_020:0655c18": "蜜多時，於是中有增有減，即般若波羅蜜多",
    "T08n0228_020:0655c19": "空中亦增亦減。若菩薩摩訶薩空中無增無",
    "T08n0228_020:0655c20": "減者，即般若波羅蜜多空中亦無增無減。須",
    "T08n0228_020:0655c21": "菩提！菩薩摩訶薩空中無所增減故，菩薩",
    "T08n0228_020:0655c22": "摩訶薩以是無增減法得阿耨多羅三藐三菩",
    "T08n0228_020:0655c23": "提。須菩提！若菩薩摩訶薩聞是說已不驚不",
    "T08n0228_020:0655c24": "怖者，當知是菩薩摩訶薩名為行般若波羅",
    "T08n0228_020:0655c25": "蜜多。」須菩提言：「般若波羅蜜多相是行般若",
    "T08n0228_020:0655c26": "波羅蜜多不？」佛言：「不也，須菩提！」須菩提言：「般",
    "T08n0228_020:0655c27": "若波羅蜜多空相是行般若波羅蜜多不？」佛",
    "T08n0228_020:0655c28": "言：「不也，須菩提！」須菩提言：「離般若波羅蜜多",
    "T08n0228_020:0655c29": "空相有法可行般若波羅蜜多不？」佛言：「不也，",
    "T08n0228_020:0656a01": "須菩提！」須菩提言：「空可行般若波羅蜜多不？」",
    "T08n0228_020:0656a02": "佛言：「不也，須菩提！」須菩提言：「離空有法可行",
    "T08n0228_020:0656a03": "般若波羅蜜多不？」佛言：「不也，須菩提！」須菩提",
    "T08n0228_020:0656a04": "言：「空可行空不？」佛言：「不也，須菩提！」須菩提",
    "T08n0228_020:0656a05": "言：「色可行般若波羅蜜多不？」佛言：「不也，須菩",
    "T08n0228_020:0656a06": "提！」須菩提言：「受、想、行、識可行般若波羅蜜多",
    "T08n0228_020:0656a07": "不？」佛言：「不也，須菩提！」須菩提言：「離色，有法可",
    "T08n0228_020:0656a08": "行般若波羅蜜多不？」佛言：「不也，須菩提！」須菩",
    "T08n0228_020:0656a09": "提言：「離受、想、行、識，有法可行般若波羅蜜多",
    "T08n0228_020:0656a10": "不？」佛言：「不也，須菩提！」須菩提言：「菩薩摩訶薩",
    "T08n0228_020:0656a11": "當云何行是行般若波羅蜜多？」佛言：「須菩提！",
    "T08n0228_020:0656a12": "汝見有法可行般若波羅蜜多不？」須菩提言：",
    "T08n0228_020:0656a13": "「不也，世尊！」佛言：「須菩提！汝見般若波羅蜜多",
    "T08n0228_020:0656a14": "是菩薩摩訶薩所行處不？」須菩提言：「不也，世",
    "T08n0228_020:0656a15": "尊！」佛言：「須菩提！若法無所得即法不可見，是",
    "T08n0228_020:0656a16": "中有生可生、有滅可滅不？」須菩提言：「不也，世",
    "T08n0228_020:0656a17": "尊！」佛言：「須菩提！若菩薩摩訶薩了如是相，即",
    "T08n0228_020:0656a18": "得無生法忍，菩薩摩訶薩具是忍者，即得授",
    "T08n0228_020:0656a19": "阿耨多羅三藐三菩提記。須菩提！此名如來",
    "T08n0228_020:0656a20": "無所畏行，菩薩摩訶薩若如是行，即得佛無",
    "T08n0228_020:0656a21": "上智、廣大智、最上利智、一切智智。如是行者",
    "T08n0228_020:0656a22": "是無處所行。」須菩提白佛言：「世尊！以是無",
    "T08n0228_020:0656a23": "生法可得授阿耨多羅三藐三菩提記不？」佛",
    "T08n0228_020:0656a24": "言：「不也，須菩提！」須菩提言：「當以何法得授阿",
    "T08n0228_020:0656a25": "耨多羅三藐三菩提記？」佛言：「須菩提！汝見有",
    "T08n0228_020:0656a26": "法可得授阿耨多羅三藐三菩提記不？」須菩",
    "T08n0228_020:0656a27": "提言：「不也，世尊！」佛言：「須菩提！汝見有阿耨多",
    "T08n0228_020:0656a28": "羅三藐三菩提是所記不？」須菩提言：「我不見",
    "T08n0228_020:0656a29": "是法有所記別，亦復不見有授記法。何以故？",
    "T08n0228_020:0656b01": "一切法無所得故。世尊！以是義故，我知一切",
    "T08n0228_020:0656b02": "法無證、是中無證者，一切法無得、是中無所得。」",
    "T08n0228_020:0656b03": "帝釋天主讚歎品第二十三",
    "T08n0228_020:0656b04": "爾時，帝釋天主在大會中，即從座起前白佛",
    "T08n0228_020:0656b05": "言：「世尊！如佛所說般若波羅蜜多最上甚深，",
    "T08n0228_020:0656b06": "難可得見、難可得聞，亦復於中難解難入。」佛",
    "T08n0228_020:0656b07": "告帝釋天主言：「憍尸迦！如是，如是！般若波羅",
    "T08n0228_020:0656b08": "蜜多最上甚深，難見難聞、難解難入。憍尸迦！",
    "T08n0228_020:0656b09": "如虛空甚深故，般若波羅蜜多亦甚深，虛空",
    "T08n0228_020:0656b10": "空故，般若波羅蜜多亦空，虛空離故，般若波",
    "T08n0228_020:0656b11": "羅蜜多亦離，虛空難見故，般若波羅蜜多亦",
    "T08n0228_020:0656b12": "難見，虛空難解故，般若波羅蜜多亦難解。」帝",
    "T08n0228_020:0656b13": "釋天主白佛言：「世尊！若有人得是甚深般若",
    "T08n0228_020:0656b14": "波羅蜜多法門，聽受讀誦、為人演說乃至書",
    "T08n0228_020:0656b15": "寫者，當知是人具足最上善根。」佛言：「憍尸迦！",
    "T08n0228_020:0656b16": "如是，如是！若有人得此甚深般若波羅蜜多",
    "T08n0228_020:0656b17": "法門，聽受讀誦、為人演說乃至書寫者，我說",
    "T08n0228_020:0656b18": "是人已能具足最上善根。憍尸迦！於汝意云",
    "T08n0228_020:0656b19": "何，正使閻浮提一切眾生皆得人身，一一眾",
    "T08n0228_020:0656b20": "生具修十善，彼諸善男子、善女人等，以是緣",
    "T08n0228_020:0656b21": "故得福多不？」帝釋天主言：「甚多，世尊！甚多，善",
    "T08n0228_020:0656b22": "逝！」佛言：「憍尸迦！彼善男子、善女人得福雖多，",
    "T08n0228_020:0656b23": "不如有人於此甚深般若波羅蜜多法門，聽",
    "T08n0228_020:0656b24": "受讀誦、為人演說乃至書寫者，百分不及一，",
    "T08n0228_020:0656b25": "千分不及一，百千俱胝那庾多分，算分、數",
    "T08n0228_020:0656b26": "分及譬喻分，乃至烏波尼殺曇分皆不及一。」",
    "T08n0228_020:0656b27": "爾時，會中有一苾芻，聞是說已，謂帝釋天主",
    "T08n0228_020:0656b28": "言：「若有善男子、善女人，暫得聞此甚深般若",
    "T08n0228_020:0656b29": "波羅蜜多法門，而能一念生淨信者，當知是",
    "T08n0228_020:0656c01": "善男子、善女人勝過仁者。」是時，帝釋天主謂",
    "T08n0228_020:0656c02": "彼苾芻言：「若善男子、善女人，一發心頃生淨",
    "T08n0228_020:0656c03": "信者尚勝於我，何況廣能聽受讀誦、為人演",
    "T08n0228_020:0656c04": "說乃至書寫。又復何況隨聽受已，如所說學、",
    "T08n0228_020:0656c05": "如所說行、修習相應。當知是善男子、善女人",
    "T08n0228_020:0656c06": "修菩薩行，勝過一切世間天、人、阿修羅等。苾",
    "T08n0228_020:0656c07": "芻！非但勝彼一切世間天、人、阿修羅等，亦復",
    "T08n0228_020:0656c08": "勝於須陀洹、斯陀含、阿那含、阿羅漢及其緣",
    "T08n0228_020:0656c09": "覺。非但勝於須陀洹乃至緣覺，亦復勝餘菩",
    "T08n0228_020:0656c10": "薩遠離般若波羅蜜多無善巧方便行布施",
    "T08n0228_020:0656c11": "者。非但勝彼菩薩如是布施，亦復勝餘菩薩",
    "T08n0228_020:0656c12": "遠離般若波羅蜜多無善巧方便持淨戒者。",
    "T08n0228_020:0656c13": "非但勝彼菩薩如是持戒，亦復勝餘菩薩遠",
    "T08n0228_020:0656c14": "離般若波羅蜜多無善巧方便修忍辱者。非",
    "T08n0228_020:0656c15": "但勝彼菩薩如是忍辱，亦復勝餘菩薩遠離",
    "T08n0228_020:0656c16": "般若波羅蜜多無善巧方便發精進者。非但",
    "T08n0228_020:0656c17": "勝彼菩薩如是精進，亦復勝餘菩薩遠離般",
    "T08n0228_020:0656c18": "若波羅蜜多無善巧方便修禪定者。何以故？",
    "T08n0228_020:0656c19": "是菩薩摩訶薩聞此甚深般若波羅蜜多法",
    "T08n0228_020:0656c20": "門，能如說學、能如說行，而能具足善巧方便，",
    "T08n0228_020:0656c21": "是故勝過一切世間天、人、阿修羅乃至聲聞、緣",
    "T08n0228_020:0656c22": "覺及餘菩薩。當知是菩薩善行般若波羅蜜",
    "T08n0228_020:0656c23": "多，是菩薩能近一切智不遠離諸佛，是菩薩",
    "T08n0228_020:0656c24": "成熟善根當坐道場，是菩薩能斷眾生諸煩",
    "T08n0228_020:0656c25": "惱苦。若菩薩摩訶薩能如是學者，是為學菩",
    "T08n0228_020:0656c26": "薩法，不學聲聞、緣覺法，是學般若波羅蜜多。",
    "T08n0228_020:0656c27": "又，菩薩摩訶薩如是學時，當有護世四大天",
    "T08n0228_020:0656c28": "王來菩薩所作如是言：『善男子！汝當精勤",
    "T08n0228_020:0656c29": "疾學是般若波羅蜜多，疾證阿耨多羅三藐",
    "T08n0228_020:0657a01": "三菩提。汝當坐道場時，我等四王各持寶鉢",
    "T08n0228_020:0657a02": "奉上於汝。』世尊！非但護世四王現菩薩前作",
    "T08n0228_020:0657a03": "如是說，我亦常往彼菩薩所而為護助，況復",
    "T08n0228_020:0657a04": "諸餘天子。何以故？是菩薩能如是學般若波",
    "T08n0228_020:0657a05": "羅蜜多，學已能行，甚為希有。世間眾生有諸",
    "T08n0228_020:0657a06": "苦惱，菩薩已能遠離諸苦，於一切處作大利",
    "T08n0228_020:0657a07": "樂。世尊！此為菩薩學般若波羅蜜多現世功",
    "T08n0228_020:0657a08": "德。」",
    "T08n0228_020:0657a09": "爾時，尊者阿難即作是念：「此帝釋天主快說",
    "T08n0228_020:0657a10": "是語，為自辯才如是說耶？為佛威神所護念",
    "T08n0228_020:0657a11": "耶？」爾時，帝釋天主承佛威神知其念，即謂言：",
    "T08n0228_020:0657a12": "「尊者！當知如我所說，皆是世尊威神建立。」",
    "T08n0228_020:0657a13": "爾時，世尊告尊者阿難言：「如是，如是！如帝釋",
    "T08n0228_020:0657a14": "天主此所樂說，當知皆是佛威神力而為護念。」",
    "T08n0228_020:0657a15": "增上慢品第二十四",
    "T08n0228_020:0657a16": "爾時，世尊復告尊者阿難言：「當知菩薩摩訶",
    "T08n0228_020:0657a17": "薩修般若波羅蜜多時，行般若波羅蜜多時，",
    "T08n0228_020:0657a18": "所有三千大千世界一切惡魔皆生疑念：『菩",
    "T08n0228_020:0657a19": "薩摩訶薩修行是般若波羅蜜多，為當中道",
    "T08n0228_020:0657a20": "取證聲聞、緣覺果耶？為當決定直至阿耨多",
    "T08n0228_020:0657a21": "羅三藐三菩提耶？』阿難！彼諸惡魔或時若見",
    "T08n0228_020:0657a22": "菩薩摩訶薩修行般若波羅蜜多故，決定直",
    "T08n0228_020:0657a23": "至阿耨多羅三藐三菩提者，諸魔即時憂愁",
    "T08n0228_020:0657a24": "苦惱如箭入心。",
    "T08n0228_020:0657a25": "「復次，阿難！菩薩摩訶薩修般若波羅蜜多時，",
    "T08n0228_020:0657a26": "行般若波羅蜜多時，有諸惡魔來菩薩所生",
    "T08n0228_020:0657a27": "嬈亂心，以彼魔力化諸雷雹風雨等相，周徧",
    "T08n0228_020:0657a28": "方處，欲令菩薩怖畏散亂，乃至欲令菩薩於",
    "T08n0228_020:0657a29": "一念中退失阿耨多羅三藐三菩提心。阿難！",
    "T08n0228_020:0657b01": "當知惡魔不必普能嬈亂一切菩薩。」阿難白",
    "T08n0228_020:0657b02": "佛言：「世尊！何等菩薩為魔所嬈？」佛言：「阿難！",
    "T08n0228_020:0657b03": "若菩薩於先世中曾得聞是般若波羅蜜多",
    "T08n0228_020:0657b04": "法門，雖復聞已不生信解。阿難！當知是菩薩",
    "T08n0228_020:0657b05": "即有惡魔而來嬈亂，為彼諸魔伺得其便。",
    "T08n0228_020:0657b06": "「復次，阿難！若菩薩摩訶薩聞此甚深般若波",
    "T08n0228_020:0657b07": "羅蜜多法門時，心生疑念：『有是般若波羅蜜",
    "T08n0228_020:0657b08": "多法門耶？無是般若波羅蜜多法門耶？』阿難！",
    "T08n0228_020:0657b09": "當知是菩薩即有惡魔而來嬈亂，為彼諸魔",
    "T08n0228_020:0657b10": "伺得其便。",
    "T08n0228_020:0657b11": "「復次，阿難！若菩薩摩訶薩遠離善知識，親近",
    "T08n0228_020:0657b12": "惡知識，以近惡知識故，聞此甚深般若波羅",
    "T08n0228_020:0657b13": "蜜多法門不生信解，又復不能請問其義，但",
    "T08n0228_020:0657b14": "作是念：『我今何能修此般若波羅蜜多？』阿難！",
    "T08n0228_020:0657b15": "當知是菩薩即有惡魔而來嬈亂，為彼諸魔",
    "T08n0228_020:0657b16": "伺得其便。",
    "T08n0228_020:0657b17": "「復次，阿難！若菩薩摩訶薩受彼邪法、隨邪法",
    "T08n0228_020:0657b18": "行，彼諸惡魔知是事已心生歡喜，即作是念：",
    "T08n0228_020:0657b19": "『此人助我，亦令餘人同來助我，而復令我圓",
    "T08n0228_020:0657b20": "滿所願隨順我意。』阿難！當知是菩薩即有惡",
    "T08n0228_020:0657b21": "魔而來嬈亂，為彼諸魔伺得其便。",
    "T08n0228_020:0657b22": "「復次，阿難！若菩薩摩訶薩聞此甚深般若波",
    "T08n0228_020:0657b23": "羅蜜多法門已，謂餘菩薩言：『此般若波羅蜜",
    "T08n0228_020:0657b24": "多甚深難解，我尚不能得其源底，汝今何用",
    "T08n0228_020:0657b25": "更修習耶？但於餘經佛所說者聽受修習，必",
    "T08n0228_020:0657b26": "當於彼而得法味。』由此菩薩作是說已，諸餘",
    "T08n0228_020:0657b27": "菩薩即起遠離般若波羅蜜多心。阿難！當知",
    "T08n0228_020:0657b28": "作是說者即有惡魔而來嬈亂，為彼諸魔伺",
    "T08n0228_020:0657b29": "得其便。",
    "T08n0228_020:0657c01": "「復次，阿難！若菩薩摩訶薩作如是念：『我是修",
    "T08n0228_020:0657c02": "真遠離行者，餘諸菩薩非遠離行。』即時惡魔",
    "T08n0228_020:0657c03": "知是念已，生大歡喜適悅慶快。何以故？彼菩",
    "T08n0228_020:0657c04": "薩隨所起念，即退失阿耨多羅三藐三菩提，",
    "T08n0228_020:0657c05": "以如是退失故，魔心生喜。「又復，阿難！有諸惡",
    "T08n0228_020:0657c06": "魔來菩薩所，稱讚菩薩名字族氏、頭陀功德",
    "T08n0228_020:0657c07": "乃至種種功德相貌。菩薩聞是稱讚已，隨有",
    "T08n0228_020:0657c08": "所著，起增上慢及諸慢心，貢高自大輕餘菩",
    "T08n0228_020:0657c09": "薩，由是因緣增長煩惱。而此菩薩為彼惡魔",
    "T08n0228_020:0657c10": "力所加故，諸有言說人皆信受，隨信受已如",
    "T08n0228_020:0657c11": "所說學、如所說行，若見若聞如是學者，如是",
    "T08n0228_020:0657c12": "行者皆不真實，以不實故起顛倒心，由是",
    "T08n0228_020:0657c13": "心故身語心業皆不清淨。以此因緣而能增",
    "T08n0228_020:0657c14": "長地獄、餓鬼、畜生等趣。彼惡魔眾見是利故，",
    "T08n0228_020:0657c15": "心大歡喜適悅慶快，即作是念：『今我宮殿誠",
    "T08n0228_020:0657c16": "所不空，由彼因緣能增長故。』阿難！當知是菩",
    "T08n0228_020:0657c17": "薩不能具足功德相貌，非行般若波羅蜜多，",
    "T08n0228_020:0657c18": "非是住不退轉者。何以故？增上慢心起諸過",
    "T08n0228_020:0657c19": "失。是菩薩當有惡魔而來嬈亂，為彼諸魔伺",
    "T08n0228_020:0657c20": "得其便。",
    "T08n0228_020:0657c21": "「復次，阿難！若菩薩乘人與聲聞乘人共相鬪",
    "T08n0228_020:0657c22": "諍，互出惡言輕易呵毀。爾時惡魔知是事已，",
    "T08n0228_020:0657c23": "即作是念：『彼菩薩乘人由此因緣，雖復遠離",
    "T08n0228_020:0657c24": "一切智，其所遠離非大非久。』若菩薩乘人與",
    "T08n0228_020:0657c25": "菩薩乘人共相鬪諍，互出惡言輕易呵毀者，",
    "T08n0228_020:0657c26": "爾時惡魔知是事已，心大歡喜適悅慶快而",
    "T08n0228_020:0657c27": "作是念：『此菩薩乘人由是因緣，久久遠離彼",
    "T08n0228_020:0657c28": "一切智。』",
    "T08n0228_020:0657c29": "「復次，阿難！若有未得授記菩薩，於餘已得授",
    "T08n0228_020:0658a01": "記菩薩起瞋恨心，隨所起心有退轉失，起一",
    "T08n0228_020:0658a02": "念退一劫，而後畢是隨念劫數，若不捨一切",
    "T08n0228_020:0658a03": "智心，或遇善知識故，還復發起被精進鎧。」",
    "T08n0228_020:0658a04": "爾時，尊者阿難白佛言：「世尊！若起是罪者，佛",
    "T08n0228_020:0658a05": "聽悔不？」佛言：「阿難！今我法中說有出罪法，所",
    "T08n0228_020:0658a06": "有聲聞、緣覺、菩薩乘中，我各說有彼出罪法。",
    "T08n0228_020:0658a07": "阿難！當知若菩薩乘人與菩薩乘人共相鬪",
    "T08n0228_020:0658a08": "諍，互出惡言輕易呵毀已，不相悔捨，復懷瞋",
    "T08n0228_020:0658a09": "恨結縛於心者，我不說彼有出罪法。阿難！若",
    "T08n0228_020:0658a10": "菩薩乘人與菩薩乘人共相鬪諍，乃至呵毀",
    "T08n0228_020:0658a11": "已即相悔捨者，我當為彼說出罪法。阿難！又",
    "T08n0228_020:0658a12": "菩薩應作是念：『我於一切眾生當行慈忍，設彼",
    "T08n0228_020:0658a13": "起惡來相陵辱，我尚不生一念瞋心況復加",
    "T08n0228_020:0658a14": "報，我或暫起瞋恨心者深為大失。何以故？我",
    "T08n0228_020:0658a15": "當為一切眾生作大橋梁普令得度，我常於",
    "T08n0228_020:0658a16": "彼一切眾生如善作意，設聞惡言不生恚心，",
    "T08n0228_020:0658a17": "於自於他皆悉平等，自有過失勿加於他，他",
    "T08n0228_020:0658a18": "有過失如自所作常生悔懼。何以故？我欲普",
    "T08n0228_020:0658a19": "令一切眾生得大安樂。若有眾生多瞋惱者，",
    "T08n0228_020:0658a20": "願我當得阿耨多羅三藐三菩提時，度脫彼",
    "T08n0228_020:0658a21": "等。我於一切處見彼所有求菩提者，我於爾",
    "T08n0228_020:0658a22": "時歡喜瞻視，面目熈怡無顰蹙相。我心堅固",
    "T08n0228_020:0658a23": "不為一切瞋惱所動。』阿難！若菩薩乘人能生",
    "T08n0228_020:0658a24": "如是心者，當知是為修菩薩行者。「又復，阿難！",
    "T08n0228_020:0658a25": "諸菩薩摩訶薩於聲聞人所，不應生起諸輕慢",
    "T08n0228_020:0658a26": "心，乃至一切眾生亦復不應生輕慢想。」阿難",
    "T08n0228_020:0658a27": "白佛言：「世尊！菩薩與菩薩云何共住？」佛言：「阿",
    "T08n0228_020:0658a28": "難！菩薩共住，當互觀視猶如佛想，是我大師，",
    "T08n0228_020:0658a29": "同載一乘、同行一道。彼菩薩摩訶薩若有所",
    "T08n0228_020:0658b01": "學我亦隨學，平等安住菩薩乘中，如菩薩法",
    "T08n0228_020:0658b02": "如理修學。彼若雜學非我所學，彼若清淨學",
    "T08n0228_020:0658b03": "能與一切智如理相應者，我亦如是學。阿難！",
    "T08n0228_020:0658b04": "菩薩摩訶薩能如是學者，是為同學，所應共",
    "T08n0228_020:0658b05": "住。如是學者，必證阿耨多羅三藐三菩提。」",
    "T08n0228_020:0658b06": "佛說佛母出生三法藏般若波羅蜜多經卷第二十"
}
