{
    "T48n2003_002:0151b06": "佛果圜悟禪師碧巖錄卷第二",
    "T48n2003_002:0151b08": "垂示云。佛祖大機。全歸掌握。人天命脈。悉受",
    "T48n2003_002:0151b09": "指呼。等閑一句一言。驚群動眾。一機一境。打",
    "T48n2003_002:0151b10": "鎖敲枷。接向上機。提向上事。且道什麼人曾",
    "T48n2003_002:0151b11": "恁麼來。還有知落處麼。試舉看。",
    "T48n2003_002:0151b12": "【一一】舉黃檗示眾云(打水礙盆。一口吞盡。天下衲僧跳不出)汝等諸",
    "T48n2003_002:0151b13": "人。盡是噇酒糟漢。恁麼行脚(道着。踏破草鞋。掀天搖地)",
    "T48n2003_002:0151b14": "何處有今日(用今日作什麼。不妨驚群動眾)還知大唐國裏無",
    "T48n2003_002:0151b15": "禪師麼(老僧不會。一口吞盡。也是雲居羅漢)時有僧出云。只如",
    "T48n2003_002:0151b16": "諸方匡徒領眾。又作麼生(也好與一拶。臨機不得不恁麼)檗",
    "T48n2003_002:0151b17": "云。不道無禪。只是無師(直得分疎不下。瓦解氷消。龍頭蛇尾漢)。",
    "T48n2003_002:0151b18": "黃檗身長七尺。額有圓珠。天性會禪。師昔遊",
    "T48n2003_002:0151b19": "天台。路逢一僧。與之談笑。如故相識。熟視之",
    "T48n2003_002:0151b20": "目光射人。頗有異相。乃偕行。屬溪水暴漲。乃",
    "T48n2003_002:0151b21": "植杖捐笠而止。其僧率師同渡。師曰。請渡。彼",
    "T48n2003_002:0151b22": "即褰衣。躡波如履平地。回顧云渡來渡來。師",
    "T48n2003_002:0151b23": "咄云。這自了漢。吾早知揑怪。當斫汝脛。其僧",
    "T48n2003_002:0151b24": "歎曰。真大乘法器。言訖不見。初到百丈。丈問",
    "T48n2003_002:0151b25": "云。巍巍堂堂。從什麼處來。檗云。巍巍堂堂從",
    "T48n2003_002:0151b26": "嶺中來。丈云。來為何事。檗云。不為別事。百",
    "T48n2003_002:0151b27": "丈深器之。次日辭百丈。丈云。什麼處去。檗",
    "T48n2003_002:0151b28": "云。江西禮拜馬大師去。丈云。馬大師已遷化",
    "T48n2003_002:0151b29": "去也。儞道黃檗恁麼問。是知來問。是不知來",
    "T48n2003_002:0151c01": "問。却云。某甲特地去禮拜。福緣淺薄。不及一",
    "T48n2003_002:0151c02": "見。未審平日有何言句。願聞舉示。丈遂舉再",
    "T48n2003_002:0151c03": "參馬祖因緣。祖見我來。便竪起拂子。我問",
    "T48n2003_002:0151c04": "云。即此用。離此用。祖遂掛拂子於禪床角良",
    "T48n2003_002:0151c05": "久。祖却問我。汝已後鼓兩片皮。如何為人。我",
    "T48n2003_002:0151c06": "取拂子竪起。祖云。即此用。離此用。我將拂",
    "T48n2003_002:0151c07": "子。掛禪床角。祖振威一喝。我當時直得三日",
    "T48n2003_002:0151c08": "耳聾。黃檗不覺悚然吐舌。丈云。子已後莫承",
    "T48n2003_002:0151c09": "嗣馬大師麼。檗云。不然。今日因師舉。得見馬",
    "T48n2003_002:0151c10": "大師大機大用。若承嗣馬師。他日已後喪我",
    "T48n2003_002:0151c11": "兒孫。丈云。如是如是。見與師齊。減師半德。",
    "T48n2003_002:0151c12": "智過於師。方堪傳授。子今見處宛有超師之",
    "T48n2003_002:0151c13": "作。諸人且道。黃檗恁麼問。是知而故問耶。是",
    "T48n2003_002:0151c14": "不知而問耶。須是親見他家父子行履處始",
    "T48n2003_002:0151c15": "得。黃檗一日又問百丈。從上宗乘。如何指示。",
    "T48n2003_002:0151c16": "百丈良久。檗云。不可教後人斷絕去。百丈云。",
    "T48n2003_002:0151c17": "將謂汝是箇人。遂乃起入方丈。檗與裴相國",
    "T48n2003_002:0151c18": "為方外友。裴鎮宛陵請師至郡。以所解一編。",
    "T48n2003_002:0151c19": "示師。師接置於座。略不披閱。良久乃云。會",
    "T48n2003_002:0151c20": "麼。裴云。不會。檗云。若便恁麼會得。猶較些",
    "T48n2003_002:0151c21": "子。若也形於紙墨。何處更有吾宗。裴乃以頌",
    "T48n2003_002:0151c22": "贊云。自從大士傳心印。額有圓珠七尺身。掛",
    "T48n2003_002:0151c23": "錫十年棲蜀水。浮盃今日渡漳濱。八千龍象",
    "T48n2003_002:0151c24": "隨高步。萬里香花結勝因。擬欲事師為弟子。",
    "T48n2003_002:0151c25": "不知將法付何人。師亦無喜色云。心如大海",
    "T48n2003_002:0151c26": "無邊際。口吐紅蓮養病身。自有一雙無事手。",
    "T48n2003_002:0151c27": "不曾祇揖等閑人。檗住後。機鋒峭峻。臨濟在",
    "T48n2003_002:0151c28": "會下。睦州為首座。問云。上座在此多時。何不",
    "T48n2003_002:0151c29": "去問話。濟云。教某甲問什麼話即得。座云。何",
    "T48n2003_002:0152a01": "不去問如何是佛法的的大意。濟便去問。三",
    "T48n2003_002:0152a02": "度被打出。濟辭座曰。蒙首座令三番去問。被",
    "T48n2003_002:0152a03": "打出。恐因緣不在這裏。暫且下山。座云。子若",
    "T48n2003_002:0152a04": "去須辭和尚去方可。首座預去白檗云。問話",
    "T48n2003_002:0152a05": "上座。甚不可得。和尚何不穿鑿教成一株樹",
    "T48n2003_002:0152a06": "去。與後人為陰涼。檗云。吾已知。濟來辭。檗",
    "T48n2003_002:0152a07": "云。汝不得向別處去。直向高安灘頭。見大愚",
    "T48n2003_002:0152a08": "去。濟到大愚。遂舉前話。不知某甲過在什麼",
    "T48n2003_002:0152a09": "處。愚云。檗與麼老婆心切。為儞徹困。更說什",
    "T48n2003_002:0152a10": "麼有過無過。濟忽然大悟云。黃檗佛法無多",
    "T48n2003_002:0152a11": "子。大愚搊住云。儞適來又道有過。而今却",
    "T48n2003_002:0152a12": "道佛法無多子。濟於大愚脇下。[祝/土]三拳。愚拓",
    "T48n2003_002:0152a13": "開云。汝師黃檗非干我事。一日檗示眾云。牛",
    "T48n2003_002:0152a14": "頭融大師。橫說竪說。猶未知向上關捩子在。",
    "T48n2003_002:0152a15": "是時石頭馬祖下。禪和子浩浩地。說禪說道。",
    "T48n2003_002:0152a16": "他何故却與麼道。所以示眾云。汝等諸人盡",
    "T48n2003_002:0152a17": "是噇酒糟漢。恁麼行脚。取笑於人。但見八百",
    "T48n2003_002:0152a18": "一千人處便去。不可只圖熱鬧也。可中總似",
    "T48n2003_002:0152a19": "汝如此容易。何處更有今日事也。唐時愛罵",
    "T48n2003_002:0152a20": "人。作噇酒糟漢。人多喚作黃檗罵人。具眼者",
    "T48n2003_002:0152a21": "自見他落處。大意垂一鉤。釣人問。眾中有",
    "T48n2003_002:0152a22": "不惜身命底禪和。便解恁麼出眾問他道。只",
    "T48n2003_002:0152a23": "如諸方匡徒領眾。又作麼生。也好一拶。這老",
    "T48n2003_002:0152a24": "漢果然分疎不下。便却漏逗云。不道無禪。只",
    "T48n2003_002:0152a25": "是無師。且道意在什麼處。他從上宗旨。有時",
    "T48n2003_002:0152a26": "擒。有時縱。有時殺。有時活。有時放。有時收。",
    "T48n2003_002:0152a27": "敢問諸人。作麼生是禪中師。山僧恁麼道。已",
    "T48n2003_002:0152a28": "是和頭沒却了也。諸人鼻孔在什麼處。良久",
    "T48n2003_002:0152a29": "云。穿却了也。",
    "T48n2003_002:0152b01": "凜凜孤風不自誇(猶自不知有。也是雲居羅漢)　端居寰海定",
    "T48n2003_002:0152b02": "龍蛇(也要別緇素。也要皂白分明)　　大中天子曾輕觸(說什麼大中天子任",
    "T48n2003_002:0152b03": "大也須從地起。更高爭奈有天何)　　三度親遭弄爪牙(死蝦蟆多口作什麼。未為奇",
    "T48n2003_002:0152b04": "特。猶是小機巧。若是大機大用現前。盡十方世界。乃至山河大地。盡在黃檗處乞命)",
    "T48n2003_002:0152b05": "雪竇此一頌。一似黃檗真贊相似。人却不得作",
    "T48n2003_002:0152b06": "真贊會。他底句下。便有出身處。分明道。凜凜",
    "T48n2003_002:0152b07": "孤風不自誇。黃檗恁麼示眾。且不是爭人負",
    "T48n2003_002:0152b08": "我。自逞自誇。若會這箇消息。一任七縱八橫。",
    "T48n2003_002:0152b09": "有時孤峯頂獨立。有時鬧市裏橫身。豈可僻",
    "T48n2003_002:0152b10": "守一隅。愈捨愈不歇。愈尋愈不見。愈擔荷愈",
    "T48n2003_002:0152b11": "沒溺。古人道。無翼飛天下。有名傳世間。盡情",
    "T48n2003_002:0152b12": "捨却佛法道理。玄妙奇特。一時放下。却較些",
    "T48n2003_002:0152b13": "子。自然觸處現成。雪竇道。端居寰海定龍蛇。",
    "T48n2003_002:0152b14": "是龍是蛇。入門來便驗取。謂之定龍蛇眼擒",
    "T48n2003_002:0152b15": "虎兕機。雪竇又道。定龍蛇兮眼何正。擒虎兕",
    "T48n2003_002:0152b16": "兮機不全。又道。大中天子曾輕觸。三度親遭",
    "T48n2003_002:0152b17": "弄爪牙。黃檗豈是如今惡脚手。從來如此。大",
    "T48n2003_002:0152b18": "中天子者。續咸通傳中載。唐憲宗有二子。一",
    "T48n2003_002:0152b19": "曰穆宗。一曰宣宗。宣宗乃大中也。年十三。少",
    "T48n2003_002:0152b20": "而敏黠。常愛跏趺坐。穆宗在位時。因早朝罷。",
    "T48n2003_002:0152b21": "大中乃戲登龍床。作揖群臣勢。大臣見而謂",
    "T48n2003_002:0152b22": "之心風。乃奏穆宗。穆宗見而撫歎曰。我弟乃",
    "T48n2003_002:0152b23": "吾宗英胄也。穆宗於長慶四年。晏駕。有三子。",
    "T48n2003_002:0152b24": "曰敬宗文宗武宗。敬宗繼父位。二年內臣謀",
    "T48n2003_002:0152b25": "易之。文宗繼位。一十四年。武宗即位。常喚大",
    "T48n2003_002:0152b26": "中作癡奴。一日武宗。恨大中昔日戲登父位。",
    "T48n2003_002:0152b27": "遂打殺致後苑中。以不潔灌。而復甦。遂潛遁",
    "T48n2003_002:0152b28": "在香嚴閑和尚會下。後剃度為沙彌。未受具",
    "T48n2003_002:0152b29": "戒。後與志閑遊方到廬山。因志閑題瀑布詩",
    "T48n2003_002:0152c01": "云。穿雲透石不辭勞。地遠方知出處高。閑吟",
    "T48n2003_002:0152c02": "此兩句佇思久之。欲釣他語脈看如何。大中",
    "T48n2003_002:0152c03": "續云。溪澗豈能留得住。終歸大海作波濤。閑",
    "T48n2003_002:0152c04": "方知不是尋常人。乃默而識之。後到鹽官會",
    "T48n2003_002:0152c05": "中。請大中作書記。黃檗在彼作首座。檗一日",
    "T48n2003_002:0152c06": "禮佛次。大中見而問曰。不著佛求。不著法求。",
    "T48n2003_002:0152c07": "不著眾求。禮拜當何所求。檗云。不著佛求。不",
    "T48n2003_002:0152c08": "著法求。不著眾求。常禮如是。大中云。用禮何",
    "T48n2003_002:0152c09": "為。檗便掌。大中云。太麁生。檗云。這裏什麼",
    "T48n2003_002:0152c10": "所在。說麁說細。檗又掌。大中後繼國位。賜黃",
    "T48n2003_002:0152c11": "檗為麁行沙門。裴相國在朝。後奏賜斷際禪",
    "T48n2003_002:0152c12": "師。雪竇知他血脈出處。便用得巧。如今還有",
    "T48n2003_002:0152c13": "弄爪牙底麼。便打。",
    "T48n2003_002:0152c14": "垂示云。殺人刀活人劍。乃上古之風規。亦今",
    "T48n2003_002:0152c15": "時之樞要。若論殺也。不傷一毫。若論活也。喪",
    "T48n2003_002:0152c16": "身失命。所以道。向上一路。千聖不傳。學者勞",
    "T48n2003_002:0152c17": "形。如猿捉影。且道。既是不傳。為什麼。却有",
    "T48n2003_002:0152c18": "許多葛藤公案。具眼者。試說看。",
    "T48n2003_002:0152c19": "【一二】舉僧問洞山。如何是佛(鐵蒺藜。天下衲僧跳不出)山云。麻",
    "T48n2003_002:0152c20": "三斤(灼然。破草鞋。指槐樹罵柳樹。為秤鎚)。",
    "T48n2003_002:0152c21": "這箇公案。多少人錯會。直是難咬嚼。無爾下",
    "T48n2003_002:0152c22": "口處。何故淡而無味。古人有多少答佛話。或",
    "T48n2003_002:0152c23": "云。殿裏底。或云。三十二相。或云。杖林山下",
    "T48n2003_002:0152c24": "竹筋鞭。及至洞山。却道麻三斤。不妨截斷古",
    "T48n2003_002:0152c25": "人舌頭。人多作話會道。洞山是時在庫下。秤",
    "T48n2003_002:0152c26": "麻。有僧問。所以如此答。有底道。洞山問東答",
    "T48n2003_002:0152c27": "西。有底道。爾是佛。更去問佛。所以洞山遶",
    "T48n2003_002:0152c28": "路答之。死漢更有一般道。只這麻三斤便是",
    "T48n2003_002:0152c29": "佛。且得沒交涉。爾若恁麼去洞山句下尋",
    "T48n2003_002:0153a01": "討。參到彌勒佛下生。也未夢見在。何故言語",
    "T48n2003_002:0153a02": "只是載道之器。殊不知古人意。只管去句中",
    "T48n2003_002:0153a03": "求。有什麼巴鼻。不見古人道。道本無言。因言",
    "T48n2003_002:0153a04": "顯道。見道即忘言。若到這裏。還我第一機來",
    "T48n2003_002:0153a05": "始得。只這麻三斤。一似長安大路一條相似。",
    "T48n2003_002:0153a06": "舉足下足。無有不是。這箇話。與雲門餬餅話。",
    "T48n2003_002:0153a07": "是一般。不妨難會。五祖先師頌云。賤賣擔板",
    "T48n2003_002:0153a08": "漢。貼秤麻三斤。千百年滯貨。無處著渾身。爾",
    "T48n2003_002:0153a09": "但打疊得情塵意想。計較得失是非。一時淨",
    "T48n2003_002:0153a10": "盡自然會去。",
    "T48n2003_002:0153a11": "金烏急(左眼半斤。快鷂趕不及。火焰裏橫身)　玉兔速(右眼八兩。姮娥宮裏作窠窟)",
    "T48n2003_002:0153a12": "　善應何曾有輕觸(如鐘在扣。如谷受響)　展事投機見洞",
    "T48n2003_002:0153a13": "山(錯認定盤星。自是闍黎恁麼見)　　跛鱉盲龜入空谷(自領出去。同坑無異",
    "T48n2003_002:0153a14": "土。阿誰打爾鷂子死)　　花簇簇錦簇簇(兩重公案。一狀領過。依舊一般)　南",
    "T48n2003_002:0153a15": "地竹兮北地木(三重也有。四重公案。頭上安頭)　　因思長慶陸",
    "T48n2003_002:0153a16": "大夫(懶兒牽伴。山僧也恁麼。雪竇也恁麼)　　解道合笑不合哭(呵呵。蒼天。",
    "T48n2003_002:0153a17": "夜半更添冤苦)　　咦(咄是什麼。便打)",
    "T48n2003_002:0153a18": "雪竇見得透。所以劈頭便道。金烏急玉兔速。",
    "T48n2003_002:0153a19": "與洞山答麻三斤。更無兩般。日出月沒。日日",
    "T48n2003_002:0153a20": "如是。人多情解。只管道。金烏是左眼。玉兔是",
    "T48n2003_002:0153a21": "右眼。纔問著便瞠眼云。在這裏有什麼交涉。",
    "T48n2003_002:0153a22": "若恁麼會。達磨一宗掃地而盡。所以道。垂鉤",
    "T48n2003_002:0153a23": "四海只釣獰龍。格外玄機。為尋知已。雪竇",
    "T48n2003_002:0153a24": "是出陰界底人。豈作這般見解。雪竇輕輕去",
    "T48n2003_002:0153a25": "敲關擊節處。略露些子教爾見。便下箇注脚",
    "T48n2003_002:0153a26": "道。善應何曾有輕觸。洞山不輕酬這僧。如鐘",
    "T48n2003_002:0153a27": "在扣。如谷受響。大小隨應。不敢輕觸。雪竇一",
    "T48n2003_002:0153a28": "時。突出心肝五臟。呈似爾諸人了也。雪竇有",
    "T48n2003_002:0153b01": "靜而善應頌云。覿面相呈。不在多端。龍蛇易",
    "T48n2003_002:0153b02": "辨。衲子難瞞。金鎚影動。寶劍光寒。直下來",
    "T48n2003_002:0153b03": "也。急著眼看。洞山初參雲門。門問。近離甚",
    "T48n2003_002:0153b04": "處。山云。渣渡。門云。夏在甚麼處。山云。湖南",
    "T48n2003_002:0153b05": "報慈。門云。幾時離彼中。山云。八月二十五。",
    "T48n2003_002:0153b06": "門云。放爾三頓棒。參堂去。師晚間入室。親近",
    "T48n2003_002:0153b07": "問云。某甲過在什麼處。門云。飯袋子。江西湖",
    "T48n2003_002:0153b08": "南便恁麼去。洞山於言下。豁然大悟。遂云。某",
    "T48n2003_002:0153b09": "甲他日向無人煙處。卓箇庵子。不蓄一粒米。",
    "T48n2003_002:0153b10": "不種一莖菜。常接待往來十方大善知識。盡",
    "T48n2003_002:0153b11": "與伊抽却釘。技却楔。拈却膱脂帽子。脫却鶻",
    "T48n2003_002:0153b12": "臭布衫。各令灑灑落落地。作箇無事人去。門",
    "T48n2003_002:0153b13": "云。身如椰子大。開得許大口。洞山便辭去。他",
    "T48n2003_002:0153b14": "當時悟處。直下穎脫。豈同小見後來出世應",
    "T48n2003_002:0153b15": "機麻三斤語。諸方只作答佛話會如何是佛。",
    "T48n2003_002:0153b16": "杖林山下竹筋鞭。丙丁童子來求火。只管於",
    "T48n2003_002:0153b17": "佛上作道理。雪竇云。若恁麼作展事與投機",
    "T48n2003_002:0153b18": "會。正似跛鼈盲龜入空谷。何年日月尋得出",
    "T48n2003_002:0153b19": "路去。花簇簇錦簇簇。此是僧問智門和尚。洞",
    "T48n2003_002:0153b20": "山道麻三斤意旨如何。智門云。花簇簇錦簇",
    "T48n2003_002:0153b21": "簇。會麼。僧云。不會。智門云。南地竹兮北地",
    "T48n2003_002:0153b22": "木。僧回舉似洞山。山云。我不為汝說。我為大",
    "T48n2003_002:0153b23": "眾說。遂上堂云。言無展事。語不投機。承言者",
    "T48n2003_002:0153b24": "喪。滯句者迷。雪竇破人情見。故意引作一",
    "T48n2003_002:0153b25": "串頌出。後人却轉生情見道。麻是孝服。竹是",
    "T48n2003_002:0153b26": "孝杖。所以道。南地竹兮北地木。花簇簇錦簇",
    "T48n2003_002:0153b27": "簇。是棺材頭邊。畫底花草。還識羞麼。殊不",
    "T48n2003_002:0153b28": "知。南地竹兮北地木。與麻三斤。只是阿爺與",
    "T48n2003_002:0153b29": "阿爹相似。古人答一轉語。決是意不恁麼。正",
    "T48n2003_002:0153c01": "似雪竇道金烏急玉兔速。自是一般寬曠。只",
    "T48n2003_002:0153c02": "是金鍮難辨。魚魯參差。雪竇老婆心切。要破",
    "T48n2003_002:0153c03": "爾疑情。更引箇死漢。因思長慶陸大夫。解道",
    "T48n2003_002:0153c04": "合笑不合哭。若論他頌。只頭上三句。一時頌",
    "T48n2003_002:0153c05": "了。我且問爾。都盧只是箇麻三斤。雪竇却有",
    "T48n2003_002:0153c06": "許多葛藤。只是慈悲忒殺。所以如此。陸亘大",
    "T48n2003_002:0153c07": "夫。作宣州觀察使。參南泉。泉遷化。亘聞喪入",
    "T48n2003_002:0153c08": "寺下祭。却呵呵大笑。院主云。先師與大夫。有",
    "T48n2003_002:0153c09": "師資之義。何不哭。大夫云。道得即哭。院主無",
    "T48n2003_002:0153c10": "語。亘大哭云。蒼天蒼天。先師去世遠矣。後來",
    "T48n2003_002:0153c11": "長慶聞云。大夫合笑不合哭。雪竇借此意大",
    "T48n2003_002:0153c12": "綱道。爾若作這般情解。正好笑莫哭。是即是。",
    "T48n2003_002:0153c13": "末後有一箇字。不妨聱訛。更道咦。雪竇還洗",
    "T48n2003_002:0153c14": "得脫麼。",
    "T48n2003_002:0153c15": "垂示云。雲凝大野。遍界不藏。雪覆蘆花。難分",
    "T48n2003_002:0153c16": "朕迹。冷處冷如氷雪。細處細如米末。深深處",
    "T48n2003_002:0153c17": "佛眼難窺。密密處魔外莫測。舉一明三即且",
    "T48n2003_002:0153c18": "止。坐斷天下人舌頭。作麼生道。且道是什麼",
    "T48n2003_002:0153c19": "人分上事。試舉看。",
    "T48n2003_002:0153c20": "【一三】舉僧問巴陵。如何是提婆宗(白馬入蘆花。道什麼點)巴",
    "T48n2003_002:0153c21": "陵云。銀椀裏盛雪(塞斷爾咽喉。七花八裂)。",
    "T48n2003_002:0153c22": "這箇公案。人多錯會道。此是外道宗。有什麼",
    "T48n2003_002:0153c23": "交涉。第十五祖。提婆尊者。亦是外道中一數。",
    "T48n2003_002:0153c24": "因見第十四祖。龍樹尊者。以針投鉢。龍樹深",
    "T48n2003_002:0153c25": "器之。傳佛心宗。繼為第十五祖。楞伽經云。佛",
    "T48n2003_002:0153c26": "語心為宗。無門為法門。馬祖云。凡有言句。是",
    "T48n2003_002:0153c27": "提婆宗。只以此箇為主。諸人盡是衲僧門下",
    "T48n2003_002:0153c28": "客。還曾體究得提婆宗麼。若體究得。西天九",
    "T48n2003_002:0153c29": "十六種外道。被汝一時降伏。若體究不得。未",
    "T48n2003_002:0154a01": "免著返披袈裟去在。且道是作麼生。若道言",
    "T48n2003_002:0154a02": "句是。也沒交涉。若道言句不是。也沒交涉。且",
    "T48n2003_002:0154a03": "道馬大師意在什麼處。後來雲門道。馬大師",
    "T48n2003_002:0154a04": "好言語。只是無人問。有僧便問。如何是提婆",
    "T48n2003_002:0154a05": "宗。門云。九十六種。汝是最下一種。昔有僧辭",
    "T48n2003_002:0154a06": "大隋。隋云。什麼處去。僧云。禮拜普賢去。大",
    "T48n2003_002:0154a07": "隋竪起拂子云。文殊普賢盡在這裏。僧畫一",
    "T48n2003_002:0154a08": "圓相以手托呈師。又拋向背後。隋云。侍者將",
    "T48n2003_002:0154a09": "一貼茶來。與這僧去。雲門別云。西天斬頭截",
    "T48n2003_002:0154a10": "臂。這裏自領出去。又云。赤旛在我手裏。西天",
    "T48n2003_002:0154a11": "論議勝者手執赤旛。負墮者返披袈裟。從偏",
    "T48n2003_002:0154a12": "門出入。西天欲論議。須得奉王勅。於大寺中。",
    "T48n2003_002:0154a13": "聲鐘擊鼓。然後論議。於是外道於僧寺中。封",
    "T48n2003_002:0154a14": "禁鐘鼓。為之沙汰。時迦那提婆尊者。知佛法",
    "T48n2003_002:0154a15": "有難。遂運神通。登樓撞鐘。欲擯外道。外道遂",
    "T48n2003_002:0154a16": "問。樓上聲鍾者誰。提婆云。天。外道云。天是",
    "T48n2003_002:0154a17": "誰。婆云。我。外道云。我是誰。婆云。我是爾。外",
    "T48n2003_002:0154a18": "道云。爾是誰。婆云。爾是狗。外道云。狗是誰。",
    "T48n2003_002:0154a19": "婆云。狗是爾。如是七返。外道自知負墮。伏義",
    "T48n2003_002:0154a20": "遂自開門。提婆於是從樓上持赤旛下來。外",
    "T48n2003_002:0154a21": "道云。汝何不後。婆云。汝何不前。外道云。汝",
    "T48n2003_002:0154a22": "是賤人。婆云。汝是良人。如是展轉酬問。提婆",
    "T48n2003_002:0154a23": "折以無礙之辯。由是歸伏。時提婆尊者。手持",
    "T48n2003_002:0154a24": "赤旛。義墮者旛下立。外道皆斬首謝過。時提",
    "T48n2003_002:0154a25": "婆止之。但化令削髮入道。於是提婆宗大興。",
    "T48n2003_002:0154a26": "雪竇後用此事而頌之。巴陵眾中謂之鑒多",
    "T48n2003_002:0154a27": "口。常縫坐具行脚。深得他雲門脚跟下大事。",
    "T48n2003_002:0154a28": "所以奇特。後出世法嗣雲門。先住岳州巴陵。",
    "T48n2003_002:0154a29": "更不作法嗣書。只將三轉語上雲門。如何是",
    "T48n2003_002:0154b01": "道。明眼人落井。如何是吹毛劍。珊瑚枝枝撐",
    "T48n2003_002:0154b02": "著月。如何是提婆宗。銀椀裏盛雪。雲門云。",
    "T48n2003_002:0154b03": "他日老僧忌辰只舉此三轉語。報恩足矣。自",
    "T48n2003_002:0154b04": "後果不作忌辰齋。依雲門之囑。只舉此三轉",
    "T48n2003_002:0154b05": "語。然諸方答此話。多就事上答。唯有巴陵恁",
    "T48n2003_002:0154b06": "麼道。極是孤峻。不妨難會。亦不露些子鋒鋩。",
    "T48n2003_002:0154b07": "八面受敵。著著有出身之路。有陷虎之機。脫",
    "T48n2003_002:0154b08": "人情見。若論一色邊事。到這裏須是自家透",
    "T48n2003_002:0154b09": "脫了。却須是遇人始得。所以道。道吾舞笏同",
    "T48n2003_002:0154b10": "人會。石鞏彎弓作者諳。此理若無師印授。擬",
    "T48n2003_002:0154b11": "將何法語玄談。雪竇隨後拈提為人。所以頌",
    "T48n2003_002:0154b12": "出。",
    "T48n2003_002:0154b13": "老新開(千兵易得。一將難求。多口阿師)　端的別(是什麼端的。頂門上一着。夢見",
    "T48n2003_002:0154b14": "也未)　　解道銀椀裏盛雪(鰕跳不出斗。兩重公案。多少人喪身失命)　九十",
    "T48n2003_002:0154b15": "六箇應自知(兼身在內。闍黎還知麼。一坑埋却)　　不知却問天",
    "T48n2003_002:0154b16": "邊月(遠之遠矣。自領出去。望空啟告)　　提婆宗。提婆宗(道什麼。山僧在這",
    "T48n2003_002:0154b17": "裏。滿口含霜)　　赤旛之下起清風(百雜碎。打云。已着了也。爾且去斬頭截臂來。",
    "T48n2003_002:0154b18": "與爾道一句)",
    "T48n2003_002:0154b19": "老新開。新開乃院名也。端的別。雪竇讚歎有",
    "T48n2003_002:0154b20": "分。且道什麼處是別處。一切語言。皆是佛法。",
    "T48n2003_002:0154b21": "山僧如此說話。成什麼道理去。雪竇微露些",
    "T48n2003_002:0154b22": "子意道。只是端的別。後面打開云。解道銀椀",
    "T48n2003_002:0154b23": "裏盛雪。更與爾下箇注脚。九十六箇應自知。",
    "T48n2003_002:0154b24": "負墮始得。爾若不知。問取天邊月。古人曾答",
    "T48n2003_002:0154b25": "此話云。問取天邊月雪竇頌了。末後須有活",
    "T48n2003_002:0154b26": "路。有獅子返擲之句。更提起與爾道。提婆宗",
    "T48n2003_002:0154b27": "提婆宗。赤旛之下起清風。巴陵道。銀椀裏盛",
    "T48n2003_002:0154b28": "雪。為什麼雪竇却道赤旛之下起清風。還知",
    "T48n2003_002:0154c01": "雪竇殺人不用刀麼。",
    "T48n2003_002:0154c02": "【一四】舉僧問雲門。如何是一代時教(直至如今不了。座主不",
    "T48n2003_002:0154c03": "會。葛藤窠裏)雲門云。對一說(無孔鐵鎚。七花八裂。老鼠咬生薑)。",
    "T48n2003_002:0154c04": "禪家流。欲知佛性義。當觀時節因緣。謂之教",
    "T48n2003_002:0154c05": "外別傳。單傳心印。直指人心。見性成佛。釋迦",
    "T48n2003_002:0154c06": "老子。四十九年住世。三百六十會。開談頓漸",
    "T48n2003_002:0154c07": "權實。謂之一代時教。這僧拈來問云。如何",
    "T48n2003_002:0154c08": "是一代時教。雲門何不與他紛紛解說。却向",
    "T48n2003_002:0154c09": "他道箇對一說。雲門尋常一句中。須具三句。",
    "T48n2003_002:0154c10": "謂之函蓋乾坤句。隨波逐浪句。截斷眾流句。",
    "T48n2003_002:0154c11": "放去收來。自然奇特。如斬釘截鐵。教人義解",
    "T48n2003_002:0154c12": "卜度他底不得。一大藏教。只消三箇字。四方",
    "T48n2003_002:0154c13": "八面。無爾穿鑿處。人多錯會。却道對一時機",
    "T48n2003_002:0154c14": "宜之事。故說。又道森羅及萬象。皆是一法之",
    "T48n2003_002:0154c15": "所印。謂之對一說。更有道。只是說那箇一法。",
    "T48n2003_002:0154c16": "有什麼交涉。非唯不會。更入地獄如箭。殊不",
    "T48n2003_002:0154c17": "知。古人意不如此。所以道。粉骨碎身未足酬。",
    "T48n2003_002:0154c18": "一句了然超百億。不妨奇特。如何是一代時",
    "T48n2003_002:0154c19": "教。只消道箇對一說。若當頭薦得。便可歸家",
    "T48n2003_002:0154c20": "穩坐。若薦不得。且伏聽處分。",
    "T48n2003_002:0154c21": "對一說(活鱍鱍。言猶在耳。不妨孤峻)　太孤絕(傍觀有分。何止壁立千仞。豈有",
    "T48n2003_002:0154c22": "恁麼事)　　無孔鐵鎚重下楔(錯會名言也。雲門老漢。也是泥裏洗土塊。雪竇也",
    "T48n2003_002:0154c23": "是粧飾)　　閻浮樹下笑呵呵(四州八縣。不會見箇漢。同道者方知。能有幾人知)",
    "T48n2003_002:0154c24": "　昨夜驪龍拗角折(非止驪龍拗折。有誰見來。還有證明麼。啞)　別別",
    "T48n2003_002:0154c25": "(讚歎有分。須是雪竇始得。有什麼別處)　　韻陽老人得一橛(在什麼處。更",
    "T48n2003_002:0154c26": "有一橛。分付阿誰。德山臨濟也須退倒三千。那一橛又作麼生。便打)",
    "T48n2003_002:0154c27": "對一說。太孤絕。雪竇讚之不及。此語獨脫孤",
    "T48n2003_002:0154c28": "危。光前絕後。如萬丈懸崖相似。亦如百萬軍",
    "T48n2003_002:0155a01": "陣。無爾人處。只是忒殺孤危。古人道。欲得親",
    "T48n2003_002:0155a02": "切。莫將問來問。問在答處。答在問端。直是孤",
    "T48n2003_002:0155a03": "峻。且道什麼處是孤峻處。天下人奈何不得。",
    "T48n2003_002:0155a04": "這僧也是箇作家。所以如此問。雲門又恁麼",
    "T48n2003_002:0155a05": "答。大似無孔鐵鎚重下楔相似。雪竇使文言。",
    "T48n2003_002:0155a06": "用得甚巧。閻浮樹下笑呵呵。起世經中說。須",
    "T48n2003_002:0155a07": "彌南畔吠琉璃樹。映閻浮洲中皆青色。此洲",
    "T48n2003_002:0155a08": "乃大樹為名。名閻浮提。其樹縱廣七千由旬。",
    "T48n2003_002:0155a09": "下有閻浮壇金聚。高二十由旬。以金從樹下",
    "T48n2003_002:0155a10": "出生故。號閻浮樹。所以雪竇自說。他在閻浮",
    "T48n2003_002:0155a11": "樹下笑呵呵。且道他笑箇什麼。笑昨夜驪龍",
    "T48n2003_002:0155a12": "拗角折。只得瞻之仰之。讚嘆雲門有分。雲門",
    "T48n2003_002:0155a13": "道。對一說似箇什麼。如拗折驪龍一角相似。",
    "T48n2003_002:0155a14": "到這裏若無恁麼事。焉能恁麼說話。雪竇一",
    "T48n2003_002:0155a15": "時頌了。末後却道。別別。韶陽老人得一橛。何",
    "T48n2003_002:0155a16": "不道全得。如何只得一橛。且道那一橛。在什",
    "T48n2003_002:0155a17": "麼處。直得穿過第二人。",
    "T48n2003_002:0155a18": "垂示云。殺人刀活人劍。乃上古之風規。是今",
    "T48n2003_002:0155a19": "時之樞要。且道。如今那箇是。殺人刀活人劍。",
    "T48n2003_002:0155a20": "試舉看。",
    "T48n2003_002:0155a21": "【一五】舉僧問雲門。不是目前機。亦非目前事",
    "T48n2003_002:0155a22": "時如何([跳兆+孛]跳作什麼。倒退三千里)門云。倒一說(平出。款出囚人口。也不得",
    "T48n2003_002:0155a23": "放過。荒草裏橫身)。",
    "T48n2003_002:0155a24": "這僧不妨是箇作家。解恁麼問。頭邊謂之請",
    "T48n2003_002:0155a25": "益。此是呈解問。亦謂之藏鋒問。若不是雲門。",
    "T48n2003_002:0155a26": "也不奈他何。雲門有這般手脚。他既將問來。",
    "T48n2003_002:0155a27": "不得已而應之。何故作家宗師。如明鏡臨臺。",
    "T48n2003_002:0155a28": "胡來胡現漢來漢現。古人道。欲得親切。莫將",
    "T48n2003_002:0155a29": "問來問。何故。問在答處。答在問處。從上諸",
    "T48n2003_002:0155b01": "聖。何曾有一法與人。那裏有禪道與爾來。爾",
    "T48n2003_002:0155b02": "若不造地獄業。自然不招地獄果。爾若不造",
    "T48n2003_002:0155b03": "天堂因。自然不受天堂果。一切業緣。皆是自",
    "T48n2003_002:0155b04": "作自受。古人分明向爾道。若論此事。不在",
    "T48n2003_002:0155b05": "言句上。若在言句上。三乘十二分教。豈是無",
    "T48n2003_002:0155b06": "言句。更何用祖師西來。前頭道對一說。這裏",
    "T48n2003_002:0155b07": "却道倒一說。只爭一字。為什麼却有千差萬",
    "T48n2003_002:0155b08": "別。且道。聱訛在什麼處。所以道。法隨法行。",
    "T48n2003_002:0155b09": "法幢隨處建立。不是目前機。亦非目前事時",
    "T48n2003_002:0155b10": "如何。只消當頭一點。若是具眼漢。一點也謾",
    "T48n2003_002:0155b11": "他不得問處既聱訛。答處須得恁麼。其實雲",
    "T48n2003_002:0155b12": "門騎賊馬趕賊。有者錯會道。本是主家話。却",
    "T48n2003_002:0155b13": "是賓家道。所以雲門云倒一說。有什麼死急。",
    "T48n2003_002:0155b14": "這僧問得好。不是目前機。亦非目前事時如",
    "T48n2003_002:0155b15": "何。雲門何不答他別語言。却只向他道倒一",
    "T48n2003_002:0155b16": "說。雲門一時打破他底。到這裏道倒一說。也",
    "T48n2003_002:0155b17": "是好肉上剜瘡。何故。言迹之興白雲萬里。異",
    "T48n2003_002:0155b18": "途之所由生也。設使一時無言無句露柱燈",
    "T48n2003_002:0155b19": "籠。何曾有言句。還會麼。若不會到這裏也須",
    "T48n2003_002:0155b20": "是轉動始知落處。",
    "T48n2003_002:0155b21": "倒一說(放不下。七花八裂。須彌南畔。卷盡五千四十八)　分一節(在爾邊在我邊。",
    "T48n2003_002:0155b22": "半河南半河北。把手共行)　　同死同生為君訣(泥裏洗土塊。著甚來由。放",
    "T48n2003_002:0155b23": "爾不得)　　八萬四千非鳳毛(羽毛相似。太殺減人威光。漆桶如麻如粟)　三",
    "T48n2003_002:0155b24": "十三人入虎穴(唯我能知。一將難求。野狐精一隊)　　別別(有什麼別處。",
    "T48n2003_002:0155b25": "少賣弄。一任[跳兆+孛]跳)　　擾擾怱怱水裏月(青天白日。迷頭認影。著忙作什麼)",
    "T48n2003_002:0155b26": "雪竇亦不妨作家。於一句下。便道分一節。分",
    "T48n2003_002:0155b27": "明放過一著。與他把手共行。他從來有放行",
    "T48n2003_002:0155b28": "手段。敢與爾入泥入水。同死同生。所以雪",
    "T48n2003_002:0155c01": "竇恁麼頌。其實無他。只要與爾解粘去縛。抽",
    "T48n2003_002:0155c02": "釘拔楔。如今却因言句。轉生情解。只如巖頭",
    "T48n2003_002:0155c03": "道雪峯雖與我同條生。不與我同條死。若非",
    "T48n2003_002:0155c04": "全機透脫得大自在底人。焉能與爾同死同",
    "T48n2003_002:0155c05": "生。何故。為他無許多得失是非滲漏處。故洞",
    "T48n2003_002:0155c06": "山云。若要辨認向上之人真偽者。有三種滲",
    "T48n2003_002:0155c07": "漏。情滲漏。見滲漏。語滲漏。見滲漏。機不離",
    "T48n2003_002:0155c08": "位。墮在毒海。情滲漏。智常向背。見處偏枯。",
    "T48n2003_002:0155c09": "語滲漏。體妙失宗。機昧終始。此三滲漏。宜已",
    "T48n2003_002:0155c10": "知之。又有三玄。體中玄。句中玄。玄中玄。古",
    "T48n2003_002:0155c11": "人到這境界。全機大用。遇生與爾同生。遇死",
    "T48n2003_002:0155c12": "與爾同死。向虎口裏橫身。放得手脚。千里萬",
    "T48n2003_002:0155c13": "里。隨爾銜去。何故還他得這一著子。始得。八",
    "T48n2003_002:0155c14": "萬四千非鳳毛者。靈山八萬四千聖眾。非鳳",
    "T48n2003_002:0155c15": "毛也。南史云。宋時謝超宗。陳郡陽夏人。謝",
    "T48n2003_002:0155c16": "鳳之子。博學文才傑俊。朝中無比。當世為之",
    "T48n2003_002:0155c17": "獨步。善為文為王府常侍。王母殷淑儀薨。",
    "T48n2003_002:0155c18": "超宗作誄奏之。武帝見其文。大加嘆賞曰。超",
    "T48n2003_002:0155c19": "宗殊有鳳毛。古詩云。朝罷香煙携滿袖。詩成",
    "T48n2003_002:0155c20": "珠玉在揮毫。欲知世掌絲綸美。池上如今有",
    "T48n2003_002:0155c21": "鳳毛。昔日靈山會上四眾雲集。世尊拈花。唯",
    "T48n2003_002:0155c22": "迦葉獨破顏微笑。餘者不知是何宗旨。雪竇",
    "T48n2003_002:0155c23": "所以道。八萬四千非鳳毛。三十三人入虎穴。",
    "T48n2003_002:0155c24": "阿難問迦葉云。世尊傳金襴袈裟外。別傳何",
    "T48n2003_002:0155c25": "法。迦葉召阿難。阿難應喏。迦葉云。倒却門前",
    "T48n2003_002:0155c26": "剎竿著。阿難遂悟。已後祖祖相傳。西天此土。",
    "T48n2003_002:0155c27": "三十三人。有入虎穴底手脚。古人道。不入虎",
    "T48n2003_002:0155c28": "穴。爭得虎子。雲門是這般人。善能同死同生。",
    "T48n2003_002:0155c29": "宗師為人須至如此。據曲彔木床上坐。捨得",
    "T48n2003_002:0156a01": "教爾打破。容爾捋虎鬚。也須是到這般田地",
    "T48n2003_002:0156a02": "始得。具七事隨身。可以同生同死。高者抑之。",
    "T48n2003_002:0156a03": "下者舉之。不足者與之。在孤峯者。救令入",
    "T48n2003_002:0156a04": "荒草。落荒草者。救令處孤峯。爾若入鑊湯爐",
    "T48n2003_002:0156a05": "炭。我也入鑊湯爐炭。其實無他。只要與爾解",
    "T48n2003_002:0156a06": "粘去縛。抽釘拔楔。脫却籠頭。卸却角馱。平田",
    "T48n2003_002:0156a07": "和尚。有一頌最好。靈光不昧。萬古徽猷。入此",
    "T48n2003_002:0156a08": "門來。莫存知解。別別。擾擾怱怱水裏月。不妨",
    "T48n2003_002:0156a09": "有出身之路。亦有活人之機。雪竇拈了。教人",
    "T48n2003_002:0156a10": "自去明悟生機。莫隨他語句。爾若隨他。正是",
    "T48n2003_002:0156a11": "擾擾怱怱水裏月。如今作麼生得平穩去。放",
    "T48n2003_002:0156a12": "過一著。",
    "T48n2003_002:0156a13": "垂示云。道無橫徑。立者孤危。法非見聞。言思",
    "T48n2003_002:0156a14": "逈絕。若能透過荊棘林。解開佛祖縛。得箇穩",
    "T48n2003_002:0156a15": "密田地。諸天捧花無路。外道潛窺無門。終日",
    "T48n2003_002:0156a16": "行而未甞行。終日說而未甞說。便可以自由",
    "T48n2003_002:0156a17": "自在。展啐啄之機。用殺活之劍。直饒恁麼更",
    "T48n2003_002:0156a18": "須知有建化門中一手擡一手搦。猶較些子。",
    "T48n2003_002:0156a19": "若是本分事上。且得沒交涉。作麼生是本分",
    "T48n2003_002:0156a20": "事。試舉看。",
    "T48n2003_002:0156a21": "【一六】舉僧問鏡清。學人啐。請師啄(無風起浪。作什麼。爾用許",
    "T48n2003_002:0156a22": "多見解。作什麼)。清云。還得活也無(剳。買帽相頭。將錯就錯。不可總恁",
    "T48n2003_002:0156a23": "麼)僧云。若不活遭人怪笑(相帶累。撐天拄地。檐板漢)。清",
    "T48n2003_002:0156a24": "云。也是草裏漢(果然。自領出去。放過即不可)。",
    "T48n2003_002:0156a25": "鏡清承嗣雪峯。與本仁玄沙疎山太原孚輩",
    "T48n2003_002:0156a26": "同時。初見雪峯。得旨後。常以啐啄之機。開示",
    "T48n2003_002:0156a27": "後學。善能應機說法。示眾云。大凡行脚人。須",
    "T48n2003_002:0156a28": "具啐啄同時眼。有啐啄同時用。方稱衲僧。如",
    "T48n2003_002:0156a29": "母欲啄。而子不得不啐。子欲啐。而母不得不",
    "T48n2003_002:0156b01": "啄。有僧便出問。母啄子啐。於和尚分上。成得",
    "T48n2003_002:0156b02": "箇什麼邊事。清云。好箇消息。僧云。子啐母",
    "T48n2003_002:0156b03": "啄。於學人分上。成得箇什麼邊事。清云。露箇",
    "T48n2003_002:0156b04": "面目。所以鏡清門下。有啐啄之機。這僧亦是",
    "T48n2003_002:0156b05": "他門下客。會他家裏事。所以如此問。學人啐",
    "T48n2003_002:0156b06": "請師啄。此問洞下謂之借事明機。那裏如此。",
    "T48n2003_002:0156b07": "子啐而母啄。自然恰好同時。鏡清也好。可",
    "T48n2003_002:0156b08": "謂拳踢相應。心眼相照。便答道。還得活也無。",
    "T48n2003_002:0156b09": "其僧也好。亦知機變。一句下有賓有主。有照",
    "T48n2003_002:0156b10": "有用。有殺有活。僧云。若不活遭人怪笑。清",
    "T48n2003_002:0156b11": "云。也是草裏漢。一等是入泥入水。鏡清不妨",
    "T48n2003_002:0156b12": "惡脚手。這僧既會恁麼問。為什麼却道。也是",
    "T48n2003_002:0156b13": "草裏漢。所以作家眼目。須是恁麼。如擊石火",
    "T48n2003_002:0156b14": "似閃電光。構得構不得。未免喪身失命。若恁",
    "T48n2003_002:0156b15": "麼。便見鏡清道草裏漢。所以南院示眾云。諸",
    "T48n2003_002:0156b16": "方只具啐啄同時眼。不具啐啄同時用。有僧",
    "T48n2003_002:0156b17": "出問。如何是啐啄同時用。南院云。作家不啐",
    "T48n2003_002:0156b18": "啄。啐啄同時失。僧云。猶是學人疑處。南院",
    "T48n2003_002:0156b19": "云。作麼生是爾疑處。僧云。失。南院便打。其",
    "T48n2003_002:0156b20": "僧不肯。院便趕出。僧後到雲門會裏舉前話。",
    "T48n2003_002:0156b21": "有一僧云。南院棒折那。其僧豁然有省。且道",
    "T48n2003_002:0156b22": "意在什麼處。其僧却回見南院。院適已遷化。",
    "T48n2003_002:0156b23": "却見風穴。纔禮拜。穴云。莫是當時問先師啐",
    "T48n2003_002:0156b24": "啄同時底僧麼。僧云。是。穴云。爾當時作麼生",
    "T48n2003_002:0156b25": "會。僧云。某甲當初時。如燈影裏行相似。穴",
    "T48n2003_002:0156b26": "云。爾會也。且道是箇什麼道理。這僧都來只",
    "T48n2003_002:0156b27": "道某甲當初時。如燈影裏行相似。因甚麼風",
    "T48n2003_002:0156b28": "穴便向他道爾會也。後來翠巖拈云。南院雖",
    "T48n2003_002:0156b29": "然運籌帷幄。爭柰土曠人稀。知音者少。風穴",
    "T48n2003_002:0156c01": "拈云。南院當時。待他開口。劈脊便打。看他作",
    "T48n2003_002:0156c02": "麼生。若見此公案。便見這僧與鏡清相見處。",
    "T48n2003_002:0156c03": "諸人作麼生。免得他道草裏漢。所以雪竇愛",
    "T48n2003_002:0156c04": "他道草裏漢。便頌出。",
    "T48n2003_002:0156c05": "古佛有家風(言猶在耳。千古榜樣。莫謗釋迦老子好)　對揚遭貶",
    "T48n2003_002:0156c06": "剝(鼻孔為什麼。却在山僧手裏。八棒對十三。爾作麼生。放過一著。便打)　　子母不相",
    "T48n2003_002:0156c07": "知(既不相知。為什麼却有啐啄。天然)　　是誰同啐啄(百雜碎。老婆心切。且莫錯",
    "T48n2003_002:0156c08": "認)　　啄覺(道什麼。落在第二頭)　猶在殼(何不出頭來)　重遭撲(錯。便打。兩",
    "T48n2003_002:0156c09": "重公案。三重四重了也)　　天下衲僧徒名邈(放過了也。不須舉起。還有名邈得底",
    "T48n2003_002:0156c10": "麼。若名邈得。也是草裏漢。千古萬古黑漫漫。填溝塞壑無人會)",
    "T48n2003_002:0156c11": "古佛有家風。雪竇一句頌了也。凡是出頭來。",
    "T48n2003_002:0156c12": "直是近傍不得。若近傍著。則萬里崖州。纔出",
    "T48n2003_002:0156c13": "頭來。便是落草。直饒七縱八橫。不消一揑。雪",
    "T48n2003_002:0156c14": "竇道。古佛有家風。不是如今恁麼也。釋迦老",
    "T48n2003_002:0156c15": "子。初生下來。一手指天。一手指地。目顧四方",
    "T48n2003_002:0156c16": "云。天上天下。唯我獨尊。雲門道。我當時若",
    "T48n2003_002:0156c17": "見。一棒打殺。與狗子喫却。貴要天下太平。如",
    "T48n2003_002:0156c18": "此方酬得恰好。所以啐啄之機。皆是古佛家",
    "T48n2003_002:0156c19": "風。若達此道者。便可一拳拳倒黃鶴樓。一踢",
    "T48n2003_002:0156c20": "踢翻鸚鵡洲。如大火聚。近之則燎却面門。如",
    "T48n2003_002:0156c21": "太阿劍。擬之則喪身失命。此箇唯是透脫得",
    "T48n2003_002:0156c22": "大解脫者。方能如此。苟或迷源滯句。決定搆",
    "T48n2003_002:0156c23": "這般說話不得。對揚遭貶剝。則是一賓一主。",
    "T48n2003_002:0156c24": "一問一答。於問答處。便有貶剝。謂之對揚遭",
    "T48n2003_002:0156c25": "貶剝。雪竇深知此事。所以只向兩句下。頌了。",
    "T48n2003_002:0156c26": "末後只是落草。為爾注破。子母不相知。是誰",
    "T48n2003_002:0156c27": "同啐啄。母雖啄。不能致子之啐。子雖啐。不能",
    "T48n2003_002:0156c28": "致母之啄。各不相知。當啐啄之時。是誰同啐",
    "T48n2003_002:0157a01": "啄。若恁麼會。也出雪竇末後句。不得在。何",
    "T48n2003_002:0157a02": "故。不見香嚴道。子啐母啄。子覺無殼。子母俱",
    "T48n2003_002:0157a03": "忘。應緣不錯。同道唱和。妙玄獨脚。雪竇不",
    "T48n2003_002:0157a04": "妨落草。打葛藤道啄。此一字。頌鏡清答道還",
    "T48n2003_002:0157a05": "得活也無。覺。頌這僧道若不活遭人怪笑。為",
    "T48n2003_002:0157a06": "什麼雪竇却便道。猶在殼。雪竇向石火光中",
    "T48n2003_002:0157a07": "別緇素。閃電機裏辨端倪。鏡清道。也是草裏",
    "T48n2003_002:0157a08": "漢。雪竇道。重遭撲。者難處些子。是鏡清道也",
    "T48n2003_002:0157a09": "是草裏漢。喚作鏡清換人眼睛得麼。這句莫",
    "T48n2003_002:0157a10": "是猶在殼麼。且得沒交涉。那裏如此。若會得。",
    "T48n2003_002:0157a11": "繞天下行脚。報恩有分。山僧恁麼說話。也是",
    "T48n2003_002:0157a12": "草裏漢。天下衲僧徒名邈。誰不是名邈者。到",
    "T48n2003_002:0157a13": "這裏。雪竇自名邈不出。却更累他天下衲僧。",
    "T48n2003_002:0157a14": "且道鏡清作麼生是為這僧處。天下衲僧跳",
    "T48n2003_002:0157a15": "不出。",
    "T48n2003_002:0157a16": "垂示云。斬釘截鐵。始可為本分宗師。避箭隈",
    "T48n2003_002:0157a17": "刀。焉能為通方作者。針劄不入處。則且置。白",
    "T48n2003_002:0157a18": "浪滔天時如何。試舉看。",
    "T48n2003_002:0157a19": "【一七】舉。僧問香林。如何是祖師西來意(大有人疑著。猶",
    "T48n2003_002:0157a20": "有這箇消息在)林云。坐久成勞(魚行水濁。鳥飛落毛。合取狗口好。作家眼目。鋸",
    "T48n2003_002:0157a21": "解稱鎚)。",
    "T48n2003_002:0157a22": "香林道。坐久成勞。還會麼。若會得。百草頭",
    "T48n2003_002:0157a23": "上。罷却干戈。若也不會。伏聽處分。古人行",
    "T48n2003_002:0157a24": "脚。結交擇友。為同行道伴。撥草瞻風。是時雲",
    "T48n2003_002:0157a25": "門旺化廣南。香林得得出蜀。與鵝湖鏡清同",
    "T48n2003_002:0157a26": "時。先參湖南報慈。後方至雲門會下。作侍者",
    "T48n2003_002:0157a27": "十八年。在雲門處。親得親聞。他悟時雖晚。不",
    "T48n2003_002:0157a28": "妨是大根器。居雲門左右十八年。雲門常只",
    "T48n2003_002:0157a29": "喚遠侍者。纔應喏。門云是什麼。香林當時。也",
    "T48n2003_002:0157b01": "下語呈見解弄精魂。終不相契。一日忽云。我",
    "T48n2003_002:0157b02": "會也。門云。何不向上道將來。又住三年。雲門",
    "T48n2003_002:0157b03": "室中。垂大機辯。多半為他遠侍者。隨處入作。",
    "T48n2003_002:0157b04": "雲門凡有一言一句。都收在遠侍者處。香林",
    "T48n2003_002:0157b05": "後歸蜀。初住導江水晶宮。後住青城香林。智",
    "T48n2003_002:0157b06": "門祚和尚。本浙人。盛聞香林道化。特來入蜀",
    "T48n2003_002:0157b07": "參禮。祚乃雪竇師也。雲門雖接人無數。當代",
    "T48n2003_002:0157b08": "道行者。只香林一派最盛。歸川住院四十年。",
    "T48n2003_002:0157b09": "八十歲方遷化。嘗云。我四十年。方打成一片。",
    "T48n2003_002:0157b10": "凡示眾云。大凡行脚。參尋知識。要帶眼行。須",
    "T48n2003_002:0157b11": "分緇素。看淺深始得。先須立志。而釋迦老子。",
    "T48n2003_002:0157b12": "在因地時。發一言一念。皆是立志。後來僧問。",
    "T48n2003_002:0157b13": "如何是室內一盞燈。林云。三人證龜成鼈。又",
    "T48n2003_002:0157b14": "問。如何是衲衣下事。林云。臘月火燒山。古來",
    "T48n2003_002:0157b15": "答祖師意甚多。唯香林此一則坐斷天下人",
    "T48n2003_002:0157b16": "舌頭。無爾計較作道理處。僧問。如何是祖",
    "T48n2003_002:0157b17": "師西來意。林云。坐久成勞。可謂言無味句無",
    "T48n2003_002:0157b18": "味。無味之談。塞斷人口。無爾出氣處。要見便",
    "T48n2003_002:0157b19": "見。若不見切忌作解會。香林曾遇作家來。所",
    "T48n2003_002:0157b20": "以有雲門手段。有三句體調。人多錯會道。祖",
    "T48n2003_002:0157b21": "師西來。九年面壁。豈不是坐久成勞。有什麼",
    "T48n2003_002:0157b22": "巴鼻。不見他古人得大自在處。他是脚踏實",
    "T48n2003_002:0157b23": "地。無許多佛法知見道理。臨時應用。所謂法",
    "T48n2003_002:0157b24": "隨法行。法幢隨處建立。雪竇因風吹火。傍指",
    "T48n2003_002:0157b25": "出一箇半箇。",
    "T48n2003_002:0157b26": "一箇兩箇千萬箇(何不依而行之。如麻似粟。成群作隊作什麼)　脫却籠",
    "T48n2003_002:0157b27": "頭卸角馱(從今日去應須灑灑落落。還休得也未)　　左轉右轉隨後來",
    "T48n2003_002:0157b28": "(猶自放不下。影影響響。便打)　　紫胡要打劉鐵磨(山僧拗折拄杖子。更不行此",
    "T48n2003_002:0157b29": "令。賊過後張弓。便打。嶮)",
    "T48n2003_002:0157c01": "雪竇直下如擊石火。似閃電光。拶出放教爾",
    "T48n2003_002:0157c02": "見。聊聞舉著便會始得。也不妨是他屋裏兒",
    "T48n2003_002:0157c03": "孫。方能恁麼道。若能直下便恁麼會去。不妨",
    "T48n2003_002:0157c04": "奇特。一箇兩箇千萬箇。脫却籠頭卸角馱。灑",
    "T48n2003_002:0157c05": "灑落落。不被生死所染。不被聖凡情解所縛。",
    "T48n2003_002:0157c06": "上無攀仰。下絕已躬。一如他香林雪竄相似。",
    "T48n2003_002:0157c07": "何止只是千萬箇。直得盡大地人。悉皆如此。",
    "T48n2003_002:0157c08": "前佛後佛。也悉皆如此。苟或於言句中作解",
    "T48n2003_002:0157c09": "會。便似紫胡要打劉鐵磨相似。其實纔舉。和",
    "T48n2003_002:0157c10": "聲便打。紫胡參南泉。與趙州岑大蟲同參。時",
    "T48n2003_002:0157c11": "劉鐵磨在溈山下卓庵。諸方皆不柰何他。一",
    "T48n2003_002:0157c12": "日紫胡得得去訪云。莫便是劉鐵磨否。磨云。",
    "T48n2003_002:0157c13": "不敢。胡云。左轉右轉。磨云。和尚莫顛倒。胡",
    "T48n2003_002:0157c14": "和聲便打。香林答這僧問如何是祖師西來",
    "T48n2003_002:0157c15": "意。却云。坐久成勞。若恁麼會得。左轉右轉隨",
    "T48n2003_002:0157c16": "後來也。且道雪竇如此頌出。意作麼生。無事",
    "T48n2003_002:0157c17": "好。試請舉看。",
    "T48n2003_002:0157c18": "【一八】舉。肅宗皇帝(本是代宗此誤)問忠國師。百年後所",
    "T48n2003_002:0157c19": "須何物(預搔待痒。果然起模畫樣。老老大大作這去就。不可指東作西)國師云。與",
    "T48n2003_002:0157c20": "老僧作箇無縫塔(把不住)帝曰。請師塔樣(好與一剳)",
    "T48n2003_002:0157c21": "國師良久云。會麼(停囚長智。直得指東劃西。將南作北。直得口似匾檐)",
    "T48n2003_002:0157c22": "帝云。不會(賴值不會。當時更與一拶。教伊滿口含霜。却較些子)國師云。",
    "T48n2003_002:0157c23": "吾有付法弟子耽源。却諳此事。請詔問之",
    "T48n2003_002:0157c24": "(賴值不掀倒禪床。何不與他本分草料。莫搽胡人好。放過一著)國師遷化後(可。惜",
    "T48n2003_002:0157c25": "果然錯認定盤星)帝詔耽源。問此意如何(子承父業去也。落在第",
    "T48n2003_002:0157c26": "二頭第三頭)源云。湘之南潭之北(也是把不住。兩兩三三作什麼。半開",
    "T48n2003_002:0157c27": "半合)雪竇著語云。獨掌不浪鳴(一盲引眾盲。果然隨語生解。隨",
    "T48n2003_002:0157c28": "邪逐惡作什麼)中有黃金。充一國(上是天下是地。無這箇消息。是誰分上事)",
    "T48n2003_002:0158a01": "雪竇著語云。山形拄杖子(拗折了也。也是起模畫樣)無影",
    "T48n2003_002:0158a02": "樹下合同船(祖師喪了也。闍黎道什麼)雪竇著語云。海晏",
    "T48n2003_002:0158a03": "河清(洪波浩渺白浪滔天。猶較些子)瑠璃殿上無知識(咄)雪",
    "T48n2003_002:0158a04": "竇著語云。拈了也(賊過後張弓。言猶在耳)。",
    "T48n2003_002:0158a05": "肅宗代宗。皆玄宗之子孫。為太子時。常愛參",
    "T48n2003_002:0158a06": "禪。為國有巨盜。玄宗遂幸蜀。唐本都長安。為",
    "T48n2003_002:0158a07": "安祿山僣據。後都洛陽。肅宗攝政。是時忠國",
    "T48n2003_002:0158a08": "師。在鄧州白崖山住庵。今香嚴道場是也。四",
    "T48n2003_002:0158a09": "十餘年不下山。道行聞于帝里。上元二年勅",
    "T48n2003_002:0158a10": "中使。詔入內。待以師禮。甚敬重之。甞與帝演",
    "T48n2003_002:0158a11": "無上道。師退朝。帝自攀車而送之。朝臣皆有",
    "T48n2003_002:0158a12": "慍色。欲奏其不便。國師具他心通。而先見",
    "T48n2003_002:0158a13": "聖奏曰。我在天帝釋前。見粟散天子。如閃電",
    "T48n2003_002:0158a14": "光相似。帝愈加敬重。及代宗臨御。復延止光",
    "T48n2003_002:0158a15": "宅寺。十有六載。隨機說法。至大曆十年。遷",
    "T48n2003_002:0158a16": "化。山南府青銼山和尚。昔與國師同行。國師",
    "T48n2003_002:0158a17": "甞奏帝令詔他。三詔不起。常罵國師耽名愛",
    "T48n2003_002:0158a18": "利。戀著人間。國師於他父于三朝中。為國師。",
    "T48n2003_002:0158a19": "他家父子。一時參禪。據傳燈錄所考。此乃是",
    "T48n2003_002:0158a20": "代宗設問。若是問國師如何是十身調御。此",
    "T48n2003_002:0158a21": "却是肅宗問也。國師緣終。將入涅槃。乃辭代",
    "T48n2003_002:0158a22": "宗。代宗問曰。國師百年後。所須何物。也只是",
    "T48n2003_002:0158a23": "平常一箇問端。這老漢無風起浪。却道與老",
    "T48n2003_002:0158a24": "僧造箇無縫塔。且道白日青天如此作什麼。",
    "T48n2003_002:0158a25": "做箇塔便了。為什麼却道。做箇無縫塔。代宗",
    "T48n2003_002:0158a26": "也不妨作家。與爾一拶道。請師塔樣。國師良",
    "T48n2003_002:0158a27": "久云。會麼。奇怪這些子。最是難參。大小大國",
    "T48n2003_002:0158a28": "師。被他一拶。直得口似匾檐。然雖如此。若不",
    "T48n2003_002:0158a29": "是這老漢。幾乎弄倒了。多少人道。國師不言",
    "T48n2003_002:0158b01": "處。便是塔樣。若恁麼會。遶磨一宗掃地而盡。",
    "T48n2003_002:0158b02": "若謂良久便是。啞子也合會禪。豈不見外道",
    "T48n2003_002:0158b03": "問佛。不問有言不問無言世尊良久。外道禮",
    "T48n2003_002:0158b04": "拜。贊嘆曰。世尊大慈大悲。開我迷雲。令我得",
    "T48n2003_002:0158b05": "入。及外道去後。阿難問佛。外道有何所證。而",
    "T48n2003_002:0158b06": "言得入。世尊云。如世良馬。見鞭影而行。人多",
    "T48n2003_002:0158b07": "向良久處會。有什麼巴鼻。五祖先師拈云。前",
    "T48n2003_002:0158b08": "面是珍珠瑪瑙。後面是瑪瑙珍珠。左邊是觀",
    "T48n2003_002:0158b09": "音勢至。右邊是文殊普賢。中間有箇旛子。",
    "T48n2003_002:0158b10": "被風吹著。道胡盧胡盧。國師云。會麼。帝曰。",
    "T48n2003_002:0158b11": "不會。却較些子。且道這箇不會。與武帝不識。",
    "T48n2003_002:0158b12": "是同是別。雖然似則似。是則未是。國師云。吾",
    "T48n2003_002:0158b13": "有付法弟子耽源。却諳此事。請詔問之。雪",
    "T48n2003_002:0158b14": "竇拈云。獨掌不浪鳴。代宗不會則且置。耽源",
    "T48n2003_002:0158b15": "還會麼。只消道箇請師塔樣。盡大地人不柰",
    "T48n2003_002:0158b16": "何。五祖先師拈云。爾是一國之師。為箇什麼",
    "T48n2003_002:0158b17": "不道却推與弟子。國師遷化後。帝詔耽源問",
    "T48n2003_002:0158b18": "此意如何。源便來為國師。胡言漢語說道理。",
    "T48n2003_002:0158b19": "自然會他國師說話。只消一頌(祖庭事苑出齊時)湘之",
    "T48n2003_002:0158b20": "南潭之北。中有黃金充一國。無影樹下合同",
    "T48n2003_002:0158b21": "船。瑠璃殿上無知識。耽源名應真。在國師處",
    "T48n2003_002:0158b22": "作侍者。後住吉州耽源寺。時仰山來參耽源。",
    "T48n2003_002:0158b23": "源言重性惡不可犯。住不得。仰山先去參性",
    "T48n2003_002:0158b24": "空禪師。有僧問性空。如何是祖師西來意。空",
    "T48n2003_002:0158b25": "云。如人在千尺井中。不假寸繩出得此人。即",
    "T48n2003_002:0158b26": "答汝西來意。僧云。近日湖南暢和尚。亦為人",
    "T48n2003_002:0158b27": "東語西話。空乃喚沙彌拽出這死屍著(沙彌仰山)山",
    "T48n2003_002:0158b28": "後舉問耽源。如何出得井中人。耽源曰。咄。癡",
    "T48n2003_002:0158b29": "漢。誰在井中。仰山不契。後問溈山。山乃呼",
    "T48n2003_002:0158c01": "慧寂。山應諾。溈云。出了也。仰山因此大悟。",
    "T48n2003_002:0158c02": "云。我在耽源處得體。溈山處得用。也只是",
    "T48n2003_002:0158c03": "這一箇頌子。引人邪解不少。人多錯會道。相",
    "T48n2003_002:0158c04": "是相見。譚是譚論。中間有箇無縫塔。所以道。",
    "T48n2003_002:0158c05": "中有黃金充一國。帝與國師對答。便是無影",
    "T48n2003_002:0158c06": "樹下合同船。帝不會。遂道瑠璃殿上無知識。",
    "T48n2003_002:0158c07": "又有底道。相是相州之南。潭是潭州之北。中",
    "T48n2003_002:0158c08": "有黃金充一國。頌官家眨眼顧視云。這箇是",
    "T48n2003_002:0158c09": "無縫塔。若恁麼會。不出情見。只如雪竇下四",
    "T48n2003_002:0158c10": "轉語。又作麼生會。今人殊不知古人意。且道。",
    "T48n2003_002:0158c11": "湘之南。潭之北。爾作麼生會。中有黃金充一",
    "T48n2003_002:0158c12": "國。爾作麼生會。無影樹下合同船。爾作麼生",
    "T48n2003_002:0158c13": "會。瑠璃殿上無知識。爾作麼生會。若恁麼見",
    "T48n2003_002:0158c14": "得。不妨慶快平生。湘之南潭之北。雪竇道。獨",
    "T48n2003_002:0158c15": "掌不浪鳴。不得已與爾說。中有黃金充一國。",
    "T48n2003_002:0158c16": "雪竇道。山形拄杖子。古人道。識得拄杖子。一",
    "T48n2003_002:0158c17": "生參學事畢。無影樹下合同船。雪竇道。海晏",
    "T48n2003_002:0158c18": "河清。一時豁開戶牖。八面玲瓏。瑠璃殿上",
    "T48n2003_002:0158c19": "無知識。雪竇道。拈了也。一時與爾說了也。不",
    "T48n2003_002:0158c20": "妨難見。見得也好。只是有些子錯認處。隨語",
    "T48n2003_002:0158c21": "生解。至末後道拈了也。却較些子。雪竇分明",
    "T48n2003_002:0158c22": "一時下語了。後面單頌箇無縫塔子。",
    "T48n2003_002:0158c23": "無縫塔(這一縫。大小大。道什麼)　見還難(非眼可見。瞎)　澄潭不許",
    "T48n2003_002:0158c24": "蒼龍蟠(見麼。洪波浩渺。蒼龍向什處蟠。這裏直得摸索不著)　　層落落(莫眼花。",
    "T48n2003_002:0158c25": "眼花作什麼)　　影團團(通身是眼。落七落八。兩兩三三舊路行。左轉右轉隨後來)　千",
    "T48n2003_002:0158c26": "古萬古與人看(見麼。瞎漢作麼生看。闍黎覷得見麼)",
    "T48n2003_002:0158c27": "雪竇當頭道。無縫塔見還難。雖然獨露無私。",
    "T48n2003_002:0158c28": "則是要見時還難。雪竇忒殺慈悲。更向爾道。",
    "T48n2003_002:0158c29": "澄潭不許蒼龍蟠。五祖先師道。雪竇頌古一",
    "T48n2003_002:0159a01": "冊。我只愛他澄潭不許蒼龍蟠一句。猶較些",
    "T48n2003_002:0159a02": "子。多少人去他國師良久處作活計。若恁麼",
    "T48n2003_002:0159a03": "會。一時錯了也。不見道。臥龍不鑒止水。無處",
    "T48n2003_002:0159a04": "有月波澄。有處無風浪起。又道。臥龍長怖碧",
    "T48n2003_002:0159a05": "潭清。若是這箇漢。直饒洪波浩渺。白浪滔天。",
    "T48n2003_002:0159a06": "亦不在裏許蟠。雪竇到此頌了。後頭著些子",
    "T48n2003_002:0159a07": "眼目。琢出一箇無縫塔。隨後說道。層落落影",
    "T48n2003_002:0159a08": "團團。千古萬古與人看。爾作麼生看。即今",
    "T48n2003_002:0159a09": "在什麼處。直饒爾見得分明。也莫錯認定盤",
    "T48n2003_002:0159a10": "星。",
    "T48n2003_002:0159a11": "垂示云。一塵舉大地收。一花開世界起。只如",
    "T48n2003_002:0159a12": "塵未舉花未開時。如何著眼。所以道。如斬一",
    "T48n2003_002:0159a13": "綟絲。一斬一切斬。如染一綟絲。一染一切染。",
    "T48n2003_002:0159a14": "只如今便將葛藤截斷。運出自己家珍。高低",
    "T48n2003_002:0159a15": "普應。前後無差。各各現成。儻或未然。看取下",
    "T48n2003_002:0159a16": "文。",
    "T48n2003_002:0159a17": "【一九】舉。俱胝和尚。凡有所問(有什麼消息。鈍根阿師)只竪",
    "T48n2003_002:0159a18": "一指(這老漢也要坐斷天下人舌頭。熱則普天普地熱。寒則普天普地寒。換却天下人舌頭)。",
    "T48n2003_002:0159a19": "若向指頭上會。則辜負俱胝。若不向指頭上",
    "T48n2003_002:0159a20": "會。則生鐵鑄就相似。會也恁麼去。不會也恁",
    "T48n2003_002:0159a21": "麼去。高也恁麼去。低也恁麼去。是也恁麼去。",
    "T48n2003_002:0159a22": "非也恁麼去。所以道。一塵纔起大地全收。一",
    "T48n2003_002:0159a23": "花欲開世界便起。一毛頭獅子。百億毛頭現。",
    "T48n2003_002:0159a24": "圓明道。寒則普天普地寒。熱則普天普地熱。",
    "T48n2003_002:0159a25": "山河大地。下徹黃泉。萬象森羅。上通霄漢。且",
    "T48n2003_002:0159a26": "道。是什麼物得恁麼奇怪。若也識得。不消一",
    "T48n2003_002:0159a27": "揑。若識不得。礙塞殺人。俱胝和尚。乃婺州",
    "T48n2003_002:0159a28": "金華人。初住庵時。有一尼名實際。到庵直入。",
    "T48n2003_002:0159a29": "更不下笠。持錫遶禪床三匝云。道得即下笠。",
    "T48n2003_002:0159b01": "如是三問。俱胝無對。尼便去。俱胝曰。天勢稍",
    "T48n2003_002:0159b02": "晚。且留一宿。尼曰道得即宿。胝又無對。尼便",
    "T48n2003_002:0159b03": "行。胝嘆曰。我雖處丈夫之形。而無丈夫之氣。",
    "T48n2003_002:0159b04": "遂發憤要明此事。擬棄庵往諸方參請。打疊",
    "T48n2003_002:0159b05": "行脚。其夜山神告曰。不須離此。來日有肉",
    "T48n2003_002:0159b06": "身菩薩。來為和尚說法。不須去。果是次日。天",
    "T48n2003_002:0159b07": "龍和尚到庵。胝乃迎禮。具陳前事。天龍只竪",
    "T48n2003_002:0159b08": "一指而示之。俱胝忽然大悟。是他當時鄭重",
    "T48n2003_002:0159b09": "專注。所以桶底易脫。後來凡有所問。只竪一",
    "T48n2003_002:0159b10": "指。長慶道。美食不中飽人喫。玄沙道。我當時",
    "T48n2003_002:0159b11": "若見。拗折指頭。玄覺云。玄沙恁麼道。意作麼",
    "T48n2003_002:0159b12": "生。雲居錫云。只如玄沙恁麼道。是肯伊。是不",
    "T48n2003_002:0159b13": "肯伊。若肯伊。何言拗折指頭。若不肯伊。俱胝",
    "T48n2003_002:0159b14": "過在什麼處。先曹山云。俱胝承當處莽鹵。只",
    "T48n2003_002:0159b15": "認得一機一境。一等是拍手撫掌。見他西",
    "T48n2003_002:0159b16": "園奇怪。玄覺又云。且道俱胝還悟也未。為什",
    "T48n2003_002:0159b17": "麼承當處莽鹵。若是不悟。又道平生。只用一",
    "T48n2003_002:0159b18": "指頭禪不盡。且道曹山意在什麼處。當時俱",
    "T48n2003_002:0159b19": "胝實然不會。及乎到他悟後凡有所問。只竪",
    "T48n2003_002:0159b20": "一指。因什麼。千人萬人。羅籠不住。撲他不",
    "T48n2003_002:0159b21": "破。爾若用作指頭會。決定不見古人意。這般",
    "T48n2003_002:0159b22": "禪易參。只是難會。如今人纔問著。也竪指竪",
    "T48n2003_002:0159b23": "拳。只是弄精魂。也須是徹骨徹髓。見透始得。",
    "T48n2003_002:0159b24": "俱胝庵中有一童子。於外被人詰曰。和尚尋",
    "T48n2003_002:0159b25": "常以何法示人。童子竪起指頭。歸而舉似師。",
    "T48n2003_002:0159b26": "俱胝以刀斷其指。童子叫喚走出。俱胝召一",
    "T48n2003_002:0159b27": "聲。童子回首。俱胝却竪起指頭。童子豁然領",
    "T48n2003_002:0159b28": "解。且道見箇什麼道理。及至遷化。謂眾曰。吾",
    "T48n2003_002:0159b29": "得天龍一指頭禪。平生用不盡。要會麼。竪起",
    "T48n2003_002:0159c01": "指頭便脫去後來明招獨眼龍問國泰深師叔",
    "T48n2003_002:0159c02": "云。古人道。俱胝只念三行呪。便得名超一切",
    "T48n2003_002:0159c03": "人。作麼生與他拈却三行呪。深亦竪起一指",
    "T48n2003_002:0159c04": "頭。招云。不因今日。爭識得這瓜州客。且道。",
    "T48n2003_002:0159c05": "意作麼生。祕魔平生。只用一杈。打地和尚凡",
    "T48n2003_002:0159c06": "有所問。只打地一下。後被人藏却他棒。却問",
    "T48n2003_002:0159c07": "如何是佛。他只張口。亦是一生用不盡。無業",
    "T48n2003_002:0159c08": "云。祖師觀此土有大乘根器。唯單傳心印。指",
    "T48n2003_002:0159c09": "示迷塗。得之者不揀愚之與智。凡之與聖且",
    "T48n2003_002:0159c10": "多虛不如少實。大丈夫漢。即今直下休歇去。",
    "T48n2003_002:0159c11": "頓息萬緣去。超生死流。逈出常格。縱有眷屬",
    "T48n2003_002:0159c12": "莊嚴。不求自得。無業一生凡有所問。只道莫",
    "T48n2003_002:0159c13": "妄想。所以道。一處透。千處萬處一時透。一機",
    "T48n2003_002:0159c14": "明。千機萬機一時明。如今人總不恁麼。只管",
    "T48n2003_002:0159c15": "恣意情解。不會他古人省要處。他豈不是無",
    "T48n2003_002:0159c16": "機關轉換處。為什麼只用一指頭。須知俱胝",
    "T48n2003_002:0159c17": "到這裏。有深密為人處。要會得省力麼。還他",
    "T48n2003_002:0159c18": "圓明道寒則普天普地寒。熱則普天普地熱。",
    "T48n2003_002:0159c19": "山河大地。通上孤危。萬象森羅。徹下嶮峻什",
    "T48n2003_002:0159c20": "麼處得一指頭禪來。",
    "T48n2003_002:0159c21": "對揚深愛老俱胝(癩兒牽伴。同道方知。不免是一機一境)　宇宙",
    "T48n2003_002:0159c22": "空來更有誰(兩箇三箇。更有一箇。也須打殺)　　曾向滄溟下浮",
    "T48n2003_002:0159c23": "木(全是這箇。是則是。太孤峻生。破草鞋有什麼用處)　　夜濤相共接盲龜",
    "T48n2003_002:0159c24": "(撈天摸地。有什麼了期。接得堪作何用。據令而行。趕向無佛世界。接得闍黎。一箇瞎漢)",
    "T48n2003_002:0159c25": "雪竇會四六文章。七通八達。凡是誵訛奇特",
    "T48n2003_002:0159c26": "公案。偏愛去頌。對揚深愛老俱胝。宇宙空來",
    "T48n2003_002:0159c27": "更有誰。今時學者。抑揚古人。或賓或主。一問",
    "T48n2003_002:0159c28": "一答。當面提持。有如此為人處。所以道。對揚",
    "T48n2003_002:0160a01": "深愛老俱胝。且道雪竇愛他作什麼。自天地",
    "T48n2003_002:0160a02": "開闢以來。更有誰人。只是老俱胝一箇。若",
    "T48n2003_002:0160a03": "是別人須參雜。唯是俱胝老。只用一指頭。直",
    "T48n2003_002:0160a04": "至老死。時人多邪解道。山河大地也空。人也",
    "T48n2003_002:0160a05": "空。法也空。直饒宇宙一時空來。只是俱胝老",
    "T48n2003_002:0160a06": "一箇。且得沒交涉。曾向滄溟下浮木。如今謂",
    "T48n2003_002:0160a07": "之生死海。眾生在業海之中。頭出頭沒。不明",
    "T48n2003_002:0160a08": "自己。無有出期。俱胝老垂慈接物。於生死海",
    "T48n2003_002:0160a09": "中。用一指頭接人。似下浮木接盲龜相似。令",
    "T48n2003_002:0160a10": "諸眾生得到彼岸。夜濤相共接盲龜。法華經",
    "T48n2003_002:0160a11": "云。如一眼之龜。值浮木孔。無沒溺之患。大善",
    "T48n2003_002:0160a12": "知識接得一箇如龍似虎底漢。教他向有佛",
    "T48n2003_002:0160a13": "世界。互為賓主。無佛世界坐斷要津。接得箇",
    "T48n2003_002:0160a14": "盲龜。堪作何用。",
    "T48n2003_002:0160a15": "垂示云。堆山積嶽。撞牆磕壁。佇思停機。一場",
    "T48n2003_002:0160a16": "苦屈。或有箇漢出來掀翻大海。踢倒須彌。喝",
    "T48n2003_002:0160a17": "散白雲。打破虛空。直下向一機一境。坐斷",
    "T48n2003_002:0160a18": "天下人舌頭。無爾近傍處。且道從上來。是什",
    "T48n2003_002:0160a19": "麼人曾恁麼。試舉看。",
    "T48n2003_002:0160a20": "【二〇】舉。龍牙問翠微。如何是祖師西來意(諸方舊話。",
    "T48n2003_002:0160a21": "也要勘過)微云。與我過禪板來(用禪板作什麼。洎合放過。噞)牙過",
    "T48n2003_002:0160a22": "禪板與翠微(也是把不住。駕與青龍不解騎。可惜許。當面不承當)。微接",
    "T48n2003_002:0160a23": "得便打(着。打得箇死漢濟甚事。也落在第二頭了也)牙云。打即任",
    "T48n2003_002:0160a24": "打。要且無祖師西來意(這漢話在第二頭。賊過後張弓)牙",
    "T48n2003_002:0160a25": "又問臨濟。如何是祖師西來意(諸方舊公案。再問將來。不",
    "T48n2003_002:0160a26": "直半文錢)濟云。與我過蒲團來(曹溪波浪如相似。無限平人被陸沈。一狀領",
    "T48n2003_002:0160a27": "過。一坑埋却)牙取蒲團過與臨濟(依前把不住。依前不伶俐。依俙越國。",
    "T48n2003_002:0160a28": "髣髴揚州)濟接得便打(著。可惜打這般死漢。一模脫出)牙云。打即",
    "T48n2003_002:0160b01": "任打。要且無祖師西來意(灼然在鬼窟裏作活計。將謂得便宜。",
    "T48n2003_002:0160b02": "賊過後張弓)。",
    "T48n2003_002:0160b03": "翠巖芝和尚云。當時如是。今時衲子。皮下還",
    "T48n2003_002:0160b04": "有血麼。溈山喆云。翠微臨濟。可謂本分宗師。",
    "T48n2003_002:0160b05": "龍牙一等是撥草瞻風。不妨與後人作龜鑑。",
    "T48n2003_002:0160b06": "住院後有僧問。和尚當時還肯二尊宿麼。牙",
    "T48n2003_002:0160b07": "云。肯即肯。只是無祖師西來意。龍牙瞻前顧",
    "T48n2003_002:0160b08": "後。應病與藥。大溈則不然。待伊問和尚當時",
    "T48n2003_002:0160b09": "還肯二尊宿麼。明不明。劈脊便打。非惟扶竪",
    "T48n2003_002:0160b10": "翠微臨濟。亦不辜負來問。石門聰云。龍牙無",
    "T48n2003_002:0160b11": "人拶著。猶可。被箇衲子挨著。失却一隻眼。雪",
    "T48n2003_002:0160b12": "竇云。臨濟翠微。只解把住不解放開。我當",
    "T48n2003_002:0160b13": "時如作龍牙。待伊索蒲團禪板。拈起劈面便",
    "T48n2003_002:0160b14": "擲。五祖戒云。和尚得恁麼面長。或云。祖師土",
    "T48n2003_002:0160b15": "宿臨頭。黃龍新云。龍牙驅耕夫之牛。奪飢人",
    "T48n2003_002:0160b16": "之食。既明則明矣。因什麼却無祖師西來意。",
    "T48n2003_002:0160b17": "會麼。棒頭有眼明如日。要識真金火裏看。",
    "T48n2003_002:0160b18": "大凡激揚要妙。提唱宗乘。向第一機下明得。",
    "T48n2003_002:0160b19": "可以坐斷天下人舌頭。儻或躊躇落在第二。",
    "T48n2003_002:0160b20": "這二老漢。雖然打風打雨。驚天動地。要且",
    "T48n2003_002:0160b21": "不曾打著箇明眼漢。古人參禪多少辛苦。立",
    "T48n2003_002:0160b22": "大丈夫志氣。經歷山川。參見尊宿。龍牙先",
    "T48n2003_002:0160b23": "參翠微臨濟。後參德山。遂問學人仗鏌鎁劍。",
    "T48n2003_002:0160b24": "擬取師頭時如何。德山引頸云。[囗@力]。牙云。師頭",
    "T48n2003_002:0160b25": "落也。山微笑便休去。次到洞山。洞山問。近離",
    "T48n2003_002:0160b26": "甚處。牙云。德山來。洞山云。德山有何言句。",
    "T48n2003_002:0160b27": "牙遂舉前話。洞山云。他道什麼。牙云。他無",
    "T48n2003_002:0160b28": "語。洞山云。莫道無語。且試將德山落底頭呈",
    "T48n2003_002:0160b29": "似老僧看。牙於此有省。遂焚香遙望德山禮",
    "T48n2003_002:0160c01": "拜懺悔。德山聞云。洞山老漢不識好惡。這漢",
    "T48n2003_002:0160c02": "死來多少時。救得有什麼用處。從他擔老僧",
    "T48n2003_002:0160c03": "頭遶天下走。龍牙根性聰敏。擔一肚皮禪。行",
    "T48n2003_002:0160c04": "脚。直向長安翠微。便問。如何是祖師西來",
    "T48n2003_002:0160c05": "意。微云。與我過禪板來。牙取禪板與微。微接",
    "T48n2003_002:0160c06": "得便打。牙云。打即任打。要且無祖師西來意。",
    "T48n2003_002:0160c07": "又問臨濟。如何是祖師西來意。濟云。與我過",
    "T48n2003_002:0160c08": "蒲團來。牙取蒲團與臨濟。濟接得便打。牙云。",
    "T48n2003_002:0160c09": "打即任打。要且無祖師西來意。他致箇問端。",
    "T48n2003_002:0160c10": "不妨要見他曲彔木床上老漢。亦要明自己",
    "T48n2003_002:0160c11": "一段大事。可謂言不虛設。機不亂發。出在做",
    "T48n2003_002:0160c12": "工夫處。不見五洩參石頭。先自約曰。若一言",
    "T48n2003_002:0160c13": "相契。即住。不然即去。石頭據座。洩拂袖而",
    "T48n2003_002:0160c14": "出。石頭知是法器。即垂開示。洩不領其旨。告",
    "T48n2003_002:0160c15": "辭而出至門。石頭呼之云。闍黎。洩回顧。石頭",
    "T48n2003_002:0160c16": "云。從生至死。只是這箇。回頭轉腦。更莫別",
    "T48n2003_002:0160c17": "求。洩於言下大悟。又麻谷持錫到章敬。遶禪",
    "T48n2003_002:0160c18": "床三匝。振錫一下。卓然而立。敬云。是是。又",
    "T48n2003_002:0160c19": "到南泉。依前遶床振錫而立。南泉云。不是不",
    "T48n2003_002:0160c20": "是。此是風力所轉。終成敗壞。谷云。章敬道",
    "T48n2003_002:0160c21": "是。和尚為什麼道不是。南泉云。章敬即是。是",
    "T48n2003_002:0160c22": "汝不是。古人也不妨要提持透脫此一件事。",
    "T48n2003_002:0160c23": "如今人纔問著。全無些子用工夫處。今日也",
    "T48n2003_002:0160c24": "只是恁麼。明日也只是恁麼。爾若只恁麼盡",
    "T48n2003_002:0160c25": "未來際。也未有了日。須是抖擻精神。始得有",
    "T48n2003_002:0160c26": "少分相應。爾看龍牙發一問道。如何是祖師",
    "T48n2003_002:0160c27": "西來意。翠微云。與我過禪板來。牙過與微。微",
    "T48n2003_002:0160c28": "接得便打。牙當時取禪板時。豈不知翠微要",
    "T48n2003_002:0160c29": "打他。也不得便道他不會。為什麼却過禪板",
    "T48n2003_002:0161a01": "與他。且道當機承當得時。合作麼生。他不向",
    "T48n2003_002:0161a02": "活水處用。自去死水裏作活計。一向作主宰。",
    "T48n2003_002:0161a03": "便道打即任打。要且無祖師西來意。又走去",
    "T48n2003_002:0161a04": "河北參臨濟。依前恁麼問。濟云。與我過蒲團",
    "T48n2003_002:0161a05": "來。牙過與濟。濟接得便打。牙云。打即任打。",
    "T48n2003_002:0161a06": "要且無祖師西來意。且道二尊宿。又不同法",
    "T48n2003_002:0161a07": "嗣。為什麼答處相似。用處一般。須知古人。一",
    "T48n2003_002:0161a08": "言一句。不亂施為。他後來住院。有僧問云。和",
    "T48n2003_002:0161a09": "尚當時見二尊宿。是肯他不肯他。牙云。肯則",
    "T48n2003_002:0161a10": "肯。要且無祖師西來意。爛泥裏有刺。放過與",
    "T48n2003_002:0161a11": "人。已落第二。這老漢把得定。只做得洞下",
    "T48n2003_002:0161a12": "尊宿。若是德山臨濟門下。須知別有生涯。若",
    "T48n2003_002:0161a13": "是山僧則不然。只向他道。肯即未肯。要且無",
    "T48n2003_002:0161a14": "祖師西來意。不見僧問大梅。如何是祖師西",
    "T48n2003_002:0161a15": "來意。梅云。西來無意。鹽官聞云。一箇棺材。",
    "T48n2003_002:0161a16": "兩箇死漢。玄沙聞云。鹽官是作家。雪竇道。三",
    "T48n2003_002:0161a17": "箇也有。只如這僧問祖師西來意。却向他道",
    "T48n2003_002:0161a18": "西來無意。爾若恁麼會。墮在無事界裏。所以",
    "T48n2003_002:0161a19": "道。須參活句。莫參死句。活句下薦得。永劫不",
    "T48n2003_002:0161a20": "忘。死句下薦得。自救不了。龍牙恁麼道。不妨",
    "T48n2003_002:0161a21": "盡善。古人道相續也大難。他古人一言一句。",
    "T48n2003_002:0161a22": "不亂施為。前後相照。有權有實。有照有用。賓",
    "T48n2003_002:0161a23": "主歷然。互換縱橫。若要辨其親切。龍牙雖不",
    "T48n2003_002:0161a24": "昧宗乘。爭柰落在第二頭。當時二尊宿。索禪",
    "T48n2003_002:0161a25": "板蒲團。牙不可不知他意。是他要用他胸襟",
    "T48n2003_002:0161a26": "裏事。雖然如是。不妨用得太峻。龍牙恁麼問。",
    "T48n2003_002:0161a27": "二老恁麼答。為什麼却無祖師西來意。到這",
    "T48n2003_002:0161a28": "裏須知別有箇奇特處。雪竇拈出令人看。",
    "T48n2003_002:0161a29": "龍牙山裏龍無眼(瞎。謾別人即得。泥裏洗土塊。天下人總知)　死水",
    "T48n2003_002:0161b01": "何曾振古風(忽然活時無奈何。累及天下人出頭不得)　　禪板蒲團不",
    "T48n2003_002:0161b02": "能用(教阿誰說。爾要禪板蒲團作什麼。莫是分付闍黎麼)　　只應分付與盧",
    "T48n2003_002:0161b03": "公(也則分付不著。漆桶莫作這般見解)",
    "T48n2003_002:0161b04": "雪竇據欵結案。他雖恁麼頌。且道意在什麼",
    "T48n2003_002:0161b05": "處。甚處是無眼。甚處是死水裏。到這裏須是",
    "T48n2003_002:0161b06": "有變通始得。所以道。澄潭不許蒼龍蟠。死",
    "T48n2003_002:0161b07": "水何曾有獰龍。不見道。死水不藏龍。若是活",
    "T48n2003_002:0161b08": "底龍。須向洪波浩渺白浪滔天處去。此言龍",
    "T48n2003_002:0161b09": "牙走入死水中去。被人打。他却道打即任打。",
    "T48n2003_002:0161b10": "要且無祖師西來意。招得雪竇道死水何曾",
    "T48n2003_002:0161b11": "振古風。雖然如此。且道。雪竇是扶持伊是減",
    "T48n2003_002:0161b12": "他威光。人多錯會道。為什麼。只應分付與盧",
    "T48n2003_002:0161b13": "公。殊不知。却是龍牙分付與人。大凡參請。須",
    "T48n2003_002:0161b14": "是向機上辨別。方見他古人相見處。禪板蒲",
    "T48n2003_002:0161b15": "團不能用。翠微云。與我過禪板來。牙過與他。",
    "T48n2003_002:0161b16": "豈不是死水裏作活計。分明是駕與青龍。只",
    "T48n2003_002:0161b17": "是他不解騎。是不能用也。只應分付與盧公。",
    "T48n2003_002:0161b18": "往往喚作六祖非也。不曾分付與人。若道分",
    "T48n2003_002:0161b19": "付與人要用打人。却成箇什麼去。昔雪竇自",
    "T48n2003_002:0161b20": "呼為盧公。他題晦迹自貽云。圖畫當年愛洞",
    "T48n2003_002:0161b21": "庭。波心七十二峯青。而今高臥思前事。添得",
    "T48n2003_002:0161b22": "盧公倚石屏。雪竇要去龍牙頭上行。又恐人",
    "T48n2003_002:0161b23": "錯會。所以別頌要剪人疑解。雪竇復拈云。",
    "T48n2003_002:0161b24": "這老漢。也未得勦絕。復成一頌(灼然。能有幾人知。自",
    "T48n2003_002:0161b25": "知較一半。賴有末後句)盧公付了亦何憑(盡大地討恁麼人也難得。教誰領話)",
    "T48n2003_002:0161b26": "坐倚休將繼祖燈(草裏漢。打入黑山下坐。落在鬼窟裏去也)堪對暮",
    "T48n2003_002:0161b27": "雲歸未合(一箇半箇。舉著即錯。果然出不得)遠山無限碧層",
    "T48n2003_002:0161b28": "層(塞却爾眼塞却爾耳。沒溺深坑。更參三十年)。",
    "T48n2003_002:0161c01": "盧公付了亦何憑。有何憑據。直須向這裏恁",
    "T48n2003_002:0161c02": "麼會去。更莫守株待兔。髑髏前一時打破。無",
    "T48n2003_002:0161c03": "一點事在胸中。放教灑灑落落地。又何必要",
    "T48n2003_002:0161c04": "憑。或坐或倚。不消作佛法道理。所以道。坐倚",
    "T48n2003_002:0161c05": "休將繼祖燈。雪竇一時拈了也。他有箇轉身",
    "T48n2003_002:0161c06": "處。末後自露箇消息。有些子好處道。堪對暮",
    "T48n2003_002:0161c07": "雲歸未合。且道雪竇意在什麼處。暮雲歸欲",
    "T48n2003_002:0161c08": "合未合之時。爾道作麼生。遠山無限碧層層。",
    "T48n2003_002:0161c09": "依舊打入鬼窟裏去。到這裏得失是非。一時",
    "T48n2003_002:0161c10": "坐斷灑灑落落。始較些子。遠山無限碧層層。",
    "T48n2003_002:0161c11": "且道是文殊境界耶。是普賢境界耶。是觀音",
    "T48n2003_002:0161c12": "境界耶。到此且道是什麼人分上事。",
    "T48n2003_002:0161c13": "佛果圜悟禪師碧巖錄卷第二(終)"
}