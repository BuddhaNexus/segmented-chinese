{
    "X72n1443_005:0758a14": "長慶宗寶獨禪師語錄卷第五",
    "X72n1443_005:0758a16": "丹霞法孫　今釋　重編",
    "X72n1443_005:0758a17": "書問",
    "X72n1443_005:0758a18": "答張莂公孝廉(附來書)",
    "X72n1443_005:0758a19": "大鑒祇具一隻眼。大通雙眼圓明。永明老人可謂",
    "X72n1443_005:0758a20": "極護正法。不令狂禪窺其涯涘。乃擔板漢。終日遏",
    "X72n1443_005:0758a21": "捺妄想。以求一念不生。往往附會其說。就中差別。",
    "X72n1443_005:0758a22": "伏乞開示。",
    "X72n1443_005:0758a23": "達磨大師云。行解相應。名之曰祖。豈非雙眼圓明耶。",
    "X72n1443_005:0758a24": "湧泉云。今時人。須要盡却今時。始得成立。又云。須要",
    "X72n1443_005:0758b01": "識乾。識若不乾。敢道輪迴去在。敢道啼哭有日在。豈",
    "X72n1443_005:0758b02": "非重於行履耶。溈山云。祇貴子眼正。不說子行履。豈",
    "X72n1443_005:0758b03": "非重於見地耶。得底人。他自知時。修與不修。是兩頭",
    "X72n1443_005:0758b04": "語。則非離見地外。另有行履。離行履外。另有見地矣。",
    "X72n1443_005:0758b05": "大通雙眼圓明。永明此語。極救一時之弊。豈與盲修",
    "X72n1443_005:0758b06": "瞎煉遏捺妄想者。同日語哉。",
    "X72n1443_005:0758b07": "答曾宅師孝廉(附來書)",
    "X72n1443_005:0758b08": "達磨一宗。以直指為標題。以悟門為究竟。宜了當",
    "X72n1443_005:0758b09": "人現成機用。一切分量漸次。俱為剩義。乃古人云。",
    "X72n1443_005:0758b10": "百丈得大機。黃檗得大用。餘者盡是唱導之師。似",
    "X72n1443_005:0758b11": "此。各有分量。疎山云。咸通年前。悟得法身邊事。咸",
    "X72n1443_005:0758b12": "通年後。悟得法身向上事。尤屬漸次。既有分量漸",
    "X72n1443_005:0758b13": "次。則一悟似非究竟。何謂直指。所以己眼未開人。",
    "X72n1443_005:0758b14": "因此致疑。稍有省悟者。又狂心未息。豈不見高亭",
    "X72n1443_005:0758b15": "隔江招手。橫趨而去。船子覆舟示非別有耶。大慧",
    "X72n1443_005:0758b16": "答李漢老書云。公於一笑中釋然。還更有奇特道",
    "X72n1443_005:0758b17": "理麼。若更有則。却似不曾釋然也。乃又云。公欲明",
    "X72n1443_005:0758b18": "大法應機無滯。但且仍舊。不必問人。久久自點頭",
    "X72n1443_005:0758b19": "矣。此皆師家親身經歷。方能於直指。具大方便。令",
    "X72n1443_005:0758b20": "學者隨器隨時。獲大饒益。可見法源深遠。不可類",
    "X72n1443_005:0758b21": "齊。只今宗風掃地。賴我和尚。開大罏鞴。無不成就。",
    "X72n1443_005:0758b22": "懇求拈出差別。垂示將來。",
    "X72n1443_005:0758b23": "達磨一宗。原是直指人心見性成佛。實以頓悟為則。",
    "X72n1443_005:0758b24": "若悟則一切現成。絕諸分量。即悟之一字亦不立。豈",
    "X72n1443_005:0758c01": "有頓漸彼此哉。雖然。春色無高下。花枝有短長。隔江",
    "X72n1443_005:0758c02": "招手。橫趨而去。頓悟者也。咸通年前。咸通年後。漸悟",
    "X72n1443_005:0758c03": "者也。此人有利鈍。非法有淺深也。李漢老一笑釋然。",
    "X72n1443_005:0758c04": "實無奇特矣。而又疑大法不明。故大慧云。但且仍舊。",
    "X72n1443_005:0758c05": "不必問人。久久自點頭矣。此語有權有實。有収有放。",
    "X72n1443_005:0758c06": "百丈再參。德山不會末後句。古人絡索。皆從者裏出。",
    "X72n1443_005:0758c07": "張無盡見兜率悅。悅云。德山還有末後句也無。無盡",
    "X72n1443_005:0758c08": "云有。悅大笑而起。無盡終夜深疑。始大徹去。如婆子",
    "X72n1443_005:0758c09": "燒菴云。二十年祇供養個俗漢。保壽云。瞎却鎮州一",
    "X72n1443_005:0758c10": "城人眼。如此機緣。逗漏不少。正是宗門最後爪牙。若",
    "X72n1443_005:0758c11": "遇大根學人。一見便了。實無分量漸次。惟中下之根。",
    "X72n1443_005:0758c12": "未易窺測。故善知識。具大方便。垂手巧妙。而不失直",
    "X72n1443_005:0758c13": "指之旨。時節既至。其理自彰耳。",
    "X72n1443_005:0758c14": "答金叔起文學",
    "X72n1443_005:0758c15": "欲究無上大道。知之一字。最為親切。然知之一字。成",
    "X72n1443_005:0758c16": "却多少人。敗却多少人。不可菽麥不分也。凡有所知。",
    "X72n1443_005:0758c17": "皆是緣慮心。苟有個道理存在胸中。亦是緣慮心。假",
    "X72n1443_005:0758c18": "如一切放下。但守個知字。亦是緣慮心。連者個知字",
    "X72n1443_005:0758c19": "都放下。單單守個無知。亦是緣慮心。緣慮心者。生死",
    "X72n1443_005:0758c20": "根本也。靈知者。無上大道也。祖云。不見一法存無見。",
    "X72n1443_005:0758c21": "大似浮雲遮日面。不知一法守空知。猶如太虗生閃",
    "X72n1443_005:0758c22": "電。亦云。幻知知無。真知無知。到者裏。不許有知。不許",
    "X72n1443_005:0758c23": "無知。又異於木石。且道。是個什麼。若向者裏信得及。",
    "X72n1443_005:0758c24": "許你有個見處。山僧恁麼舉似。須是急著眼始得。",
    "X72n1443_005:0759a01": "答金以質文學",
    "X72n1443_005:0759a02": "去年三接手翰。祇是痛傷令愛之意不息耳。雖人情",
    "X72n1443_005:0759a03": "難遣。豈不聞生死事大無常迅速耶。世之極壽者百",
    "X72n1443_005:0759a04": "年。極夭者十歲。過一百年。極壽極夭者。都不可得。所",
    "X72n1443_005:0759a05": "謂彭殤徒自異。生死終無別也。文殊師利。問維摩詰",
    "X72n1443_005:0759a06": "言。菩薩云何觀於眾生。維摩詰言。譬如幻師見所幻",
    "X72n1443_005:0759a07": "人。菩薩觀眾生為若此。如智者見水中月。如鏡中見",
    "X72n1443_005:0759a08": "其面像。如熱時焰。如呼谷響。如空中鳥跡。如水上泡。",
    "X72n1443_005:0759a09": "如石女兒。如芭蕉堅。如電久住。菩薩觀眾生為若此。",
    "X72n1443_005:0759a10": "文殊師利言。菩薩作是觀者。云何行慈。維摩詰言。菩",
    "X72n1443_005:0759a11": "薩作是觀已。自念。我當為眾生。說如斯法。是即真實",
    "X72n1443_005:0759a12": "慈也。如上所舉。最為親切。請居士常作是觀。萬念無",
    "X72n1443_005:0759a13": "有不銷鎔者。況居士學道多年。今處順逆境中。毫無",
    "X72n1443_005:0759a14": "主宰。與不學道者何異。惟痛自警覺為慰。",
    "X72n1443_005:0759a15": "答陳秋濤宗伯",
    "X72n1443_005:0759a16": "即心是佛。率性謂道。為仁由己。聖人雖往。而面目猶",
    "X72n1443_005:0759a17": "存。此為直捷。誠如閣下所言。然信心二字。祇要直下",
    "X72n1443_005:0759a18": "承當。閣下恐學人煞執。師心滿假。非無所見。第與率",
    "X72n1443_005:0759a19": "性由己之語。似相違耳。山僧雖學佛。而不識儒。亦曾",
    "X72n1443_005:0759a20": "聞皇天無二道。聖人無兩心。請略辨之。所示未信則",
    "X72n1443_005:0759a21": "常虗而靈。既信則易實而礙。不知閣下如何看者信",
    "X72n1443_005:0759a22": "字。吾宗門實重此信。華嚴云。有能說法之人。有所聽",
    "X72n1443_005:0759a23": "法之眾。尚未入信門。信之一字。豈易言哉。又云。信是",
    "X72n1443_005:0759a24": "道原功德母。信是無上佛菩提。信能速登解脫門。信",
    "X72n1443_005:0759b01": "能永離生死苦。又云。不信一法。方信自心。是以吾宗",
    "X72n1443_005:0759b02": "門信心。實有下落。不事空言。但須分個早白。即如文",
    "X72n1443_005:0759b03": "王望道未見。孔子仁聖不居。與明月摩尼等喻。尊意",
    "X72n1443_005:0759b04": "以為拂信之跡。恐人生著。極是玄妙之談。第最初不",
    "X72n1443_005:0759b05": "知從何處下手。然後不居信地。又不知尊意。先知後",
    "X72n1443_005:0759b06": "行耶。先行後知耶。若先行後知。既未知如何行。若先",
    "X72n1443_005:0759b07": "知後行。則與貴知有而後踐履。似為相近。惟不知所",
    "X72n1443_005:0759b08": "謂知者何物耳。苟非於知上原本清楚。遂謂要行。即",
    "X72n1443_005:0759b09": "有功勳。盡是有為。盡是臣種。雖飽無力。不離識情。假",
    "X72n1443_005:0759b10": "饒窮到玄玄玄極處。無無無盡頭。都不許可。謂其知",
    "X72n1443_005:0759b11": "處先錯。行亦無謂也。所以宗門大旨。知外無行。行外",
    "X72n1443_005:0759b12": "無知。知到極處即是行。行到極處即徹知。恁麼看來。",
    "X72n1443_005:0759b13": "知行合一。然亦不過強貼耳。豈不聞。知之一字。眾禍",
    "X72n1443_005:0759b14": "之門。知尚不立。而況行耶。到此田地。喚作先知後行",
    "X72n1443_005:0759b15": "不得。先行後知不得。知行合一亦不得。非情識見解",
    "X72n1443_005:0759b16": "可到。閣下大須著眼始得。藥山問石頭。三乘十二分",
    "X72n1443_005:0759b17": "教。某甲粗知。嘗聞南方直指人心見性成佛。實未能",
    "X72n1443_005:0759b18": "了。石頭云。恁麼也不得。不恁麼也不得。恁麼不恁麼",
    "X72n1443_005:0759b19": "總不得。子作麼生。此處倘不深悟深信。必然顢頇儱",
    "X72n1443_005:0759b20": "侗。靈潤禪師。山行遇火。其徒云。請師避火。潤云。心外",
    "X72n1443_005:0759b21": "無火。火到自滅。一人山行。被蛇傷足。以為枯樁所觸。",
    "X72n1443_005:0759b22": "行三十里。遇捕蛇者。識為蛇毒告之。其人聞而立斃。",
    "X72n1443_005:0759b23": "且道。未遇捕蛇人。云何行三十里無恙。纔聞蛇毒。云",
    "X72n1443_005:0759b24": "何立斃。此皆心外無法。祇是當人信不及耳。若信得",
    "X72n1443_005:0759c01": "及。心外實無毫釐法可得。所以云。無邊剎海。自他不",
    "X72n1443_005:0759c02": "隔於毫端。十世古今。始終不離於當念。山僧生平。祇",
    "X72n1443_005:0759c03": "信此心。亦以此心教人。實有原本。上接西來祖意。下",
    "X72n1443_005:0759c04": "辨邪正關頭。惟此而已。其中委悉。非言可盡。閣下倘",
    "X72n1443_005:0759c05": "共信此心。不妨覿面商確。方纔痛快。至於道聽途說。",
    "X72n1443_005:0759c06": "魚目明珠之混。雖聖人之世。亦所不免。若因此輩。而",
    "X72n1443_005:0759c07": "遂疑信心之道有未盡。則又因噎廢食也。過承寵誨。",
    "X72n1443_005:0759c08": "知留心性學。誠世出世間希有喜極。不敢不竭其愚。",
    "X72n1443_005:0759c09": "以備蒭蕘之採。辱賜佳刻。兼惠腆儀。統此鳴謝。",
    "X72n1443_005:0759c10": "又(附來書)",
    "X72n1443_005:0759c11": "僧問大梅。見馬祖得個什麼便住此山。大梅云。馬",
    "X72n1443_005:0759c12": "祖道即心即佛。僧云。馬祖近日又道非心非佛。大",
    "X72n1443_005:0759c13": "梅云。者老漢。惑亂人未有了日。任汝非心非佛。我",
    "X72n1443_005:0759c14": "祇管即心即佛。拙見此語。死煞不像參悟。而馬祖",
    "X72n1443_005:0759c15": "何以即首肯。梅子熟也。然則非心非佛之語。果係",
    "X72n1443_005:0759c16": "惑亂人耶。當時大梅。何不直說者老漢非心非佛。",
    "X72n1443_005:0759c17": "正是即心即佛。不較有著落耶。請質高座。望一剖",
    "X72n1443_005:0759c18": "示。",
    "X72n1443_005:0759c19": "即心即佛。表語也。非心非佛。遮語也。今人多重遮語。",
    "X72n1443_005:0759c20": "謂無痕跡。而忽表語。不知即心即佛。惟過量大人。方",
    "X72n1443_005:0759c21": "能擔荷。馬祖下出八十餘善知識。如大梅能有幾人。",
    "X72n1443_005:0759c22": "看渠問馬祖。如何是佛。祖云即心是佛。渠便禮拜。正",
    "X72n1443_005:0759c23": "如良馬見鞭影。追風千里。任汝非心非佛。我祇管即",
    "X72n1443_005:0759c24": "心即佛。三世諸佛。列代祖師。移他不動。者老漢惑亂",
    "X72n1443_005:0760a01": "人未有了日。山僧更喜此語。尋常人祇知門裏出身。",
    "X72n1443_005:0760a02": "那知身裏出門。者個田地。馬祖大梅。心心契合。更不",
    "X72n1443_005:0760a03": "費一些手脚。若云非心非佛正是即心即佛。猶為周",
    "X72n1443_005:0760a04": "摺了也。死煞一語。得無孤負古人。二祖覓心了不可",
    "X72n1443_005:0760a05": "得。達磨云。與汝安心竟。與此同一鼻孔。非大根器。豈",
    "X72n1443_005:0760a06": "能如此直捷。至於參悟。是學人途路邊事。何可語此。",
    "X72n1443_005:0760a07": "答韓猶龍文學",
    "X72n1443_005:0760a08": "纔與麼。便不與麼。轉轆轆地。如大火聚。有什麼近傍",
    "X72n1443_005:0760a09": "處。永嘉云。常獨行常獨步。達者同遊涅槃路。妙則妙",
    "X72n1443_005:0760a10": "矣。猶是方便之談。衲僧巴鼻。自己尚無獨知之地。他",
    "X72n1443_005:0760a11": "人豈能窺其蹤跡耶。古人云。三世諸佛不知有。狸奴",
    "X72n1443_005:0760a12": "白牯却知有。從上大手眼尊宿行履。大都如此。總是",
    "X72n1443_005:0760a13": "見徹根源。絕諸滲漏。若猶有個保任在。則能保者。是",
    "X72n1443_005:0760a14": "個什麼。所保者又是個什麼。本是一心。却成兩立。更",
    "X72n1443_005:0760a15": "有個平常。有個不可思議。有個昭昭靈靈。有個見聞",
    "X72n1443_005:0760a16": "寂寂。總是識情生死根本。所以山僧常道。凡筆所畫",
    "X72n1443_005:0760a17": "者。都是畫不是筆。眼所見者。都是物不是眼。心所知",
    "X72n1443_005:0760a18": "者。都是境不是心。諳得此意。敢保掉臂而行矣。",
    "X72n1443_005:0760a19": "答黃无咎文學",
    "X72n1443_005:0760a20": "所呈來見。都是識情作道理會。所謂依他作解。障自",
    "X72n1443_005:0760a21": "悟門。總是求會太速。不曾死心一番耳。此事祇貴了",
    "X72n1443_005:0760a22": "得。若空曉佛法。有什麼用處。法師家到是。說得玄玅。",
    "X72n1443_005:0760a23": "要且目前便不知下落。所以我宗門下事。迥別餘乘。",
    "X72n1443_005:0760a24": "道人若信得及。便將日前知得底解得底。盡情[拚ㄙ+ㄊ]置。",
    "X72n1443_005:0760b01": "却向不知不識處。提個話頭。念念勿忘。以悟為則。須",
    "X72n1443_005:0760b02": "教自悟自肯。方纔痛快。祇要長遠耐煩耳。",
    "X72n1443_005:0760b03": "又",
    "X72n1443_005:0760b04": "此事須覿面一見。若祇管說道理。有什麼了時。古云。",
    "X72n1443_005:0760b05": "解屬於情。情生則智隔矣。來札云。本來面目。祇是一",
    "X72n1443_005:0760b06": "心清虗泰然。此乃識情卜度耳。又云。無心可得。空空",
    "X72n1443_005:0760b07": "洞洞。一絲不挂等語。尤為著空。至拈枯木寒巖等話。",
    "X72n1443_005:0760b08": "總是錯解工夫。還不是。者般做此事。絕非容易。沒量",
    "X72n1443_005:0760b09": "大人。尚不柰何。道人又爭得容易耶。且如生死即刻",
    "X72n1443_005:0760b10": "到來。一時心識昏暗。痛苦無量。平時所見空空洞洞",
    "X72n1443_005:0760b11": "底道理。畢竟用得著否。敢道決用不著。便請將者些",
    "X72n1443_005:0760b12": "眼見耳聞。書本上理會得底道理。盡情拋却。食息依",
    "X72n1443_005:0760b13": "舊食息。起居依舊起居。讀書做事。依舊讀書做事。但",
    "X72n1443_005:0760b14": "二六時中。不要將此念放下。常常提起。看什麼處有",
    "X72n1443_005:0760b15": "疑。父母未生前。在什麼處安身立命。一口氣不來。向",
    "X72n1443_005:0760b16": "什麼處去。不能無疑。就在者裏疑。如僧問趙州。狗子",
    "X72n1443_005:0760b17": "還有佛性也無。州云無。者裏還有道理。還有理會處",
    "X72n1443_005:0760b18": "麼。若無下手處。就在者裏下手。晝參夜參。畢竟是個",
    "X72n1443_005:0760b19": "什麼道理。務要看破趙州老人立地處。方纔了當。初",
    "X72n1443_005:0760b20": "心做工夫。最忌不肯疑言句。古人有不疑言句。是為",
    "X72n1443_005:0760b21": "大病之警。無字話頭。佛祖骨髓。此疑一破。則參學事",
    "X72n1443_005:0760b22": "畢矣。",
    "X72n1443_005:0760b23": "與熊心開總理",
    "X72n1443_005:0760b24": "聖人所以同者心也。凡人所以異者情也。此心彌滿",
    "X72n1443_005:0760c01": "清淨。中不容他。徧界徧空。如十日並照。覿面堂堂。如",
    "X72n1443_005:0760c02": "臨寶鏡。眉目分明。雖則分明。而欲求其體質。了不可",
    "X72n1443_005:0760c03": "得。雖不可得。而大用現前。折旋俯仰。見聞覺知。一一",
    "X72n1443_005:0760c04": "天真。無暫時休廢。直下證入。名為得道。得時不是聖。",
    "X72n1443_005:0760c05": "未得時不是凡。只凡人當面錯過。內見有心。外見有",
    "X72n1443_005:0760c06": "境。晝夜紛紜。隨情造業。詰本窮源。實無根蒂。若是達",
    "X72n1443_005:0760c07": "心高士。一把金剛王寶劍。逢著便與截斷。却不是遏",
    "X72n1443_005:0760c08": "捺念慮。屏除聲色。一切時中。凡一切事。都不妨他。祇",
    "X72n1443_005:0760c09": "是事來時不惑。事去時不留。古人所謂。內心一毫不",
    "X72n1443_005:0760c10": "放起。外境一毫不放入。更非強為。內心從來不曾有",
    "X72n1443_005:0760c11": "一毫起。外境從來不曾有一毫入。渠識得破。保任得",
    "X72n1443_005:0760c12": "恰好。合著本來主人翁耳。洞老若解恁麼做工夫。無",
    "X72n1443_005:0760c13": "有不露裸裸底時。即與諸聖。同一鼻孔。同一受用矣。",
    "X72n1443_005:0760c14": "軍中機務殷繁。山僧於此大光明中。祝佛天加被。惟",
    "X72n1443_005:0760c15": "願少病少惱。寇氛潛息。一念無為。十方坐斷。千萬珍",
    "X72n1443_005:0760c16": "重。昨歲偶被業風吹入嶺南。初夏擬還匡山。圖盡契",
    "X72n1443_005:0760c17": "濶。可得與否。尚聽後緣。臨楮懸切。",
    "X72n1443_005:0760c18": "示能素韓夫人",
    "X72n1443_005:0760c19": "佛言。見性學道難。盡世修行如毛。見性如角。今之學",
    "X72n1443_005:0760c20": "道者雖多。而發心出世者實少。不過行善事修福田。",
    "X72n1443_005:0760c21": "求來生果報。祖師云。自性若迷。福何可救。故欲超生",
    "X72n1443_005:0760c22": "死。必須見性。以生死從迷性而起。性若不迷。情與無",
    "X72n1443_005:0760c23": "情。一切諸法。元無所起。楞嚴云。眾生生死相續。皆由",
    "X72n1443_005:0760c24": "不知常住真心性淨明體。用諸妄想。此想不真。故有",
    "X72n1443_005:0761a01": "輪轉。言常住真心者。即本來面目也。言妄想者。即汝",
    "X72n1443_005:0761a02": "日用間思善思惡。起滅不停是也。日間便是想。夜間",
    "X72n1443_005:0761a03": "便是夢。日夜不息。正是輪迴生死根本。汝若覺得常",
    "X72n1443_005:0761a04": "住真心。並無此事。汝纔不覺。妄想便生。盡未來劫。無",
    "X72n1443_005:0761a05": "有底止。於今要得超脫生死。第一要識得自己真心。",
    "X72n1443_005:0761a06": "如伸手見掌。如稠人廣眾中。認得自己父母。斷不問",
    "X72n1443_005:0761a07": "人是與不是。既能識心。自解作活計。所謂作活者。一",
    "X72n1443_005:0761a08": "切動用。如其自心。念念相應。不生支節。日久歲深。水",
    "X72n1443_005:0761a09": "牯牛自然純熟矣。昔嬾安禪師。問百丈。弟子欲求識",
    "X72n1443_005:0761a10": "佛。如何即是。丈云。大似騎牛覓牛。安便問。識得後如",
    "X72n1443_005:0761a11": "何。丈云。如人騎牛到家。又問。始終如何保任。丈云。如",
    "X72n1443_005:0761a12": "牧牛人。執杖視之。不令犯人苗稼。安便禮謝。後住溈",
    "X72n1443_005:0761a13": "山。示眾云。我三十年。祇看一頭水牯牛。如今成個露",
    "X72n1443_005:0761a14": "地白牛。終日露迥迥地。常在面前。趁亦不去。又石鞏",
    "X72n1443_005:0761a15": "禪師。在廚下作務。馬祖問。汝在此作什麼。鞏云牧牛。",
    "X72n1443_005:0761a16": "又問。作麼生牧。鞏云。一回入草去。驀鼻拽將回。此二",
    "X72n1443_005:0761a17": "則機緣。忒煞詳明。老夫人及眾道人。可細味之。無忽。",
    "X72n1443_005:0761a18": "又",
    "X72n1443_005:0761a19": "近日不知用心若何。本來面目。確然見得也未。思善",
    "X72n1443_005:0761a20": "思惡緣慮底心。亦曾休歇也未。若未見得本來面目",
    "X72n1443_005:0761a21": "的確。千萬不要雜用心。一切家緣。且當撥置。務要心",
    "X72n1443_005:0761a22": "地虗閒。方可專心一致。然不得急。急則勞困。反成退",
    "X72n1443_005:0761a23": "息。緩則懈怠。且散亂矣。惟貴緩急得中。善調其心。即",
    "X72n1443_005:0761a24": "獲一切功德。止是堅凝正念。以悟為期。斷不負人也。",
    "X72n1443_005:0761b01": "答韓漢逸文學",
    "X72n1443_005:0761b02": "離心之外。更無別佛。居士當發信心。信自心佛。若人",
    "X72n1443_005:0761b03": "信自心佛。即為諸佛之所護念。其福無量。然何為信",
    "X72n1443_005:0761b04": "耶。何為不信耶。信者應當觀察。我即是佛。佛體既真。",
    "X72n1443_005:0761b05": "即今眾生之情。從何而起。諦審諦觀。念念不捨。忽然",
    "X72n1443_005:0761b06": "省得起處。漢逸。亦要來著忙此事矣。",
    "X72n1443_005:0761b07": "答韓耳叔文學",
    "X72n1443_005:0761b08": "接來札。深悉近日精進。甚愜鄙懷。般若之在人。喻若",
    "X72n1443_005:0761b09": "金剛。斷斷不能埋沒也。慚媿悔過。自是塵勞良藥。據",
    "X72n1443_005:0761b10": "山僧意。不若從今自作主宰行將去。古德云。佛法有",
    "X72n1443_005:0761b11": "什麼多事。行得即是。如人識得路了。却在路邊。只管",
    "X72n1443_005:0761b12": "歎惜追悔。坐著不行。豈有到日。惟居士勉力行之。途",
    "X72n1443_005:0761b13": "路高低曲直長短。行之自悉。便是過來人。祇能替人",
    "X72n1443_005:0761b14": "說得。不能替人走得也。",
    "X72n1443_005:0761b15": "答韓季閒文學",
    "X72n1443_005:0761b16": "從凡至聖。不出因果二字。但有時報不定之分。亦有",
    "X72n1443_005:0761b17": "時報一定之分。如今生作惡。來生必報。而報必遇時。",
    "X72n1443_005:0761b18": "時若未到。未即報也。能懺悔改過。其罪可滅。若時報",
    "X72n1443_005:0761b19": "已定。即聖人亦無由免矣。所以修行最要。謹防三業。",
    "X72n1443_005:0761b20": "三業通乎五戒。堅持五戒。三業自淨。五戒不持。人天",
    "X72n1443_005:0761b21": "路絕。此佛誠言。豈欺人哉。來札云。未行善事。惟知惡",
    "X72n1443_005:0761b22": "不可為。此語固是。然不為惡即善。不為善即惡。善惡",
    "X72n1443_005:0761b23": "並行。却不並立。知不為善之即惡。豈可但不為惡而",
    "X72n1443_005:0761b24": "已耶。居士有根器人。應當努力依此修行。人天果報",
    "X72n1443_005:0761c01": "决定可期。若論向上。須知惡時無善念。善時無惡心。",
    "X72n1443_005:0761c02": "善惡如浮雲。俱無起滅處。能於此徹見。即可以立地",
    "X72n1443_005:0761c03": "轉凡成聖。不復以有漏之因。相位寘矣。慎之。",
    "X72n1443_005:0761c04": "別袁道生居士",
    "X72n1443_005:0761c05": "道心貴切。不可因循。人生百歲。轉眼成空。苦不覺耳。",
    "X72n1443_005:0761c06": "若待了却目前。方圖出世。終無了日。每見聰明伶俐",
    "X72n1443_005:0761c07": "者。多中此病。虗過一生。老死徒歎。可悲也。居士澹泊",
    "X72n1443_005:0761c08": "寧靜。大有近道之骨。會當不落人後。其柰山野老婆",
    "X72n1443_005:0761c09": "心切何。此去匡山。有年餘之別。聊書數言。以當砥礪。",
    "X72n1443_005:0761c10": "惟念之。",
    "X72n1443_005:0761c11": "與黃孟顒文學",
    "X72n1443_005:0761c12": "足下宿植善根。故在富貴安樂中。不為富貴安樂所",
    "X72n1443_005:0761c13": "埋沒。蓋智慧人也。智慧者。雖享諸天之樂。且知其不",
    "X72n1443_005:0761c14": "久。況人間頃刻乎。經云。三界無安。猶如火宅。則天上",
    "X72n1443_005:0761c15": "人間。總非歸宿之地。足下試思。即今六道茫茫。無所",
    "X72n1443_005:0761c16": "底止。死生醉夢。窮劫莫醒。其過咎何自而起。者裏若",
    "X72n1443_005:0761c17": "知痛癢。方有下手做工夫處。方有說話分。既者裏不",
    "X72n1443_005:0761c18": "明。心裏不肯放。便是工夫。有疑只管疑將去。食息起",
    "X72n1443_005:0761c19": "居。不要放捨。愈絕消息。愈加逼拶。拶得心路俱斷。祇",
    "X72n1443_005:0761c20": "有此一疑。頓在面前。柰何不得。到恁麼時。切勿生異",
    "X72n1443_005:0761c21": "念。起速效待悟等心。反為障礙。古人訶為偷心也。參",
    "X72n1443_005:0761c22": "禪要死偷心。偷心死後。方能瞥地。方纔慶快平生。先",
    "X72n1443_005:0761c23": "聖云。窮玄極玅。以悟為則。斯言盡之矣。然初心做工",
    "X72n1443_005:0761c24": "夫誠難。前無進路。退失故居。實是踏脚不住。若非大",
    "X72n1443_005:0762a01": "根器人。未有不退墮者。況去聖時遙。魔強法弱。稍知",
    "X72n1443_005:0762a02": "趨向此門。又以作福行善為極則。斷不信有立地見",
    "X72n1443_005:0762a03": "性得道之理。聞舉即心即佛。能不掉頭者。實難其人。",
    "X72n1443_005:0762a04": "居士智慧過人。幸自勉。生死事大。無常迅速。莫只當",
    "X72n1443_005:0762a05": "一句話。恁麼念過也。",
    "X72n1443_005:0762a06": "示能善韓道人",
    "X72n1443_005:0762a07": "學道惟貴痛切。一刻不可放過。蓋從無始劫以來。迷",
    "X72n1443_005:0762a08": "而不覺。今一旦知愧。已是三四十歲。若更因循。更有",
    "X72n1443_005:0762a09": "百年。亦頃刻而已。古來學道之士。如癡似兀。其道愈",
    "X72n1443_005:0762a10": "深。其養愈淳。故能以道力勝業力。然業力豈有體性。",
    "X72n1443_005:0762a11": "祇藉道力翻騰一轉。實轉換由人耳。道人既堅忍向",
    "X72n1443_005:0762a12": "道。惟當努力行之。須知一切諸法。皆從心起。過去之",
    "X72n1443_005:0762a13": "境已去。未來之境未至。現在之境無住。都不可得。何",
    "X72n1443_005:0762a14": "以見其都不可得。即目前言之。有時滿目青黃。汝若",
    "X72n1443_005:0762a15": "不著意。見猶不見。汝若著意。則一切歷然。法之有無。",
    "X72n1443_005:0762a16": "由我心現。無前境可得也。古德云。一切諸法。皆從心",
    "X72n1443_005:0762a17": "生。心若不生。法無能住。此與最上人語。非餘外人可",
    "X72n1443_005:0762a18": "聞也。",
    "X72n1443_005:0762a19": "示翁自通",
    "X72n1443_005:0762a20": "昔曹山辭洞山。洞云。子向甚麼處去。曹云。不變異處",
    "X72n1443_005:0762a21": "去。洞云。不變異處豈有去耶。曹云。去亦不變異。古人",
    "X72n1443_005:0762a22": "悟處的確。自然絕諸滲漏。自通幸無忽略也。學道人",
    "X72n1443_005:0762a23": "須貴知時。一切時中。斷然不可放過。如人常在家。不",
    "X72n1443_005:0762a24": "愁家事不辦。人人有此一事。亘古亘今。有佛無佛。法",
    "X72n1443_005:0762b01": "爾如然。迷亦不失。悟亦不得。但以染淨區分。致使聖",
    "X72n1443_005:0762b02": "凡迥別。諸聖淨用。蕭然獨脫。凡夫染用。長劫輪迴。是",
    "X72n1443_005:0762b03": "以全憑日用。智照洞然。洗刷無量劫來習氣種子。所",
    "X72n1443_005:0762b04": "謂道力勝業力。大有轉變也。且真心本淨。非從新得。",
    "X72n1443_005:0762b05": "忘想體空。染而不染。便恁麼休去。即有落在。撥無因",
    "X72n1443_005:0762b06": "果者。所以染而不染。不妨翻染成淨。淨非新得。不妨",
    "X72n1443_005:0762b07": "還淨去染。聖人得此方便。是以解脫。凡人失此方便。",
    "X72n1443_005:0762b08": "是以沉淪。轉變在人。聖凡無實法也。",
    "X72n1443_005:0762b09": "示二童女",
    "X72n1443_005:0762b10": "維摩居士室中。有一天女。年方十二。辯才智慧。巧玅",
    "X72n1443_005:0762b11": "絕倫。舍利弗尊者問云。汝云何不轉女身。女答言。吾",
    "X72n1443_005:0762b12": "從十二年來。求女人相。了不可得。當何所轉。又灌溪",
    "X72n1443_005:0762b13": "和尚。參末山尼。問如何是末山主。山云。非男女相。溪",
    "X72n1443_005:0762b14": "喝云。何不變去。山云。不是神不是鬼。變個什麼。溪便",
    "X72n1443_005:0762b15": "禮拜。山僧即今問汝等。非男女相。是個什麼。又云不",
    "X72n1443_005:0762b16": "是神不是鬼變個什麼。看他何等穩當。天女云。吾從",
    "X72n1443_005:0762b17": "十二年來。求女人相。了不可得。當何所轉。乃三世諸",
    "X72n1443_005:0762b18": "佛法印。慎勿錯過。從上大手眼人行履。多出於此。汝",
    "X72n1443_005:0762b19": "但於十二年來。求女人相。了不可得一句。看得透徹。",
    "X72n1443_005:0762b20": "則不見有世間出世間相。內不見有身心。外不見有",
    "X72n1443_005:0762b21": "器界。上不見有聖。下不見有凡。即今不見不生死。末",
    "X72n1443_005:0762b22": "後不見有涅槃。威音王以前也恁麼。即今也恁麼。盡",
    "X72n1443_005:0762b23": "未來劫也恁麼。無一法可得。亦無無可得者。到此田",
    "X72n1443_005:0762b24": "地。心空及第歸矣。書此以勉。併示二頌。非男非女顯",
    "X72n1443_005:0762c01": "家風。神鬼如何像得同。昨夜東邨人唱曲。今朝僧打",
    "X72n1443_005:0762c02": "五更鐘。十二年來不可得。經行坐臥是阿誰。欲藏愈",
    "X72n1443_005:0762c03": "露難遮掩。留與叢林作指歸。",
    "X72n1443_005:0762c04": "答韓猶龍文學",
    "X72n1443_005:0762c05": "宗門事。惟上根人。直下承當。中下之機絕分。不開戶",
    "X72n1443_005:0762c06": "牖。不設蹊徑。覿面全提。親證親得。更無如何若何。極",
    "X72n1443_005:0762c07": "而言之。即心是佛一句道盡矣。然即此一句。亦屬引",
    "X72n1443_005:0762c08": "誘。因人有說。若當機領會時。絕諸氣息。絕諸思議。嘿",
    "X72n1443_005:0762c09": "契而已。苟不如是。便是妄認識神。強作主宰。因渠平",
    "X72n1443_005:0762c10": "日不曾發得出生死心。又善根微弱。或看教乘理路。",
    "X72n1443_005:0762c11": "以為己解。遂乃忽略。不信有悟。還說悟是落第二頭。",
    "X72n1443_005:0762c12": "如此等。正所謂識心卜度也。後代秉持正法。須要分",
    "X72n1443_005:0762c13": "個皁白。是以高峯拈提。大有所以。山僧當時。實從此",
    "X72n1443_005:0762c14": "段因緣。打翻消息。此後絕淆訛處。悉皆勘破。方纔知",
    "X72n1443_005:0762c15": "得解路與悟門。依稀相似。而實如雲泥之隔。即高峯",
    "X72n1443_005:0762c16": "亦不過就解悟分途。直捷指出。作個馬祖功臣。看其",
    "X72n1443_005:0762c17": "拈提。自然明白。如尋常人。祇管道心外無佛。佛外無",
    "X72n1443_005:0762c18": "心。此豈不是解耶。如何是佛。石壓笋斜出。崖懸花倒",
    "X72n1443_005:0762c19": "生。也須是個人始得。",
    "X72n1443_005:0762c20": "與金正希內翰",
    "X72n1443_005:0762c21": "學道祇要得其門。若得其門。急亦到。緩亦到。若失其",
    "X72n1443_005:0762c22": "門。緩急皆不到。確實而論。祇要親到不疑之地。不須",
    "X72n1443_005:0762c23": "問人。生也恁麼。死也恁麼。盡未來劫也恁麼。者裏少",
    "X72n1443_005:0762c24": "有一毫疑處。便是銀山鐵壁。即受人處分矣。若更別",
    "X72n1443_005:0763a01": "作計較。看語錄。研教乘。及覓阿師口裏。轉使心頭亂",
    "X72n1443_005:0763a02": "似麻在。不見圓悟大師云。汝怎生聽得諸方老師口",
    "X72n1443_005:0763a03": "裏一個說一樣。正謂此也。倘又勉強拍盲硬作主去。",
    "X72n1443_005:0763a04": "終有困時。山僧向曾與居士道。有為心法。不可相依。",
    "X72n1443_005:0763a05": "日久年深。全無利益。居士亦云。此語實是。然則夙具",
    "X72n1443_005:0763a06": "智慧者。豈待山僧贅語耶。持戒禮懺。入道助因。了悟",
    "X72n1443_005:0763a07": "自心。方為極則。聞居士熟讀楞嚴。直指人心見性成",
    "X72n1443_005:0763a08": "佛。亦無出此經者。惟人自肯。乃方親耳。",
    "X72n1443_005:0763a09": "與梁未央文學",
    "X72n1443_005:0763a10": "吞舟之魚。必遭漁父之手。而漁父未敢即下手者。海",
    "X72n1443_005:0763a11": "濶水深。魚勢力強也。待其洶湧之勢稍息。力困神疲。",
    "X72n1443_005:0763a12": "漁父隨手得之。近有大心凡夫。善根深種。堪紹佛種。",
    "X72n1443_005:0763a13": "而善知識。未敢即著忙者。境風洶湧。五欲海深。煩惱",
    "X72n1443_005:0763a14": "力強。亦姑待之。吾未央是也。境風終有歇時。五欲終",
    "X72n1443_005:0763a15": "有淡時。力強終有困時。止爭遲早耳。佛說出息難保",
    "X72n1443_005:0763a16": "入息。每見有我欲待時。而時不待我者。未央能無一",
    "X72n1443_005:0763a17": "動心耶。華首是我輩歸宿之地。千萬留意真乘。近有",
    "X72n1443_005:0763a18": "入處。知所樂聞。今春晤洞老於江州。舟中語祖禪。口",
    "X72n1443_005:0763a19": "述不盡。",
    "X72n1443_005:0763a20": "與等賢文學",
    "X72n1443_005:0763a21": "修福不修道。祖師叱作迷人。惡心行布施。經中指為",
    "X72n1443_005:0763a22": "魔業。以此觀之。第一福曰無如心地法門矣。若不識",
    "X72n1443_005:0763a23": "心。貪瞋癡種子。決難銷隕。縱有天福。升而復沈。如繫",
    "X72n1443_005:0763a24": "足鳥。高飛無益。所以學道人。修福不如見性。若能見",
    "X72n1443_005:0763b01": "性。福更無窮。山僧此說。惟貴五宗直路而行。永無捐",
    "X72n1443_005:0763b02": "棄。當見諒也。",
    "X72n1443_005:0763b03": "與翁聲文居士",
    "X72n1443_005:0763b04": "天真佛性。常自圓明。父母未生前也恁麼。即今也恁",
    "X72n1443_005:0763b05": "麼。盡未來際也恁麼。本來無一物。既無一物。喚什麼",
    "X72n1443_005:0763b06": "作本來。於此有個窺處。最省心力。一切時中。不犯手",
    "X72n1443_005:0763b07": "脚。異念纔生。猛自割斷。方便喚作定慧。不是實法也。",
    "X72n1443_005:0763b08": "若論此心。本來自定自慧。黃檗云。此心常自圓明徧",
    "X72n1443_005:0763b09": "照。世人不識。祇認見聞覺知為心。空却見聞覺知。即",
    "X72n1443_005:0763b10": "心路絕。又云。若要識心。亦不離見聞覺知。然本心亦",
    "X72n1443_005:0763b11": "不屬見聞覺知。至此實要當人自省。不在言說。言多",
    "X72n1443_005:0763b12": "去道轉遠矣。省得底自知時節。不消問人。一切妄想",
    "X72n1443_005:0763b13": "情念。自然銷隕。此學道之驗。千虗不如一實也。若不",
    "X72n1443_005:0763b14": "如此。任你將心用心。日求功用。盡屬無常。盡歸生滅。",
    "X72n1443_005:0763b15": "祖師云。若欲修行覓作佛。不知何處擬求真。若能心",
    "X72n1443_005:0763b16": "中自見真。有真即是成佛因。不見自性外覓佛。起心",
    "X72n1443_005:0763b17": "總是大癡人。願熟思之無忽。山僧客歲別後。多歷危",
    "X72n1443_005:0763b18": "險。莂公不起。心更冷然。喜麗中到山。已作廣額屠兒。",
    "X72n1443_005:0763b19": "大丈夫故當如是。聲文自處。應亦不薄祖心。諸子先",
    "X72n1443_005:0763b20": "回。聊通此信。珍重。",
    "X72n1443_005:0763b21": "與藍朱公文學",
    "X72n1443_005:0763b22": "經云。一念普觀無量劫。無去無來亦無住。如是了知",
    "X72n1443_005:0763b23": "三世事。超諸方便成十力。夫此一念。非前際生。非中",
    "X72n1443_005:0763b24": "際住。非後際滅。圓古今。通晝夜。絕去來。無邊表。無動",
    "X72n1443_005:0763c01": "搖。求之不得。避之不能。直下知歸。則全體現前。當處",
    "X72n1443_005:0763c02": "不覺。則千境紛惑。凡聖關頭。誠不越此。然此猶是說",
    "X72n1443_005:0763c03": "理之談。動傷唇吻。若論我宗門。一切坐斷。如銀山鐵",
    "X72n1443_005:0763c04": "壁。自然絕諸滲漏。佛見法見。他尚不起。何況更起塵",
    "X72n1443_005:0763c05": "勞煩惱耶。昔有魔王。隨金剛齊菩薩一千年。求其起",
    "X72n1443_005:0763c06": "處。而不可得。南泉猶謂是進修位中。則知從上來事。",
    "X72n1443_005:0763c07": "非粗心淺識能知涯岸。要到恁麼田地。但看僧問趙",
    "X72n1443_005:0763c08": "州。狗子還有佛性也無。州云無。看得者無字破。敢保",
    "X72n1443_005:0763c09": "大事了畢。前授風旛因緣。恐涉義路。還看狗子無佛",
    "X72n1443_005:0763c10": "性話為玅。",
    "X72n1443_005:0763c11": "答翁子郊居士",
    "X72n1443_005:0763c12": "迷聞經累劫。悟在剎那間。最初威音王未為早。末後",
    "X72n1443_005:0763c13": "婁至佛未為遲。祇在當人忖量生熟。如何相應不相",
    "X72n1443_005:0763c14": "應耳。若果見徹根源。行履穩密。處身如無身。在世如",
    "X72n1443_005:0763c15": "無世。不落見聞窩臼。不隨妄想遷流。則塵中能作主",
    "X72n1443_005:0763c16": "宰。雖在生死海頭出頭沒。而不見有生死可得。吾子",
    "X72n1443_005:0763c17": "自審能如是耶。即緇亦可。素亦可。如其未然。勉強何",
    "X72n1443_005:0763c18": "益。志在仁者。非山僧所知也。",
    "X72n1443_005:0763c19": "與關起皐文學",
    "X72n1443_005:0763c20": "凡人發心。皆有因緣。因緣具足。方得成就。論云。譬如",
    "X72n1443_005:0763c21": "木中有火。無人鑽研。火終不得。涅槃有三因。謂正因",
    "X72n1443_005:0763c22": "緣因了因。火喻正因。一切眾生皆有佛性也。鑽研喻",
    "X72n1443_005:0763c23": "緣因。良師善友激發也。火出木盡。喻了因也。木即煩",
    "X72n1443_005:0763c24": "惱生死也。一切眾生。若無善友激發。雖有佛性。被煩",
    "X72n1443_005:0764a01": "惱遮覆。不得現前。豈能解脫。是以欲求解脫。實要因",
    "X72n1443_005:0764a02": "緣。祖心是足下激發之友。當深信之。",
    "X72n1443_005:0764a03": "與林得山憲副",
    "X72n1443_005:0764a04": "居士是宗門根器。但慧多而定少。日聞尊恙。益當禪",
    "X72n1443_005:0764a05": "定攝心。且不論悟與不悟。但論目前。勿當面別覓修",
    "X72n1443_005:0764a06": "行。永明云。學道之人。別無奇特。但日用於六根門頭。",
    "X72n1443_005:0764a07": "消除情念。斷絕妄緣。對五欲八風。情無取舍。心如頑",
    "X72n1443_005:0764a08": "石。始有學道分。居士夢金剛大士云。只要作得主。正",
    "X72n1443_005:0764a09": "是此意。幸以心力為憑。勿靠藥力至企。",
    "X72n1443_005:0764a10": "又",
    "X72n1443_005:0764a11": "聞貴體清安甚慰。益當精進矣。然精進作麼生。難道",
    "X72n1443_005:0764a12": "撐眉努目。豎起脊梁。是精進麼。六時禮念。燒香散花。",
    "X72n1443_005:0764a13": "是精進麼。不見道。若起精進心。是妄非精進。若能心",
    "X72n1443_005:0764a14": "不起。精進無有涯。居士且細看心不起三字。臨濟云。",
    "X72n1443_005:0764a15": "已起莫續。未起莫要放起。勝你十年行脚。華嚴云。心",
    "X72n1443_005:0764a16": "不妄取過去法。亦不貪著未來事。不於現在有所住。",
    "X72n1443_005:0764a17": "了達三世悉平等。正是者個道理。此事趁強健時。早",
    "X72n1443_005:0764a18": "討個下落。常以去年病苦光景。放在面前。始有策進",
    "X72n1443_005:0764a19": "分。待得年運已深。把目前好光陰。都放過了。恐異時",
    "X72n1443_005:0764a20": "做手脚不及。珍重。",
    "X72n1443_005:0764a21": "長慶宗寶獨禪師語錄卷第五"
}