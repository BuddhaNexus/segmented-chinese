{
    "T04n0200_002:0208b02": "撰集百緣經卷第二",
    "T04n0200_002:0208b04": "吳月支優婆塞支謙譯",
    "T04n0200_002:0208b05": "2 報應受供養品報應受供養品第二",
    "T04n0200_002:0208b06": "11 船師請佛渡水緣（一一）船師請佛渡水緣",
    "T04n0200_002:0208b07": "佛在舍衛國祇樹給孤獨園。伊羅拔河邊",
    "T04n0200_002:0208b08": "有諸船師，止住河側。爾時如來將諸比",
    "T04n0200_002:0208b09": "丘，詣彼聚落，欲渡於水化諸船師。是諸",
    "T04n0200_002:0208b10": "人等，見佛來至，各懷歡喜，乘船渡水，前",
    "T04n0200_002:0208b11": "禮佛足白言：「世尊！明日屈意，乘船渡水。」",
    "T04n0200_002:0208b12": "佛即然可。莊嚴船舫，平治道路，除去瓦石",
    "T04n0200_002:0208b13": "污穢不淨，竪立幢幡，香水灑地，散眾妙",
    "T04n0200_002:0208b14": "華，莊嚴船舫，待佛及僧。爾時世尊明日",
    "T04n0200_002:0208b15": "時到，將諸比丘，往至河側，乘船渡水，至",
    "T04n0200_002:0208b16": "彼聚落，敷座而坐。諸船師等，察眾坐定，手",
    "T04n0200_002:0208b17": "自斟酌餚饍飲食，供養訖已，皆於佛前，渴",
    "T04n0200_002:0208b18": "仰聞法。爾時世尊即為如應說四諦法，",
    "T04n0200_002:0208b19": "心開意解，有得須陀洹者、斯陀含者、阿那",
    "T04n0200_002:0208b20": "含者，乃至發於無上菩提心者。時諸比丘，",
    "T04n0200_002:0208b21": "見是供養，及渡於水，怪未曾有，前白佛",
    "T04n0200_002:0208b22": "言：「如來先世宿殖何福？今者乃有如是",
    "T04n0200_002:0208b23": "自然供養，及以渡水。」爾時世尊告諸比",
    "T04n0200_002:0208b24": "丘：「汝等諦聽！吾當為汝分別解說。乃往過",
    "T04n0200_002:0208b25": "去無量世時，波羅㮈國有佛出世，號毘閻",
    "T04n0200_002:0208b26": "婆，將諸比丘，遊行他國，教化眾生。至一",
    "T04n0200_002:0208b27": "河側，有諸商客，齎持珍寶，從他邦來，",
    "T04n0200_002:0208b28": "到彼河岸，見佛世尊及六萬二千阿羅漢",
    "T04n0200_002:0208b29": "眾，深生信敬，前白佛言：『欲渡水耶？』佛即然",
    "T04n0200_002:0208c01": "可。設諸餚饍，供佛僧已，『唯願世尊！在前",
    "T04n0200_002:0208c02": "而渡，儻有劫賊，奪諸比丘衣鉢所須。』爾",
    "T04n0200_002:0208c03": "時世尊即便渡水，為諸商人種種說法，各",
    "T04n0200_002:0208c04": "懷歡喜，發菩提心，即授商主記：『汝於來",
    "T04n0200_002:0208c05": "世，當得作佛，號釋迦牟尼，廣度眾生，不",
    "T04n0200_002:0208c06": "可限量。』」佛告諸比丘：「欲知彼時商主者，則",
    "T04n0200_002:0208c07": "我身是。彼時商客者，今六萬二千阿羅漢",
    "T04n0200_002:0208c08": "是。皆由彼時供養佛故，無量世中不墮惡",
    "T04n0200_002:0208c09": "趣，天上人中常受快樂，乃至今者自致",
    "T04n0200_002:0208c10": "成佛，故有人天來供養我。」爾時諸比丘",
    "T04n0200_002:0208c11": "聞佛所說，歡喜奉行。",
    "T04n0200_002:0208c12": "12 觀頂王請佛緣（一二）觀頂王請佛緣",
    "T04n0200_002:0208c13": "佛在王舍城迦蘭陀竹林。爾時世尊將",
    "T04n0200_002:0208c14": "諸羅漢六萬二千，詣拘毘羅國。彼諸民眾，",
    "T04n0200_002:0208c15": "稟性賢善慈仁孝順，意志寬博，於時如來作",
    "T04n0200_002:0208c16": "是念言：「吾今當作牛頭栴檀重閣講堂，化",
    "T04n0200_002:0208c17": "彼民眾。」作是念已，時天帝釋知佛心念，即",
    "T04n0200_002:0208c18": "共天、龍、夜叉、究槃荼等，各各齎持牛頭栴",
    "T04n0200_002:0208c19": "檀樹，奉上世尊，為於如來，造大講堂，天諸",
    "T04n0200_002:0208c20": "床榻臥具被褥，天須陀食，自然備有，供養佛",
    "T04n0200_002:0208c21": "僧。時彼民眾，見是事已，怪未曾有，各作是",
    "T04n0200_002:0208c22": "言：「今者如來乃能有是大功德利，乃感諸天",
    "T04n0200_002:0208c23": "置斯供養。」即共同時往詣佛所，前禮佛足，",
    "T04n0200_002:0209a01": "却住一面。佛即為其說四諦法，心開意",
    "T04n0200_002:0209a02": "解，有得須陀洹者、斯陀含者、阿那含者，乃",
    "T04n0200_002:0209a03": "至發於無上菩提心者。時諸比丘見是諸",
    "T04n0200_002:0209a04": "天所獻供養及以床榻，歎未曾有，而白佛",
    "T04n0200_002:0209a05": "言：「不審如來宿殖何福，乃使諸天置斯供",
    "T04n0200_002:0209a06": "養？」爾時世尊告諸比丘：「汝等諦聽！吾當",
    "T04n0200_002:0209a07": "為汝分別解說。乃往過去無量世時，波羅",
    "T04n0200_002:0209a08": "㮈國有佛出世，號曰梵行，將諸比丘遊",
    "T04n0200_002:0209a09": "行教化，到觀頂王所。聞佛來至，出城奉迎",
    "T04n0200_002:0209a10": "前禮佛足，請佛及僧：『臨顧屈意，受我三月",
    "T04n0200_002:0209a11": "四事供養』佛即然可。尋便安置重閣講堂，床",
    "T04n0200_002:0209a12": "榻臥具，及諸餚饍，供養三月，復以妙衣，各",
    "T04n0200_002:0209a13": "施一領。佛便為王，種種說法，心懷歡喜，發",
    "T04n0200_002:0209a14": "菩提心，即授王記：『汝於來世，當得作佛，",
    "T04n0200_002:0209a15": "號釋迦牟尼，過度眾生不可限量。』」佛告諸",
    "T04n0200_002:0209a16": "比丘：「欲知彼時觀頂王者則我身是，彼時",
    "T04n0200_002:0209a17": "群臣今六萬二千阿羅漢是，皆由彼時供養",
    "T04n0200_002:0209a18": "佛故，無量世中不墮惡趣，天上人中常受",
    "T04n0200_002:0209a19": "快樂，乃至今者自致成佛，故有人天來供",
    "T04n0200_002:0209a20": "養我。」爾時諸比丘聞佛所說，歡喜奉行。",
    "T04n0200_002:0209a21": "13 法護王請佛洗浴緣（一三）法護王請佛洗浴緣",
    "T04n0200_002:0209a22": "佛在舍衛國祇樹給孤獨園。時彼城中，有",
    "T04n0200_002:0209a23": "五百賈客，往詣他邦，販買求利，涉路進",
    "T04n0200_002:0209a24": "引，到曠野中，迷失徑路，靡知所趣。值天",
    "T04n0200_002:0209a25": "暑熱，渴乏欲死，各各跪拜諸天神等，以求",
    "T04n0200_002:0209a26": "福祐，皆無有感。時諸商人中，有一優婆",
    "T04n0200_002:0209a27": "塞，白眾人言：「如來世尊常以大悲，晝夜六",
    "T04n0200_002:0209a28": "時觀察眾生，誰受苦厄，而往拔濟。我等今",
    "T04n0200_002:0209a29": "者，咸共至心，稱南無佛陀，以救苦厄。」時諸",
    "T04n0200_002:0209b01": "商客，聞是語已，各各同聲，稱南無佛陀，願",
    "T04n0200_002:0209b02": "見救濟此諸渴熱。於時如來遙聞眾客稱",
    "T04n0200_002:0209b03": "佛名號，與天帝釋尋往到彼諸賈客所，降",
    "T04n0200_002:0209b04": "大甘雨，熱渴得除，各懷歡喜，達到本國，",
    "T04n0200_002:0209b05": "請佛及僧，佛即然可。竪立幢幡，懸諸寶",
    "T04n0200_002:0209b06": "鈴，香水灑地，散諸妙華，燒種種香，備辦餚",
    "T04n0200_002:0209b07": "饍，往白世尊：「唯聖知時，食具已辦。」爾時",
    "T04n0200_002:0209b08": "世尊著衣持鉢，將諸比丘，往至其家，受彼",
    "T04n0200_002:0209b09": "供已。時諸商人渴仰聞法，佛即為其種種說",
    "T04n0200_002:0209b10": "法，心開意解，有得須陀洹者、斯陀含者、",
    "T04n0200_002:0209b11": "阿那含者，乃至發於無上菩提心者。時諸",
    "T04n0200_002:0209b12": "比丘見是事已，而白佛言：「如來世尊宿",
    "T04n0200_002:0209b13": "殖何福？乃使商客置斯供養，復獲道果。」",
    "T04n0200_002:0209b14": "爾時世尊告諸比丘：「汝等諦聽！吾當為",
    "T04n0200_002:0209b15": "汝分別解說。乃往過去，波羅㮈國有佛出",
    "T04n0200_002:0209b16": "世，號栴檀香，將諸比丘，詣法護王國。值",
    "T04n0200_002:0209b17": "天亢旱，苗稼不收，王聞佛來，將諸群臣，奉",
    "T04n0200_002:0209b18": "迎世尊：『受我三月四事供養。』佛即然可。於",
    "T04n0200_002:0209b19": "其城內，復造浴池，浴洗佛僧，發大誓願：",
    "T04n0200_002:0209b20": "『持此功德，願天帝釋，降大甘雨，遍閻浮提，",
    "T04n0200_002:0209b21": "潤益苗稼給濟眾生。』發是願已，天尋降",
    "T04n0200_002:0209b22": "雨，莫不蒙賴。即造八萬四千寶瓶，盛佛浴",
    "T04n0200_002:0209b23": "水，賜閻浮提八萬四千諸城各與一瓶，勅",
    "T04n0200_002:0209b24": "令造塔而供養之。因發無上菩提之心，時",
    "T04n0200_002:0209b25": "栴檀佛即授王記：『汝於來世，當得成佛，",
    "T04n0200_002:0209b26": "號釋迦牟尼，廣度眾生，不可限量。』」佛告諸",
    "T04n0200_002:0209b27": "比丘：「欲知彼時法護王者則我身是，彼時",
    "T04n0200_002:0209b28": "群臣者今諸比丘是，皆由彼時供養佛故，",
    "T04n0200_002:0209b29": "無量世中不墮惡趣，天上人中常受快樂，",
    "T04n0200_002:0209c01": "是故今者得致成佛，故有人天來供養我。」",
    "T04n0200_002:0209c02": "爾時諸比丘聞佛所說，歡喜奉行。",
    "T04n0200_002:0209c03": "14 佛救濟度病緣（一四）佛救濟度病緣",
    "T04n0200_002:0209c04": "佛在王舍城迦蘭陀竹林。時那羅聚落，多",
    "T04n0200_002:0209c05": "諸疫鬼殺害民眾，各競求請塞天善神，",
    "T04n0200_002:0209c06": "悕望疫病漸得除降；如是數跪，病無降",
    "T04n0200_002:0209c07": "愈。時聚落中，有一優婆塞，語眾人言：「如來",
    "T04n0200_002:0209c08": "在世利安眾生，我等當共一心稱南無佛",
    "T04n0200_002:0209c09": "陀，以求救濟病苦之患。」時諸人等聞是語",
    "T04n0200_002:0209c10": "已，咸各同時稱南無佛陀：「唯願世尊大慈憐",
    "T04n0200_002:0209c11": "愍，覆蔭我等疾疫病苦。」爾時世尊常以",
    "T04n0200_002:0209c12": "大悲，晝夜六時，觀察眾生，誰受苦厄，尋往",
    "T04n0200_002:0209c13": "化度，使修善法永拔諸苦。見此疫病諸人",
    "T04n0200_002:0209c14": "民等同時一心，稱佛名號，以救疫病。爾時",
    "T04n0200_002:0209c15": "如來將諸比丘，往彼聚落，以大慈悲，熏",
    "T04n0200_002:0209c16": "諸民眾，勸令修善，疫鬼同時皆悉退散，無",
    "T04n0200_002:0209c17": "復眾患。時聚落人，見於如來利安民眾，",
    "T04n0200_002:0209c18": "各作是言：「我等今者，蒙佛遺恩，得濟軀",
    "T04n0200_002:0209c19": "命，明當設會請佛世尊。」作是語已，各詣",
    "T04n0200_002:0209c20": "佛所，前禮佛足，長跪請佛：「唯願世尊！受",
    "T04n0200_002:0209c21": "我等請。」佛即然可。時諸民眾，知佛許已，還",
    "T04n0200_002:0209c22": "歸家中，平治道路，除去瓦石污穢不淨，竪",
    "T04n0200_002:0209c23": "立幢幡，懸諸寶鈴，香水灑地，散諸妙華，",
    "T04n0200_002:0209c24": "安置床榻，備辦餚饍，往白世尊：「食具已",
    "T04n0200_002:0210a01": "辦，唯聖知時。」爾時世尊著衣持鉢，將諸",
    "T04n0200_002:0210a02": "比丘，來入聚落，受其供已。時諸民眾渴仰",
    "T04n0200_002:0210a03": "聞法，佛即為其種種說法，心開意解，有得",
    "T04n0200_002:0210a04": "須陀洹者、斯陀含者、阿那含者，乃至發",
    "T04n0200_002:0210a05": "於無上菩提心者。時諸比丘見是事已，而",
    "T04n0200_002:0210a06": "白佛言：「如來世尊！宿殖何福？乃感民眾",
    "T04n0200_002:0210a07": "置斯供養及除疫病。」爾時佛告諸比丘",
    "T04n0200_002:0210a08": "眾：「汝等諦聽！吾當為汝分別解說。乃往過",
    "T04n0200_002:0210a09": "去，波羅㮈國有佛出世，號日月光，將諸",
    "T04n0200_002:0210a10": "比丘至梵摩王國，受王供已，長跪白佛：『願",
    "T04n0200_002:0210a11": "見救濟此諸民眾災疫疾患。』爾時世尊",
    "T04n0200_002:0210a12": "尋持所著僧伽梨衣，授與彼王，繫于幢頭，",
    "T04n0200_002:0210a13": "各共供養，疫鬼同時自然退散，無復災患。",
    "T04n0200_002:0210a14": "王大歡喜，發菩提心，佛授王記：『汝於來",
    "T04n0200_002:0210a15": "世，當得作佛，號釋迦牟尼，廣度眾生，不",
    "T04n0200_002:0210a16": "可限量。』」佛告諸比丘：「欲知彼時梵摩王者",
    "T04n0200_002:0210a17": "則我身是，彼時群臣者今諸比丘是，皆由彼",
    "T04n0200_002:0210a18": "時供養佛故，無量世中不墮惡趣，天上人",
    "T04n0200_002:0210a19": "中常受快樂，是故今者致得成佛，故有人",
    "T04n0200_002:0210a20": "天來供養我。」爾時諸比丘聞佛所說，歡",
    "T04n0200_002:0210a21": "喜奉行。",
    "T04n0200_002:0210a22": "15 天帝釋供養佛緣（一五）天帝釋供養佛緣",
    "T04n0200_002:0210a23": "佛在王舍城迦蘭陀竹林。爾時提婆達多",
    "T04n0200_002:0210a24": "極大愚癡，憍慢嫉妬，教阿闍世王，立非法",
    "T04n0200_002:0210a25": "制，擊鼓唱令：「不聽民眾齎持供養詣瞿曇",
    "T04n0200_002:0210a26": "所。」時彼城中有信佛者，聞是制限，憂愁涕",
    "T04n0200_002:0210a27": "泣，悲感懊惱，感天宮殿動搖不安。時天帝",
    "T04n0200_002:0210a28": "釋作是念言：「我此宮殿，有何因緣，如是動",
    "T04n0200_002:0210a29": "搖？」尋自觀察，見阿闍世王立非法制，令",
    "T04n0200_002:0210b01": "彼城人憂愁涕泣，感我宮殿動搖如是。尋即",
    "T04n0200_002:0210b02": "來下，高聲唱言：「我今自當供養佛僧。」作是",
    "T04n0200_002:0210b03": "唱已，即往佛所，前禮佛足，長跪請佛：「唯願",
    "T04n0200_002:0210b04": "世尊及比丘僧，盡其形壽，受我供養。」佛不",
    "T04n0200_002:0210b05": "然可。復白佛言：「若不受我終身供養，當受",
    "T04n0200_002:0210b06": "五年。」佛亦不許。復白佛言：「若不受五年，當",
    "T04n0200_002:0210b07": "受五月。」佛亦不許。復白佛言：「若不受五",
    "T04n0200_002:0210b08": "月，當受五日。」佛即然可。尋變迦蘭陀竹林",
    "T04n0200_002:0210b09": "如毘闍耶殿，床榻臥具，天須陀食，盛以",
    "T04n0200_002:0210b10": "金器，與諸天眾，手自斟酌，供養佛僧。時阿闍",
    "T04n0200_002:0210b11": "世王在高樓上，遙見迦蘭陀竹林猶天宮",
    "T04n0200_002:0210b12": "殿，天須陀食，盛以寶器，見天帝釋與諸",
    "T04n0200_002:0210b13": "天眾，手自斟酌供養佛僧。時阿闍世王覩",
    "T04n0200_002:0210b14": "斯事已，即自悔責，極大瞋恚，罵提婆達多：",
    "T04n0200_002:0210b15": "「汝是癡人！云何教我橫加非法向於世尊？」",
    "T04n0200_002:0210b16": "作是語已，即於佛所，深生信敬。時諸群",
    "T04n0200_002:0210b17": "臣，前白王言：「願王今者改先制限，令諸",
    "T04n0200_002:0210b18": "民眾得見如來，隨意供養。」尋勅司官，擊",
    "T04n0200_002:0210b19": "鼓唱令：「自今以去，聽諸民眾，設諸餚饍，",
    "T04n0200_002:0210b20": "供養佛已。」爾時世尊即便為其種種說",
    "T04n0200_002:0210b21": "法，心開意解，有得須陀洹者、斯陀含者、",
    "T04n0200_002:0210b22": "阿那含者，乃至發於無上菩提心者。時諸",
    "T04n0200_002:0210b23": "比丘見是事已，歎未曾有，而白佛言：「如來",
    "T04n0200_002:0210b24": "世尊宿殖何福，乃使天帝置斯供養？」爾",
    "T04n0200_002:0210b25": "時世尊告諸比丘：「汝等諦聽！吾當為汝",
    "T04n0200_002:0210b26": "分別解說。乃往過去無量世時，波羅㮈國，",
    "T04n0200_002:0210b27": "有佛出世，號曰寶殿，將諸比丘，遊行教化",
    "T04n0200_002:0210b28": "到伽翅王國。聞佛來至，將諸群臣，奉迎世",
    "T04n0200_002:0210b29": "尊，長跪請佛：『受我三月四事供養。』佛即然",
    "T04n0200_002:0210c01": "可。受其供已，佛便為王種種說法。發菩",
    "T04n0200_002:0210c02": "提心，佛授王記：『汝於來世，當得作佛，號",
    "T04n0200_002:0210c03": "釋迦牟尼，廣度眾生，不可限量。』」佛告諸",
    "T04n0200_002:0210c04": "比丘：「欲知彼時伽翅王者則我身是，彼時群",
    "T04n0200_002:0210c05": "臣者今諸比丘是，皆由彼時供養佛故，無",
    "T04n0200_002:0210c06": "量世中，不墮地獄畜生餓鬼，天上人中常受",
    "T04n0200_002:0210c07": "快樂，乃至今者自致成佛，故有人天而供",
    "T04n0200_002:0210c08": "養我。」爾時諸比丘聞佛所說，歡喜奉行。",
    "T04n0200_002:0210c09": "16 佛現帝釋形化婆羅門緣（一六）佛現帝釋形化婆羅門緣",
    "T04n0200_002:0210c10": "佛在王舍城迦蘭陀竹林。時彼國中，有一",
    "T04n0200_002:0210c11": "輔相，名曰梨車，信邪倒見，不信因果，教",
    "T04n0200_002:0210c12": "阿闍世，反逆殺父，自立為主。心懷喜悅，",
    "T04n0200_002:0210c13": "勅諸臣民：「施設大會，聚集百千諸婆羅門",
    "T04n0200_002:0210c14": "共立峻制，不聽往至詣瞿曇所諮稟所",
    "T04n0200_002:0210c15": "受。」諸婆羅門聞是語已，皆不復往。每於一",
    "T04n0200_002:0210c16": "時，密共聚會，或有說言：「我韋陀經說云：『瞿",
    "T04n0200_002:0210c17": "曇沙門者，皆是我等天之大主。』今共稱名，或",
    "T04n0200_002:0210c18": "能來至詣於會所，我等當共盡形奉事。」作",
    "T04n0200_002:0210c19": "是語已，咸共稱名：「南無瞿曇沙門，來赴此",
    "T04n0200_002:0210c20": "會，受我等請。」爾時如來常以慈悲，晝夜六",
    "T04n0200_002:0210c21": "時，觀察眾生，誰應可度，尋往度之。知諸",
    "T04n0200_002:0210c22": "婆羅門善根已熟應受我化，自變其身作",
    "T04n0200_002:0210c23": "帝釋形，乘虛空來，入赴婆羅門會，各起奉",
    "T04n0200_002:0210c24": "迎，請命令坐，而作是言：「我等所求，今悉",
    "T04n0200_002:0211a01": "獲得，當共盡形奉事。」帝釋咸皆稱善。爾時",
    "T04n0200_002:0211a02": "世尊知諸婆羅門心已調伏，還服本形，為",
    "T04n0200_002:0211a03": "其如應說四諦法，心開意解，獲須陀洹",
    "T04n0200_002:0211a04": "果，各懷喜悅，並共施設百味飲食，請佛及",
    "T04n0200_002:0211a05": "僧。供養訖已，時諸比丘，見是事已，前白佛",
    "T04n0200_002:0211a06": "言：「如來往昔宿殖何福？乃能使此諸婆",
    "T04n0200_002:0211a07": "羅門，設諸餚饍供養佛僧。」爾時世尊告",
    "T04n0200_002:0211a08": "諸比丘：「汝等諦聽！吾當為汝分別解說。乃",
    "T04n0200_002:0211a09": "往過去無量世時，波羅㮈國有佛出世，",
    "T04n0200_002:0211a10": "號曰妙音，將諸比丘，到寶殿王所。聞佛",
    "T04n0200_002:0211a11": "來至，與諸群臣，奉迎世尊：『受我三月四事",
    "T04n0200_002:0211a12": "供養。』佛即然可。三月之中，受王供已，於其",
    "T04n0200_002:0211a13": "䐡中，出七寶蓮華，各有化佛結跏趺坐，放",
    "T04n0200_002:0211a14": "大光明，上至阿迦膩吒天，下至阿鼻地獄。",
    "T04n0200_002:0211a15": "時寶殿王見是變已，發於無上菩提之",
    "T04n0200_002:0211a16": "心，佛授王記：『汝於來世，當得作佛，號釋",
    "T04n0200_002:0211a17": "迦牟尼，過度眾生，不可限量。』」佛告諸比",
    "T04n0200_002:0211a18": "丘：「欲知彼時寶殿王者則我身是，彼時群",
    "T04n0200_002:0211a19": "臣者今諸婆羅門是，皆由彼時供養佛故，",
    "T04n0200_002:0211a20": "無量世中，不墮地獄畜生餓鬼，天上人中",
    "T04n0200_002:0211a21": "常受快樂，乃至今者自致成佛，故有人天",
    "T04n0200_002:0211a22": "來供養我。」爾時諸比丘聞佛所說，歡喜奉行。",
    "T04n0200_002:0211a23": "17 乾闥婆作樂讚佛緣（一七）乾闥婆作樂讚佛緣",
    "T04n0200_002:0211a24": "佛在舍衛國祇樹給孤獨園。時彼城中有",
    "T04n0200_002:0211a25": "五百乾闥婆，善巧彈琴，作樂歌舞，供養如來，",
    "T04n0200_002:0211a26": "晝夜不離，名聞遠徹，達於四方。時彼南城，",
    "T04n0200_002:0211a27": "有乾闥婆王，名曰善愛，亦巧彈琴，作樂歌",
    "T04n0200_002:0211a28": "舞，於彼土中，更無詶對，憍慢自大，更無有",
    "T04n0200_002:0211a29": "比。聞其北方有乾闥婆，善巧彈琴，作樂歌",
    "T04n0200_002:0211b01": "舞，故從彼來，涉歷諸土，經十六大國，彈",
    "T04n0200_002:0211b02": "一弦琴，能令出於七種音聲，聲有二十一",
    "T04n0200_002:0211b03": "解。時諸人民聞其彈琴作樂歌舞，歡娛自",
    "T04n0200_002:0211b04": "樂，狂醉放逸不能自制，共相隨逐來詣舍",
    "T04n0200_002:0211b05": "衛，欲得見王致意問訊角試技術。時城",
    "T04n0200_002:0211b06": "郭神及乾闥婆，啟白王言：「云南方國，有乾",
    "T04n0200_002:0211b07": "闥婆王，名曰善愛，快能彈琴，作樂戲笑，今",
    "T04n0200_002:0211b08": "在門外，致意問訊。云在彼間，遙承王邊有",
    "T04n0200_002:0211b09": "乾闥婆，善巧彈琴，歌舞戲笑，故從遠來，求",
    "T04n0200_002:0211b10": "共角試彈琴技術。願王今者！聽使所白。」",
    "T04n0200_002:0211b11": "時波斯匿王告守門者，疾喚來入。共王相",
    "T04n0200_002:0211b12": "見，各懷歡喜。善愛白言：「承聞王邊有乾闥",
    "T04n0200_002:0211b13": "婆善巧彈琴，歌舞戲笑，今在何許？我今當",
    "T04n0200_002:0211b14": "共角試技術。」王即答曰：「我不相憚，去此",
    "T04n0200_002:0211b15": "不遠，我今共汝往至于彼，隨意角試。」時",
    "T04n0200_002:0211b16": "王然可。至世尊所，佛知王意，尋自變身，",
    "T04n0200_002:0211b17": "化作乾闥婆王，將天樂神般遮尸棄，其數",
    "T04n0200_002:0211b18": "七千，各各手執琉璃之琴，侍衛左右。時",
    "T04n0200_002:0211b19": "波斯匿王語善愛言：「此皆是我作樂諸神，汝",
    "T04n0200_002:0211b20": "今可共角試琴術。」時善愛王，即便自取一",
    "T04n0200_002:0211b21": "弦之琴，而彈鼓之，能令出於七種音聲，聲",
    "T04n0200_002:0211b22": "有二十一解，彈鼓合節甚可聽聞，能令眾",
    "T04n0200_002:0211b23": "人歡娛舞戲，昏迷放逸不能自持。爾時如",
    "T04n0200_002:0211b24": "來復取般遮尸棄琉璃之琴，彈鼓一弦，能令",
    "T04n0200_002:0211b25": "出於數千萬種，其聲婉妙清徹可愛，聞者",
    "T04n0200_002:0211b26": "舞笑，歡娛愛樂，喜不自勝。時善愛王聞是",
    "T04n0200_002:0211b27": "聲已，歎未曾有，自鄙慚愧先所彈琴所出",
    "T04n0200_002:0211b28": "音聲，即便引伏，長跪叉手：「請為大師，更諮",
    "T04n0200_002:0211b29": "琴法。」爾時如來見善愛王，除去我慢，心已",
    "T04n0200_002:0211c01": "調伏，還服本形，諸比丘僧，默然而坐。心",
    "T04n0200_002:0211c02": "驚毛竪，尋於佛前，深生信敬，長跪合掌，求",
    "T04n0200_002:0211c03": "入道次。佛即告言：「善來比丘！」鬚髮自落，法",
    "T04n0200_002:0211c04": "服著身，便成沙門，精懃修習，未久之間，得",
    "T04n0200_002:0211c05": "阿羅漢果。時波斯匿見善愛王，心已調伏，",
    "T04n0200_002:0211c06": "復得道果，心懷歡喜，長跪請佛及比丘僧。",
    "T04n0200_002:0211c07": "佛即然可。勅諸群臣，平治道路，除去瓦石",
    "T04n0200_002:0211c08": "污穢不淨，建立幢幡，懸諸寶鈴，香水灑地",
    "T04n0200_002:0211c09": "散眾名華，安置床榻，設諸餚饍，供養佛僧。",
    "T04n0200_002:0211c10": "時諸比丘見是供養，怪未曾有，而白佛言：",
    "T04n0200_002:0211c11": "「如來世尊宿殖何福，今者乃有如是音樂",
    "T04n0200_002:0211c12": "供養如來，終不遠離？」爾時世尊告諸比",
    "T04n0200_002:0211c13": "丘：「汝等諦聽！吾當為汝分別解說。乃往過",
    "T04n0200_002:0211c14": "去無量世時，波羅㮈國有佛出世，號曰正",
    "T04n0200_002:0211c15": "覺，將諸比丘，遠行教化，至梵摩王國，在",
    "T04n0200_002:0211c16": "一樹下，結跏趺坐，入火光三昧，照于天地。",
    "T04n0200_002:0211c17": "時彼國王，將諸群臣數千萬眾，出城遊戲，",
    "T04n0200_002:0211c18": "作倡伎樂，歌舞戲笑。遙見彼佛及比丘僧，",
    "T04n0200_002:0211c19": "在於樹下，結跏趺坐，光明赫弈，照于天地，",
    "T04n0200_002:0211c20": "如百千日，心懷歡喜，將諸伎女，往到佛",
    "T04n0200_002:0211c21": "所，前禮佛足，作樂供養，長跪請佛：『唯願世",
    "T04n0200_002:0211c22": "尊及比丘僧，大慈憐愍，來入宮中，受我",
    "T04n0200_002:0211c23": "供養。』佛即然可。設諸餚饍，供養訖已，佛即",
    "T04n0200_002:0211c24": "為王種種說法，發菩提心，即授王記：『汝於",
    "T04n0200_002:0211c25": "來世，當得作佛，號釋迦牟尼，廣度眾生，不",
    "T04n0200_002:0211c26": "可限量。』」佛告諸比丘：「欲知彼時梵摩王者",
    "T04n0200_002:0211c27": "則我身是，彼時群臣者今諸比丘是，皆由彼",
    "T04n0200_002:0211c28": "時供養佛故，無量世中，不墮地獄、畜生、餓",
    "T04n0200_002:0211c29": "鬼，天上人中常受快樂，乃至今者自致成",
    "T04n0200_002:0212a01": "佛，有是音樂而供養我，終不遠離。」爾時諸",
    "T04n0200_002:0212a02": "比丘聞佛所說，歡喜奉行。",
    "T04n0200_002:0212a03": "18 如願臨當刑戮求佛出家緣（一八）如願臨當刑戮求佛出家緣",
    "T04n0200_002:0212a04": "佛在舍衛國祇樹給孤獨園。時彼城中，有",
    "T04n0200_002:0212a05": "一愚人，名曰如願，好喜殺生偷盜邪婬，為",
    "T04n0200_002:0212a06": "人糾告，王勅收捕，繫縛送市，順行唱令：「送",
    "T04n0200_002:0212a07": "至殺處。」規欲刑戮，值見世尊，作禮歸躬，",
    "T04n0200_002:0212a08": "具說罪狀，「今當就死，命在不久，唯願世",
    "T04n0200_002:0212a09": "尊！大慈憐愍，為我白王，聽使出家，死不復",
    "T04n0200_002:0212a10": "恨。」爾時如來即便然可，告阿難曰：「汝可",
    "T04n0200_002:0212a11": "往語波斯匿王，云吾今日，從王乞索此一",
    "T04n0200_002:0212a12": "罪人，用為出家。」是時阿難受佛教勅，尋即",
    "T04n0200_002:0212a13": "往到，語波斯匿王：「今日世尊，從王乞索此",
    "T04n0200_002:0212a14": "一罪人，用為出家。」王聞佛語，勅放罪人，送",
    "T04n0200_002:0212a15": "與世尊，度令出家，精懃修習，未久之間，得",
    "T04n0200_002:0212a16": "阿羅漢果。時諸比丘，見是如願，臨死得",
    "T04n0200_002:0212a17": "脫，出家未久，復獲道果，歎未曾有，而白",
    "T04n0200_002:0212a18": "佛言：「如來世尊宿殖何福？出言信用，救",
    "T04n0200_002:0212a19": "彼罪人，得濟身命。不審世尊其事云何？」爾",
    "T04n0200_002:0212a20": "時世尊告諸比丘：「汝等諦聽！吾當為汝分",
    "T04n0200_002:0212a21": "別解說。乃往過去無量世時，波羅㮈國有佛",
    "T04n0200_002:0212a22": "出世，號曰帝幢，將諸比丘，遊諸聚落，教",
    "T04n0200_002:0212a23": "化眾生。於其路次，值一仙人，見佛世尊，",
    "T04n0200_002:0212a24": "三十二相、八十種好，光明暉曜，如百千日，",
    "T04n0200_002:0212a25": "心懷歡喜，前禮佛足，請命就座，設諸餚",
    "T04n0200_002:0212a26": "饍，供養佛已，因發願言：『使我來世出言信",
    "T04n0200_002:0212a27": "用。』佛即答言：『使汝所求必得如願，如我今",
    "T04n0200_002:0212a28": "者無有異也。』時彼仙人聞佛語已，即於佛",
    "T04n0200_002:0212a29": "前發於無上菩提之心，即為授記：『汝於來",
    "T04n0200_002:0212b01": "世，當得作佛，號釋迦牟尼，廣度眾生，不",
    "T04n0200_002:0212b02": "可限量。』」佛告諸比丘：「欲知彼時仙人者",
    "T04n0200_002:0212b03": "則我身是，以我過去敬順佛故，今者出言",
    "T04n0200_002:0212b04": "無不信受，救彼罪人得免身命及獲道",
    "T04n0200_002:0212b05": "果。」爾時諸比丘聞佛所說，歡喜奉行。",
    "T04n0200_002:0212b06": "19 頻婆娑羅王請佛緣（一九）頻婆娑羅王請佛緣",
    "T04n0200_002:0212b07": "佛在王舍城迦蘭陀竹林。爾時頻婆娑羅",
    "T04n0200_002:0212b08": "王，將十二億那由他人，往詣佛所，前禮佛",
    "T04n0200_002:0212b09": "足，長跪請佛：「唯願世尊！大慈憐愍，將諸比",
    "T04n0200_002:0212b10": "丘，受我終身四事供養。」佛不許可。復白佛",
    "T04n0200_002:0212b11": "言：「若不受我終身供養，當受十二年。」佛",
    "T04n0200_002:0212b12": "亦不許。復白佛言：「若不受我十二年，當",
    "T04n0200_002:0212b13": "受十二月。」佛亦不許。復白佛言：「若不受",
    "T04n0200_002:0212b14": "十二月，當受三月四事供養。」佛即然可。勅",
    "T04n0200_002:0212b15": "諸臣民，平治道路，除去瓦石污穢不淨，建",
    "T04n0200_002:0212b16": "立幢幡，懸諸寶鈴，香水灑地，散諸妙花，",
    "T04n0200_002:0212b17": "安置床榻，臥具被褥，備辦餚饍。將諸群",
    "T04n0200_002:0212b18": "臣，各各執蓋，蓋佛眾僧，入王舍城。足蹈",
    "T04n0200_002:0212b19": "門閫，地大震動，城中寶藏，自然踊出，盲者",
    "T04n0200_002:0212b20": "得視，聾者得聽，啞者能言，癖者得伸，貧",
    "T04n0200_002:0212b21": "者得寶。空中伎樂，不鼓自鳴，象馬眾鳥，相",
    "T04n0200_002:0212b22": "和悲鳴，虛空之中，雨眾妙華，至于王宮。設",
    "T04n0200_002:0212b23": "諸餚饍百味飲食，供養佛僧經於三月。受",
    "T04n0200_002:0212b24": "王供已，佛即為王種種說法，心懷喜悅，即",
    "T04n0200_002:0212b25": "以加尸育衣，施佛及僧，退坐一面。時諸",
    "T04n0200_002:0212b26": "比丘而白佛言：「如來世尊宿殖何福，乃",
    "T04n0200_002:0212b27": "獲如斯上妙供養？」爾時世尊告諸比丘：",
    "T04n0200_002:0212b28": "「汝等諦聽！吾當為汝分別解說。乃往過去",
    "T04n0200_002:0212b29": "無量世時，波羅㮈國有佛出世，號曰差摩，",
    "T04n0200_002:0212c01": "將諸比丘，遊行教化，到寶勝國。王名伽翅，",
    "T04n0200_002:0212c02": "聞佛來至，心懷歡喜，將諸群臣，出城奉迎，",
    "T04n0200_002:0212c03": "前禮佛足，長跪請佛：『唯願世尊！慈哀憐愍，",
    "T04n0200_002:0212c04": "受我供養。』佛即然可。設諸餚饍，供養佛已，",
    "T04n0200_002:0212c05": "渴仰聞法，佛即為王種種說法，心懷歡喜，",
    "T04n0200_002:0212c06": "即於佛前，發於無上菩提之心。佛授王記：",
    "T04n0200_002:0212c07": "『汝於來世，當得作佛，號釋迦牟尼，利安眾",
    "T04n0200_002:0212c08": "生，不可限量。』」佛告諸比丘：「欲知彼時伽翅",
    "T04n0200_002:0212c09": "王者則我身是，彼時諸臣者今諸比丘是。",
    "T04n0200_002:0212c10": "由於彼時供養佛故，無量世中，不墮地",
    "T04n0200_002:0212c11": "獄、畜生、餓鬼，天上人中，常受快樂，乃至今者",
    "T04n0200_002:0212c12": "自致成佛，故有人天來供養我。」爾時諸比",
    "T04n0200_002:0212c13": "丘聞佛所說，歡喜奉行。",
    "T04n0200_002:0212c14": "20 帝釋變迦蘭陀竹林緣（二〇）帝釋變迦蘭陀竹林緣",
    "T04n0200_002:0212c15": "佛在王舍城迦蘭陀竹林。時彼城中，有一",
    "T04n0200_002:0212c16": "長者，名曰瞿沙，財寶無量，不可稱計，然",
    "T04n0200_002:0212c17": "彼長者信邪倒見，奉事外道，不信佛法。",
    "T04n0200_002:0212c18": "時大目連觀是長者，極生邪見，畏墜三塗",
    "T04n0200_002:0212c19": "不可拔濟，生憐愍心，即作方便，告帝釋",
    "T04n0200_002:0212c20": "言：「汝今可變迦蘭陀竹林，令作七寶諸天",
    "T04n0200_002:0212c21": "宮殿等無有異，懸諸幡蓋及諸寶鈴，諸天",
    "T04n0200_002:0212c22": "妙華以散其地，天須陀食，自然備有，供養",
    "T04n0200_002:0212c23": "佛僧。伊羅鉢龍，執持幡蓋，蓋佛頂上。又諸",
    "T04n0200_002:0212c24": "龍王，各各執持種種幡蓋，蓋諸比丘。舍尸",
    "T04n0200_002:0212c25": "夫人將諸婇女，各各執扇，在佛左右，執扇",
    "T04n0200_002:0212c26": "扇佛。般遮尸棄乾闥婆眾作天伎樂，以娛",
    "T04n0200_002:0212c27": "樂佛。」時彼長者見其如是，歎未曾有，即於",
    "T04n0200_002:0212c28": "佛所，深生信敬，往詣佛所：「唯願世尊！慈哀",
    "T04n0200_002:0212c29": "憐愍，受我供養。」佛默然許。還至家中，設供",
    "T04n0200_002:0213a01": "飲食，遣使白佛：「食具已辦，唯聖知時。」爾",
    "T04n0200_002:0213a02": "時世尊著衣持鉢，將諸比丘往至其家，",
    "T04n0200_002:0213a03": "受其供已，佛即為其種種說法，心開意解，",
    "T04n0200_002:0213a04": "得須陀洹果。時諸比丘，見此神變如斯供",
    "T04n0200_002:0213a05": "養，怪未曾有，而白佛言：「如來世尊宿殖",
    "T04n0200_002:0213a06": "何福，乃獲斯報？」爾時世尊告諸比丘：「汝",
    "T04n0200_002:0213a07": "等諦聽！吾當為汝分別解說。乃往過去無量",
    "T04n0200_002:0213a08": "世時，波羅㮈國有佛出世，號曰滿願，將",
    "T04n0200_002:0213a09": "諸比丘，遊行教化，到梵摩王國。聞佛來至，",
    "T04n0200_002:0213a10": "將諸群臣，出城奉迎，前禮佛足，長跪請佛：",
    "T04n0200_002:0213a11": "『唯願世尊受我供養。』佛即然可。勅諸群臣，",
    "T04n0200_002:0213a12": "施設種種百味飲食，供養訖已，佛即為王種",
    "T04n0200_002:0213a13": "種說法，發菩提心，即授王記：『汝於來世，當",
    "T04n0200_002:0213a14": "得作佛，號釋迦牟尼，廣度眾生，不可限",
    "T04n0200_002:0213a15": "量。』」佛告諸比丘：「欲知彼時梵摩王者則我",
    "T04n0200_002:0213a16": "身是，皆由彼時供養佛僧，無量世中，不",
    "T04n0200_002:0213a17": "墮地獄、畜生、餓鬼，天上人中常受快樂，乃",
    "T04n0200_002:0213a18": "至今者自致成佛，故有人天來供養我。」",
    "T04n0200_002:0213a19": "爾時諸比丘聞佛所說，歡喜奉行。",
    "T04n0200_002:0213a20": "撰集百緣經卷第二"
}