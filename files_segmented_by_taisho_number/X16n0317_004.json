{
    "X16n0317_004:0668b21": "大佛頂如來密因修證了義諸菩薩萬行首楞嚴經",
    "X16n0317_004:0668b22": "正見卷第四",
    "X16n0317_004:0668b23": "住婁東古興福禪寺沙門　濟時　述",
    "X16n0317_004:0668b24": "前三卷經。佛已示妙奢摩他法。由是阿難遂悟於",
    "X16n0317_004:0668c01": "言下。然止悟得體。未悟得用。止悟得心。未悟得法。",
    "X16n0317_004:0668c02": "何者。目前山河大地明暗色空等法。是有耶。是無",
    "X16n0317_004:0668c03": "耶。到此未免生疑。若爾。則與不悟等。葢見得一邊。",
    "X16n0317_004:0668c04": "不知有許多事在。以此看來。三摩提一段工夫。斷",
    "X16n0317_004:0668c05": "少不得矣。三摩提。此云觀。觀是觀察。觀法先後。觀",
    "X16n0317_004:0668c06": "法次第。觀法是無作。觀法悉不可得。若如此。猶屬",
    "X16n0317_004:0668c07": "照功。今則不然。須是再悟一下爾。悟了自然不疑",
    "X16n0317_004:0668c08": "自。不疑他。不疑目前山河大地色空等。何則。知有",
    "X16n0317_004:0668c09": "所自焉爾。",
    "X16n0317_004:0668c10": "△二三摩鉢提文二。一辯明真妄。二正示觀門。一",
    "X16n0317_004:0668c11": "辯明真妄分三。初覺明明覺相違答富樓清淨本",
    "X16n0317_004:0668c12": "然難。二真如隨緣自異答大性徧疑難。三因妄迷",
    "X16n0317_004:0668c13": "真真元無妄答阿難緣起迷理難。初覺明明覺相",
    "X16n0317_004:0668c14": "違分五。一申難。二許說。三正答。四明藏性生相。五",
    "X16n0317_004:0668c15": "重釋疑難。一申難。",
    "X16n0317_004:0668c16": "爾時富樓那彌多羅尼子(至)欽渴如來無上慈誨。",
    "X16n0317_004:0668c17": "富樓翻為滿願。又名滿慈。緣名取義。對半明滿。若",
    "X16n0317_004:0668c18": "明得已。是為一偏。明得法是為一偏。今若明得己。",
    "X16n0317_004:0668c19": "又明得法。是願滿矣。而阿難明己而未明法。是其",
    "X16n0317_004:0668c20": "偏也。又未能發疑請益。陳義進道。不得不屈滿慈",
    "X16n0317_004:0668c21": "之疑。以策阿難之志。然滿慈之疑有四。一疑自己",
    "X16n0317_004:0668c22": "說法第一而不聞如來法音。二疑習漏未除反能",
    "X16n0317_004:0668c23": "開悟。登無漏者尚紆疑悔。據此是疑其人矣。三疑",
    "X16n0317_004:0668c24": "如來藏中清淨本然。何故有山河大地。四疑地水",
    "X16n0317_004:0669a01": "火風性不相循。何得圓融周徧。據此是疑其法矣。",
    "X16n0317_004:0669a02": "於是人法不齊。機教不稱。何能通其道。滿其願耶。",
    "X16n0317_004:0669a03": "因是起疑而有此請爾。△二許說。",
    "X16n0317_004:0669a04": "爾時世尊告富樓那(至)欽佛法音默然承聽。",
    "X16n0317_004:0669a05": "依俗諦說有。依真諦說無。此二皆劣。非有非無。離",
    "X16n0317_004:0669a06": "情離見。依中諦說。是謂勝義。若以正眼觀之。此勝",
    "X16n0317_004:0669a07": "義亦是交爭之地。非真勝義也。何也。維摩以三十",
    "X16n0317_004:0669a08": "二菩薩各說不二法門。以問文殊師利。何等是菩",
    "X16n0317_004:0669a09": "薩入不二法門。文殊師利曰。如吾意者。一切法無",
    "X16n0317_004:0669a10": "言無說。無示無識。離諸問答。是為入不二法門。於",
    "X16n0317_004:0669a11": "是文殊師利問維摩詰。我等各自說已。仁者當說。",
    "X16n0317_004:0669a12": "何等是菩薩入不二法門。時維摩詰默然。今經曰。",
    "X16n0317_004:0669a13": "宣勝義中真勝義性。然此勝義。為即文字語言是",
    "X16n0317_004:0669a14": "真勝義性耶。為離文字語言是真勝義性耶。佛曰。",
    "X16n0317_004:0669a15": "我以妙明不滅不生合如來藏。而如來藏惟妙覺",
    "X16n0317_004:0669a16": "明。以此看來。維摩默然。非是無言也。而世尊所說。",
    "X16n0317_004:0669a17": "亦非文字也。何者。此是一乘寂滅塲地。是真阿練",
    "X16n0317_004:0669a18": "若處。阿練若。此云離諠諍。寂滅塲。即是離諠諍寂",
    "X16n0317_004:0669a19": "靜之處。人若悟此。便是大休歇大安樂田地。我今",
    "X16n0317_004:0669a20": "開示之。要使定性聲聞悟此。不墮於偏空之無。未",
    "X16n0317_004:0669a21": "得人法二空悟此。不墮於紛擾之有。若迴向上乘",
    "X16n0317_004:0669a22": "阿羅漢等悟此。不墮非有非無定執有中道者。自",
    "X16n0317_004:0669a23": "然證得大休歇大安樂田地。故曰普為此會。宣勝",
    "X16n0317_004:0669a24": "義中真勝義性。△三正答。",
    "X16n0317_004:0669b01": "佛言富樓那如汝所言(至)名為覺者則無所明。",
    "X16n0317_004:0669b02": "初垂機勘騐。富樓所述四疑。前二疑機器不齊。惑",
    "X16n0317_004:0669b03": "智若反。後二疑性相有異。融礙難安。世尊答中。惟",
    "X16n0317_004:0669b04": "釋後二。不言前二者。原其經旨。葢法齊人自齊之。",
    "X16n0317_004:0669b05": "人在法中。法整於人爾。是知意自足而言不煩矣。",
    "X16n0317_004:0669b06": "從佛言下正答。初一句牒其所計。下二句弄引。佛",
    "X16n0317_004:0669b07": "謂即性之體。本是這點靈明。即性之用。亦是這點",
    "X16n0317_004:0669b08": "靈明。我豈不常開示汝等耶。富樓不省。遂上他鈎",
    "X16n0317_004:0669b09": "線云。唯然。常聞斯義。佛見其有負墮處。便與下一",
    "X16n0317_004:0669b10": "錐云。汝謂覺明明覺者。不知作何所解。為是性明",
    "X16n0317_004:0669b11": "稱其覺耶。為是性不明。如今要明他。稱其覺耶。富",
    "X16n0317_004:0669b12": "樓益不省。遂供曰。此之性覺之體。若無所明。則何",
    "X16n0317_004:0669b13": "以稱為覺乎。富樓意謂這性體。原自不明底。要有",
    "X16n0317_004:0669b14": "所明。方名為覺爾。斷在下文。",
    "X16n0317_004:0669b15": "佛言若無所明則無明覺(至)無明又非覺湛明性。",
    "X16n0317_004:0669b16": "二明真妄。初二句牒其所謬。佛曰據汝所見。性無",
    "X16n0317_004:0669b17": "所明。則不明矣。覺無所覺則非覺矣。若果如是。全",
    "X16n0317_004:0669b18": "是斷滅之見。何則。覺本來湛。性本來明。今爾曰。有",
    "X16n0317_004:0669b19": "所則覺。無所非明。殊不知有所覺是非覺。有所明",
    "X16n0317_004:0669b20": "是非明。非明而明。是妄明也。非覺而覺。是妄覺也。",
    "X16n0317_004:0669b21": "故今斷曰。汝言無明與明覺者。全是斷滅之見。非",
    "X16n0317_004:0669b22": "覺湛明性之謂矣。",
    "X16n0317_004:0669b23": "性覺必明妄為明覺(至)無同異中熾然成異。",
    "X16n0317_004:0669b24": "三明能所。前是據欵。此是結案。據者。據其所見之",
    "X16n0317_004:0669c01": "謬。結者。結其妄覺之非。何也。覺本來湛。性本來明。",
    "X16n0317_004:0669c02": "汝謂性體不明。必有所明。方稱明性。若爾。則性體",
    "X16n0317_004:0669c03": "上立妄明矣。汝謂本覺無覺。必因所覺。方名明覺。",
    "X16n0317_004:0669c04": "若爾。則本覺上立妄覺矣。妄覺生能。妄明立所。故",
    "X16n0317_004:0669c05": "曰所既妄立。生汝妄能。能所纔彰。同異必形。然此",
    "X16n0317_004:0669c06": "個性覺之上。豈有同異之謂哉。而今熾然成異矣。",
    "X16n0317_004:0669c07": "此個性體之上。豈有能所之謂哉。而今忽然立所",
    "X16n0317_004:0669c08": "矣。故曰無同異中。熾然成異。",
    "X16n0317_004:0669c09": "異彼所異因異立同同異發明因此復立無同無異。",
    "X16n0317_004:0669c10": "四明同異。此承上異字而來。夫性體至覺。人領不",
    "X16n0317_004:0669c11": "及。反謂之非覺。性體至明。人照不及。反謂之非明。",
    "X16n0317_004:0669c12": "非明非覺與至明至覺。便是異也。非明而明。非覺",
    "X16n0317_004:0669c13": "而覺。便是彼所異也。故曰異彼所異。又指所明所",
    "X16n0317_004:0669c14": "覺為異。指非明非覺為同。同者靜也。異者動也。動",
    "X16n0317_004:0669c15": "必資靜而發。靜必待動而明。故曰同異發明。又動",
    "X16n0317_004:0669c16": "即是靜。靜即是動。動靜一形。故復立無同無異。無",
    "X16n0317_004:0669c17": "同無異。即小乘與外宗。因生死而立涅槃是也。同",
    "X16n0317_004:0669c18": "異異同。即有情世間與器世間是也。何者。以至明",
    "X16n0317_004:0669c19": "至覺。成非明非覺。是一迷矣。非明而明。非覺而覺。",
    "X16n0317_004:0669c20": "是再迷矣。又明與不明。覺與不覺。混而為一。是展",
    "X16n0317_004:0669c21": "轉迷矣。展轉迷故眾生顛倒。生死相續。莫不由此",
    "X16n0317_004:0669c22": "也。及其推至於明所不明。覺所不覺。有情與無情。",
    "X16n0317_004:0669c23": "亦莫不由此同一妄爾。此意在後。臨文當見。但諸",
    "X16n0317_004:0669c24": "家所釋。或依三細六麤配之。此意較之於彼或親。",
    "X16n0317_004:0670a01": "較之於此反疎。余槩不取。止就本文釋之。要使學",
    "X16n0317_004:0670a02": "者切體聖意。勿至掠虗。是所望焉。",
    "X16n0317_004:0670a03": "如是擾亂相待生勞勞久發塵自相渾濁。",
    "X16n0317_004:0670a04": "五結示妄相。如是者。指上能所同異異同等。葢此",
    "X16n0317_004:0670a05": "等在覺明體上。雜然淆亂。紛擾不定。何者。纔有個",
    "X16n0317_004:0670a06": "所相。便有個能相。纔有個同相。便有個異相。如是",
    "X16n0317_004:0670a07": "能所同異異同相待不息。不息則生勞相。故曰如",
    "X16n0317_004:0670a08": "是擾亂相待生勞。勞者即勞慮。勞慮久。精神昏昧。",
    "X16n0317_004:0670a09": "自然生塵。塵者昏而無知之物也。心地有塵。焉得",
    "X16n0317_004:0670a10": "不濁。故曰勞久發塵自相渾濁。細詳即三惑之因",
    "X16n0317_004:0670a11": "相也。何以知之。夫至明至覺。而凡非明非覺。非明",
    "X16n0317_004:0670a12": "即不明矣。非無明惑而何。所明所覺。必有能明能",
    "X16n0317_004:0670a13": "覺。能所對待。非塵沙惑而何。又所覺對所明為異。",
    "X16n0317_004:0670a14": "非明對非覺為同。同異互為因依。非見思惑而何。",
    "X16n0317_004:0670a15": "葢覺明體上。以此三惑為因。是以世間眾生業果",
    "X16n0317_004:0670a16": "得而有焉。問。若爾妙明覺體。而有此三惑耶。曰。不",
    "X16n0317_004:0670a17": "然。佛曰性覺必明。妄為明覺。覺非所明。因明立所。",
    "X16n0317_004:0670a18": "立明立所。非妄乎。既成其妄矣。妄見山河大地。妄",
    "X16n0317_004:0670a19": "見眾生遷流變化。乃至有情無情。或依或正。莫不",
    "X16n0317_004:0670a20": "同是一妄所成。譬如人夢。夢見山河國土。夢見彼",
    "X16n0317_004:0670a21": "我是非。夢見崇高富貴。夢見卑賤醜陋。雖有如是",
    "X16n0317_004:0670a22": "之相。其人當夢時。不知是假。及至醒時。了無所得。",
    "X16n0317_004:0670a23": "故知夢者因也。體上有如是之妄果。果不越乎因。",
    "X16n0317_004:0670a24": "因不出於妄。妄無所依。但依無明為住。故曰此之",
    "X16n0317_004:0670b01": "三惑。是體上之因也。從由是下。方說果相。△四明",
    "X16n0317_004:0670b02": "藏性生相。",
    "X16n0317_004:0670b03": "由是引起塵勞煩惱(至)彼無同異真有為法。",
    "X16n0317_004:0670b04": "初總標。由是下略明三相。由是者。由此之故也。覺",
    "X16n0317_004:0670b05": "明體上。由此三惑。引起塵勞煩惱。夫塵之為性者。",
    "X16n0317_004:0670b06": "暗覆為義。勞之為性者。數動為義。煩是煩熱。惱是",
    "X16n0317_004:0670b07": "違拂。由覺明不覺。暗覆真性。故曰塵。即下覺明空",
    "X16n0317_004:0670b08": "昧四輪等是其相也。以能明能覺。數動其心。故曰",
    "X16n0317_004:0670b09": "勞。即下明妄非他。六妄等是其相也。又明所不明。",
    "X16n0317_004:0670b10": "覺所不覺。心地違拂。是以煩熱。故曰煩惱。即下想",
    "X16n0317_004:0670b11": "愛同結。唯殺盜婬三根本。是其相也。此特總標。故",
    "X16n0317_004:0670b12": "不言其義爾。起為下。先略釋以明引起之意。此本",
    "X16n0317_004:0670b13": "明本覺之性。不起則已。起則為所明所覺管定。如",
    "X16n0317_004:0670b14": "一念起。即被三世管定。故曰起為世界。其能明能",
    "X16n0317_004:0670b15": "覺之性不沉則已。沉則為非明非覺陷住。即一念",
    "X16n0317_004:0670b16": "不覺。被頑空陷住。故曰靜成虗空。是故有知見動。",
    "X16n0317_004:0670b17": "無知見沉。沉則同於虗空。動則異為世界。故曰虗",
    "X16n0317_004:0670b18": "空為同。世界為異。下彼無二句小結。謂彼見有同",
    "X16n0317_004:0670b19": "異。而立無同無異。是為常理。即如見有生死而立",
    "X16n0317_004:0670b20": "無生無死。是為涅槃。而今看來。即彼立常理。無同",
    "X16n0317_004:0670b21": "無異。立涅槃無生無死。在真體上亦是有為法爾。",
    "X16n0317_004:0670b22": "何常是實耶。故曰彼無同異。真有為法。",
    "X16n0317_004:0670b23": "覺明空昧相待成搖(至)以是因緣世界相續。",
    "X16n0317_004:0670b24": "次別釋。初別明世間。覺明下先明風輪。夫以至明",
    "X16n0317_004:0670c01": "至覺之性。認為非明非覺之空。昧而任之。相待生",
    "X16n0317_004:0670c02": "寒。搖動成風。故有風輪執持世界。葢風是動性。世",
    "X16n0317_004:0670c03": "界是住性故也。因空下次明金輪。空本不動搖。動",
    "X16n0317_004:0670c04": "搖是無明爾。因無明動。而明覺立礙。自然堅明者",
    "X16n0317_004:0670c05": "勝矣。故有金輪保持國土。國土即無明所成也。金",
    "X16n0317_004:0670c06": "寶堅明可守也。故言保持爾。堅覺下三明火輪。然",
    "X16n0317_004:0670c07": "既以明覺堅成。無奈境風動搖。一堅一動。兩物相",
    "X16n0317_004:0670c08": "摩為勝。故以火光為變化性。然變化以性言者。正",
    "X16n0317_004:0670c09": "明火有燒性爾。燒則堅者失其堅。動者失其動。是",
    "X16n0317_004:0670c10": "火勝於二物者矣。寶明下四明水輪。明覺生愛故",
    "X16n0317_004:0670c11": "潤下。無明違拂故炎上。譬如暑蒸則汗出。心愛則",
    "X16n0317_004:0670c12": "流涎。二物不相勝。故有水輪含十方界。大約十法",
    "X16n0317_004:0670c13": "界皆有見愛違拂等性。是以水能含浸也。已上四",
    "X16n0317_004:0670c14": "輪。良有次第。性覺不覺成空。空能生風。風勝於不",
    "X16n0317_004:0670c15": "覺。故以風次一。空動覺礙。礙是堅礙。堅又勝於風。",
    "X16n0317_004:0670c16": "故以金次二。能覺所覺。能所敵對是兩勝。火能化",
    "X16n0317_004:0670c17": "之。故以火次三。能明所明。炎上潤下。是兩不勝。水",
    "X16n0317_004:0670c18": "能含之。故以水次四。此四輪者。所謂次第相生。次",
    "X16n0317_004:0670c19": "第相勝者也。下明展轉生者。其山海草木。不出於",
    "X16n0317_004:0670c20": "四輪所生。如山海俱於地載。地即是土。是土從火",
    "X16n0317_004:0670c21": "生。若草木則從水生。是故別釋之。但世問論五行。",
    "X16n0317_004:0670c22": "而風不繫焉。葢彼據成相而言。此從生相而論。生",
    "X16n0317_004:0670c23": "當依真起妄。從妄所生。得有如是之果相也。故先",
    "X16n0317_004:0670c24": "明四輪。而後及山海草木爾。從火騰下明遞妄發",
    "X16n0317_004:0671a01": "生。水流溼。火就燥。物之性也。或交發之。火先於水。",
    "X16n0317_004:0671a02": "是火勝。故乾為洲潬。水先於火。是水勝。故溼為巨",
    "X16n0317_004:0671a03": "海。如或勿信。而今大海中火光常起。彼洲潬中江",
    "X16n0317_004:0671a04": "河常注。是非其証騐乎。又水火之相陵也。或水克",
    "X16n0317_004:0671a05": "火不勝。則水勢劣。而火則乘之。則結為高山。如勿",
    "X16n0317_004:0671a06": "勿信。而今山石擊則成燄。融則成水。是非其証騐",
    "X16n0317_004:0671a07": "乎。又土水之相持也。土去掩水不勝。則土勢劣而",
    "X16n0317_004:0671a08": "水則乘之。抽為草木。如或勿信。而今林藪遇燒成",
    "X16n0317_004:0671a09": "土。因絞成水。是非其証騐乎。交妄下總結上義。謂",
    "X16n0317_004:0671a10": "上之諸相。非無因而生也。由前不覺。而成晦昧之",
    "X16n0317_004:0671a11": "空。空即無明生妄。妄立能所。妄見同異。如是一動",
    "X16n0317_004:0671a12": "一靜。遞相為種。由此之故。世界得以相生相續者",
    "X16n0317_004:0671a13": "也。",
    "X16n0317_004:0671a14": "復次富樓那明妄非他(至)以是因緣眾生相續。",
    "X16n0317_004:0671a15": "二別明眾生。前明世界生相。今明眾生生起。以理",
    "X16n0317_004:0671a16": "揆之。世界生相。生於不覺。眾生生起。起於妄能。前",
    "X16n0317_004:0671a17": "文曰性覺必明。妄為明覺。明覺非妄能乎哉。又曰",
    "X16n0317_004:0671a18": "覺非所明。因明立所。所明非妄明乎哉。葢清淨心",
    "X16n0317_004:0671a19": "中。無端起此一念妄明之心。擾動其源。因動而有",
    "X16n0317_004:0671a20": "能相。眾生得生其間。若究而觀之。眾生所以生死",
    "X16n0317_004:0671a21": "死生而不已者。迨非覺明之過歟。故曰明妄非他",
    "X16n0317_004:0671a22": "覺明為咎。然能獨非其自能也。必由於所相。所非",
    "X16n0317_004:0671a23": "其自立也。必因於能成。能屬性分。所屬界分。能所",
    "X16n0317_004:0671a24": "既立。眾生作業受用。不出於此。故曰所妄既立。明",
    "X16n0317_004:0671b01": "理不踰。所言不踰者。謂不過其域也。即如眾生性",
    "X16n0317_004:0671b02": "分中有妄能。是故耳能聽聲。眾生界分中有妄明。",
    "X16n0317_004:0671b03": "是故眼能見色。故曰以是因緣。聽不出聲。見不超",
    "X16n0317_004:0671b04": "色。此二支乃單起。故離中取境。下三支能所敵對。",
    "X16n0317_004:0671b05": "連複而起。故合中取境。若意則隨根布穫。不局一",
    "X16n0317_004:0671b06": "支。於是得以六妄成就。然要知其結歸。不過總一",
    "X16n0317_004:0671b07": "妄能爾。只一妄能。分開見覺聞知。以成性分界分",
    "X16n0317_004:0671b08": "之義。故曰由是分開見覺聞知。從同業相纏下。明",
    "X16n0317_004:0671b09": "眾生因緣。上雖明眾生所以生起。不知眾生所以",
    "X16n0317_004:0671b10": "自別。今則細釋其因緣。同業下總舉其類。總舉其",
    "X16n0317_004:0671b11": "類者。即胎卵溼化四生之類是也。因父母己業同。",
    "X16n0317_004:0671b12": "則感胎卵類。不因父母。但由己業。合處即生溼類。",
    "X16n0317_004:0671b13": "或離故處以應彼。即生化類。此又四生本起之因。",
    "X16n0317_004:0671b14": "見明下細釋。見明即能見也。明見即所見也。此能",
    "X16n0317_004:0671b15": "所又分同異。同則同於想生愛。異則異於想成憎。",
    "X16n0317_004:0671b16": "憎為別緣。愛為己種。若父母同想同愛。遇合即生。",
    "X16n0317_004:0671b17": "大槩以同業為因。父母為緣。由此因緣。生羯羅藍",
    "X16n0317_004:0671b18": "遏蒲曇等。羯羅藍云凝滑。蒲曇云胞。胎中具五位。",
    "X16n0317_004:0671b19": "此前二七日。未分位之初因也。從胎卵下明眾生",
    "X16n0317_004:0671b20": "流類。情想合離。本四生同具。今以多分言之。如情",
    "X16n0317_004:0671b21": "多為胎生。想多為卵生。染著重處為合生。離散應",
    "X16n0317_004:0671b22": "處為化生。此情想合離輕重。各隨其所應以區分",
    "X16n0317_004:0671b23": "之爾。然又更相變易者。或情係之不終。或想緒之",
    "X16n0317_004:0671b24": "無恒。合處生想。化處著情。情重沉下。想輕逐飛。此",
    "X16n0317_004:0671c01": "又流類。雖不定其感報。莫不出於情想業等為因",
    "X16n0317_004:0671c02": "緣爾。以是之故。眾生相生相續而無已焉。",
    "X16n0317_004:0671c03": "富樓那想愛同結愛不能離(至)因此虗妄終而復始。",
    "X16n0317_004:0671c04": "三別明業果。業則有三。初從富樓那下明欲貪者。",
    "X16n0317_004:0671c05": "即前眾生生起。由乎想愛。想愛不止。互相為結。結",
    "X16n0317_004:0671c06": "者結聚一類。由想愛結聚。故父母子孫相生不斷。",
    "X16n0317_004:0671c07": "以理觀之。此等由清淨心中。覺明明極。見明色發。",
    "X16n0317_004:0671c08": "明見想成。遂動欲心。殊不知其色境一霍已去矣。",
    "X16n0317_004:0671c09": "而猶情積不休。揣摩想像。種種染愛。故生欲心。以",
    "X16n0317_004:0671c10": "是知世間眾生。得相生相愛者。乃是欲貪為之本",
    "X16n0317_004:0671c11": "也。次從貪愛下明殺貪者。要知眾生本非一類。想",
    "X16n0317_004:0671c12": "愛亦非一種。由我成我私故。則取爾食。由彼成彼",
    "X16n0317_004:0671c13": "愛故。則取我食。胎卵溼化。隨力強弱。各全自私。遞",
    "X16n0317_004:0671c14": "相為食。各全自愛。遞相為殺。以理觀之。此等由清",
    "X16n0317_004:0671c15": "淨心中。覺明為咎。同見成愛。異見成憎。遂起殺心。",
    "X16n0317_004:0671c16": "殊不知彼我無差。由強立能所敵對。種種成私。故",
    "X16n0317_004:0671c17": "生殺心。以是知世界眾生。得相生相殺者。乃是殺",
    "X16n0317_004:0671c18": "貪為之本也。三從以人食羊下明盜貪者。夫因欲",
    "X16n0317_004:0671c19": "生貪。因貪成殺者。是必有彼我之見矣。彼我既立。",
    "X16n0317_004:0671c20": "強張分焉。何者。在今日以羊弱而人可以食之。異",
    "X16n0317_004:0671c21": "日人死為羊。羊死為人。亦可以相食矣。然不止一",
    "X16n0317_004:0671c22": "羊一人如此。凡十種有生之類皆如此。以惡業故。",
    "X16n0317_004:0671c23": "俱生在一時而得以相食。如是死生生死。直至未",
    "X16n0317_004:0671c24": "來際。亦以惡業故。得以相食。何有窮時。以理觀之。",
    "X16n0317_004:0672a01": "此等由清淨心中妄立明覺。明覺立則能所分矣。",
    "X16n0317_004:0672a02": "是故起彼我之心而竊食之。不知彼我只一間。還",
    "X16n0317_004:0672a03": "是自生自殺。自竊自食。因覺明分能所故。以成其",
    "X16n0317_004:0672a04": "盜爾。以是知世間眾生。得相生相食者。乃是盜貪",
    "X16n0317_004:0672a05": "為之本也。從汝負我命下。釋成因果。葢殺盜婬。其",
    "X16n0317_004:0672a06": "實同是一本。由業次而成其三。何也。因貪濟其欲",
    "X16n0317_004:0672a07": "心成殺。因殺見盜。此所謂覺明心中妄業之因相",
    "X16n0317_004:0672a08": "也。只如汝負我命。是汝曾殺我也。今得相值。分所",
    "X16n0317_004:0672a09": "當償。於是我報若。若報我。以此相酬。經百千劫。常",
    "X16n0317_004:0672a10": "在生死。若為盡耶。又如汝愛我心。我憐汝色。以此",
    "X16n0317_004:0672a11": "留戀。經百千劫常在纏縛。又何窮乎。此所謂覺明",
    "X16n0317_004:0672a12": "心中妄業之果相也。果必資乎因。因必償於果。有",
    "X16n0317_004:0672a13": "如是之因。有如是之果。在覺明心中。妄生妄死。相",
    "X16n0317_004:0672a14": "續不厭者。唯此三者為根本焉爾。從富樓那如是",
    "X16n0317_004:0672a15": "三種顛倒下。結前三倒也。如是者。指上世間相眾",
    "X16n0317_004:0672a16": "生相業果相而言。此三種相。何以稱為顛倒。葢覺",
    "X16n0317_004:0672a17": "明原有了知之性。不能自守。從了處發相。因相得",
    "X16n0317_004:0672a18": "見。此見非妄能乎。了處非妄明乎。既稱為妄。則性",
    "X16n0317_004:0672a19": "體上自無矣。性體自無。而今有者。非顛倒而何。由",
    "X16n0317_004:0672a20": "此顛倒相續。得有山河大地。得有眾生種類。得有",
    "X16n0317_004:0672a21": "業果相酬。諸有為相。次第遷流實實而論。此等有",
    "X16n0317_004:0672a22": "為顛倒諸相。在覺明體上。豈是有耶。不過是無明",
    "X16n0317_004:0672a23": "妄覺爾。然此個妄覺境界。又不止一次如此。終而",
    "X16n0317_004:0672a24": "復始。始而復終。展轉輪迴。至無窮劫。何有盡耶。△",
    "X16n0317_004:0672b01": "五重釋疑難。一申難。",
    "X16n0317_004:0672b02": "富樓那言若此妙覺(至)有為習漏何當復生。",
    "X16n0317_004:0672b03": "初陳疑富樓疑難有二。一疑覺與不覺為異。二疑",
    "X16n0317_004:0672b04": "常與不常為別。何故。謂此妙覺明性。原與如來心",
    "X16n0317_004:0672b05": "不增不減。平等無二。因不覺故。無狀忽生山河大",
    "X16n0317_004:0672b06": "地等諸相。若爾。山河等諸相是不覺故。妙明真性",
    "X16n0317_004:0672b07": "是覺故。故云覺與不覺為異。然現定如今山河等",
    "X16n0317_004:0672b08": "諸相是有是實是常。而妙明真性有覺有不覺是",
    "X16n0317_004:0672b09": "不常。故疑常與不常為別。然則此等諸相。悟則無",
    "X16n0317_004:0672b10": "不悟則有。我安能保今日悟而異日為畢無耶。又",
    "X16n0317_004:0672b11": "如來而今是覺故。是無諸相。我又不知如來何時",
    "X16n0317_004:0672b12": "不覺。有為習漏。何時復生耶。此雖常情之惑。而不",
    "X16n0317_004:0672b13": "知實理如是。何者。異日若有執覺明是真。而山河",
    "X16n0317_004:0672b14": "等諸相是妄。未到與麼田地。只管說真說妄。如何",
    "X16n0317_004:0672b15": "得心地平穩。故今正答之後。復補這段文字。以足",
    "X16n0317_004:0672b16": "前義云爾。△二答釋。",
    "X16n0317_004:0672b17": "佛告富樓那譬如迷人(至)菩提涅槃亦復如是。",
    "X16n0317_004:0672b18": "次答釋。佛答喻有四。前二喻釋迷解難。後二喻顯",
    "X16n0317_004:0672b19": "法無惑。初喻迷方者。從佛告下先釋迷。謂本是無",
    "X16n0317_004:0672b20": "迷。而亦無悟。乃今有迷有悟者。正對迷者說悟爾。",
    "X16n0317_004:0672b21": "假如此人既悟是南北。自然不迷。亦如覺本無迷。",
    "X16n0317_004:0672b22": "似有迷覺。假如其人既悟是覺。自然不迷。是謂釋",
    "X16n0317_004:0672b23": "迷也。次喻空花者。從亦如下解難。謂空本無花。花",
    "X16n0317_004:0672b24": "是眼翳。眼若無翳。花亦無有。而今愚人。於空花滅",
    "X16n0317_004:0672c01": "地。待花更生。是人為愚為慧可知。喻如性本無妄。",
    "X16n0317_004:0672c02": "妄是其迷。既覺是妄。便不生迷。而今愚人於妙空",
    "X16n0317_004:0672c03": "明覺。何時再迷。是人狂之與癡可知矣。是謂解難",
    "X16n0317_004:0672c04": "也。三喻金鑛者。從富樓那言下先顯法。佛見富樓",
    "X16n0317_004:0672c05": "已領喻意曰。是狂癡者非他。就是汝之謂矣。何則",
    "X16n0317_004:0672c06": "我前說性覺必明。汝謂性覺非覺。要假所覺方覺。",
    "X16n0317_004:0672c07": "我說覺非所明。汝謂性覺非明。要假所明方明。只",
    "X16n0317_004:0672c08": "此便是汝之迷矣。因此迷故。山河大地由此而生。",
    "X16n0317_004:0672c09": "世間眾生及業果由此而起。我恁地說。汝猶不省。",
    "X16n0317_004:0672c10": "而今又言諸佛如來妙覺空明。何時不覺。山河大",
    "X16n0317_004:0672c11": "地何當更出。是非汝之狂癡乎。殊不知妙明真性",
    "X16n0317_004:0672c12": "如金在鑛相似。其金一純。豈更重襍於鑛耶。喻迷",
    "X16n0317_004:0672c13": "既覺是性。豈更有再迷乎。是謂顯法也。四喻灰木",
    "X16n0317_004:0672c14": "者。從如木下明無惑。若悟了不惑者。如林木相似。",
    "X16n0317_004:0672c15": "既燒成灰。又豈能重為木耶。喻如諸佛如來。既悟",
    "X16n0317_004:0672c16": "菩提。到那涅槃地位。又豈有習漏再生乎。斷無是",
    "X16n0317_004:0672c17": "理也。是謂無惑。△二真如隨緣用異答大性徧疑",
    "X16n0317_004:0672c18": "難分三。初略釋。次合釋。三重釋疑難。今初略釋。",
    "X16n0317_004:0672c19": "富樓那又汝問言(至)云何復問不相容者。",
    "X16n0317_004:0672c20": "從富樓那下。初牒疑。前富樓疑地性徧。云何容水。",
    "X16n0317_004:0672c21": "水性徧。火則不生。云何又說水火二性俱徧虗空。",
    "X16n0317_004:0672c22": "又虗空是無性。大等是礙性。不合相容。云何俱徧",
    "X16n0317_004:0672c23": "法界。此富樓之所疑也。前已問過。佛今牒其所疑",
    "X16n0317_004:0672c24": "而將答之也。從富樓那下。二標喻。喻如虗空之體。",
    "X16n0317_004:0673a01": "非相。而不拒彼諸相發揮。即如藏性之體非相。而",
    "X16n0317_004:0673a02": "亦不拒彼大性發現。何者。彼大性是循業故。而藏",
    "X16n0317_004:0673a03": "性是無作故。若藏性有作。不容彼大性矣。何者。彼",
    "X16n0317_004:0673a04": "諸相是有為故。而虗空是無為故。若虗空是有為。",
    "X16n0317_004:0673a05": "亦不容彼諸相矣。以是知虗空無為。故能圓映諸",
    "X16n0317_004:0673a06": "相。而藏性無作。故能圓融大性矣。所以者何下。三",
    "X16n0317_004:0673a07": "釋其喻相。問。諸相無性。何得云有為耶。曰以虗空",
    "X16n0317_004:0673a08": "是無為故。對彼明暗等七相。明是有為矣。以藏性",
    "X16n0317_004:0673a09": "是無作故。循彼大等七相。顯是有作矣。然大等雖",
    "X16n0317_004:0673a10": "是有作。究竟出不得藏性故。諸相雖是有為。究竟",
    "X16n0317_004:0673a11": "離不得虗空故。於意云何下。四徵問喻相。殊方者。",
    "X16n0317_004:0673a12": "不一其相也。虗空者。無所有相也。今問殊方之相",
    "X16n0317_004:0673a13": "為是日等自生耶。為是虗空有耶。即如藏性非大",
    "X16n0317_004:0673a14": "性。大性非藏性。不知藏性生大性耶。不知大性自",
    "X16n0317_004:0673a15": "生耶。藏性與大性。必有所分矣。而彼日等與太空",
    "X16n0317_004:0673a16": "亦必有所屬矣。若彼所生下。五辨明喻相。此等諸",
    "X16n0317_004:0673a17": "相。若是日等所生。十方世界就該日明。不當空中",
    "X16n0317_004:0673a18": "更見圓日。若是空明。何故中宵雲霧之中。不見光",
    "X16n0317_004:0673a19": "耀。以此看來。說日也不是。說空也不是。說非日也",
    "X16n0317_004:0673a20": "不是。說非空也不是。然亦不異於空日。此是真妄",
    "X16n0317_004:0673a21": "之關頭。要見得清楚。纔是大等七性亦然。說藏性",
    "X16n0317_004:0673a22": "即大性不是。說藏性非大性也不是。然亦非異於",
    "X16n0317_004:0673a23": "藏性。此是性相之關頭。要見得分曉纔是。觀相元",
    "X16n0317_004:0673a24": "妄下。六結歸法義者。大抵此事以慧眼觀之。無俗",
    "X16n0317_004:0673b01": "不真。以肉眼觀之。無真不俗。何以故。以世俗之見。",
    "X16n0317_004:0673b02": "觀彼諸相。宛然成有。以出情之見。觀彼諸相。類皆",
    "X16n0317_004:0673b03": "是妄。既達是妄。將何指陳耶。既無可指陳。又安論",
    "X16n0317_004:0673b04": "其是空耶日耶。若道是空是日。豈非邀空花。望結",
    "X16n0317_004:0673b05": "空果乎。今以大等七相言之亦然。若以肉眼觀彼",
    "X16n0317_004:0673b06": "大等七相。似乎成有。若以慧眼觀彼大等七相。明",
    "X16n0317_004:0673b07": "是非真。既明非真。將何指陳耶。既無可指陳。又何",
    "X16n0317_004:0673b08": "詰其陵滅耶。不陵滅耶。若道是相陵滅不相陵滅。",
    "X16n0317_004:0673b09": "是非邀空花待結空果乎。總而言之。觀相元妄。無",
    "X16n0317_004:0673b10": "可指陳。觀性元真。唯一妙覺明爾。若以法眼觀之。",
    "X16n0317_004:0673b11": "此妙覺明心。先非水火。乃是如來藏性。既是如來",
    "X16n0317_004:0673b12": "藏性。焉問容乎不容乎。若以道眼觀之。此妙明真",
    "X16n0317_004:0673b13": "性。即非水火。元是如來藏性。既是如來藏性。何問",
    "X16n0317_004:0673b14": "容乎不容乎。△次合釋。",
    "X16n0317_004:0673b15": "真妙覺明亦復如是(至)若俱發明則有俱現。",
    "X16n0317_004:0673b16": "真妙覺明下。初引義合顯。葢虗空是無相。而真覺",
    "X16n0317_004:0673b17": "亦是無相。以真覺無相故。妄立所明。謂之覺明。以",
    "X16n0317_004:0673b18": "虗空無相故。日照則明。謂之空明。然空豈謂我是",
    "X16n0317_004:0673b19": "明耶。因汝心中妄生分別。故空現爾。若明暗等相。",
    "X16n0317_004:0673b20": "各各發明。則各各現。且一人如此發明。而多人俱",
    "X16n0317_004:0673b21": "各如此發明。則有俱現矣。而真覺之性亦然。因妙",
    "X16n0317_004:0673b22": "明體上妄立所明。故分明覺水火風等諸相。於性",
    "X16n0317_004:0673b23": "體上各各發妄。則各各現。且一人如此發妄。而多",
    "X16n0317_004:0673b24": "人俱各發妄。則有俱現矣。如是所現妄相。豈有他",
    "X16n0317_004:0673c01": "哉。葢由真如不守自性。隨緣攬妄而成也。如前所",
    "X16n0317_004:0673c02": "云。一處執鏡。一處火生。徧法界執。滿世間起。起徧",
    "X16n0317_004:0673c03": "世間。寧有方所。總之皆是循業發現而已。",
    "X16n0317_004:0673c04": "云何俱現富樓那(至)一東一西先無準的。",
    "X16n0317_004:0673c05": "云何俱現下。二重喻其妄。且云何是俱現底道理。",
    "X16n0317_004:0673c06": "譬如水中現於日影相似。影本是一。良由二人東",
    "X16n0317_004:0673c07": "西各行。故所觀隨別。只如隨別之影。豈日有分乎。",
    "X16n0317_004:0673c08": "但二人所行各別。是以日隨之俱現。由是而知分",
    "X16n0317_004:0673c09": "在於觀者。不分於日也。今觀七妄原自無性。良由",
    "X16n0317_004:0673c10": "妄能。所觀隨別。故成七妄之相。只如七妄之相。豈",
    "X16n0317_004:0673c11": "藏性有分乎。但妙明強覺立所。是以七妄隨之俱",
    "X16n0317_004:0673c12": "現。因是而知。分在於妄能。不分於藏性也明矣。",
    "X16n0317_004:0673c13": "不應難言此日是一(至)宛轉虗妄無可憑據。",
    "X16n0317_004:0673c14": "不應難言下。三辯其相難。夫天上之日惟一。而水",
    "X16n0317_004:0673c15": "中之影無二。良由二人東西各行。故影隨之各現。",
    "X16n0317_004:0673c16": "影雖各現。本影不移。故不應難言此日是一。云何",
    "X16n0317_004:0673c17": "各行。且藏性之體是一。而妙明之用不二。良由強",
    "X16n0317_004:0673c18": "覺忽發。故七妄隨之各現。妄雖各現。本性不動。故",
    "X16n0317_004:0673c19": "不應難言。此性清淨本然。云何忽生山河大地。且",
    "X16n0317_004:0673c20": "如日本無心留影。影亦不曾異日。畢竟影現是假。",
    "X16n0317_004:0673c21": "而所觀隨別。因假影而展轉俱現。影雖俱現。日體",
    "X16n0317_004:0673c22": "元一。故不應難言。各日既雙。云何現一。且如性覺",
    "X16n0317_004:0673c23": "必明。妄為明覺。覺非所明。因明立所。所既妄立。生",
    "X16n0317_004:0673c24": "汝妄能。於是能所分而展轉成妄。妄雖俱現。覺性",
    "X16n0317_004:0674a01": "元一。故不應難言。水火二性不相陵滅。虗空大地",
    "X16n0317_004:0674a02": "不合相容。何者。夫言明覺。已非真矣。況立能所哉。",
    "X16n0317_004:0674a03": "水影已非是日矣。況計隨影哉。隨影現而諸相起。",
    "X16n0317_004:0674a04": "能所立而七大生。宛轉成虗。宛轉成妄。不知擬何",
    "X16n0317_004:0674a05": "物為憑。擬何物為據。故偈云言妄顯諸真。妄真同",
    "X16n0317_004:0674a06": "二妄。猶非真非真。云何見所見。大槩說個真尚不",
    "X16n0317_004:0674a07": "是。況非真耶。",
    "X16n0317_004:0674a08": "富樓那汝以色空(至)故發真如妙覺明性。",
    "X16n0317_004:0674a09": "富樓那汝以色空下。四真俗用異。色即是地大。空",
    "X16n0317_004:0674a10": "即是空大。又色不特是地大。凡水火風等及明暗",
    "X16n0317_004:0674a11": "等有相可以擬議形容者。皆屬色邊際收。是故舉",
    "X16n0317_004:0674a12": "色空。以見法之該廣矣。大抵舉色則礙於空。舉空",
    "X16n0317_004:0674a13": "則礙於色。故謂之相傾。又舉空時說色不得。舉色",
    "X16n0317_004:0674a14": "時說空不得。故謂之相奪。又性覺必明。妄為明覺。",
    "X16n0317_004:0674a15": "明覺生而性覺隱矣。覺非所明。因明立所。所明立",
    "X16n0317_004:0674a16": "而真明隱矣。故謂之相傾。能覺非所覺。能明非所",
    "X16n0317_004:0674a17": "明。故謂之相奪。汝性中如是生生滅滅。相傾相奪。",
    "X16n0317_004:0674a18": "合如來藏。而如來隨為色空相傾相奪。生生滅滅。",
    "X16n0317_004:0674a19": "周徧法界。法界者十法界也。一法界如此。十法界",
    "X16n0317_004:0674a20": "亦如此。有情正報如此。無情依報亦如此。故汝纔",
    "X16n0317_004:0674a21": "見境風動而無明便起。日明雲暗。種種諸相。令眾",
    "X16n0317_004:0674a22": "生心地迷悶。背清淨之覺心。合塵勞之濁性。此所",
    "X16n0317_004:0674a23": "謂世間相俗諦所用。佛意不然。我這裏不見有一",
    "X16n0317_004:0674a24": "法生。不見有一法滅。只以不生不滅合如來藏。而",
    "X16n0317_004:0674b01": "如來藏唯妙覺明。圓照法界。即照法界亦不見有",
    "X16n0317_004:0674b02": "生相。不見有滅相。既無生滅。乃見全體即用。故曰",
    "X16n0317_004:0674b03": "一為無量。全用即體。故曰無量為一。小中觀大者。",
    "X16n0317_004:0674b04": "以一尺之鏡。現重重之輝。大中現小者。以重重之",
    "X16n0317_004:0674b05": "輝現在一尺之鏡。此即廣狹自在一多相容也。又",
    "X16n0317_004:0674b06": "如一莖草上。見十方界。彼亦不來。此亦不往。故曰",
    "X16n0317_004:0674b07": "不動道場徧十方界。此即主伴圓明具德也。要見",
    "X16n0317_004:0674b08": "十方虗空。只在一莖草上。此亦不往。彼亦不來。故",
    "X16n0317_004:0674b09": "曰身含十方無盡虗空。此即同時具足相應也。又",
    "X16n0317_004:0674b10": "如毛端現剎。依正歷然炳現。此即因陀羅網境界",
    "X16n0317_004:0674b11": "也。微塵轉法。正見攝德無邊。此即托事顯法生解",
    "X16n0317_004:0674b12": "也。已上即是不思議之妙用。若準華嚴有十種玄",
    "X16n0317_004:0674b13": "門。此舉五六。餘俱含攝。當細揀之可以意得。然此",
    "X16n0317_004:0674b14": "玅用。本非神通。亦非法爾。總是滅塵勞之濁妄。發",
    "X16n0317_004:0674b15": "無漏之智覺。體用雙資。隱顯不二。所謂真諦之妙",
    "X16n0317_004:0674b16": "用也。",
    "X16n0317_004:0674b17": "而如來藏本妙圓心(至)離即離非是即非即。",
    "X16n0317_004:0674b18": "而如來藏下。五明三諦者。實實而論。此如來藏。明",
    "X16n0317_004:0674b19": "圓明心體之上。無有空等七大之性。無有眼等根",
    "X16n0317_004:0674b20": "塵識性。無有明無明盡因緣還滅之性。無有苦集",
    "X16n0317_004:0674b21": "滅道四諦之性。無智無得。兼無六度之性。乃至無",
    "X16n0317_004:0674b22": "有怛闥阿竭如來三號之性。亦無有涅槃四德之",
    "X16n0317_004:0674b23": "性。已上從三科七大及苦集等。是世間相。從滅道",
    "X16n0317_004:0674b24": "併緣生觀智等。是出世間相。此世出世間相。在妙",
    "X16n0317_004:0674c01": "圓心上。總皆無有。以是俱非之。非之者。正見藏性",
    "X16n0317_004:0674c02": "之真體也。教謂之真諦。故知真諦不立一法。然亦",
    "X16n0317_004:0674c03": "不廢一法。何以故。此妙圓明心。何常離了世間相。",
    "X16n0317_004:0674c04": "別有一法也。以無有別法故。即如來藏元明心妙。",
    "X16n0317_004:0674c05": "隨緣建立空等七大之性。建立真等根塵識性。建",
    "X16n0317_004:0674c06": "立明無明盡因緣還滅之性。建立苦集滅道四諦",
    "X16n0317_004:0674c07": "之性。建立有智有得六度之性。乃至建立怛闥阿",
    "X16n0317_004:0674c08": "竭如來三號之性。建立涅槃四德之性。已上若世",
    "X16n0317_004:0674c09": "間若出世間。皆是藏性。攬真成立。以是俱即之。即",
    "X16n0317_004:0674c10": "之者。正見藏性之妙用也。教謂之俗諦。俗諦成一",
    "X16n0317_004:0674c11": "切法。真諦泯一切法。泯即性相皆離。即非俱遣。故",
    "X16n0317_004:0674c12": "曰離即離非。離即離非者唯一妙心也。教謂之雙",
    "X16n0317_004:0674c13": "遮。成即性相皆明。即非俱是。故曰是即非即。是即",
    "X16n0317_004:0674c14": "非即者唯一妙明爾。教謂之雙照。若說雙照。則雙",
    "X16n0317_004:0674c15": "遮不得。若說雙遮。則雙照不得。直須遮照都忘。名",
    "X16n0317_004:0674c16": "言不立。方盡藏性之大體大用也。教謂之道諦。此",
    "X16n0317_004:0674c17": "之三諦。如世伊字。不縱不橫。不並不別。猶摩醯首",
    "X16n0317_004:0674c18": "羅天王頂上三目。非凡目也。到此地位。不可以語",
    "X16n0317_004:0674c19": "言道。不可以寂默通。此是道之極則處。難可以尋",
    "X16n0317_004:0674c20": "常見識作露布爾。怛闥阿竭。秦翻如來。阿羅訶。秦",
    "X16n0317_004:0674c21": "言應供。三耶三菩。秦言正徧知。",
    "X16n0317_004:0674c22": "如何世間三有眾生(至)愛念小乘得少為足。",
    "X16n0317_004:0674c23": "如何世間下。六結責其錯。三有者。總指世間眾生",
    "X16n0317_004:0674c24": "也。聲聞緣覺者。總指出世間二乘也。以上若世間",
    "X16n0317_004:0675a01": "若出世間。不明如來至明至覺之性。妄立所明所",
    "X16n0317_004:0675a02": "覺之心。或滯於空。或著於有。謬以涅槃為可作。以",
    "X16n0317_004:0675a03": "語言為可辯。以此欲窮理盡性。以此欲測度如來。",
    "X16n0317_004:0675a04": "又焉能哉。何者。以所知心為究竟故。殊不知此個",
    "X16n0317_004:0675a05": "道理。不可以智知。不可以識識。如何以所知心。而",
    "X16n0317_004:0675a06": "擬於大覺境界。寧非是其錯用心也歟。譬如琴瑟",
    "X16n0317_004:0675a07": "箜篌。必得妙指。然後徽音可作。若無妙指。縱有妙",
    "X16n0317_004:0675a08": "音。終不能發。即如富樓與諸眾生亦然。各各寶覺",
    "X16n0317_004:0675a09": "真心。與如來無二圓滿。有如琴瑟箜篌然。但無妙",
    "X16n0317_004:0675a10": "指。故妙音不得發爾。何故。葢汝以色空。相傾相奪",
    "X16n0317_004:0675a11": "於如來藏。而如來藏隨為色空周徧法界。如來則",
    "X16n0317_004:0675a12": "不然。我以妙明不滅不生合如來藏。而如來藏唯",
    "X16n0317_004:0675a13": "妙覺明。圓照法界。是將妙指發徽音相似。我纔一",
    "X16n0317_004:0675a14": "按指。便海印發光。汝不得妙指。纔一舉心。便塵勞",
    "X16n0317_004:0675a15": "先起。此無他。由汝耽著權乘。不勤求覺道故也。縱",
    "X16n0317_004:0675a16": "有所得。不過是其小者。豈不可惜耶。△三重釋疑",
    "X16n0317_004:0675a17": "難。",
    "X16n0317_004:0675a18": "富樓那言我與如來(至)自蔽妙明受此淪溺。",
    "X16n0317_004:0675a19": "初別申妄因。富樓前疑如來幾時復迷。今疑眾生",
    "X16n0317_004:0675a20": "何因有妄。前疑覺與不覺為異。今疑佛與眾生不",
    "X16n0317_004:0675a21": "同。何則。同一寶覺無二圓滿。佛則諸妄圓滅。獨妙",
    "X16n0317_004:0675a22": "真常。眾生自蔽妙明。受此淪溺。若爾。生佛永別。真",
    "X16n0317_004:0675a23": "妄迥異矣。此富樓不知生佛本來平等。迷妄元是",
    "X16n0317_004:0675a24": "無因。良由眾生顛倒。迷己逐物。而諸佛悟之。背塵",
    "X16n0317_004:0675b01": "合覺。雖則迷悟在人。究竟不干本來之事。",
    "X16n0317_004:0675b02": "佛告富樓那汝雖除疑(至)是人心狂更無他故。",
    "X16n0317_004:0675b03": "二舉事釋疑。演若達多。此云祠授。魑魅。山澤之怪",
    "X16n0317_004:0675b04": "也。本頭喻性覺。鏡頭喻所覺。狂喻能覺。演若迷謂",
    "X16n0317_004:0675b05": "鏡頭是假。能見眉目。本頭是我。而反不見。由是發",
    "X16n0317_004:0675b06": "狂以為魑魅。奔走出外。此是城中之實事。汝不聞",
    "X16n0317_004:0675b07": "之乎。且此人之狂者。是何所因耶。富樓答。是人心",
    "X16n0317_004:0675b08": "狂。更無他故。何者。本頭不失故。本頭不失。則不干",
    "X16n0317_004:0675b09": "於頭事矣。鏡頭無性故。鏡頭無性。則不干於鏡事",
    "X16n0317_004:0675b10": "矣不干於頭。又不干於鏡。還是妄覺自迷。是以發",
    "X16n0317_004:0675b11": "狂爾。於是知狂在於心。不關其餘也明矣。",
    "X16n0317_004:0675b12": "佛言妙覺明圓本圓明妙(至)雖佛發明猶不能返。",
    "X16n0317_004:0675b13": "三約事明妄。且如妙覺明圓。本圓明妙。何甞有妄。",
    "X16n0317_004:0675b14": "何嘗有因。因汝不覺強立能所。便是責本頭不見",
    "X16n0317_004:0675b15": "而謂鏡頭可見。於是發狂。妄覺生矣。妄元無體。便",
    "X16n0317_004:0675b16": "是不干於性覺矣。所必由能。便是不干於所覺矣。",
    "X16n0317_004:0675b17": "既不干於性覺。又不干於所覺。還是強覺自迷。是",
    "X16n0317_004:0675b18": "以為妄爾。於是知妄在於能。非關其餘也審矣。今",
    "X16n0317_004:0675b19": "汝所問一切眾生。何因有妄。妄若有因。云何名妄",
    "X16n0317_004:0675b20": "耶。即如覺非所明。因明立所。所既妄立。生汝妄能。",
    "X16n0317_004:0675b21": "如是展轉相因。無有了日。所謂一人傳虗。萬人傳",
    "X16n0317_004:0675b22": "實。因是從迷積迷以歷塵劫。何以故。佛今如是開",
    "X16n0317_004:0675b23": "示。如是發明。汝尚不悟。猶問眾生何因有妄。況無",
    "X16n0317_004:0675b24": "人說而能自覺耶。是故從迷積迷流蕩不返。可哀",
    "X16n0317_004:0675c01": "也已。",
    "X16n0317_004:0675c02": "如是迷因因迷自有(至)況復無因本無所有。",
    "X16n0317_004:0675c03": "四引喻合顯。要知眾生之妄。但觀演若之迷。識得",
    "X16n0317_004:0675c04": "演若之迷無因。便知眾生之名無依矣。何者。眾生",
    "X16n0317_004:0675c05": "之妄因於無明故。有無明則無所依。既無所依。安",
    "X16n0317_004:0675c06": "問何因耶。演若之狂。因於心迷故。有心迷則無所",
    "X16n0317_004:0675c07": "因。既無所因。安問所迷耶。如是迷尚無生。欲何為",
    "X16n0317_004:0675c08": "滅。如是妄本無體。欲何為因。今汝問我眾生何因",
    "X16n0317_004:0675c09": "有妄。我今曉汝。如寤時人說夢中事。心裏縱然精",
    "X16n0317_004:0675c10": "明。記得夢中之相。欲何因緣。取得夢中物耶。葢夢",
    "X16n0317_004:0675c11": "物是無體。故不可取也。假饒諸佛得菩提者。心裏",
    "X16n0317_004:0675c12": "縱然精覺圓明。能盡因中妄惑。欲何因緣說得因",
    "X16n0317_004:0675c13": "中妄因耶。葢妄體是無因。故不可說也。",
    "X16n0317_004:0675c14": "如彼城中演若達多(至)何藉劬勞肯綮修證。",
    "X16n0317_004:0675c15": "五就事指歸。即如城中演若之狂。豈有因緣耶。若",
    "X16n0317_004:0675c16": "有因緣。便不在本頭矣。而今不然。因責本頭不見。",
    "X16n0317_004:0675c17": "故發狂者。若無因緣。便不在於鏡頭矣。而今不然。",
    "X16n0317_004:0675c18": "因愛鏡頭可見生迷。然亦非是因緣。非不是因緣。",
    "X16n0317_004:0675c19": "何以故。狂也本頭不失。不狂也本頭不失。本頭既",
    "X16n0317_004:0675c20": "不失。說非鏡頭也不是。說非不是鏡頭也不是。何",
    "X16n0317_004:0675c21": "以故。迷性是無因故。眾生之妄性亦如是。說有因",
    "X16n0317_004:0675c22": "也不是。說無因也不是。何以故。妄性是無體故。妄",
    "X16n0317_004:0675c23": "性既無體。云何說得在耶不在耶。而今真實告之。",
    "X16n0317_004:0675c24": "此妙圓真性。汝若不隨分別明與非明。而真心當",
    "X16n0317_004:0676a01": "下便了。心若了得。世間眾生業果。三種相續之緣。",
    "X16n0317_004:0676a02": "自然斷矣。三緣若斷。則殺盜婬三因之性亦不生",
    "X16n0317_004:0676a03": "矣。即如城中演若達多。不隨分別鏡頭與本頭。見",
    "X16n0317_004:0676a04": "與不見。則狂機當下便歇矣。狂機若歇。則真心定",
    "X16n0317_004:0676a05": "矣。妄心若歇。則覺心顯矣。覺心既顯。自然知得自",
    "X16n0317_004:0676a06": "己勝淨明心。本周法界。然此勝淨明心。豈藉他人",
    "X16n0317_004:0676a07": "開示得乎。豈是自己揑造得乎。古德云。本來元具",
    "X16n0317_004:0676a08": "足。祇欠自承當。若承當得。何用劬勞肯綮修證耶。",
    "X16n0317_004:0676a09": "骨間肉曰肯。筋肉結處曰綮。莊子技經肯綮之未",
    "X16n0317_004:0676a10": "嘗。而況大[骨*瓜]乎。言不消如此。此是頓教法門。當下",
    "X16n0317_004:0676a11": "會去始得。",
    "X16n0317_004:0676a12": "譬如有人於自衣中(至)方悟神珠非從外得。",
    "X16n0317_004:0676a13": "六重喻本來。葢道在己躬。豈假別求。而人不覺。向",
    "X16n0317_004:0676a14": "外馳走。汩沒迷流。雖受淪溺。而道不會失也。譬如",
    "X16n0317_004:0676a15": "珠繫衣裏。不假外尋。而人弗知。窮露他方。乞食馳",
    "X16n0317_004:0676a16": "走。雖實貧窮。而珠不曾失也。忽有智者指示其珠。",
    "X16n0317_004:0676a17": "所願從心。致大富饒。而道亦然。忽有智者指示其",
    "X16n0317_004:0676a18": "道。頓獲本心。得大安樂。方悟本來非從人得。方悟",
    "X16n0317_004:0676a19": "神珠非從外得。△三因妄迷真真元無妄答阿難",
    "X16n0317_004:0676a20": "緣起迷理難分五。一述疑伸難。二引事明法。三覈",
    "X16n0317_004:0676a21": "其邪正。四斥其徒學。五勸其真修。初述疑伸難。",
    "X16n0317_004:0676a22": "即時阿難在大眾中(至)惟垂大悲開發迷悶。",
    "X16n0317_004:0676a23": "阿難謂只就世尊所言。汝負我命。我還汝債。以是",
    "X16n0317_004:0676a24": "因緣。經百千劫。常在纏縛。據此世間眾生業果得",
    "X16n0317_004:0676b01": "相續在。亦是因緣矣。又云三緣斷故。三因不生。據",
    "X16n0317_004:0676b02": "此世間眾生業果得相續滅。亦是因緣矣。又心中",
    "X16n0317_004:0676b03": "演若達多狂性自歇。歇即菩提。據此狂性歇。覺心",
    "X16n0317_004:0676b04": "現。亦是因緣矣。即如我阿難。昔緣乞食次。遭登伽",
    "X16n0317_004:0676b05": "之難。今因蒙佛如來。提獎垂救。心得開悟。據此。亦",
    "X16n0317_004:0676b06": "是因緣而得悟也。且不特我年少聲聞。會中目犍",
    "X16n0317_004:0676b07": "連。及舍利弗。須菩提。從老梵志邊。聞佛因緣。發心",
    "X16n0317_004:0676b08": "得成無漏。據此。亦是因緣而入聖教也。今說菩提",
    "X16n0317_004:0676b09": "不從因緣。若爾。王舍城拘舍棃外道。所說自然。成",
    "X16n0317_004:0676b10": "第一義耶。此所謂緣起迷理難也。葢阿難不知緣",
    "X16n0317_004:0676b11": "起無生。只管說因緣。說自然。礙在胷中。何日是了。",
    "X16n0317_004:0676b12": "不知如來言教。不過是眾生之鞭影。祇要調馴而",
    "X16n0317_004:0676b13": "已。又如渡海之船筏。祇要登岸而已。而今戀筏不",
    "X16n0317_004:0676b14": "捨者。只管說船說筏。心未調馴者。只管說鞭說影。",
    "X16n0317_004:0676b15": "便是阿難之謂矣。問。緣起無生與緣起迷理。若為",
    "X16n0317_004:0676b16": "定當。曰。不見古德問僧。面前是甚麼聲。僧云雨滴",
    "X16n0317_004:0676b17": "聲。德云眾生顛倒。迷己逐物。僧云和尚何如。德云",
    "X16n0317_004:0676b18": "既不迷己。此即是無生。亦即是迷理也。請定當看。",
    "X16n0317_004:0676b19": "△二引事明法。",
    "X16n0317_004:0676b20": "佛告阿難即如城中(至)滅生俱盡無功用道。",
    "X16n0317_004:0676b21": "從佛告下。牒其所計。即如演若之狂性。若除了因",
    "X16n0317_004:0676b22": "緣。即有自然。是汝之計。不出於此。是謂理窮於是。",
    "X16n0317_004:0676b23": "此總標其所計也。後徐徐破之。從阿難下將因緣",
    "X16n0317_004:0676b24": "破其自然。謂頭是自然者。則無非不是自然矣。今",
    "X16n0317_004:0676c01": "且不然。由因緣故狂怖走出。若因緣狂怖走出。便",
    "X16n0317_004:0676c02": "非自然矣。若自然下。將自然破其因緣。謂頭是自",
    "X16n0317_004:0676c03": "然者。由因緣故狂。若爾。就該由因緣故失矣。今乃",
    "X16n0317_004:0676c04": "本頭不失。雖是狂走。曾無變易。頭既不失。又無變",
    "X16n0317_004:0676c05": "易。何藉因緣乎。從本狂下牒其轉計。謂頭自有狂",
    "X16n0317_004:0676c06": "性故。其狂亦是自然。其不狂亦是自然。其狂亦是",
    "X16n0317_004:0676c07": "自然者。姑且勿論。假如未狂之際。其狂性潛在何",
    "X16n0317_004:0676c08": "處耶。不狂亦是自然者。姑置勿論。假如正狂之際。",
    "X16n0317_004:0676c09": "其自然性又藏在何處耶。若狂性無所潛。是知狂",
    "X16n0317_004:0676c10": "非本有矣。若自然性無所藏。是知頭本無妄矣。頭",
    "X16n0317_004:0676c11": "本無妄。性本無迷。今日何因緣故怖頭狂走耶。若",
    "X16n0317_004:0676c12": "悟下結歸本旨。若悟得頭本無妄。則知性本元真",
    "X16n0317_004:0676c13": "矣。若達得性本無迷。則知狂走是妄矣。識得妄本",
    "X16n0317_004:0676c14": "無從。則知因緣自然俱成戲論矣。故言世間眾生",
    "X16n0317_004:0676c15": "業果。若三緣斷即菩提心。然若見有菩提心生。生",
    "X16n0317_004:0676c16": "滅心滅。此猶是生滅知見爾。故曰此但生滅。連這",
    "X16n0317_004:0676c17": "滅生之心俱不可得。到這裏無你用心處。無你湊",
    "X16n0317_004:0676c18": "泊處。故曰滅心俱盡。無功用道。以此看來。生滅心",
    "X16n0317_004:0676c19": "盡。方見本來如是也。△三覈其邪正。",
    "X16n0317_004:0676c20": "若有自然如是則明(至)此句方名無戲論法。",
    "X16n0317_004:0676c21": "或者見說無生無滅不假功用。謂是自然性。如是",
    "X16n0317_004:0676c22": "則有自然心生矣。若見有自然生滅心滅。此猶是",
    "X16n0317_004:0676c23": "生滅知見爾。故曰此亦生滅。連這滅生之心俱不",
    "X16n0317_004:0676c24": "可得。到這裏尚不見有生。況見有滅。故曰無生滅",
    "X16n0317_004:0677a01": "者。名為自然。以此看來。若是真自然者。必無生滅",
    "X16n0317_004:0677a02": "知見也。從猶如下況顯。猶如世間諸相襍和。成一",
    "X16n0317_004:0677a03": "體者。名和合性。指物之自相。非和合者名本然性。",
    "X16n0317_004:0677a04": "本然即自然也。和合即因緣也。此世間相也。於性",
    "X16n0317_004:0677a05": "體上。有個本然者。便不然矣。於覺體上。有個和合",
    "X16n0317_004:0677a06": "者。便非合矣。何者。和合與本然。在性覺體上俱用",
    "X16n0317_004:0677a07": "不著。故曰合然俱離。連這離合離然之心。亦不可",
    "X16n0317_004:0677a08": "得。到這裏言語道斷。心行處滅。故曰離合俱非。如",
    "X16n0317_004:0677a09": "此看來。若見真無功用處。方是無戲論法也。△四",
    "X16n0317_004:0677a10": "斥其徒學。",
    "X16n0317_004:0677a11": "菩提涅槃尚在遙遠(至)愛河乾枯令汝解脫。",
    "X16n0317_004:0677a12": "上來雖恁地說。不過遣其執情。斥其戲論。若是菩",
    "X16n0317_004:0677a13": "提涅槃尚在遙遠。何也。葢說處即是。行處未是。解",
    "X16n0317_004:0677a14": "處即是。證處未是。故云遠也。大槩此事如大死人",
    "X16n0317_004:0677a15": "相似。實實到此田地始得。不然。縱使憶持十方如",
    "X16n0317_004:0677a16": "來十二部經。會得清淨妙理。於自己分上只成戲",
    "X16n0317_004:0677a17": "論亦無益矣。從汝雖下引事為證。如汝說因緣說",
    "X16n0317_004:0677a18": "自然。豈不是明得底。世間稱汝多聞第一。何以不",
    "X16n0317_004:0677a19": "免摩登伽難。又我神呪一宣。而使登伽婬火頓歇。",
    "X16n0317_004:0677a20": "而汝愛河乾枯。此豈不是其證驗乎。△五勸其真",
    "X16n0317_004:0677a21": "修。",
    "X16n0317_004:0677a22": "是故阿難汝雖歷劫(至)如何自欺尚留觀聽。",
    "X16n0317_004:0677a23": "由前說摩登伽聞佛神呪。遂得婬火頓歇。法中成",
    "X16n0317_004:0677a24": "精進林。阿難解得十二部經。而不免娑毗邪術所",
    "X16n0317_004:0677b01": "攝。由此觀之。歷劫憶持如來秘密妙嚴。不如一日",
    "X16n0317_004:0677b02": "修無漏業。無漏者。即楞嚴大定之謂。葢真見自心",
    "X16n0317_004:0677b03": "之人。自然不墮邪見。不漏生死。遠離世間憎愛二",
    "X16n0317_004:0677b04": "苦。憎愛即生死之本。八苦之中二者最甚。從如摩",
    "X16n0317_004:0677b05": "登伽下再引事證。何以知其一日之功。而超歷劫",
    "X16n0317_004:0677b06": "之憶持。即如登伽累生為婬女。非一世矣。一聞呪",
    "X16n0317_004:0677b07": "功。消其愛欲。今名性比丘尼與耶輸同悟宿因。所",
    "X16n0317_004:0677b08": "言出纏。即是指登伽。所言授記。即是指耶輸。總是",
    "X16n0317_004:0677b09": "責阿難堂堂丈夫。甘狥於聲色。尚留於觀聽。反不",
    "X16n0317_004:0677b10": "如二女子。聞法捷證之速。此非是汝自欺耶。",
    "X16n0317_004:0677b11": "或者謂登伽穢而進三果。阿難信而尚列初機。又",
    "X16n0317_004:0677b12": "謂阿難解圓而現小。事在施權。登伽因實而果深。",
    "X16n0317_004:0677b13": "惟顯呪大。余則不然。若謂登伽穢而阿難信。此則",
    "X16n0317_004:0677b14": "世諦見也。若謂阿難權現而登伽因實。此則彼我",
    "X16n0317_004:0677b15": "見也。事不如此。殊不知登伽一法也。頂呪一法也。",
    "X16n0317_004:0677b16": "事在當人。人或一念染即凡。一念淨即聖。只一心",
    "X16n0317_004:0677b17": "而染淨有異。然異則異於法。不異於心。故此經藉",
    "X16n0317_004:0677b18": "以開示而作緣起云爾。問既是一心。云何有淨有",
    "X16n0317_004:0677b19": "穢。曰。譬之於水。投諸石蜜則甜。投諸黃連則苦。然",
    "X16n0317_004:0677b20": "則連蜜非水之性。水非連蜜之媒。因緣和合自然",
    "X16n0317_004:0677b21": "有淨有穢。若各究其本。則連性是苦。蜜性是甜。水",
    "X16n0317_004:0677b22": "性是淡。諸法各住本位。眾生不達。妄見有甜有苦。",
    "X16n0317_004:0677b23": "有淨有穢。其實一心。原無有異。今經開示。正指一",
    "X16n0317_004:0677b24": "心與本水無異。脫有真妄之說。不過對機助顯爾。",
    "X16n0317_004:0677c01": "豈真然哉。△二正示觀門分五。一示發覺初心。二",
    "X16n0317_004:0677c02": "示一門深入。三驗斷常。四明解結之法。五明六解",
    "X16n0317_004:0677c03": "一亡。一示發覺初心分五。一請觀。二總標二決定",
    "X16n0317_004:0677c04": "義。三別釋第一義。四別釋第二義。五勸其詳擇。",
    "X16n0317_004:0677c05": "今初請觀。",
    "X16n0317_004:0677c06": "阿難及諸大眾聞佛示誨(至)在會一心佇佛慈旨。",
    "X16n0317_004:0677c07": "阿難下經家所敘得法益。葢向來人執未破。我相",
    "X16n0317_004:0677c08": "猶在。是以身不得輕安。向來法執未破。法相猶存。",
    "X16n0317_004:0677c09": "是以意不得輕安。今則人法二空。是以身意俱得",
    "X16n0317_004:0677c10": "輕安矣。而白佛言下。阿難自述得法益。清淨寶王",
    "X16n0317_004:0677c11": "即離垢摩尼珠也。此珠本來清淨。但有所求。無不",
    "X16n0317_004:0677c12": "如意。然究竟遠離世間一切色相。故稱為王。喻藏",
    "X16n0317_004:0677c13": "性本來清淨。但有作用。無不如意。然究竟遠離世",
    "X16n0317_004:0677c14": "間一切有為。故喻之為寶。今日如來開示我者。得",
    "X16n0317_004:0677c15": "非此摩尼珠乎。何善開我心出於苦海耶。世尊下",
    "X16n0317_004:0677c16": "正請觀門。十方世界。即是此心出生。故曰含育如",
    "X16n0317_004:0677c17": "來。十方國土。即是此心妙境。故曰妙覺王剎。以是",
    "X16n0317_004:0677c18": "知此心如是廣大。豈可學習得耶。此法如是周徧。",
    "X16n0317_004:0677c19": "豈可憶持得耶。故責多聞無功。不逮修習。然此法",
    "X16n0317_004:0677c20": "既不許學習。又不許憶持。教人如何得入。華屋喻",
    "X16n0317_004:0677c21": "如來藏性。門喻修行證入。以此觀之。阿難一往悟",
    "X16n0317_004:0677c22": "得心。未悟得法。悟得體未悟得用。猶如旅泊之人。",
    "X16n0317_004:0677c23": "實未到家。於此可見。△二總標二決定義。",
    "X16n0317_004:0677c24": "爾時世尊哀愍會中(至)發覺初心二決定義。",
    "X16n0317_004:0678a01": "決者決擇。定者定當。初學人先要決擇因地心。與",
    "X16n0317_004:0678a02": "果地覺。為同為異。有個定當。決擇六受用根。誰圓",
    "X16n0317_004:0678a03": "誰不圓。有個定當。如此決擇定當了。方可入道。決",
    "X16n0317_004:0678a04": "擇即是觀也。定當即是法也。此初心觀法二決定",
    "X16n0317_004:0678a05": "義。學者須知。△三別釋第一義二。一覈因果同",
    "X16n0317_004:0678a06": "異。",
    "X16n0317_004:0678a07": "云何初心二義決定(至)由是始終無壞滅故。",
    "X16n0317_004:0678a08": "先云何下標義。審觀因地即有生有滅。果地即無",
    "X16n0317_004:0678a09": "生無滅。今審入佛知見。是生滅耶無生滅耶。觀因",
    "X16n0317_004:0678a10": "地與果地。為同耶為異耶。次阿難下揀非。今若以",
    "X16n0317_004:0678a11": "生滅心而求不生滅法。無有是處。何者。此是實相",
    "X16n0317_004:0678a12": "不生滅法。而以生滅心去學他。豈可哉。無是理也。",
    "X16n0317_004:0678a13": "三以是下舉喻。以明生滅與不生滅義。假如虗空",
    "X16n0317_004:0678a14": "是不生滅法。器世間是生滅法。葢器世間是造作",
    "X16n0317_004:0678a15": "有生滅。終當爛壞。虗空是無作不生滅法。終無有",
    "X16n0317_004:0678a16": "壞。於是知因地有生滅心必壞。而果地無生滅者",
    "X16n0317_004:0678a17": "不壞。於此二義中。決擇定當看。若決擇定當得。方",
    "X16n0317_004:0678a18": "可入道。△二揀真妄清濁。",
    "X16n0317_004:0678a19": "則汝身中堅相為地(至)汝濁五重亦復如是。",
    "X16n0317_004:0678a20": "先則汝下總標濁相。以切近者而言。無過人之一",
    "X16n0317_004:0678a21": "身。就身而言。不出四大。由此四大分纏湛圓妙心。",
    "X16n0317_004:0678a22": "從始入終故成五濁。是為生滅法也。云何下釋其",
    "X16n0317_004:0678a23": "濁因。葢生滅之心名濁者。譬如清水與彼塵土。一",
    "X16n0317_004:0678a24": "清一濁。性不相循。生滅與不生滅和合。五蘊成就。",
    "X16n0317_004:0678b01": "名之為妄也。亦如世人取彼塵土。投之清水。土失",
    "X16n0317_004:0678b02": "留礙。水亡清潔。名之為濁也。故曰汝濁五重。亦復",
    "X16n0317_004:0678b03": "如是。",
    "X16n0317_004:0678b04": "阿難汝見虗空徧十方界(至)是第五重名為命濁。",
    "X16n0317_004:0678b05": "次阿難下別釋濁相。一明劫濁。即色陰也。梵語劫",
    "X16n0317_004:0678b06": "波。此云時分。謂一剎那時最極短者。名曰劫波。汝",
    "X16n0317_004:0678b07": "擡眼見空時。有空無體。有見無覺。以無覺故。領會",
    "X16n0317_004:0678b08": "不及。以無體故。是非不分。全是昏鈍之性。故名劫",
    "X16n0317_004:0678b09": "濁。二明見濁。即受陰也。即前一念無明昏鈍。流入",
    "X16n0317_004:0678b10": "性中。搏體成覺。相觸成知。以有知則水土留礙。以",
    "X16n0317_004:0678b11": "有覺則風火相旋。由是性相參襍。故名見濁。三明",
    "X16n0317_004:0678b12": "煩惱濁。即想陰也。轉前無明之體為過去。發六塵",
    "X16n0317_004:0678b13": "知見之心為現在。誦習即是能相。容現即是所相。",
    "X16n0317_004:0678b14": "能所相織。故名煩惱濁。四明眾生濁。即行陰也。只",
    "X16n0317_004:0678b15": "這一念生滅不停。以現在知見。留戀六塵。以三世",
    "X16n0317_004:0678b16": "業性。遷流國土。國土眾生之妄境也。六塵。業運之",
    "X16n0317_004:0678b17": "待相也。心思六塵。業流三世。性相假合。故名眾生",
    "X16n0317_004:0678b18": "濁。五明命濁。即識陰也。見聞指六受用根。眾塵指",
    "X16n0317_004:0678b19": "六塵等相。異生指識性。以識性無體。故曰無狀。以",
    "X16n0317_004:0678b20": "塵相各別。故曰隔越。塵相雖隔。識體是同。故曰無",
    "X16n0317_004:0678b21": "異。言其無異。則又用中相背。言其隔越。則又性中",
    "X16n0317_004:0678b22": "相知。因同異失準。故名命濁。",
    "X16n0317_004:0678b23": "阿難汝今欲令見聞覺知(至)皆合涅槃清淨妙德。",
    "X16n0317_004:0678b24": "三汝今下揀妄依真。見聞覺知是因地心。常樂我",
    "X16n0317_004:0678c01": "淨是果地覺。五蘊是生死根本。圓湛是不生滅法。",
    "X16n0317_004:0678c02": "學者於此要決擇此是因地心。此是果地覺。有個",
    "X16n0317_004:0678c03": "定當。決擇此是生滅心。此是不生滅法。有個定當。",
    "X16n0317_004:0678c04": "假如今日。要契如來常樂我淨。你須依不生滅法。",
    "X16n0317_004:0678c05": "方纔契得。要除五蘊生死根本。你須依圓湛性。方",
    "X16n0317_004:0678c06": "纔除得。圓湛性即是妙奢摩他。所謂止也。此奢摩",
    "X16n0317_004:0678c07": "他。止眾生一切虗妄。若虗妄心滅。自然復還元覺。",
    "X16n0317_004:0678c08": "得元明覺。方見得自己本來無生滅。本來無虗妄。",
    "X16n0317_004:0678c09": "只此無生滅無虗妄。為因地發心。將來圓成果地",
    "X16n0317_004:0678c10": "修證。如澄濁水下況顯。譬如濁水。貯之靜器。靜深",
    "X16n0317_004:0678c11": "不動。自然沙土沉而清水現。名初伏客塵煩惱。去",
    "X16n0317_004:0678c12": "泥純水。無明永斷。自然性覺純而心水現。名合涅",
    "X16n0317_004:0678c13": "槃妙德。此妙奢摩他之力。在因地中第一決定妙",
    "X16n0317_004:0678c14": "法。斷少不得者也。△四別釋第二義三。初教其",
    "X16n0317_004:0678c15": "觀法。",
    "X16n0317_004:0678c16": "第二義者汝等必欲(至)空無形相無結解故。",
    "X16n0317_004:0678c17": "汝等下初標義。前是修止。此是修觀。審詳即所修",
    "X16n0317_004:0678c18": "之觀也。誰作誰受。即所觀之法也。且如觀法者。要",
    "X16n0317_004:0678c19": "觀察生死是誰作。煩惱是誰受。有個定當。要審詳",
    "X16n0317_004:0678c20": "虗妄從何起。根塵是何物。有個定當。如此觀察。如",
    "X16n0317_004:0678c21": "此審詳定當得。則學道有趨向分矣。前不云乎。觀",
    "X16n0317_004:0678c22": "法先後。觀法次第。三平禪師云。先以定動。後以智",
    "X16n0317_004:0678c23": "拔。即此意也。次阿難汝修下揀非。然觀法有二種",
    "X16n0317_004:0678c24": "不入道。一是有智。二是無智。有智過之。無智不及。",
    "X16n0317_004:0679a01": "有智者不觀察不審詳。會得生死即涅槃。煩惱即",
    "X16n0317_004:0679a02": "菩提。他看得易了。一味打入平常格裏。臨事又居",
    "X16n0317_004:0679a03": "然生死。此智慮之賊。所謂過之也。無智者不觀察",
    "X16n0317_004:0679a04": "不審詳。不知生死果何物。煩惱從何起。他看得難",
    "X16n0317_004:0679a05": "了。一味打入昏鈍局裏。臨事居然生死。此愚而無",
    "X16n0317_004:0679a06": "知。所謂不及也。此二種皆不入道。何者。煩惱虗妄",
    "X16n0317_004:0679a07": "根塵尚不知。云何取如來位耶。三阿難汝觀下況",
    "X16n0317_004:0679a08": "顯。譬如解結相似。若見所結。則知所解。若不見所",
    "X16n0317_004:0679a09": "結。則不知所解。何則。你心得似虗空無形相。則不",
    "X16n0317_004:0679a10": "庸解。今則不然。滿目生死。滿目塵勞煩惱。烏可不",
    "X16n0317_004:0679a11": "觀察。不審詳耶。△二辯明德相。",
    "X16n0317_004:0679a12": "則汝現前眼耳鼻舌(至)於器世間不能超越。",
    "X16n0317_004:0679a13": "一則汝下先明過患。眼等諸相為賊之媒。牽引外",
    "X16n0317_004:0679a14": "六塵內六識。自劫家寶。家寶即妙圓明性也。以妙",
    "X16n0317_004:0679a15": "圓明性。播遷於世界。纏縛於生死。非六賊為之媒。",
    "X16n0317_004:0679a16": "何耶。葢眾生是正報。世界是依報。依正同是一纏。",
    "X16n0317_004:0679a17": "故不能超越爾。",
    "X16n0317_004:0679a18": "阿難云何名為眾生世界(至)各各功德有千二百。",
    "X16n0317_004:0679a19": "二阿難云何下。釋其名數。過現未來為世。四維四",
    "X16n0317_004:0679a20": "隅上下為界。界位有十。流數惟三。妙明性中。無端",
    "X16n0317_004:0679a21": "一念潰動為眾生。又以一念。流入三世四方。初疊",
    "X16n0317_004:0679a22": "成十二。次變三世四方各三十。流入四方三世二",
    "X16n0317_004:0679a23": "疊成百二十。次變四方三世各三百。流入三世四",
    "X16n0317_004:0679a24": "方三疊成一千二百。所謂三四四三宛轉十二也。",
    "X16n0317_004:0679b01": "此總括始終流變之數。以見六根功用如是。又此",
    "X16n0317_004:0679b02": "中意思。若以織妄言之。迷則徧迷。故一念妄動。十",
    "X16n0317_004:0679b03": "界俱迷。是以三世四方乘之。則有倍十倍百倍千",
    "X16n0317_004:0679b04": "之數也。若以功德論之。覺則徧覺。故一念妙明。則",
    "X16n0317_004:0679b05": "十界通明。是以亦三世四方乘之。則有倍十倍百",
    "X16n0317_004:0679b06": "倍千之數也。總而觀之。雖迷悟在人。而所用在法。",
    "X16n0317_004:0679b07": "今不論其人。而論其法。故以功德稱也。",
    "X16n0317_004:0679b08": "阿難汝復於中克定優劣(至)圓滿一千二百功德。",
    "X16n0317_004:0679b09": "三阿難下別示功德。克定一句總標。如眼下別釋。",
    "X16n0317_004:0679b10": "初眼根。前方全明者。兼二隅而言也。二隅各五十。",
    "X16n0317_004:0679b11": "合正方二百。則是一方三百矣。傍觀三分之二者。",
    "X16n0317_004:0679b12": "左右各得二百五十成五百。及全明三百。總成八",
    "X16n0317_004:0679b13": "百。又後方全暗者。全暗一方三百。兼二隅各五十。",
    "X16n0317_004:0679b14": "以三分而言。三分言功。一分無德。故說眼根唯八",
    "X16n0317_004:0679b15": "百。功德不全。是為劣也。二耳根。動是耳家之境。靜",
    "X16n0317_004:0679b16": "乃聞性之體。境有分限。故指彼邇遙。體無邊際。故",
    "X16n0317_004:0679b17": "周聽十方。今不取有限之境而論無涯之性。故說",
    "X16n0317_004:0679b18": "耳根圓滿一千二百功德。是為優也。三鼻根中交。",
    "X16n0317_004:0679b19": "心所存之地也。鼻家但有出息入息。出息取境。入",
    "X16n0317_004:0679b20": "息開香而闕中交。以三分言之。一分無功。二分有",
    "X16n0317_004:0679b21": "德。故說。鼻根唯八百。功德不全。是為劣也。四舌根。",
    "X16n0317_004:0679b22": "世間所言是俗諦。出世所論是勝諦。勝諦之理而",
    "X16n0317_004:0679b23": "無窮盡。俗諦之言乃有分限。今取其勝。不取其俗。",
    "X16n0317_004:0679b24": "故說舌根圓滿一千二百。是為優也。五身根。離合",
    "X16n0317_004:0679c01": "違順。是身家之用。離則根境兩開。故云一。合則根",
    "X16n0317_004:0679c02": "境一覺。故云雙。雙具違順二分。一無覺知成闕。以",
    "X16n0317_004:0679c03": "三分而論。一分無功。二分有德。故說身根唯八百。",
    "X16n0317_004:0679c04": "功德不全。是為劣也。六竟根。默容。乃性所存之地。",
    "X16n0317_004:0679c05": "法塵。即意家所緣之境。當知法塵是無涯。而性地",
    "X16n0317_004:0679c06": "亦是無涯。今不論其法塵。而論其性地。故說意根",
    "X16n0317_004:0679c07": "圓滿一千二百功德。是為優也。",
    "X16n0317_004:0679c08": "已上所示六根功德者。亦有故爾。或者聞說根等",
    "X16n0317_004:0679c09": "是妄。便乃離身求道。空外覔天。不知此性如烜赫",
    "X16n0317_004:0679c10": "虗空。一一根塵識。俱是放光三昧。但不取著。即是",
    "X16n0317_004:0679c11": "解脫。問。若爾。何故前義中說五濁耶。曰。前義中說",
    "X16n0317_004:0679c12": "五濁者。譬如人見說有穢物。便即掩鼻。不欲聞之。",
    "X16n0317_004:0679c13": "如來說奢摩他。祇要人遠離世間過患。悟自己本",
    "X16n0317_004:0679c14": "來面目而已。今義中說六根功德者。譬如人聞說",
    "X16n0317_004:0679c15": "有好物。便即羨慕。心欲取之。如來說三摩提。要人",
    "X16n0317_004:0679c16": "達得一味平等妙門。證自己法性三昧而已。雖然。",
    "X16n0317_004:0679c17": "物無美惡。人自著之。今說五濁說六根功德。豈人",
    "X16n0317_004:0679c18": "之一身有二物耶。請思之。△五勸其詳擇。",
    "X16n0317_004:0679c19": "阿難汝今欲逆生死欲流(至)彼六知根一時清淨。",
    "X16n0317_004:0679c20": "初阿難下勸其詳擇。上來已示六根功德。今勸阿",
    "X16n0317_004:0679c21": "難詳擇。鼻舌身三支。合中取境。眼耳二支。離中取",
    "X16n0317_004:0679c22": "境。深為優。淺為劣。圓指一千二百。不圓指八百。流",
    "X16n0317_004:0679c23": "根。即圓湛性也。眾生無始生死是順流。學道反此。",
    "X16n0317_004:0679c24": "逆流而入。故云逆也。佛意謂六根雖有優劣淺深",
    "X16n0317_004:0680a01": "不同。當自己詳擇。故云誰也。若詳擇得悟得。則圓",
    "X16n0317_004:0680a02": "與不圓。其功不可同日語矣。二我今下。許為發明。",
    "X16n0317_004:0680a03": "此六湛明性。若優若劣。若圓若不圓。數量備明於",
    "X16n0317_004:0680a04": "此。汝若詳擇。不必皆明。即就一門有可入者。我當",
    "X16n0317_004:0680a05": "證明令汝增進。三十方下。舉果人為證。謂十方如",
    "X16n0317_004:0680a06": "來於十八界修行。無有優劣。無有彼多此少。總是",
    "X16n0317_004:0680a07": "圓通境界。唯一心法爾。玄沙云。十方世界。更非他",
    "X16n0317_004:0680a08": "物。祇是仁者。更教誰聽。更教誰聞。都來是汝心王",
    "X16n0317_004:0680a09": "所為。全成不動智。以玄沙之意。觀十方如來所證。",
    "X16n0317_004:0680a10": "便是同旨矣。四但汝下揀圓。阿難下劣器量小。不",
    "X16n0317_004:0680a11": "能及十方如來一肩擔荷。圓自在慧。祇可就一門",
    "X16n0317_004:0680a12": "深入。若深入得。便見得這道理。本來無妄。彼六知",
    "X16n0317_004:0680a13": "根。亦本來無妄。何優何劣。何有彼多此少耶。總是",
    "X16n0317_004:0680a14": "圓通境界。唯一心法爾。△二示一門深入。一請",
    "X16n0317_004:0680a15": "益。",
    "X16n0317_004:0680a16": "阿難白佛言世尊(至)能令六根一時清淨。",
    "X16n0317_004:0680a17": "阿難疑謂體性是一。六用區分。如眼司見。耳司聞",
    "X16n0317_004:0680a18": "鼻舌身等各有所司。何言一門深入耶。又知覺是",
    "X16n0317_004:0680a19": "一。六戶各封。如眼不待聲。耳不待色。鼻舌身等各",
    "X16n0317_004:0680a20": "有疆限。何言一時清淨耶。且若根塵是實。尚不得",
    "X16n0317_004:0680a21": "言一。若根塵是妄。尚不得言六。若爾。不知孰為一。",
    "X16n0317_004:0680a22": "孰為六。一六且不成。何言逆流而入耶。於是懷疑。",
    "X16n0317_004:0680a23": "重申請益。大抵阿難我執雖破。法執猶縈。是以不",
    "X16n0317_004:0680a24": "能脫灑。殊不知六妄無體。一心假立。心尚假立。何",
    "X16n0317_004:0680b01": "有於妄體乎。妄體尚無。何有於法塵乎。問。審如是。",
    "X16n0317_004:0680b02": "何得言一門深入。六根一時清淨耶。曰。言一門深",
    "X16n0317_004:0680b03": "入者。不過權教汝返本還源。作個路頭。言一時清",
    "X16n0317_004:0680b04": "淨者。不過權教汝歸家坐地。作個歇處。豈是實法。",
    "X16n0317_004:0680b05": "而有一六云哉。不見僧問古德。如何是西來意。德",
    "X16n0317_004:0680b06": "云汝聞偃溪水聲麼。僧云聞。德云從這裏入。這豈",
    "X16n0317_004:0680b07": "不是一門深入底道理。又仰山問溈山。百千萬境",
    "X16n0317_004:0680b08": "一時來作麼生。溈云青不是黃。長不是短。諸法各",
    "X16n0317_004:0680b09": "住本位。非干我事。這豈不是一時清淨底道理。雖",
    "X16n0317_004:0680b10": "然此二人。斷斷不在這裏。更須參好。△二廣釋。",
    "X16n0317_004:0680b11": "佛告阿難汝今已得(至)生住異滅分齊頭數。",
    "X16n0317_004:0680b12": "一示惑。見所斷一句。乃指三界八十八使。即見惑",
    "X16n0317_004:0680b13": "也。修所斷一句。乃指九地八十一品。即思惑也。阿",
    "X16n0317_004:0680b14": "難一往以來。初斷見惑。初破我執。是登初果者。然",
    "X16n0317_004:0680b15": "法執未忘。思惑未除。尚餘塵沙無明惑在。今說根",
    "X16n0317_004:0680b16": "中積生虗習。即是指塵沙惑。生住異滅。即是指無",
    "X16n0317_004:0680b17": "明惑。此二惑未除。焉能辨一六之由。一六未辨。心",
    "X16n0317_004:0680b18": "地未了。如何進道。是故此中先辨一六之由。然後",
    "X16n0317_004:0680b19": "示根結之妄也。",
    "X16n0317_004:0680b20": "今汝且觀現前六根(至)受用根亦復如是。",
    "X16n0317_004:0680b21": "二辨一六。今汝下雙徵。謂既疑一與六。則汝身中。",
    "X16n0317_004:0680b22": "必然有個一。有個六矣。今問六根為是一耶。為是",
    "X16n0317_004:0680b23": "六耶。阿難下破一。若言是一。則耳可以見色。眼可",
    "X16n0317_004:0680b24": "以聞聲。頭能步履。足能說話。汝必不然。則知非是",
    "X16n0317_004:0680c01": "一矣。若此下破六。若言是六。如耳聞法。則身不應",
    "X16n0317_004:0680c02": "起欽承。口不應來問義。汝必不然。則知非是六矣。",
    "X16n0317_004:0680c03": "是故下雙破。此六知根。不可說是一非六。又不可",
    "X16n0317_004:0680c04": "說是六非一。何以故。難道汝身有個一。又有個六。",
    "X16n0317_004:0680c05": "無是理也。阿難下結責。當知是根非一非六。由無",
    "X16n0317_004:0680c06": "始以來。性覺顛倒。故見有六。由無始以來元常淪",
    "X16n0317_004:0680c07": "替。故見有一。於是知有一有六者。總是無始積妄",
    "X16n0317_004:0680c08": "所成也。汝須陀洹二句正責阿難。須陀洹名入流。",
    "X16n0317_004:0680c09": "不入色聲香等。即是六消。執六根是一體。即是未",
    "X16n0317_004:0680c10": "忘一者。阿難雖登初果。不受六塵。是名六消。猶執",
    "X16n0317_004:0680c11": "法見。故未忘一爾。如太虗下喻顯。猶如太虗。以器",
    "X16n0317_004:0680c12": "形異。故說空為一。彼太虗豈有一異等耶。因不入",
    "X16n0317_004:0680c13": "六塵。故說根為一。彼藏性豈有一六等相耶。今汝",
    "X16n0317_004:0680c14": "執有一有六者。與彼太虗成異成一何別。",
    "X16n0317_004:0680c15": "由明暗等二種相形(至)浮根四塵流逸奔法。",
    "X16n0317_004:0680c16": "三示根結之妄。初先示六根之相。由明暗下一眼",
    "X16n0317_004:0680c17": "根。明暗相也。妙圓性也。性與相會。黏湛成見。即前",
    "X16n0317_004:0680c18": "文覺非所明。因明立所者是也。見精是能覺。映色",
    "X16n0317_004:0680c19": "是能見。即前文所既妄立。生汝妄能者是也。結色",
    "X16n0317_004:0680c20": "成根者。即勝義根也。以勝義根。雖是能造所造八",
    "X16n0317_004:0680c21": "法所成。然無形不可見。以不可見故。目為清淨。因",
    "X16n0317_004:0680c22": "名眼體者。即浮塵根也。以浮塵亦是能造所造八",
    "X16n0317_004:0680c23": "法所成。然有形可見。以可見故。如蒲萄朵。即前文",
    "X16n0317_004:0680c24": "無同異中。熾然成異者是也。言浮根四塵流逸奔",
    "X16n0317_004:0681a01": "色者。以浮塵根。是無覺無見者也。勝義根是有覺",
    "X16n0317_004:0681a02": "有見者也。如青黃等色到根時。有覺有見者即留。",
    "X16n0317_004:0681a03": "以無覺無見者不留。故云奔逸也。又虗假不實曰",
    "X16n0317_004:0681a04": "浮。無見聞覺知曰塵。能造。即地等四大者是。所造。",
    "X16n0317_004:0681a05": "即色等四微者是。此能造所造非有別體。總一妄",
    "X16n0317_004:0681a06": "心之所為也。下倣此。由動靜下二耳根。發聽。妄所",
    "X16n0317_004:0681a07": "也。聽精妄能也。卷聲成根者。指勝義根也。耳體如",
    "X16n0317_004:0681a08": "新卷葉者。指浮塵根也。葢妙圓之性不能自聞。乃",
    "X16n0317_004:0681a09": "卷聲而成妄聽。由聽而成妄能。能所相熏。是故浮",
    "X16n0317_004:0681a10": "塵不能拘留。流逸奔聲。以成根爾。由通塞下三鼻",
    "X16n0317_004:0681a11": "根。真妄性相如前釋。凡氣皆上騰。根必下合。故鼻",
    "X16n0317_004:0681a12": "狀如雙垂瓜。亦業性使然也。由恬變下四舌根。真",
    "X16n0317_004:0681a13": "妄性相如前釋。然味生於物。必用絞而後出。故舌",
    "X16n0317_004:0681a14": "狀如初偃月。偃者低而受嘗者也。由離合下五身",
    "X16n0317_004:0681a15": "根。真妄性相如前釋。搏是搏取。觸是觸擊。如鼓必",
    "X16n0317_004:0681a16": "擊而後有聲。身必觸而後有知。故身狀如之。由生",
    "X16n0317_004:0681a17": "滅下六意根。真妄性相如前釋。葢意者像也。如幽",
    "X16n0317_004:0681a18": "室無所見。心必意像其物而逆知之。然不言物而",
    "X16n0317_004:0681a19": "言法者。葢生滅無體。而取虗影者是也。",
    "X16n0317_004:0681a20": "阿難如是六根由彼覺明(至)無滅無生了知安寄。",
    "X16n0317_004:0681a21": "四明根結之由。前文云性覺必明妄為明覺。今言",
    "X16n0317_004:0681a22": "由彼覺明有明明覺。於是知本覺妙明。元自具足。",
    "X16n0317_004:0681a23": "由明了知性。妄為明覺。妄覺生。本覺沒矣。妄明起。",
    "X16n0317_004:0681a24": "真明隱矣。然則如今六根黏湛發光者。得非明了",
    "X16n0317_004:0681b01": "知性為之由乎。是以下結成。明暗是相。所見是妄。",
    "X16n0317_004:0681b02": "何以。若離前塵等相。則無有見體。以見體。但緣塵",
    "X16n0317_004:0681b03": "相假色。不緣塵相實色。故說所見是妄。下動靜通",
    "X16n0317_004:0681b04": "塞等無不皆然。總一妄爾。",
    "X16n0317_004:0681b05": "汝但不循動靜合離(至)諸餘五黏應拔圓脫。",
    "X16n0317_004:0681b06": "五示入一之法。不循者不隨也。不隨動靜等諸有",
    "X16n0317_004:0681b07": "為相。妄體自無。妄體既無。不真何待。是故教汝不",
    "X16n0317_004:0681b08": "必六根皆然。但取一根脫黏。伏歸元真。諸餘自然",
    "X16n0317_004:0681b09": "圓脫矣。問。何謂圓脫。曰譬如千年暗室。一燈能破。",
    "X16n0317_004:0681b10": "六戶固閉。一竇能通。葢心無二體。覺非兩覺。一根",
    "X16n0317_004:0681b11": "拔得。五黏圓脫。又何疑焉。",
    "X16n0317_004:0681b12": "不由前塵所起知見(至)由是六根互相為用。",
    "X16n0317_004:0681b13": "六直彰本用。向由前塵所礙。是以不得相通。今不",
    "X16n0317_004:0681b14": "由前塵所起。則是明不循根。即有發用。直亦寄焉",
    "X16n0317_004:0681b15": "爾。且既稱為寄。事不妨隨根互用矣。問。何謂互用。",
    "X16n0317_004:0681b16": "曰。譬如江河溝澮。水性不分。釵釧盂盤。金形豈異。",
    "X16n0317_004:0681b17": "葢真如不變隨緣。即隨緣亦不變。又何惑乎。",
    "X16n0317_004:0681b18": "阿難汝豈不知(至)應念化成無上知覺。",
    "X16n0317_004:0681b19": "七約人為騐。阿難下例舉他人。阿那律。此云無貧。",
    "X16n0317_004:0681b20": "斛飯王子。佛之從弟。以多睡故。如來呵之。七日七",
    "X16n0317_004:0681b21": "夜精進行道。因失雙目。佛令脩天眼。後得半頭明。",
    "X16n0317_004:0681b22": "徹視三千世界。跋難陀龍。此云賢喜。常護摩伽陀",
    "X16n0317_004:0681b23": "國。雨澤以時。即目連所降者。殑伽。河神也。從無熱",
    "X16n0317_004:0681b24": "惱池銀象口出。流至東印土國。莊子稱為河伯也。",
    "X16n0317_004:0681c01": "憍梵鉢提。此云牛相。牛食物多虗哨。尊者有此病。",
    "X16n0317_004:0681c02": "亦宿報爾。舜若多。空神也。無有色質。如來光中暫",
    "X16n0317_004:0681c03": "令得見。摩訶迦葉。大迦葉也。久滅意根。得常定故。",
    "X16n0317_004:0681c04": "維摩云。不起滅定。現諸威儀。又永嘉云。惺惺寂寂",
    "X16n0317_004:0681c05": "是。無記寂寂非。寂寂惺惺是。亂想惺惺非。又古德",
    "X16n0317_004:0681c06": "云。了了常知。言之不及。此即圓明了知。不因心念",
    "X16n0317_004:0681c07": "之意。阿難下正示當機。如上六人。是不由前塵所",
    "X16n0317_004:0681c08": "起知見。故能發得妙用。如今阿難若是諸根圓拔。",
    "X16n0317_004:0681c09": "亦能內瑩發光。若果內瑩發光。則彼浮塵等如湯",
    "X16n0317_004:0681c10": "消氷。亦云易也。若果妙用掀騰。則應念化成無上",
    "X16n0317_004:0681c11": "知見。又何難哉。",
    "X16n0317_004:0681c12": "阿難如彼世人聚見於眼(至)云何覺明不成圓妙。",
    "X16n0317_004:0681c13": "八約事為騐。如世人所見皆聚於眼。設眼若合。不",
    "X16n0317_004:0681c14": "但不能辨物。即自己頭足不能類分矣。何者。六根",
    "X16n0317_004:0681c15": "黯然故也。或彼人以手循體一繞。彼眼雖合。不待",
    "X16n0317_004:0681c16": "思惟。其心曉然。頭足可辨。何者。知覺是同故爾。緣",
    "X16n0317_004:0681c17": "見下指妄顯真。以是參之。則有見為明。無見為暗。",
    "X16n0317_004:0681c18": "隨根塵所發者。便是妄相也。以是騐之。則明不能",
    "X16n0317_004:0681c19": "翳。暗不能昏。隨自性所發者。便是真覺也。故曰根",
    "X16n0317_004:0681c20": "塵既消。云何覺明不成圓妙。△三驗斷常。一伸",
    "X16n0317_004:0681c21": "疑。",
    "X16n0317_004:0681c22": "阿難白佛言世尊(至)惟垂大慈開我蒙恡。",
    "X16n0317_004:0681c23": "阿難下述聞。覺者是佛所證。故曰菩提。不滅不生",
    "X16n0317_004:0681c24": "是真理。故曰涅槃。離諸虗妄。性無遷改。故曰真如。",
    "X16n0317_004:0682a01": "離過絕非曰佛性。無垢無染。曰菴摩羅識。一法不",
    "X16n0317_004:0682a02": "立。曰空如來藏。周鑒萬物。曰大圓鏡智。號雖有七。",
    "X16n0317_004:0682a03": "其體則一。總是清淨堅凝。金剛王常住不壞之性",
    "X16n0317_004:0682a04": "也。若此下質疑。前文云以湛旋其虗妄滅生。伏還",
    "X16n0317_004:0682a05": "元覺。得元明覺。無生滅性。為因地心。然後圓成果",
    "X16n0317_004:0682a06": "地修證。此世尊所示之語也。阿難謂若依如來所",
    "X16n0317_004:0682a07": "說。因地覺即是無生滅性。果地覺即菩提等七覺",
    "X16n0317_004:0682a08": "位。今說不由前塵所起知見者。若謂不由前塵所",
    "X16n0317_004:0682a09": "起則可。若謂離了知見則不可。何哉。此見聽離了",
    "X16n0317_004:0682a10": "明暗動靜。則無我所矣。若離了念體。則無我心矣。",
    "X16n0317_004:0682a11": "於是微細思惟。進之於果地。則無我心。將何辨覺。",
    "X16n0317_004:0682a12": "退之於因地。則無我所。將誰求道。於是進退推求。",
    "X16n0317_004:0682a13": "本無我心。又無我所。全成斷滅也。豈以如今畢竟",
    "X16n0317_004:0682a14": "斷滅為修因耶。若畢竟斷滅。而如來又說湛精圓",
    "X16n0317_004:0682a15": "常。若就圓常。而我無心却成斷滅。不依佛語。別有",
    "X16n0317_004:0682a16": "道理。則又違越誠言。若依佛說。則又無是理處。終",
    "X16n0317_004:0682a17": "成戲論。於今思之。若為可耶。△二斥其顛倒。",
    "X16n0317_004:0682a18": "佛告阿難汝學多聞(至)塵俗諸事當除汝疑。",
    "X16n0317_004:0682a19": "阿難廣學多聞。心中自然知得顛倒之因。特以真",
    "X16n0317_004:0682a20": "倒現前。實未能識。何則。如說不由前塵所起知見",
    "X16n0317_004:0682a21": "者。乃是直指其本來也。而阿難不薦。錯認以為斷。",
    "X16n0317_004:0682a22": "一切諸法假名不實而阿難不會。謬指以為常。是",
    "X16n0317_004:0682a23": "非其惑耶。如若不信。試將塵俗之事以除其疑。△",
    "X16n0317_004:0682a24": "三垂勘。",
    "X16n0317_004:0682b01": "即時如來勅羅睺羅(至)聞實云無誰知無者。",
    "X16n0317_004:0682b02": "初約事顯倒。佛一問一審。各有所以。即時下先約",
    "X16n0317_004:0682b03": "根以驗性。葢鐘擊有聞。鐘歇無聞。此乃聞中之有",
    "X16n0317_004:0682b04": "無。非關於聞性者也。何以故。性元自在故。設性不",
    "X16n0317_004:0682b05": "自在。亦不能為有為無矣。如來又勅下。二約塵以",
    "X16n0317_004:0682b06": "驗根。葢鐘擊有聲。鐘歇無聲。此乃聲中之有無。非",
    "X16n0317_004:0682b07": "關於聞根者也。何以故。根元不動故。設根有動。亦",
    "X16n0317_004:0682b08": "不能聞有聞無矣。佛語阿難下。三約妄以驗真。兩",
    "X16n0317_004:0682b09": "番驗之。阿難自語矯亂。非由於聞性。及聞根何也。",
    "X16n0317_004:0682b10": "若實無聞。聞性已滅。則汝身同於枯木矣。誰知聲",
    "X16n0317_004:0682b11": "之有無耶。夫知有知無是聞性。或無或有是聲塵。",
    "X16n0317_004:0682b12": "聲塵有生滅。而聞性無生滅。設聞性有生滅。焉能",
    "X16n0317_004:0682b13": "為汝有無哉。斷不然矣。",
    "X16n0317_004:0682b14": "是故阿難聲於聞中(至)閉塞開通說聞無性。",
    "X16n0317_004:0682b15": "二斥迷顯常。大槩聲於聞中自有生滅。非是聞性",
    "X16n0317_004:0682b16": "有生滅。今阿難不知聞性不動。而乃惑聲為聞。於",
    "X16n0317_004:0682b17": "是聲有言有。聲無言無。何怪聞性昏迷。阿難不悟",
    "X16n0317_004:0682b18": "真性自在。而乃惑常為斷。於是聞有言有。聞無言",
    "X16n0317_004:0682b19": "無。得非自生顛倒。是故我言。不由前塵所起知見。",
    "X16n0317_004:0682b20": "即是本常。非是離諸動靜通塞等。遂謂無性也。",
    "X16n0317_004:0682b21": "如重睡人眠熟牀枕(至)此性云何為汝銷滅。",
    "X16n0317_004:0682b22": "三約喻釋成。重睡喻迷妄。是葢昏而遺身者也。舂",
    "X16n0317_004:0682b23": "音是真境。聞舂是真性。鐘聲是別境。木石是別識。",
    "X16n0317_004:0682b24": "別識無性。別境。無體。無體與無性。非妄而何。正夢",
    "X16n0317_004:0682c01": "喻聞塵之有無。忽寤知心境之俱空。靜搖通塞等。",
    "X16n0317_004:0682c02": "六妄皆虗。命謝形銷等。一真無損。喻阿難在夢。惑",
    "X16n0317_004:0682c03": "聲為聞。是以報答無定。真覺受聞。惑常為斷。是以",
    "X16n0317_004:0682c04": "首尾矯亂。不能自聞自覺。同彼睡人。了無異焉。",
    "X16n0317_004:0682c05": "以諸眾生從無始來(至)云何不成無上知覺。",
    "X16n0317_004:0682c06": "四結指歸元。眾生無始但隨聲走。是以聲生則生。",
    "X16n0317_004:0682c07": "聲滅則滅。是故逐念流轉。眾生一向但循所常。是",
    "X16n0317_004:0682c08": "以聞有言有。聞無言無。是故生生雜染。今厭離雜",
    "X16n0317_004:0682c09": "染。須斷生滅。欲棄流轉。須守真常。若使常光現前。",
    "X16n0317_004:0682c10": "而棄生滅。根塵識心。應時銷落矣。所以者何。葢目",
    "X16n0317_004:0682c11": "前有物。所以不明。堆阜若去。胸次自然開豁矣。良",
    "X16n0317_004:0682c12": "由心地有塵。所以不明。雜染若袪。法眼應時清明",
    "X16n0317_004:0682c13": "矣。夫心地既明。法眼又開。云何不成無上知覺耶。",
    "X16n0317_004:0682c14": "想相識情。指根塵識而言也。葢情即是根。相即是",
    "X16n0317_004:0682c15": "境。根境合生識。此根境識三。淹染心地。所謂垢也。",
    "X16n0317_004:0682c17": "首楞嚴經正見卷第四"
}