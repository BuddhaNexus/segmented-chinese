{
    "T49n2035_015:0225a02": "佛祖統紀卷第十五",
    "T49n2035_015:0225a04": "宋景定四明東湖沙門志磐撰",
    "T49n2035_015:0225a05": "諸師列傳第六之五",
    "T49n2035_015:0225a06": "明智立法師法嗣(廣智下第四世)",
    "T49n2035_015:0225a07": "澄照覺先法師慧照法隣法師",
    "T49n2035_015:0225a08": "圓澄智謙法師四明法維法師(明智惠)",
    "T49n2035_015:0225a09": "定慧介然法師待制晁說之",
    "T49n2035_015:0225a10": "諫議忠肅公陳瓘",
    "T49n2035_015:0225a11": "草堂元法師法嗣",
    "T49n2035_015:0225a12": "息菴道淵法師",
    "T49n2035_015:0225a13": "安國惠法師法嗣(神照下第四世)",
    "T49n2035_015:0225a14": "智涌了然法師真教智僊法師",
    "T49n2035_015:0225a15": "白蓮梵章首座",
    "T49n2035_015:0225a16": "白蓮卿法師法嗣",
    "T49n2035_015:0225a17": "天台淨侁法師",
    "T49n2035_015:0225a18": "北禪梵法主法嗣",
    "T49n2035_015:0225a19": "北禪惠深法師飛英智忱法師",
    "T49n2035_015:0225a20": "頂山子文法師通照慧明法師",
    "T49n2035_015:0225a21": "超果惠道法師",
    "T49n2035_015:0225a22": "德藏瑛法師法嗣",
    "T49n2035_015:0225a23": "北關思淨法師",
    "T49n2035_015:0225a24": "壽安弼法師法嗣",
    "T49n2035_015:0225a25": "教藏有全法師",
    "T49n2035_015:0225a26": "車溪卿法師法嗣(南屏下第四世)",
    "T49n2035_015:0225a27": "竹菴可觀法師牧菴有朋法師",
    "T49n2035_015:0225a28": "祥符道忻法師",
    "T49n2035_015:0225a29": "慧覺玉法師法嗣",
    "T49n2035_015:0225b01": "清修法久法師澄覺神煥法師",
    "T49n2035_015:0225b02": "假名如湛法師密印修慧法師(慧覺傳)",
    "T49n2035_015:0225b03": "慧解曇應法師(車溪傳)慧照道倫法師",
    "T49n2035_015:0225b04": "北禪法榮法師北禪文俊法師",
    "T49n2035_015:0225b05": "圓覺淨圭法師",
    "T49n2035_015:0225b06": "圓覺慈法師法嗣",
    "T49n2035_015:0225b07": "法照中皎法師神慧敏齊法師",
    "T49n2035_015:0225b08": "能仁文首座能仁能行人",
    "T49n2035_015:0225b09": "普明靖法師法嗣",
    "T49n2035_015:0225b10": "圓通思梵法師普圓善期法師",
    "T49n2035_015:0225b11": "天竺如法師法嗣",
    "T49n2035_015:0225b12": "崇先懷志法師宣祕慧僊法師",
    "T49n2035_015:0225b13": "音圓普證法師法燈道遵法師",
    "T49n2035_015:0225b14": "餘姚行澄法師",
    "T49n2035_015:0225b15": "法雲敏法師法嗣",
    "T49n2035_015:0225b16": "樞密蔣之奇",
    "T49n2035_015:0225b17": "佛智雲法師法嗣",
    "T49n2035_015:0225b18": "法照淨通法師",
    "T49n2035_015:0225b19": "佛照堅法師法嗣",
    "T49n2035_015:0225b20": "神辯覺寧法師等慈慧序法師",
    "T49n2035_015:0225b21": "梵慈普法師法嗣",
    "T49n2035_015:0225b22": "圓照梵光法師東靈智欽法主",
    "T49n2035_015:0225b23": "憲章閔法師法嗣",
    "T49n2035_015:0225b24": "餘慶道存法師",
    "T49n2035_015:0225b25": "清辯齋法師法嗣",
    "T49n2035_015:0225b26": "景德法雲法師上方法清法師(清辯傳)",
    "T49n2035_015:0225b27": "明智立法師法嗣",
    "T49n2035_015:0225b28": "法師覺先。四明之慈溪陳氏。號澄照。七歲受",
    "T49n2035_015:0225b29": "經一讀成誦。初稟教於明智。既得其傳。復",
    "T49n2035_015:0225c01": "請益於慈辯清辯。所詣益深。靖康初主奉化",
    "T49n2035_015:0225c02": "之寶林。會奉旱邑請講金光明。終卷而雨",
    "T49n2035_015:0225c03": "三日。因勉邑人建光明幢。誦經萬部為邑",
    "T49n2035_015:0225c04": "境之護。遷主延慶大弘宗教。久之復歸寶",
    "T49n2035_015:0225c05": "林。築室曰妙蓮。復誦滿萬部。持淨土佛號。",
    "T49n2035_015:0225c06": "四十八藏。摘經疏名言以資觀行。目曰心",
    "T49n2035_015:0225c07": "要。紹興十六年正月十四日。說法安坐而逝。",
    "T49n2035_015:0225c08": "塔於寢室之側。他日有夜聞誦經聲。迹所",
    "T49n2035_015:0225c09": "自出塔中。後月堂居南湖。謂師於延慶有",
    "T49n2035_015:0225c10": "傳持之功。而塔在草莽。乃令遷之祖壟。及",
    "T49n2035_015:0225c11": "開土見栓索不朽。骨若青銅(栓山圓反木丁)。",
    "T49n2035_015:0225c12": "法師法隣。賜號慧照。早為明智高第。屢居",
    "T49n2035_015:0225c13": "座端。道業詞章眾所推服。高麗義天至。首",
    "T49n2035_015:0225c14": "入南湖。師明智而友慧照。請跋所受教",
    "T49n2035_015:0225c15": "乘歸國。師援筆立成。有古史風。義天嘉歎",
    "T49n2035_015:0225c16": "不已(文見名文光教志)郡命主三學。講演之盛亞於南",
    "T49n2035_015:0225c17": "湖。嘗謂門人曰。余嘗勸人以二戒。三十已",
    "T49n2035_015:0225c18": "前未可念阿彌陀。七十已後不得持消災",
    "T49n2035_015:0225c19": "呪。謂少不知進。老不知止也。時人然之。",
    "T49n2035_015:0225c20": "法師智謙。賜號圓澄。學於明智。紹興庚辰",
    "T49n2035_015:0225c21": "主寶雲。每念寶雲為四明傳道師。自遷骨",
    "T49n2035_015:0225c22": "烏石。其迹寖晦。乃力搜訪。得正法師所撰",
    "T49n2035_015:0225c23": "石塔記。重刻於烏石菴。又於寺闢堂。設像",
    "T49n2035_015:0225c24": "表示後世。",
    "T49n2035_015:0225c25": "法師介然。四明鄞人。受業福泉山之延壽。明",
    "T49n2035_015:0225c26": "智居南湖。從其學遂悟境觀之旨。元豐初。",
    "T49n2035_015:0225c27": "專修淨業三載。期滿謂同修慧觀仲章宗悅",
    "T49n2035_015:0225c28": "曰。念佛三昧往生要法也。乃然三指。誓建",
    "T49n2035_015:0225c29": "十六觀堂。中設西方三聖殿。環以池蓮。功",
    "T49n2035_015:0226a01": "成復然三指以報佛恩。於是修觀之士。有",
    "T49n2035_015:0226a02": "所依託焉。",
    "T49n2035_015:0226a03": "建炎四年正月七日。金虜犯明州。寺眾奔散",
    "T49n2035_015:0226a04": "師獨不去。虜奄至訶之曰。不畏死耶。師曰。",
    "T49n2035_015:0226a05": "貧道一生願力建此觀堂。今老矣。不忍舍",
    "T49n2035_015:0226a06": "去以求生也虜酋義之謂曰。為我歸北地。",
    "T49n2035_015:0226a07": "作觀堂似此規制。遂逼師以行。後人悲思。",
    "T49n2035_015:0226a08": "乃以去日為之忌(相傳。正月五日。若依本朝通鑑。則云七日)而尊",
    "T49n2035_015:0226a09": "之曰定慧尊者。立像陪位於觀室之隅(志磐受業",
    "T49n2035_015:0226a10": "福泉。定慧是草堂一派。極有高行。去志磐為五世)。",
    "T49n2035_015:0226a11": "晁說之。字以道。自號景迂。官至待制。文元",
    "T49n2035_015:0226a12": "公逈四世孫也。監明州船場。常往南湖訪",
    "T49n2035_015:0226a13": "明智。聞三千境觀之說。欣然願學通其旨。",
    "T49n2035_015:0226a14": "晚年日誦法華。自號天台教僧。或曰洧上",
    "T49n2035_015:0226a15": "老法華。明智沒為撰碑而論之。時稱高作",
    "T49n2035_015:0226a16": "(碑見名文光教志)。",
    "T49n2035_015:0226a17": "陳瓘。字瑩中。南劍人。自號了翁。幼登甲科",
    "T49n2035_015:0226a18": "官至正言。親亡之日。廬墓三年。天降甘露。",
    "T49n2035_015:0226a19": "有芝草生於冢上。嘗留意禪宗頗有省發。",
    "T49n2035_015:0226a20": "觀華嚴了法界之旨。因上疏論宰相章惇。",
    "T49n2035_015:0226a21": "謫四明。日與明智會。因問天台宗旨。明智",
    "T49n2035_015:0226a22": "舉止觀不思議境。示以性奪修成無作行",
    "T49n2035_015:0226a23": "之義。公曰。乃知此宗性本現成。又問。現前",
    "T49n2035_015:0226a24": "色身如何觀察。明智曰。法本不生今則無",
    "T49n2035_015:0226a25": "滅。公曰。世人言。其死如歸。不知如歸。乃",
    "T49n2035_015:0226a26": "失家者。自是深達境智之妙。作三千有門",
    "T49n2035_015:0226a27": "頌以示明智。智可之(文見名文光教志)晚年刻意西",
    "T49n2035_015:0226a28": "歸。為明智作觀堂淨土院記。發揮寂光淨",
    "T49n2035_015:0226a29": "土之旨。宗門韙其說(石刻南湖觀堂)公既貶。諸子",
    "T49n2035_015:0226b01": "皆白衣未嘗懷不滿意。宣和六年冬。無疾",
    "T49n2035_015:0226b02": "別家人而逝。紹興中。贈諫議大夫。諡忠肅。",
    "T49n2035_015:0226b03": "述曰。智者之為道也。廣大悉備。為其徒",
    "T49n2035_015:0226b04": "者。自尊信之。未足以信於人。惟名儒士",
    "T49n2035_015:0226b05": "夫信而學焉。則其道斯為可信也。智者之",
    "T49n2035_015:0226b06": "世。有徐陵柳顧言。荊溪之世。有梁肅李",
    "T49n2035_015:0226b07": "華。慈雲之時。有王文穆馬亮。明智之時。",
    "T49n2035_015:0226b08": "有晁以道陳瑩中。是數君子。不特知道。",
    "T49n2035_015:0226b09": "又能立言以贊之。智者之道。於是愈有",
    "T49n2035_015:0226b10": "光焉。",
    "T49n2035_015:0226b11": "草堂元法師法嗣",
    "T49n2035_015:0226b12": "法師道淵。永嘉人。自號息菴。久依扶宗深",
    "T49n2035_015:0226b13": "達觀道。居西湖永明講授有法。嘗謂修性",
    "T49n2035_015:0226b14": "離合之旨。指要雖示其妙。後人或戒異說",
    "T49n2035_015:0226b15": "師收束諸文立為二義。一者約修三性三。",
    "T49n2035_015:0226b16": "與修性對論三以明離合。二者約修九性",
    "T49n2035_015:0226b17": "九。與修性對論三以明離合。初修三性三",
    "T49n2035_015:0226b18": "者。如不二門。性指三障。是故具三。修從",
    "T49n2035_015:0226b19": "性成。成三法爾。又云。一念心因既具三軌。",
    "T49n2035_015:0226b20": "此因成果名三涅槃。又金錍云。本有三種。",
    "T49n2035_015:0226b21": "三理元遍。達性成修。修三亦遍。此皆性三",
    "T49n2035_015:0226b22": "修三六法明離合也。言修性對論三者。以",
    "T49n2035_015:0226b23": "修為能對。性為所對。如不二門云。為對",
    "T49n2035_015:0226b24": "性明修。故合為二。則修二性一。三法明合",
    "T49n2035_015:0226b25": "也。次義言修九者。如不二門云。是則修雖",
    "T49n2035_015:0226b26": "具九則法身般若解脫各各具三。此乃修中",
    "T49n2035_015:0226b27": "自論九法以明離也。然法身中三。雖本屬",
    "T49n2035_015:0226b28": "性。指要判云。雖兼性三咸為所發。故皆屬",
    "T49n2035_015:0226b29": "修。言性九者。如光明句釋金鼓。具有圓",
    "T49n2035_015:0226b30": "空鳴三法。即是一境三諦。又於圓空鳴中各",
    "T49n2035_015:0226c01": "各自具姝大等三。遂有九法既得鼓體。性",
    "T49n2035_015:0226c02": "德中論未涉起修。此則就性中自論九法。",
    "T49n2035_015:0226c03": "以明離也。修性對論九者。如涅槃疏明。體",
    "T49n2035_015:0226c04": "宗用各有三義。體有禮底達。宗有本要助。",
    "T49n2035_015:0226c05": "用有本當自在。此約修六性三以明離也(云",
    "T49n2035_015:0226c06": "云)。師示寂當盛暑。停龕旬日體色不變。白乳",
    "T49n2035_015:0226c07": "流涌香若蓮華。人取乳可塗面。將葬路經",
    "T49n2035_015:0226c08": "一菴。紼斷不進。異香徹菴中。易紼重不能",
    "T49n2035_015:0226c09": "舉。菴主舊有微憾。乃悔謝曰。曾有小犯故",
    "T49n2035_015:0226c10": "蒙見誡。乃隨眾舁之遂行。葬及三年。忽大",
    "T49n2035_015:0226c11": "風折木壞其塔。滿龕舍利。若天彰其德云。",
    "T49n2035_015:0226c12": "安國惠法師法嗣(神照下第四世)",
    "T49n2035_015:0226c13": "法師了然。臨海薛氏。母禱山兵寺石像前。",
    "T49n2035_015:0226c14": "夢至佛殿見僧持蓮華令食之。且曰。汝",
    "T49n2035_015:0226c15": "生子當出家。後十三月而孕。四歲母念出",
    "T49n2035_015:0226c16": "家。則誰當為嗣。夢神人叱之曰。何爽前囑。",
    "T49n2035_015:0226c17": "遂諾之。十六具戒。從安國學教觀。慧解驟",
    "T49n2035_015:0226c18": "發。嘗夢坐盤石泛大海。望大士坐山上竹",
    "T49n2035_015:0226c19": "林間。師曰。平生持尊號今得見之。遂正立",
    "T49n2035_015:0226c20": "說百偈以讚。覺憶其半。自是頓發辨才。",
    "T49n2035_015:0226c21": "侍安國遷白蓮。未幾去謁明智。智問華嚴",
    "T49n2035_015:0226c22": "十法界。大論三世間。法華十如是。三處文義。",
    "T49n2035_015:0226c23": "共成三千。荊溪何云指的妙境出自法華。",
    "T49n2035_015:0226c24": "師曰。華嚴大論。是死法門。法華十如是。是活",
    "T49n2035_015:0226c25": "法門。智首肯之。時晁說之。嘗謁明智。因與",
    "T49n2035_015:0226c26": "師論此道。待之如同學。四明講者道如。辭",
    "T49n2035_015:0226c27": "氣毅然時號如虎。與師難問必為之屈。明",
    "T49n2035_015:0226c28": "智舉主廣嚴。師曰。吾不當負所得。卒為安",
    "T49n2035_015:0226c29": "國嗣。六年遷白蓮。居山二十四年。學者常",
    "T49n2035_015:0227a01": "五六百人。紹興戊午。寧海建大會請師說",
    "T49n2035_015:0227a02": "法。有使者持牒來曰。兜率天請師說法。師",
    "T49n2035_015:0227a03": "曰。此間法會未散。使曰。符不可緩當先。其",
    "T49n2035_015:0227a04": "次者即毀師名而去。紹興辛酉五月。夢兩龍",
    "T49n2035_015:0227a05": "戲空中。一化為神人。袖出書曰。師七日當",
    "T49n2035_015:0227a06": "行。師唯唯。既寤集眾說法。復大書曰。因念",
    "T49n2035_015:0227a07": "佛力得歸極樂。凡在吾徒宜當力學。即沐",
    "T49n2035_015:0227a08": "浴更衣。與眾同誦阿彌陀經。至西方世界",
    "T49n2035_015:0227a09": "而逝。能仁行人。聞天樂音。祥光屬天。眾謂",
    "T49n2035_015:0227a10": "師報居淨土。而先赴兜率之請也。八月葬",
    "T49n2035_015:0227a11": "東岡。錫號智涌。郡祈雨於玉溪。眾苦路險。",
    "T49n2035_015:0227a12": "師呪龍使移之。是夜風雨大作。旦見潭在",
    "T49n2035_015:0227a13": "所指夷坦處。述宗圓記五卷。釋南岳止觀",
    "T49n2035_015:0227a14": "樞要二卷。釋十不二門。虎溪集八卷。",
    "T49n2035_015:0227a15": "法師智仙。仙居李氏。號真教。幼不樂世俗。",
    "T49n2035_015:0227a16": "常曰。世間榮富何能免我一生清志耶。遂",
    "T49n2035_015:0227a17": "服方袍。遊學至天竺。得觀道於明義首座。",
    "T49n2035_015:0227a18": "還鄉依白蓮惠師聽止觀大有發明。久之",
    "T49n2035_015:0227a19": "章嗣其席。常時繫念唯在淨土。或曰。法華",
    "T49n2035_015:0227a20": "三昧。一土一切土。一身一切身。一佛一切佛。",
    "T49n2035_015:0227a21": "何不依止觀修法華三昧而為往生之因。",
    "T49n2035_015:0227a22": "師曰。荊溪云。分別功德品中。直觀此土四",
    "T49n2035_015:0227a23": "土具足。故此佛身即三佛身。此大眾即一切",
    "T49n2035_015:0227a24": "眾。以惑未斷故。安樂行是同居淨土行之氣",
    "T49n2035_015:0227a25": "分故不離同居穢見同居淨。問者曰。同居",
    "T49n2035_015:0227a26": "類多何必極樂。師曰。教說多故。宿緣厚故。",
    "T49n2035_015:0227a27": "令專注故。是攝生故。師當結制稍覺微",
    "T49n2035_015:0227a28": "恙。乃詣辭郡縣。還寺杜門絕客。眾請用",
    "T49n2035_015:0227a29": "醫。令厚贐謝去之。即易床西向。設彌陀",
    "T49n2035_015:0227b01": "像。請行人諷經。終卷而化。時能仁聞念佛",
    "T49n2035_015:0227b02": "聲沸天仙樂盈耳。塔於院東北隅。",
    "T49n2035_015:0227b03": "首座梵章。學惠法師悉通其旨。屢居白蓮",
    "T49n2035_015:0227b04": "座端。講唱有法學者宗尚。謙抑不肯出世",
    "T49n2035_015:0227b05": "人高其風。著圓覺經疏一卷。時稱簡正。",
    "T49n2035_015:0227b06": "北禪梵法主法嗣",
    "T49n2035_015:0227b07": "法師惠深。幼遍歷講席。及見北禪洞悟觀",
    "T49n2035_015:0227b08": "道。後法王歸寂。師繼踵行化。當建炎兵燬",
    "T49n2035_015:0227b09": "之餘。極力土木卒還舊制。領徒說法未嘗",
    "T49n2035_015:0227b10": "一日以事廢。將建大殿。眾勉見巨室。師曰。",
    "T49n2035_015:0227b11": "若使出門干施主。不如閉戶禱諸天。精",
    "T49n2035_015:0227b12": "意所感施者自至。師正席二十九年。有僧善",
    "T49n2035_015:0227b13": "居。為知事亦如之。清儉勤力輔贊有理。人",
    "T49n2035_015:0227b14": "或與錢。即腰纏手捥。自携以歸。慮費脚金",
    "T49n2035_015:0227b15": "損施福也。",
    "T49n2035_015:0227b16": "德藏瑛法師法嗣",
    "T49n2035_015:0227b17": "法師思淨。錢唐喻氏。受法華於瑛師。既悟",
    "T49n2035_015:0227b18": "厥旨。復深研淨土之觀。專志念佛日課觀",
    "T49n2035_015:0227b19": "經大觀初。於郡城北關創精舍。扁曰妙行。",
    "T49n2035_015:0227b20": "領徒乞食。期飯僧百萬。不二十年竟踰八",
    "T49n2035_015:0227b21": "倍。建十蓮華藏。規制巧妙。為天下輪藏之",
    "T49n2035_015:0227b22": "冠。尤精畫佛。每運筆先於靜室念佛觀想。",
    "T49n2035_015:0227b23": "一日畫丈六像。見佛光良久。眾皆瞻禮。師",
    "T49n2035_015:0227b24": "於是時頓悟筆法之妙。於是人間咸稱為",
    "T49n2035_015:0227b25": "喻彌陀。嘗於西湖北山鑿石作彌勒像露",
    "T49n2035_015:0227b26": "半軀於嚴。識者以為深谷為陵之日。必有繼",
    "T49n2035_015:0227b27": "成全身如三生石像者。宣和初。盜起清溪",
    "T49n2035_015:0227b28": "犯錢唐。師告渠魁。願以身代一城人命。賊",
    "T49n2035_015:0227b29": "義之。妖鋒為戢。紹興庚申冬。端坐想佛七",
    "T49n2035_015:0227c01": "日不廢。忽起然香供佛歸座趺坐而化。旬",
    "T49n2035_015:0227c02": "日頂上溫煖面體紅潤。見者謂其猶生葬於",
    "T49n2035_015:0227c03": "法堂之右。",
    "T49n2035_015:0227c04": "車溪卿法師法嗣(南屏下第四世)",
    "T49n2035_015:0227c05": "法師可觀。字宜翁。華亭戚氏。年十六具戒。依",
    "T49n2035_015:0227c06": "南屏精微。師聞車溪聲振江浙。負笈從之。",
    "T49n2035_015:0227c07": "一日聞舉唱曰。般若寂寥。忽有悟入。如服",
    "T49n2035_015:0227c08": "一杯降氣湯。玉慧覺有橫山命。師偕行讀指",
    "T49n2035_015:0227c09": "要。至若不謂實鐵床非苦變易非遷。歎曰。",
    "T49n2035_015:0227c10": "語言文字皆穅秕耳。建炎初主嘉禾壽聖。遷",
    "T49n2035_015:0227c11": "當湖德藏。居閱世堂。為楞嚴補注。以祥",
    "T49n2035_015:0227c12": "符延閃兩載。以疾反當湖南林。一室蕭然人",
    "T49n2035_015:0227c13": "不堪之。則曰。松風山月。此我無盡衣鉢也。",
    "T49n2035_015:0227c14": "乾道七年。丞相魏杞出鎮姑蘇。請主北禪。",
    "T49n2035_015:0227c15": "入門適當九日。指座云胸中一寸灰已冷。",
    "T49n2035_015:0227c16": "頭上千莖雪未消。老步只宜平地去。不知",
    "T49n2035_015:0227c17": "何事又登高。魏公擊節不已。及得所遺法",
    "T49n2035_015:0227c18": "語謝曰。當日卷卷斯道。不敢孤負竹菴。淳",
    "T49n2035_015:0227c19": "熙七年。皇子魏王牧四明(諱愷諡惠憲王孝宗次子)用月",
    "T49n2035_015:0227c20": "堂遺書之薦。請主延慶。時已八十九歲。抵",
    "T49n2035_015:0227c21": "行在所而聞王薨師在天竺受請曰。王旨",
    "T49n2035_015:0227c22": "如生。豈當有辭。遂行至南湖眾見行李寂",
    "T49n2035_015:0227c23": "寂莫不歎服。不二載復歸當湖竹菴。九年",
    "T49n2035_015:0227c24": "二月十九無疾而逝。壽九十一。荼毘舌根不",
    "T49n2035_015:0227c25": "壞舍利莫知其算。塔德藏之觀堂。師五住",
    "T49n2035_015:0227c26": "當湖。皆退隱於竹菴。因以為目。杲大慧自",
    "T49n2035_015:0227c27": "徑山行化。來訪當湖對語終日。敬之曰教",
    "T49n2035_015:0227c28": "海老龍也。師見齋房安像即誡之曰。汝起",
    "T49n2035_015:0227c29": "居無禮說無益語。少時焚香之敬。不補終",
    "T49n2035_015:0228a01": "日媟嫚之罪也。著楞嚴說題集解。補注共",
    "T49n2035_015:0228a02": "四卷。蘭盆補注二卷。金剛通論事說各一卷。",
    "T49n2035_015:0228a03": "圓覺手鑑。竹菴錄各一卷。山家義苑二卷。",
    "T49n2035_015:0228a04": "法師有朋。金華人。自號牧菴。一家教文背誦",
    "T49n2035_015:0228a05": "幾半。初學於慈圓覺。復往謁車溪。晝夜扣",
    "T49n2035_015:0228a06": "請盡得其道。主僊譚講止觀。天衣持師分",
    "T49n2035_015:0228a07": "衛至境(梵語分衛此云乞食)入寺就聽。至破法遍。橫破",
    "T49n2035_015:0228a08": "九種禪那。皆非圓頓行人入道之門。持竦然",
    "T49n2035_015:0228a09": "曰。我所未聞之說也設禮而去。湖人薛氏",
    "T49n2035_015:0228a10": "婦早喪不得脫。其家齋千僧誦金剛般若",
    "T49n2035_015:0228a11": "請師演說經旨。婦憑語曰。謝翁婆一卷經",
    "T49n2035_015:0228a12": "今得解脫。翁問千僧同誦。何言一卷。答曰。",
    "T49n2035_015:0228a13": "朋法師所誦者。蓋師誦時不接世語。兼解",
    "T49n2035_015:0228a14": "義為勝也。徙能仁。講道日盛。晚主延慶。初",
    "T49n2035_015:0228a15": "升座敘謝云。有朋自遠方來。聞者莫不",
    "T49n2035_015:0228a16": "心悅。於方丈扁一室。曰六經堂。中設一",
    "T49n2035_015:0228a17": "几。而初無文字。士夫怪其誕。眾至寺欲屈",
    "T49n2035_015:0228a18": "之。師令侍者先語之曰。諸賢欲何相見。若",
    "T49n2035_015:0228a19": "賓禮則對坐商略。若請益則侍立發問。若索",
    "T49n2035_015:0228a20": "難則容先伸三問。咸曰。乞從賓禮。及對",
    "T49n2035_015:0228a21": "語援引不已。乃知六經在胸中也。每臨講",
    "T49n2035_015:0228a22": "不預觀文。嘗曰。我七番講止觀。於正修中",
    "T49n2035_015:0228a23": "未嘗道著一字。又曰。大部中欲作一難。如",
    "T49n2035_015:0228a24": "片紙大亦不成。所謂文字性離皆解脫也。故",
    "T49n2035_015:0228a25": "今教苑略無義目。唯十不二門口義。纔露一",
    "T49n2035_015:0228a26": "班耳。或問十境十乘方成觀法。荊溪何云",
    "T49n2035_015:0228a27": "不待觀境方名修觀。師曰。向伊道。攝事成",
    "T49n2035_015:0228a28": "理了也。又問。圓頓教中為立陰否。師高聲",
    "T49n2035_015:0228a29": "一喝云。陰入重擔常自現前。何更問立不立。",
    "T49n2035_015:0228b01": "一日講調御丈夫。數士人至。師曰。若在儒",
    "T49n2035_015:0228b02": "教論丈夫事。如忠臣事君不顧身。勇士赴",
    "T49n2035_015:0228b03": "難不畏死。立天下之大事。成百世之顯名。",
    "T49n2035_015:0228b04": "不為聲色名利之所惑溺。皆名丈夫。若在",
    "T49n2035_015:0228b05": "吾教。則一心三觀為舟杭。六時五悔為艣",
    "T49n2035_015:0228b06": "棹。降伏諸魔制外道。不為分段變易生死",
    "T49n2035_015:0228b07": "之所籠檻者。方名丈夫耳。士人為之畏服。",
    "T49n2035_015:0228b08": "師御眾厲而簡。左右或欲師白堂整眾者。師",
    "T49n2035_015:0228b09": "曰。我所以不數數告眾者是有意也。不見",
    "T49n2035_015:0228b10": "道頻雷天失威。乾道四年十二月三日。坐",
    "T49n2035_015:0228b11": "青玉軒。請行人諷觀經。至真法身觀集",
    "T49n2035_015:0228b12": "大眾念佛。留偈坐亡。葬於崇法之祖塔。稟",
    "T49n2035_015:0228b13": "法者。顯菴法昌月溪法輝等甚眾。師自恃強",
    "T49n2035_015:0228b14": "記不畜科策。嘗謂同學竹菴曰。天下秖一",
    "T49n2035_015:0228b15": "个半座主。老兄秖半个。問何為半个。師曰。",
    "T49n2035_015:0228b16": "不合多幾个紙策也。在僊潭日。竹菴來訪。",
    "T49n2035_015:0228b17": "為上講師讀大科竟即收帙曰。宗師在座",
    "T49n2035_015:0228b18": "不敢文文。其對尊宿之禮。尚謙若此。",
    "T49n2035_015:0228b19": "慧覺玉法師法嗣",
    "T49n2035_015:0228b20": "法師法久。餘姚邵氏。受業龍泉。十五試蓮",
    "T49n2035_015:0228b21": "經中選得度。初依智涌於廣嚴。後去從",
    "T49n2035_015:0228b22": "慧覺。赴天竺。師隨往。旦夜為學卒成其業。",
    "T49n2035_015:0228b23": "大慧居徑山。往咨心要。嘗令師舉境觀之",
    "T49n2035_015:0228b24": "旨。必擊節歎賞。有王侍御女早喪。每附語",
    "T49n2035_015:0228b25": "令請高僧誦法華。大慧令師往方升座",
    "T49n2035_015:0228b26": "演經。侍御忽有感悟。夜中亡女夢於父曰。",
    "T49n2035_015:0228b27": "承法師講經力已得生處。侍御因作一乘",
    "T49n2035_015:0228b28": "感應記。大慧一日謂師曰。教苑人稀宜勉",
    "T49n2035_015:0228b29": "力弘傳以光祖道。師遂歸。既而慈溪羅氏。以",
    "T49n2035_015:0228c01": "圓湛菴延之。學者四集共仰師法。紹興十",
    "T49n2035_015:0228c02": "三年。郡命居清修。泉清石潔人境俱勝。常",
    "T49n2035_015:0228c03": "患後生單寮多弊。乃闢眾堂作連床蒲褥",
    "T49n2035_015:0228c04": "如禪林之規。以身率先眾莫敢怠。說法機",
    "T49n2035_015:0228c05": "辯有大慧之風。有不能領者。謂師談禪於",
    "T49n2035_015:0228c06": "教苑。寺左曰師子巖。創一堂名無畏。日住",
    "T49n2035_015:0228c07": "其中誦法華楞嚴七經。十九年不輟。一日",
    "T49n2035_015:0228c08": "忽告眾。無疾而化。塔於寺西。雪溪晞顏為",
    "T49n2035_015:0228c09": "撰銘。門人妙雲繼主其席。",
    "T49n2035_015:0228c10": "法師神煥。湖之安吉人。早學慧覺時稱出",
    "T49n2035_015:0228c11": "類。紹興中主思溪覺悟。自昔教門諸師立義",
    "T49n2035_015:0228c12": "未盡者。悉辨論之得百篇。世號煥百章。嘗",
    "T49n2035_015:0228c13": "論諸天位次不正。乃考尋藏典。撰為天傳。",
    "T49n2035_015:0228c14": "其序云。案百錄。安功德天座在佛左。道場",
    "T49n2035_015:0228c15": "若寬。更安大辯及四天王在右。則知世人。",
    "T49n2035_015:0228c16": "或十二。或十六。或十八。皆準鬼神品。增減",
    "T49n2035_015:0228c17": "無拘也。今欲定尊卑亦良為難。如鬼子母",
    "T49n2035_015:0228c18": "羅剎也。豈當與大梵同列。有女名功德。男",
    "T49n2035_015:0228c19": "名散脂。今以功德居上。梵釋次之。後列",
    "T49n2035_015:0228c20": "散脂鬼母。豈非失序。因檢討大藏作諸天",
    "T49n2035_015:0228c21": "傳。隨位釋之。蓋天有主客。有男女。有本",
    "T49n2035_015:0228c22": "迹。有顯晦。大梵為三界主。帝釋為忉利主。",
    "T49n2035_015:0228c23": "四王為八部主。若功德大辯。但客寄耳。功德",
    "T49n2035_015:0228c24": "寄北天。大辯寄山澤。初無主領。茲所謂主",
    "T49n2035_015:0228c25": "客也。功德大辯樹神地神鬼母並女質。餘則",
    "T49n2035_015:0228c26": "男身。所謂男女也。金剛密迹五百徒黨。皆大",
    "T49n2035_015:0228c27": "菩薩本也。現居神像迹也。所謂本迹也。大",
    "T49n2035_015:0228c28": "辯對佛宣揚正法。雖位處密寄身示女",
    "T49n2035_015:0228c29": "質。而言行則顯。或但作影響不事敷揚。縱",
    "T49n2035_015:0229a01": "權有統王現丈夫形。而言行則晦。所謂顯",
    "T49n2035_015:0229a02": "晦也。知此四端可與言天矣。竹菴見之曰。",
    "T49n2035_015:0229a03": "大略數百字。囊括殆盡(天傳未見其本。志磐嘗撰諸天禮讚文。正用煥師立說。",
    "T49n2035_015:0229a04": "詳見法門光顯志)嘗著圓覺疏二卷。安樂記一卷。",
    "T49n2035_015:0229a05": "法師如湛。永嘉焦氏。母夢寶塔而生。幼年",
    "T49n2035_015:0229a06": "試經得度。首謁東靈欽師及普慈暉師。所",
    "T49n2035_015:0229a07": "學未就。乃與楊尖淵空相融之車溪依卿",
    "T49n2035_015:0229a08": "師。時眾已多無所容。唯小室如斗不以為",
    "T49n2035_015:0229a09": "隘。劇暑埋大甕實以塞泉。與四友背甕環",
    "T49n2035_015:0229a10": "坐。以挹其爽。如此數載。眾戲目為五瘟堂。",
    "T49n2035_015:0229a11": "後參慧覺於橫山。晝夜潛心盡得教觀之妙。",
    "T49n2035_015:0229a12": "初主車溪壽聖。講餘課法華一部。佛號二萬",
    "T49n2035_015:0229a13": "聲。有求為知事者。以非器不見用。憾之",
    "T49n2035_015:0229a14": "夜懷刃入室。則見官客滿座。次夜復入。則",
    "T49n2035_015:0229a15": "昏暗失路。又一夕往得入室。見十數人皆",
    "T49n2035_015:0229a16": "同師形。其人媿恐而遁。平時少睡。夏月坐",
    "T49n2035_015:0229a17": "草莽中口誦法華。袒身施蚊。門人謂。師年",
    "T49n2035_015:0229a18": "高宜息苦行。師曰。[(罩卓+(一/水))*羽]。飛之類。安得妙乘。",
    "T49n2035_015:0229a19": "所冀啖我血聞我經。以此為緣耳。後人因",
    "T49n2035_015:0229a20": "表其處為餧蚊臺。晚歲謝事。閒居小菴日",
    "T49n2035_015:0229a21": "薰淨業。紹興庚申七月。端坐念佛結印而",
    "T49n2035_015:0229a22": "逝。闍維得五色舍利。著淨業記釋觀經疏。",
    "T49n2035_015:0229a23": "護國記釋光明疏。又述金剛會解假名集。",
    "T49n2035_015:0229a24": "建炎初。述聲聞會異。其末題云匈奴去杭入",
    "T49n2035_015:0229a25": "秀。兵火沿塘。劫掠蜂起。命在不測。聊書",
    "T49n2035_015:0229a26": "此為記時事。人以為與章安當寇盜縱橫",
    "T49n2035_015:0229a27": "而著涅槃玄義。其事相類。",
    "T49n2035_015:0229a28": "述曰。法智之記觀經光明也。當時同宗之",
    "T49n2035_015:0229a29": "輩親炙之徒。如孤山淨覺餙辭抗辨。卒",
    "T49n2035_015:0229b01": "莫能勝。謂之陽擠陰助。猶可為說。至於",
    "T49n2035_015:0229b02": "假名以天資之高德業之美為四明四世",
    "T49n2035_015:0229b03": "孫。當教觀中興後。不思光贊乃祖之功。",
    "T49n2035_015:0229b04": "而反事筆削忍為淨業護國之記。白晝操",
    "T49n2035_015:0229b05": "戈。背宗破祖。自墮山外之侶。可悲也",
    "T49n2035_015:0229b06": "夫。",
    "T49n2035_015:0229b07": "圓覺慈法師法嗣",
    "T49n2035_015:0229b08": "法師中皎。四明之慈溪張氏。賜號法照。母",
    "T49n2035_015:0229b09": "夢月墮懷而生。受業永明。初依南湖明智。",
    "T49n2035_015:0229b10": "未幾去謁圓覺於天竺。久之盡得法奧。靖",
    "T49n2035_015:0229b11": "康初。能仁虛席。郡太守劉光。囑智涌舉所",
    "T49n2035_015:0229b12": "知。以師應命。圓音一演學徒四集。以粥飯",
    "T49n2035_015:0229b13": "不給。闢海田為二十頃。香積乃裕。紹興乙",
    "T49n2035_015:0229b14": "卯夏旱。郡守以龍湫昔受智者戒。遣僚屬",
    "T49n2035_015:0229b15": "屈師臨湫施以戒法。即日雨洽。以年老退",
    "T49n2035_015:0229b16": "處藏密菴。紹興乙丑。沐浴易新衣。書偈別",
    "T49n2035_015:0229b17": "眾。正坐西向而化。",
    "T49n2035_015:0229b18": "行人能師。嘉禾人。少學能仁。入懺室四十",
    "T49n2035_015:0229b19": "載。六時行道雖病不廢。唯不食數日其病",
    "T49n2035_015:0229b20": "自愈。行人之名遂聞江浙。年既老讀文如",
    "T49n2035_015:0229b21": "初學。草菴戲之曰。未忘筌耶。師曰筌何所",
    "T49n2035_015:0229b22": "忘。菴大慚。嘗暑中曬衣。歎曰。慷慨丈夫反",
    "T49n2035_015:0229b23": "同臧獲。於是散去餘長。唯留一弊絮袍。夏",
    "T49n2035_015:0229b24": "則束梁相間。夏日入林施蚊。一日逢二虎",
    "T49n2035_015:0229b25": "以身就之。虎俛首而去。山神興供一方。常",
    "T49n2035_015:0229b26": "與交接。香積有乏。知事來告。則力拒之。明",
    "T49n2035_015:0229b27": "旦施自至。皆曰。昨夜行人巡門相報。始知",
    "T49n2035_015:0229b28": "山神荷師以往圓覺有能仁之命。師與文",
    "T49n2035_015:0229b29": "首座。然指以請。及其至晝夜請益大有開",
    "T49n2035_015:0229c01": "悟。",
    "T49n2035_015:0229c02": "普明靖法師法嗣",
    "T49n2035_015:0229c03": "法師思梵。杭之臨平湛氏。賜號圓通。依淨",
    "T49n2035_015:0229c04": "社普明學教觀盡通其旨。久之擢居座首。",
    "T49n2035_015:0229c05": "普明遷覺悟。師與偕行。及再遷上竺。謂師",
    "T49n2035_015:0229c06": "曰。覺悟之席無以易子。行道十年大振法道。",
    "T49n2035_015:0229c07": "後退處西山歸雲菴。杜門著書。嘗以經疏",
    "T49n2035_015:0229c08": "語錄。商確禪教之旨。名曰會宗。侍郎晁公",
    "T49n2035_015:0229c09": "武。一見契心。為之序曰。予聞世父景迂先",
    "T49n2035_015:0229c10": "生之言曰(晁說之號景迂)浙江東西有天台之學。",
    "T49n2035_015:0229c11": "通其說者無禪教之病。可以為人天眼目。",
    "T49n2035_015:0229c12": "小子識之。自予聞此三終星矣。今見會宗",
    "T49n2035_015:0229c13": "之所述。其有合於世父景迂之言乎。師平",
    "T49n2035_015:0229c14": "生以戒法力。夢寐嘗與聖賢接。凡禬禳災",
    "T49n2035_015:0229c15": "凶。驅逐妖厲。一為說戒無不通感。乾道四",
    "T49n2035_015:0229c16": "年五月。有星者謂師曰。六月之望師其亡",
    "T49n2035_015:0229c17": "乎。師笑曰。造物焉能制我耶。汝謂六月亡。",
    "T49n2035_015:0229c18": "我且八月往。至期沐浴更衣趺坐龕中。召",
    "T49n2035_015:0229c19": "眾誦佛瞑目而化。塔於方丈之室。",
    "T49n2035_015:0229c20": "梵慈普法師法嗣",
    "T49n2035_015:0229c21": "法師梵光。四明鄞之陽氏。賜號圓照。母夢異",
    "T49n2035_015:0229c22": "僧入其室。十二月乃生。異香盈室。十六具",
    "T49n2035_015:0229c23": "戒。始學律於湖心通照。復習教於南湖神",
    "T49n2035_015:0229c24": "智。慨然遊方裴回西浙。乃之白牛見海慧",
    "T49n2035_015:0229c25": "普師。聞講法華壽量品。廣談三身。言下大",
    "T49n2035_015:0229c26": "悟。將還鄉。海慧撫其背曰。汝必大振法智",
    "T49n2035_015:0229c27": "之席。及歸郡守王資深命主廣壽。政和四年",
    "T49n2035_015:0229c28": "春。太守呂淙以南湖請。時廣壽之眾。願從",
    "T49n2035_015:0229c29": "者百二十人。自是南湖眾及五百。法智之世",
    "T49n2035_015:0230a01": "未若是之盛也。宣和四年大旱。郡請講雲",
    "T49n2035_015:0230a02": "雨經。依法結壇緇素畢集。披軸則雲興。下",
    "T49n2035_015:0230a03": "席而雨注。靖康初。高麗貢使。及境來謁云。",
    "T49n2035_015:0230a04": "國王問訊法師。翹仰道德無從瞻禮。謹遣",
    "T49n2035_015:0230a05": "使獻法衣一襲。及本國曉法師。所著華嚴",
    "T49n2035_015:0230a06": "疏論二百卷。建炎三年以老謝去。寓奉化之",
    "T49n2035_015:0230a07": "福聖。南湖自罹兵燬積年未復。郡守仇愈。",
    "T49n2035_015:0230a08": "謂非師不能振。遂迎師再還。群僚畢集。佇",
    "T49n2035_015:0230a09": "聞講演。仇公臨筵讚之曰。微言發覆吾生何",
    "T49n2035_015:0230a10": "幸。紹興十二年。舉門人道琛自代。遂退處",
    "T49n2035_015:0230a11": "於擇陽。與漕使陸寘隣居。往來結方外友。",
    "T49n2035_015:0230a12": "明年春與陸君辭曰。老病既久將以後事",
    "T49n2035_015:0230a13": "託延慶。乃舟行至南湖。沐浴更衣。集眾諷",
    "T49n2035_015:0230a14": "觀經。書遺訓。付悟真義誠。諷安樂行。至深",
    "T49n2035_015:0230a15": "入禪定見十方佛寂然而逝。時十三年二月",
    "T49n2035_015:0230a16": "八日也。壽八十。葬崇法之祖塔。師天資朴",
    "T49n2035_015:0230a17": "素。待貴賤以均禮。或問其故則曰。吾法",
    "T49n2035_015:0230a18": "以平等為心。不輕為行。昌國戴氏。為鬼",
    "T49n2035_015:0230a19": "物所擾。請師誦呪。及門而崇滅。其在福",
    "T49n2035_015:0230a20": "聖。道俗請增戒法。有鄔氏子附語曰。吾汝之",
    "T49n2035_015:0230a21": "先也。久處幽冥。聞人間光法師為眾施戒。",
    "T49n2035_015:0230a22": "此日冥中異類多得解脫。故吾得以暫歸",
    "T49n2035_015:0230a23": "法主智欽。姑蘇常熟人。才辯超卓舉世知敬。",
    "T49n2035_015:0230a24": "主東靈聚徒至五百。行梵慈之道不少異。",
    "T49n2035_015:0230a25": "恪勤講懺日未嘗怠。時人尊稱法主。以比",
    "T49n2035_015:0230a26": "北禪梵云。",
    "T49n2035_015:0230a27": "清辯齊法師法嗣",
    "T49n2035_015:0230a28": "法師法雲。受業姑蘇景德。賜號普潤。學教",
    "T49n2035_015:0230a29": "觀於清辯為得旨。紹興十三年。撰翻譯名",
    "T49n2035_015:0230b01": "義七卷。以釋藏典之梵語。援引疏記有所",
    "T49n2035_015:0230b02": "論辯甚為學者之益咸澤山嘉其作。為贊",
    "T49n2035_015:0230b03": "化刻梓云。",
    "T49n2035_015:0230b04": "佛祖統紀卷第十五(終)"
}