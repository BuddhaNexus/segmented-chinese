{
    "T25n1509_002:0066a21": "大智度初品總說如是我聞釋論",
    "T25n1509_002:0066a22": "第三(卷第二)",
    "T25n1509_002:0066a24": "龍樹菩薩造",
    "T25n1509_002:0066a25": "後秦龜茲國三藏法師鳩摩羅什",
    "T25n1509_002:0066a26": "奉　詔譯",
    "T25n1509_002:0066a27": "「如是我聞：一時」，今當總說。問曰：若諸佛一",
    "T25n1509_002:0066a28": "切智人，自然無師，不隨他教，不受他法，不",
    "T25n1509_002:0066a29": "用他道，不從他聞而說法，何以言「如是",
    "T25n1509_002:0066b01": "我聞」？答曰：如汝所言，佛一切智人，自然無",
    "T25n1509_002:0066b02": "師，不應從他聞法而說。佛法非但佛口說",
    "T25n1509_002:0066b03": "者是，一切世間真實善語、微妙好語，皆出",
    "T25n1509_002:0066b04": "佛法中。如佛毘尼中說：「何者是佛法？佛法",
    "T25n1509_002:0066b05": "有五種人說：一者、佛自口說，二者、佛弟子",
    "T25n1509_002:0066b06": "說，三者、仙人說，四者、諸天說，五者、化人說。」復",
    "T25n1509_002:0066b07": "次，如《釋提桓因得道經》，佛告憍尸迦：「世間",
    "T25n1509_002:0066b08": "真實善語、微妙好語，皆出我法中。」如〈讚佛",
    "T25n1509_002:0066b09": "偈〉中說：",
    "T25n1509_002:0066b10": "　「諸世善語，　　皆出佛法；　　善說無失，",
    "T25n1509_002:0066b11": "　　無過佛語。　　餘處雖有，　　善無過語，",
    "T25n1509_002:0066b12": "　　一切皆是，　　佛法之餘。　　諸外道中，",
    "T25n1509_002:0066b13": "　　設有好語，　　如虫食木，　　偶得成字。",
    "T25n1509_002:0066b14": "　　初中下法，　　自共相破，　　如鐵出金，",
    "T25n1509_002:0066b15": "　　誰當信者？　　如伊蘭中，　　牛頭栴檀；",
    "T25n1509_002:0066b16": "　　如苦種中，　　甘善美果。　　設能信者，",
    "T25n1509_002:0066b17": "　　是人則信，　　外經書中，　　自出好語。",
    "T25n1509_002:0066b18": "　　諸好實語，　　皆從佛出；　　如栴檀香，",
    "T25n1509_002:0066b19": "　　出摩梨山。　　除摩梨山，　　無出栴檀；",
    "T25n1509_002:0066b20": "　　如是除佛，　　無出實語。」",
    "T25n1509_002:0066b21": "復次，「如是我聞」，是阿難等佛大弟子輩說，",
    "T25n1509_002:0066b22": "入佛法相故，名為佛法。如佛般涅槃時，於",
    "T25n1509_002:0066b23": "俱夷那竭國薩羅雙樹間，北首臥，將入涅",
    "T25n1509_002:0066b24": "槃。爾時，阿難親屬愛未除，未離欲故，心沒",
    "T25n1509_002:0066b25": "憂海，不能自出。爾時，長老阿泥盧豆語阿",
    "T25n1509_002:0066b26": "難：「汝守佛法藏人，不應如凡人自沒憂",
    "T25n1509_002:0066b27": "海！一切有為法，是無常相，汝莫愁憂！又佛",
    "T25n1509_002:0066b28": "手付汝法，汝今愁悶，失所受事。汝當問佛：",
    "T25n1509_002:0066b29": "『佛般涅槃後，我曹云何行道？誰當作師？惡",
    "T25n1509_002:0066c01": "口車匿，云何共住？佛經初作何等語？』如是",
    "T25n1509_002:0066c02": "種種未來事，應問佛。」阿難聞是事，悶心小",
    "T25n1509_002:0066c03": "醒，得念道力助，於佛末後臥床邊，以此事",
    "T25n1509_002:0066c04": "問佛。佛告阿難：「若今現前，若我過去後，",
    "T25n1509_002:0066c05": "自依止，法依止，不餘依止。云何比丘自依止、",
    "T25n1509_002:0066c06": "法依止、不餘依止？於是比丘內觀身，",
    "T25n1509_002:0066c07": "常當一心智慧，勤修精進，除世間貪憂；",
    "T25n1509_002:0066c08": "外身、內外身觀，亦如是；受、心、法念處，亦復如",
    "T25n1509_002:0066c09": "是。是名比丘自依止、法依止、不餘依止。從",
    "T25n1509_002:0066c10": "今日，解脫戒經即是大師；如解脫戒經說",
    "T25n1509_002:0066c11": "身業、口業，應如是行。車匿比丘，我涅槃後，如",
    "T25n1509_002:0066c12": "梵法治；若心濡伏者，應教《刪陀迦旃延",
    "T25n1509_002:0066c13": "經》，即可得道。復次，我三阿僧祇劫所集",
    "T25n1509_002:0066c14": "法寶藏，是藏初應作是說：『如是我聞：一",
    "T25n1509_002:0066c15": "時，佛在某方、某國土、某處樹林中。』何以",
    "T25n1509_002:0066c16": "故？過去諸佛經初皆稱是語，未來諸佛經",
    "T25n1509_002:0067a01": "初亦稱是語，現在諸佛末後般涅槃時亦教",
    "T25n1509_002:0067a02": "稱是語。今我般涅槃後，經初亦應稱『如是",
    "T25n1509_002:0067a03": "我聞：一時』。」是故當知是佛所教，非佛自言「如",
    "T25n1509_002:0067a04": "是我聞」。佛一切智人，自然無師故，不應言「我",
    "T25n1509_002:0067a05": "聞」。若佛自說「如是我聞」，有所不知者，可有",
    "T25n1509_002:0067a06": "此難。阿難問佛，佛教是語，是弟子所言「如",
    "T25n1509_002:0067a07": "是我聞」，無有咎。復次，欲令佛法久住世間",
    "T25n1509_002:0067a08": "故，長老摩訶迦葉等諸阿羅漢問阿難：「佛初",
    "T25n1509_002:0067a09": "何處說法？說何等法？」阿難答：「如是我聞：一時，",
    "T25n1509_002:0067a10": "佛在波羅捺國仙人鹿林中，為五比丘說",
    "T25n1509_002:0067a11": "是苦聖諦。我本不從他聞，法中正憶念得眼、",
    "T25n1509_002:0067a12": "智、明、覺。」是經，是中應廣說。如《集法經》中",
    "T25n1509_002:0067a13": "廣說：佛入涅槃時，地六種動，諸河反流，疾",
    "T25n1509_002:0067a14": "風暴發，黑雲四起，惡雷掣電，雹雨驟墮，處處",
    "T25n1509_002:0067a15": "星流，師子惡獸哮吼喚呼，諸天、世人皆大號",
    "T25n1509_002:0067a16": "咷。諸天、人等皆發是言：「佛取涅槃，一何疾",
    "T25n1509_002:0067a17": "哉！世間眼滅！」當是時間，一切草木、藥樹，華",
    "T25n1509_002:0067a18": "葉一時剖裂；諸須彌山王盡皆傾搖，海水波",
    "T25n1509_002:0067a19": "揚，地大震動，山崖崩落；諸樹摧折，四面煙起，",
    "T25n1509_002:0067a20": "甚大可畏。陂池江河盡皆嬈濁，彗星晝出。",
    "T25n1509_002:0067a21": "諸人啼哭，諸天憂愁，諸天女等郁伊哽咽，涕",
    "T25n1509_002:0067a22": "淚交流。諸學人等默然不樂，諸無學人念",
    "T25n1509_002:0067a23": "有為諸法一切無常。如是天、人、夜叉、羅剎、犍",
    "T25n1509_002:0067a24": "闥婆、甄陀羅、摩睺羅伽及諸龍等，皆大憂愁。",
    "T25n1509_002:0067a25": "諸阿羅漢度老病死海，心念言：",
    "T25n1509_002:0067a26": "　「已渡凡夫恩愛河，　　老病死券已裂破；",
    "T25n1509_002:0067a27": "　　見身篋中四大蛇，　　今入無餘滅涅槃！」",
    "T25n1509_002:0067a28": "諸大阿羅漢各各隨意，於諸山林流泉谿谷，",
    "T25n1509_002:0067a29": "處處捨身而般涅槃；更有諸阿羅漢於虛",
    "T25n1509_002:0067b01": "空中飛騰而去，譬如鴈王現種種神力，令",
    "T25n1509_002:0067b02": "眾人心信清淨，然後般涅槃。六欲天乃至遍",
    "T25n1509_002:0067b03": "淨天等，見諸阿羅漢皆取滅度，各心念言：",
    "T25n1509_002:0067b04": "「佛日既沒，種種禪定解脫智慧弟子光亦滅。",
    "T25n1509_002:0067b05": "是諸眾生有種種婬怒癡病，是法藥師輩今",
    "T25n1509_002:0067b06": "疾滅度，誰當治者？無量智慧大海中生弟子",
    "T25n1509_002:0067b07": "蓮華，今已乾枯；法樹摧折，法雲散滅；大智象",
    "T25n1509_002:0067b08": "王既逝，象子亦隨去；法商人過去，從誰求法",
    "T25n1509_002:0067b09": "寶？」如偈說：",
    "T25n1509_002:0067b10": "　「佛已永寂入涅槃，　　諸滅結眾亦過去；",
    "T25n1509_002:0067b11": "　　世界如是空無智，　　癡冥遂增智燈滅！」",
    "T25n1509_002:0067b12": "爾時，諸天禮摩訶迦葉足，說偈言：",
    "T25n1509_002:0067b13": "　「耆年欲恚慢已除，　　其形譬如紫金柱，",
    "T25n1509_002:0067b14": "　　上下端嚴妙無比，　　目明清淨如蓮華！」",
    "T25n1509_002:0067b15": "如是讚已，白大迦葉言：「大德迦葉！仁者知",
    "T25n1509_002:0067b16": "不？法船欲破，法城欲頹，法海欲竭，法幢",
    "T25n1509_002:0067b17": "欲倒，法燈欲滅；說法人欲去，行道人漸少，",
    "T25n1509_002:0067b18": "惡人力轉盛，當以大慈建立佛法！」",
    "T25n1509_002:0067b19": "爾時，大迦葉心如大海，澄靜不動，良久而答：",
    "T25n1509_002:0067b20": "「汝等善說！實如所言，世間不久，無智盲冥。」",
    "T25n1509_002:0067b21": "於是大迦葉默然受請。爾時，諸天禮大迦葉",
    "T25n1509_002:0067b22": "足，忽然不現，各自還去。是時，大迦葉思惟：",
    "T25n1509_002:0067b23": "「我今云何使是三阿僧祇劫難得佛法而得",
    "T25n1509_002:0067b24": "久住？」如是思惟竟，「我知是法可使久住，應",
    "T25n1509_002:0067b25": "當結集修妬路、阿毘曇、毘尼，作三法藏。如",
    "T25n1509_002:0067b26": "是佛法可得久住，未來世人可得受行。所",
    "T25n1509_002:0067b27": "以者何？佛世世勤苦慈愍眾生故，學得是",
    "T25n1509_002:0067b28": "法，為人演說；我曹亦應承用佛教，宣揚開",
    "T25n1509_002:0067b29": "化。」是時，大迦葉作是語竟，住須彌山頂，",
    "T25n1509_002:0067c01": "撾銅揵稚，說此偈言：",
    "T25n1509_002:0067c02": "　「佛諸弟子！　　若念於佛，　　當報佛恩，",
    "T25n1509_002:0067c03": "　　莫入涅槃！」",
    "T25n1509_002:0067c04": "是揵稚音、大迦葉語聲，遍至三千大千世界，",
    "T25n1509_002:0067c05": "皆悉聞知；諸有弟子得神力者，皆來集會",
    "T25n1509_002:0067c06": "大迦葉所。爾時，大迦葉告諸會者：「佛法欲滅，",
    "T25n1509_002:0067c07": "佛從三阿僧祇劫種種勤苦，慈愍眾生，學",
    "T25n1509_002:0067c08": "得是法。佛般涅槃已，諸弟子知法、持法、誦法",
    "T25n1509_002:0067c09": "者，皆亦隨佛滅度；法今欲滅，未來眾生甚可",
    "T25n1509_002:0067c10": "憐愍，失智慧眼，愚癡盲冥；佛大慈悲愍傷",
    "T25n1509_002:0067c11": "眾生，我曹應當承用佛教，須待結集經藏",
    "T25n1509_002:0067c12": "竟，隨意滅度。」諸來眾會，皆受教住。爾時，大",
    "T25n1509_002:0067c13": "迦葉選得千人，除善阿難，盡皆阿羅漢，得",
    "T25n1509_002:0067c14": "六神通，得共解脫，無礙解脫；悉得三明，禪",
    "T25n1509_002:0067c15": "定自在，能逆順行諸三昧，皆悉無礙。誦讀三",
    "T25n1509_002:0067c16": "藏，知內外經書，諸外道家十八種大經，盡亦",
    "T25n1509_002:0067c17": "讀知，皆能論議，降伏異學。問曰：是時，有如",
    "T25n1509_002:0067c18": "是等無數阿羅漢，何以故正選取千人，",
    "T25n1509_002:0067c19": "不多取耶？答曰：頻婆娑羅王得道，八萬四",
    "T25n1509_002:0067c20": "千官屬亦各得道。是時，王教勅宮中，常設",
    "T25n1509_002:0067c21": "飯食，供養千人；阿闍貰王不斷是法。爾",
    "T25n1509_002:0067c22": "時，大迦葉思惟言：「若我等常乞食者，當有外",
    "T25n1509_002:0067c23": "道強來難問，廢闕法事；今王舍城常設飯",
    "T25n1509_002:0067c24": "食供給千人，是中可住結集經藏。」以是故，",
    "T25n1509_002:0067c25": "選取千人，不得多取。是時，大迦葉與千",
    "T25n1509_002:0068a01": "人俱，到王舍城耆闍崛山中，告語阿闍世",
    "T25n1509_002:0068a02": "王：「給我等食，日日送來，今我曹等結集",
    "T25n1509_002:0068a03": "經藏，不得他行。」是中夏安居三月，初十五日",
    "T25n1509_002:0068a04": "說戒時，集和合僧。大迦葉入禪定，以天眼",
    "T25n1509_002:0068a05": "觀，今是眾中，誰有煩惱未盡應逐出者！唯",
    "T25n1509_002:0068a06": "有阿難一人不盡，餘九百九十九人諸漏",
    "T25n1509_002:0068a07": "已盡，清淨無垢。大迦葉從禪定起，眾中手",
    "T25n1509_002:0068a08": "牽阿難出，言：「今清淨眾中結集經藏。汝結",
    "T25n1509_002:0068a09": "未盡，不應住此！」是時，阿難慚恥悲泣，而自",
    "T25n1509_002:0068a10": "念言：「我二十五年隨侍世尊，供給左右，未",
    "T25n1509_002:0068a11": "曾得如是苦惱；佛實大德，慈悲含忍。」念已，白",
    "T25n1509_002:0068a12": "大迦葉言：「我能有力，久可得道；但諸佛法，",
    "T25n1509_002:0068a13": "阿羅漢者不得供給左右使令；以是故，我",
    "T25n1509_002:0068a14": "留殘結不盡斷耳。」大迦葉言：「汝更有罪！佛",
    "T25n1509_002:0068a15": "意不欲聽女人出家，汝慇懃勸請，佛聽",
    "T25n1509_002:0068a16": "為道；以是故，佛之正法五百歲而衰微，是",
    "T25n1509_002:0068a17": "汝突吉羅罪！」阿難言：「我憐愍瞿曇彌，又三",
    "T25n1509_002:0068a18": "世諸佛法皆有四部眾，我釋迦文佛云何獨",
    "T25n1509_002:0068a19": "無？」大迦葉復言：「佛欲涅槃時，近俱夷那",
    "T25n1509_002:0068a20": "竭城，脊痛，四疊漚多羅僧敷臥，語汝言：",
    "T25n1509_002:0068a21": "『我須水。』汝不供給，是汝突吉羅罪！」阿難答",
    "T25n1509_002:0068a22": "言：「是時，五百乘車，截流而渡，令水渾濁，以",
    "T25n1509_002:0068a23": "是故不取。」大迦葉復言：「正使水濁，佛有大",
    "T25n1509_002:0068a24": "神力，能令大海濁水清淨。汝何以不與？",
    "T25n1509_002:0068a25": "是汝之罪，汝去作突吉羅懺悔！」大迦葉",
    "T25n1509_002:0068a26": "復言：「佛問汝：『若有人四神足好修，可住壽",
    "T25n1509_002:0068a27": "一劫，若減一劫；佛四神足好修，欲住壽一劫，",
    "T25n1509_002:0068a28": "若減一劫。』汝默然不答。問汝至三，汝故默",
    "T25n1509_002:0068a29": "然。汝若答佛：『佛四神足好修，應住一劫，若",
    "T25n1509_002:0068b01": "減一劫。』由汝故，令佛世尊早入涅槃，是汝",
    "T25n1509_002:0068b02": "突吉羅罪！」阿難言：「魔蔽我心，是故無言；我",
    "T25n1509_002:0068b03": "非惡心而不答佛。」大迦葉復言：「汝與佛疊",
    "T25n1509_002:0068b04": "僧伽梨衣，以足蹈上，是汝突吉羅罪。」阿",
    "T25n1509_002:0068b05": "難言：「爾時，有大風起，無人助我捉衣，時風",
    "T25n1509_002:0068b06": "吹來墮我腳下，非不恭敬，故蹈佛衣。」大迦",
    "T25n1509_002:0068b07": "葉復言：「佛陰藏相，般涅槃後以示女人，是",
    "T25n1509_002:0068b08": "何可恥？是汝突吉羅罪！」阿難言：「爾時，我思",
    "T25n1509_002:0068b09": "惟：『若諸女人見佛陰藏相者，便自羞恥女",
    "T25n1509_002:0068b10": "人形，欲得男子身，修行佛相，種福德根。』",
    "T25n1509_002:0068b11": "以是故，我示女人，不為無恥而故破戒。」",
    "T25n1509_002:0068b12": "大迦葉言：「汝有六種突吉羅罪，盡應僧中",
    "T25n1509_002:0068b13": "悔過！」阿難言：「諾！隨長老大迦葉及僧所教！」",
    "T25n1509_002:0068b14": "是時，阿難長跪合手，偏袒右肩，脫革屣，六",
    "T25n1509_002:0068b15": "種突吉羅罪懺悔。大迦葉於僧中，手牽阿",
    "T25n1509_002:0068b16": "難出，語阿難言：「斷汝漏盡，然後來入；殘結",
    "T25n1509_002:0068b17": "未盡，汝勿來也！」如是語竟，便自閉門。爾時，",
    "T25n1509_002:0068b18": "諸阿羅漢議言：「誰能結集毘尼法藏者？」",
    "T25n1509_002:0068b19": "長老阿泥盧豆言：「舍利弗是第二佛，有好",
    "T25n1509_002:0068b20": "弟子，字憍梵波提(秦言牛呞)，柔軟和雅，常處",
    "T25n1509_002:0068b21": "閑居，住心寂燕，能知毘尼法藏；今在天",
    "T25n1509_002:0068b22": "上尸利沙樹園中住，遣使請來。」大迦葉語",
    "T25n1509_002:0068b23": "下坐比丘：「汝次應僧使。」下坐比丘言：「僧有",
    "T25n1509_002:0068b24": "何使？」大迦葉言：「僧使汝至天上尸利沙樹",
    "T25n1509_002:0068b25": "園中，憍梵波提阿羅漢住處。」是比丘歡喜",
    "T25n1509_002:0068b26": "踊躍受僧勅命，白大迦葉言：「我到憍梵",
    "T25n1509_002:0068b27": "波提阿羅漢所，陳說何事？」大迦葉言：「到已，",
    "T25n1509_002:0068b28": "語憍梵鉢提：大迦葉等漏盡阿羅漢，皆會",
    "T25n1509_002:0068b29": "閻浮提。僧有大法事，汝可疾來！」是下坐比",
    "T25n1509_002:0068c01": "丘頭面禮僧，右繞三匝；如金翅鳥，飛騰虛",
    "T25n1509_002:0068c02": "空，往到憍梵波提所，頭面作禮，語憍梵",
    "T25n1509_002:0068c03": "波提言：「軟善大德！少欲知足，常在禪定！大",
    "T25n1509_002:0068c04": "迦葉問訊有語：今僧有大法事，可疾下",
    "T25n1509_002:0068c05": "來，觀眾寶聚。」是時，憍梵波提心覺生疑，",
    "T25n1509_002:0068c06": "語是比丘言：「僧將無鬪諍事喚我來耶？",
    "T25n1509_002:0068c07": "無有破僧者不？佛日滅度耶？」是比丘言：「實",
    "T25n1509_002:0068c08": "如所言，大師佛已滅度。」憍梵波提言：「佛滅",
    "T25n1509_002:0068c09": "度大疾，世間眼滅！能逐佛轉法輪將，我",
    "T25n1509_002:0068c10": "和上舍利弗今在何所？」答曰：「先入涅槃。」憍",
    "T25n1509_002:0068c11": "梵波提言：「大師法將，各自別離，當可奈何！",
    "T25n1509_002:0068c12": "摩訶目伽連今在何所？」是比丘言：「是亦滅度。」",
    "T25n1509_002:0068c13": "憍梵波提言：「佛法欲散，大人過去，眾生可",
    "T25n1509_002:0068c14": "愍。」問：「長老阿難今何所作？」是比丘言：「長",
    "T25n1509_002:0068c15": "老阿難，佛滅度後，憂愁、啼哭、迷悶，不能自",
    "T25n1509_002:0068c16": "喻。」憍梵波提言：「阿難懊惱，由有愛結，別",
    "T25n1509_002:0068c17": "離生苦。羅睺羅復云何？」答言：「羅睺羅得阿",
    "T25n1509_002:0068c18": "羅漢故，無憂無愁，但觀諸法無常相。」憍梵",
    "T25n1509_002:0068c19": "波提言：「難斷愛已斷，無憂愁。」憍梵波提言：",
    "T25n1509_002:0068c20": "「我失離欲大師，於是尸利沙樹園中住，",
    "T25n1509_002:0068c21": "亦何所為？我和上、大師皆已滅度，我今不",
    "T25n1509_002:0068c22": "能復下閻浮提，住此般涅槃。」說是言已，",
    "T25n1509_002:0069a01": "入禪定中，踊在虛空，身放光明；又出水火，",
    "T25n1509_002:0069a02": "手摩日月，現種種神變，自心出火燒身，身",
    "T25n1509_002:0069a03": "中出水，四道流下，至大迦葉所。水中有聲，",
    "T25n1509_002:0069a04": "說此偈言：",
    "T25n1509_002:0069a05": "　「憍梵鉢提稽首禮，　　妙眾第一大德僧，",
    "T25n1509_002:0069a06": "　　聞佛滅度我隨去，　　如大象去象子隨！」",
    "T25n1509_002:0069a07": "爾時，下坐比丘持衣鉢還僧。是時中間，阿",
    "T25n1509_002:0069a08": "難思惟諸法，求盡殘漏；其夜坐禪經行，慇",
    "T25n1509_002:0069a09": "懃求道。是阿難智慧多，定力少，是故不即",
    "T25n1509_002:0069a10": "得道；定智等者，乃可速得。後夜欲過，疲極",
    "T25n1509_002:0069a11": "偃息，却臥就枕，頭未至枕，廓然得悟；如電",
    "T25n1509_002:0069a12": "光出，闇者見道。阿難如是入金剛定，破一",
    "T25n1509_002:0069a13": "切諸煩惱山；得三明、六神通、共解脫，作大",
    "T25n1509_002:0069a14": "力阿羅漢。即夜到僧堂門，敲門而喚。大迦",
    "T25n1509_002:0069a15": "葉問言：「敲門者誰？」答言：「我是阿難。」大迦葉",
    "T25n1509_002:0069a16": "言：「汝何以來？」阿難言：「我今夜得盡諸漏。」大",
    "T25n1509_002:0069a17": "迦葉言：「不與汝開門，汝從門鑰孔中來！」",
    "T25n1509_002:0069a18": "阿難答言：「可爾！」即以神力從門鑰孔中",
    "T25n1509_002:0069a19": "入，禮拜僧足懺悔：「大迦葉！莫復見責！」大迦",
    "T25n1509_002:0069a20": "葉手摩阿難頭言：「我故為汝，使汝得道；汝",
    "T25n1509_002:0069a21": "無嫌恨，我亦如是，以汝自證。譬如手畫虛",
    "T25n1509_002:0069a22": "空，無所染著；阿羅漢心亦如是，一切法中得",
    "T25n1509_002:0069a23": "無所著。復汝本坐。」是時，僧復議言：「憍梵",
    "T25n1509_002:0069a24": "波提已取滅度，更有誰能結集法藏？」長",
    "T25n1509_002:0069a25": "老阿泥盧豆言：「是長老阿難，於佛弟子，常",
    "T25n1509_002:0069a26": "侍近佛，聞經能持，佛常歎譽；是阿難能結",
    "T25n1509_002:0069a27": "集經藏。」是時，長老大迦葉摩阿難頭言：「佛囑",
    "T25n1509_002:0069a28": "累汝，令持法藏，汝應報佛恩！佛在何處",
    "T25n1509_002:0069a29": "最初說法？佛諸大弟子能守護法藏者，皆以",
    "T25n1509_002:0069b01": "滅度，唯汝一人在。汝今應隨佛心，憐愍眾",
    "T25n1509_002:0069b02": "生故，集佛法藏。」是時，阿難禮僧已，坐師子",
    "T25n1509_002:0069b03": "床。時大迦葉說此偈言：",
    "T25n1509_002:0069b04": "　「佛聖師子王，　　阿難是佛子，",
    "T25n1509_002:0069b05": "　　師子座處坐，　　觀眾無有佛。",
    "T25n1509_002:0069b06": "　　如是大德眾，　　無佛失威神，",
    "T25n1509_002:0069b07": "　　如空無月時，　　有宿而不嚴。",
    "T25n1509_002:0069b08": "　　汝大智人說，　　汝佛子當演，",
    "T25n1509_002:0069b09": "　　何處佛初說，　　今汝當布現！」",
    "T25n1509_002:0069b10": "是時，長老阿難一心合手，向佛涅槃方如",
    "T25n1509_002:0069b11": "是說言：",
    "T25n1509_002:0069b12": "　「佛初說法時，　　爾時我不見，",
    "T25n1509_002:0069b13": "　　如是展轉聞：　　佛在波羅柰，",
    "T25n1509_002:0069b14": "　　佛為五比丘，　　初開甘露門，",
    "T25n1509_002:0069b15": "　　說四真諦法：　　苦集滅道諦。",
    "T25n1509_002:0069b16": "　　阿若憍陳如，　　最初得見道；",
    "T25n1509_002:0069b17": "　　八萬諸天眾，　　皆亦入道迹！」",
    "T25n1509_002:0069b18": "是千阿羅漢聞是語已，上昇虛空高七多",
    "T25n1509_002:0069b19": "羅樹。皆言：「咄！無常力大，如我等眼見佛說",
    "T25n1509_002:0069b20": "法，今乃言我聞！」便說偈言：",
    "T25n1509_002:0069b21": "　「我見佛身相，　　猶如紫金山，",
    "T25n1509_002:0069b22": "　　妙相眾德滅，　　唯有名獨存。",
    "T25n1509_002:0069b23": "　　是故當方便，　　求出於三界，",
    "T25n1509_002:0069b24": "　　勤集諸善根，　　涅槃最為樂！」",
    "T25n1509_002:0069b25": "爾時，長老阿泥盧豆說偈言：",
    "T25n1509_002:0069b26": "　「咄世間無常！　　如水月芭蕉，",
    "T25n1509_002:0069b27": "　　功德滿三界，　　無常風所壞！」",
    "T25n1509_002:0069b28": "爾時，大迦葉復說此偈：",
    "T25n1509_002:0069b29": "　「無常力甚大，　　愚智貧富貴，",
    "T25n1509_002:0069c01": "　　得道及未得，　　一切無能免！",
    "T25n1509_002:0069c02": "　　非巧言妙寶，　　非欺誑力諍，",
    "T25n1509_002:0069c03": "　　如火燒萬物，　　無常相法爾。」",
    "T25n1509_002:0069c04": "大迦葉語阿難：「從《轉法輪經》至《大般涅槃》，",
    "T25n1509_002:0069c05": "集作四阿含：《增一阿含》、《中阿含》、《長阿含》、《相應",
    "T25n1509_002:0069c06": "阿含》。是名修妬路法藏。」諸阿羅漢更問：「誰",
    "T25n1509_002:0069c07": "能明了集毘尼法藏？」皆言：「長老憂婆離，於",
    "T25n1509_002:0069c08": "五百阿羅漢中持律第一，我等今請。」即請言：",
    "T25n1509_002:0069c09": "「起，就師子座處坐！說佛在何處初說毘",
    "T25n1509_002:0069c10": "尼結戒？」憂婆離受僧教，師子座處坐，說：",
    "T25n1509_002:0069c11": "「如是我聞：一時，佛在毘舍離。爾時，須提那",
    "T25n1509_002:0069c12": "迦蘭陀長者子初作婬欲，以是因緣故，結",
    "T25n1509_002:0069c13": "初大罪。二百五十戒義作三部，七法、八法、比",
    "T25n1509_002:0069c14": "丘尼毘尼、增一、憂婆利問、雜部、善部；如是",
    "T25n1509_002:0069c15": "等八十部，作毘尼藏。」諸阿羅漢復更思惟：",
    "T25n1509_002:0069c16": "「誰能明了集阿毘曇藏？」念言：「長老阿難，於五",
    "T25n1509_002:0069c17": "百阿羅漢中，解修妬路義第一，我等今",
    "T25n1509_002:0069c18": "請。」即請言：「起，就師子座處坐！佛在何處",
    "T25n1509_002:0069c19": "初說阿毘曇？」阿難受僧教，師子座處坐，",
    "T25n1509_002:0069c20": "說：「如是我聞：一時，佛在舍婆提城。爾時，佛",
    "T25n1509_002:0069c21": "告諸比丘：『諸有五怖、五罪、五怨，不除不滅，",
    "T25n1509_002:0069c22": "是因緣故，此生中身、心受無量苦，復後世墮",
    "T25n1509_002:0069c23": "惡道中。諸有無此五怖、五罪、五怨，是因緣故，",
    "T25n1509_002:0069c24": "於今生種種身、心受樂，後世生天上樂處。",
    "T25n1509_002:0069c25": "何等五怖應遠？一者殺，二者盜，三者邪婬，四",
    "T25n1509_002:0069c26": "者妄語，五者飲酒。』」如是等名阿毘曇藏。三",
    "T25n1509_002:0070a01": "法藏集竟，諸天、鬼神、諸龍、天女，種種供養，",
    "T25n1509_002:0070a02": "雨天華香、幡蓋、天衣，供養法故。於是說",
    "T25n1509_002:0070a03": "偈：",
    "T25n1509_002:0070a04": "　「憐愍世界故，　　集結三藏法；",
    "T25n1509_002:0070a05": "　　十力一切智，　　說智無明燈！」",
    "T25n1509_002:0070a06": "問曰：《八犍度阿毘曇》、六分阿毘曇等，從何處",
    "T25n1509_002:0070a07": "出？答曰：佛在世時，法無違錯；佛滅度後，初",
    "T25n1509_002:0070a08": "集法時，亦如佛在。後百年，阿輸迦王作",
    "T25n1509_002:0070a09": "般闍于瑟大會，諸大法師論議異故，有別",
    "T25n1509_002:0070a10": "部名字。從是以來，展轉至姓迦旃延婆",
    "T25n1509_002:0070a11": "羅門道人，智慧利根，盡讀三藏內外經書，欲",
    "T25n1509_002:0070a12": "解佛語故，作《發智經八犍度》，初品是世",
    "T25n1509_002:0070a13": "間第一法。後諸弟子等，為後人不能盡解",
    "T25n1509_002:0070a14": "《八犍度》故，作《鞞婆娑》。有人言：六分阿毘曇",
    "T25n1509_002:0070a15": "中，第三分八品之名〈分別世處分〉(此是《樓炭經》作",
    "T25n1509_002:0070a16": "六分中第三分)，是目犍連作；六分中，初分八品，四品",
    "T25n1509_002:0070a17": "是婆須蜜菩薩作，四品是罽賓阿羅漢作；餘",
    "T25n1509_002:0070a18": "五分諸論議師所作。有人言：佛在時，舍利弗",
    "T25n1509_002:0070a19": "解佛語故作阿毘曇；後犢子道人等讀誦，乃",
    "T25n1509_002:0070a20": "至今名為《舍利弗阿毘曇》。摩訶迦旃延，佛在",
    "T25n1509_002:0070a21": "時，解佛語作蜫勒(蜫勒秦言篋藏)，乃至今行於",
    "T25n1509_002:0070a22": "南天竺。皆是廣解佛語故。如說五戒：幾",
    "T25n1509_002:0070a23": "有色，幾無色？幾可見，幾不可見？幾有對，幾無",
    "T25n1509_002:0070a24": "對？幾有漏，幾無漏？幾有為，幾無為？幾有報，幾",
    "T25n1509_002:0070a25": "無報？幾有善，幾不善？幾有記，幾無記？如",
    "T25n1509_002:0070a26": "是等，是名阿毘曇。復次，七使：欲染使，瞋恚",
    "T25n1509_002:0070a27": "使，有愛使，憍慢使，無明使，見使，疑使。是七使，",
    "T25n1509_002:0070a28": "幾欲界繫，幾色界繫，幾無色界繫？幾見諦斷，",
    "T25n1509_002:0070a29": "幾思惟斷？幾見苦斷，幾見集斷，幾見盡斷，",
    "T25n1509_002:0070b01": "幾見道斷？幾遍使，幾不遍使？十智：法智，比智，",
    "T25n1509_002:0070b02": "世智，他心智，苦智，集智，滅智，道智，盡智，無生",
    "T25n1509_002:0070b03": "智。是十智，幾有漏，幾無漏？幾有為，幾無為？",
    "T25n1509_002:0070b04": "幾有漏緣，幾無漏緣？幾有為緣，幾無為緣？幾",
    "T25n1509_002:0070b05": "欲界緣，幾色界緣，幾無色界緣？幾不繫緣？幾",
    "T25n1509_002:0070b06": "無礙道中修，幾解脫道中修？四果得時，幾得、",
    "T25n1509_002:0070b07": "幾失？如是等分別一切法，亦名阿毘曇。為",
    "T25n1509_002:0070b08": "阿毘曇三種：一者、阿毘曇身及義，略說三",
    "T25n1509_002:0070b09": "十二萬言；二者、六分，略說三十六萬言；三",
    "T25n1509_002:0070b10": "者、蜫勒，略說三十二萬言。蜫勒廣比諸事",
    "T25n1509_002:0070b11": "以類相從，非阿毘曇。略說「如是我聞：一",
    "T25n1509_002:0070b12": "時」總義竟。",
    "T25n1509_002:0070b13": "大智度初品中婆伽婆釋論第四",
    "T25n1509_002:0070b14": "【經】婆伽婆。【論】今當說。釋曰：云何名",
    "T25n1509_002:0070b15": "婆伽婆？婆伽婆者，「婆伽」言「德」，「婆」言「有」，",
    "T25n1509_002:0070b16": "是名有德。復次，「婆伽」名「分別」，「婆」名「巧」，巧",
    "T25n1509_002:0070b17": "分別諸法總相別相，故名「婆伽婆」。復次，",
    "T25n1509_002:0070b18": "「婆伽」名「名聲」，「婆」名「有」，是名「有名聲」，無",
    "T25n1509_002:0070b19": "有得名聲如佛者。轉輪聖王、釋、梵、護世者，",
    "T25n1509_002:0070b20": "無有及佛，何況諸餘凡庶！所以者何？轉輪",
    "T25n1509_002:0070b21": "聖王與結相應，佛已離結；轉輪聖王沒在",
    "T25n1509_002:0070b22": "生、老、病、死泥中，佛已得渡；轉輪聖王為恩",
    "T25n1509_002:0070b23": "愛奴僕，佛已永離；轉輪聖王處在世間曠野",
    "T25n1509_002:0070b24": "災患，佛已得離；轉輪聖王處在無明闇",
    "T25n1509_002:0070b25": "中，佛處第一明中；轉輪聖王若極多領四天",
    "T25n1509_002:0070b26": "下，佛領無量諸世界；轉輪聖王財自在，佛",
    "T25n1509_002:0070b27": "心自在；轉輪聖王貪求天樂，佛乃至有頂",
    "T25n1509_002:0070b28": "樂亦不貪著；轉輪聖王從他求樂，佛內心",
    "T25n1509_002:0070b29": "自樂。以是因緣，佛勝轉輪聖王。諸餘釋、梵、",
    "T25n1509_002:0070c01": "護世者，亦復如是，但於轉輪聖王小勝。復",
    "T25n1509_002:0070c02": "次，「婆伽」名「破」，「婆」名「能」，是人能破婬怒癡",
    "T25n1509_002:0070c03": "故，稱為「婆伽婆」。問曰：如阿羅漢、辟支佛亦",
    "T25n1509_002:0070c04": "破婬怒癡，與佛何異？答曰：阿羅漢、辟支佛",
    "T25n1509_002:0070c05": "雖破三毒，氣分不盡；譬如香在器中，香",
    "T25n1509_002:0070c06": "雖出，餘氣故在。又如草木薪火燒煙出，炭",
    "T25n1509_002:0070c07": "灰不盡，火力薄故；佛三毒永盡無餘，譬如",
    "T25n1509_002:0070c08": "劫盡，火燒須彌山，一切地都盡，無煙無炭。",
    "T25n1509_002:0070c09": "如舍利弗瞋恚氣殘，難陀婬欲氣殘，必",
    "T25n1509_002:0070c10": "陵伽婆磋慢氣殘；譬如人被鎖，初脫時，",
    "T25n1509_002:0070c11": "行猶不便。時，佛從禪起經行，羅睺羅從佛",
    "T25n1509_002:0070c12": "經行，佛問羅睺羅：「何以羸瘦？」羅睺羅說偈",
    "T25n1509_002:0070c13": "答佛：",
    "T25n1509_002:0070c14": "　「若人食油則得力，　　若食酥者得好色，",
    "T25n1509_002:0070c15": "　　食麻滓菜無色力，　　大德世尊自當知！」",
    "T25n1509_002:0070c16": "佛問羅睺羅：「是眾中誰為上座？」羅睺羅答：",
    "T25n1509_002:0070c17": "「和上舍利弗。」佛言：「舍利弗食不淨食。」爾時，",
    "T25n1509_002:0070c18": "舍利弗轉聞是語，即時吐食，自作誓言：",
    "T25n1509_002:0071a01": "「從今日不復受人請。」是時，波斯匿王、長者",
    "T25n1509_002:0071a02": "須達多等，來詣舍利弗所，語舍利弗：「佛不",
    "T25n1509_002:0071a03": "以無事而受人請，大德舍利弗復不受請，",
    "T25n1509_002:0071a04": "我等白衣云何當得大信清淨？」舍利弗言：「我",
    "T25n1509_002:0071a05": "大師佛言：『舍利弗食不淨食。』今不得受",
    "T25n1509_002:0071a06": "人請。」於是波斯匿等至佛所，白佛言：「佛",
    "T25n1509_002:0071a07": "不常受人請，舍利弗復不受請，我等云何",
    "T25n1509_002:0071a08": "心得大信？願佛勅舍利弗還受人請！」佛言：",
    "T25n1509_002:0071a09": "「此人心堅，不可移轉。」佛爾時引本生因緣：",
    "T25n1509_002:0071a10": "「昔有一國王為毒蛇所囓，王時欲死，呼",
    "T25n1509_002:0071a11": "諸良醫令治蛇毒。時諸醫言：『還令蛇嗽，",
    "T25n1509_002:0071a12": "毒氣乃盡。』是時諸醫各設呪術，所囓王蛇",
    "T25n1509_002:0071a13": "即來王所。諸醫積薪燃火，勅蛇還嗽汝",
    "T25n1509_002:0071a14": "毒，若不爾者，當入此火！毒蛇思惟：『我既吐",
    "T25n1509_002:0071a15": "毒，云何還嗽？此事劇死！』思惟心定，即時入",
    "T25n1509_002:0071a16": "火。爾時毒蛇，舍利弗是。世世心堅，不可動",
    "T25n1509_002:0071a17": "也。」復次，長老必陵伽婆蹉常患眼痛，是人",
    "T25n1509_002:0071a18": "乞食，常渡恒水，到恒水邊彈指言：「小婢住！",
    "T25n1509_002:0071a19": "莫流！」水即兩斷，得過乞食。是恒神到佛所",
    "T25n1509_002:0071a20": "白佛：「佛弟子必陵伽婆蹉，常罵我言小",
    "T25n1509_002:0071a21": "婢住！莫流水！」佛告必陵伽婆蹉懺謝",
    "T25n1509_002:0071a22": "恒神！必陵伽婆蹉即時合手語恒神言：",
    "T25n1509_002:0071a23": "「小婢莫瞋！今懺謝汝！」是時，大眾笑之：「云何",
    "T25n1509_002:0071a24": "懺謝而復罵耶？」佛語恒神：「汝見必陵伽婆",
    "T25n1509_002:0071a25": "蹉合手懺謝不？懺謝無慢而有此言，當",
    "T25n1509_002:0071a26": "知非惡。此人五百世來，常生婆羅門家，常",
    "T25n1509_002:0071a27": "自憍貴，輕賤餘人，本來所習，口言而已，心無",
    "T25n1509_002:0071a28": "憍也。」如是諸阿羅漢雖斷結使，猶有殘",
    "T25n1509_002:0071a29": "氣。如諸佛世尊，若人以刀割一臂，若人",
    "T25n1509_002:0071b01": "以栴檀香泥一臂，如左右眼，心無憎愛，是",
    "T25n1509_002:0071b02": "以永無殘氣。栴闍婆羅門女木杅謗佛，",
    "T25n1509_002:0071b03": "於大眾中言：「汝使我有娠，何以不憂？與",
    "T25n1509_002:0071b04": "我衣食！為爾無羞，誑惑餘人！」是時，五百婆",
    "T25n1509_002:0071b05": "羅門師等，皆舉手唱言：「是！是！我曹知此事。」",
    "T25n1509_002:0071b06": "是時，佛無異色，亦無慚色。此事即時彰露，地",
    "T25n1509_002:0071b07": "為大動，諸天供養，散眾名華，讚歎佛德，佛",
    "T25n1509_002:0071b08": "無喜色。復次，佛食馬麥，亦無憂慼；天王",
    "T25n1509_002:0071b09": "獻食，百味具足，不以為悅，一心無二。如是",
    "T25n1509_002:0071b10": "等種種飲食、衣被、臥具，讚呵、輕敬等種種事",
    "T25n1509_002:0071b11": "中，心無異也。譬如真金，燒鍛打磨，都無增",
    "T25n1509_002:0071b12": "損。以是故，阿羅漢雖斷結得道，猶有殘",
    "T25n1509_002:0071b13": "氣，不得稱婆伽婆。問曰：婆伽婆正有此",
    "T25n1509_002:0071b14": "一名？更有餘名？答曰：佛功德無量，名號亦",
    "T25n1509_002:0071b15": "無量；此名取其大者，以人多識故。復有",
    "T25n1509_002:0071b16": "異名，名多陀阿伽陀等。云何名多陀阿伽",
    "T25n1509_002:0071b17": "陀？如法相解，如法相說；如諸佛安隱道",
    "T25n1509_002:0071b18": "來，佛亦如是來，更不去後有中，是故名",
    "T25n1509_002:0071b19": "多陀阿伽陀。復名阿羅呵。云何名阿羅",
    "T25n1509_002:0071b20": "呵？「阿羅」名「賊」，「呵」名「殺」，是名「殺賊」。如偈",
    "T25n1509_002:0071b21": "說：",
    "T25n1509_002:0071b22": "　「佛以忍為鎧，　　精進為剛甲，",
    "T25n1509_002:0071b23": "　　持戒為大馬，　　禪定為良弓，",
    "T25n1509_002:0071b24": "　　智慧為好箭；　　外破魔王軍，",
    "T25n1509_002:0071b25": "　　內滅煩惱賊，　　是名阿羅呵。」",
    "T25n1509_002:0071b26": "復次，「阿」名「不」，「羅呵」名「生」，是名「不生」。佛心種",
    "T25n1509_002:0071b27": "子，後世田中不生，無明糠脫故。復次，「阿羅",
    "T25n1509_002:0071b28": "呵」名「應受供養」。佛諸結使除盡，得一切智慧",
    "T25n1509_002:0071b29": "故，應受一切天地眾生供養，以是故，佛名",
    "T25n1509_002:0071c01": "阿羅呵。復名三藐三佛陀。云何名三藐三",
    "T25n1509_002:0071c02": "佛陀？「三藐」名「正」，「三」名「遍」，「佛」名「知」，是名正",
    "T25n1509_002:0071c03": "遍知一切法。問曰：云何正遍知？答曰：",
    "T25n1509_002:0071c04": "　　知苦如苦相，　　知集如集相，",
    "T25n1509_002:0071c05": "　　知滅如滅相，　　知道如道相。",
    "T25n1509_002:0071c06": "是名三藐三佛陀。復次，知一切諸法實不",
    "T25n1509_002:0071c07": "壞相，不增不減。云何名不壞相？心行處滅，言",
    "T25n1509_002:0071c08": "語道斷，過諸法如涅槃相不動。以是故，",
    "T25n1509_002:0071c09": "名三藐三佛陀。復次，一切十方諸世界名",
    "T25n1509_002:0071c10": "號，六道所攝眾生名號；眾生先世因緣，未來",
    "T25n1509_002:0071c11": "世生處；一切十方眾生心相，諸結使、諸善根、",
    "T25n1509_002:0071c12": "諸出要，如是等一切諸法悉知，是名三藐",
    "T25n1509_002:0071c13": "三佛陀。復名鞞侈遮羅那三般那，秦言",
    "T25n1509_002:0071c14": "明行具足。云何名明行具足？宿命、天眼、漏",
    "T25n1509_002:0071c15": "盡，名為三明。問曰：神通、明有何等異？答曰：",
    "T25n1509_002:0071c16": "直知過去宿命事，是名通；知過去因緣行",
    "T25n1509_002:0071c17": "業，是名明。直知死此生彼，是名通；知行",
    "T25n1509_002:0071c18": "因緣，際會不失，是名明。直盡結使，不知更",
    "T25n1509_002:0071c19": "生不生，是名通；若知漏盡，更不復生，是名",
    "T25n1509_002:0071c20": "明。是三明，大阿羅漢、大辟支佛所得。問曰：",
    "T25n1509_002:0071c21": "若爾者，與佛有何等異？答曰：彼雖得三明，",
    "T25n1509_002:0071c22": "明不滿足，佛悉滿足，是為異。問曰：云何不",
    "T25n1509_002:0071c23": "滿？云何滿？答曰：諸阿羅漢、辟支佛宿命",
    "T25n1509_002:0071c24": "智，知自身及他人，亦不能遍；有阿羅漢知",
    "T25n1509_002:0071c25": "一世，或二世、三世，十、百、千、萬劫，乃至八萬劫，",
    "T25n1509_002:0072a01": "過是以往不能復知，是故不滿。天眼明",
    "T25n1509_002:0072a02": "未來世亦如是。佛一念中生、住、滅時，諸結使",
    "T25n1509_002:0072a03": "分，生時如是，住時如是，滅時如是。苦法忍、",
    "T25n1509_002:0072a04": "苦法智中所斷結使悉覺了。知如是結使解",
    "T25n1509_002:0072a05": "脫，得爾所有為法解脫，得爾所無為法解脫，",
    "T25n1509_002:0072a06": "乃至道比忍見諦道十五心中。諸聲聞、辟支",
    "T25n1509_002:0072a07": "佛所不覺知，時少疾故。如是知過去眾",
    "T25n1509_002:0072a08": "生因緣、漏盡，未來、現在亦如是，是故名佛",
    "T25n1509_002:0072a09": "明行具足。行名身口業，唯佛身、口業具足，",
    "T25n1509_002:0072a10": "餘皆有失，是名明行具足。復名修伽陀：",
    "T25n1509_002:0072a11": "「修」秦言「好」，「伽陀」或言「去」，或言「說」，是名「好去」、",
    "T25n1509_002:0072a12": "「好說」。好去者，於種種諸深三摩提、無量",
    "T25n1509_002:0072a13": "諸大智慧中去，如偈說：",
    "T25n1509_002:0072a14": "　「佛一切智為大車，　　八正道行入涅槃。」",
    "T25n1509_002:0072a15": "是名好去。好說者，如諸法實相說，不著法",
    "T25n1509_002:0072a16": "愛說。觀弟子智慧力，是人正使一切方便",
    "T25n1509_002:0072a17": "神通智力化之，亦無如之何。是人可度是",
    "T25n1509_002:0072a18": "疾、是遲，是人應是處度；是人應說布施，或",
    "T25n1509_002:0072a19": "說戒，或說涅槃；是人應說五眾、十二因緣、",
    "T25n1509_002:0072a20": "四諦等諸法能入道。如是等種種知弟子",
    "T25n1509_002:0072a21": "智力而為說法，是名好說。復名路迦憊：",
    "T25n1509_002:0072a22": "「路迦」秦言「世」，「憊」名「知」，是名知世間。問曰：",
    "T25n1509_002:0072a23": "云何知世間？答曰：知二種世間：一、眾生，",
    "T25n1509_002:0072a24": "二、非眾生。及如實相知世間、世間因、知世",
    "T25n1509_002:0072a25": "間滅、出世間道。復次，知世間，非如世俗",
    "T25n1509_002:0072a26": "知，亦非外道知；知世間無常故苦，苦故無",
    "T25n1509_002:0072a27": "我。復次，知世間相，非有常非無常，非有",
    "T25n1509_002:0072a28": "邊非無邊，非去非不去，如是相亦不著，",
    "T25n1509_002:0072a29": "清淨、常不壞相如虛空，是名知世間。復名",
    "T25n1509_002:0072b01": "阿耨多羅，秦言「無上」。云何無上？涅槃法無",
    "T25n1509_002:0072b02": "上。佛自知是涅槃不從他聞，亦將導眾生",
    "T25n1509_002:0072b03": "令至涅槃。如諸法中涅槃無上，眾生中佛",
    "T25n1509_002:0072b04": "亦無上。復次，持戒、禪定、智慧，教化眾生，一切",
    "T25n1509_002:0072b05": "無有與等者，何況能過！故言無上。復次，「阿」",
    "T25n1509_002:0072b06": "名「無」，「耨多羅」名「答」。一切外道法，可答可破，",
    "T25n1509_002:0072b07": "非實非清淨故；佛法不可答、不可破，出",
    "T25n1509_002:0072b08": "一切語言道，亦實清淨故，以是故名無答。",
    "T25n1509_002:0072b09": "復名富樓沙曇藐婆羅提：「富樓沙」秦言「丈",
    "T25n1509_002:0072b10": "夫」，「曇藐」言「可化」，「婆羅提」言「調御師」，是名「可",
    "T25n1509_002:0072b11": "化丈夫調御師」。佛以大慈大悲大智故，有",
    "T25n1509_002:0072b12": "時軟美語，有時苦切語，有時雜語，以此調",
    "T25n1509_002:0072b13": "御令不失道。如偈說：",
    "T25n1509_002:0072b14": "　「佛法為車弟子馬，　　實法寶主佛調御，",
    "T25n1509_002:0072b15": "　　若馬出道失正轍，　　如是當治令調伏。",
    "T25n1509_002:0072b16": "　　若小不調輕法治，　　好善成立為上道，",
    "T25n1509_002:0072b17": "　　若不可治便棄捨，　　以是調御為無上。」",
    "T25n1509_002:0072b18": "復次，調御師有五種：初父母兄姊親里，中",
    "T25n1509_002:0072b19": "官法，下師法——今世三種法治，後世閻羅王治，",
    "T25n1509_002:0072b20": "佛以今世樂、後世樂及涅槃樂利益，故名",
    "T25n1509_002:0072b21": "師。上四種法治人不久畢壞，不能常實",
    "T25n1509_002:0072b22": "成就。佛成人以三種道，常隨道不失，如",
    "T25n1509_002:0072b23": "火自相不捨乃至滅；佛令人得善法亦如",
    "T25n1509_002:0072b24": "是，至死不捨。以是故，佛名可化丈夫調御",
    "T25n1509_002:0072b25": "師。問曰：女人，佛亦化令得道，何以獨言丈",
    "T25n1509_002:0072b26": "夫？答曰：男尊女卑故，女從男故，男為事業",
    "T25n1509_002:0072b27": "主故。復次，女人有五礙：不得作轉輪王、釋",
    "T25n1509_002:0072b28": "天王、魔天王、梵天王、佛，以是故不說。復次，",
    "T25n1509_002:0072b29": "若言佛為女人調御師，為不尊重。若說",
    "T25n1509_002:0072c01": "丈夫，一切都攝。譬如王來，不應獨來，必有",
    "T25n1509_002:0072c02": "侍從。如是說丈夫，二根、無根及女盡攝，以",
    "T25n1509_002:0072c03": "是故說丈夫。用是因緣故，佛名可化丈",
    "T25n1509_002:0072c04": "夫調御師。復名舍多提婆魔[少/兔]舍喃：「舍多」",
    "T25n1509_002:0072c05": "秦言「教師」，「提婆」言「天」，「魔[少/兔]舍喃」言「人」，是名",
    "T25n1509_002:0072c06": "「天人教師」。云何名天人教師？佛示導是應作、",
    "T25n1509_002:0072c07": "是不應作，是善、是不善，是人隨教行、不捨",
    "T25n1509_002:0072c08": "道法，得煩惱解脫報，是名天人師。問曰：佛",
    "T25n1509_002:0072c09": "能度龍、鬼、神等墮餘道中生者，何以獨言",
    "T25n1509_002:0072c10": "天人師？答曰：度餘道中生者少，度天、人中",
    "T25n1509_002:0072c11": "生者多。如白色人，雖有黑黶子，不名黑",
    "T25n1509_002:0072c12": "人，黑少故。復次，人中結使薄，厭心易得；天",
    "T25n1509_002:0072c13": "中智慧利。以是故，二處易得道，餘道",
    "T25n1509_002:0072c14": "中不爾。復次，言天則攝一切天，言人則攝",
    "T25n1509_002:0072c15": "一切地上生者。何以故？天上則天大，地上",
    "T25n1509_002:0072c16": "則人大，是故說天則天上盡攝，說人則地上",
    "T25n1509_002:0072c17": "盡攝。復次，人中得受戒律儀、見諦道、思惟道",
    "T25n1509_002:0072c18": "及諸道果。或有人言：餘道中不得。或有人",
    "T25n1509_002:0072c19": "言：多少得。天、人中易得多得，以是故，佛",
    "T25n1509_002:0072c20": "為天人師。復次，人中行樂因多，天中樂報",
    "T25n1509_002:0073a01": "多；善法是樂因，樂是善法報。餘道中善",
    "T25n1509_002:0073a02": "因報少，以是故，佛為天人師。復名佛陀",
    "T25n1509_002:0073a03": "(秦言「知者」)。知何等法？知過去、未來、現在，眾生數、",
    "T25n1509_002:0073a04": "非眾生數，有常、無常等一切諸法。菩提樹下",
    "T25n1509_002:0073a05": "了了覺知，故名為佛陀。問曰：餘人亦知一",
    "T25n1509_002:0073a06": "切諸法，如摩醯首羅天(秦言「大自在」)，八臂，三眼，",
    "T25n1509_002:0073a07": "騎白牛。如韋紐天(秦言「遍悶」)，四臂，捉貝持輪，",
    "T25n1509_002:0073a08": "騎金翅鳥。如鳩摩羅天(秦言「童子」)，是天擎雞持",
    "T25n1509_002:0073a09": "鈴，捉赤幡，騎孔雀，皆是諸天大將。如是",
    "T25n1509_002:0073a10": "等諸天，各各言大，皆稱一切智。有人作弟",
    "T25n1509_002:0073a11": "子，學其經書，亦受其法，言是一切智。答曰：",
    "T25n1509_002:0073a12": "此不應一切智。何以故？瞋恚、憍慢心著故。",
    "T25n1509_002:0073a13": "如偈說：",
    "T25n1509_002:0073a14": "　「若彩畫像及泥像，　　聞經中天及讚天，",
    "T25n1509_002:0073a15": "　　如是四種諸天等，　　各各手執諸兵杖。",
    "T25n1509_002:0073a16": "　　若力不如畏怖他，　　若心不善恐怖他，",
    "T25n1509_002:0073a17": "　　此天定必若怖他，　　若少力故畏怖他。",
    "T25n1509_002:0073a18": "　　是天一切常怖畏，　　不能除却諸衰苦。",
    "T25n1509_002:0073a19": "　　有人奉事恭敬者，　　現世不免沒憂海；",
    "T25n1509_002:0073a20": "　　有人不敬不供養，　　現世不妨受富樂。",
    "T25n1509_002:0073a21": "　　當知虛誑無實事，　　是故智人不屬天。",
    "T25n1509_002:0073a22": "　　若世間中諸眾生，　　業因緣故如循環，",
    "T25n1509_002:0073a23": "　　福德緣故生天上，　　雜業因緣故人中，",
    "T25n1509_002:0073a24": "　　世間行業屬因緣，　　是故智者不依天！」",
    "T25n1509_002:0073a25": "復次，是三天，愛之則欲令得一切願，惡",
    "T25n1509_002:0073a26": "之則欲令七世滅。佛不爾。菩薩時，若怨",
    "T25n1509_002:0073a27": "家賊來欲殺，尚自以身肉、頭目、髓腦而供",
    "T25n1509_002:0073a28": "養之，何況得佛不惜身時！以是故，獨佛",
    "T25n1509_002:0073a29": "應當受佛名號。應當歸命佛，以佛為師，",
    "T25n1509_002:0073b01": "不應事天。復次，佛有二事：一者大功德神",
    "T25n1509_002:0073b02": "通力，二者第一淨心，諸結使滅。諸天雖有",
    "T25n1509_002:0073b03": "福德神力，諸結使不滅故，心不清淨；心",
    "T25n1509_002:0073b04": "不清淨故，神力亦少。聲聞、辟支佛雖結使滅，",
    "T25n1509_002:0073b05": "心清淨，福德薄故力勢少。佛二法滿足，故",
    "T25n1509_002:0073b06": "稱勝一切人；餘人不勝一切人。婆伽婆",
    "T25n1509_002:0073b07": "名有德，先已說。復名阿婆磨(秦言無等)，復",
    "T25n1509_002:0073b08": "名阿婆摩婆摩(秦言無等等)，復名路迦那他",
    "T25n1509_002:0073b09": "(秦言世尊)，復名波羅伽(秦言度彼岸)，復名婆檀陀(秦言大德)，",
    "T25n1509_002:0073b10": "復名尸梨伽那(秦言厚德)，如是等無量名號。父",
    "T25n1509_002:0073b11": "母名字悉達陀(秦言成利)；得道時，知一切諸法",
    "T25n1509_002:0073b12": "故，是名為佛，應受諸天世人供養。如是",
    "T25n1509_002:0073b13": "等得名大德、厚德。如是種種，隨德立名。問",
    "T25n1509_002:0073b14": "曰：汝愛剎利種淨飯王子字悉達多，以",
    "T25n1509_002:0073b15": "是故而大稱讚言一切智，一切智人無也！",
    "T25n1509_002:0073b16": "答曰：不爾！汝惡邪故妬瞋佛，作妄語，實有",
    "T25n1509_002:0073b17": "一切智人。何以故？佛一切眾生中，身色顏貌，",
    "T25n1509_002:0073b18": "端正無比，相、德、明具，勝一切人。小人見",
    "T25n1509_002:0073b19": "佛身相，亦知是一切智人，何況大人！如《放牛",
    "T25n1509_002:0073b20": "譬喻經》中說：摩伽陀國王頻婆娑羅，請佛三",
    "T25n1509_002:0073b21": "月，及五百弟子。王須新乳酪酥供養佛及",
    "T25n1509_002:0073b22": "比丘僧，語諸放牛人，來近處住，日日送",
    "T25n1509_002:0073b23": "新乳酪酥。竟三月，王憐愍此放牛人，語言：",
    "T25n1509_002:0073b24": "「汝往見佛，還出放牛。」諸放牛人往詣佛所，",
    "T25n1509_002:0073b25": "於道中自共論言：「我等聞人說佛是一切",
    "T25n1509_002:0073b26": "智人，我等是下劣小人，何能別知實有一",
    "T25n1509_002:0073b27": "切智人！」諸婆羅門喜好酥酪故，常來",
    "T25n1509_002:0073b28": "往諸放牛人所作親厚，放牛人由是聞",
    "T25n1509_002:0073b29": "婆羅門種種經書名字。故言：「四違陀經",
    "T25n1509_002:0073c01": "中治病法、鬪戰法、星宿法、祠天法、歌舞、論議",
    "T25n1509_002:0073c02": "難問法，如是等六十四種世間伎藝，淨飯",
    "T25n1509_002:0073c03": "王子廣學多聞，若知此事不足為難。其從",
    "T25n1509_002:0073c04": "生已來不放牛，我等以放牛祕法問之，若",
    "T25n1509_002:0073c05": "能解者，實是一切智人。」作是論已，前入竹",
    "T25n1509_002:0073c06": "園，見佛光明照於林間。進前覓佛，見坐",
    "T25n1509_002:0073c07": "樹下，狀似金山，如酥投火，其炎大明，有",
    "T25n1509_002:0073c08": "似融金，散竹林間上，紫金光色，視之無",
    "T25n1509_002:0073c09": "厭，心大歡喜，自相謂言：",
    "T25n1509_002:0073c10": "　「今此釋師子，　　一切智有無，",
    "T25n1509_002:0073c11": "　　見之無不喜，　　此事亦已足。",
    "T25n1509_002:0073c12": "　　光明第一照，　　顏貌甚貴重，",
    "T25n1509_002:0073c13": "　　身相威德備，　　與佛名相稱。",
    "T25n1509_002:0073c14": "　　相相皆分明，　　威神亦滿足，",
    "T25n1509_002:0073c15": "　　福德自纏絡，　　見者無不愛；",
    "T25n1509_002:0073c16": "　　圓光身處中，　　觀者無厭足！",
    "T25n1509_002:0073c17": "　　若有一切智，　　必有是功德。",
    "T25n1509_002:0073c18": "　　一切諸彩畫，　　寶飾莊嚴像，",
    "T25n1509_002:0073c19": "　　欲比此妙身，　　不可以為喻！",
    "T25n1509_002:0073c20": "　　能滿諸觀者，　　令得第一樂，",
    "T25n1509_002:0074a01": "　　見之發淨信，　　必是一切智！」",
    "T25n1509_002:0074a02": "如是思惟已，禮佛而坐，問佛言：「放牛人有",
    "T25n1509_002:0074a03": "幾法成就，能令牛群番息？有幾法不成",
    "T25n1509_002:0074a04": "就，令牛群不增、不得安隱？」佛答言：「有十一",
    "T25n1509_002:0074a05": "法，放牛人能令牛群番息。何等十一？知色，",
    "T25n1509_002:0074a06": "知相，知刮刷，知覆瘡，知作煙，知好道，知",
    "T25n1509_002:0074a07": "牛所宜處，知好度濟，知安隱處，知留乳，",
    "T25n1509_002:0074a08": "知養牛主。若放牛人知此十一法，能令",
    "T25n1509_002:0074a09": "牛群番息；比丘亦如是，知十一法能增長",
    "T25n1509_002:0074a10": "善法。「云何知色？知黑、白、雜色；比丘亦如是，",
    "T25n1509_002:0074a11": "知一切色皆是四大，四大造。「云何知相？知",
    "T25n1509_002:0074a12": "牛吉不吉相，與他群合，因相則識；比丘",
    "T25n1509_002:0074a13": "亦如是，見善業相，知是智人；見惡業相，",
    "T25n1509_002:0074a14": "知是愚人。「云何刮刷？為諸虫飲血則增",
    "T25n1509_002:0074a15": "長諸瘡，刮刷則除害；比丘亦如是，惡邪",
    "T25n1509_002:0074a16": "覺觀虫飲善根血，增長心瘡，除則安隱。「云",
    "T25n1509_002:0074a17": "何覆瘡？若衣若草葉以防蚊虻惡刺；比",
    "T25n1509_002:0074a18": "丘亦如是，念正觀法，覆六情瘡，不令",
    "T25n1509_002:0074a19": "煩惱貪欲、瞋恚惡虫刺蕀所傷。「云何知作煙？",
    "T25n1509_002:0074a20": "除諸蚊虻，牛遙見煙則來趣向屋舍。比",
    "T25n1509_002:0074a21": "丘亦如是，如所聞而說，除諸結使蚊虻，",
    "T25n1509_002:0074a22": "以說法煙引眾生入於無我實相空舍中。",
    "T25n1509_002:0074a23": "「云何知道？知牛所行來去好惡道；比丘亦",
    "T25n1509_002:0074a24": "如是，知八聖道能至涅槃，離斷常惡道。「云",
    "T25n1509_002:0074a25": "何知牛所宜處？能令牛番息少病；比丘亦",
    "T25n1509_002:0074a26": "如是，說佛法時，得清淨法喜，諸善根增盛。",
    "T25n1509_002:0074a27": "「云何知濟？知易入易度無波浪惡虫處；",
    "T25n1509_002:0074a28": "比丘亦如是，能至多聞比丘所問法。說法",
    "T25n1509_002:0074a29": "者知前人心利鈍、煩惱輕重，令入好濟，安",
    "T25n1509_002:0074b01": "隱得度。「云何知安隱處？知所住處無虎、狼、",
    "T25n1509_002:0074b02": "師子、惡虫、毒獸；比丘亦如是，知四念處安",
    "T25n1509_002:0074b03": "隱，無煩惱、惡魔、毒獸，比丘入此，則安隱無患。",
    "T25n1509_002:0074b04": "「云何留乳？犢母愛念犢子故與乳，以留殘",
    "T25n1509_002:0074b05": "乳故犢母歡喜，則犢子不竭，牛主及放牛",
    "T25n1509_002:0074b06": "人，日日有益；比丘亦如是，居士白衣給施",
    "T25n1509_002:0074b07": "衣食，當知節量，不令罄竭，則檀越歡喜，",
    "T25n1509_002:0074b08": "信心不絕，受者無乏。「云何知養牛主？諸大",
    "T25n1509_002:0074b09": "特牛能守牛群故，應養護，不令羸瘦，飲",
    "T25n1509_002:0074b10": "以麻油，飾以瓔珞，標以鐵角，摩刷、讚譽稱",
    "T25n1509_002:0074b11": "等；比丘亦如是，眾僧中有威德大人，護益",
    "T25n1509_002:0074b12": "佛法，摧伏外道，能令八眾得種諸善根，",
    "T25n1509_002:0074b13": "隨其所宜恭敬供養等。」放牛人聞此語已，",
    "T25n1509_002:0074b14": "如是思惟：「我等所知不過三四事，放牛",
    "T25n1509_002:0074b15": "師輩遠不過五六事，今聞此說，歎未曾有！",
    "T25n1509_002:0074b16": "若知此事，餘亦皆爾，實是一切智人，無復",
    "T25n1509_002:0074b17": "疑也。」是經，此中應廣說。以是故，知有一切",
    "T25n1509_002:0074b18": "智人。問曰：世間不應有一切智人。何以故？",
    "T25n1509_002:0074b19": "無見一切智人者。答曰：不爾！不見有",
    "T25n1509_002:0074b20": "二種，不可以不見故便言無。一者、事實",
    "T25n1509_002:0074b21": "有，以因緣覆故不見。譬如人姓族初，及雪",
    "T25n1509_002:0074b22": "山斤兩、恒河邊沙數，有而不可知。二者、實",
    "T25n1509_002:0074b23": "無，無故不見。譬如第二頭、第三手，無因緣",
    "T25n1509_002:0074b24": "覆而不見。如是一切智人，因緣覆故汝不",
    "T25n1509_002:0074b25": "見，非無一切智人。何等是覆因緣？未得四",
    "T25n1509_002:0074b26": "信，心著惡邪；汝以是因緣覆故，不見一",
    "T25n1509_002:0074b27": "切智人。問曰：所知處無量故，無一切智人。",
    "T25n1509_002:0074b28": "諸法無量無邊，多人和合尚不能知，何況一",
    "T25n1509_002:0074b29": "人！以是故，無一切智人！答曰：如諸法無",
    "T25n1509_002:0074c01": "量，智慧亦無量無數無邊；如函大蓋亦大，",
    "T25n1509_002:0074c02": "函小蓋亦小。問曰：佛自說佛法，不說餘",
    "T25n1509_002:0074c03": "經。若藥方、星宿、算經世典，如是等法；若是",
    "T25n1509_002:0074c04": "一切智人，何以不說？以是故，知非一切智",
    "T25n1509_002:0074c05": "人。答曰：雖知一切法，用故說，不用故不",
    "T25n1509_002:0074c06": "說；有人問故說，不問故不說。復次，一切",
    "T25n1509_002:0074c07": "法略說有三種：一者、有為法，二者、無為法，",
    "T25n1509_002:0074c08": "三者、不可說法，此已攝一切法。問曰：十四",
    "T25n1509_002:0074c09": "難不答故，知非一切智人。何等十四難？世",
    "T25n1509_002:0074c10": "界及我常，世界及我無常，世界及我亦有常",
    "T25n1509_002:0074c11": "亦無常，世界及我亦非有常亦非無常；世界",
    "T25n1509_002:0074c12": "及我有邊，無邊，亦有邊亦無邊，亦非有邊亦",
    "T25n1509_002:0074c13": "非無邊；死後有神去後世，無神去後世，亦",
    "T25n1509_002:0074c14": "有神去亦無神去，死後亦非有神去亦",
    "T25n1509_002:0074c15": "非無神去後世；是身、是神，身異、神異。若佛",
    "T25n1509_002:0074c16": "一切智人，此十四難何以不答？答曰：此事",
    "T25n1509_002:0074c17": "無實故不答。諸法有常，無此理；諸法斷，",
    "T25n1509_002:0074c18": "亦無此理；以是故，佛不答。譬如人問搆牛",
    "T25n1509_002:0074c19": "角得幾升乳，是為非問，不應答。復次，世",
    "T25n1509_002:0074c20": "界無窮，如車輪無初無後。復次，答此無",
    "T25n1509_002:0074c21": "利有失，墮惡邪中。佛知十四難，常覆四諦",
    "T25n1509_002:0074c22": "諸法實相。如渡處有惡虫水，不應將人",
    "T25n1509_002:0075a01": "渡；安隱無患處，可示人令渡。復次，有人",
    "T25n1509_002:0075a02": "言：是事非一切智人不能解，以人不能",
    "T25n1509_002:0075a03": "知，故佛不答。",
    "T25n1509_002:0075a04": "復次，若人無言有，有言無，是名非一切智",
    "T25n1509_002:0075a05": "人；一切智人有言有，無言無。佛有不言無，",
    "T25n1509_002:0075a06": "無不言有，但說諸法實相，云何不名一切",
    "T25n1509_002:0075a07": "智人？譬如日不作高下，亦不作平地，等一",
    "T25n1509_002:0075a08": "而照；佛亦如是，非令有作無，非令無",
    "T25n1509_002:0075a09": "作有，常說實智慧光照諸法。如一道人問佛",
    "T25n1509_002:0075a10": "言：「大德！十二因緣佛作耶？他作耶？」佛言：「我",
    "T25n1509_002:0075a11": "不作十二因緣，餘人亦不作。有佛無佛，生",
    "T25n1509_002:0075a12": "因緣老死，是法常定住。」佛能說是生因緣",
    "T25n1509_002:0075a13": "老死，乃至無明因緣諸行。復次，十四難中若",
    "T25n1509_002:0075a14": "答有過罪。若人問：「石女、黃門兒，長短好醜",
    "T25n1509_002:0075a15": "何類？」此不應答，以無兒故。復次，此十四難，",
    "T25n1509_002:0075a16": "是邪見非真實；佛常以真實，以是故，",
    "T25n1509_002:0075a17": "置不答。復次，置不答，是為答。有四種答：一、",
    "T25n1509_002:0075a18": "決了答，如佛第一涅槃安隱；二、解義答；三、",
    "T25n1509_002:0075a19": "反問答；四、置答。此中佛以置答。汝言無一",
    "T25n1509_002:0075a20": "切智人，有是言而無義，是大妄語。實有",
    "T25n1509_002:0075a21": "一切智人。何以故？得十力故：知處非處",
    "T25n1509_002:0075a22": "故，知因緣業報故，知諸禪定解脫故，知眾",
    "T25n1509_002:0075a23": "生根善惡故，知種種欲解故，知種種世間",
    "T25n1509_002:0075a24": "無量性故，知一切至處道故，先世行處",
    "T25n1509_002:0075a25": "憶念知故，天眼分明得故，知一切漏盡故；",
    "T25n1509_002:0075a26": "淨不淨分明知故，說一切世界中上法故，",
    "T25n1509_002:0075a27": "得甘露味故，得中道故，知一切法若有為、",
    "T25n1509_002:0075a28": "若無為實相故，永離三界欲故。如是種種",
    "T25n1509_002:0075a29": "因緣故，佛為一切智人。問曰：有一切智人，",
    "T25n1509_002:0075b01": "何等人是？答曰：是第一大人，三界尊，名曰",
    "T25n1509_002:0075b02": "佛。如讚佛偈說：",
    "T25n1509_002:0075b03": "　「頂生轉輪王，　　如日月燈明；",
    "T25n1509_002:0075b04": "　　釋迦貴種族，　　淨飯王太子。",
    "T25n1509_002:0075b05": "　　生時動三千，　　須彌山海水；",
    "T25n1509_002:0075b06": "　　為破老病死，　　哀愍故生世。",
    "T25n1509_002:0075b07": "　　生時行七步，　　光明滿十方；",
    "T25n1509_002:0075b08": "　　四觀發大音，　　我生胎分盡。",
    "T25n1509_002:0075b09": "　　成佛說妙法，　　大音振法鼓；",
    "T25n1509_002:0075b10": "　　以此覺眾生，　　世間無明睡。",
    "T25n1509_002:0075b11": "　　如是等種種，　　希有事已現；",
    "T25n1509_002:0075b12": "　　諸天及世人，　　見之皆歡喜！",
    "T25n1509_002:0075b13": "　　佛相莊嚴身，　　大光滿月面；",
    "T25n1509_002:0075b14": "　　一切諸男女，　　視之無厭足！",
    "T25n1509_002:0075b15": "　　生身乳餔力，　　勝萬億香象；",
    "T25n1509_002:0075b16": "　　神足力無上，　　智慧力無量。",
    "T25n1509_002:0075b17": "　　佛身大光明，　　照曜佛身表；",
    "T25n1509_002:0075b18": "　　佛在光明中，　　如月在光裏。",
    "T25n1509_002:0075b19": "　　種種惡毀佛，　　佛亦無惡想；",
    "T25n1509_002:0075b20": "　　種種稱譽佛，　　佛亦無憙想。",
    "T25n1509_002:0075b21": "　　大慈視一切，　　怨親等無異；",
    "T25n1509_002:0075b22": "　　一切有識類，　　咸皆知此事。",
    "T25n1509_002:0075b23": "　　忍辱慈悲力，　　故能勝一切；",
    "T25n1509_002:0075b24": "　　為度眾生故，　　世世受勤苦。",
    "T25n1509_002:0075b25": "　　其心常一定，　　為眾作利益。",
    "T25n1509_002:0075b26": "　　智慧力有十，　　無畏力有四，",
    "T25n1509_002:0075b27": "　　不共有十八，　　無量功德藏。",
    "T25n1509_002:0075b28": "　　如是等無數，　　希有功德力，",
    "T25n1509_002:0075b29": "　　如師子無畏，　　破諸外道法，",
    "T25n1509_002:0075c01": "　　轉無上梵輪，　　度脫諸三界。」",
    "T25n1509_002:0075c02": "是名為婆伽婆。婆伽婆義無量，若廣說則",
    "T25n1509_002:0075c03": "廢餘事，以是故略說。",
    "T25n1509_002:0075c04": "大智度論卷第二"
}