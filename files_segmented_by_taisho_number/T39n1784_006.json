{
    "T39n1784_006:0041b18": "金光明經玄義拾遺記卷第六",
    "T39n1784_006:0041b20": "宋四明沙門知禮述",
    "T39n1784_006:0041b21": "二、明十法攝位。謂下攝於上、上攝於下、中",
    "T39n1784_006:0041b22": "攝上下，故一一三法皆攝六位。三障覆六位",
    "T39n1784_006:0041b23": "者，斯由三障從迷說、六即從解說耳。若即三",
    "T39n1784_006:0041b24": "障之非道，通達三障之佛道，即此佛道須論",
    "T39n1784_006:0041b25": "六位。此之六位攝一切位，理即攝博地位，",
    "T39n1784_006:0041b26": "名字攝一切學習位，觀行攝五品位，相似攝",
    "T39n1784_006:0041b27": "十信位，分真攝四十一位，究竟攝妙覺位。乃",
    "T39n1784_006:0041b28": "至三德等者，解於三障有六即位，解九三法",
    "T39n1784_006:0041b29": "各論六即。然性德中十種三法，皆須即障照",
    "T39n1784_006:0041c01": "之令顯，但約所顯而明十番六即之位。言三",
    "T39n1784_006:0041c02": "德既備攝等者，合例三道論於類攝，謂法身",
    "T39n1784_006:0041c03": "有三身及一切妙境，般若有三智及一切辯",
    "T39n1784_006:0041c04": "慧，解脫有三脫及一切神變。既就三德論於",
    "T39n1784_006:0041c05": "六位，須論六位皆即三德所攝之法，故云六",
    "T39n1784_006:0041c06": "位寧不備收。其間八三各各備攝，及八六位",
    "T39n1784_006:0041c07": "位位備收，準例可解。二、明攝三意。以三番",
    "T39n1784_006:0041c08": "攝法合帝慧王者，前之三番即三十重論帝",
    "T39n1784_006:0041c09": "慧王；今乃攝褻法門十重，佛所師故，結歸於",
    "T39n1784_006:0041c10": "帝，合貴極義。攝教十重，鑑機說故，結歸於慧，",
    "T39n1784_006:0041c11": "合雄略義。攝位十重，皆趣果故，結歸於王，合",
    "T39n1784_006:0041c12": "朝會義。又十種法門，一一高廣不論優劣，",
    "T39n1784_006:0041c13": "乃是橫攝；六位皆即自下升高，故當竪攝；教",
    "T39n1784_006:0041c14": "詮法門復論六位，故當橫竪雙攝之義。如斯",
    "T39n1784_006:0041c15": "統攝，題稱帝王，諒無慚德。二、約觀行釋，二：",
    "T39n1784_006:0041c16": "初、正釋，二：初、正約帝慧王明觀。以中空假觀",
    "T39n1784_006:0041c17": "一念心即帝慧王，義觀冥符、能所體一，自己",
    "T39n1784_006:0041c18": "經王於茲可顯。二、會同金光明示位。以帝慧",
    "T39n1784_006:0041c19": "王與金光明皆是法性當體之名，欲令經王",
    "T39n1784_006:0041c20": "統攝義顯，是故重安帝王之目。今欲行者知",
    "T39n1784_006:0041c21": "此二名同詮法性，故持會同金等明位。五",
    "T39n1784_006:0041c22": "位文義如前可知，唯名字即語稍難解。心但",
    "T39n1784_006:0041c23": "有名者，金光明名也。初學之者於一念心但",
    "T39n1784_006:0041c24": "有此名、未有此觀，故云即名字金光明也。二、",
    "T39n1784_006:0041c25": "結意。意在觀心，聞慧具足。夫如是則法性寶",
    "T39n1784_006:0041c26": "山不跬步而至矣。然此觀行，諸說文旨尤邃，",
    "T39n1784_006:0041c27": "非造心山家壼奧者，莫可輕議也。予研精此",
    "T39n1784_006:0041c28": "義積有歲年，豈敢抑理順情、是此非彼？奈何",
    "T39n1784_006:0041c29": "境觀之道宛而有歸，況諸部之相符、驗斯",
    "T39n1784_006:0042a01": "文之未喪。嗚呼！諸祖既往，代有明賢，知我以",
    "T39n1784_006:0042a02": "觀心、罪我以觀心，願無得而隱也。二、釋通名。",
    "T39n1784_006:0042a03": "法華解題廣釋通目，乃直以經翻脩多羅。雖",
    "T39n1784_006:0042a04": "有翻無翻各十五義，秖於經字義解無餘，學",
    "T39n1784_006:0042a05": "者須於彼文尋究。釋名畢。大章第二、辨體。",
    "T39n1784_006:0042a06": "前章釋名，總於三法含體、宗、用。利根之者，即",
    "T39n1784_006:0042a07": "達能詮忘情得體自成宗用；其鈍根人，以名",
    "T39n1784_006:0042a08": "具三、體混在內，心慮難遣、妙體莫彰，故次釋",
    "T39n1784_006:0042a09": "名別譚體等，俾於法性絕念而游。即於此典",
    "T39n1784_006:0042a10": "金光明中，而得見我釋迦牟尼。文先分二：初、",
    "T39n1784_006:0042a11": "標列。列於辨體三章門也。問：本為忘名故",
    "T39n1784_006:0042a12": "別示體，今還釋名，與前何異？又但釋名引證",
    "T39n1784_006:0042a13": "料簡，何意不立辨體章門？答：夫忘名者非",
    "T39n1784_006:0042a14": "謂默然，若善釋名，其名自泯。無離文字說解",
    "T39n1784_006:0042a15": "脫相，文字性離即是解脫。今所釋者但釋體",
    "T39n1784_006:0042a16": "名，前章總三與此永異。又體本寂滅，寄名",
    "T39n1784_006:0042a17": "詮之，故但釋名即當辨體，總持無字、字顯總",
    "T39n1784_006:0042a18": "持，斯之謂也。既釋體名，又引經論證成體",
    "T39n1784_006:0042a19": "義，復約說證料簡於體，辨體之旨曲盡其",
    "T39n1784_006:0042a20": "妙，那言不立辨體章門？解釋分三：初、釋名，",
    "T39n1784_006:0042a21": "二：初、約字略示。前章釋名是賓是假，此章",
    "T39n1784_006:0042a22": "辨體是主是質。二、就義廣釋，二：初、約二名",
    "T39n1784_006:0042a23": "總釋，三：初、標。標起二種，為釋所依。二、釋，三：初、",
    "T39n1784_006:0042a24": "一體二名。若依義者，即體、宗、用三章義也。法",
    "T39n1784_006:0042a25": "身為體，報身為宗，應身為用。今之所辨，義當",
    "T39n1784_006:0042a26": "法身。若七卷經有〈三身品〉，此亦是文。今解",
    "T39n1784_006:0042a27": "四卷且名為義。若依文者，創首即云游於法",
    "T39n1784_006:0042a28": "性，下文節節其文不少，須知一體立此二",
    "T39n1784_006:0042a29": "名。二、簡通從別，三：初、約義簡。真中二理俱名",
    "T39n1784_006:0042b01": "法性，故身子云：「同入法性」，偏真法性也。就",
    "T39n1784_006:0042b02": "中而論，有但不但，於不但中有分有滿。今取",
    "T39n1784_006:0042b03": "如來所游法性，乃是不但，已滿中道，而為經",
    "T39n1784_006:0042b04": "體。二、引文示。尚過菩薩分證圓中，豈是但中",
    "T39n1784_006:0042b05": "及空法性？三、據文結。此經判教，應於通教簡",
    "T39n1784_006:0042b06": "取圓極而為經體，不取二乘及鈍根菩薩所",
    "T39n1784_006:0042b07": "證法性及被別接但中法性。三、為四章主，二：",
    "T39n1784_006:0042b08": "初、法。佛以種智為能游入，是經之宗。深廣法",
    "T39n1784_006:0042b09": "性而為所游及為智本，即是經體。若偏真法",
    "T39n1784_006:0042b10": "性，體類太虛，非智之本。中道法性，體是本覺，",
    "T39n1784_006:0042b11": "能為始覺種智之根。今經以果而為宗要，果",
    "T39n1784_006:0042b12": "智乃是究竟始覺，始本不二、不二而二，體為",
    "T39n1784_006:0042b13": "宗本。若不然者，何名但是佛游入耶？功德眾",
    "T39n1784_006:0042b14": "行是經之用，所嚴所趣即是體也。滅惡為功、",
    "T39n1784_006:0042b15": "生善為德，功德乃是力用異名。以此力用莊",
    "T39n1784_006:0042b16": "嚴法身，懺悔讚歎空智導成，此乃以行而為",
    "T39n1784_006:0042b17": "力用。問：宗取佛果，用須佛力。功德屬佛，為用",
    "T39n1784_006:0042b18": "可爾；行在眾生，那為經用？答：眾生之心非佛",
    "T39n1784_006:0042b19": "威力，豈能立行？故《般舟》見佛論其三力：一佛",
    "T39n1784_006:0042b20": "威力、二三昧力、三是行者本功德力。若非感",
    "T39n1784_006:0042b21": "應，無一善生。故《起信》云「所言用大者，謂能生",
    "T39n1784_006:0042b22": "一切世間及出世間善因果故。」行是經用，其",
    "T39n1784_006:0042b23": "義昭然。皆遍十界，故云無量及種種也。言說",
    "T39n1784_006:0042b24": "問答能詮辨邊，即是經名及教相也。其所",
    "T39n1784_006:0042b25": "詮辨，豈非經體？名教二種俱是能詮，自行稟",
    "T39n1784_006:0042b26": "得故曰經名，為他詮辨乃曰教相。自他雖異，",
    "T39n1784_006:0042b27": "俱詮法性。問：名是經題，豈有問答詮辨等耶？",
    "T39n1784_006:0042b28": "答：一經始終，皆能詮名含幾問答，但以題目",
    "T39n1784_006:0042b29": "是經總名，故解題目稱為釋名，那謂經名不",
    "T39n1784_006:0042c01": "曾問答？二、喻。眾星萬流以類四章，北辰東海",
    "T39n1784_006:0042c02": "可方體質。三、結。可見。二、就三義別釋。以金光",
    "T39n1784_006:0042c03": "明是能詮名，法性既是所詮之體，故今於體",
    "T39n1784_006:0042c04": "而立三義應彼三名。以此望前，前不分三，名",
    "T39n1784_006:0042c05": "為總釋。今釋分三：初、應金名以禮義釋，二：初、",
    "T39n1784_006:0042c06": "直明字訓。禮者《釋名》云「體也。言得事之體也。」",
    "T39n1784_006:0042c07": "今明體有尊賤者，意在揀臣子而取君父也。",
    "T39n1784_006:0042c08": "二、會同體義。今之經體既是究竟所證法身，",
    "T39n1784_006:0042c09": "正同君父體禮之義，揀非分證法身已還臣",
    "T39n1784_006:0042c10": "子之體也。二、應光名以底義釋，三：初、約字訓",
    "T39n1784_006:0042c11": "立。謂此實體是諸法底，故其得體方曰窮源。",
    "T39n1784_006:0042c12": "淵府、實際，皆理趣之極也。二、引文證成。三種",
    "T39n1784_006:0042c13": "般若圓融深廣名智度海，實相般若為體為",
    "T39n1784_006:0042c14": "底，底通分證唯佛能窮。三、以今義結。秖一法",
    "T39n1784_006:0042c15": "性當體貴極、當體甚深、當體無量，以底釋體",
    "T39n1784_006:0042c16": "合甚深義。言法性高深竪窮佛海者，對前論",
    "T39n1784_006:0042c17": "意互顯令深。論明法海深，唯佛能窮底；今明",
    "T39n1784_006:0042c18": "佛海深，此法能為底。人法互相顯體，底義方",
    "T39n1784_006:0042c19": "成。三、應明名以達義釋，三：初、約字訓立。體",
    "T39n1784_006:0042c20": "是達義者，顯法性體本具諸法，諸法當處是",
    "T39n1784_006:0042c21": "中道體。佛以此體達一切法，人識此體亦達",
    "T39n1784_006:0042c22": "一切。是故智者觀行得體，能達諸法自在無",
    "T39n1784_006:0042c23": "礙，一切異名不能壅塞，具如前文三字譬法。",
    "T39n1784_006:0042c24": "如從一法至河沙法，同異無妨，正是今文體",
    "T39n1784_006:0042c25": "達之義。例前體尊及體底義，皆是觀行所證",
    "T39n1784_006:0042c26": "法門，故章安敘《止觀》云：「大師說己心中所證",
    "T39n1784_006:0042c27": "法也。」二、引文證成。實相般若雖是一法，而體",
    "T39n1784_006:0042c28": "本具一切諸法。佛赴眾生種種異說，異是一",
    "T39n1784_006:0042c29": "異、異豈異一？故得一者能達異說。佛等三名",
    "T39n1784_006:0043a01": "即一實相，觀一達三，同異自在。三、以今義結。",
    "T39n1784_006:0043a02": "秖一法性當體無量，故與達義釋體相符。二、",
    "T39n1784_006:0043a03": "引證，二：初、具引四文。〈序品〉在初，故示法性體",
    "T39n1784_006:0043a04": "義備足，如來所游非三乘共故，無量甚深三",
    "T39n1784_006:0043a05": "諦圓妙故。〈鬼神品〉兩言法性，且云二文語句",
    "T39n1784_006:0043a06": "相連共顯一義。文云「若入此經，即入法性。如",
    "T39n1784_006:0043a07": "深法性，即於此典金光明中而得見我釋迦",
    "T39n1784_006:0043a08": "牟尼。」今據深字，簡非二乘及以分證。〈空品〉說",
    "T39n1784_006:0043a09": "空，不但空有亦乃空空。既是中空，無二邊異，",
    "T39n1784_006:0043a10": "故云空即如也。〈讚佛品〉既讚果佛，知之一字",
    "T39n1784_006:0043a11": "即種智知。此知知下三諦之理，有即俗諦、",
    "T39n1784_006:0043a12": "非有即真諦、本性即中諦。空寂二字寂其三",
    "T39n1784_006:0043a13": "諦，對俗立真、對邊立中，知絕待故，三皆空寂。",
    "T39n1784_006:0043a14": "不作此解，非讚佛知。上之三文，其義不異。今",
    "T39n1784_006:0043a15": "經之體，理合如然。二、結成一體。四品異名，皆",
    "T39n1784_006:0043a16": "詮法性。故法是下，解法性名，成經體義。法性",
    "T39n1784_006:0043a17": "常一能軌則佛，法常一故諸佛常一，故佛皆",
    "T39n1784_006:0043a18": "以法性為體，佛體即是此經體也。三、料簡，二：",
    "T39n1784_006:0043a19": "初、問。略舉二句，意必該四，以答中自他若泯",
    "T39n1784_006:0043a20": "若用皆論四故。二、答，二：初、正答，二：初、明理非",
    "T39n1784_006:0043a21": "四句。當知等覺修離見禪，蓋欲淨於微細四",
    "T39n1784_006:0043a22": "句。今明妙覺所游法性，出于等覺四句之外，",
    "T39n1784_006:0043a23": "故云過諸菩薩所行清淨，豈將三教及凡外",
    "T39n1784_006:0043a24": "四句而可求耶？二、赴機須四說。第三是法身，",
    "T39n1784_006:0043a25": "前二是化身、應身。此以性一簡於修二，故分",
    "T39n1784_006:0043a26": "真假。文列三句，結云四句四門者，既有雙非，",
    "T39n1784_006:0043a27": "寧無雙示？即雙取前二為第三句，此皆圓",
    "T39n1784_006:0043a28": "教四門詮理。若論赴機，亦可說前三教四門。",
    "T39n1784_006:0043a29": "二、結示。良以眾生於四種門有四悉機，是故",
    "T39n1784_006:0043b01": "大聖作空等說。若其悟入，理尚非一，況定有",
    "T39n1784_006:0043b02": "四？四無四相，故云皆是無諍之法。新舊兩文",
    "T39n1784_006:0043b03": "空有不同，若得今師體達之意，百年尚一，況",
    "T39n1784_006:0043b04": "二文耶？第三、明宗。此亦名中，三法之一。以由",
    "T39n1784_006:0043b05": "根鈍於總不了，故別示三，謂體、宗、用。今別明",
    "T39n1784_006:0043b06": "宗，即當果智顯體之宗也。先分為二：初、標。",
    "T39n1784_006:0043b07": "二、釋，二：初、約義略明，三：初、示字義。宗義蓋",
    "T39n1784_006:0043b08": "多，今取要義，欲明果智是常無常，眾德之要",
    "T39n1784_006:0043b09": "也。二、定因果，二：初、泛舉他釋；二、尋究二經。",
    "T39n1784_006:0043b10": "新舊兩本雖各舉因，並是就因疑問於果，故",
    "T39n1784_006:0043b11": "知經意以果為宗。三、正明宗，二：初、的約果德",
    "T39n1784_006:0043b12": "略示今意也。二、釋出所以。萬行之因雖亦顯",
    "T39n1784_006:0043b13": "體，不及果德究竟相應。問：若言為顯法性體",
    "T39n1784_006:0043b14": "故偏取佛果為經宗者，《法華》豈不顯實相體，",
    "T39n1784_006:0043b15": "何故雙用因果為宗？答：《法華》正開千如實體，",
    "T39n1784_006:0043b16": "是故因果皆能顯之。此經正詮如來所游法",
    "T39n1784_006:0043b17": "性之體，此體非常非無常、能常能無常，乃是",
    "T39n1784_006:0043b18": "專論極位三身。非果為宗，此等眾義無由得",
    "T39n1784_006:0043b19": "立，故云果是顯體樞要等也。二、附經委釋，二：",
    "T39n1784_006:0043b20": "初、明今師正釋，二：初、正釋，二：初、據經文立義",
    "T39n1784_006:0043b21": "釋，二：初、約佛壽對法性明宗，三：初、明得果冥",
    "T39n1784_006:0043b22": "體。釋迦別號、如來通號，以別簡通，顯今教主",
    "T39n1784_006:0043b23": "極果人也。壽量乃是果人所剋難思之用，",
    "T39n1784_006:0043b24": "不冥法性，寧剋此用？二、稱體立能，二：初、立",
    "T39n1784_006:0043b25": "義。法性中實，離諸邊倒，故非有無及常無常。",
    "T39n1784_006:0043b26": "果人果法既與性冥，亦乃雙非。雙非之性，法",
    "T39n1784_006:0043b27": "爾雙照故也。二、示文。問下文句釋〈壽量品〉題",
    "T39n1784_006:0043b28": "云「山斤等無能算計，與阿彌陀同是有量中",
    "T39n1784_006:0043b29": "之無量，雖極長遠終是無常。」今何以此明其",
    "T39n1784_006:0043c01": "能常？答：雖是有量，以人天等莫知齊限。若",
    "T39n1784_006:0043c02": "非法性能常之用，那得現壽長遠若斯？是故",
    "T39n1784_006:0043c03": "四佛舉此長壽，顯佛常用。今八十滅度，即無",
    "T39n1784_006:0043c04": "常用。此常無常，即是法性雙照大用。三、約釋",
    "T39n1784_006:0043c05": "疑明宗，二：初、約疑明失。信相但以八十滅度",
    "T39n1784_006:0043c06": "無常為疑，不知如來能現常壽。尚不能解即",
    "T39n1784_006:0043c07": "短之長，焉了妙證非長非短？此舉迷宗之失",
    "T39n1784_006:0043c08": "也。二、約宗顯得。法性體用顯由極證，故云若",
    "T39n1784_006:0043c09": "不約果，此義難明。今以佛果為顯體宗，則非",
    "T39n1784_006:0043c10": "常非無常、能常能無常。眾義皆立，除信相疑、",
    "T39n1784_006:0043c11": "使群機悟，此乃解宗之得也。二、約報化對法",
    "T39n1784_006:0043c12": "性明宗，三：初、明果有總別，二：初、明餘經別舉",
    "T39n1784_006:0043c13": "智斷。餘經說果或智或斷，如指左邊必具於",
    "T39n1784_006:0043c14": "右，指右亦然。智契理故，眾善溥會，豈可契理",
    "T39n1784_006:0043c15": "而不斷惑？是故任運具於斷德。斷德調機，",
    "T39n1784_006:0043c16": "非智焉能諸惡永盡？是故任運具於智德。諸",
    "T39n1784_006:0043c17": "經互舉，乃隨時之義也。二、明此經總於二三。",
    "T39n1784_006:0043c18": "壽量乃是修道所得，故名果報。感果獲報，智",
    "T39n1784_006:0043c19": "斷必全。既總智斷，合具三身。何者？智是報身、",
    "T39n1784_006:0043c20": "斷是應身，此二全以法身為體。故知今經明",
    "T39n1784_006:0043c21": "壽量果，能總二德及以三身。二、明宗體融妙，",
    "T39n1784_006:0043c22": "二：初、約三身稱性故互攝。問：法身如何更冥",
    "T39n1784_006:0043c23": "法性？答：此文既云果上三身與法性冥，此",
    "T39n1784_006:0043c24": "乃修三冥於性三，故云法性非常非無常、能",
    "T39n1784_006:0043c25": "常能無常，豈非性三？修極三身與性冥故，故",
    "T39n1784_006:0043c26": "使三身各有三義，斯由性三互具成九，致令",
    "T39n1784_006:0043c27": "修三亦成九義。顯無別修，故論二九；二無二",
    "T39n1784_006:0043c28": "體，秖是一九。九秖是三，三非定三、三秖是一，",
    "T39n1784_006:0043c29": "舉一不少、言九非多，修性圓妙其義如是。二、",
    "T39n1784_006:0044a01": "約二身即法故難思。上約離義，修性各三；今",
    "T39n1784_006:0044a02": "就合義，故以報化冥於法性。二既即性，安可",
    "T39n1784_006:0044a03": "數知？乃即八十應化之身壽不可計，是故四",
    "T39n1784_006:0044a04": "偈皆云釋尊。此意皆由果宗顯性，故使二身",
    "T39n1784_006:0044a05": "同法性壽。三、託疑者彰失。信相若知果能顯",
    "T39n1784_006:0044a06": "體非常非無常、能常能無常，終不見短定謂",
    "T39n1784_006:0044a07": "之短。二、約化事比況釋，二：初、立況。二、結釋。",
    "T39n1784_006:0044a08": "所言長短非法性者，其實長短全是法性，良",
    "T39n1784_006:0044a09": "由迷者定執長短、不識法性；故於長短指非",
    "T39n1784_006:0044a10": "長短而為法性，若見法性必能長短。二、顯得。",
    "T39n1784_006:0044a11": "若見此意者，指今立果為宗意也。此意若立，",
    "T39n1784_006:0044a12": "諸義皆成。何者？修二性一而論三身，顯體之",
    "T39n1784_006:0044a13": "果正是報身，常義成也。所顯之體豈非法身？",
    "T39n1784_006:0044a14": "非常非無常義成也。法報既合，應身赴機，無",
    "T39n1784_006:0044a15": "常義也。此等義立，功由果證。果為宗要，其義",
    "T39n1784_006:0044a16": "善成。果是顯體樞要，如提綱目整，信不誣矣。",
    "T39n1784_006:0044a17": "問：《文句》云「應佛能為常與無常」，是則能常亦",
    "T39n1784_006:0044a18": "是應身。今文何故常屬於報，應唯無常？答：",
    "T39n1784_006:0044a19": "報應乃是法身常與無常二種之用，法身是",
    "T39n1784_006:0044a20": "體，性不偏屬，故法身云非常非無常，報身",
    "T39n1784_006:0044a21": "屬常，應屬無常。而《文句》云應身能常者，以能",
    "T39n1784_006:0044a22": "現長，人天莫數，能彰法性常住之用，故云常",
    "T39n1784_006:0044a23": "耳。若望報身，長短二應俱名無常，故與下釋",
    "T39n1784_006:0044a24": "義不相違。二、簡古師非義，二：初、敘；二、斥。古師",
    "T39n1784_006:0044a25": "此解略有二失：一、不能分別大小法體，故將",
    "T39n1784_006:0044a26": "三藏三種無為，曲解方等四德之果。二、不知",
    "T39n1784_006:0044a27": "今經果宗顯體，果人果壽冥乎法性。法性既",
    "T39n1784_006:0044a28": "非常非無常，果人果法亦非常非無常。法性",
    "T39n1784_006:0044a29": "既能常能無常，果人果法亦能常能無常。以",
    "T39n1784_006:0044b01": "果三身皆即性故，是故三身一一互具。古人",
    "T39n1784_006:0044b02": "迷此，故齊海滴判為無常。既失修性俱融之",
    "T39n1784_006:0044b03": "義，雖立經宗，全無要義也。四論用者果宗冥",
    "T39n1784_006:0044b04": "體，故有大用。其猶鑑鼓，以瑩以擊現像發聲。",
    "T39n1784_006:0044b05": "釋名總三，今別示一。釋此為三：初、標示通名。",
    "T39n1784_006:0044b06": "以力釋用，名義成也；非堪能力，無作為用。二",
    "T39n1784_006:0044b07": "義相顯，以示通名。二、正釋此典，二：初、示四名。",
    "T39n1784_006:0044b08": "先且總舉滅惡生善。宗既冥體，體之力用任",
    "T39n1784_006:0044b09": "運發生，能為群機滅惡生善。若偏對者，力",
    "T39n1784_006:0044b10": "能滅惡、用能生善，以滅惡故力乃成功、以生",
    "T39n1784_006:0044b11": "善故用乃成德，故舉功德顯其力用，欲令易",
    "T39n1784_006:0044b12": "解故且偏言。若其盡理，力用功德一一皆能",
    "T39n1784_006:0044b13": "滅惡生善。二、明經意，二：初、明果智成由功德。",
    "T39n1784_006:0044b14": "〈序品〉云「一切種智而為根本，無量功德之所",
    "T39n1784_006:0044b15": "莊嚴，滅除諸苦與無量樂。」今以此文明經力",
    "T39n1784_006:0044b16": "用。以果上智為眾行本者，此明初心了知本",
    "T39n1784_006:0044b17": "性具於果德，雖以無量修德莊嚴，修即性故",
    "T39n1784_006:0044b18": "嚴無所嚴，了苦即性無苦可滅，乃能除滅一",
    "T39n1784_006:0044b19": "切苦也。知樂即性，無樂可與，乃能遍與究竟",
    "T39n1784_006:0044b20": "樂也。問：今言功德嚴果智者，斯是行人修懺",
    "T39n1784_006:0044b21": "讚等。滅惡生善趣向菩提，何得以此為經力",
    "T39n1784_006:0044b22": "用？答：佛得經體，體發力用。力用者何？謂說",
    "T39n1784_006:0044b23": "懺讚及以空慧。行者修之，成滅惡力及生善",
    "T39n1784_006:0044b24": "用，莊嚴本智而成佛智。豈經力用不修而成",
    "T39n1784_006:0044b25": "耶？如世妙藥，不服無功。二、示文旨力用銓次，",
    "T39n1784_006:0044b26": "三：初、明懺讚兩品，二：初、明二行成果，三：初、明",
    "T39n1784_006:0044b27": "二品先後。懺有三種，謂作法、取相、無生。無生",
    "T39n1784_006:0044b28": "為生，以二為助，是故能令貪瞋癡滅。此三",
    "T39n1784_006:0044b29": "煩惱有通有別，今了通別同居一念頓照無",
    "T39n1784_006:0044c01": "生，兼事懺助無惡不滅。讚有三種，謂讚丈六、",
    "T39n1784_006:0044c02": "尊特、法性。今正讚尊特，上冥法性、下現丈六。",
    "T39n1784_006:0044c03": "此三即一、此一即三，不縱不橫、不可思議，如",
    "T39n1784_006:0044c04": "此讚佛攝一切善，兼前懺悔為常樂因。據其",
    "T39n1784_006:0044c05": "品次，先以懺先，用淨三業、禮讚三身。若以",
    "T39n1784_006:0044c06": "讚佛善力資懺，令三障滅，以此為次，其義亦",
    "T39n1784_006:0044c07": "成，故云亦是互舉耳。二、明能成宗體。佛之果",
    "T39n1784_006:0044c08": "體為生心體，佛示懺讚二種勝用，眾生修之",
    "T39n1784_006:0044c09": "得成滅惡及生善用，此用莊嚴同佛果智、顯",
    "T39n1784_006:0044c10": "法性體。三、明五義俱備。此文承上，即是行人",
    "T39n1784_006:0044c11": "智備體顯，體顯名金。性體既顯，果智稱體，此",
    "T39n1784_006:0044c12": "智名光。嚴果之力自行功成，能多利益，名之",
    "T39n1784_006:0044c13": "為明，利益之事無過設教也。金等三字別對",
    "T39n1784_006:0044c14": "體等，若總此三即是名也。感五既然，應五亦",
    "T39n1784_006:0044c15": "爾，今示一五已含二五。二、明二品互具。如說",
    "T39n1784_006:0044c16": "不修善根之罪，即懺中生善也。若讚能離染",
    "T39n1784_006:0044c17": "著之德，即讚中滅惡也。今且從強左右說耳。",
    "T39n1784_006:0044c18": "二、明空品一文。此品圓譚，即空假中蕩三惑",
    "T39n1784_006:0044c19": "著，名畢竟空，導成懺讚二種之用。若其不",
    "T39n1784_006:0044c20": "照三惑無生，縱懺不除惡之根本，暫息復起，",
    "T39n1784_006:0044c21": "故云惡不除滅。若其不照三諦無得，縱讚",
    "T39n1784_006:0044c22": "不顯性淨功德，還成漏因，故云善不清淨。",
    "T39n1784_006:0044c23": "今以空慧無生無得，是故懺讚能嚴果智。引",
    "T39n1784_006:0044c24": "〈序品〉文中空之智，為懺讚本也。然其利根於",
    "T39n1784_006:0044c25": "前二品修無生懺、就尊特讚，豈乖空慧？鈍者",
    "T39n1784_006:0044c26": "猶昧，故特說之。故此品云「為鈍根者起大悲",
    "T39n1784_006:0044c27": "心」。三、明已下諸文。〈鬼神品〉云「一切皆是大菩",
    "T39n1784_006:0044c28": "薩」等，故知護經及禳災力，皆是分得金光明",
    "T39n1784_006:0044c29": "宗、顯金光明體、起金光明用也。故知諸天",
    "T39n1784_006:0045a01": "得經力用，還護於經。以至下文正論治病、救",
    "T39n1784_006:0045a02": "魚飼虎，皆是此經生善滅惡力用功德。故四",
    "T39n1784_006:0045a03": "王云：「我等聞經，增益身力，心進勇銳，具諸威",
    "T39n1784_006:0045a04": "德。」又人王燒香供養經時，變成香蓋，金色遍",
    "T39n1784_006:0045a05": "照此界他方，皆是此經威神之力。三、牒文結",
    "T39n1784_006:0045a06": "攝，其意可見。五、判教相。若論生起，則尋名得",
    "T39n1784_006:0045a07": "體，依體立宗，宗成有用，用則設教。此乃製立",
    "T39n1784_006:0045a08": "五章次第。若究五義，須明總別。名總三法，體、",
    "T39n1784_006:0045a09": "宗、用三別示三法。今之教相，判前總別時味",
    "T39n1784_006:0045a10": "所攝。文二：初、標。前之四章，皆是聖人被下之",
    "T39n1784_006:0045a11": "言，悉稱為教。今以五味、四藏、四教明其相狀，",
    "T39n1784_006:0045a12": "使覽之者區以別矣。二、釋，二：初、破他異解，三：",
    "T39n1784_006:0045a13": "初、破舊師判屬不定，二：初、敘。會三，即《法華》。褒",
    "T39n1784_006:0045a14": "貶，即方等。無相，即《般若》。既非此三，乃以不列",
    "T39n1784_006:0045a15": "同聞之眾，以驗不在五時次第，未至涅槃而",
    "T39n1784_006:0045a16": "忽譚常，是故判屬偏方不定之教。偏謂偏僻，",
    "T39n1784_006:0045a17": "方謂處所，指信相室為偏僻處。古人判教所",
    "T39n1784_006:0045a18": "立五時，與今有異。彼以《華嚴》別名為頓，乃立",
    "T39n1784_006:0045a19": "五時皆名為漸：一、有相教，謂四阿含；二、無相",
    "T39n1784_006:0045a20": "教，謂諸般若；三、褒貶教，謂《淨名經》及諸方等；",
    "T39n1784_006:0045a21": "四、萬善同歸教，謂《法華》；五、常住教謂《涅槃》。若",
    "T39n1784_006:0045a22": "偏方不定教，非漸頓攝。二、破，二：初、破非五時",
    "T39n1784_006:0045a23": "次第，三：初、舉彼義定。二、引《鴦掘》並彼經通",
    "T39n1784_006:0045a24": "序非不列眾。鴦掘摩羅斥聲聞乘，明摩訶衍",
    "T39n1784_006:0045a25": "同於《維摩》。而成論師同與今經，判屬偏方不",
    "T39n1784_006:0045a26": "定之教。三、竅成次第。論家既判《鴦掘》在不次，",
    "T39n1784_006:0045a27": "驗知不因不列同聞而為不次。若爾，何妨今",
    "T39n1784_006:0045a28": "經不列同聞是次第耶？二、破非偏方不定，三：",
    "T39n1784_006:0045a29": "初、舉彼義定。古判五時，第五涅槃方譚常住，",
    "T39n1784_006:0045b01": "前之四時悉是無常。此經越次，豫明常壽，稱",
    "T39n1784_006:0045b02": "偏方者，此先定之。二、引方等破。陀羅尼者，即",
    "T39n1784_006:0045b03": "《方等陀羅尼經》也。乃以第四《法華》會三，例於",
    "T39n1784_006:0045b04": "第五《涅槃》譚常也。方等會三既居次第，今經",
    "T39n1784_006:0045b05": "譚常何故不定？此是方等後分經文，故得却",
    "T39n1784_006:0045b06": "指三處《法華》授聲聞記。三、引眾經破。古人判",
    "T39n1784_006:0045b07": "教，不了異名同詮一理，《華嚴》法界、方等實相、",
    "T39n1784_006:0045b08": "《般若》佛母、《法華》一乘，此等若與《涅槃》常身金",
    "T39n1784_006:0045b09": "剛不變體不同者，豈以生滅無常之法而為",
    "T39n1784_006:0045b10": "實相及一乘耶？又《維摩》云「法身無為，不墮諸",
    "T39n1784_006:0045b11": "數」，《法華》云「常在靈山」，又云「常住不滅」。此等",
    "T39n1784_006:0045b12": "諸經既居次第，此經何故獨屬偏方？此乃正",
    "T39n1784_006:0045b13": "示今經譚常非不定教，傍顯諸經皆詮常住。",
    "T39n1784_006:0045b14": "二、破一師判屬《法華》，二：初、敘。謂《法華》壽量喻",
    "T39n1784_006:0045b15": "以界塵，與今經齊。意謂二經未出數量，皆是",
    "T39n1784_006:0045b16": "無常。二、破。此師不了二經譚常，但執數量。一、",
    "T39n1784_006:0045b17": "不了此經者。《帝王經》中因婆羅門欲生天故，",
    "T39n1784_006:0045b18": "求佛舍利。梨車王子廣譚佛身是常住體，無",
    "T39n1784_006:0045b19": "舍利事。此於應色，即示法身非長非短。以驗",
    "T39n1784_006:0045b20": "此品，全法起應能長能短，八十是短、山斤是",
    "T39n1784_006:0045b21": "長，短表應身、長表報智。古人不見新本所明，",
    "T39n1784_006:0045b22": "常住法身是所證金、報身常智是能證光，但",
    "T39n1784_006:0045b23": "齊應身山斤海滴能表之數判屬無常，翳於",
    "T39n1784_006:0045b24": "所表法報金光也。二不了《法華》者。彼部所譚",
    "T39n1784_006:0045b25": "本迹二門皆顯常身。何者？迹門中云「世間相",
    "T39n1784_006:0045b26": "常住，於道場知已」，本門中云「如來明見三界",
    "T39n1784_006:0045b27": "之相非如非異」，此皆所證常住法身中道之",
    "T39n1784_006:0045b28": "體，乃以寶所髻珠而為譬喻。所證法身既其",
    "T39n1784_006:0045b29": "常住，能證報智所垂應用豈可無常？經舉界",
    "T39n1784_006:0045c01": "塵，乃是過去本成劫數；若論未來，經文顯云",
    "T39n1784_006:0045c02": "常住不滅。豈非此師以久遠成佛界塵劫數，",
    "T39n1784_006:0045c03": "翳於寶所所譬三身耶？三、破真諦判在三月，",
    "T39n1784_006:0045c04": "二：初、敘。二、破，二：初、奪破。唱滅之語通在諸",
    "T39n1784_006:0045c05": "經，豈可獨指於三月前告波旬時信相懷疑",
    "T39n1784_006:0045c06": "耶？此文分三：初、總奪；二、引經；三、結破。二、縱破，",
    "T39n1784_006:0045c07": "二：初、縱而覈之。所以縱者，諸經唱滅其語猶",
    "T39n1784_006:0045c08": "通；若三月前，知齊八十，故須縱許在手三",
    "T39n1784_006:0045c09": "月。雖縱年月，須覈部味，以凡判教有前後分，",
    "T39n1784_006:0045c10": "前分有次、後分不定。如今〈空品〉在《般若》後，若",
    "T39n1784_006:0045c11": "陀羅尼在《法華》後。後雖不定，須攝歸前。縱令",
    "T39n1784_006:0045c12": "此經在三月說，為屬《法華》？為屬《涅槃》？此順古",
    "T39n1784_006:0045c13": "人，以《法華》、《涅槃》二經，分對第四第五二時故",
    "T39n1784_006:0045c14": "也。二、驗其無據。三乘同懺，文出新經。三乘行",
    "T39n1784_006:0045c15": "人各求證果，同依此經修懺悔也。《法華》廢權",
    "T39n1784_006:0045c16": "尚捨別教不共方便，豈存三乘同懺方便？退",
    "T39n1784_006:0045c17": "非《法華》也；此經既在三月前說，進非《涅槃》也。",
    "T39n1784_006:0045c18": "兩楹不攝，規矩無從。二、明今正判，二：初、以文",
    "T39n1784_006:0045c19": "義定，二：初、簡異餘時。若安無相而時異者，簡",
    "T39n1784_006:0045c20": "非般若也。說彼部時處會雖多而同名般若，",
    "T39n1784_006:0045c21": "此既別立金光明稱，故與彼時所說異也。會",
    "T39n1784_006:0045c22": "三，即《法華》。彼經廢權，同歸一乘純一醍醐。今",
    "T39n1784_006:0045c23": "存異趣，則屬生酥，故云味別。二、定屬方等，二：",
    "T39n1784_006:0045c24": "初、以文定，二：初、引方等文；二、引三乘文。方等",
    "T39n1784_006:0045c25": "之名立有二意。若《大經》云「從酪出生酥，譬修",
    "T39n1784_006:0045c26": "多羅出方等」，此則的約第三時教名為方等，",
    "T39n1784_006:0045c27": "即被三乘四教機也。若《普賢觀》稱方等者，乃",
    "T39n1784_006:0045c28": "直名圓理，非第三時遍被群機教部之稱也。",
    "T39n1784_006:0045c29": "今初所引方等之文，恐人謂同《普賢觀》等從理",
    "T39n1784_006:0046a01": "立稱，故引三乘懺悔之文以定此名的從教",
    "T39n1784_006:0046a02": "部，是故結云其義無疑。二、約義定。初、明方",
    "T39n1784_006:0046a03": "等部元不局，因今立云方等之教通於三乘，",
    "T39n1784_006:0046a04": "遂引新本無異乘文，難今所立通三不成，故",
    "T39n1784_006:0046a05": "云害於通義。然方等下，釋難。所云法界無異",
    "T39n1784_006:0046a06": "乘者，別教圓教俱以法界而為歸趣，是故自",
    "T39n1784_006:0046a07": "得名無異乘。方等滿字既通二教，有何妨",
    "T39n1784_006:0046a08": "礙？二、明列眾文或未來。經初不列同聞之眾，",
    "T39n1784_006:0046a09": "他疑今師判屬第三方等不當，是故大師指",
    "T39n1784_006:0046a10": "彼天竺其文尚多，不止讖譯四卷之文及真",
    "T39n1784_006:0046a11": "諦七軸。至唐義淨重譯此經，名最勝王金",
    "T39n1784_006:0046a12": "光明經，果有列眾，以驗大師所指梵本宛爾",
    "T39n1784_006:0046a13": "冥符，又驗他師判屬偏方灼然為謬。二、以教",
    "T39n1784_006:0046a14": "味判。對他研覈，復據文義，故云如此斟酌。乃",
    "T39n1784_006:0046a15": "以五味四藏四教而判攝之。初五味者，《涅槃",
    "T39n1784_006:0046a16": "經》文既以生酥喻於方等，今經顯有方等之",
    "T39n1784_006:0046a17": "文，又有其義，是故須在第三味攝。次四藏者，",
    "T39n1784_006:0046a18": "謂聲聞藏、菩薩藏、雜藏、佛藏，此乃以人而名",
    "T39n1784_006:0046a19": "法聚。聲聞名藏意彰純小，菩薩佛藏唯詮於",
    "T39n1784_006:0046a20": "大，雜藏兼舍若大若小。今經既許三乘同懺，",
    "T39n1784_006:0046a21": "則能蘊攝聲聞、菩薩及以佛法，故屬雜藏也。",
    "T39n1784_006:0046a22": "後四教者，五味四藏名尚同他，四教判經唯",
    "T39n1784_006:0046a23": "今所用。此經體幻即顯中空，全非三藏析法",
    "T39n1784_006:0046a24": "拙度。三乘同懺，復非別圓不共之法，正是通",
    "T39n1784_006:0046a25": "教三乘共稟不生滅法。利根菩薩知常達性，",
    "T39n1784_006:0046a26": "故名通教帶別明圓。問：通教菩薩利者受接，",
    "T39n1784_006:0046a27": "乃於聖位方知不空。何故釋題及解經文，唯",
    "T39n1784_006:0046a28": "約始終俱圓而說？是則解釋與判教相頓成",
    "T39n1784_006:0046a29": "胡越也。答：通教機雜，不獨受接方知不空。蓋",
    "T39n1784_006:0046b01": "論通教，須具三義：一因果俱通、二因通果不",
    "T39n1784_006:0046b02": "通、三通別通圓。初義者，是鈍菩薩，但見於",
    "T39n1784_006:0046b03": "空，始終不知二教別理，故云因果俱通也。",
    "T39n1784_006:0046b04": "次義者，見地已上，深觀於空能見不空，以此",
    "T39n1784_006:0046b05": "菩薩初依通理得成真因，後依別理而趣佛",
    "T39n1784_006:0046b06": "果，故名因通果不通也。第三義者，即於乾",
    "T39n1784_006:0046b07": "慧及性地中，聞體法空，不但空於二十五有，",
    "T39n1784_006:0046b08": "亦乃空於涅槃之空。此人雖藉通教譚空開",
    "T39n1784_006:0046b09": "導其心，而了此空體是中道，乃以別圓內外",
    "T39n1784_006:0046b10": "凡觀同於二乘歷乾慧等及後諸地，至第十",
    "T39n1784_006:0046b11": "地即成別圓初地初住八相之佛。此乃通教",
    "T39n1784_006:0046b12": "通別通圓義也。既在初地便知不空，是故不",
    "T39n1784_006:0046b13": "受被接之名。以是義故，此經雖約三乘同懺",
    "T39n1784_006:0046b14": "判屬通教，不妨釋題及解經文自明三法始",
    "T39n1784_006:0046b15": "終圓妙，正是通教第三義也。又復應知，此經",
    "T39n1784_006:0046b16": "既許三乘同懺，其懺悔處隨彼信解，或空不",
    "T39n1784_006:0046b17": "空、或次不次，合具通教前之二義。大師特為",
    "T39n1784_006:0046b18": "成今行者圓解行故，捨劣從勝一向圓譚，見",
    "T39n1784_006:0046b19": "聞之徒當從此意而思修之。",
    "T39n1784_006:0046b20": "金光明經玄義拾遺記卷第六"
}