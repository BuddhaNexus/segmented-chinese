{
    "T36n1736_042:0319c24": "2大方廣佛華嚴經隨疏演義鈔卷",
    "T36n1736_042:0319c25": "第四十二",
    "T36n1736_042:0319c27": "唐清涼山大華嚴寺沙門澄觀述",
    "T36n1736_042:0319c28": "第七菩薩。疏「二緣生無作觀」下，疏文有二：先",
    "T36n1736_042:0319c29": "總科，謂前偈上半無作、下半緣成，後偈上半",
    "T36n1736_042:0320a01": "緣成、下半即無作；二「今初」下，正釋初偈。於",
    "T36n1736_042:0320a02": "中，先解上半，自有四重：一破外道、二破",
    "T36n1736_042:0320a03": "小乘、三遣法相、四約無相宗說。今初。「非自",
    "T36n1736_042:0320a04": "性等作」者，即明非自作也。外道宗計之盛，",
    "T36n1736_042:0320a05": "不出數論、勝論。數論計自性能作，自性即",
    "T36n1736_042:0320a06": "冥諦能作，而我非能作者，但是知者。而疏",
    "T36n1736_042:0320a07": "言等，即等於我。我為能作者，即勝論師。次",
    "T36n1736_042:0320a08": "言「亦非梵天等他作」者，且等取案荼自在",
    "T36n1736_042:0320a09": "梵天。案荼，即案荼論師所計，第一疏已明。自",
    "T36n1736_042:0320a10": "在，即塗灰外道所計。合上為共作，離上為",
    "T36n1736_042:0320a11": "無因，故但舉自作，四句已備。疏「但以虛妄",
    "T36n1736_042:0320a12": "無業報故」者，即總破四句，四句之計皆無",
    "T36n1736_042:0320a13": "業報。言「廣如三論破」者，不欲繁文，指廣",
    "T36n1736_042:0320a14": "有原。然三論皆破，《百論》廣破二宗。今取順",
    "T36n1736_042:0320a15": "非四句作苦，且依《十二門論》。釋云：然自性",
    "T36n1736_042:0320a16": "一計，第一疏抄已廣破竟。衛世計我為自，今",
    "T36n1736_042:0320a17": "當更釋。即觀作者門第十偈云「自作及他",
    "T36n1736_042:0320a18": "作，共作無因作，如是不可得，是則無有",
    "T36n1736_042:0320a19": "苦。」長行以因緣門釋，則通小乘大乘等。次",
    "T36n1736_042:0320a20": "約破外道說，先總敘。云如經說：有裸形",
    "T36n1736_042:0320a21": "迦葉，問佛：「苦自作耶？」佛默然不答。「世尊！若",
    "T36n1736_042:0320a22": "爾，苦不自作者，是他作耶？」佛亦不答。「世尊！",
    "T36n1736_042:0320a23": "若爾，苦自作他作耶？」佛亦不答。「世尊！若爾",
    "T36n1736_042:0320a24": "者，苦無因無緣作耶？」佛亦不答。釋曰：下論",
    "T36n1736_042:0320a25": "破有二意，一約性空，結云「如是四問佛皆",
    "T36n1736_042:0320a26": "不答。」當知苦則是空第一約外道說。問曰：佛說是",
    "T36n1736_042:0320a27": "經，不說苦空，隨可度眾生作是說。是裸",
    "T36n1736_042:0320a28": "形迦葉，謂人是苦因。有我者說：好醜皆神所",
    "T36n1736_042:0320a29": "作，神常清淨無有苦惱。所知所解悉皆是",
    "T36n1736_042:0320b01": "神作。好醜苦樂還受種種身。以是邪見故，",
    "T36n1736_042:0320b02": "問佛苦自作耶。是故佛不答。苦實非是我",
    "T36n1736_042:0320b03": "作。若我是苦因，因我生苦，我即無常。何以",
    "T36n1736_042:0320b04": "故？若法是因，及從因生法，皆亦無常。若我",
    "T36n1736_042:0320b05": "無常，則罪福果報皆悉斷滅，修梵行福報是",
    "T36n1736_042:0320b06": "亦應空。若我是苦因，則無解脫。何以故？我",
    "T36n1736_042:0320b07": "若作苦離苦，無我能作苦者，以無身故。若",
    "T36n1736_042:0320b08": "無身而能作苦者，得解脫者亦應是苦，如",
    "T36n1736_042:0320b09": "是則無解脫。而實有解脫，是故苦自作不",
    "T36n1736_042:0320b10": "然。釋曰：此破我為自作。故疏云自性等，",
    "T36n1736_042:0320b11": "等於我故。次破他作論云：他作苦亦不",
    "T36n1736_042:0320b12": "然。離苦何有人而能作苦與他？復次若他",
    "T36n1736_042:0320b13": "作苦者，則為是自在天作。如此邪見問，故",
    "T36n1736_042:0320b14": "佛亦不答。而實不從自在天作。何以故？性",
    "T36n1736_042:0320b15": "相違故。如牛子還生牛，若萬物從自在天",
    "T36n1736_042:0320b16": "生，皆應似自在天，是其子故。復次若自在",
    "T36n1736_042:0320b17": "天作眾生者，不應以苦與子，是故不應",
    "T36n1736_042:0320b18": "言自在天作。問曰：眾生從自在天生，苦樂",
    "T36n1736_042:0320b19": "亦自在天生，以不識樂因，故與其苦。答曰：",
    "T36n1736_042:0320b20": "若眾生是自在天子者，唯應以樂遮苦，不",
    "T36n1736_042:0320b21": "應與苦，亦應但供養自在天則滅苦得",
    "T36n1736_042:0320b22": "樂。而實不爾，但自行苦樂因緣而自受報，",
    "T36n1736_042:0320b23": "非自在天作。復次彼若自在者，不復有所",
    "T36n1736_042:0320b24": "須。有所須自作，不名自在。若無所須，何",
    "T36n1736_042:0320b25": "用變化作萬物如小兒戲？復次若自在作",
    "T36n1736_042:0320b26": "眾生者，誰復作自在？若自在自作則不然，",
    "T36n1736_042:0320b27": "如物不能自作。若更有作者，不名自在。",
    "T36n1736_042:0320b28": "下廣有破，具如彼論。乃至云：若自在作苦",
    "T36n1736_042:0320b29": "樂等事，而自成壞世間法等。又自在亦從他",
    "T36n1736_042:0320c01": "作則無窮，無窮則無因，故非自在。次破共",
    "T36n1736_042:0320c02": "作有上二過，故假因和合，故非無因。四皆",
    "T36n1736_042:0320c03": "邪見，故佛不答。破梵天等，例同自在，約人",
    "T36n1736_042:0320c04": "雖異，他作義同。然此方妄計，亦自西天相傳",
    "T36n1736_042:0320c05": "之說。案《三王曆》云「天地渾沌，盤古生其中。",
    "T36n1736_042:0320c06": "一日九變，神於天、聖於地，主於天地。天日",
    "T36n1736_042:0320c07": "高一丈，地日厚一丈，盤古亦長一丈。如此",
    "T36n1736_042:0320c08": "萬八千年，然後天地開闢。盤古龍身人",
    "T36n1736_042:0320c09": "首，首極東西、足極東西，左手極南、右手",
    "T36n1736_042:0320c10": "極北，開目成晝、合目成夜，呼為暑、吸",
    "T36n1736_042:0320c11": "為寒，吹氣成風雲、叱聲為雷霆。盤古死，",
    "T36n1736_042:0320c12": "頭為甲、喉為乙、肩為丙、心為丁、膽為戊、",
    "T36n1736_042:0320c13": "脾為已、脅為庚、肺為辛、腎為壬、足為癸。",
    "T36n1736_042:0320c14": "目為日月、髭為星辰、眉為斗樞，九竅為",
    "T36n1736_042:0320c15": "九州，乳為崑崙、膝為南嶽、股為太山，尻",
    "T36n1736_042:0320c16": "為魚鼈、手為飛鳥、爪為龜龍，骨為金銀、",
    "T36n1736_042:0320c17": "髮為草木，毫毛為鳧鴨，齒為玉石，汗為雨",
    "T36n1736_042:0320c18": "水，大腸為江海、小腸為淮泗、膀胱為百川、",
    "T36n1736_042:0320c19": "面輪為洞庭。」韋昭同記曰「世俗相傳為盤",
    "T36n1736_042:0320c20": "古一日七十化，覆為天、偃為地，八萬歲乃",
    "T36n1736_042:0320c21": "死。然盤古事跡近為虛妄，既無史籍難可",
    "T36n1736_042:0320c22": "依憑。但是古來相傳虛妄耳。」斷曰：誠如所",
    "T36n1736_042:0320c23": "言。亦依稀西域梵天、韋紐等。今既破邪，敘",
    "T36n1736_042:0320c24": "之無失。疏「三約因緣相待」者，十地在下。",
    "T36n1736_042:0320c25": "《對法》云「自種有故不從他，待眾緣故非自",
    "T36n1736_042:0320c26": "作，無作用故不共生，有功能故非無因。」",
    "T36n1736_042:0320c27": "斯則以因為自、以緣為他。假因遣緣、假",
    "T36n1736_042:0320c28": "緣遣因、假無用以遣共、假有功以遣無",
    "T36n1736_042:0320c29": "因，十地更廣。疏「四約以因望果」者，初標也，",
    "T36n1736_042:0321a01": "即約無相宗說。「中論云」下，二引論正釋，即",
    "T36n1736_042:0321a02": "〈破苦品〉。初引一偈，即初總標，偈明四句不",
    "T36n1736_042:0321a03": "作。三「此自他言」下，疏釋初以果為自。引",
    "T36n1736_042:0321a04": "論果法不能自作己體，即青目釋〈因緣品〉",
    "T36n1736_042:0321a05": "中不自生義。其以因為自、以緣為他，雖",
    "T36n1736_042:0321a06": "同《雜集》，《雜集》即因緣相奪，此即當句以辨",
    "T36n1736_042:0321a07": "緣生無果對待，正釋偈中「於果則不然」也。",
    "T36n1736_042:0321a08": "然疏取意釋初二句。若論偈中各一偈破，",
    "T36n1736_042:0321a09": "破初自作云「苦若自作者，則不從緣生。因",
    "T36n1736_042:0321a10": "有此陰故，而有彼陰生。」釋曰：上半縱其自",
    "T36n1736_042:0321a11": "作不從緣，下半示其因緣明非自作。次",
    "T36n1736_042:0321a12": "破他作云：若謂此五陰異彼五陰者，如是",
    "T36n1736_042:0321a13": "則應言從他而作苦。釋曰：此但反顯不他",
    "T36n1736_042:0321a14": "作。以今此陰必不異後，故不他作。必若令",
    "T36n1736_042:0321a15": "異，因則異果，因同非因。自作他作俱不從",
    "T36n1736_042:0321a16": "緣，如何得果以待於因？故不可也。疏「離",
    "T36n1736_042:0321a17": "既不成」下，疏生起第三四句。後引論正釋，",
    "T36n1736_042:0321a18": "釋不共句。但躡前縱破，舉況釋第四句，故",
    "T36n1736_042:0321a19": "上論云「有因尚不成，無因何得成？」疏「下半二",
    "T36n1736_042:0321a20": "意」者，即經「而其得有成，亦復得有壞。」前意",
    "T36n1736_042:0321a21": "則上半性空不礙下半緣成，即事理無礙",
    "T36n1736_042:0321a22": "義。後意由上性空成於下半，即以有空",
    "T36n1736_042:0321a23": "義故一切法得成，則是事理相成門。疏「又",
    "T36n1736_042:0321a24": "非但說於苦」下，即《中論》結例之言。「成壞之",
    "T36n1736_042:0321a25": "言顯兼器界」者，《中論》正約正報，今經意在雙",
    "T36n1736_042:0321a26": "含耳。疏「故淨名云」下，引證，即〈不二法門品〉第",
    "T36n1736_042:0321a27": "十二「那羅延菩薩曰：『世間出世間為二，世間",
    "T36n1736_042:0321a28": "性空即是出世間，而於其中不入不出、不",
    "T36n1736_042:0321a29": "溢不散，是為入不二法門』」是也。又《思益》第",
    "T36n1736_042:0321b01": "一云「五陰是世間，世間所依止。依止於五",
    "T36n1736_042:0321b02": "陰，不脫於世間。菩薩有智慧，知世間實性，",
    "T36n1736_042:0321b03": "所謂五陰如，世間法不染。」又云「五陰無自",
    "T36n1736_042:0321b04": "性，即是世間性。若人不知是，常住於世間。",
    "T36n1736_042:0321b05": "若見知五陰，無生亦無死。是人行世間，而",
    "T36n1736_042:0321b06": "不依世間。凡夫不知法，於世起諍訟，是",
    "T36n1736_042:0321b07": "實是不實，但是二相中。我常不與世，起於諍",
    "T36n1736_042:0321b08": "訟事，世間之實相，悉已了知故。」與此大同。疏",
    "T36n1736_042:0321b09": "「則顯前非事滅」者，然滅有二種，謂理及事，",
    "T36n1736_042:0321b10": "故上出世間亦有二種：一約事出，謂地前",
    "T36n1736_042:0321b11": "為世間，登地為出世間。此約事滅，由偈",
    "T36n1736_042:0321b12": "但云「彼滅非世間」，則通二釋，以此文證明",
    "T36n1736_042:0321b13": "非事滅。二者約相名世，約性為出世。即",
    "T36n1736_042:0321b14": "今文意是約理滅，合於《淨名》、《思益》等經。疏",
    "T36n1736_042:0321b15": "「則知本自不生」等者，既言空故不可滅是無",
    "T36n1736_042:0321b16": "滅義，而結云此是無生義者，以無可滅故，",
    "T36n1736_042:0321b17": "是本自不生。即法自在菩薩曰：「生滅為二。法",
    "T36n1736_042:0321b18": "本不生，今則無滅。得此無生法忍，是為入",
    "T36n1736_042:0321b19": "不二法門」也。疏「又證無性之理」者，前約應",
    "T36n1736_042:0321b20": "身論無性，此約真身論無性。第八菩薩。",
    "T36n1736_042:0321b21": "疏「若逆推其本業復有因卒至無住」者，前偈",
    "T36n1736_042:0321b22": "因業有生即是順明，今明生依於業、業亦",
    "T36n1736_042:0321b23": "從緣，故云性空已是逆推。言卒至無住，即",
    "T36n1736_042:0321b24": "《淨名經》意，彼逆推云「身孰為本？答曰：欲貪",
    "T36n1736_042:0321b25": "為本。又問：欲貪孰為本？答云：虛妄分別為",
    "T36n1736_042:0321b26": "本。又問：虛妄分別孰為本？答曰：顛倒想為",
    "T36n1736_042:0321b27": "本。又問：顛倒想孰為本？答曰：無住為本。",
    "T36n1736_042:0321b28": "文殊師利！從無住本立一切法。」今經中三並",
    "T36n1736_042:0321b29": "攝在業，眾生即身空寂，無來即無住本。疏",
    "T36n1736_042:0321c01": "「身若是佛」等者，身謂色相之身，即《金剛經》",
    "T36n1736_042:0321c02": "云「若以三十二相觀如來者，轉輪聖王即",
    "T36n1736_042:0321c03": "是如來。」後二句結示，三即如如，四即如如智。",
    "T36n1736_042:0321c04": "疏「以見佛稱性不疑同體」者，三寶同體，佛即",
    "T36n1736_042:0321c05": "是法、法即是眾，故經云「清淨如法界」者，如",
    "T36n1736_042:0321c06": "即稱義。人信法界、難信法佛，故致「如」言，",
    "T36n1736_042:0321c07": "實則佛身即法界也。疏「初知離名為法」者，即",
    "T36n1736_042:0321c08": "《思益》第一，已如上引。第四句云「是菩薩遍",
    "T36n1736_042:0321c09": "行」。第九菩薩。疏「具分唯識」者，已如上釋，正",
    "T36n1736_042:0321c10": "取真妄合成以為具分。疏「乍觀此喻似前",
    "T36n1736_042:0321c11": "喻所作」等者，即揀《刊定》。《刊定》云「前二喻真",
    "T36n1736_042:0321c12": "妄心所作以辨唯識，次二喻真妄心能作",
    "T36n1736_042:0321c13": "以辨唯識。」今言似者，大種異色似畫師所",
    "T36n1736_042:0321c14": "作，然不離心有彩畫者似能作也。則麁",
    "T36n1736_042:0321c15": "觀似爾，細尋不然。「細尋」已下，即顯正義。",
    "T36n1736_042:0321c16": "疏「然依生滅八識」下，辨二所由，顯法相宗",
    "T36n1736_042:0321c17": "但是心境依持。「而即如來藏」下，辨具二所",
    "T36n1736_042:0321c18": "以。於中先總；後「以會緣入實」下別示二相，",
    "T36n1736_042:0321c19": "即以《起信》真如生滅二門為二義耳。「存壞",
    "T36n1736_042:0321c20": "不二唯一緣起」，結歸《華嚴》。會緣入實，壞也。不",
    "T36n1736_042:0321c21": "壞相故，存也。言「二門無礙唯是一心」者，結",
    "T36n1736_042:0321c22": "歸《起信》。依一心法立二種門故，須具足",
    "T36n1736_042:0321c23": "二義方名具分唯識。問：《唯識》第九亦說其",
    "T36n1736_042:0321c24": "所轉依有其二種：一持種依，謂第八識；二",
    "T36n1736_042:0321c25": "迷悟依，謂即真如。何以說言然依生滅八識",
    "T36n1736_042:0321c26": "唯有心境依持？答：彼雖說迷悟依，非即心",
    "T36n1736_042:0321c27": "境依持。以真如不變，不隨於心變萬境",
    "T36n1736_042:0321c28": "故，但是所迷耳。後還淨時，非是攝相即真",
    "T36n1736_042:0321c29": "如故，但是所悟耳。今乃心境依持即是真妄，",
    "T36n1736_042:0322a01": "非有二體，故說一心。約義不同，分成兩",
    "T36n1736_042:0322a02": "義說二門別。故論云「然此二門皆各總攝",
    "T36n1736_042:0322a03": "一切法故，以此二門不相離故。」廣如〈問明",
    "T36n1736_042:0322a04": "品〉及玄談中。疏「初偈初句總喻一心」者，含",
    "T36n1736_042:0322a05": "真含妄、有能有所。論云「所言法者，謂眾",
    "T36n1736_042:0322a06": "生心，是心即攝一切世間出世間法，故下",
    "T36n1736_042:0322a07": "合云心如工畫師。」「次句隨緣熏變成依他」者，",
    "T36n1736_042:0322a08": "《起信論》云「自性清淨心，因無明風動，有其染",
    "T36n1736_042:0322a09": "心。」《楞伽經》云「藏識海常住，境界風所動，種",
    "T36n1736_042:0322a10": "種諸識浪，騰躍而轉生。」亦是不生不滅與生",
    "T36n1736_042:0322a11": "滅和合，非一非異，名阿賴耶識是也。「次",
    "T36n1736_042:0322a12": "句不了依他故成遍計」者，以經云「虛妄取異",
    "T36n1736_042:0322a13": "相故。」故《起信》云「一切諸法皆依妄念而有",
    "T36n1736_042:0322a14": "差別。若離心念，則無一切境界之相。」「第四",
    "T36n1736_042:0322a15": "句喻依他相盡體即圓成」者，以言大種無",
    "T36n1736_042:0322a16": "差別故。大種即喻真如，謂心體離念即是",
    "T36n1736_042:0322a17": "如來平等法身，從緣無性即真如矣。又一",
    "T36n1736_042:0322a18": "二兩句即不染而染，三四兩句即染而不染，",
    "T36n1736_042:0322a19": "故有後偈喻不即離。疏「大種中無色身所觸",
    "T36n1736_042:0322a20": "故」者，堅濕煖動皆是觸故。言「色中無大種",
    "T36n1736_042:0322a21": "眼所見故」者，約顯色說，青黃赤白眼之境故。",
    "T36n1736_042:0322a22": "直就法體，大種是觸，色即是色。若就根得，",
    "T36n1736_042:0322a23": "謂身及眼。「又能造無異色」者，然取增勝，地多",
    "T36n1736_042:0322a24": "則黃、水多則白、火多即赤、風多即青，而堅",
    "T36n1736_042:0322a25": "濕煖動共造於青，亦共造於黃赤及白。在",
    "T36n1736_042:0322a26": "能造邊同一堅等，及所造邊即有青等，故",
    "T36n1736_042:0322a27": "云「能造無異畫色差別故」。疏「喻妄依真」下，合。",
    "T36n1736_042:0322a28": "先合能所異故。亦應具言真中無妄，聖智",
    "T36n1736_042:0322a29": "境故；妄中無真，凡所知故。從「性無差別」下，",
    "T36n1736_042:0322b01": "合上又能造無異等。疏「假必依實同聚現故」",
    "T36n1736_042:0322b02": "者，諸宗正義，堅等為實，色等為假。唯成實",
    "T36n1736_042:0322b03": "宗，色香味觸實也，地水火風假也，以其是",
    "T36n1736_042:0322b04": "數論弟子，後入佛法，尚順本師故。故《智論》",
    "T36n1736_042:0322b05": "云「精巧有餘而明實未足」。疏「然大必能造",
    "T36n1736_042:0322b06": "色」下，通妨。妨云：上非即中。既云大種中無",
    "T36n1736_042:0322b07": "色、色中無大種。今非離中，何不言大種不",
    "T36n1736_042:0322b08": "離色、色不離大種？答意可知。上明真妄",
    "T36n1736_042:0322b09": "依持但取心中真如一門對妄染說。疏「初",
    "T36n1736_042:0322b10": "一亦明心境不即離」者，對上真妄，故有「亦」",
    "T36n1736_042:0322b11": "言。然後三偈亦似二偈，此偈似前第二偈，",
    "T36n1736_042:0322b12": "以因不即離之便，故先明之。後二偈似前",
    "T36n1736_042:0322b13": "初偈，至下當知。今初。非即離中言相見",
    "T36n1736_042:0322b14": "別者，且順上喻有知無知。以見分合，心有",
    "T36n1736_042:0322b15": "慮知義；以相分合，畫無慮知故，以器世",
    "T36n1736_042:0322b16": "間即是第八之相分故。疏「喻離心則無境界",
    "T36n1736_042:0322b17": "相故」者，三世所有皆是一心作故。疏「要由心",
    "T36n1736_042:0322b18": "變於境」下，解妨。妨一如前，答意亦爾。疏「次",
    "T36n1736_042:0322b19": "一偈喻能所變之行相」者，大同前喻「心如工",
    "T36n1736_042:0322b20": "畫師，分布諸彩色」等。先明喻中，先釋上三",
    "T36n1736_042:0322b21": "句；「所畫非心」下，釋第四句法合。言「真妄和",
    "T36n1736_042:0322b22": "合心」者，揀異法相宗心，即《起信》云「不生不",
    "T36n1736_042:0322b23": "滅與生滅和合，名阿賴耶識」是也。「恒言遮",
    "T36n1736_042:0322b24": "斷」等，即《唯識論》第八識初能變中第九因",
    "T36n1736_042:0322b25": "果譬喻門。具云「恒轉如瀑流」。論先問云：阿",
    "T36n1736_042:0322b26": "賴耶識為斷為常？答云：非斷非常，以恒",
    "T36n1736_042:0322b27": "轉故。謂此識無始時來，一類相續常無間斷，",
    "T36n1736_042:0322b28": "是界趣生體施設本故，性堅持種令不失",
    "T36n1736_042:0322b29": "故。轉謂此識無始時來念念生滅，前後變異",
    "T36n1736_042:0322c01": "因滅果生，非常一故可為轉識，熏成種故",
    "T36n1736_042:0322c02": "恒言遮斷。轉表非常猶如瀑流，因果法爾",
    "T36n1736_042:0322c03": "如瀑流水，非斷非常相續長時，有所漂",
    "T36n1736_042:0322c04": "溺。此識亦爾，從無始來生滅相續，非常非",
    "T36n1736_042:0322c05": "斷，漂溺有情令不出離是也。疏「含一切種」",
    "T36n1736_042:0322c06": "者，即第三因相門。故彼偈云「一切種相甚",
    "T36n1736_042:0322c07": "深細」，即含二門。彼偈云「不可知執受處了」，其",
    "T36n1736_042:0322c08": "了一字即第五行相門，其執受處即第四所",
    "T36n1736_042:0322c09": "緣行相門。其不可知，即能所緣行相之內差",
    "T36n1736_042:0322c10": "別之義。論先問云：此識行相所緣云何即合問也？謂",
    "T36n1736_042:0322c11": "不可知執受處了。了謂了別，為行相故。處",
    "T36n1736_042:0322c12": "謂處所，即器世間，是諸有情所依處故。執",
    "T36n1736_042:0322c13": "受有二，謂諸種子及有根身。次論云「不可知",
    "T36n1736_042:0322c14": "者，謂此行相極微細故，難可了知此明見分。或此",
    "T36n1736_042:0322c15": "所緣內執受境亦微細故，外器世間量難測",
    "T36n1736_042:0322c16": "故，名不可知。故經偈云『阿陀那識甚深細，",
    "T36n1736_042:0322c17": "一切種子如瀑流。我於凡愚不開演，恐彼",
    "T36n1736_042:0322c18": "分別執為我』」是也。疏「次句頓現萬境」者，亦即",
    "T36n1736_042:0322c19": "彼果相門云異熟。論云「此是能引諸界趣",
    "T36n1736_042:0322c20": "生善不善業異熟果故，即通辨此識能變之",
    "T36n1736_042:0322c21": "義，此是第一能變頓現萬境故。」《楞伽》云「譬",
    "T36n1736_042:0322c22": "如明鏡頓現萬像，現識處現亦復如是。」疏",
    "T36n1736_042:0322c23": "「下句喻所變境離心無體」者，以無體故無",
    "T36n1736_042:0322c24": "可相知。故〈問明品〉云「諸法無作用，亦無",
    "T36n1736_042:0322c25": "有體性，是故彼一切，各各不相知。」「又常不",
    "T36n1736_042:0322c26": "住」下，上約法相常不住言，是剎那生滅。今",
    "T36n1736_042:0322c27": "明不者，即是無義。常不住者，即常無住。無",
    "T36n1736_042:0322c28": "住即實相異名，故從無住本立一切法。斯",
    "T36n1736_042:0322c29": "法性宗，真心隨緣成萬有故，深廣難思。前",
    "T36n1736_042:0323a01": "之經偈亦可證此。疏「能畫之心念念生滅自",
    "T36n1736_042:0323a02": "不相知」者，心雖慮知，今取生滅不住，故不",
    "T36n1736_042:0323a03": "能知。以前念已滅、後念未生。未生無體，能",
    "T36n1736_042:0323a04": "知前念。前念已滅，復無可知。前念亦不知",
    "T36n1736_042:0323a05": "後，前念已滅無有能知，後念未生亦無所",
    "T36n1736_042:0323a06": "知。能知之心既不自知，安能知所？疏「雙喻",
    "T36n1736_042:0323a07": "心境」下，合文，可知。然釋此偈，總有四意：一",
    "T36n1736_042:0323a08": "明性空。以性空故不能知自心，以性空",
    "T36n1736_042:0323a09": "故不能知畫，由心故畫。二「又雖不知」下，",
    "T36n1736_042:0323a10": "明雖性空，不礙緣起。三「又由不能」下，明",
    "T36n1736_042:0323a11": "由迷真起似，若悟自心不造妄境。四「又",
    "T36n1736_042:0323a12": "正由」下，即以有空義故，一切法得成耳。「故",
    "T36n1736_042:0323a13": "云諸法性如是」者，通結四意。上來喻竟。然",
    "T36n1736_042:0323a14": "《唯識論》第一能變有兩偈半，而有十門，上隨",
    "T36n1736_042:0323a15": "用已辨，今當具出。偈云「初阿賴耶識即自性門，異",
    "T36n1736_042:0323a16": "熟二果相門一切種三因相門，不可知執受處四所緣境界門了五行",
    "T36n1736_042:0323a17": "相門，常與觸作意受想思相應六相應門，唯捨受七五受俱門，",
    "T36n1736_042:0323a18": "是無覆無記八三性門。觸等亦如是同上。恒轉如瀑流",
    "T36n1736_042:0323a19": "九因果譬喻門，阿羅漢位捨十斷伏位次門。」上之十門，疏中已有，",
    "T36n1736_042:0323a20": "隨配可知。前後有此相，當例可知。疏「第二",
    "T36n1736_042:0323a21": "五偈合」下，疏「心者」，即總相之心也，如前喻中",
    "T36n1736_042:0323a22": "已辨故。然「第二句諸世間即諸彩色」者，此句",
    "T36n1736_042:0323a23": "有二：一從能畫，即屬上因；二從「諸世間」之",
    "T36n1736_042:0323a24": "言，即屬於果。則上半是因能變，下半屬果",
    "T36n1736_042:0323a25": "能變。故《唯識》云「能變有二：一因能變，謂第",
    "T36n1736_042:0323a26": "八識中等流異熟、二因習氣即種子現行門。此二習氣",
    "T36n1736_042:0323a27": "俱名因能變。」此總辨也。論云「等流習氣由",
    "T36n1736_042:0323a28": "七識中善惡無記熏令增長三種子中各生自現，除第八識不能",
    "T36n1736_042:0323b01": "熏故，異熟習氣由六識中有漏善惡熏令增",
    "T36n1736_042:0323b02": "長除第七識及無記者，非異熟因，故前是因緣，此增上緣也。二果能變者，謂",
    "T36n1736_042:0323b03": "前二種習氣力故，有第八識生，現種種相",
    "T36n1736_042:0323b04": "即前二因所生現果，謂有緣法能變現者名果能變。種種相者，即是第八識相應心所見分等也，等流習",
    "T36n1736_042:0323b05": "氣為因緣故。八識體相差別而生，名等流",
    "T36n1736_042:0323b06": "果，果似因故即現八識三性種子各生自現名等流果，所生之果與能生種性是一果",
    "T36n1736_042:0323b07": "故。異熟習氣為增上緣，感第八識酬引業",
    "T36n1736_042:0323b08": "力，恒相續故，故云異熟。感前六識酬滿業",
    "T36n1736_042:0323b09": "者，從異熟起名異熟生，不名異熟，有間",
    "T36n1736_042:0323b10": "斷故。即前異熟及異熟生名異熟果，果異",
    "T36n1736_042:0323b11": "因故。」釋曰：以五陰無法不造，皆異熟也。疏",
    "T36n1736_042:0323b12": "「如次喻」等者，黑即地獄，黑黑業報故。黃即",
    "T36n1736_042:0323b13": "中方，修羅非天亦復非人。人白者，多善業故。",
    "T36n1736_042:0323b14": "天白白者，因果俱善故。九地當廣。疏「則十",
    "T36n1736_042:0323b15": "法界五蘊」者，謂六道四聖。四聖中，佛在後偈，",
    "T36n1736_042:0323b16": "二乘菩薩攝在種種之中。既言無法不造，亦",
    "T36n1736_042:0323b17": "不揀二乘菩薩。更云「等法」者，以今經無",
    "T36n1736_042:0323b18": "法不造，三科萬類皆心造也。疏「初一舉例以",
    "T36n1736_042:0323b19": "合」下，疏文有二：先橫論、後竪說。前中五：一",
    "T36n1736_042:0323b20": "正消經文、二會舊譯、三別立理、四開義門、",
    "T36n1736_042:0323b21": "五總融攝。今初，總釋經意。次「然心是總相」",
    "T36n1736_042:0323b22": "下，出心佛眾生三之別相。心是總相者，法",
    "T36n1736_042:0323b23": "界染淨萬類萬法不出一心，是心即攝一切",
    "T36n1736_042:0323b24": "世間出世間法，故名總相。餘染淨二緣，各",
    "T36n1736_042:0323b25": "屬二類。然總說十法界中，六道為染、四聖",
    "T36n1736_042:0323b26": "為淨。疏「然佛果契心」下，釋其下半。上有三",
    "T36n1736_042:0323b27": "法，而但說心與佛二法無盡，不言眾生者，",
    "T36n1736_042:0323b28": "謂眾生有盡故。心即總心，以真為體，本自不",
    "T36n1736_042:0323b29": "盡。佛果契心，始本無二，同一圓覺，故亦無",
    "T36n1736_042:0323c01": "盡。迷真起妄，無始有終，不言無盡。然其",
    "T36n1736_042:0323c02": "佛果契心則佛亦心造，謂四智菩提則淨八",
    "T36n1736_042:0323c03": "識之所造故。若取根本，即淨第八。若依真",
    "T36n1736_042:0323c04": "諦三藏，此佛淨識稱為第九，名阿摩羅識。",
    "T36n1736_042:0323c05": "唐三藏云：「此翻無垢，是第八異熟。謂成佛",
    "T36n1736_042:0323c06": "時轉第八成無垢識，無別第九。」若依《密嚴》，",
    "T36n1736_042:0323c07": "文具說之，經云「心有八識，或復有九。」又下",
    "T36n1736_042:0323c08": "卷云「如來清淨藏，亦名無垢智。」即同真諦所",
    "T36n1736_042:0323c09": "立，第九以出障故不同異熟，為九有由。",
    "T36n1736_042:0323c10": "又真諦所翻《決定藏論．九識品》云「第九阿摩",
    "T36n1736_042:0323c11": "羅識」，三藏釋云：「阿摩羅識有二種：一者所",
    "T36n1736_042:0323c12": "緣，即是真如。二者本覺，即真如智。能緣即不",
    "T36n1736_042:0323c13": "空藏，所緣即空如來藏。若據通論，此二並",
    "T36n1736_042:0323c14": "以真如為體。」釋曰：此二即《起信》一心二門。",
    "T36n1736_042:0323c15": "本覺在生滅門，一心即真如故。故論云「唯",
    "T36n1736_042:0323c16": "是一心，故名真如。」無論八九，俱異凡識，即",
    "T36n1736_042:0323c17": "淨識所造四智三身等也。疏「若依舊」下，二會",
    "T36n1736_042:0323c18": "晉譯，則三皆無盡，而二經互闕。唐闕眾生，",
    "T36n1736_042:0323c19": "晉闕無盡，故有第三別更立理。疏「應云」下，",
    "T36n1736_042:0323c20": "是第三也。若取圓足，合如是譯，則三事皆",
    "T36n1736_042:0323c21": "具無差之相，又得顯明。從「以妄體」下，出",
    "T36n1736_042:0323c22": "妄無盡之由。「是以如來」下，引例證，此即《涅",
    "T36n1736_042:0323c23": "槃經》意。天台用之，以善惡二法同以真如",
    "T36n1736_042:0323c24": "而為其性，若斷善性即斷真如。真不可",
    "T36n1736_042:0323c25": "斷，故云性善不可斷也。佛性即是真實之",
    "T36n1736_042:0323c26": "性，真實之性即第一義空，如何可斷？性惡",
    "T36n1736_042:0323c27": "不斷，即妄法本真，故無盡也。疏「又上三」下，",
    "T36n1736_042:0323c28": "第四別開義門，則却收晉經以為盡理。謂",
    "T36n1736_042:0323c29": "唐經無盡但得二法，又唯約淨；次言三皆",
    "T36n1736_042:0324a01": "無盡，又遺有盡之義。今云無差，盡與無盡",
    "T36n1736_042:0324a02": "俱無差也，亦顯染淨本無差矣。言「心總二",
    "T36n1736_042:0324a03": "義一染二淨」者，淨即自性清淨、染即本來之",
    "T36n1736_042:0324a04": "染，染淨無二為一心耳。言「各以初義成順",
    "T36n1736_042:0324a05": "流無差」者，眾生本有染，故隨流背佛。佛隨",
    "T36n1736_042:0324a06": "其染，豈相違耶？逆流例此。疏「又三中二義」",
    "T36n1736_042:0324a07": "下，第五染淨融攝，可知。疏「上約橫」下，第二",
    "T36n1736_042:0324a08": "竪論。於一人上即有三法，即觀行之人宜",
    "T36n1736_042:0324a09": "用此門。疏「三一偈有二義」下，言「上半合",
    "T36n1736_042:0324a10": "前二三偈之上半」者，心不住於身，却是色中",
    "T36n1736_042:0324a11": "無大種；身亦不住心，即大種中無色。此合",
    "T36n1736_042:0324a12": "第二偈上半也。若合第三上半，云心不住",
    "T36n1736_042:0324a13": "於身，即彩畫中無心；身亦不住心，即心中",
    "T36n1736_042:0324a14": "無彩畫。疏「心即能變」者，心境依持中心也。「及",
    "T36n1736_042:0324a15": "心體故」者，即真妄依持中真也。言「身即所變」",
    "T36n1736_042:0324a16": "下，即上境也。「及性之相」，即前妄也。疏「下半",
    "T36n1736_042:0324a17": "雙合前兩偈下半不離之義」者，即就不離",
    "T36n1736_042:0324a18": "大種而有色可得，即作佛事也。亦前就",
    "T36n1736_042:0324a19": "不離於心有彩畫可得，是作佛事也。「依",
    "T36n1736_042:0324a20": "心現境」，合前第三偈下半依體起用，即合",
    "T36n1736_042:0324a21": "前第二偈下半作諸佛事，雙合上二。「體用",
    "T36n1736_042:0324a22": "不礙」下，釋第四句。疏「為兼此義不以互無",
    "T36n1736_042:0324a23": "言之而言不住，譯之妙也」者，美斯經也。",
    "T36n1736_042:0324a24": "若不合第四偈但合第二三偈，應云心",
    "T36n1736_042:0324a25": "中無有身、身中無有心，即互無之言也，則",
    "T36n1736_042:0324a26": "不顯於彼心恒不住義。然不相住與恒不",
    "T36n1736_042:0324a27": "住，義則小異，文則兼之。若將此不住同前",
    "T36n1736_042:0324a28": "不住者，以心念念滅故不能住身，身念",
    "T36n1736_042:0324a29": "念滅故安能住心？思之可見。疏「末後一偈」",
    "T36n1736_042:0324b01": "等者，於中三：一略釋經意。二「然有二」下，開",
    "T36n1736_042:0324b02": "義別釋。於中有二釋者，一是結歸唯心、",
    "T36n1736_042:0324b03": "二「觀法」下是結歸二門。三「又一是真如實觀」",
    "T36n1736_042:0324b04": "下，結成觀要。言「是以暫持能破地獄」者，",
    "T36n1736_042:0324b05": "即《纂靈記》云「文明元年，洛京人，姓王，名明",
    "T36n1736_042:0324b06": "幹。既無戒行，曾不修善，因患致死。見",
    "T36n1736_042:0324b07": "彼二人引至地獄，地獄門前見有一僧",
    "T36n1736_042:0324b08": "云是地藏菩薩，乃教王氏誦一行偈。其文",
    "T36n1736_042:0324b09": "曰『若人欲了知，三世一切佛，應當如是觀，心",
    "T36n1736_042:0324b10": "造諸如來。』菩薩既授經偈，謂之曰：『誦得",
    "T36n1736_042:0324b11": "此偈，能排地獄之苦。』王氏既誦，遂入見閻",
    "T36n1736_042:0324b12": "羅王。王問此人曰：『有何功德？』答：『唯受持一",
    "T36n1736_042:0324b13": "四句偈。』具如上說，王遂放免。當誦偈時，聲",
    "T36n1736_042:0324b14": "所到處受苦之人皆得解脫。王氏王日",
    "T36n1736_042:0324b15": "方蘇，憶持此偈向空觀寺僧定法師說之，",
    "T36n1736_042:0324b16": "參驗偈文，方知是舊《華嚴經》第十二卷，新經",
    "T36n1736_042:0324b17": "當第十九〈夜摩天宮無量諸菩薩雲集說法",
    "T36n1736_042:0324b18": "品〉偈，王氏自向空觀寺僧定法師說之也。」",
    "T36n1736_042:0324b19": "第十菩薩。疏「故梵本第四句云於不思何思」",
    "T36n1736_042:0324b20": "者，此是《刊定》引梵本證第四句亦為標章，",
    "T36n1736_042:0324b21": "成於晉經所思不可思義。今疏取其所引，亦",
    "T36n1736_042:0324b22": "成第四句為總結義，謂於不思議之法不",
    "T36n1736_042:0324b23": "應思議。「以一真心」下，總結難思之相。文明可",
    "T36n1736_042:0324b24": "知。疏「次四釋不可見」等者，若順晉經，四皆",
    "T36n1736_042:0324b25": "標章，釋亦分四。前二則同三一偈釋所聞",
    "T36n1736_042:0324b26": "不可聞，四二偈釋所思不可思。今不依此。",
    "T36n1736_042:0324b27": "疏「執石為寶」者，《涅槃》春池喻中，入水求珠，",
    "T36n1736_042:0324b28": "競執草木瓦石，各各自謂得瑠璃寶，歡喜",
    "T36n1736_042:0324b29": "持出乃知非真，亦自誑也。又《莊嚴經論》說：",
    "T36n1736_042:0324c01": "有人見雹，謂是瑠璃，收之瓶內，皆悉成水。",
    "T36n1736_042:0324c02": "後見真瑠璃，亦謂為雹，棄而不取。世人皆",
    "T36n1736_042:0324c03": "爾，不應取而取、應取而不取也。疏「又以量",
    "T36n1736_042:0324c04": "無量取則墮斷常」者，此有二意：謂以量取",
    "T36n1736_042:0324c05": "則墮於斷、以無量取則墮於常；二者若以",
    "T36n1736_042:0324c06": "常取則墮於斷、若以斷取則墮於常。故《勝",
    "T36n1736_042:0324c07": "鬘經》云「修一切常者，墮於斷見。修一切",
    "T36n1736_042:0324c08": "斷者，墮於常見。如步屈蟲，要因前足得移",
    "T36n1736_042:0324c09": "後足。修斷常者亦復如是，要因斷常。」第",
    "T36n1736_042:0324c10": "三住中已廣分別。疏「今初，非色現色」者，此",
    "T36n1736_042:0324c11": "有三釋：一依體現用，與無邊不同。二「又",
    "T36n1736_042:0324c12": "色即空」下，事理相即，妙即無邊。色即是空，已",
    "T36n1736_042:0324c13": "為妙色，色空相即離空有邊。三「又淨識所",
    "T36n1736_042:0324c14": "現」下，約事事無礙方為妙色，亦是邊即",
    "T36n1736_042:0324c15": "無邊，無邊乃廣，如初無邊，淨識所現即唯心",
    "T36n1736_042:0324c16": "所現門，空色相融即法性融通門，此二即事",
    "T36n1736_042:0324c17": "事無礙之因也。疏「後二偈淨空現色喻」下，疏",
    "T36n1736_042:0324c18": "文有二：一正釋經文。言「此即見中絕思議」",
    "T36n1736_042:0324c19": "者，以古人將後二偈明所思不可思，今明",
    "T36n1736_042:0324c20": "不思遍上三段，故指此中身業中不思也。",
    "T36n1736_042:0324c21": "下指語中不思亦然。二「問：二喻」下，問答料",
    "T36n1736_042:0324c22": "揀。於中有二：先問、後答。問中言上經者，",
    "T36n1736_042:0324c23": "即初偈法說之文。前經亦有，今只要此亦違",
    "T36n1736_042:0324c24": "諸論，即《瑜伽》、《唯識》等。疏「古德云」下，第二答。",
    "T36n1736_042:0324c25": "答中三：一即賢首答、二苑公破、三疏會釋。",
    "T36n1736_042:0324c26": "今初，自有二意：一二喻意同、二「亦可」下二",
    "T36n1736_042:0324c27": "喻旨別。二「有云」下，即苑公破師。於中五：一",
    "T36n1736_042:0324c28": "引教反問；二「若執佛果唯如如」下，定師所",
    "T36n1736_042:0324c29": "立；三「無漏蘊界」下，以義反質；四「亦違」下，引文",
    "T36n1736_042:0325a01": "正破；五「此義具如」下，指教證成，成師非正。",
    "T36n1736_042:0325a02": "於前二中，言「唯如如」等，即《金光明》亦梁《攝",
    "T36n1736_042:0325a03": "論》第十三。本論云「自性身者是如來法身」，釋",
    "T36n1736_042:0325a04": "論云「唯有如如智獨存說名法身」，又云「身",
    "T36n1736_042:0325a05": "以依止為義」。何法為依止？本論云「於一",
    "T36n1736_042:0325a06": "切法自在依止」，故釋論云「謂十種自在」。乃至",
    "T36n1736_042:0325a07": "云「云何此法依止？法身不離清淨及圓智。",
    "T36n1736_042:0325a08": "智即如如，如如即智。」故除實教，蘊界未離",
    "T36n1736_042:0325a09": "斷常之見。疏「具如智慧莊嚴經說」者，此引",
    "T36n1736_042:0325a10": "本是賢首證成摩尼隨映等喻。此經亦名",
    "T36n1736_042:0325a11": "度一切諸佛境界智嚴經一卷，在王舍城耆",
    "T36n1736_042:0325a12": "闍崛山頂說。如來放光，一切菩薩雲集，瞻",
    "T36n1736_042:0325a13": "仰佛。於山頂法界宮殿上，起大寶蓮華師",
    "T36n1736_042:0325a14": "子之座，無量摩尼寶宮殿等。於摩尼座中出",
    "T36n1736_042:0325a15": "偈。上取意引。次文殊師利問：「無生無滅其",
    "T36n1736_042:0325a16": "相云何？」佛答：「不生不滅即是如來。文殊師",
    "T36n1736_042:0325a17": "利！譬如大地瑠璃所成，帝釋毘闍延宮殿供",
    "T36n1736_042:0325a18": "具等影現其中。閻浮提人見瑠璃地諸宮殿",
    "T36n1736_042:0325a19": "影，合掌供養燒香散華，『願我得生如是宮",
    "T36n1736_042:0325a20": "殿，我當遊戲如帝釋』等。彼諸眾生不知此",
    "T36n1736_042:0325a21": "地是宮殿影，乃布施持戒修諸功德，為得",
    "T36n1736_042:0325a22": "如是宮殿果報。文殊師利！如此宮殿本無",
    "T36n1736_042:0325a23": "生滅，以地淨故影現其中。彼宮殿影亦有",
    "T36n1736_042:0325a24": "亦無，不生不滅。文殊師利！眾生見佛亦復如",
    "T36n1736_042:0325a25": "是，以其心淨故見佛身，佛身無為，不生不",
    "T36n1736_042:0325a26": "滅、不起不盡、非色非非色、不可見非不可",
    "T36n1736_042:0325a27": "見、非世間非非世間、非心非非心。以眾",
    "T36n1736_042:0325a28": "生心淨見如來身，散華燒香種種供養，『願",
    "T36n1736_042:0325a29": "我當得如是色身』，布施持戒作諸功德，為",
    "T36n1736_042:0325b01": "得如來微妙身故。如是文殊師利！如來神",
    "T36n1736_042:0325b02": "力出現世間，令諸眾生得大利益，如影如",
    "T36n1736_042:0325b03": "像隨眾生見。」次舉如日光無心普照喻，謂",
    "T36n1736_042:0325b04": "先照高山等，隨其所照而有種種。次云",
    "T36n1736_042:0325b05": "「文殊師利！如大海中有摩尼珠，名滿一切",
    "T36n1736_042:0325b06": "眾生所願。安置幢上，隨眾生所須，彼摩尼",
    "T36n1736_042:0325b07": "珠無心意識。如來無心意識亦復如是，不",
    "T36n1736_042:0325b08": "可測量、不可對、不可得、不可說，除過患、",
    "T36n1736_042:0325b09": "除無明，不實不虛、非常非不常、非光明",
    "T36n1736_042:0325b10": "非不光明、非世間非不世間」等，廣歷諸",
    "T36n1736_042:0325b11": "非。結云「文殊師利！如來清淨住大慈幢，隨",
    "T36n1736_042:0325b12": "眾生所樂，現種種身說種種法。」釋曰：大意",
    "T36n1736_042:0325b13": "皆以體無生滅不礙生滅，如非色約體、",
    "T36n1736_042:0325b14": "非不色約用等。次又舉谷響無實喻，次後",
    "T36n1736_042:0325b15": "即有虛空喻云「文殊師利！如虛空平等無",
    "T36n1736_042:0325b16": "下中上，如來平等亦復如是。眾生自見有",
    "T36n1736_042:0325b17": "上中下，如來不作下中上意。何以故？如來",
    "T36n1736_042:0325b18": "法身平等，離心意識，無分別故。文殊師利，",
    "T36n1736_042:0325b19": "一切諸法悉皆平等。」乃至云「若得法性則",
    "T36n1736_042:0325b20": "無希望」等。又云「若眾生著一切法，則起煩",
    "T36n1736_042:0325b21": "惱，不得菩提。」文殊問云：「云何得菩提？」佛",
    "T36n1736_042:0325b22": "答：「無根無處。」文殊重徵，佛言：「身見為根，不",
    "T36n1736_042:0325b23": "真實思惟為處。文殊師利！如來智慧與菩",
    "T36n1736_042:0325b24": "提等，與一切法等，是故無根無處是得菩",
    "T36n1736_042:0325b25": "提。」又云「文殊師利！如來不動名如如實。如",
    "T36n1736_042:0325b26": "如實者，不見此岸、不見彼岸，則見一切法。",
    "T36n1736_042:0325b27": "見一切法稱為如來。又菩提者，是不破句。",
    "T36n1736_042:0325b28": "不破句者，即無相句。無相句者，即如實。」下",
    "T36n1736_042:0325b29": "即廣釋大意，皆以遮過為不破、顯實為",
    "T36n1736_042:0325c01": "句。又云「以從本來不生不滅而為真實故。」",
    "T36n1736_042:0325c02": "又云「菩提者，以行入無行。以行者緣一切",
    "T36n1736_042:0325c03": "善法，無行者不得一切善法。」又云「無生無",
    "T36n1736_042:0325c04": "滅者，不起心意識，不思惟分別。是故我說",
    "T36n1736_042:0325c05": "見十二因緣即是見法，見法者即是見佛。",
    "T36n1736_042:0325c06": "如是見者名不思議。」又云「云何行菩薩行？",
    "T36n1736_042:0325c07": "答：不行不生不滅是行菩薩行」，下亦廣釋。後",
    "T36n1736_042:0325c08": "校量功德云「假使諸眾生，皆悉生人道，悉",
    "T36n1736_042:0325c09": "發菩提心，為求一切智。如是諸菩薩，皆",
    "T36n1736_042:0325c10": "作大施主，以種種供具，供養無數佛。并及",
    "T36n1736_042:0325c11": "諸菩薩，緣覺與聲聞，乃至入滅度，各起七",
    "T36n1736_042:0325c12": "寶塔，高至百由旬，種種寶嚴飾。若人持",
    "T36n1736_042:0325c13": "此經，或說一句偈，出過此功德，無量無",
    "T36n1736_042:0325c14": "有邊。以此經所說，無相法身故。」釋曰：上",
    "T36n1736_042:0325c15": "已具略經文。其瑠璃地喻眾生心，影喻佛",
    "T36n1736_042:0325c16": "身，即色即非色。摩尼珠喻則同此經。空",
    "T36n1736_042:0325c17": "無下中上，亦同此經淨空現色。故賢首意，",
    "T36n1736_042:0325c18": "證唯如如及如如智。苑公誤引於和尚之",
    "T36n1736_042:0325c19": "引，故略具出。疏「然上二解」下，第三疏為會",
    "T36n1736_042:0325c20": "釋，意在雙存，二義融即耳。於中有八：一總",
    "T36n1736_042:0325c21": "會。二「攝末從本」下，收賢首義。三「既所現即",
    "T36n1736_042:0325c22": "如」下，收苑公義。四「然如外無法」下，假以苑",
    "T36n1736_042:0325c23": "公重難。意云：既如收法更無所遺，何言機",
    "T36n1736_042:0325c24": "感現色無盡？五「萬法即如」下，為賢首通。由",
    "T36n1736_042:0325c25": "萬法如，實無所現，故正現時亦唯如矣。此",
    "T36n1736_042:0325c26": "即疏家立理收賢首也。六「如色相即有無交",
    "T36n1736_042:0325c27": "徹」者，正融前二。七「若定執」下，雙彈前執。八",
    "T36n1736_042:0325c28": "「故今二喻」下，出有無無礙之旨必釋喻文。",
    "T36n1736_042:0325c29": "言「無即但是無他」者，此借《俱舍論》意以會",
    "T36n1736_042:0326a01": "二喻別理。以古《俱舍》釋無為云「無為非因",
    "T36n1736_042:0326a02": "果」，唐三藏云：「無為是能作因，何得言非因？",
    "T36n1736_042:0326a03": "無為是離繫果，豈得言非果？」故新譯云「無",
    "T36n1736_042:0326a04": "為無因果」，謂無餘五因、無餘四果，故云無",
    "T36n1736_042:0326a05": "耳。所以總云非，即非其自體無，即乃是無他",
    "T36n1736_042:0326a06": "故。非無二言，理則懸隔，今借此言用之。摩",
    "T36n1736_042:0326a07": "尼現色，喻自受用身，有其根本色，但無青",
    "T36n1736_042:0326a08": "黃等異，青黃等異隨機映生。虛空以喻法",
    "T36n1736_042:0326a09": "性身，虛空本非色法，豈同摩尼？上顯二喻",
    "T36n1736_042:0326a10": "別相，即是顯文。從「此二不二」下，正明融會，",
    "T36n1736_042:0326a11": "即出經意。故下經云「下但引此文以證後",
    "T36n1736_042:0326a12": "義，以扶法相」者，不許無色故，有義文顯。",
    "T36n1736_042:0326a13": "如苑公難中，空色相融以為真身。亦繫表",
    "T36n1736_042:0326a14": "之談，可以雙摧二執。疏「故以聲取是行邪",
    "T36n1736_042:0326a15": "道，若離聲取未免斷無」者，結成上義。上",
    "T36n1736_042:0326a16": "句即《金剛經》意「若以色見我，以音聲求我，",
    "T36n1736_042:0326a17": "是人行邪道，不能見如來。」後句即兜率偈",
    "T36n1736_042:0326a18": "讚意，故偈云「色身非是佛，音聲亦復然，亦",
    "T36n1736_042:0326a19": "不離色聲，見佛神通力。」天鼓無心，〈出現〉當",
    "T36n1736_042:0326a20": "辨。疏「若依權教」等者，本影四句即如玄談。",
    "T36n1736_042:0326a21": "若依此宗，四句皆用知一切法即心自性，",
    "T36n1736_042:0326a22": "故質亦自心。",
    "T36n1736_042:0326a23": "21 十行品1十行品第二十一疏「仁王名為十止」者，即上",
    "T36n1736_042:0326a24": "卷伏忍聖胎三十人，十信、十止、十堅心故，已如",
    "T36n1736_042:0326a25": "上引。疏「梵網名為長養」者，彼立三賢名，云",
    "T36n1736_042:0326a26": "十發趣十住、十長養十行、十金剛十迴向。疏略無助化",
    "T36n1736_042:0326a27": "善根者，十住却有。經云「亦是汝勝智力」，故",
    "T36n1736_042:0326a28": "云「略無」。疏「捷辨」等者，七辯之義前文已有，",
    "T36n1736_042:0326a29": "十地更廣。疏「與法界下，顯難思之相」，疏文",
    "T36n1736_042:0326b01": "有二：先正釋、後融拂。前中有三：一就法說，",
    "T36n1736_042:0326b02": "別配事理以為深廣。二「又超」下，對人以顯。",
    "T36n1736_042:0326b03": "三「又即理之事」下，事理相融釋，則法界通",
    "T36n1736_042:0326b04": "四法界。虛空是喻，亦含四義：一事法界。二",
    "T36n1736_042:0326b05": "「即事之理」下，明理法界。於中顯非表義名",
    "T36n1736_042:0326b06": "言及顯境名言所及，即不思議也。三「況二",
    "T36n1736_042:0326b07": "交徹」，即事理無礙法界。四「能令一行」下，明",
    "T36n1736_042:0326b08": "事事無礙法界。仍上而起，要由事即是理，",
    "T36n1736_042:0326b09": "方得以理融事，故有事事無礙。下引證，可",
    "T36n1736_042:0326b10": "知。第三事理無礙。亦應言虛空不礙於色、",
    "T36n1736_042:0326b11": "色不礙空故。四事事無礙。如空入在一毛",
    "T36n1736_042:0326b12": "孔，即攝無邊法界空故。疏「又若唯遮者」下，",
    "T36n1736_042:0326b13": "第二融拂，恐滯絕思議故。絕但是遮絕心",
    "T36n1736_042:0326b14": "言故，融者即言無言故，故云「於中思議不",
    "T36n1736_042:0326b15": "可盡」，即用第八真如相迴向偈文，云「菩薩",
    "T36n1736_042:0326b16": "住是不思議，於中思議不可盡。入是不可",
    "T36n1736_042:0326b17": "思議處，思與非思俱寂滅。」上即前半意。從",
    "T36n1736_042:0326b18": "「遮融無二」下，即後半意也。疏「不可思議即",
    "T36n1736_042:0326b19": "真實行」者，例後十地六決定中有真實善決",
    "T36n1736_042:0326b20": "定。彼經云「不可見」，今以不思議當之。言",
    "T36n1736_042:0326b21": "「無觀相行」者，彼云無雜，無帶相之雜故。今",
    "T36n1736_042:0326b22": "經地前猶帶如相，故無無雜之言。疏「故無",
    "T36n1736_042:0326b23": "大行」者，大行合云遍一切佛剎，普能救護",
    "T36n1736_042:0326b24": "一切眾生。今無此言。疏「本業云始入」等者，",
    "T36n1736_042:0326b25": "經此前總明從住入行，云從灌頂進入五",
    "T36n1736_042:0326b26": "陰法性空，亦行八萬四千波羅蜜，故名十",
    "T36n1736_042:0326b27": "行。疏「彼云得實法忍」者，經具云「於實法得法",
    "T36n1736_042:0326b28": "忍，心無我我所。」疏「瑜伽菩薩地六度各有九",
    "T36n1736_042:0326b29": "門」者，即三十九為首，〈明法品〉已略引之，今",
    "T36n1736_042:0326c01": "更具引。疏但通釋六度九門之相，其列名即",
    "T36n1736_042:0326c02": "論。謂字已下，即是疏釋；今先具出布施九",
    "T36n1736_042:0326c03": "門。論「嗢柁南曰：自性一切難行，一切門善",
    "T36n1736_042:0326c04": "士，一切種遂求，二世樂清淨。一自性者，謂",
    "T36n1736_042:0326c05": "諸菩薩乃至身財無所顧惜，能施一切所",
    "T36n1736_042:0326c06": "應施物，無貪俱生思。及因此所發，能施一",
    "T36n1736_042:0326c07": "切施物。身語二業安住律儀。阿笈摩見定",
    "T36n1736_042:0326c08": "有果，見隨所求，即以此物而行惠施。當",
    "T36n1736_042:0326c09": "知是名菩薩自性施。二一切施，略有二法，",
    "T36n1736_042:0326c10": "謂內物、外物。又一切施物，謂財、法、無畏。三",
    "T36n1736_042:0326c11": "難行施有三，謂一財物尠少而自貧苦施、二",
    "T36n1736_042:0326c12": "可愛惜物甚深愛著物施、三艱辛所獲財物",
    "T36n1736_042:0326c13": "施。四一切門有四：一自財物、二勸他得物、",
    "T36n1736_042:0326c14": "三施父母妻子奴婢作使等、四施與諸來求",
    "T36n1736_042:0326c15": "者。五善士施有五：一淨信施、二恭敬施、三",
    "T36n1736_042:0326c16": "自手施、四應時施、五不惱亂他施。六一切種，",
    "T36n1736_042:0326c17": "有六有七，故有十三。言六者，一無依施、",
    "T36n1736_042:0326c18": "二廣大施、三歡喜施、四數數施、五因器施、",
    "T36n1736_042:0326c19": "六非因器施。言有七者，一一切物施、二一",
    "T36n1736_042:0326c20": "切處施、三一切時施、四無罪施、五有情物施、",
    "T36n1736_042:0326c21": "六方土物施、七財穀物施。七遂求施有八相，",
    "T36n1736_042:0326c22": "謂一匱乏飲食施以飲食、二匱乏車乘",
    "T36n1736_042:0326c23": "施以車乘、三衣服、四嚴具、五資生什物、六",
    "T36n1736_042:0326c24": "種種塗飾香鬘、七舍宅、八光明，皆如初二",
    "T36n1736_042:0326c25": "句。八此世他世樂施有九，謂財、無畏、法各有",
    "T36n1736_042:0326c26": "三故。財有三者，謂一清淨如法物、二調伏",
    "T36n1736_042:0326c27": "慳悋垢、三調伏藏積垢，二即捨財物執著，",
    "T36n1736_042:0326c28": "三即捨受用執著。無畏三者，一濟拔師子虎",
    "T36n1736_042:0326c29": "狼鬼魅等畏、二王賊等畏、三水火等畏。法",
    "T36n1736_042:0327a01": "施三者，一無倒說法、二稱理說法、三勸修",
    "T36n1736_042:0327a02": "學處。九清淨施有十：一不留滯施、二不執",
    "T36n1736_042:0327a03": "取施、三不積聚施、四不高舉施、五無所依",
    "T36n1736_042:0327a04": "施、六不退轉施、七不下劣施、八無向背施、",
    "T36n1736_042:0327a05": "九不望報施、十不希異熟施。」餘廣如彼論。然",
    "T36n1736_042:0327a06": "九門自性皆一，一切皆二皆三，難行皆三，一",
    "T36n1736_042:0327a07": "切門皆四，善士皆五，一切種或六或七共",
    "T36n1736_042:0327a08": "有十三，遂求皆八，二世樂皆九，清淨皆十，",
    "T36n1736_042:0327a09": "而相隨度異。然下文中，九門之內或多或少",
    "T36n1736_042:0327a10": "不必俱全，若一一配乃成繁碎，隨顯配之",
    "T36n1736_042:0327a11": "知法包含。疏「今初含攝前四」等者，即示此經",
    "T36n1736_042:0327a12": "包含之相，下別配之。一者施主，即九門中",
    "T36n1736_042:0327a13": "初一也。《雜集》第八云「云何施圓滿？謂數數施",
    "T36n1736_042:0327a14": "故、無偏黨施故、隨其所願圓滿施故。依",
    "T36n1736_042:0327a15": "此義故，經作是說『為大施主者，此顯數數",
    "T36n1736_042:0327a16": "施，及由慣習成性數數能故。』」疏「一若內若",
    "T36n1736_042:0327a17": "外」，即九門一切施中前二義也。「二若難若易」，即",
    "T36n1736_042:0327a18": "難行。「三財法無畏」，即一切施中後義。四攝第",
    "T36n1736_042:0327a19": "四一切門、第六一切種。五即遂求，故攝五門。",
    "T36n1736_042:0327a20": "疏「文有五句以種十義」者，但觀前列具知",
    "T36n1736_042:0327a21": "次第。疏「先現行財施」等者，即九門中一切",
    "T36n1736_042:0327a22": "施中之三相也。前六度章雖皆略示，今更依",
    "T36n1736_042:0327a23": "《攝論》釋之。本論云「施三品者，一法施、二財",
    "T36n1736_042:0327a24": "施、三無畏施。」無性釋云「言法施者，謂無染",
    "T36n1736_042:0327a25": "心如實宣說契經等法。言財施者，謂無",
    "T36n1736_042:0327a26": "染心施資生具。無畏施者，謂心無損害，濟",
    "T36n1736_042:0327a27": "拔驚怖。」釋曰：此第一番自施行相。論云「又",
    "T36n1736_042:0327a28": "法施者，為欲資益他諸善根。財施者，為欲",
    "T36n1736_042:0327a29": "資益他身。無畏施者，為欲資益他心。」釋",
    "T36n1736_042:0327b01": "曰：此第二番明施所為。天親同此。論又云",
    "T36n1736_042:0327b02": "「以是因緣，故說三施。」梁《攝論》云「法施利益",
    "T36n1736_042:0327b03": "他心，財施資益他身，無畏施通益他身心。",
    "T36n1736_042:0327b04": "復次由財施故，有向惡者悉令歸善。由無",
    "T36n1736_042:0327b05": "畏施，攝彼令成眷屬。由法施故，生彼善",
    "T36n1736_042:0327b06": "根及成熟解脫。由具此義，故說三施。」疏",
    "T36n1736_042:0327b07": "「依無著論有六意樂」者，一方便意樂，謂先作",
    "T36n1736_042:0327b08": "意。二歡喜意樂，謂見求者深生歡喜，遇於",
    "T36n1736_042:0327b09": "乞者稱意歡喜。三者恩德意樂，謂遇乞者",
    "T36n1736_042:0327b10": "深心荷恩，由彼令我勝行成故。四者廣",
    "T36n1736_042:0327b11": "大意樂，謂廣行施，唯期大果故。五善好意",
    "T36n1736_042:0327b12": "樂，謂令乞者現在豐樂、未來得道故。六清淨",
    "T36n1736_042:0327b13": "意樂，謂離障離相，成波羅蜜故。疏中先列",
    "T36n1736_042:0327b14": "名，後隨文釋中方釋其相，故併舉之。疏",
    "T36n1736_042:0327b15": "「自期大果亦廣大意樂」者，上總釋廣大，有",
    "T36n1736_042:0327b16": "二義：一謂廣行施、二唯期大果故。前一切",
    "T36n1736_042:0327b17": "無違，即是初意，今是期大果也。疏「亦是善",
    "T36n1736_042:0327b18": "好意樂」者，前亦二義：一令乞者現在豐樂、",
    "T36n1736_042:0327b19": "二未來得道，今是後意。疏「隨相離相行必同",
    "T36n1736_042:0327b20": "時」者，即總示儀式。言「如大般若」者，如般若",
    "T36n1736_042:0327b21": "清淨，遍歷八十餘科，遞為其首，成百餘卷。",
    "T36n1736_042:0327b22": "如清淨既爾，若以無生為首，亦遍歷諸",
    "T36n1736_042:0327b23": "法無住無依無得無相等，一一皆然。故賢",
    "T36n1736_042:0327b24": "首云：「若歷事備陳，言過二十萬頌。今併隨",
    "T36n1736_042:0327b25": "相居于一處，併諸離相居于一處，猶般",
    "T36n1736_042:0327b26": "若目故，束乃數紙、展則成多。」疏「我謂主宰",
    "T36n1736_042:0327b27": "諸蘊假者」者，即《唯識》文。論云「我謂主宰」，彼",
    "T36n1736_042:0327b28": "疏釋云「主如君主，有自在故。宰如宰輔，",
    "T36n1736_042:0327b29": "能割斷故。」諸蘊假者者，於諸蘊中假建立",
    "T36n1736_042:0327c01": "故，稱之為我。《唯識論》云「世間聖教說有我",
    "T36n1736_042:0327c02": "法，但由假立非實有性。」解曰：假有二義。一",
    "T36n1736_042:0327c03": "無體隨情假，隨自執情名我法故，即外道",
    "T36n1736_042:0327c04": "等計。二有體強施設假，隨位隨緣假施設",
    "T36n1736_042:0327c05": "故，即聖教所說。今於二義，準下《智論》及《瑜",
    "T36n1736_042:0327c06": "伽》文，當初義也。疏「故智論三十五」等者，問",
    "T36n1736_042:0327c07": "曰：如我乃至見者，為是一事？為各各異？答",
    "T36n1736_042:0327c08": "曰：皆是一我，但以隨事為異。於五陰中我",
    "T36n1736_042:0327c09": "我所心起，故名為我。釋曰。次云但是一我",
    "T36n1736_042:0327c10": "下。即上論文。疏「瑜伽大同此說」者，論云「於",
    "T36n1736_042:0327c11": "五蘊我我所現前行故。」即八十三論。疏「然",
    "T36n1736_042:0327c12": "由迷緣生實性」下，釋其無義。疏「若別別觀無",
    "T36n1736_042:0327c13": "之所以如十定品第二定」者，即四十經，菩薩",
    "T36n1736_042:0327c14": "知一切法皆無我故，是名入無命法、無作法",
    "T36n1736_042:0327c15": "者。菩薩於一切世間勤修行無諍法故，是",
    "T36n1736_042:0327c16": "名住無我法者。菩薩如實見一切身皆從",
    "T36n1736_042:0327c17": "緣起故，是名住無眾生法者。菩薩知一切",
    "T36n1736_042:0327c18": "法生滅皆從緣生故，是名住無補特伽羅法",
    "T36n1736_042:0327c19": "者。菩薩知諸法本性平等故，是名住無意生",
    "T36n1736_042:0327c20": "法、無摩納婆法者。釋曰：此即別觀無之所以。",
    "T36n1736_042:0327c21": "疏「智度論云五陰和合中生故」，名為眾生。《瑜",
    "T36n1736_042:0327c22": "伽》有二解，今是其一。言「唯有此法」者，有此",
    "T36n1736_042:0327c23": "有情法，有情即識。言「無餘」者，無彼識外餘",
    "T36n1736_042:0327c24": "我體也。二云「又復於彼有愛著故」，彼疏",
    "T36n1736_042:0327c25": "釋云「言於彼者，彼即所愛中八識也。即是",
    "T36n1736_042:0327c26": "有能愛情，名為有情。」有情，梵言薩埵，舊",
    "T36n1736_042:0327c27": "云眾生。疏「三有想者」，可知。疏。「四命者」，其釋",
    "T36n1736_042:0327c28": "文即《智論》。論中具云「命根成就，故名壽者",
    "T36n1736_042:0327c29": "命者。」釋曰：此論雙釋經中壽命二種，以命",
    "T36n1736_042:0328a01": "根體即壽故，已見〈問明〉。世親釋云「一報命",
    "T36n1736_042:0328a02": "根不斷故。」論偈云「不斷至命住」，大雲解云：",
    "T36n1736_042:0328a03": "此是根命。《瑜伽》亦是二法合釋。疏「五種種」",
    "T36n1736_042:0328a04": "等，新譯名異生等者，即《大般若》第十三。前引",
    "T36n1736_042:0328a05": "《智論》，其文小略，具即《大品》，名為眾數。《智論》",
    "T36n1736_042:0328a06": "云「從我人有陰界等眾數之法，又取我人",
    "T36n1736_042:0328a07": "為陰界入諸法之數故。」眾多之法，是種種義。",
    "T36n1736_042:0328a08": "「六補特」等者，即《瑜伽》中名。疏「七人者有靈",
    "T36n1736_042:0328a09": "於土木之稱」，即關中生公語，即《智論》意。《瑜",
    "T36n1736_042:0328a10": "伽》名士夫，即十七相中第六。論云「言養育",
    "T36n1736_042:0328a11": "者，謂增長後有業故，能作一切士夫用故。」",
    "T36n1736_042:0328a12": "彼疏釋云「言養育者，令滋茂不斷絕義。業",
    "T36n1736_042:0328a13": "令致果，有士夫用，未來莫窮，故名養育。」釋",
    "T36n1736_042:0328a14": "曰：彼雙釋士夫、養育，文便故引之。疏「八摩",
    "T36n1736_042:0328a15": "納婆」，此云儒童，即出《智論》。若《瑜伽》云，謂，",
    "T36n1736_042:0328a16": "依止於意，或高或下。故彼疏釋云「意高下",
    "T36n1736_042:0328a17": "者，約行以釋。然行高下皆由於意。稚年之",
    "T36n1736_042:0328a18": "者高下不定故，以高下而以顯之。」釋曰：稚",
    "T36n1736_042:0328a19": "年高下者，即少年有學者也。疏「大般若第三」",
    "T36n1736_042:0328a20": "下，結示本源。古有章門七門分別：一列名、",
    "T36n1736_042:0328a21": "二釋名、三體性、四二執、五伏害、六成觀、七",
    "T36n1736_042:0328a22": "問答。初諸說互望差別，略有三種：一數增減、",
    "T36n1736_042:0328a23": "二互有無、三變名字。初增減者，第六迴向",
    "T36n1736_042:0328a24": "但有其八，略無總我及種種耳。〈十定〉有七，",
    "T36n1736_042:0328a25": "已如上辨，一作者、二命、三我、四眾生、五補",
    "T36n1736_042:0328a26": "特伽羅、六意生、七摩納婆，略無受者及種",
    "T36n1736_042:0328a27": "種，而加總我。《大般若》第四說十七相，一我、",
    "T36n1736_042:0328a28": "二有情、三命者、四生者、五養者、六士夫、七",
    "T36n1736_042:0328a29": "補特伽羅、八意生、九儒童、十作者、十一使",
    "T36n1736_042:0328b01": "作者、十二起者、十三使起者、十四受者、十五",
    "T36n1736_042:0328b02": "使受者、十六知者、十七見者。第十三中但",
    "T36n1736_042:0328b03": "說十四，闕使作者、起者、使起者、使受者，闕",
    "T36n1736_042:0328b04": "四加異生，異生義當起故。三使大同，故其",
    "T36n1736_042:0328b05": "第二有無已含在前增減之中。三變名字，此",
    "T36n1736_042:0328b06": "云眾生，《大般若》中是有情。此云補伽羅，彼",
    "T36n1736_042:0328b07": "云補特伽羅。此云人，彼云士夫。此云摩納",
    "T36n1736_042:0328b08": "婆，《大般若》云儒童。〈迴向〉云童子。此云有",
    "T36n1736_042:0328b09": "想，《大般若》云生者等。疏中已對《大般若》辨",
    "T36n1736_042:0328b10": "竟，餘門可略言也。疏「一外無自共之相狀」",
    "T36n1736_042:0328b11": "者，自相者，謂色質礙相、受領納相等，各別",
    "T36n1736_042:0328b12": "所屬。共相者，謂五蘊等同無常苦空無我。此",
    "T36n1736_042:0328b13": "二皆外相也。二為無為諸法之體。諸法不出",
    "T36n1736_042:0328b14": "此二。疏「有去不留空」者，明空有無二，故有",
    "T36n1736_042:0328b15": "即是空。若去於有，即以去空。若有去存空，",
    "T36n1736_042:0328b16": "則空有為二故。疏「剋獲為果」者，此釋果報，",
    "T36n1736_042:0328b17": "有二義：一果通現在、報唯未來，如修初禪",
    "T36n1736_042:0328b18": "為習因，證得初禪為習果，故云習因習續",
    "T36n1736_042:0328b19": "於前，習果剋獲於後。上一重因果。望其當",
    "T36n1736_042:0328b20": "報，總名為因。生於初禪梵眾等天，方名感",
    "T36n1736_042:0328b21": "報。故上云酬因為報。「此則」下，結示。二「又報",
    "T36n1736_042:0328b22": "謂有漏」下，則果之與報俱在未來。疏「大",
    "T36n1736_042:0328b23": "施大果」等者，此小大等有三：一少物施等",
    "T36n1736_042:0328b24": "為小，多物施為大。二小心施為小，大心施",
    "T36n1736_042:0328b25": "為大；自利無常等為小利，他觀空等為大。",
    "T36n1736_042:0328b26": "三近果為小，究竟果為大。",
    "T36n1736_042:0328b27": "大方廣佛華嚴經隨疏演義鈔卷第四十二"
}