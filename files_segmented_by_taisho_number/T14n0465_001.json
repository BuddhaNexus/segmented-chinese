{
    "T14n0465_001:0483c13": "No. 465 [Nos. 464, 466, 467]",
    "T14n0465_001:0483c14": "伽耶山頂經",
    "T14n0465_001:0483c16": "元魏天竺三藏菩提流支譯",
    "T14n0465_001:0483c17": "如是我聞：一時，婆伽婆住伽耶城伽耶山頂",
    "T14n0465_001:0483c18": "塔初得菩提，與大比丘眾滿足千人俱，其先",
    "T14n0465_001:0483c19": "悉是編髮梵志，應作已作、所作已辦，棄捨重",
    "T14n0465_001:0483c20": "擔，逮得己利盡諸有結，正智心得解脫，一",
    "T14n0465_001:0483c21": "切心得自在，已到彼岸皆是阿羅漢；諸菩薩",
    "T14n0465_001:0483c22": "摩訶薩無量無邊，皆從十方世界來集，有大",
    "T14n0465_001:0483c23": "威德，皆得諸忍諸陀羅尼、諸深三昧具諸神",
    "T14n0465_001:0483c24": "通，其名曰：文殊師利菩薩、觀世音菩薩、得",
    "T14n0465_001:0483c25": "大勢菩薩、香象菩薩、勇施菩薩、勇修行智菩",
    "T14n0465_001:0483c26": "薩等而為上首，如是諸菩薩摩訶薩其數無",
    "T14n0465_001:0483c27": "量；并諸天、龍、夜叉、乾闥婆、阿修羅、迦樓羅、緊",
    "T14n0465_001:0483c28": "那羅、摩睺羅伽，人非人等，大眾圍繞。爾時世",
    "T14n0465_001:0484a01": "尊獨靜無人，入於諸佛甚深三昧，觀察法界",
    "T14n0465_001:0484a02": "而作是念：「我得阿耨多羅三藐三菩提，得一",
    "T14n0465_001:0484a03": "切智慧，所作已辦、除諸重擔、度諸有險道，滅",
    "T14n0465_001:0484a04": "無明得真明，拔諸箭、斷渴愛，成法船、擊法",
    "T14n0465_001:0484a05": "鼓、吹法䗍、建法幢，轉生死種示涅槃性，閉",
    "T14n0465_001:0484a06": "塞邪道開於正路，離諸罪田示于福田。我",
    "T14n0465_001:0484a07": "今當觀彼法，誰得阿耨多羅三藐三菩提？以",
    "T14n0465_001:0484a08": "何等智得阿耨多羅三藐三菩提？何者是所",
    "T14n0465_001:0484a09": "證阿耨多羅三藐三菩提法？為以身得？為以",
    "T14n0465_001:0484a10": "心得？若以身得，身則無知無覺，如草、如木、",
    "T14n0465_001:0484a11": "如塊、如影，無所識知，四大所造從父母生，其",
    "T14n0465_001:0484a12": "性無常；假以衣服、飲食、臥具、澡浴而得存",
    "T14n0465_001:0484a13": "立，此法必歸敗壞磨滅。若以心得，心則如",
    "T14n0465_001:0484a14": "幻從眾緣生，無處、無相、無物、無所有。菩提者，",
    "T14n0465_001:0484a15": "但有名字世俗故說，無聲、無色、無成、無行、無",
    "T14n0465_001:0484a16": "入，不可見、不可依，去來道斷，過諸言說，出",
    "T14n0465_001:0484a17": "於三界，無見、無聞、無覺、無著、無觀，離戲論、無",
    "T14n0465_001:0484a18": "諍、無示，不可觀、不可見，無響、無字，離言語",
    "T14n0465_001:0484a19": "道，如是能證菩提者，以何等智？證菩提者",
    "T14n0465_001:0484a20": "所證菩提法者，如是諸法但有名字但假名",
    "T14n0465_001:0484a21": "說，但和合名說，依世俗名說，無分別分別",
    "T14n0465_001:0484a22": "說，假成無成、無物離物、無取不可說，無著",
    "T14n0465_001:0484a23": "彼處無人證、無所用證亦無法可證，如是通",
    "T14n0465_001:0484a24": "達，是則名為得阿耨多羅三藐三菩提，無",
    "T14n0465_001:0484a25": "異離異、無菩提相。」爾時，文殊師利法王子",
    "T14n0465_001:0484a26": "在大眾中立佛右面，執大寶蓋以覆佛上。",
    "T14n0465_001:0484a27": "時，文殊師利默知世尊所念如是，即白佛言：",
    "T14n0465_001:0484a28": "「世尊！若菩提如是相者，善男子、善女人云",
    "T14n0465_001:0484a29": "何於菩提發心住？」佛告文殊師利：「善男子、善",
    "T14n0465_001:0484b01": "女人，應如彼菩提相而發心住。」文殊師利言：",
    "T14n0465_001:0484b02": "「世尊！菩提相者，當云何知？」佛告文殊師利：",
    "T14n0465_001:0484b03": "「菩提相者，出於三界，過一切世俗名字語言，",
    "T14n0465_001:0484b04": "過一切響，無發心發、滅諸發，是發菩提心住。",
    "T14n0465_001:0484b05": "是故，文殊師利！諸菩薩摩訶薩過一切發，是",
    "T14n0465_001:0484b06": "發心住。文殊師利！無發是發菩提心住。文",
    "T14n0465_001:0484b07": "殊師利！發菩提心者無物發住，是發菩提",
    "T14n0465_001:0484b08": "心住。文殊師利！發菩提心者無障礙住，是",
    "T14n0465_001:0484b09": "發菩提心住。文殊師利！發菩提心者如法",
    "T14n0465_001:0484b10": "性住，是發菩提心住。文殊師利！發菩提",
    "T14n0465_001:0484b11": "心者不執著一切法，是發菩提心住。文殊",
    "T14n0465_001:0484b12": "師利！發菩提心者不破壞如實際，是發菩",
    "T14n0465_001:0484b13": "提心住。文殊師利！發菩提心者，不移不益",
    "T14n0465_001:0484b14": "不異不一，是發菩提心住。文殊師利！發",
    "T14n0465_001:0484b15": "菩提心者，如鏡中像、如熱時炎，如影、如響、如",
    "T14n0465_001:0484b16": "虛空、如水中月，應當如是發菩提心住。」爾",
    "T14n0465_001:0484b17": "時，會中有天子名月淨光德，得不退阿耨多",
    "T14n0465_001:0484b18": "羅三藐三菩提心，問文殊師利言：「諸菩薩",
    "T14n0465_001:0484b19": "摩訶薩初觀何法故行菩薩行？依何法故行",
    "T14n0465_001:0484b20": "菩薩行？」文殊師利答言：「天子！諸菩薩摩",
    "T14n0465_001:0484b21": "訶薩行以大悲為本，為諸眾生。」天子又問文",
    "T14n0465_001:0484b22": "殊師利：「諸菩薩摩訶薩大悲，以何為本？」文",
    "T14n0465_001:0484b23": "殊師利答言：「天子！諸菩薩摩訶薩大悲，以直",
    "T14n0465_001:0484b24": "心為本。」天子又問文殊師利：「諸菩薩摩訶薩",
    "T14n0465_001:0484b25": "直心，以何為本？」文殊師利答言：「天子！諸菩",
    "T14n0465_001:0484b26": "薩摩訶薩直心，以於一切眾生平等心為本。」",
    "T14n0465_001:0484b27": "天子又問文殊師利：「諸菩薩摩訶薩於一切",
    "T14n0465_001:0484b28": "眾生平等心，以何為本？」文殊師利答言：「天子！",
    "T14n0465_001:0484b29": "諸菩薩摩訶薩於一切眾生平等心，以無異",
    "T14n0465_001:0484c01": "離異行為本。」天子又問文殊師利：「諸菩薩摩",
    "T14n0465_001:0484c02": "訶薩無異離異行，以何為本？」文殊師利答言：",
    "T14n0465_001:0484c03": "「天子！諸菩薩摩訶薩無異離異行，以深淨心",
    "T14n0465_001:0484c04": "為本。」天子又問文殊師利：「諸菩薩摩訶薩",
    "T14n0465_001:0484c05": "深淨心，以何為本？」文殊師利答言：「天子！諸",
    "T14n0465_001:0484c06": "菩薩摩訶薩深淨心，以阿耨多羅三藐三菩提",
    "T14n0465_001:0484c07": "心為本。」天子又問文殊師利：「諸菩薩摩訶薩",
    "T14n0465_001:0484c08": "阿耨多羅三藐三菩提心，以何為本？」文殊師",
    "T14n0465_001:0484c09": "利答言：「天子！諸菩薩摩訶薩阿耨多羅三",
    "T14n0465_001:0484c10": "藐三菩提心，以六波羅蜜為本。」天子又問文",
    "T14n0465_001:0484c11": "殊師利：「諸菩薩摩訶薩六波羅蜜，以何為本？」",
    "T14n0465_001:0484c12": "文殊師利答言：「天子！諸菩薩摩訶薩六波",
    "T14n0465_001:0484c13": "羅蜜，以方便慧為本。」天子又問文殊師利：「諸",
    "T14n0465_001:0484c14": "菩薩摩訶薩方便慧，以何為本？」文殊師利答",
    "T14n0465_001:0484c15": "言：「天子！諸菩薩摩訶薩方便慧，以不放逸",
    "T14n0465_001:0484c16": "為本。」天子又問文殊師利：「諸菩薩摩訶薩不",
    "T14n0465_001:0484c17": "放逸，以何為本？」文殊師利答言：「天子！諸菩",
    "T14n0465_001:0484c18": "薩摩訶薩不放逸，以三善行為本。」天子又問",
    "T14n0465_001:0484c19": "文殊師利：「諸菩薩摩訶薩三善行，以何為本？」",
    "T14n0465_001:0484c20": "文殊師利答言：「天子！諸菩薩摩訶薩三善行，",
    "T14n0465_001:0484c21": "以十善業道為本。」天子又問文殊師利：「諸菩",
    "T14n0465_001:0484c22": "薩摩訶薩十善業道，以何為本？」文殊師利答",
    "T14n0465_001:0484c23": "言：「天子！諸菩薩摩訶薩十善業道，以持戒",
    "T14n0465_001:0484c24": "為本。」天子又問文殊師利：「諸菩薩摩訶薩持",
    "T14n0465_001:0484c25": "戒，以何為本？」文殊師利答言：「天子！諸菩薩",
    "T14n0465_001:0484c26": "摩訶薩持戒，以正憶念為本。」天子又問文殊",
    "T14n0465_001:0484c27": "師利：「諸菩薩摩訶薩正憶念，以何為本？」文",
    "T14n0465_001:0484c28": "殊師利答言：「天子！諸菩薩摩訶薩正憶念，以",
    "T14n0465_001:0484c29": "正觀為本。」天子又問文殊師利：「諸菩薩摩",
    "T14n0465_001:0485a01": "訶薩正觀，以何為本？」文殊師利答言：「天子！諸",
    "T14n0465_001:0485a02": "菩薩摩訶薩正觀，以堅念不忘為本。」天子又",
    "T14n0465_001:0485a03": "問文殊師利：「諸菩薩摩訶薩有幾種心，能成",
    "T14n0465_001:0485a04": "就因、能成就果？」文殊師利答言：「天子！諸菩",
    "T14n0465_001:0485a05": "薩摩訶薩有四種心，能成就因、能成就果。何",
    "T14n0465_001:0485a06": "等為四：一者、初發心；二者、行發心；三者、不退",
    "T14n0465_001:0485a07": "發心；四者、一生補處發心。「復次，天子！初發",
    "T14n0465_001:0485a08": "心如種種子，第二行發心如牙生增長，第",
    "T14n0465_001:0485a09": "三不退發心如莖、葉、華、果初始成就，第四一",
    "T14n0465_001:0485a10": "生補處發心如果等有用。「復次，天子！初發心",
    "T14n0465_001:0485a11": "如車匠集材智，第二行發心如斫治材木淨",
    "T14n0465_001:0485a12": "智，第三不退發心如安施材木智，第四一生",
    "T14n0465_001:0485a13": "補處發心如車成運載智。「復次，天子！初發心",
    "T14n0465_001:0485a14": "如月始生，第二行發心如月五日，第三不退",
    "T14n0465_001:0485a15": "發心如月十日，第四一生補處發心如月十",
    "T14n0465_001:0485a16": "四日，如來智慧如月十五日。「復次，天子！初發",
    "T14n0465_001:0485a17": "心能過聲聞地，第二行發心能過辟支佛地，",
    "T14n0465_001:0485a18": "第三不退發心能過不定地，第四一生補處",
    "T14n0465_001:0485a19": "發心安住定地。「復次，天子！初發心如學初章",
    "T14n0465_001:0485a20": "智，第二行發心如差別諸章智，第三不退發",
    "T14n0465_001:0485a21": "心如算數智，第四一生補處發心如通達諸",
    "T14n0465_001:0485a22": "論智。「復次，天子！初發心從因生，第二行發心",
    "T14n0465_001:0485a23": "從智生，第三不退發心從斷生，第四一生補",
    "T14n0465_001:0485a24": "處發心從果生。「復次，天子！初發心因攝，第",
    "T14n0465_001:0485a25": "二行發心智攝，第三不退發心斷攝，第四一",
    "T14n0465_001:0485a26": "生補處發心果攝。「復次，天子！初發心因生，第",
    "T14n0465_001:0485a27": "二行發心智生，第三不退發心斷生，第四一",
    "T14n0465_001:0485a28": "生補處發心果生。「復次，天子！初發心因差",
    "T14n0465_001:0485a29": "別分，第二行發心智差別分，第三不退發心",
    "T14n0465_001:0485b01": "斷差別分，第四一生補處發心果差別分。「復",
    "T14n0465_001:0485b02": "次，天子！初發心如取藥草方便，第二行發",
    "T14n0465_001:0485b03": "心如分別藥草方便，第三不退發心如病服",
    "T14n0465_001:0485b04": "藥方便，第四一生補處發心如病得差方",
    "T14n0465_001:0485b05": "便。「復次，天子，初發心學法王家生，第二行",
    "T14n0465_001:0485b06": "發心學法王法，第三不退發心能具足學法",
    "T14n0465_001:0485b07": "王法，第四一生補處發心學法王法能得自",
    "T14n0465_001:0485b08": "在。」",
    "T14n0465_001:0485b09": "爾時，大眾中有天子名定光明主，不退阿",
    "T14n0465_001:0485b10": "耨多羅三藐三菩提心，時定光明主天子問",
    "T14n0465_001:0485b11": "文殊師利法王子言：「何等是諸菩薩摩訶薩",
    "T14n0465_001:0485b12": "畢竟略道？諸菩薩摩訶薩以是略道，疾得阿",
    "T14n0465_001:0485b13": "耨多羅三藐三菩提。」文殊師利答言：「天子！",
    "T14n0465_001:0485b14": "諸菩薩摩訶薩略道有二種，諸菩薩摩訶薩",
    "T14n0465_001:0485b15": "以是二道，疾得阿耨多羅三藐三菩提。何等",
    "T14n0465_001:0485b16": "為二？一者、方便道；二者、慧道。方便者知攝",
    "T14n0465_001:0485b17": "善法，智慧者如實知諸法智，又方便者觀諸",
    "T14n0465_001:0485b18": "眾生，智慧者離諸法智；又方便者知諸法相",
    "T14n0465_001:0485b19": "應，智慧者知諸法不相應智；又方便者觀因",
    "T14n0465_001:0485b20": "道，智慧者滅因道智；又方便者知諸法差",
    "T14n0465_001:0485b21": "別，智慧者知諸法無差別智；又方便者莊",
    "T14n0465_001:0485b22": "嚴佛土，智慧者莊嚴佛土平等無差別智；又",
    "T14n0465_001:0485b23": "方便者入眾生諸根行，智慧者不見眾生智；",
    "T14n0465_001:0485b24": "又方便者得至道場，智慧者能證一切佛菩",
    "T14n0465_001:0485b25": "提法智。「復次，天子！諸菩薩摩訶薩，復有二",
    "T14n0465_001:0485b26": "種略道，諸菩薩摩訶薩以是二道，疾得阿",
    "T14n0465_001:0485b27": "耨多羅三藐三菩提。何等為二？一者、助道；",
    "T14n0465_001:0485b28": "二者、斷道。助道者五波羅蜜，斷道者般若波",
    "T14n0465_001:0485b29": "羅蜜。「復有二種略道。何等為二：一者、有礙",
    "T14n0465_001:0485c01": "道；二者、無礙道。有礙道者五波羅蜜，無礙道",
    "T14n0465_001:0485c02": "者般若波羅蜜。「復有二種略道。何等為二？一",
    "T14n0465_001:0485c03": "者、有漏道；二者、無漏道。有漏道者五波羅蜜，",
    "T14n0465_001:0485c04": "無漏道者般若波羅蜜。「復有二種略道。何",
    "T14n0465_001:0485c05": "等為二？一者、有量道；二者、無量道。有量道",
    "T14n0465_001:0485c06": "者取相分別，無量道者不取相分別。「復有",
    "T14n0465_001:0485c07": "二種略道。何等為二？一者、智道；二者、斷道。",
    "T14n0465_001:0485c08": "智道者謂從初地乃至七地，斷道者謂從八",
    "T14n0465_001:0485c09": "地乃至十地。」爾時，會中有菩薩摩訶薩名",
    "T14n0465_001:0485c10": "勇修行智，問文殊師利法王子言：「何謂菩薩",
    "T14n0465_001:0485c11": "摩訶薩義？何謂菩薩摩訶薩智？」文殊師利答",
    "T14n0465_001:0485c12": "言：「善男子！義名不相應，智名相應。」勇修",
    "T14n0465_001:0485c13": "行智菩薩言：「文殊師利！何謂義名不相應？何",
    "T14n0465_001:0485c14": "謂智名相應？」文殊師利言：「善男子！義名無",
    "T14n0465_001:0485c15": "為，彼義無有一法共相應，無有一法不共相",
    "T14n0465_001:0485c16": "應。何以故？以無變無相故。義者無有一法",
    "T14n0465_001:0485c17": "共相應，無有一法不共相應，以本不成就義",
    "T14n0465_001:0485c18": "故，是故無有一法共相應，無有一法不共相",
    "T14n0465_001:0485c19": "應。義者不移不益，無有一法共相應，無有",
    "T14n0465_001:0485c20": "一法不共相應故。善男子！智者名道！道者",
    "T14n0465_001:0485c21": "心共相應非不相應。善男子！以是義故，智名",
    "T14n0465_001:0485c22": "相應非不相應。「復次，善男子！智名斷相應。是",
    "T14n0465_001:0485c23": "故，善男子！智名相應法非不相應法。「復次，善",
    "T14n0465_001:0485c24": "男子！智名善觀五陰、十二入、十八界、十二因",
    "T14n0465_001:0485c25": "緣、是處非處。善男子！以是義故，智名相應非",
    "T14n0465_001:0485c26": "不相應。「復次，善男子！諸菩薩摩訶薩有十種",
    "T14n0465_001:0485c27": "智。何等為十？一者、因智；二者、果智；三者、義",
    "T14n0465_001:0485c28": "智；四者、方便智；五者、慧智；六者、攝智；七者、波",
    "T14n0465_001:0485c29": "羅蜜智；八者、大悲智；九者、教化眾生智；十者、",
    "T14n0465_001:0486a01": "不著一切法智。善男子！是名諸菩薩摩訶薩",
    "T14n0465_001:0486a02": "十種智。「復次，善男子！諸菩薩摩訶薩有十種",
    "T14n0465_001:0486a03": "發。何等為十？一者、身發，欲令一切眾生身業",
    "T14n0465_001:0486a04": "清淨故；二者、口發，欲令一切眾生口業清淨",
    "T14n0465_001:0486a05": "故；三者、意發，欲令一切眾生意業清淨故；四",
    "T14n0465_001:0486a06": "者、內發，以不虛妄分別一切諸眾生故；五者、",
    "T14n0465_001:0486a07": "外發，以於一切眾生平等行故；六者、智發，以",
    "T14n0465_001:0486a08": "具足佛智清淨故；七者、清淨國土發，以示一",
    "T14n0465_001:0486a09": "切諸佛國土功德莊嚴故；八者、教化眾生發，",
    "T14n0465_001:0486a10": "以知一切煩惱病藥故；九者、實發，以成就定",
    "T14n0465_001:0486a11": "聚故；十者、無為智滿足心發，以不著一切三",
    "T14n0465_001:0486a12": "界故。善男子！是名諸菩薩摩訶薩十種發。「復",
    "T14n0465_001:0486a13": "次，善男子！諸菩薩摩訶薩有十種行。何等為",
    "T14n0465_001:0486a14": "十？一者、波羅蜜行；二者、攝事行；三者、慧行；四",
    "T14n0465_001:0486a15": "者、方便行；五者、大悲行；六者、求助慧法行；七",
    "T14n0465_001:0486a16": "者、求助智法行；八者、心清淨行；九者、觀諸諦",
    "T14n0465_001:0486a17": "行；十者、於一切愛不愛事不貪著行。善男子！",
    "T14n0465_001:0486a18": "是名諸菩薩摩訶薩十種行。「復次，善男子！諸",
    "T14n0465_001:0486a19": "菩薩摩訶薩有十一種無盡觀？何等為十",
    "T14n0465_001:0486a20": "一？一者、身無盡觀；二者、事無盡觀；三者、煩",
    "T14n0465_001:0486a21": "惱無盡觀；四者、法無盡觀；五者、愛無盡觀；六",
    "T14n0465_001:0486a22": "者、見無盡觀；七者、助道無盡觀；八者、取無盡",
    "T14n0465_001:0486a23": "觀；九者、不著無盡觀；十者、相應無盡觀；十一",
    "T14n0465_001:0486a24": "者、道場智性無盡觀。善男子！是名諸菩薩摩",
    "T14n0465_001:0486a25": "訶薩十一種無盡觀。",
    "T14n0465_001:0486a26": "「復次，善男子！諸菩薩摩訶薩有十種對治法。",
    "T14n0465_001:0486a27": "何等為十？一者、對治慳貪心，雨布施雨故；",
    "T14n0465_001:0486a28": "二者、對治破戒心，身口意業三法清淨故；三",
    "T14n0465_001:0486a29": "者、對治瞋恚心，修行清淨大慈悲故；四者、對",
    "T14n0465_001:0486b01": "治懈怠心，求諸佛法無疲倦故；五者、對治不",
    "T14n0465_001:0486b02": "善覺觀心，得禪定解脫奮迅自在故；六者、對",
    "T14n0465_001:0486b03": "治愚癡心，生助決定慧方便法故；七者、對治",
    "T14n0465_001:0486b04": "諸煩惱心，生助道法故；八者、對治顛倒道，集",
    "T14n0465_001:0486b05": "實諦助道，生不顛倒道故；九者、對治不自在",
    "T14n0465_001:0486b06": "心，法時非時得自在故；十者、對治有我相，",
    "T14n0465_001:0486b07": "觀諸法無我故。善男子！是名諸菩薩摩訶薩",
    "T14n0465_001:0486b08": "十種對治法。「復次，善男子！諸菩薩摩訶薩",
    "T14n0465_001:0486b09": "有十種寂靜地。何等為十？一者、身寂靜，以",
    "T14n0465_001:0486b10": "離三種身不善業故；二者、口寂靜，以清淨四",
    "T14n0465_001:0486b11": "種口業故；三者、心寂靜，以離三種意惡行故；",
    "T14n0465_001:0486b12": "四者、內寂靜，以不著自身故；五者、外境界",
    "T14n0465_001:0486b13": "寂靜，以不著一切法故；六者、智功德寂靜，",
    "T14n0465_001:0486b14": "以不著道故；七者、勝寂靜，以如實觀聖地故；",
    "T14n0465_001:0486b15": "八者、未來際寂靜，以彼岸慧助行故；九者、所",
    "T14n0465_001:0486b16": "行世事寂靜，以不誑一切眾生故；十者、不惜",
    "T14n0465_001:0486b17": "身心寂靜，以大慈悲心教化一切眾生故。善",
    "T14n0465_001:0486b18": "男子！是名諸菩薩摩訶薩十種寂靜地。「復次，",
    "T14n0465_001:0486b19": "善男子！諸菩薩摩訶薩如實修行得菩提，非",
    "T14n0465_001:0486b20": "不如實修行得菩提。善男子！云何名為諸菩",
    "T14n0465_001:0486b21": "薩摩訶薩如實修行？善男子！如實修行者如",
    "T14n0465_001:0486b22": "說能行故，不如實修行者但有言說，不能如",
    "T14n0465_001:0486b23": "實修行故。",
    "T14n0465_001:0486b24": "「復次，善男子！諸菩薩摩訶薩復有二種如實",
    "T14n0465_001:0486b25": "修行。何等為二？一者、智如實修行道；",
    "T14n0465_001:0486b26": "二者、斷如實修行道。善男子！是名諸菩薩摩",
    "T14n0465_001:0486b27": "訶薩二種如實修行。「復次，善男子！諸菩薩",
    "T14n0465_001:0486b28": "摩訶薩復有二種如實修行。何等為二？一",
    "T14n0465_001:0486b29": "者、調伏自身如實修行；二者、教化眾生如實",
    "T14n0465_001:0486c01": "修行。善男子！是名諸菩薩摩訶薩二種如",
    "T14n0465_001:0486c02": "實修行。「復次，善男子！諸菩薩摩訶薩復有",
    "T14n0465_001:0486c03": "二種如實修行。何等為二？一者、功用智如實",
    "T14n0465_001:0486c04": "修行；二者、無功用智如實修行。善男子！是",
    "T14n0465_001:0486c05": "名諸菩薩摩訶薩二種如實修行。「復次，善男",
    "T14n0465_001:0486c06": "子！諸菩薩摩訶薩復有二種如實修行。何",
    "T14n0465_001:0486c07": "等為二？一者、善知分別諸地如實修行；二者、",
    "T14n0465_001:0486c08": "善知諸地無差別方便如實修行。善男子！",
    "T14n0465_001:0486c09": "是名諸菩薩摩訶薩二種如實修行。「復次，善",
    "T14n0465_001:0486c10": "男子！諸菩薩摩訶薩復有二種如實修行。何",
    "T14n0465_001:0486c11": "等為二？一者、離諸地過如實修行；二者、善",
    "T14n0465_001:0486c12": "知地地轉方便如實修行。善男子！是名諸菩",
    "T14n0465_001:0486c13": "薩摩訶薩二種如實修行。「復次，善男子！諸菩",
    "T14n0465_001:0486c14": "薩摩訶薩復有二種如實修行。何等為二？",
    "T14n0465_001:0486c15": "一者、能說聲聞、辟支佛地如實修行；二者、善",
    "T14n0465_001:0486c16": "知佛菩提不退轉方便如實修行。善男子！是",
    "T14n0465_001:0486c17": "名諸菩薩摩訶薩二種如實修行。「善男子！諸",
    "T14n0465_001:0486c18": "菩薩摩訶薩有如是等無量無邊如實修行，",
    "T14n0465_001:0486c19": "諸菩薩摩訶薩應如是學如實修行；諸菩薩",
    "T14n0465_001:0486c20": "摩訶薩若能如是如實修行者，速得阿耨多",
    "T14n0465_001:0486c21": "羅三藐三菩提，不以為難。」爾時，佛讚文殊師",
    "T14n0465_001:0486c22": "利法王子言：「善哉，善哉！文殊師利！汝今善能",
    "T14n0465_001:0486c23": "為諸菩薩摩訶薩說本業道，誠如汝所說。」說",
    "T14n0465_001:0486c24": "是法時，十千菩薩得無生法忍。文殊師利法",
    "T14n0465_001:0486c25": "王子等，一切世間天、人、阿修羅等，聞佛所說，",
    "T14n0465_001:0486c26": "皆大歡喜，信受奉行。",
    "T14n0465_001:0486c27": "伽耶山頂經"
}