{
    "T52n2115_008:0683c10": "鐔津文集卷第八",
    "T52n2115_008:0683c12": "藤州鐔津東山沙門契嵩撰",
    "T52n2115_008:0683c13": "逍遙篇雜著六篇",
    "T52n2115_008:0683c14": "逍遙篇",
    "T52n2115_008:0683c15": "天地均乎功。萬物均乎生。日月均乎明。四時",
    "T52n2115_008:0683c16": "均乎行。生生之道同。然而所以為生奚一。謂",
    "T52n2115_008:0683c17": "功不殊。謂生不異。謂明不兩。謂行不各。使皆",
    "T52n2115_008:0683c18": "任其自然而然者。人其適於虎狼蛟龍也。虎",
    "T52n2115_008:0683c19": "狼蛟龍𢤱悷矯軋乎性。又奚全於天淳乎。故",
    "T52n2115_008:0683c20": "曰。道亦自然。非道亦自然。道亦自得。非道亦",
    "T52n2115_008:0683c21": "自得。昔夫黃帝也。高辛也。唐堯也。虞舜也。",
    "T52n2115_008:0683c22": "夏禹也。西伯也。后稷也。孔子也。曾參也。子",
    "T52n2115_008:0683c23": "路也。伯夷也。展禽也。桀紂也。幽厲也。惡來",
    "T52n2115_008:0683c24": "也。盜跖也。是此者不亦生乎。而所以為生曷",
    "T52n2115_008:0683c25": "嘗齊邪。食息與人同。而動靜與人別。若所謂",
    "T52n2115_008:0683c26": "者繄何以明之。黃帝之為生也。修德振兵。治",
    "T52n2115_008:0683c27": "五氣蓻五種。撫萬民而安乎天下。往而登乎",
    "T52n2115_008:0683c28": "雲天。高辛之為生也。順天之義。知民之急。仁",
    "T52n2115_008:0683c29": "而威惠而信。其色郁郁其德嶷嶷。其動也時",
    "T52n2115_008:0684a01": "其服也士。既執厥中而遍天下。帝堯之為生",
    "T52n2115_008:0684a02": "也。其仁如天其知如神。就之如日望之如雲。",
    "T52n2115_008:0684a03": "富而不驕貴而不舒。平章百姓協和萬國。帝",
    "T52n2115_008:0684a04": "舜之為生也。父頑母嚚順適而不失子道。二",
    "T52n2115_008:0684a05": "十而孝聞。終踐帝位而明德於天下。夏禹之",
    "T52n2115_008:0684a06": "為生也。其德不違其仁可親。亹亹穆穆為綱",
    "T52n2115_008:0684a07": "為紀。以治鴻水。故功至天下。西伯之為生也。",
    "T52n2115_008:0684a08": "篤仁敬老慈少禮下。革苛虐之政斷虞芮之",
    "T52n2115_008:0684a09": "訟。稟天明命乃君萬國。棄之為生也。相地之",
    "T52n2115_008:0684a10": "宜乃為農師。天下得其利焉。丘之為生也。祖",
    "T52n2115_008:0684a11": "述堯舜憲章文武。禮樂由之成仁義由之明。",
    "T52n2115_008:0684a12": "參之為生也。孝道昭。由之為生也。至義明。伯",
    "T52n2115_008:0684a13": "夷之為生也。激大廉。柳下惠之為生也。懷至",
    "T52n2115_008:0684a14": "和。桀之為生也。務之凶德殘傷百姓。特身不",
    "T52n2115_008:0684a15": "保遂放而死。紂之為生也。拒乎諫飾乎非。好",
    "T52n2115_008:0684a16": "酒淫樂。嬖於婦人而殫殘無辜。至於身厄火",
    "T52n2115_008:0684a17": "死。為極太醜。幽厲之為生也。接慝桀紂。惡來",
    "T52n2115_008:0684a18": "之為生也。間亂君臣。盜跖之為生也。眦睚",
    "T52n2115_008:0684a19": "肆賊。夫道亦自然者。黃帝堯舜之謂也。非",
    "T52n2115_008:0684a20": "道亦自然者。桀紂幽厲之謂也。道亦自得者。",
    "T52n2115_008:0684a21": "參由夷惠之謂也。非道亦自得者。惡來盜跖",
    "T52n2115_008:0684a22": "之謂也。刀與劍同銕以謂自然乎劍自得乎",
    "T52n2115_008:0684a23": "利。水所以截蛟犀。陸所以斷虎兕。縱而試之",
    "T52n2115_008:0684a24": "恢恢乎。是安知金之性也耗于是哉。是故聖",
    "T52n2115_008:0684a25": "人任乎自然之道。不任乎自然之生。得乎自",
    "T52n2115_008:0684a26": "然之正。不得乎自然之邪。故靜與天地合。動",
    "T52n2115_008:0684a27": "與禽獸別。喜怒不得攻。貪殘不得容。離諸有",
    "T52n2115_008:0684a28": "而立于妙。故君子不可不知道。道也者大妙",
    "T52n2115_008:0684a29": "之謂也。至寂也。而通乎群動。至無也。而含乎",
    "T52n2115_008:0684b01": "萬有。舂容在聲。而聰者不可以盡其音。暐曄",
    "T52n2115_008:0684b02": "在色。而明者不可以究其景。謂之不可得。終",
    "T52n2115_008:0684b03": "天地而未喪。謂之可得。彌天地而未有。有有",
    "T52n2115_008:0684b04": "于無無無于有。有無偕遺而返乎不可狀。故",
    "T52n2115_008:0684b05": "曰非天下之至神孰能與於此乎。所以能挈",
    "T52n2115_008:0684b06": "天地運乎日月。天地日月雖為巨焉。曷嘗不",
    "T52n2115_008:0684b07": "為道之用乎。無名天地之始。有名萬物之母。",
    "T52n2115_008:0684b08": "此之謂也。有人于此。弗原乎道被髮狂行。謂",
    "T52n2115_008:0684b09": "我自然天倪紛于內視聽馳于外物。將樊籠",
    "T52n2115_008:0684b10": "其性也。又奚得適乎生。夫人有二大。性大也",
    "T52n2115_008:0684b11": "情大也。性大故能神萬物之生。情大故能蔽",
    "T52n2115_008:0684b12": "聖人之心。金與木相摩則然。木不勝固焚矣。",
    "T52n2115_008:0684b13": "情與性相制則亂。性不勝固滅矣。孰知。夫",
    "T52n2115_008:0684b14": "性全也。輿人不為聖乎。情全也。聖不為輿人",
    "T52n2115_008:0684b15": "乎。或曰。明堂辟雍高門峻板長者之所慕趨。",
    "T52n2115_008:0684b16": "而鳥過之疾飛。獸過之急馳。小人過之追風",
    "T52n2115_008:0684b17": "而去。然則鳥獸生乎林薄小人成乎闒茸。其",
    "T52n2115_008:0684b18": "分定而其性不可移。此三者相與而去。不其",
    "T52n2115_008:0684b19": "然乎。於此乃曰。性全也輿人可為聖。情全也。",
    "T52n2115_008:0684b20": "聖可為輿人。是世所未有也。逍遙曰。不待",
    "T52n2115_008:0684b21": "黃帝而論大智者。大匠屈於雕蟲之子。不須",
    "T52n2115_008:0684b22": "彭祖而言大年者。大椿屈於舜英之草必矣。",
    "T52n2115_008:0684b23": "夫測孟津者安可以錐。視雲天者安可以管。",
    "T52n2115_008:0684b24": "觀大道者安可以形骸。故神照而心不滯者。",
    "T52n2115_008:0684b25": "可與言道也。夫于越夷谿之子。生而同聲。長",
    "T52n2115_008:0684b26": "而異俗。昔者太甲肆暴不道湯法。而伊尹教",
    "T52n2115_008:0684b27": "之三年。則遷善修德卒朝諸侯。周宣王厲王",
    "T52n2115_008:0684b28": "之子。而周公召公輔之修政。故能振成康之",
    "T52n2115_008:0684b29": "遺風。齊桓公之淫樂非禮。由管仲隰朋也。故",
    "T52n2115_008:0684c01": "能一正天下而作長五伯。由竪刀易牙也。故",
    "T52n2115_008:0684c02": "父子疑忌。其國大亂。子路彼之勇人也。化",
    "T52n2115_008:0684c03": "於仲尼。故能以義揚。名夔之典樂也。擊石拊",
    "T52n2115_008:0684c04": "石而百獸率舞。徂公之賦茅也。朝三暮四而",
    "T52n2115_008:0684c05": "眾徂怒。瓠巴鼓瑟而遊魚出聽。伯牙絃琴而",
    "T52n2115_008:0684c06": "六馬仰秣。太甲齊桓遊方之內者也。目視耳",
    "T52n2115_008:0684c07": "聆未必出乎事物之表。心情相戰營營不間。",
    "T52n2115_008:0684c08": "一旦為人所化禮義勝之。猶能舍不肖而庶",
    "T52n2115_008:0684c09": "幾乎賢者。其若是焉彼禽獸也。由人情動以",
    "T52n2115_008:0684c10": "欲逐物。猶能感樂而順養。此九者豈異生而",
    "T52n2115_008:0684c11": "別造化乎。何則始此而終彼。獸居而人隨。況",
    "T52n2115_008:0684c12": "大通乎。況大全乎。漠然唯神死生不化者也。",
    "T52n2115_008:0684c13": "又奚人而不為聖乎。故荀卿曰。神莫大乎化",
    "T52n2115_008:0684c14": "道。福莫大乎無禍。但適異國者必知途。適萬",
    "T52n2115_008:0684c15": "里者必積行。往而不知胡越之路。則沒身不",
    "T52n2115_008:0684c16": "覿異國。去而不動跬步之舉。則終生不離國",
    "T52n2115_008:0684c17": "門。故君子患不知理。不患其名之不美。患不",
    "T52n2115_008:0684c18": "行道。不患其心之不神。嘗試論曰。聖愚者堯",
    "T52n2115_008:0684c19": "桀者。其氣有殊而其性常一。性非氣而不有。",
    "T52n2115_008:0684c20": "氣非性而不生。故氣也者待乎性。性也者假",
    "T52n2115_008:0684c21": "乎氣。氣與性未嘗相違。古者既得其母已知",
    "T52n2115_008:0684c22": "其子。既知其子復守其母。沒身不殆。故夫陰",
    "T52n2115_008:0684c23": "陽之交。是生五行。性乘乎陰陽而遇其交也。",
    "T52n2115_008:0684c24": "故為聖人。為賢人。為仁人。為義人。為小人。",
    "T52n2115_008:0684c25": "為愚人。猶禮運曰。人者其天地之德。陰陽之",
    "T52n2115_008:0684c26": "交。鬼神之會。五行之秀氣也。夫聖人者得全",
    "T52n2115_008:0684c27": "乎陰陽也。賢人者得乎陰陽之微五行之先",
    "T52n2115_008:0684c28": "也。仁人義人者得乎五行之一也。小人愚人",
    "T52n2115_008:0684c29": "者得乎五行之微也。禽獸又得乎微乎微者",
    "T52n2115_008:0685a01": "也。夫性之與氣猶火之於薪焉。火之性其輝",
    "T52n2115_008:0685a02": "一也洎焚於草木。則其明未嘗同矣。是故古",
    "T52n2115_008:0685a03": "之得道者。不以心役氣。不以氣擾心。心之不",
    "T52n2115_008:0685a04": "動也。則人正性命。故老聃曰。歸根曰靜。靜曰",
    "T52n2115_008:0685a05": "復命。復命則妙觀乎色而循至乎。非空非空",
    "T52n2115_008:0685a06": "也者常無有也。唯色也者有非常也。知色雖",
    "T52n2115_008:0685a07": "妄而空。未始為空。惑者皆為色而格于空也。",
    "T52n2115_008:0685a08": "而色也者不亦為可資乎萬物紛異而此何不",
    "T52n2115_008:0685a09": "同。然雖知未及聖而所以為聖。又奚缺如。謂",
    "T52n2115_008:0685a10": "之非色。萬物大域謂之非空。萬物太宗。所以",
    "T52n2115_008:0685a11": "三乘等觀心空而入道。若然者歷大亂而不",
    "T52n2115_008:0685a12": "瀆。履至危而不岌。不為而自化。不操而自正。",
    "T52n2115_008:0685a13": "天地有殞而此未始患其有終。日月有息而",
    "T52n2115_008:0685a14": "此未始患其有窮。此或真道逍遙游者之所",
    "T52n2115_008:0685a15": "趣乎。",
    "T52n2115_008:0685a16": "西山移文西山移文",
    "T52n2115_008:0685a17": "自然子。西山之有道者也。處仄陋間三十年。",
    "T52n2115_008:0685a18": "雜老農老圃以游。未嘗一日以語𨕣物。康定",
    "T52n2115_008:0685a19": "初。朝廷求儒於草澤。知己者將以道進於天",
    "T52n2115_008:0685a20": "子。自然子引去不顧。余於自然子有故也。聞",
    "T52n2115_008:0685a21": "且惑之。謂自然子賢者。不宜不見。幾念方當",
    "T52n2115_008:0685a22": "遠別不得與語。故文以諭之曰。子自然子。讀",
    "T52n2115_008:0685a23": "書探堯舜之道。豈宜自私得志。推諸天下與",
    "T52n2115_008:0685a24": "人共之。不得已山林而已。昔曾點顏淵樂道。",
    "T52n2115_008:0685a25": "終於隱約而不改。彼以時命大繆而然也。今",
    "T52n2115_008:0685a26": "天下一國君人者有道。自然子之時固異矣。",
    "T52n2115_008:0685a27": "安得與彼二子同年而語哉。吾嘗謂隱者之",
    "T52n2115_008:0685a28": "道有三焉。有天隱。有名隱。有形隱。形隱也者",
    "T52n2115_008:0685a29": "密藏深伏往而不返。非世傲人者之所好也。",
    "T52n2115_008:0685b01": "長沮桀溺者其人也。名隱也者不觀治亂與",
    "T52n2115_008:0685b02": "時浮沈。循祿全生者之所好也。東方曼倩楊",
    "T52n2115_008:0685b03": "子雲者其人也。天隱也者心不凝滯拘絕於",
    "T52n2115_008:0685b04": "事無固無必。可行即行可止即止。通其變者",
    "T52n2115_008:0685b05": "之所好也。太公望孔子顏淵者其人也。子自",
    "T52n2115_008:0685b06": "然子志在孔子。而所守與長沮桀溺輩類。彼",
    "T52n2115_008:0685b07": "長沮桀溺者規規剪剪獨善自養。非有憂天",
    "T52n2115_008:0685b08": "下之心。未足與也。自然子固宜思之。與其道",
    "T52n2115_008:0685b09": "在於山林曷若道在於天下。與其樂與猿猱",
    "T52n2115_008:0685b10": "麋鹿曷若樂與君臣父子。其志遠而其節且",
    "T52n2115_008:0685b11": "大。為之名也赫赫。掀天地照萬世。不亦盛矣",
    "T52n2115_008:0685b12": "哉。自然子思之。行矣無且容與知言者。豈以",
    "T52n2115_008:0685b13": "我為狂言乎。",
    "T52n2115_008:0685b14": "哀屠龍文哀屠龍文",
    "T52n2115_008:0685b15": "屠龍古有朱評漫者。以學所誤而窮於當時。",
    "T52n2115_008:0685b16": "評漫不知何許人也。其性剛健。以割鷄解牛",
    "T52n2115_008:0685b17": "不足以盡其勇。思託非常之屠以適乎智。故",
    "T52n2115_008:0685b18": "殫千金資學於師。三年學成或作技成而無所用其",
    "T52n2115_008:0685b19": "巧骯髒于世無所信。適刲羊屠狗者陽陽其",
    "T52n2115_008:0685b20": "前。市井之人見則指笑。嗚呼評漫往矣。曠千",
    "T52n2115_008:0685b21": "萬年有聞其風而自感。且為文以發其事。龍",
    "T52n2115_008:0685b22": "也者純陽之精靈於鱗蟲。非有定形馮神雲",
    "T52n2115_008:0685b23": "氣而變化不測。故於人世罕得而窺焉。彼欲",
    "T52n2115_008:0685b24": "絕其精怪祛人江海之暴。泯其形生夷其族",
    "T52n2115_008:0685b25": "類。非能游刃於無間。智與神遇而龍可屠乎。",
    "T52n2115_008:0685b26": "嘗聞海中之國。其人如雲。乘風騎日出入於",
    "T52n2115_008:0685b27": "天地之外而往來無迹。彼則𮌉龍肉而資所",
    "T52n2115_008:0685b28": "贍。是屠龍者彼人之事也。然屠龍之事在古",
    "T52n2115_008:0685b29": "則用於其國。今也評漫之時或亡。幾乎息矣。評漫",
    "T52n2115_008:0685c01": "身世則與彼人異。而為屠龍豈其宜乎。然評",
    "T52n2115_008:0685c02": "漫者非不知其非己任邪。蓋性與其道合而",
    "T52n2115_008:0685c03": "形迹外忘。又何暇計乎世俗之用不用哉。夫",
    "T52n2115_008:0685c04": "龍之為物也其亦神矣。為屠之術人之難能。",
    "T52n2115_008:0685c05": "評漫於此則毅然作之。窮且不止止或作沮是評漫",
    "T52n2115_008:0685c06": "之性也。神武妙得於聖人之勇者也。嗚呼屠",
    "T52n2115_008:0685c07": "龍聞之于古。今幾世而不有一見於評漫之",
    "T52n2115_008:0685c08": "性。所謂聖賢人者。故能盡人之性。盡萬物之",
    "T52n2115_008:0685c09": "性。聖賢也尚未聞異評漫之心而正其所託。",
    "T52n2115_008:0685c10": "況區區之俗。其能識評漫乎。屠龍之道不為",
    "T52n2115_008:0685c11": "窮乎。悠悠六合之間古兮復今。往者其可哀。",
    "T52n2115_008:0685c12": "來者其可憫。",
    "T52n2115_008:0685c13": "記龍鳴記龍鳴",
    "T52n2115_008:0685c14": "吾年十九時。往吾邑之寧風鄉。至于姚道姑",
    "T52n2115_008:0685c15": "之舍。道姑異婦人也。其舍在山巾。留且數日。",
    "T52n2115_008:0685c16": "遂聞其舍之山脅有聲發于陂池之間。舂然",
    "T52n2115_008:0685c17": "若振大鐘。如此數聲吾初怪之。顧此非有鐘",
    "T52n2115_008:0685c18": "可聲。頃之遂以問道姑。道姑肅然作而曰。異",
    "T52n2115_008:0685c19": "乎此龍吟也。聞此者大瑞。子後必好。道姑處",
    "T52n2115_008:0685c20": "子時。嘗取水溪中。身感龍漦。及人禮之夕",
    "T52n2115_008:0685c21": "龍光發于房。女子即亡。亡而還。不復樂其家",
    "T52n2115_008:0685c22": "居。鄉人神之。遂為結精廬處之山中。然姚女",
    "T52n2115_008:0685c23": "自少獨守精潔齋戒。初頗逆道人間吉凶。其",
    "T52n2115_008:0685c24": "事輒驗。及吾見時已老。年六十餘。氣貌泠然",
    "T52n2115_008:0685c25": "不復道人吉凶。楮冠布服栖高樓專誦佛經。",
    "T52n2115_008:0685c26": "雖數萬言日夜必數帙妙法華經遇物慈善。故其鄉",
    "T52n2115_008:0685c27": "人靡然相化。吾嘗問其何所以授經。曰嫗少",
    "T52n2115_008:0685c28": "時每有神僧。乘虛而來教嫗耳。吾故以其所",
    "T52n2115_008:0685c29": "謂龍吟者不妄也。吾讀書視古人如是者多",
    "T52n2115_008:0686a01": "矣。有若房琯薛令之賤時栖山。皆謂曾聞龍",
    "T52n2115_008:0686a02": "吟。其後房果為宰相。薛至太子侍讀。此其所",
    "T52n2115_008:0686a03": "聞之驗也。嗟乎余雖不埒於二公。然而遵道",
    "T52n2115_008:0686a04": "行已。豈負於聖賢而卒以弘法為庸人誣陷",
    "T52n2115_008:0686a05": "遂示醜於天下。何其所聞未異而所驗不同",
    "T52n2115_008:0686a06": "邪。姚氏之謂可疑也。吾意夫龍者君之象也。",
    "T52n2115_008:0686a07": "豈今天下治平盛乎聲名文物。以遭其時得",
    "T52n2115_008:0686a08": "以而歌之。此其驗也。不然神龍亦有妄以聞",
    "T52n2115_008:0686a09": "乎有本云龍亦有妄鳴乎。",
    "T52n2115_008:0686a10": "寂子解寂子解蓋師少時所稱而後更號寂子",
    "T52n2115_008:0686a11": "寂子者學佛者也。以其所得之道寂靜奧妙。",
    "T52n2115_008:0686a12": "故命曰寂子。寂子既治其學。又喜習儒。習儒",
    "T52n2115_008:0686a13": "之書甚而樂為文詞。故為學者所辯。學佛者",
    "T52n2115_008:0686a14": "謂寂子固多心耶。不能專純其道。何為之駁",
    "T52n2115_008:0686a15": "也。學儒者謂寂子非實為佛者也。彼寄迹於",
    "T52n2115_008:0686a16": "釋氏法中耳。寂子竊謂此二者不知言者也。",
    "T52n2115_008:0686a17": "不可不告之也。因謂二客曰。吾之喜儒也。蓋",
    "T52n2115_008:0686a18": "取其於吾道有所合而為之耳。儒所謂仁義",
    "T52n2115_008:0686a19": "禮智信者與吾佛曰慈悲。曰布施。曰恭敬。曰",
    "T52n2115_008:0686a20": "無我慢。曰智慧。曰不妄言綺語。其為目雖不",
    "T52n2115_008:0686a21": "同。而其所以立誠修行善世教人豈異乎哉。",
    "T52n2115_008:0686a22": "聖人之為心者。欲人皆善。使其必去罪惡也。",
    "T52n2115_008:0686a23": "苟同有以其道致人為善。豈曰彼雖善非由",
    "T52n2115_008:0686a24": "我教而所以為善吾不善之也。如此焉得謂",
    "T52n2115_008:0686a25": "聖人耶。故吾喜儒亦欲晞聖人之志而與人",
    "T52n2115_008:0686a26": "為善也。又吾佛有以萬行而為人也。今儒之",
    "T52n2115_008:0686a27": "仁義禮智信。豈非吾佛所施之萬行乎。為吾",
    "T52n2115_008:0686a28": "萬行。又何駁哉。又謂之曰。客無以吾喜儒",
    "T52n2115_008:0686a29": "為寄迹苟容於佛氏法中耳。寂子雖無大過",
    "T52n2115_008:0686b01": "人豈不能為抱關擊柝魚鹽版築之事。以苟",
    "T52n2115_008:0686b02": "容其身耶。甘落𩬊忍所愛。口不敢嘗於葷血。",
    "T52n2115_008:0686b03": "以奉佛者誠以其教廣大其道真奧。以之修",
    "T52n2115_008:0686b04": "身則清淨齋戒。以之修心則正靜無妄。以之",
    "T52n2115_008:0686b05": "推於人則悛惡為善。善者為誠。以之死生終",
    "T52n2115_008:0686b06": "始則通於鬼神變化。雖飢羸枯槁委於草莽",
    "T52n2115_008:0686b07": "而不忍移者。正以其所存如此也。夫市井小",
    "T52n2115_008:0686b08": "人以市道相師。有一言利其所為。尚能終身",
    "T52n2115_008:0686b09": "戴其師之德。寂子雖陋。寧不賢於市井輩邪。",
    "T52n2115_008:0686b10": "得人之道而僥倖。以負其教而奴隸之。人不",
    "T52n2115_008:0686b11": "忍為也。寂子其為乎。仰天俯地吾不欺於聖",
    "T52n2115_008:0686b12": "人也。客幸無以此為說也。二客者嘗以其教",
    "T52n2115_008:0686b13": "相辯。寂子亦從而諭之曰。客無諍也。儒佛者",
    "T52n2115_008:0686b14": "聖人之教也。其所出雖不同而同歸乎治。儒",
    "T52n2115_008:0686b15": "者聖人之大有為者也。佛者聖人之大無為",
    "T52n2115_008:0686b16": "者也。有為者以治世。無為者以治心。治心",
    "T52n2115_008:0686b17": "者不接於事。不接於事則善善惡惡之志不",
    "T52n2115_008:0686b18": "可得而用也。治世者宜接於事。宜接於事則",
    "T52n2115_008:0686b19": "賞善罰惡之禮不可不舉也。其心既治謂之",
    "T52n2115_008:0686b20": "情性真正。情性真正則與夫禮義所導而至",
    "T52n2115_008:0686b21": "之者不亦會乎。儒者欲人因教以正其生。佛",
    "T52n2115_008:0686b22": "者欲人由教以正其心或云欲人正心以行其教心也者徹",
    "T52n2115_008:0686b23": "乎神明。神明也者世不得聞見。故語神明者",
    "T52n2115_008:0686b24": "必諭以出世。今牽於世而議其出世也。是亦",
    "T52n2115_008:0686b25": "不思之甚也。故治世者非儒不可也。治出世",
    "T52n2115_008:0686b26": "非佛亦不可也。二客復相辯其教之末者云",
    "T52n2115_008:0686b27": "云。寂子又諭之曰。君子於事宜揣其本以齊",
    "T52n2115_008:0686b28": "其末。則志常得而言不失也。今也各不詳其",
    "T52n2115_008:0686b29": "所以為教而辯其所奉教。吾未見其得之者",
    "T52n2115_008:0686c01": "也。苟辯其末孰不可辯也。二客且止。然寂子",
    "T52n2115_008:0686c02": "與人游也。不接其勢不奉其豪不要其譽。唯",
    "T52n2115_008:0686c03": "其達道與己合者與之視其嘐嘐相訾者悠然",
    "T52n2115_008:0686c04": "不樂從之。或問寂子。子似善於佛。盍揭子之",
    "T52n2115_008:0686c05": "道以示於世。寂子曰。吾道難言也。言乎邇則",
    "T52n2115_008:0686c06": "常不可極。言乎遠則常自得。存乎人通乎神",
    "T52n2115_008:0686c07": "達乎聖。歷乎死生變化而不失。未易一一與",
    "T52n2115_008:0686c08": "俗人語也。誠欲求之當探寂子所著之內書。",
    "T52n2115_008:0686c09": "寂子解傲寂子解傲",
    "T52n2115_008:0686c10": "寂子為郝氏之隱者也。其性簡靜不齷齪事",
    "T52n2115_008:0686c11": "苛禮。故為俗所謗憎。終以傲誕譏之。寂子初",
    "T52n2115_008:0686c12": "以流俗之說宜不足顧。雖明儕規之亦未始",
    "T52n2115_008:0686c13": "奉教。及壯道業且修而其謗益甚。來相規者",
    "T52n2115_008:0686c14": "愈勤。寂子撫然歎曰。世真無知我者也。乃坐",
    "T52n2115_008:0686c15": "規者與之語曰。俗謂我傲。豈非以吾特立獨",
    "T52n2115_008:0686c16": "行與世不相雜乎。又豈非以吾不能甘言柔",
    "T52n2115_008:0686c17": "顏而與世順俯仰乎。規者曰。不出是也。寂子",
    "T52n2115_008:0686c18": "曰。言道德禮樂者大要在誠。非直飾容貌而",
    "T52n2115_008:0686c19": "事俯仰言語也。吾惡世俗之為禮者。但貌恭",
    "T52n2115_008:0686c20": "而身僶俛。考其誠則萬一無有。內則自欺外",
    "T52n2115_008:0686c21": "實欺人。故吾於人欲其誠信。不專在言語容",
    "T52n2115_008:0686c22": "貌俯仰耳。所謂人者孰不可以誠信接之。誠",
    "T52n2115_008:0686c23": "信之通雖容貌揖讓。不亦末乎。昔嚴子陵於",
    "T52n2115_008:0686c24": "漢乃臥。見盧鴻於唐輒不拜。正謂以誠信待",
    "T52n2115_008:0686c25": "天下也。子謂二子其非乎是耶。必以為傲則",
    "T52n2115_008:0686c26": "吾無如之何也。今俗謂之恭敬。而不問仁鄙",
    "T52n2115_008:0686c27": "義與不義。權利所存則蘧蒢僶俛。馳走於其",
    "T52n2115_008:0686c28": "下甘役身而不殆。苟為權與利不在雖賢與",
    "T52n2115_008:0686c29": "義與坐必倨與視必瞪。施施然驕氣凌人。書",
    "T52n2115_008:0687a01": "曰。傲狠明德正。此之謂也。嗚呼俗之所為如",
    "T52n2115_008:0687a02": "是。且不自引其過而反譏我。亦猶蒙塗污而",
    "T52n2115_008:0687a03": "笑不潔。子往矣無更規我。",
    "T52n2115_008:0687a04": "6 （書）(八-九)萬言書上 仁宗皇帝萬言書上",
    "T52n2115_008:0687a05": "　仁宗皇帝",
    "T52n2115_008:0687a06": "年月日。杭州靈隱永安蘭若沙門臣契嵩。謹",
    "T52n2115_008:0687a07": "昧死上書　皇帝陛下。某聞。窮不忘道學者",
    "T52n2115_008:0687a08": "之賢也。亡不忘義志士之德也。於此有人。雖",
    "T52n2115_008:0687a09": "非賢德而未始忘其道義也。今欲究其聖人",
    "T52n2115_008:0687a10": "之法之微。此所謂不忘道也。今憂虧損　陛",
    "T52n2115_008:0687a11": "下之政治。是所謂不忘義也。某其人也。某嘗",
    "T52n2115_008:0687a12": "以古今文興儒者以文排佛而佛道浸衰。天",
    "T52n2115_008:0687a13": "下其為善者甚惑。然此以關　陛下政化。不",
    "T52n2115_008:0687a14": "力救則其道與教化失。故山中嘗竊著書以",
    "T52n2115_008:0687a15": "諭世。雖然亦冀傳奏　陛下之丹墀。而微誠",
    "T52n2115_008:0687a16": "不能上感。嘗恐老死巖壑與其志背。今不避",
    "T52n2115_008:0687a17": "死亡之誅。復抱其書趨之轂下。誠欲幸　陛",
    "T52n2115_008:0687a18": "下察其謀道不謀身。為法不為名。發其書而",
    "T52n2115_008:0687a19": "稍視。雖伏斧鑕無所悔也。若今文者皆曰必",
    "T52n2115_008:0687a20": "拒佛故世不用。而尊一王之道慕三代之政。",
    "T52n2115_008:0687a21": "是安知佛之道與王道合也。夫王道者皇極",
    "T52n2115_008:0687a22": "也。皇極者中道之謂也。而佛之道亦曰中道。",
    "T52n2115_008:0687a23": "是豈不然哉。然而適中與正不偏不邪。雖大",
    "T52n2115_008:0687a24": "略與儒同。及其推物理而窮神極妙則與世",
    "T52n2115_008:0687a25": "相萬矣。故其法。曰隨欲。曰隨宜。曰隨對治。",
    "T52n2115_008:0687a26": "曰隨第一義。此其教人行乎中道之謂也。若",
    "T52n2115_008:0687a27": "隨欲者姑勿論。其所謂隨宜者。蓋言凡事必",
    "T52n2115_008:0687a28": "隨其宜而宜之也。其所謂隨其對治。蓋言其",
    "T52n2115_008:0687a29": "善者則善治之。惡者則惡治之。是二者與夫",
    "T52n2115_008:0687b01": "王法以慶賞進善以刑罰懲惡。豈遠乎哉。但",
    "T52n2115_008:0687b02": "佛心大公天下之道善而已矣。不必已出者",
    "T52n2115_008:0687b03": "好之。非已出者惡之。然聖人者必神而為之。",
    "T52n2115_008:0687b04": "而二帝三皇庸知其非佛者之變乎。佛者非",
    "T52n2115_008:0687b05": "二帝三皇之本耶。詩曰。神之格思。不可度思。",
    "T52n2115_008:0687b06": "矧可射思。是蓋言神之所謂不可測也。苟有",
    "T52n2115_008:0687b07": "以其所宜而宜之　陛下乃帝王之真主也。",
    "T52n2115_008:0687b08": "宜善帝王之道也。今　陛下專志聖斷。益舉",
    "T52n2115_008:0687b09": "皇極以臨天下。任賢與才政事大小必得其",
    "T52n2115_008:0687b10": "所。號令不失其信。制度文物不失其宜。可賞",
    "T52n2115_008:0687b11": "者賞之。可罰者罰之。使　陛下堯舜之道德",
    "T52n2115_008:0687b12": "益明益奮。則佛氏之道果在　陛下之治體",
    "T52n2115_008:0687b13": "矣。經曰。治世語言資生業等皆順正法。此之",
    "T52n2115_008:0687b14": "謂也。此推聖人之遠體。不止論其近迹耳。然",
    "T52n2115_008:0687b15": "遠體者人多不見。近迹者僧多束執。惟　陛",
    "T52n2115_008:0687b16": "下聖人。遠近皆察。幸　陛下發其遠體。使儒",
    "T52n2115_008:0687b17": "者知之。諭其近迹。使僧者通之。夫迹者屬教。",
    "T52n2115_008:0687b18": "而體者屬道。非道則其教無本。非教則其道",
    "T52n2115_008:0687b19": "不顯。故教與道相須也。昔唐德宗欲慕其道",
    "T52n2115_008:0687b20": "而不奉其教。非知道也。懿宗泥其教而不體",
    "T52n2115_008:0687b21": "其道。非知教也。武宗蔑佛蓋不知其教道者",
    "T52n2115_008:0687b22": "也。某竊窺　陛下讚誦佛乘之文　陛下可",
    "T52n2115_008:0687b23": "謂大明。夫佛氏教道者也。而學者乃有不諭",
    "T52n2115_008:0687b24": "　陛下聖德如此。何其未之思也。洪範曰。會",
    "T52n2115_008:0687b25": "其有極。歸其有極。此總謂之皇建。其有極之",
    "T52n2115_008:0687b26": "意。明王道唯以大中為准。必無黨無偏無反",
    "T52n2115_008:0687b27": "無側。其合會其有中道者同歸其中道耳。春",
    "T52n2115_008:0687b28": "秋之法尊中國而卑夷狄。其時諸侯雖中國。",
    "T52n2115_008:0687b29": "或失其義亦夷狄之。雖夷狄者。苟得其義亦",
    "T52n2115_008:0687c01": "中國之。是亦孔子用其大中之道也。故傳曰。",
    "T52n2115_008:0687c02": "君子之於天下也。無適也無莫也。義之與比。",
    "T52n2115_008:0687c03": "義者理也。聖人唯以適理為當。豈不然乎。而",
    "T52n2115_008:0687c04": "學者胡不審洪範春秋之旨酌仲尼之語以為",
    "T52n2115_008:0687c05": "議論。何其取捨與聖人之法相盩。徒欲苟三",
    "T52n2115_008:0687c06": "代而無佛耶。夫三代之時。其民初宜一教治",
    "T52n2115_008:0687c07": "之。故獨用其一教也。三代之後。其民一教將",
    "T52n2115_008:0687c08": "不暇治。或曰天以佛教相與而共治之乎。夫",
    "T52n2115_008:0687c09": "天下之不可欺。莫甚乎天人之際也。今欲明",
    "T52n2115_008:0687c10": "此不若以天人而驗之。佛教傳之諸夏垂千",
    "T52n2115_008:0687c11": "載矣。舉其法必天地鬼神順之人民從之。深",
    "T52n2115_008:0687c12": "感而盛化者益以多矣。其事古今之所聞見",
    "T52n2115_008:0687c13": "者。皆可以條對而籌數也。凡所謂教者皆古",
    "T52n2115_008:0687c14": "聖人順天時適民所宜而為之。以救世治者",
    "T52n2115_008:0687c15": "也。然聖人之心宜與天心相同。但在於逐人",
    "T52n2115_008:0687c16": "不陷惡而已矣。豈局其教之一二乎。書豈不",
    "T52n2115_008:0687c17": "曰。為善不同同歸乎治也。今論者不探其所",
    "T52n2115_008:0687c18": "以為教之深遠者。第見其徒不事事在家逃",
    "T52n2115_008:0687c19": "脫外形骸不躬衣食。以為詭異與俗相遠而",
    "T52n2115_008:0687c20": "切深譏之。徒惡黑黧為患。而不見脈患之深",
    "T52n2115_008:0687c21": "也。黑黧不過變其皮膚矣。脈患至深則絕人",
    "T52n2115_008:0687c22": "性命也。今聖人導之剸情愛委身世表。欲其",
    "T52n2115_008:0687c23": "全性命之至本。以治生死之大病。所謂治其",
    "T52n2115_008:0687c24": "出世者也。猶老氏曰。吾所以有大患者為吾",
    "T52n2115_008:0687c25": "有身。及吾無身吾有何患矣。今人不稍謝其",
    "T52n2115_008:0687c26": "能與天下療其大病。乃輒比世教而譏。是亦",
    "T52n2115_008:0687c27": "其所見之未達也。抑又聞凡事造形者則易",
    "T52n2115_008:0687c28": "見。在理者則難覩。蓋形之者灼然。而理之者",
    "T52n2115_008:0687c29": "幽微也。若今之佛教弘益天下之事甚多。但",
    "T52n2115_008:0688a01": "其為理幽奧而學者寡能見之。某雖不足與",
    "T52n2115_008:0688a02": "知今試推其大概者歟。端以進之　陛下。冀",
    "T52n2115_008:0688a03": "　陛下垂之以諭天下學者。則其死生之大",
    "T52n2115_008:0688a04": "幸也。某聞佛法者大要在人正其心。其心果",
    "T52n2115_008:0688a05": "正。則其為道也至為德也盛。蓋其所說情性",
    "T52n2115_008:0688a06": "辨而真妄審也。若今　陛下以太和養誠。以",
    "T52n2115_008:0688a07": "仁恩禮義懷天下。雖其盛美已効。苟以佛法",
    "T52n2115_008:0688a08": "正心。則其為道德益充益茂矣。經曰。妙淨明",
    "T52n2115_008:0688a09": "心性一切心。此之謂也。昔唐明皇。初引釋老",
    "T52n2115_008:0688a10": "之徒以無為見性。遂自清淨從事於熏修。故",
    "T52n2115_008:0688a11": "開元之間天下大治三十年。蔚有貞觀之風而",
    "T52n2115_008:0688a12": "天子之壽七十八歲。享國四十五載。是庸知",
    "T52n2115_008:0688a13": "非因佛法助其道德如此也歟。梁武帝。齋戒",
    "T52n2115_008:0688a14": "修潔過於高僧。亦享垂五十年。而江表小康",
    "T52n2115_008:0688a15": "其壽特出於長壽。此亦佛法助治之驗也。使",
    "T52n2115_008:0688a16": "唐不溢情梁不過卑。知人任人。其為德皆",
    "T52n2115_008:0688a17": "慎始終也。豈不盡善盡美乎。然此　陛下素",
    "T52n2115_008:0688a18": "所留意。其密資　陛下之睿聖者。乃　陛下",
    "T52n2115_008:0688a19": "自知而自得也。豈藉芻蕘之言耳。然此必陳",
    "T52n2115_008:0688a20": "之云云者蓋欲幸　陛下詔以示學者。使其",
    "T52n2115_008:0688a21": "知佛之法有益於帝王之道德者如此也。某",
    "T52n2115_008:0688a22": "又聞。佛之法以興善止惡為其大端。此又最",
    "T52n2115_008:0688a23": "益　陛下之教化者也。請試校之。若今天下",
    "T52n2115_008:0688a24": "國家。州置庠序邑置學校。以興起教化者也。",
    "T52n2115_008:0688a25": "詩書禮義之說習民。欲其為善日益。而冀其",
    "T52n2115_008:0688a26": "姦惡不萌於心。官師者又資以宣政化。而文",
    "T52n2115_008:0688a27": "儒之昌盛雖三代兩漢無以過也。然而里巷",
    "T52n2115_008:0688a28": "鄉墅之家其人猶有耳。未始聞詩書之音。口",
    "T52n2115_008:0688a29": "不道禮義之詞。如此者何限。蓋又習聞佛說",
    "T52n2115_008:0688b01": "為善致福為惡致罪。罪則通於鬼神。福則通",
    "T52n2115_008:0688b02": "於生死。其人下自男女夫婦之愚。上抵賢哲",
    "T52n2115_008:0688b03": "之倫。鮮不以此而相化。克己齋戒縱生而止",
    "T52n2115_008:0688b04": "殺。或日月年或修其身者。稱頌佛經。天下",
    "T52n2115_008:0688b05": "四海之內。幾徧乎閭里營戍也。然其間悛心",
    "T52n2115_008:0688b06": "改行。為仁為慈為孝為廉為恭為順為真為",
    "T52n2115_008:0688b07": "誠。其意亦不少也。乃今古耳目之所常接耳",
    "T52n2115_008:0688b08": "脫。若家至戶到而接之如此者。恐不啻半天",
    "T52n2115_008:0688b09": "下也。雖其趨習之端與儒不同至於入善成",
    "T52n2115_008:0688b10": "治。則與夫詩書禮義所致者何異乎。所謂最",
    "T52n2115_008:0688b11": "益　陛下之教化者。此其是也。唐書曰。雖其",
    "T52n2115_008:0688b12": "異方之教無損理原。蓋此之謂也。抑又聞佛",
    "T52n2115_008:0688b13": "氏之法。以五戒十善為教導世俗者。謂五戒",
    "T52n2115_008:0688b14": "修也。所以成人。十善修也所以生天。二端皆",
    "T52n2115_008:0688b15": "不治之而縱心乎。十惡者不唯不至乎天人。",
    "T52n2115_008:0688b16": "而後陷其神於負處也。今天下之人以五戒",
    "T52n2115_008:0688b17": "十善而自修者。固以多矣。大凡循善則無惡。",
    "T52n2115_008:0688b18": "無惡則不煩刑罰。今以戒善而不煩　陛下",
    "T52n2115_008:0688b19": "之刑法者。天下豈謂無有益也。蓋不按而自",
    "T52n2115_008:0688b20": "覺矣。而天下郡邑其刑有時而省。其獄有時",
    "T52n2115_008:0688b21": "而空。庸知其非因陰助而然也。宋之何尚之",
    "T52n2115_008:0688b22": "謂其君曰。能行一善則去一惡。去一惡則息",
    "T52n2115_008:0688b23": "一刑。一刑息於家萬刑息於國。則　陛下之",
    "T52n2115_008:0688b24": "言坐致太平是也。然佛法能與　陛下省其",
    "T52n2115_008:0688b25": "刑獄。又如此也。抑又聞佛者其人神靈睿知。",
    "T52n2115_008:0688b26": "古云大不測人也。死生變化自若。而死生不",
    "T52n2115_008:0688b27": "能變化。蓋其所得之道大妙。妙乎天地鬼神。",
    "T52n2115_008:0688b28": "而天地鬼神嘉之。其為聖人也。亦與世之所",
    "T52n2115_008:0688b29": "謂聖人異也。范曄西域論曰。靈聖之所降集。",
    "T52n2115_008:0688c01": "賢懿之所挺生。裵休亦曰。知佛為大聖人。其",
    "T52n2115_008:0688c02": "教有不可思議之事。是二者始知佛之所以",
    "T52n2115_008:0688c03": "為聖人也。故其為法為言。乃能感天地而懷",
    "T52n2115_008:0688c04": "鬼神幽冥。要其法欽其言。而古人嘗發於巫",
    "T52n2115_008:0688c05": "覡卜祝接於夢寐者。固亦多矣。河海方波濤",
    "T52n2115_008:0688c06": "𭰔湧其舟欲沒人之欲溺。及投佛之經則波",
    "T52n2115_008:0688c07": "清水平民得無害。民欲暘若以其法而禱之",
    "T52n2115_008:0688c08": "天地。而天地暘。民欲雨若以其法而禱之。尠",
    "T52n2115_008:0688c09": "不之效。然其遺風餘法。與天下為福為祥而",
    "T52n2115_008:0688c10": "如此。此又人耳目之所常接者也。與　陛下",
    "T52n2115_008:0688c11": "禋天地祀社稷禱乎百神而與民為福者。何",
    "T52n2115_008:0688c12": "以異乎。祭法曰。法施於民則祀之。能禦大菑",
    "T52n2115_008:0688c13": "能捍大患則祀之。若今佛法也。上則密資天",
    "T52n2115_008:0688c14": "子之道德。次則與天下助教化。其次則省刑",
    "T52n2115_008:0688c15": "獄。又其次則與天下致福却禍。以先王之法",
    "T52n2115_008:0688c16": "裁之。可斥乎可事乎。然儒者以佛道為異端。",
    "T52n2115_008:0688c17": "惡其雜儒術以妨聖人之道行乃比楊墨俗法",
    "T52n2115_008:0688c18": "而排之。是亦君子之誤也。而佛老與孔周。自",
    "T52n2115_008:0688c19": "古帝王並用其教以治其世。俗幾乎百代。是",
    "T52n2115_008:0688c20": "佛之教巍巍然關乎天地人神。豈以楊墨為",
    "T52n2115_008:0688c21": "比。蓋論者未思其所以相妨之謂也。大凡其",
    "T52n2115_008:0688c22": "事異而意異者鮮能濟事。意同而事不同者",
    "T52n2115_008:0688c23": "鮮不濟事。夫於事不濟乃謂相妨而濟事。豈",
    "T52n2115_008:0688c24": "謂相妨乎。今佛者其教固同。導人而為善。雖",
    "T52n2115_008:0688c25": "其所作者而有前後。蓋以前後而相資也。孰",
    "T52n2115_008:0688c26": "謂有妨聖人之道乎。若夫儒經有與佛經意",
    "T52n2115_008:0688c27": "似者。數端含而蘊之。若待佛教而發明之。然",
    "T52n2115_008:0688c28": "意密且遠。而後儒注解牽於教。不能遠見聖",
    "T52n2115_008:0688c29": "人之奧旨。豈非傳所謂夫子之文章可得而",
    "T52n2115_008:0689a01": "聞也。夫子之言性與天道。不可得而聞也。今",
    "T52n2115_008:0689a02": "試較之亦幸　陛下垂之學者。若中庸曰。自",
    "T52n2115_008:0689a03": "誠明謂之性。自明誠謂之教。是豈不與經所",
    "T52n2115_008:0689a04": "謂實性一相者似乎。中庸但道其誠。未始盡",
    "T52n2115_008:0689a05": "其所以誠也。及乎佛氏演其所以誠者。則所",
    "T52n2115_008:0689a06": "謂彌法界遍萬有。形天地幽鬼神。而常示而",
    "T52n2115_008:0689a07": "天地鬼神不見所以者。此言其大略耳。若其",
    "T52n2115_008:0689a08": "重玄疊妙之謂則群經存焉。此疑若與聖人",
    "T52n2115_008:0689a09": "廣其誠說而驗之乎。孔子曰。質諸鬼神而無",
    "T52n2115_008:0689a10": "疑。而百世以俟聖人而無惑。其意豈非如此",
    "T52n2115_008:0689a11": "也。又曰。惟天下至誠能盡其性。能盡其性則",
    "T52n2115_008:0689a12": "能盡人之性。盡人之性則盡物之性。以至與",
    "T52n2115_008:0689a13": "天地參耳。是蓋明乎天地人物其性通也。豈",
    "T52n2115_008:0689a14": "不與佛教所謂萬物同一真性者似乎。中庸",
    "T52n2115_008:0689a15": "雖謂其大同。而未發其所以同也。及佛氏推",
    "T52n2115_008:0689a16": "其所以同。則謂萬物其本皆一清淨。及其染",
    "T52n2115_008:0689a17": "之遂成人也物也。乃與聖人者差異。此所謂",
    "T52n2115_008:0689a18": "同而異。異而同者也。明其同所以使其求本",
    "T52n2115_008:0689a19": "以修迹趨乎聖人之道也。明其異所以使其",
    "T52n2115_008:0689a20": "修迹而復本不敢濫乎聖人之道德也。其又",
    "T52n2115_008:0689a21": "曰至誠無息。不息則久。久則徵。徵則悠遠以",
    "T52n2115_008:0689a22": "至悠久。所以成物博厚配地。高明配天。悠",
    "T52n2115_008:0689a23": "久無疆如此者不見而章。不動而變。無為而",
    "T52n2115_008:0689a24": "成。天地之道可一言而盡矣。豈不與佛所謂",
    "T52n2115_008:0689a25": "法界常住不增不減者似乎。中庸其意尚謙。",
    "T52n2115_008:0689a26": "未踰其天地者也。及佛氏所論法界者。謂其",
    "T52n2115_008:0689a27": "廣大靈明而包裏乎十方者也。其謂博厚高",
    "T52n2115_008:0689a28": "明。豈止與天地相配而已矣。經曰。不知色身",
    "T52n2115_008:0689a29": "外洎山河大地虛空咸是妙明真心中物。豈",
    "T52n2115_008:0689b01": "不然乎。而孔子未發之者。蓋尊天地而欲行",
    "T52n2115_008:0689b02": "其教也。其所謂悠久所以成物。是亦可求其",
    "T52n2115_008:0689b03": "包含之意耳。其又曰。其為物不貳則其生物",
    "T52n2115_008:0689b04": "不測。天地之道博也厚也高也明也悠也久",
    "T52n2115_008:0689b05": "也。今夫天斯昭昭之多。及其無窮也。日月星",
    "T52n2115_008:0689b06": "辰繫焉。萬物覆焉。以至夫地一撮土之多云",
    "T52n2115_008:0689b07": "云者。是豈不與佛教所謂世界之始乃有光",
    "T52n2115_008:0689b08": "明風輪先色界天其後有安住風輪成乎天地",
    "T52n2115_008:0689b09": "者似乎。中庸雖尊其所以生。而未見其所以",
    "T52n2115_008:0689b10": "生也。及佛氏謂乎天地山河之所以生者。其",
    "T52n2115_008:0689b11": "本由夫群生心識之所以變。乃生此諸有為",
    "T52n2115_008:0689b12": "之相耳。故經曰。想澄成國土。知覺乃眾生。",
    "T52n2115_008:0689b13": "孔子所謂其為物不二。其生物不測者。似此",
    "T52n2115_008:0689b14": "而不疑。亦以分明者也。若洪範五福六極之",
    "T52n2115_008:0689b15": "說者。此儒者極言其報應者也。嘗竊考之其",
    "T52n2115_008:0689b16": "意微旨。若關乎佛氏所云其三界者也。注疏",
    "T52n2115_008:0689b17": "者亦牽於教。不復能遠推之。豈為然也。其一",
    "T52n2115_008:0689b18": "曰。凶短折壽。其五曰。惡惡醜也。若有殤子",
    "T52n2115_008:0689b19": "者。纔生則死。豈亦惡政所加而致凶短折耶。",
    "T52n2115_008:0689b20": "蓋人生其相狀妍醜者。乃父母所生其形素",
    "T52n2115_008:0689b21": "定。豈必謂當世惡政而致之乎。然聖人含其",
    "T52n2115_008:0689b22": "意而未發者。豈不以人情便近而昧遠。未即",
    "T52n2115_008:0689b23": "以他生語之疑。其亦有所待者也。及乎佛教。",
    "T52n2115_008:0689b24": "謂人生之美惡適以其往世修與不修致如此",
    "T52n2115_008:0689b25": "也。此世修與不修。則其美惡之報復在其後",
    "T52n2115_008:0689b26": "世耳。用此以求孔子之意。可盡也。若繫辭曰。",
    "T52n2115_008:0689b27": "原始要終故有死生之說。精氣為物游魂為",
    "T52n2115_008:0689b28": "變。是故知鬼神之情狀。是豈不與佛氏所謂",
    "T52n2115_008:0689b29": "生死者皆以神識出沒諸趣者似乎。孔子略",
    "T52n2115_008:0689c01": "言。蓋其發端耳。及佛氏所明夫生死變化者。",
    "T52n2115_008:0689c02": "非謂天地造化自然耳。蓋生死者各以其業",
    "T52n2115_008:0689c03": "感為人為鬼神為異類。而其生死變化之所",
    "T52n2115_008:0689c04": "以然者。于此不亦益明乎。詩曰。神之格思。不",
    "T52n2115_008:0689c05": "可度思。矧可射思。書曰。茲致多生先哲王",
    "T52n2115_008:0689c06": "在天。是不唯聖人但欲致敬於鬼神耳。亦意",
    "T52n2115_008:0689c07": "謂人之精明不滅。不可不治之也。此與佛教",
    "T52n2115_008:0689c08": "人人為德為善資神以清升者何以異乎。孔",
    "T52n2115_008:0689c09": "子但不顯說耳。及佛氏則推而盡之矣。晉",
    "T52n2115_008:0689c10": "書。王坦之與竺法師相約報驗之事。其亦明",
    "T52n2115_008:0689c11": "矣。佛教其言不虛。多此類也。而如此數說",
    "T52n2115_008:0689c12": "者皆造其端於儒。而廣推效於佛。豈聖人自",
    "T52n2115_008:0689c13": "以冥數潛通不使人而輒識乎。不爾何其道",
    "T52n2115_008:0689c14": "理之相貫如此也。漢書曰。蓋遵俗無方適物",
    "T52n2115_008:0689c15": "異會取諸同歸指諸疑說。則大道通耳。豈不",
    "T52n2115_008:0689c16": "然乎。而列子亦謂。孔子嘗曰。西方之人有聖",
    "T52n2115_008:0689c17": "者焉。不治而不亂。不言不自信。不化而自行。",
    "T52n2115_008:0689c18": "蕩蕩乎民無能名焉。然列子之說雖不載於",
    "T52n2115_008:0689c19": "五經六籍。蓋尊中國聖人以立教。或雖有其",
    "T52n2115_008:0689c20": "言而不宜書之。諸子得以誌之耶。此儒佛不",
    "T52n2115_008:0689c21": "可相非。又益明矣。抑又聞佛謂於其道未有",
    "T52n2115_008:0689c22": "了者謂之權教。於其道了然者謂之實教。實",
    "T52n2115_008:0689c23": "者受人以頓。權者受人以漸。所謂人天乘者",
    "T52n2115_008:0689c24": "蓋言其漸之漸者也。今以儒五常之教較之。",
    "T52n2115_008:0689c25": "正與其五教十善人天乘者同也。豈儒之聖",
    "T52n2115_008:0689c26": "人不亦以佛之權者而教人以漸乎。佛經所",
    "T52n2115_008:0689c27": "謂孔子乃是昔儒童聖人焉。或其然也。故傳",
    "T52n2115_008:0689c28": "曰。可與適道未可與權。權者不亦甚而不易",
    "T52n2115_008:0689c29": "知乎。然佛法播此。故亦已久矣。見重於人君",
    "T52n2115_008:0690a01": "臣之聖賢者。胡可勝數。而陛下之聖祖。宗",
    "T52n2115_008:0690a02": "奉其法而張之。其又過於古之天子也。先皇",
    "T52n2115_008:0690a03": "帝至聖最知。其然雖作崇釋論廣之。今　陛",
    "T52n2115_008:0690a04": "下明聖。又悉究其道妙天下方向風慕德。欲",
    "T52n2115_008:0690a05": "因　陛下而以佛為善也。世之學者何其未",
    "T52n2115_008:0690a06": "知信也。然雖大公之世可以顯大道。大明之",
    "T52n2115_008:0690a07": "人可以斷大疑。今　陛下聖人誠大明也",
    "T52n2115_008:0690a08": "　陛下盛世誠大公也。而正夫儒佛二聖人之道",
    "T52n2115_008:0690a09": "斷天下之疑。豈不屬　陛下今日耳。某幸",
    "T52n2115_008:0690a10": "　陛下出其書與公卿詳之。苟其說不甚謬妄。",
    "T52n2115_008:0690a11": "願垂天下使儒者儒之佛者佛之。各以其法",
    "T52n2115_008:0690a12": "贊　陛下之化治如前所論。遺為萬世定鑒",
    "T52n2115_008:0690a13": "而後制絕其相訾之說。俾佛法而更始自",
    "T52n2115_008:0690a14": "　陛下聖朝。是不唯佛之徒之幸。抑亦天下生",
    "T52n2115_008:0690a15": "靈之幸豈唯生靈之幸。亦天下鬼神之大慶",
    "T52n2115_008:0690a16": "也。抑又聞　陛下存佛教於天下者。必欲其",
    "T52n2115_008:0690a17": "與生為福之。効天下之人以為其徒者。必欲",
    "T52n2115_008:0690a18": "行其教法也。欲其教行則必欲以其法而導",
    "T52n2115_008:0690a19": "人為善也。如此則天下為善為福誠繫於其",
    "T52n2115_008:0690a20": "法。法行與否誠繫於其徒也。是以天下務其",
    "T52n2115_008:0690a21": "徒而為急。苟存其法而其徒不得其人。其法",
    "T52n2115_008:0690a22": "亦何以為効也。易曰。苟非其人道不虛行。豈",
    "T52n2115_008:0690a23": "不然哉。然則得人在制其徒。及其時而學習",
    "T52n2115_008:0690a24": "之使成其器。及其時則其學習易成人。過其",
    "T52n2115_008:0690a25": "時則其教諭難入也。昔佛制使人年盈二十。",
    "T52n2115_008:0690a26": "乃使得受具足戒出家則聽以其沙彌從事沙",
    "T52n2115_008:0690a27": "彌者蓋容以其童子而出家也。其意以後世",
    "T52n2115_008:0690a28": "其人根器益鈍而頓解者鮮。必資其早教少",
    "T52n2115_008:0690a29": "習。及其心未濫而漸之於道也。二十乃得受",
    "T52n2115_008:0690b01": "具足戒者。蓋以習性已成志慮已定。可使守",
    "T52n2115_008:0690b02": "戒而行道也。其自既爾必能推之以善於人",
    "T52n2115_008:0690b03": "也。故謂三寶之間相承而續佛慧命者。唯藉",
    "T52n2115_008:0690b04": "於僧寶耳。其出家之制在律部最為定法。不",
    "T52n2115_008:0690b05": "可輒踰也。昔進言於　陛下者曰。其人未年",
    "T52n2115_008:0690b06": "二十者不得聽之出家。何其與佛制大相戾",
    "T52n2115_008:0690b07": "耶。二十而出家者姑使其預僧勝緣可也。苟",
    "T52n2115_008:0690b08": "欲其大成器行道而與　陛下導人為善。恐",
    "T52n2115_008:0690b09": "其未然也。此可自驗。夫二十而始出家者。使",
    "T52n2115_008:0690b10": "其稍聰且明。誦一經矻矻不暇他習三四年",
    "T52n2115_008:0690b11": "僅就。及其試之一舉而得者。百不一二。其次",
    "T52n2115_008:0690b12": "五六年乃誦一經。其次暗鈍者。或十年而僅",
    "T52n2115_008:0690b13": "能誦之。苟其如此幸得納戒而為僧其人年",
    "T52n2115_008:0690b14": "不三十已四十矣。就使其人三十五六而使",
    "T52n2115_008:0690b15": "預大戒。猶恐其扞格而不勝其學習也。況以",
    "T52n2115_008:0690b16": "三四十者而欲其通明練習。其所謂禪者講",
    "T52n2115_008:0690b17": "者律者戒定慧者。他教聖人之道異方殊俗",
    "T52n2115_008:0690b18": "之言語者。此又恐其不能也。必爾使其二十",
    "T52n2115_008:0690b19": "而始出家者。不亦誤乎。進言。又以其少預僧",
    "T52n2115_008:0690b20": "倫。加於耆宿之上為嫌。乃謂制之。然此以僧",
    "T52n2115_008:0690b21": "坐列之法而律成之可也。夫僧坐列之法。亦",
    "T52n2115_008:0690b22": "有以聲德而相推上下者也。不止其年臘高",
    "T52n2115_008:0690b23": "者須上。有名德而年少者必下也。今以其坐",
    "T52n2115_008:0690b24": "列高下而遂定其出家制。豈謂得其事宜耶。",
    "T52n2115_008:0690b25": "夫佛制出家之律。蓋其徒所生之本源耶。苟",
    "T52n2115_008:0690b26": "汩其源而欲其流之清。是亦惑矣。大凡人知",
    "T52n2115_008:0690b27": "道而有所守者。其為非則鮮矣。其不知道而",
    "T52n2115_008:0690b28": "無所守者。其作過必多矣。若近世僧輩以過",
    "T52n2115_008:0690b29": "而觸　陛下刑禁者。蓋其習學不正罔有所",
    "T52n2115_008:0690c01": "守而致然耶。某竊恐其徒而今而後。益無所",
    "T52n2115_008:0690c02": "守頻觸刑禁。并其教道而辱之。又憂其法益",
    "T52n2115_008:0690c03": "不得其人。而聖人之法微而遂滅矣。用此常",
    "T52n2115_008:0690c04": "寢不安食不甘。實欲　陛下復其舊制遵行",
    "T52n2115_008:0690c05": "　先帝之法。務與佛制而相近也。出家則不",
    "T52n2115_008:0690c06": "限年之少壯。其業稍精則宜廣之。其心益誠",
    "T52n2115_008:0690c07": "則宜正之。如此庶幾萬一得其人也。又幸",
    "T52n2115_008:0690c08": "　陛下精其師率者宜勸之正。其正者而廣之。",
    "T52n2115_008:0690c09": "如此亦庶幾其徒萬一軌道而鮮過也。所謂",
    "T52n2115_008:0690c10": "其師率者今天下主禪之眾者主其講之眾者",
    "T52n2115_008:0690c11": "所謂置正者。今郡國之僧正者也。果不以其",
    "T52n2115_008:0690c12": "僥倖為誠能張其教法者。幸少加以禮服。脫",
    "T52n2115_008:0690c13": "以其公而失之亦將宥之。察吏誣而無屈陷",
    "T52n2115_008:0690c14": "之刑。如此可以使其徒而慕之尚之也。是亦",
    "T52n2115_008:0690c15": "勸誘之一道也。其徒苟欲求師訪道千里之",
    "T52n2115_008:0690c16": "遠。有司不以憑由而阻之。使人無迫戚之心",
    "T52n2115_008:0690c17": "往來裕如也。然憑由之制本用防惡。及其小",
    "T52n2115_008:0690c18": "吏侮之而返更防善。此又在百執事而宜深",
    "T52n2115_008:0690c19": "察之。若某委於山谷不數數於世。亦已久矣。",
    "T52n2115_008:0690c20": "方其著書欲出山中。而耆舊者把袂而相留",
    "T52n2115_008:0690c21": "曰。爾以道自勝於山林可謂得矣。乃一旦而",
    "T52n2115_008:0690c22": "輒動。何不自重其去就。且留。某謂其人曰。吾",
    "T52n2115_008:0690c23": "佛法實聖賢之道源。天下之善本。今其人不",
    "T52n2115_008:0690c24": "知。乃相與譏佛而沮法。吾憂其損天下之善",
    "T52n2115_008:0690c25": "本。欲往賴吾　帝而勸誘之。亦欲資其治世",
    "T52n2115_008:0690c26": "也。神明在上實聞斯語。非如他術衒鬻僥倖",
    "T52n2115_008:0690c27": "欲有求也。然平生為法不為已。不亦重乎。而",
    "T52n2115_008:0690c28": "某一介守死。豈足自為輕重也。其人又曰。吾",
    "T52n2115_008:0690c29": "　帝以寺廟與爾徒布諸四海。豈不盛矣。亦",
    "T52n2115_008:0691a01": "云何哉。某又謂之曰。爾屬知其一不知其二。",
    "T52n2115_008:0691a02": "夫聖人之道在正。不在盛也。而某區區螻蟻",
    "T52n2115_008:0691a03": "之志。其實如此。儻　陛下垂天地之察則其",
    "T52n2115_008:0691a04": "幸爾。契嵩之書。其前後臣之。其中名之者。亦",
    "T52n2115_008:0691a05": "有所云也。夫君臣之謂。蓋聖人以定在公者",
    "T52n2115_008:0691a06": "尊卑也。自古唯衣冠縉紳者歟。今為僧祝髮",
    "T52n2115_008:0691a07": "隳形儀。範與人間雖異而輒與衣冠。所稱相",
    "T52n2115_008:0691a08": "濫不乃失其事宜耶。孔子曰。必也正名乎。僧",
    "T52n2115_008:0691a09": "人預其人臣之謂。其名豈為正哉。儒有上不",
    "T52n2115_008:0691a10": "臣天子。下不事諸侯。昔王󰊉嚴光不臣不名",
    "T52n2115_008:0691a11": "於漢。豈其然也。僧本蹈道世外。又敢冒其人",
    "T52n2115_008:0691a12": "臣之稱也。然僧而臣之者。善出近世不稽之",
    "T52n2115_008:0691a13": "例也。以其書前後稱臣者。表始終不敢違例。",
    "T52n2115_008:0691a14": "其中名之者。表不敢果以非其所宜者以見",
    "T52n2115_008:0691a15": "　陛下也干冒　天威不任皇恐之至不宣。",
    "T52n2115_008:0691a16": "鐔津文集卷第八"
}