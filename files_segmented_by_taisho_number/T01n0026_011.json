{
    "T01n0026_011:0493a03": "中阿含經卷第十一",
    "T01n0026_011:0493a05": "東晉罽賓三藏瞿曇僧伽提婆譯",
    "T01n0026_011:0493a06": "中阿含王相應品第六(有七經王相應品本有十四經",
    "T01n0026_011:0493a07": "分後七經屬第二誦)(初二日誦)",
    "T01n0026_011:0493a08": "　七寶、相、四洲　　牛糞、摩竭王",
    "T01n0026_011:0493a09": "　鞞婆麗陵耆　　天使最在後",
    "T01n0026_011:0493a10": "（五八）中阿含王相應品七寶經第一",
    "T01n0026_011:0493a11": "我聞如是：一時，佛遊舍衛國，在勝林給孤",
    "T01n0026_011:0493a12": "獨園。爾時，世尊告諸比丘：「若轉輪王出於",
    "T01n0026_011:0493a13": "世時，當知便有七寶出世。云何為七？輪",
    "T01n0026_011:0493a14": "寶、象寶、馬寶、珠寶、女寶、居士寶、主兵臣寶，是",
    "T01n0026_011:0493a15": "謂為七。若轉輪王出於世時，當知有此七",
    "T01n0026_011:0493a16": "寶出世。如是如來、無所著、等正覺出於世",
    "T01n0026_011:0493a17": "時，當知亦有七覺支寶出於世間。云何為",
    "T01n0026_011:0493a18": "七？念覺支寶、擇法覺支、精進覺支、喜覺支、",
    "T01n0026_011:0493a19": "息覺支、定覺支、捨覺支寶，是謂為七。如來、",
    "T01n0026_011:0493a20": "無所著、等正覺出於世時，當知有此七覺",
    "T01n0026_011:0493a21": "支寶出於世間。」佛說如是。彼諸比丘聞佛",
    "T01n0026_011:0493a22": "所說，歡喜奉行。",
    "T01n0026_011:0493a23": "七寶經第一竟(一百八十二字)",
    "T01n0026_011:0493a24": "（五九）中阿含王相應品三十二相經第二",
    "T01n0026_011:0493a25": "(初一日誦)",
    "T01n0026_011:0493a26": "我聞如是：一時，佛遊舍衛國，在勝林給孤",
    "T01n0026_011:0493a27": "獨園。爾時，諸比丘於中食後集坐講堂，共",
    "T01n0026_011:0493a28": "論此事：「諸賢！甚奇！甚特！大人成就三十",
    "T01n0026_011:0493a29": "二相，必有二處真諦不虛。若在家者，必為",
    "T01n0026_011:0493b01": "轉輪王，聰明智慧，有四種軍，整御天下，由",
    "T01n0026_011:0493b02": "己自在；如法法王成就七寶，彼七寶者，輪",
    "T01n0026_011:0493b03": "寶、象寶、馬寶、珠寶、女寶、居士寶、主兵臣寶，是",
    "T01n0026_011:0493b04": "為七，千子具足，顏貌端正，勇猛無畏，能伏",
    "T01n0026_011:0493b05": "他眾，彼必統領此一切地乃至大海，不以刀",
    "T01n0026_011:0493b06": "杖，以法教令，令得安樂。若剃除鬚髮，著袈",
    "T01n0026_011:0493b07": "裟衣，至信、捨家、無家、學道者，必得如來、無所",
    "T01n0026_011:0493b08": "著、等正覺，名稱流布，周聞十方。」爾時，世尊在",
    "T01n0026_011:0493b09": "於燕坐，以淨天耳出過於人，聞諸比丘於",
    "T01n0026_011:0493b10": "中食後集坐講堂，共論此事：「諸賢！甚奇！甚",
    "T01n0026_011:0493b11": "特！大人成就三十二相，必有二處真諦不虛。",
    "T01n0026_011:0493b12": "若在家者，必為轉輪王，聰明智慧，有四種",
    "T01n0026_011:0493b13": "軍，整御天下，由己自在；如法法王成就七",
    "T01n0026_011:0493b14": "寶，彼七寶者，輪寶、象寶、馬寶、珠寶、女寶、居士",
    "T01n0026_011:0493b15": "寶、主兵臣寶，是為七，千子具足，顏貌端正，勇",
    "T01n0026_011:0493b16": "猛無畏，能伏他眾，彼必統領此一切地乃至",
    "T01n0026_011:0493b17": "大海，不以刀杖，以法教令，令得安樂。若剃",
    "T01n0026_011:0493b18": "除鬚髮，著袈裟衣，至信、捨家、無家、學道者，必",
    "T01n0026_011:0493b19": "得如來、無所著、等正覺，名稱流布，周聞十方。」",
    "T01n0026_011:0493b20": "世尊聞已，則於晡時從燕坐起，往詣講堂",
    "T01n0026_011:0493b21": "比丘眾前敷座而坐，問諸比丘：「汝等今日共",
    "T01n0026_011:0493b22": "論何事集坐講堂？」時，諸比丘白曰：「世尊！我",
    "T01n0026_011:0493b23": "等今日集坐講堂共論此事：『諸賢！甚奇！甚",
    "T01n0026_011:0493b24": "特！大人成就三十二相，必有二處真諦不虛。",
    "T01n0026_011:0493b25": "若在家者，必為轉輪王，聰明智慧，有四種",
    "T01n0026_011:0493b26": "軍，整御天下，由己自在；如法法王成就七",
    "T01n0026_011:0493b27": "寶，彼七寶者，輪寶、象寶、馬寶、珠寶、女寶、居士",
    "T01n0026_011:0493b28": "寶、主兵臣寶，是為七，千子具足，顏貌端正，勇",
    "T01n0026_011:0493b29": "猛無畏，能伏他眾，彼必統領此一切地乃至",
    "T01n0026_011:0493c01": "大海，不以刀杖，以法教令，令得安樂。若",
    "T01n0026_011:0493c02": "剃除鬚髮，著袈裟衣，至信、捨家、無家、學道",
    "T01n0026_011:0493c03": "者，必得如來、無所著、等正覺，名稱流布，周聞",
    "T01n0026_011:0493c04": "十方。』世尊！我等共論如此事故集坐講堂。」",
    "T01n0026_011:0493c05": "於是，世尊告曰：「比丘！汝等欲得從如來聞",
    "T01n0026_011:0493c06": "三十二相耶？謂大人所成，必有二處真諦",
    "T01n0026_011:0493c07": "不虛。若在家者，必為轉輪王，聰明智慧，有",
    "T01n0026_011:0493c08": "四種軍，整御天下，由己自在；如法法王成",
    "T01n0026_011:0493c09": "就七寶，彼七寶者，輪寶、象寶、馬寶、珠寶、女寶、",
    "T01n0026_011:0493c10": "居士寶、主兵臣寶，是為七，千子具足，顏貌",
    "T01n0026_011:0493c11": "端正，勇猛無畏，能伏他眾，彼必統領此一切",
    "T01n0026_011:0493c12": "地乃至大海，不以刀杖，以法教令，令得安",
    "T01n0026_011:0493c13": "樂。若剃除鬚髮，著袈裟衣，至信、捨家、無家、",
    "T01n0026_011:0493c14": "學道者，必得如來、無所著、等正覺，名稱流布，",
    "T01n0026_011:0493c15": "周聞十方。」時，諸比丘聞已，白曰：「世尊！今正",
    "T01n0026_011:0493c16": "是時。善逝！今正是時。若世尊為諸比丘說",
    "T01n0026_011:0493c17": "三十二相者，諸比丘聞已當善受持。」世尊告",
    "T01n0026_011:0493c18": "曰：「諸比丘！諦聽，諦聽！善思念之，吾當為汝",
    "T01n0026_011:0493c19": "廣分別說。」時，諸比丘受教而聽。佛言：「大人足",
    "T01n0026_011:0493c20": "安平立，是謂大人大人之相。復次，大人足下",
    "T01n0026_011:0493c21": "生輪，輪有千輻，一切具足，是謂大人大人",
    "T01n0026_011:0493c22": "之相。復次，大人足指纖長，是謂大人大人之",
    "T01n0026_011:0493c23": "相。復次，大人足周正直，是謂大人大人之相。",
    "T01n0026_011:0493c24": "復次，大人足跟踝後兩邊平滿，是謂大人大",
    "T01n0026_011:0493c25": "人之相。復次，大人足兩踝傭，是謂大人大人",
    "T01n0026_011:0493c26": "之相。復次，大人身毛上向，是謂大人大人之",
    "T01n0026_011:0493c27": "相。復次，大人手足網縵，猶如鴈王，是謂大人",
    "T01n0026_011:0493c28": "大人之相。復次，大人手足極妙柔弱軟敷，猶",
    "T01n0026_011:0493c29": "兜羅華，是謂大人大人之相。復次，大人肌皮",
    "T01n0026_011:0494a01": "軟細，塵水不著，是謂大人大人之相。「復次，大",
    "T01n0026_011:0494a02": "人一一毛，一一毛者，身一孔一毛生，色若",
    "T01n0026_011:0494a03": "紺青，如螺右旋，是謂大人大人之相。復次，",
    "T01n0026_011:0494a04": "大人鹿[蹲酋+(十/田/ㄙ)]腸，猶如鹿王，是謂大人大人之",
    "T01n0026_011:0494a05": "相。復次，大人陰馬藏，猶良馬王，是謂大人大",
    "T01n0026_011:0494a06": "人之相。復次，大人身形圓好，猶如尼拘",
    "T01n0026_011:0494a07": "類樹，上下圓相稱，是謂大人大人之相。復次，",
    "T01n0026_011:0494a08": "大人身不阿曲，身不曲者，平立申手以摩",
    "T01n0026_011:0494a09": "其膝，是謂大人大人之相。復次，大人身黃金",
    "T01n0026_011:0494a10": "色，如紫磨金，是謂大人大人之相。復次，大人",
    "T01n0026_011:0494a11": "身七處滿，七處滿者，兩手、兩足、兩肩及頸，是",
    "T01n0026_011:0494a12": "謂大人大人之相。復次，大人其上身大，猶如",
    "T01n0026_011:0494a13": "師子，是謂大人大人之相。復次，大人師子頰",
    "T01n0026_011:0494a14": "車，是謂大人大人之相。「復次，大人脊背平直，",
    "T01n0026_011:0494a15": "是謂大人大人之相。復次，大人兩肩上連，通",
    "T01n0026_011:0494a16": "頸平滿，是謂大人大人之相。復次，大人四十",
    "T01n0026_011:0494a17": "齒牙、平齒、不踈齒、白齒、通味第一味，是謂大",
    "T01n0026_011:0494a18": "人大人之相。復次，大人梵音可愛，其聲猶如",
    "T01n0026_011:0494a19": "加羅毘伽，是謂大人大人之相。復次，大人廣",
    "T01n0026_011:0494a20": "長舌，廣長舌者，舌從口出遍覆其面，是謂",
    "T01n0026_011:0494a21": "大人大人之相。復次，大人承淚處滿，猶如牛",
    "T01n0026_011:0494a22": "王，是謂大人大人之相。復次，大人眼色",
    "T01n0026_011:0494a23": "紺青，是謂大人大人之相。復次，大人頂有肉",
    "T01n0026_011:0494a24": "髻，團圓相稱，髮螺右旋，是謂大人大人之",
    "T01n0026_011:0494a25": "相。復次，大人眉間生毛，潔白右縈，是謂大",
    "T01n0026_011:0494a26": "人大人之相。「諸比丘！大人成就此三十二",
    "T01n0026_011:0494a27": "相，必有二處真諦不虛。若在家者，必為轉",
    "T01n0026_011:0494a28": "輪王，聰明智慧，有四種軍，整御天下，由己",
    "T01n0026_011:0494a29": "自在；如法法王成就七寶，彼七寶者，輪寶、象",
    "T01n0026_011:0494b01": "寶、馬寶、珠寶、女寶、居士寶、主兵臣寶，是為",
    "T01n0026_011:0494b02": "七，千子具足，顏貌端正，勇猛無畏，能伏他",
    "T01n0026_011:0494b03": "眾，彼必統領此一切地乃至大海，不以刀",
    "T01n0026_011:0494b04": "杖，以法教令，令得安樂。若剃除鬚髮，著袈",
    "T01n0026_011:0494b05": "裟衣，至信、捨家、無家、學道者，必得如來、無所",
    "T01n0026_011:0494b06": "著、等正覺，名稱流布，周聞十方。」佛說如是。",
    "T01n0026_011:0494b07": "彼諸比丘聞佛所說，歡喜奉行。",
    "T01n0026_011:0494b08": "三十二相經第二竟(千六百八字)",
    "T01n0026_011:0494b09": "（六〇）中阿含王相應品四洲經第三(初一日誦)",
    "T01n0026_011:0494b10": "我聞如是：一時，佛遊舍衛國，在勝林給孤獨",
    "T01n0026_011:0494b11": "園。爾時，尊者阿難在安靜處，燕坐思惟而作",
    "T01n0026_011:0494b12": "是念：「世人甚少少能於欲有滿足意，少有",
    "T01n0026_011:0494b13": "厭患於欲而命終者；世人於欲有滿足意，",
    "T01n0026_011:0494b14": "厭患於欲而命終者，為甚難得。」尊者阿難",
    "T01n0026_011:0494b15": "則於晡時從燕坐起，往詣佛所，到已作禮，",
    "T01n0026_011:0494b16": "却住一面，白曰：「世尊！我今在安靜處，燕坐",
    "T01n0026_011:0494b17": "思惟而作是念：『世人甚少少能於欲有滿",
    "T01n0026_011:0494b18": "足意，少有厭患於欲而命終者；世人於",
    "T01n0026_011:0494b19": "欲有滿足意，厭患於欲而命終者，為甚難",
    "T01n0026_011:0494b20": "得。』」佛告阿難：「如是，如是。世人甚少少能",
    "T01n0026_011:0494b21": "於欲有滿足意，少有厭患於欲而命終者。",
    "T01n0026_011:0494b22": "阿難！世人於欲有滿足意，厭患於欲而命",
    "T01n0026_011:0494b23": "終者，為甚難得。阿難！世人極甚難得，極甚",
    "T01n0026_011:0494b24": "難得於欲有滿足意，厭患於欲而命終者。",
    "T01n0026_011:0494b25": "阿難！但世間人甚多甚多，於欲無滿足意，",
    "T01n0026_011:0494b26": "不厭患欲而命終也。所以者何？阿難！往昔",
    "T01n0026_011:0494b27": "有王名曰頂生，作轉輪王，聰明智慧，有四",
    "T01n0026_011:0494b28": "種軍，整御天下，由己自在，如法法王成就",
    "T01n0026_011:0494b29": "七寶，彼七寶者，輪寶、象寶、馬寶、珠寶、女寶、居",
    "T01n0026_011:0494c01": "士寶、主兵臣寶，是為七，千子具足，顏貌端",
    "T01n0026_011:0494c02": "正，勇猛無畏，能伏他眾，彼必統領此一切地",
    "T01n0026_011:0494c03": "乃至大海，不以刀杖，以法教令，令得安樂。",
    "T01n0026_011:0494c04": "阿難！彼頂生王而於後時極大久遠，便作",
    "T01n0026_011:0494c05": "是念：『我有閻浮洲，極大富樂，多有人民，我",
    "T01n0026_011:0494c06": "有七寶，千子具足，我欲於宮雨寶七日，積",
    "T01n0026_011:0494c07": "至于膝。』阿難！彼頂生王有大如意足，有大",
    "T01n0026_011:0494c08": "威德，有大福祐，有大威神，適發心已，即於",
    "T01n0026_011:0494c09": "宮中雨寶七日，積至于膝。「阿難！彼頂生王",
    "T01n0026_011:0494c10": "而於後時極大久遠，復作是念：『我有閻浮",
    "T01n0026_011:0494c11": "洲，極大富樂，多有人民，我有七寶，千子具",
    "T01n0026_011:0494c12": "足，及於宮中雨寶七日，積至于膝。我憶曾",
    "T01n0026_011:0494c13": "從古人聞之，西方有洲名瞿陀尼，極大富",
    "T01n0026_011:0494c14": "樂，多有人民。我今欲往見瞿陀尼洲，到已",
    "T01n0026_011:0494c15": "整御。』阿難！彼頂生王有大如意足，有大威",
    "T01n0026_011:0494c16": "德，有大福祐，有大威神，適發心已，即以如",
    "T01n0026_011:0494c17": "意足乘虛而去，及四種軍。阿難！彼頂生",
    "T01n0026_011:0494c18": "王即時往到住瞿陀尼洲。阿難！彼頂生王住",
    "T01n0026_011:0494c19": "已整御瞿陀尼洲，乃至無量百千萬歲。「阿難！",
    "T01n0026_011:0494c20": "彼頂生王而於後時極大久遠，復作是念：",
    "T01n0026_011:0494c21": "『我有閻浮洲，極大富樂，多有人民，我有七",
    "T01n0026_011:0494c22": "寶，千子具足，及於宮中雨寶七日，積至于",
    "T01n0026_011:0494c23": "膝，我亦復有瞿陀尼洲。我復曾從古人聞",
    "T01n0026_011:0494c24": "之，東方有洲名弗婆鞞陀提，極大富樂，多",
    "T01n0026_011:0494c25": "有人民。我今欲往見弗婆鞞陀提洲，到已",
    "T01n0026_011:0494c26": "整御。』阿難！彼頂生王有大如意足，有大威",
    "T01n0026_011:0494c27": "德，有大福祐，有大威神，適發心已，即以如",
    "T01n0026_011:0494c28": "意足乘虛而去，及四種軍。阿難！彼頂生王",
    "T01n0026_011:0494c29": "即時往到住弗婆鞞陀提洲。阿難！彼頂生王",
    "T01n0026_011:0495a01": "住已整御弗婆鞞陀提洲，乃至無量百千萬",
    "T01n0026_011:0495a02": "歲。「阿難！彼頂生王而於後時極大久遠，復",
    "T01n0026_011:0495a03": "作是念：『我有閻浮洲，極大富樂，多有人民，",
    "T01n0026_011:0495a04": "我有七寶，千子具足，及於宮中雨寶七日，",
    "T01n0026_011:0495a05": "積至于膝，我亦復有瞿陀尼洲，亦有弗婆",
    "T01n0026_011:0495a06": "鞞陀提洲。我復曾從古人聞之，北方有洲",
    "T01n0026_011:0495a07": "名欝單曰，極大富樂，多有人民，彼雖無我",
    "T01n0026_011:0495a08": "想亦無所受。我今欲往見欝單曰洲，到已",
    "T01n0026_011:0495a09": "整御，及諸眷屬。』阿難！彼頂生王有大如意足，",
    "T01n0026_011:0495a10": "有大威德，有大福祐，有大威神，適發心已，",
    "T01n0026_011:0495a11": "即以如意足乘虛而去，及四種軍。「阿難！彼",
    "T01n0026_011:0495a12": "頂生王遙見平地白，告諸臣曰：『卿等見欝",
    "T01n0026_011:0495a13": "單曰平地白耶？』諸臣對曰：『見也。天王！』王復",
    "T01n0026_011:0495a14": "告曰：『卿等知不？彼是欝單曰人自然粳米，",
    "T01n0026_011:0495a15": "欝單曰人常所食者，卿等亦應共食此食。』",
    "T01n0026_011:0495a16": "阿難！彼頂生王復遙見欝單曰洲中，若干",
    "T01n0026_011:0495a17": "種樹，淨妙嚴飾，種種綵色，在欄楯裏，告諸臣",
    "T01n0026_011:0495a18": "曰：『卿等見欝單曰洲中，若干種樹，淨妙嚴飾，",
    "T01n0026_011:0495a19": "種種綵色，在欄楯裏耶？』諸臣對曰：『見也。天",
    "T01n0026_011:0495a20": "王！』王復告曰：『卿等知不？是欝單曰人衣樹，",
    "T01n0026_011:0495a21": "欝單曰人取此衣著，卿等亦應取此衣",
    "T01n0026_011:0495a22": "著。』阿難！彼頂生王即時往到住欝單曰洲。",
    "T01n0026_011:0495a23": "阿難！彼頂生王住已整御欝單曰洲，乃至無",
    "T01n0026_011:0495a24": "量百千萬歲，及諸眷屬。「阿難！彼頂生王而於",
    "T01n0026_011:0495a25": "後時極大久遠，復作是念：『我有閻浮洲，極",
    "T01n0026_011:0495a26": "大富樂，多有人民，我有七寶，千子具足，及",
    "T01n0026_011:0495a27": "於宮中雨寶七日，積至于膝，我亦復有瞿陀",
    "T01n0026_011:0495a28": "尼洲，亦有弗婆鞞陀提洲，亦有欝單曰洲。",
    "T01n0026_011:0495a29": "我復曾從古人聞之，有天名曰三十三天。",
    "T01n0026_011:0495b01": "我今欲往見三十三天。』阿難！彼頂生王有",
    "T01n0026_011:0495b02": "大如意足，有大威德，有大福祐，有大威神，",
    "T01n0026_011:0495b03": "適發心已，即以如意足乘虛而往，及四種",
    "T01n0026_011:0495b04": "軍，向日光去。「阿難！彼頂生王遙見三十三",
    "T01n0026_011:0495b05": "天中，須彌山王上猶如大雲，告諸臣曰：『卿",
    "T01n0026_011:0495b06": "等見三十三天中，須彌山王上猶如大雲耶？』",
    "T01n0026_011:0495b07": "諸臣對曰：『見也。天王！』王復告曰：『卿等知不？是",
    "T01n0026_011:0495b08": "三十三天晝度樹也。三十三天在此樹下，於",
    "T01n0026_011:0495b09": "夏四月，具足五欲，而自娛樂。』阿難！彼頂生",
    "T01n0026_011:0495b10": "王復遙見三十三天中，須彌山王上近於南",
    "T01n0026_011:0495b11": "邊猶如大雲，告諸臣曰：『卿等見三十三天",
    "T01n0026_011:0495b12": "中，須彌山王上近於南邊猶如大雲耶？』諸",
    "T01n0026_011:0495b13": "臣對曰：『見也。天王！』王復告曰：『卿等知不？是三",
    "T01n0026_011:0495b14": "十三天正法之堂，三十三天於此堂中，八日、",
    "T01n0026_011:0495b15": "十四日、十五日，為天為人，思法思義。』「阿難！",
    "T01n0026_011:0495b16": "彼頂生王即到三十三天。彼頂生王到三十",
    "T01n0026_011:0495b17": "三天已，即入法堂。於是，天帝釋便與頂生",
    "T01n0026_011:0495b18": "王半座令坐，彼頂生王即坐天帝釋半",
    "T01n0026_011:0495b19": "座。於是，頂生王及天帝釋都無差別，光光",
    "T01n0026_011:0495b20": "無異，色色無異，形形無異，威儀禮節及其",
    "T01n0026_011:0495b21": "衣服亦無有異，唯眼眴異。「阿難！彼頂生王",
    "T01n0026_011:0495b22": "而於後時極大久遠，復作是念：『我有閻浮",
    "T01n0026_011:0495b23": "洲，極大富樂，多有人民，我有七寶，千子具",
    "T01n0026_011:0495b24": "足，及於宮中雨寶七日，積至于膝。我亦復",
    "T01n0026_011:0495b25": "有瞿陀尼洲，亦有弗婆鞞陀提洲，亦有欝",
    "T01n0026_011:0495b26": "單曰洲。我又已見三十三天雲集大會，我已",
    "T01n0026_011:0495b27": "得入諸天法堂。又天帝釋與我半座，我已",
    "T01n0026_011:0495b28": "得坐帝釋半座，我與帝釋都無差別，光光",
    "T01n0026_011:0495b29": "無異，色色無異，形形無異，威儀禮節及其",
    "T01n0026_011:0495c01": "衣服亦無有異，唯眼眴異。我今寧可驅帝",
    "T01n0026_011:0495c02": "釋去，奪取半座，作天人王，由己自在。』「阿",
    "T01n0026_011:0495c03": "難！彼頂生王適發此念，不覺已下在閻浮",
    "T01n0026_011:0495c04": "洲，便失如意足，生極重病。命將終時，諸臣",
    "T01n0026_011:0495c05": "往詣頂生王所白曰：『天王！若有梵志、居士",
    "T01n0026_011:0495c06": "及臣人民，來問我等：「頂生王臨命終時說",
    "T01n0026_011:0495c07": "何等事？天王！我等當云何答梵志、居士及臣",
    "T01n0026_011:0495c08": "人民？」』「時，頂生王告諸臣曰：『若梵志、居士及臣",
    "T01n0026_011:0495c09": "人民，來問卿等：「頂生王臨命終時說何等",
    "T01n0026_011:0495c10": "事？」卿等應當如是答之：「頂生王得閻浮洲，",
    "T01n0026_011:0495c11": "意不滿足而命終。頂生王得七寶，意不滿",
    "T01n0026_011:0495c12": "足而命終。千子具足，意不滿足而命終。頂",
    "T01n0026_011:0495c13": "生王七日雨寶，意不滿足而命終。頂生王",
    "T01n0026_011:0495c14": "得瞿陀尼洲，意不滿足而命終。頂生王得",
    "T01n0026_011:0495c15": "弗婆鞞陀提洲，意不滿足而命終。頂生王",
    "T01n0026_011:0495c16": "得欝單曰洲，意不滿足而命終。頂生王見",
    "T01n0026_011:0495c17": "諸天集會，意不滿足而命終。頂生王具足",
    "T01n0026_011:0495c18": "五欲功德色、聲、香、味、觸，意不滿足而命終。」若",
    "T01n0026_011:0495c19": "梵志、居士及臣人民，來問卿等：「頂生王臨命",
    "T01n0026_011:0495c20": "終時說何等事？」卿等應當如是答之。』」於是，",
    "T01n0026_011:0495c21": "世尊而說頌曰：",
    "T01n0026_011:0495c22": "「天雨妙珍寶，　　欲者無厭足，",
    "T01n0026_011:0495c23": "　欲苦無有樂，　　慧者應當知。",
    "T01n0026_011:0495c24": "　若有得金積，　　猶如大雪山，",
    "T01n0026_011:0495c25": "　一一無有足，　　慧者作是念。",
    "T01n0026_011:0495c26": "　得天妙五欲，　　不以此五樂，",
    "T01n0026_011:0495c27": "　斷愛不著欲，　　等正覺弟子。」",
    "T01n0026_011:0495c28": "於是，世尊告曰：「阿難！昔頂生王，汝謂異",
    "T01n0026_011:0495c29": "人耶？莫作斯念，當知即是我也。阿難！我",
    "T01n0026_011:0496a01": "於爾時為自饒益，亦饒益他，饒益多人，",
    "T01n0026_011:0496a02": "愍傷世間，為天、為人求義及饒益，求安隱",
    "T01n0026_011:0496a03": "快樂。爾時說法不至究竟，不究竟白淨，",
    "T01n0026_011:0496a04": "不究竟梵行，不究竟梵行訖。爾時不離",
    "T01n0026_011:0496a05": "生老病死、啼哭憂慼，亦未能得脫一切苦。",
    "T01n0026_011:0496a06": "阿難！我今出世，如來、無所著、等正覺、明行成",
    "T01n0026_011:0496a07": "為、善逝、世間解、無上士、道法御、天人師，號佛、眾",
    "T01n0026_011:0496a08": "祐。我今自饒益，亦饒益他，饒益多人，愍",
    "T01n0026_011:0496a09": "傷世間，為天、為人求義及饒益，求安隱快",
    "T01n0026_011:0496a10": "樂。我今說法得至究竟，究竟白淨，究竟梵",
    "T01n0026_011:0496a11": "行，究竟梵行訖。我今得離生老病死、啼哭",
    "T01n0026_011:0496a12": "憂慼，我今已得脫一切苦。」佛說如是。尊者",
    "T01n0026_011:0496a13": "阿難及諸比丘，聞佛所說，歡喜奉行。",
    "T01n0026_011:0496a14": "四洲經第三竟(二千三百五十三字)",
    "T01n0026_011:0496a15": "（六一）中阿含王相應品牛糞喻經第四(初",
    "T01n0026_011:0496a16": "一日誦)",
    "T01n0026_011:0496a17": "我聞如是：一時，佛遊舍衛國，在勝林給孤",
    "T01n0026_011:0496a18": "獨園。爾時，有一比丘在安靜處，燕坐思惟而",
    "T01n0026_011:0496a19": "作是念：「頗復有色常住不變，而一向樂，恒久",
    "T01n0026_011:0496a20": "存耶？頗有覺、想、行、識常住不變，而一向樂，恒",
    "T01n0026_011:0496a21": "久存耶？」彼一比丘則於晡時從燕坐起，往",
    "T01n0026_011:0496a22": "詣佛所，稽首作禮，却坐一面，白曰：「世尊！我",
    "T01n0026_011:0496a23": "今在安靜處燕坐思惟而作是念：『頗復有",
    "T01n0026_011:0496a24": "色常住不變，而一向樂，恒久存耶？頗有覺、想、",
    "T01n0026_011:0496a25": "行、識常住不變，而一向樂，恒久存耶？』」佛告比",
    "T01n0026_011:0496a26": "丘：「無有一色常住不變，而一向樂，恒久存者，",
    "T01n0026_011:0496a27": "無有覺、想、行、識常住不變，而一向樂，恒久存",
    "T01n0026_011:0496a28": "者。」於是，世尊以手指爪抄少牛糞，告曰：「比",
    "T01n0026_011:0496a29": "丘！汝今見我以手指爪抄少牛糞耶？」比丘",
    "T01n0026_011:0496b01": "白曰：「見也。世尊！」佛復告曰比丘：「如是，無有",
    "T01n0026_011:0496b02": "少色常住不變，而一向樂，恒久存也。如是，無",
    "T01n0026_011:0496b03": "有少覺、想、行、識常住不變，而一向樂，恒久存",
    "T01n0026_011:0496b04": "也。所以者何？比丘！我憶昔時長夜作福，長",
    "T01n0026_011:0496b05": "作福已，長受樂報。比丘！我在昔時七年行",
    "T01n0026_011:0496b06": "慈，七反成敗，不來此世，世敗壞時，生晃昱",
    "T01n0026_011:0496b07": "天，世成立時，來下生空梵宮殿中，於彼梵",
    "T01n0026_011:0496b08": "中作大梵天，餘處千反，作自在天王，三十",
    "T01n0026_011:0496b09": "六反，作天帝釋，復無量反，作剎利頂生王。「比",
    "T01n0026_011:0496b10": "丘！我作剎利頂生王時，有八萬四千大象，",
    "T01n0026_011:0496b11": "被好乘具，眾寶校飾，白珠珞覆，于娑賀象",
    "T01n0026_011:0496b12": "王為首。比丘！我作剎利頂生王時，有八萬",
    "T01n0026_011:0496b13": "四千馬，被好乘具，眾寶莊飾，金銀珓珞，",
    "T01n0026_011:0496b14": "[馬*毛]馬王為首。比丘！我作剎利頂生王時，有",
    "T01n0026_011:0496b15": "八萬四千車，四種校飾，莊以眾好、師子、虎豹",
    "T01n0026_011:0496b16": "斑文之皮，織成雜色，種種莊飾，極利疾名",
    "T01n0026_011:0496b17": "樂聲車為首。比丘！我作剎利頂生王時，",
    "T01n0026_011:0496b18": "有八萬四千大城，極大富樂，多有人民，拘",
    "T01n0026_011:0496b19": "舍惒堤王城為首。比丘！我作剎利頂生王",
    "T01n0026_011:0496b20": "時，有八萬四千樓，四種寶樓，金、銀、琉璃及水",
    "T01n0026_011:0496b21": "精，正法殿為首。「比丘！我作剎利頂生王",
    "T01n0026_011:0496b22": "時，有八萬四千御座，四種寶座，金、銀、琉璃及",
    "T01n0026_011:0496b23": "水精，敷以氍氀、毾[毯炎+登]，覆以錦綺羅縠，有襯",
    "T01n0026_011:0496b24": "體被，兩頭安枕，加陵伽波惒邏、波遮悉多羅",
    "T01n0026_011:0496b25": "那。比丘！我作剎利頂生王時，有八萬四千",
    "T01n0026_011:0496b26": "雙衣，初摩衣、錦衣、繒衣、劫貝衣、加陵伽波惒",
    "T01n0026_011:0496b27": "邏衣。比丘！我作剎利頂生王時，有八萬四千",
    "T01n0026_011:0496b28": "女，身體光澤，晈潔明淨，美色過人，小不及",
    "T01n0026_011:0496b29": "天，姿容端正，覩者歡悅，眾寶瓔珞嚴飾具足，",
    "T01n0026_011:0496c01": "盡剎利種女，餘族無量。比丘！我作剎利頂生",
    "T01n0026_011:0496c02": "王時，有八萬四千種食，晝夜常供，為我故",
    "T01n0026_011:0496c03": "設，欲令我食。「比丘！彼八萬四千種食中，有",
    "T01n0026_011:0496c04": "一種食，極美淨潔，無量種味，是我常所食。",
    "T01n0026_011:0496c05": "比丘！彼八萬四千女中，有一剎利女，最端正",
    "T01n0026_011:0496c06": "姝好，常奉侍我。比丘！彼八萬四千雙衣中，",
    "T01n0026_011:0496c07": "有一雙衣，或初摩衣、或錦衣、或繒衣、或劫貝",
    "T01n0026_011:0496c08": "衣、或加陵伽波惒邏衣，是我常所著。比丘！彼",
    "T01n0026_011:0496c09": "八萬四千御座中，有一御座，或金、或銀、或琉",
    "T01n0026_011:0496c10": "璃、或水精，敷以氍氀、毾[毯炎+登]，覆以錦綺羅縠，",
    "T01n0026_011:0496c11": "有襯體被，兩頭安枕，加陵伽波惒邏、波遮悉",
    "T01n0026_011:0496c12": "多羅那，是我常所臥。比丘！彼八萬四千樓觀",
    "T01n0026_011:0496c13": "中，有一樓觀，或金、或銀、或琉璃、或水精，名正",
    "T01n0026_011:0496c14": "法殿，是我常所住。「比丘！彼八萬四千大城中，",
    "T01n0026_011:0496c15": "而有一城，極大富樂，多有人民，名拘舍惒",
    "T01n0026_011:0496c16": "堤，是我常所居。比丘！彼八萬四千車中，而",
    "T01n0026_011:0496c17": "有一車，莊以眾好、師子、虎豹斑文之皮，織",
    "T01n0026_011:0496c18": "成雜色，種種莊飾，極利疾名樂聲車，是我常",
    "T01n0026_011:0496c19": "所載，至觀望園觀。比丘！彼八萬四千馬中，",
    "T01n0026_011:0496c20": "而有一馬，體紺青色，頭像如烏，名[馬*毛]馬王，",
    "T01n0026_011:0496c21": "是我常所騎，至觀望園觀。比丘！彼八萬四千",
    "T01n0026_011:0496c22": "大象中，而有一象，舉體極白，七支盡正，名于",
    "T01n0026_011:0496c23": "娑賀象王，是我常所乘，至觀望園觀。「比丘！",
    "T01n0026_011:0496c24": "我作此念：『是何業果，為何業報，令我今日",
    "T01n0026_011:0496c25": "有大如意足，有大威德，有大福祐，有大威",
    "T01n0026_011:0496c26": "神？』比丘！我復作此念：『是三業果，為三業報，",
    "T01n0026_011:0496c27": "令我今日有大如意足，有大威德，有大福",
    "T01n0026_011:0496c28": "祐，有大威神。一者布施，二者調御，三者守護。』",
    "T01n0026_011:0496c29": "比丘！汝觀彼一切所有盡滅，如意足亦失。比",
    "T01n0026_011:0497a01": "丘！於意云何？色為有常，為無常耶？」答曰：",
    "T01n0026_011:0497a02": "「無常也。世尊！」復問曰：「若無常者，是苦，非苦耶？」",
    "T01n0026_011:0497a03": "答曰：「苦、變易也。世尊！」復問曰：「若無常、苦、變易",
    "T01n0026_011:0497a04": "法者，是多聞聖弟子頗受是我，是我所，我是",
    "T01n0026_011:0497a05": "彼所耶？」答曰：「不也。世尊！」復問曰：「比丘！於意",
    "T01n0026_011:0497a06": "云何？覺、想、行、識為有常，為無常耶？」答曰：「無",
    "T01n0026_011:0497a07": "常也。世尊！」復問曰：「若無常者，是苦，非苦耶？」答",
    "T01n0026_011:0497a08": "曰：「苦、變易也。世尊！」復問曰：「若無常、苦、變易法",
    "T01n0026_011:0497a09": "者，是多聞聖弟子頗受是我，是我所，我是彼",
    "T01n0026_011:0497a10": "所耶？」答曰：「不也。世尊！」「是故，比丘！汝應如是",
    "T01n0026_011:0497a11": "學。若有色，或過去、或未來、或現在，或內、或外，",
    "T01n0026_011:0497a12": "或麤、或細，或好、或惡，或近、或遠，彼一切非我，",
    "T01n0026_011:0497a13": "非我所，我非彼所，當以慧觀知如真。若",
    "T01n0026_011:0497a14": "有覺、想、行、識，或過去、或未來、或現在，或內、或",
    "T01n0026_011:0497a15": "外，或麤、或細，或好、或惡，或近、或遠，彼一切非",
    "T01n0026_011:0497a16": "我，非我所，我非彼所，當以慧觀知如真。",
    "T01n0026_011:0497a17": "比丘！若多聞聖弟子如是觀者，彼便厭色，",
    "T01n0026_011:0497a18": "厭覺、想、行、識，厭已便無欲，無欲已便解脫，",
    "T01n0026_011:0497a19": "解脫已便知解脫，生已盡，梵行已立，所作已",
    "T01n0026_011:0497a20": "辦，不更受有，知如真。」於是，彼比丘聞佛所",
    "T01n0026_011:0497a21": "說，善受善持，即從坐起，稽首佛足，繞三匝",
    "T01n0026_011:0497a22": "而去。彼比丘受佛化已，獨住遠離，心無放",
    "T01n0026_011:0497a23": "逸，修行精勤，彼獨住遠離，心無放逸，修行",
    "T01n0026_011:0497a24": "精勤已，族姓子所為，剃除鬚髮，著袈裟衣，",
    "T01n0026_011:0497a25": "至信、捨家、無家、學道者，唯無上梵行訖，於現",
    "T01n0026_011:0497a26": "法中自知自覺，自作證成就遊，生已盡，梵行",
    "T01n0026_011:0497a27": "已立，所作已辦，不更受有，知如真。如是彼",
    "T01n0026_011:0497a28": "比丘知法已，乃至得阿羅訶。佛說如是。彼",
    "T01n0026_011:0497a29": "諸比丘聞佛所說，歡喜奉行。",
    "T01n0026_011:0497b01": "牛糞喻經第四竟(千六百三十三字)",
    "T01n0026_011:0497b02": "（六二）中阿含王相應品頻鞞娑邏王迎佛",
    "T01n0026_011:0497b03": "經第五(初一日誦)",
    "T01n0026_011:0497b04": "我聞如是：一時，佛遊摩竭陀國，與大比丘眾",
    "T01n0026_011:0497b05": "俱，比丘一千悉無著、至真，本皆編髮，往詣王",
    "T01n0026_011:0497b06": "舍城摩竭陀邑。於是，摩竭陀王頻鞞娑邏",
    "T01n0026_011:0497b07": "聞世尊遊摩竭陀國，與大比丘眾俱，比",
    "T01n0026_011:0497b08": "丘一千悉無著、至真，本皆編髮，來此王舍城",
    "T01n0026_011:0497b09": "摩竭陀邑。摩竭陀王頻鞞娑邏聞已，即集四",
    "T01n0026_011:0497b10": "種軍，象軍、馬軍、車軍，步軍，集四種軍已，與",
    "T01n0026_011:0497b11": "無數眾俱，長一由延，往詣佛所。於是，世尊遙",
    "T01n0026_011:0497b12": "見摩竭陀王頻鞞娑邏來，則便避道，往至",
    "T01n0026_011:0497b13": "善住尼拘類樹王下，敷尼師檀，結跏趺坐，",
    "T01n0026_011:0497b14": "及比丘眾。摩竭陀王頻鞞娑邏遙見世尊",
    "T01n0026_011:0497b15": "在林樹間，端正姝好，猶星中月，光耀煒曄，晃",
    "T01n0026_011:0497b16": "若金山，相好具足，威神巍巍，諸根寂定，無",
    "T01n0026_011:0497b17": "有蔽礙，成就調御，息心靜默，見已下車。若",
    "T01n0026_011:0497b18": "諸王剎利以水灑頂，得為人主，整御大地，",
    "T01n0026_011:0497b19": "有五儀式：一者劍，二者蓋，三者天冠，四",
    "T01n0026_011:0497b20": "者珠柄拂，五者嚴飾屣，一切除却，及四",
    "T01n0026_011:0497b21": "種軍，步進詣佛。到已作禮，三自稱名姓：「世",
    "T01n0026_011:0497b22": "尊！我是摩竭陀王洗尼頻鞞娑邏。」如是至",
    "T01n0026_011:0497b23": "三。於是，世尊告曰：「大王！如是，如是。汝是摩",
    "T01n0026_011:0497b24": "竭陀王洗尼頻鞞娑邏。」於是，摩竭陀王洗尼",
    "T01n0026_011:0497b25": "頻鞞娑邏再三自稱名姓已，為佛作禮，却",
    "T01n0026_011:0497b26": "坐一面。諸摩竭陀人或禮佛足，却坐一面，",
    "T01n0026_011:0497b27": "或問訊佛，却坐一面，或叉手向佛，却坐一",
    "T01n0026_011:0497b28": "面，或遙見佛已，默然而坐。爾時，尊者欝毘",
    "T01n0026_011:0497b29": "邏迦葉亦在眾坐。尊者欝毘羅迦葉是摩竭",
    "T01n0026_011:0497c01": "陀人意之所係，謂大尊師，是無著真人。於",
    "T01n0026_011:0497c02": "是，摩竭陀人悉作是念：「沙門瞿曇從欝毘羅",
    "T01n0026_011:0497c03": "迦葉學梵行耶？為欝毘羅迦葉從沙門瞿",
    "T01n0026_011:0497c04": "曇學梵行耶？」爾時，世尊即知摩竭陀人心",
    "T01n0026_011:0497c05": "之所念，便向尊者欝毘羅迦葉而說頌曰：",
    "T01n0026_011:0497c06": "「欝毘見何等，　　斷火來就此？",
    "T01n0026_011:0497c07": "　迦葉為我說，　　所由不事火。",
    "T01n0026_011:0497c08": "　飲食種種味，　　為欲故事火，",
    "T01n0026_011:0497c09": "　生中見如此，　　是故不樂事。",
    "T01n0026_011:0497c10": "　迦葉意不樂，　　飲食種種味，",
    "T01n0026_011:0497c11": "　何不樂天人？　　迦葉為我說。」",
    "T01n0026_011:0497c12": "「見寂靜滅盡，　　無為不欲有，",
    "T01n0026_011:0497c13": "　更無有尊天，　　是故不事火。",
    "T01n0026_011:0497c14": "　世尊為最勝，　　世尊不邪思，",
    "T01n0026_011:0497c15": "　了解覺諸法，　　我受最勝法。」",
    "T01n0026_011:0497c16": "於是，世尊告曰：「迦葉！汝今當為現如意足，",
    "T01n0026_011:0497c17": "令此眾會咸得信樂。」於是，尊者欝毘羅迦",
    "T01n0026_011:0497c18": "葉即如其像作如意足，便在坐沒，從東方",
    "T01n0026_011:0497c19": "出，飛騰虛空，現四種威儀，一行、二住、三坐、",
    "T01n0026_011:0497c20": "四臥。復次，入於火定，尊者欝毘羅迦葉入火",
    "T01n0026_011:0497c21": "定已，身中便出種種火焰，青、黃、赤、白中水",
    "T01n0026_011:0497c22": "精色，下身出火，上身出水，上身出火，下身",
    "T01n0026_011:0497c23": "出水，如是南、西、北方，飛騰虛空，現四種威",
    "T01n0026_011:0497c24": "儀，一行，二住，三坐，四臥。復次，入於火定，尊者",
    "T01n0026_011:0497c25": "欝毘羅迦葉入火定已，身中便出種種火",
    "T01n0026_011:0497c26": "焰，青、黃、赤、白中水精色，下身出火，上身出",
    "T01n0026_011:0497c27": "水，上身出火，下身出水。於是，尊者欝毘羅",
    "T01n0026_011:0497c28": "迦葉止如意足已，為佛作禮，白曰：「世尊！",
    "T01n0026_011:0497c29": "佛是我師，我是佛弟子，佛一切智，我無一切",
    "T01n0026_011:0498a01": "智。」世尊告曰：「如是。迦葉！如是。迦葉！我有一",
    "T01n0026_011:0498a02": "切智，汝無一切智。」爾時，尊者欝毘羅迦葉因",
    "T01n0026_011:0498a03": "自己故，而說頌曰：",
    "T01n0026_011:0498a04": "「昔無所知時，　　為解脫事火，",
    "T01n0026_011:0498a05": "　雖老猶生盲，　　邪不見真際。",
    "T01n0026_011:0498a06": "　我今見上跡，　　無上龍所說，",
    "T01n0026_011:0498a07": "　無為盡脫苦，　　見已生死盡。」",
    "T01n0026_011:0498a08": "諸摩竭陀人見如此已，便作是念：「沙門瞿",
    "T01n0026_011:0498a09": "曇不從欝毘羅迦葉學梵行，欝毘羅迦葉",
    "T01n0026_011:0498a10": "從沙門瞿曇學梵行也。」世尊知諸摩竭",
    "T01n0026_011:0498a11": "陀人心之所念，便為摩竭陀王洗尼頻鞞娑",
    "T01n0026_011:0498a12": "邏說法，勸發渴仰，成就歡喜，無量方便",
    "T01n0026_011:0498a13": "為彼說法，勸發渴仰，成就歡喜已。如諸",
    "T01n0026_011:0498a14": "佛法，先說端正法，聞者歡悅，謂說施、說戒、",
    "T01n0026_011:0498a15": "說生天法，毀呰欲為災患，生死為穢，稱歎",
    "T01n0026_011:0498a16": "無欲為妙道品白淨，世尊為彼大王說之。",
    "T01n0026_011:0498a17": "佛已知彼有歡喜心、具足心、柔軟心、堪耐心、",
    "T01n0026_011:0498a18": "昇上心、一向心、無疑心、無盡心，有能、有力",
    "T01n0026_011:0498a19": "堪受正法，謂如諸佛所說正要，世尊即為",
    "T01n0026_011:0498a20": "彼說苦、習、滅、道。「大王！色生滅，汝當知色生",
    "T01n0026_011:0498a21": "滅。大王！覺、想、行、識生滅，汝當知識生滅。大",
    "T01n0026_011:0498a22": "王！猶如大雨時，水上之泡或生或滅。大王！",
    "T01n0026_011:0498a23": "色生滅亦如是，汝當知色生滅。大王！覺、想、",
    "T01n0026_011:0498a24": "行、識生滅，汝當知識生滅。「大王！若族姓子",
    "T01n0026_011:0498a25": "知色生滅，便知不復生當來色。大王！若族",
    "T01n0026_011:0498a26": "姓子知覺、想、行、識生滅，便知不復生當來",
    "T01n0026_011:0498a27": "識。大王！若族姓子知色如真，便不著色，不",
    "T01n0026_011:0498a28": "計色，不染色，不住色，不樂色是我。大王！若",
    "T01n0026_011:0498a29": "族姓子知覺、想、行、識如真，便不著識，不計",
    "T01n0026_011:0498b01": "識，不染識，不住識，不樂識是我。大王！若族",
    "T01n0026_011:0498b02": "姓子不著色，不計色，不染色，不住色，不",
    "T01n0026_011:0498b03": "樂色是我者，便不復更受當來色。大王！若",
    "T01n0026_011:0498b04": "族姓子不著覺、想、行、識，不計識，不染識，不",
    "T01n0026_011:0498b05": "住識，不樂識是我者，便不復更受當來識。",
    "T01n0026_011:0498b06": "大王！此族姓子無量、不可計、無限，得息寂，若",
    "T01n0026_011:0498b07": "捨此五陰已，則不更受陰也。」於是，諸摩竭",
    "T01n0026_011:0498b08": "陀人而作是念：「若使色無常，覺、想、行、識無常",
    "T01n0026_011:0498b09": "者，誰活？誰受苦樂？」世尊即知摩竭陀人心之",
    "T01n0026_011:0498b10": "所念，便告比丘：「愚癡凡夫不有所聞，見我",
    "T01n0026_011:0498b11": "是我而著於我，但無我、無我所，空我、空我",
    "T01n0026_011:0498b12": "所。法生則生，法滅則滅，皆由因緣合會生",
    "T01n0026_011:0498b13": "苦，若無因緣，諸苦便滅。眾生因緣會相連續",
    "T01n0026_011:0498b14": "則生諸法，如來見眾生相連續生已，便作",
    "T01n0026_011:0498b15": "是說：『有生有死，我以清淨天眼出過於人，",
    "T01n0026_011:0498b16": "見此眾生死時、生時，好色、惡色，或妙、不妙，往",
    "T01n0026_011:0498b17": "來善處及不善處，隨此眾生之所作業，見其",
    "T01n0026_011:0498b18": "如真。若此眾生成就身惡行，口、意惡行，誹謗",
    "T01n0026_011:0498b19": "聖人，邪見成就邪見業，彼因緣此，身壞命終，",
    "T01n0026_011:0498b20": "必至惡處，生地獄中。若此眾生成就身善行，",
    "T01n0026_011:0498b21": "口、意善行，不誹謗聖人，正見成就正見業，",
    "T01n0026_011:0498b22": "彼因緣此，身壞命終，必昇善處，乃至天上。』",
    "T01n0026_011:0498b23": "我知彼如是，然不語彼，此是我為能覺、能",
    "T01n0026_011:0498b24": "語、作教、作起、教起，謂彼彼處受善惡業報，於",
    "T01n0026_011:0498b25": "中或有作是念：『此不相應，此不得住，其行",
    "T01n0026_011:0498b26": "如法，因此生彼，若無此因便不生彼，因",
    "T01n0026_011:0498b27": "此有彼，若此滅者，彼便滅也。』所謂緣無明",
    "T01n0026_011:0498b28": "有行，乃至緣生有老死，若無明滅，則行便",
    "T01n0026_011:0498b29": "滅，乃至生滅則老死滅。大王！於意云何？色",
    "T01n0026_011:0498c01": "為有常，為無常耶？」答曰：「無常也。世尊！」復問",
    "T01n0026_011:0498c02": "曰：「若無常者，是苦，非苦耶？」答曰：「苦、變易也。世",
    "T01n0026_011:0498c03": "尊！」復問曰：「若無常、苦、變易法者，是多聞聖弟",
    "T01n0026_011:0498c04": "子頗受是我，是我所，我是彼所耶？」答曰：「不",
    "T01n0026_011:0498c05": "也。世尊！」「大王！於意云何？覺、想、行、識為有常，",
    "T01n0026_011:0498c06": "為無常耶？」答曰：「無常也。世尊！」復問曰：「若無",
    "T01n0026_011:0498c07": "常者，是苦，非苦耶？」答曰：「苦、變易也。世尊！」復問",
    "T01n0026_011:0498c08": "曰：「若無常、苦、變易法者，是多聞聖弟子頗受",
    "T01n0026_011:0498c09": "是我，是我所，我是彼所耶？」答曰：「不也。世尊！」「大",
    "T01n0026_011:0498c10": "王。是故汝當如是學。若有色，或過去、或未",
    "T01n0026_011:0498c11": "來、或現在，或內、或外，或麤、或細，或好、或惡，或",
    "T01n0026_011:0498c12": "近、或遠，彼一切非我，非我所，我非彼所，當",
    "T01n0026_011:0498c13": "以慧觀知如真，大王。若有覺、想、行、識，或過",
    "T01n0026_011:0498c14": "去、或未來、或現在，或內、或外，或麤、或細，或好、",
    "T01n0026_011:0498c15": "或惡，或近、或遠，彼一切非我，非我所，我非彼",
    "T01n0026_011:0498c16": "所，當以慧觀知如真。大王！若多聞聖弟子",
    "T01n0026_011:0498c17": "如是觀者，彼便厭色，厭覺、想、行、識，厭已便",
    "T01n0026_011:0498c18": "無欲，無欲已便得解脫，解脫已便知解脫，",
    "T01n0026_011:0498c19": "生已盡，梵行已立，所作已辦，不更受有，知",
    "T01n0026_011:0498c20": "如真。」佛說此法時，摩竭陀王洗尼頻鞞娑",
    "T01n0026_011:0498c21": "邏遠塵離垢，諸法法眼生，及八萬天、摩竭",
    "T01n0026_011:0498c22": "陀諸人萬二千，遠塵離垢，諸法法眼生。於",
    "T01n0026_011:0498c23": "是，摩竭陀王洗尼頻鞞娑邏見法得法，覺白",
    "T01n0026_011:0498c24": "淨法，斷疑度惑，更無餘尊，不復從他，無",
    "T01n0026_011:0498c25": "有猶豫，已住果證，於世尊法得無所畏，",
    "T01n0026_011:0498c26": "即從坐起，稽首佛足，白曰：「世尊！我今自歸",
    "T01n0026_011:0498c27": "於佛、法及比丘眾，唯願世尊受我為優婆",
    "T01n0026_011:0498c28": "塞，從今日始，終身自歸，乃至命盡。」佛說如",
    "T01n0026_011:0498c29": "是。摩竭陀王洗尼頻鞞娑邏及八萬天，摩竭",
    "T01n0026_011:0499a01": "諸人萬二千，及千比丘，聞佛所說，歡喜奉行。",
    "T01n0026_011:0499a02": "頻鞞娑邏王迎佛經第五竟(二千二百二十字)",
    "T01n0026_011:0499a03": "中阿含經卷第十一(七千九百九十六字)"
}