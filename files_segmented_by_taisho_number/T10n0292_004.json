{
    "T10n0292_004:0637a20": "度世品經卷第四",
    "T10n0292_004:0637a22": "西晉月氏三藏竺法護譯",
    "T10n0292_004:0637a23": "普智菩薩復問普賢：「何謂身業？何謂為體？何",
    "T10n0292_004:0637a24": "謂言辭？何謂口淨？何謂善清淨？何謂所護而",
    "T10n0292_004:0637a25": "善攝？何謂菩薩所修章訓常勸樂眾生界？何",
    "T10n0292_004:0637a26": "謂菩薩等心？何謂發意？何謂心遍？何謂諸根？",
    "T10n0292_004:0637a27": "何謂志性？何謂性和？何謂應時？何謂應信？何",
    "T10n0292_004:0637a28": "謂信入世界？何謂信入眾生界？何謂居止？何",
    "T10n0292_004:0637a29": "謂興發？何謂奉行？何謂成就？何謂失佛道法？",
    "T10n0292_004:0637b01": "何謂寂然？何謂究竟法？何謂生佛法？何謂正",
    "T10n0292_004:0637b02": "士？何謂為路？何謂路無量？何謂道業？何謂行",
    "T10n0292_004:0637b03": "道？何謂進道？何謂為行？何謂為手？何謂為",
    "T10n0292_004:0637b04": "腹？何謂為藏？何謂為心業？何謂德鎧？何謂為",
    "T10n0292_004:0637b05": "杖？何謂為頭？何謂為眼？何謂為耳？何謂為",
    "T10n0292_004:0637b06": "鼻？何謂為舌？何謂為軀？何謂喜行？何謂行",
    "T10n0292_004:0637b07": "步？何謂為處？何謂為坐？何謂臥寐？何謂為",
    "T10n0292_004:0637b08": "室？何謂為遊居？」",
    "T10n0292_004:0637b09": "普賢菩薩報曰：「善哉問也，諦聽諦受。」報曰：「唯",
    "T10n0292_004:0637b10": "然。」普賢曰：「菩薩身業有十事。何謂為十？能",
    "T10n0292_004:0637b11": "以一身普遍佛界，故曰身業；示現一切眾生",
    "T10n0292_004:0637b12": "界門；與諸所生而俱宿止；而獨遊步十方世",
    "T10n0292_004:0637b13": "界；亦皆往至諸佛道場會說法處；能以一手",
    "T10n0292_004:0637b14": "覆蓋一切三千世界，一掌捉持諸大鐵圍、金",
    "T10n0292_004:0637b15": "剛眾山；顯示眾生一切佛土合在身中；復令",
    "T10n0292_004:0637b16": "散沒；以眾生界受在一身，匿覆獨處；又復示",
    "T10n0292_004:0637b17": "現一切眾生覺在己身，以用成就嚴淨佛",
    "T10n0292_004:0637b18": "土；是為十身業。菩薩住此，由是得致無上佛",
    "T10n0292_004:0637b19": "業，訓誨群黎悉得至道。",
    "T10n0292_004:0637b20": "「菩薩體有十事。何謂為十？體能奉修六度無",
    "T10n0292_004:0637b21": "極；能行四恩，不捨眾生；修無蓋哀，代諸群",
    "T10n0292_004:0637b22": "萌身自受之；五陰苦擔不以勞惓；無極慈",
    "T10n0292_004:0637b23": "身普護一切而令得濟；以功德形使諸人",
    "T10n0292_004:0637b24": "民皆得戴仰而逮安脫；以聖慧事——一切諸",
    "T10n0292_004:0637b25": "佛同合體故——以得成就；棄捐一切諸凶危法，",
    "T10n0292_004:0637b26": "是謂法身；善權方便，一切現門、神足、變化皆",
    "T10n0292_004:0637b27": "能顯示；所為感動菩薩體者，於道自在便成",
    "T10n0292_004:0637b28": "正覺；是為十體。菩薩住此，便能得入如來、至",
    "T10n0292_004:0637b29": "真無上大慧。",
    "T10n0292_004:0637c01": "「菩薩言辭有十事。何謂為十？言辭而諦，則",
    "T10n0292_004:0637c02": "以此教安隱眾生；以清和語悅可一切人民",
    "T10n0292_004:0637c03": "意念；以不妄語所說如言，演至誠辭；菩薩如",
    "T10n0292_004:0637c04": "是，假在夢中無有異言；所說隨順，不欺釋、",
    "T10n0292_004:0637c05": "梵及四天王；深妙無害，能為顯示自然之教；",
    "T10n0292_004:0637c06": "所說堅固，班宣諸法無有邊際；所演發路",
    "T10n0292_004:0637c07": "從一切言而開化之；隨人所作說其報應、示",
    "T10n0292_004:0637c08": "其本末；觀眾生意，隨其所應而教誨之；是為",
    "T10n0292_004:0637c09": "菩薩暢十言辭。",
    "T10n0292_004:0637c10": "「菩薩有十事為善清淨。何謂為十？好憙欲聞",
    "T10n0292_004:0637c11": "如來音聲，是則為淨；思省菩薩曾所聽音，去",
    "T10n0292_004:0637c12": "於眾生所不憙聽，棄捐惡語不施於人；本昔",
    "T10n0292_004:0637c13": "所說四事口過常遠離之；本歡悅心諮嗟如",
    "T10n0292_004:0637c14": "來磬揚大音；在佛神寺歌歎佛德；以清和",
    "T10n0292_004:0637c15": "性為諸眾生宣傳法施；在尊神寺作諸妓樂、",
    "T10n0292_004:0637c16": "琴、箏、吹笛，樂佛塔廟；親自面從諸佛、世尊聽",
    "T10n0292_004:0637c17": "聞經典；順在天福，從諸菩薩；若因法師得聞",
    "T10n0292_004:0637c18": "經典，身自奉事，心捨天上；是為十事菩薩演",
    "T10n0292_004:0637c19": "教為善清淨。",
    "T10n0292_004:0637c20": "「菩薩有十事所護善攝。何謂為十？諸天王現，",
    "T10n0292_004:0637c21": "悉共護之；龍王、鬼神王皆出宿衛；揵沓和、阿",
    "T10n0292_004:0637c22": "須輪咸來奉敬；迦留羅、金翅鳥王僉來安",
    "T10n0292_004:0637c23": "之；甄陀羅、摩睺勒悉歸仰之；又，天帝釋侍",
    "T10n0292_004:0637c24": "從諸天俱來護之；其梵天王將諸梵天在邊",
    "T10n0292_004:0637c25": "自歸；諸菩薩等皆共敬念；諸不退轉一生補",
    "T10n0292_004:0637c26": "處僉來親之；諸如來等現在十方威神護",
    "T10n0292_004:0637c27": "之；是為菩薩十事擁護善攝。",
    "T10n0292_004:0637c28": "「菩薩有十事所修章訓。何謂為十？而常勸樂",
    "T10n0292_004:0637c29": "眾生之界、亦復教化三千大千諸佛國土、又",
    "T10n0292_004:0638a01": "悉能入一切諸根、通利中間及弱劣者、隨其",
    "T10n0292_004:0638a02": "境土而嚴淨之、消除一切愛欲塵勞、遠離諸",
    "T10n0292_004:0638a03": "穢、棄捐境界而悉覩見志性所在、漸稍長益",
    "T10n0292_004:0638a04": "清和之性而悉普達遍諸法界，因是之故速",
    "T10n0292_004:0638a05": "近無為，是為十事。",
    "T10n0292_004:0638a06": "「菩薩等心有十事。何謂為十？等心總持，執諸",
    "T10n0292_004:0638a07": "眾生，攝眾德本，令不遺漏；心如江海，不可限",
    "T10n0292_004:0638a08": "量，順諸佛法無極道慧；心如須彌，其德超",
    "T10n0292_004:0638a09": "踰，建立眾生一切善本；心如明珠，去諸垢",
    "T10n0292_004:0638a10": "穢，意念清淨；心如金剛，毀壞一切諸瑕疵法；",
    "T10n0292_004:0638a11": "其心堅固如鐵圍山，不可破壞，一切眾魔、諸",
    "T10n0292_004:0638a12": "外異學無能動者；其菩薩心猶如蓮華，遊於",
    "T10n0292_004:0638a13": "三界永無所著；其菩薩心如靈瑞華，於無數",
    "T10n0292_004:0638a14": "劫難可見聞；心如日明，遊行虛空，消滅一",
    "T10n0292_004:0638a15": "切闇蔽、罣礙、愚癡之冥；其心如空，愍傷一切",
    "T10n0292_004:0638a16": "群萌之類；是為菩薩十心。",
    "T10n0292_004:0638a17": "「菩薩發意復有十事。何謂為十？「發意念言：『吾",
    "T10n0292_004:0638a18": "當悅豫一切群萌，皆當消除諸眾生等塵勞、",
    "T10n0292_004:0638a19": "愛欲，永使無餘。』「自興念言：『斷截諸蔽罣礙之",
    "T10n0292_004:0638a20": "難，悉於諸法不以猶豫，得至寂然。「『吾當澹",
    "T10n0292_004:0638a21": "泊一切眾生勤苦五陰，當斷消滅惡趣、八難。",
    "T10n0292_004:0638a22": "「『常當普見一切如來，不離其邊；常當精進學",
    "T10n0292_004:0638a23": "菩薩戒，成諸佛道。「『普見眾生，成就一切使入",
    "T10n0292_004:0638a24": "道迹，以故發意。』「當知無極法鼓普遍十方諸",
    "T10n0292_004:0638a25": "佛國土，總攝人民志性諸根，使無有餘。是為",
    "T10n0292_004:0638a26": "十事菩薩發意。",
    "T10n0292_004:0638a27": "「菩薩意遍復有十事。何謂為十？其意普遍，曠",
    "T10n0292_004:0638a28": "若虛空；入於無量一切法界，一時之間皆遍",
    "T10n0292_004:0638a29": "三世；諸佛所興輒能具足，入胎出生、棄國捐",
    "T10n0292_004:0638b01": "王、成最正覺、現大滅度悉由聖慧；入眾生",
    "T10n0292_004:0638b02": "界，志其意性，覺知諸根；以聖光明遍至一",
    "T10n0292_004:0638b03": "切諸法境土，周無邊際；諸幻羅網無所從",
    "T10n0292_004:0638b04": "生；至於自然無有顛倒，不可計會；己心無",
    "T10n0292_004:0638b05": "礙，使他無蔽；光明智慧而得自在；諸佛興",
    "T10n0292_004:0638b06": "時，所在發意現最正覺；是為菩薩十事意",
    "T10n0292_004:0638b07": "遍。",
    "T10n0292_004:0638b08": "「菩薩諸根有十事。何謂為十？諸菩薩等若見",
    "T10n0292_004:0638b09": "諸佛，諸根歡悅，欣然不還；好樂諸佛，奉敬",
    "T10n0292_004:0638b10": "經典，靡所不達；菩薩不迴一切諸根無所障",
    "T10n0292_004:0638b11": "塞；心常堅住，其所修行莫能廢者；諸根微",
    "T10n0292_004:0638b12": "妙，曉了分別智度無極；諸菩薩意無有進",
    "T10n0292_004:0638b13": "退，勸誨眾生，志如金剛；消化諸法，破壞眾",
    "T10n0292_004:0638b14": "惡，其明堅強，靡所不照；見諸如來光耀所",
    "T10n0292_004:0638b15": "在，諸根無怪；開士之心了如來身合為一",
    "T10n0292_004:0638b16": "體；其菩薩意至無限際，入於如來十種之",
    "T10n0292_004:0638b17": "力；是為菩薩十事諸根。",
    "T10n0292_004:0638b18": "「菩薩志性有十事。何謂為十？有菩薩心常無",
    "T10n0292_004:0638b19": "所著，不貪世俗；其心清徹而不雜碎，不思聲",
    "T10n0292_004:0638b20": "聞、緣覺之事；又，計菩薩志性柔順，恒志佛道；",
    "T10n0292_004:0638b21": "其意清和，因一切智而出生矣；有所念",
    "T10n0292_004:0638b22": "者無有儔匹，消伏眾魔、諸外異學；志無瑕",
    "T10n0292_004:0638b23": "疵，嚴淨一切如來慧場；恒善救攝其意本",
    "T10n0292_004:0638b24": "末；如所聞法未曾忽忘；其意自然而無所",
    "T10n0292_004:0638b25": "倚著，所生之處無所適莫；其志深妙，普能",
    "T10n0292_004:0638b26": "得入微妙之慧，念已信解，解諸佛法；是為菩",
    "T10n0292_004:0638b27": "薩十事性也。",
    "T10n0292_004:0638b28": "「菩薩性和有十事。何謂為十？菩薩性和，意在",
    "T10n0292_004:0638b29": "尊豪而不退轉；積累一切眾德、善法，不疑諸",
    "T10n0292_004:0638c01": "佛；諮嗟如來本末性行，處於總攝；為大師",
    "T10n0292_004:0638c02": "行，聞所願俱；念在頂相，普能周入，於諸佛",
    "T10n0292_004:0638c03": "法性自然淨；於諸佛法而得由己；其意微",
    "T10n0292_004:0638c04": "妙，能入若干諸法道門；菩薩元首超越一切",
    "T10n0292_004:0638c05": "所在因緣；於道自恣、於諸三昧定意正受，嚴",
    "T10n0292_004:0638c06": "淨變化，其意堅住；攝取前世之所誓願，教化",
    "T10n0292_004:0638c07": "眾生未曾休息；是為菩薩十性淨和。",
    "T10n0292_004:0638c08": "「菩薩應時有十事。何謂為十？菩薩布施則為",
    "T10n0292_004:0638c09": "應時，施諸所有，無所希望；一切奉戒，其禁德",
    "T10n0292_004:0638c10": "限，閑淨精修，奉行應時，不蔑他人；為眾生故，",
    "T10n0292_004:0638c11": "忍諸瞋恚、患厭、懷恨；除去吾我及他人想，普",
    "T10n0292_004:0638c12": "修精進，隨時無轉；將護身、口，心無所忘，廢",
    "T10n0292_004:0638c13": "眾事業，禪定三昧；遵諸解門、神通之正，不捨",
    "T10n0292_004:0638c14": "愛欲、塵勞眷屬；若能奉行諸度無極、積累眾",
    "T10n0292_004:0638c15": "德未曾懈廢，修行大慈；解無眾生，身負眾",
    "T10n0292_004:0638c16": "苦，五品應身，不捨大哀；解知諸法自然寂",
    "T10n0292_004:0638c17": "靜，如來十力覺了隨時；以無限宜顯示黎",
    "T10n0292_004:0638c18": "庶，而轉法輪未曾懷還，見他志性而教誨",
    "T10n0292_004:0638c19": "之；是為菩薩十事應時。菩薩住此，逮佛無上",
    "T10n0292_004:0638c20": "無極大慧，便能隨時。",
    "T10n0292_004:0638c21": "「菩薩信解復有十事。何謂為十？信於微妙而",
    "T10n0292_004:0638c22": "常隨宜；難及德本，篤無央數若干淨行；其",
    "T10n0292_004:0638c23": "好廣普，見於眾生無央數心；造信寂然，入於",
    "T10n0292_004:0638c24": "深奧無極法門；樂於清淨，興廣遠心，愛敬所",
    "T10n0292_004:0638c25": "望；諸佛建立十種力故，謙恭無雙，降伏眾",
    "T10n0292_004:0638c26": "魔及與官屬；究竟好業，等於報應；篤于近",
    "T10n0292_004:0638c27": "門，隨其所憙而示現之；受於所受，謂欲逮",
    "T10n0292_004:0638c28": "得諸佛授決；神足自在，恣意所樂，欲得佛",
    "T10n0292_004:0638c29": "道便成正覺；是為菩薩十事信解也。",
    "T10n0292_004:0639a01": "「菩薩信入世界亦有十事。何謂為十？信諸佛",
    "T10n0292_004:0639a02": "土入一世界；以一世界入諸佛土；信一蓮",
    "T10n0292_004:0639a03": "華如大千界，一如來身遍坐其上十方佛",
    "T10n0292_004:0639a04": "土；解信一切自然如空；一切世界普悉莊",
    "T10n0292_004:0639a05": "嚴；信遍入中十方世界，其菩薩身能周其中；",
    "T10n0292_004:0639a06": "信十方國建著一跡；一切世界入一人身而",
    "T10n0292_004:0639a07": "自申暢；諸佛境土至如來樹，周一道場；以一",
    "T10n0292_004:0639a08": "音聲告十方界一切眾生，聞之心悅；是為十",
    "T10n0292_004:0639a09": "事菩薩信入世界。能住於此，遍入如來無量",
    "T10n0292_004:0639a10": "境土。",
    "T10n0292_004:0639a11": "「菩薩有十事入眾生境界。何謂為十？一切身",
    "T10n0292_004:0639a12": "形自然無身；諸群生界則為一身；自恣講",
    "T10n0292_004:0639a13": "堂，信所入處；諸群萌品則以得入一菩薩腹；",
    "T10n0292_004:0639a14": "眾黎庶界受諸釋、梵及四天王形體像貌；信",
    "T10n0292_004:0639a15": "眾生界入如來身；十方人民——蚑行、喘息、人物",
    "T10n0292_004:0639a16": "之土——入一人身；一切眾生能得處在一佛法",
    "T10n0292_004:0639a17": "品；顯群萌界，現為聲聞、緣覺形貌像類，永",
    "T10n0292_004:0639a18": "無想念；十方世界悉現菩薩莊嚴功勳；諸眾",
    "T10n0292_004:0639a19": "生界示現如來色像、相好、若干種身、威儀禮",
    "T10n0292_004:0639a20": "節，訓誨眾人；是為菩薩十事入眾生界。",
    "T10n0292_004:0639a21": "「菩薩居止有十事。何謂為十？發菩薩意則是",
    "T10n0292_004:0639a22": "其處；修諸德本，眾惡休息；開化眾生，隨時導",
    "T10n0292_004:0639a23": "示；常見諸佛，不離眾聖；其所欲生輒得處",
    "T10n0292_004:0639a24": "在；清淨之界奉修道行；不違正真，恒懷正",
    "T10n0292_004:0639a25": "願；不隨邪誓，僉能遵奉六度無極；專精思惟",
    "T10n0292_004:0639a26": "平等道法；所可遊居與諸佛會；是為菩薩十",
    "T10n0292_004:0639a27": "宿止處也。菩薩住此，棄諸塵勞，無有遺餘，逮",
    "T10n0292_004:0639a28": "成如來無量慧處，是為居止。",
    "T10n0292_004:0639a29": "「菩薩興發有十事，菩薩以此斷諸起行。何謂",
    "T10n0292_004:0639b01": "為十？眾生界起，開化度之，令之究竟；世界若",
    "T10n0292_004:0639b02": "起，滅除其穢，常使嚴淨；如來興現逮菩薩行；",
    "T10n0292_004:0639b03": "起眾德本積累，相好習佛；功勳興于大哀，消",
    "T10n0292_004:0639b04": "除眾生苦惱、五陰熾盛之衰；發于大哀，勸立",
    "T10n0292_004:0639b05": "眾生安一切智；諸度無極合集菩薩嚴淨之",
    "T10n0292_004:0639b06": "行；起權方便，普為一切現道德之門；興於",
    "T10n0292_004:0639b07": "道意，其心坦然，不可稱限；取要言之：一切諸",
    "T10n0292_004:0639b08": "法菩薩所興、在所現化、神通解達；是為菩薩",
    "T10n0292_004:0639b09": "十興起也。",
    "T10n0292_004:0639b10": "「菩薩有十事奉行。何謂為十？恒自思念諸度",
    "T10n0292_004:0639b11": "無極、奉修禁戒而無缺漏、遵承聖慧不隨邪",
    "T10n0292_004:0639b12": "見、順從禮義未曾失節、遵崇道法不隨邪",
    "T10n0292_004:0639b13": "見、隨時品第不違高節、應時示現不犯道教、",
    "T10n0292_004:0639b14": "親近行義不厭訓誨、奉修正覺不隨小乘、遵",
    "T10n0292_004:0639b15": "承聖行而轉法輪，是為菩薩十事奉行也。",
    "T10n0292_004:0639b16": "「菩薩成就有十事。何謂為十？常懷篤信；奉敬",
    "T10n0292_004:0639b17": "善友，逮成佛法；慇懃愛樂如來所說，未曾",
    "T10n0292_004:0639b18": "謗毀正典訓教；其心無量，在於無際；勸助德",
    "T10n0292_004:0639b19": "本，逮如來境而無齊限；信樂不疑，普能遊",
    "T10n0292_004:0639b20": "入十方世界成為佛法；又，於法界不可動搖，",
    "T10n0292_004:0639b21": "心如泰山；動魔境界不得自在，自然降伏；",
    "T10n0292_004:0639b22": "恒悉識念諸佛境界；訓誨眾生，當自懷念如",
    "T10n0292_004:0639b23": "來、至真十種慧力；是為菩薩十事成就。",
    "T10n0292_004:0639b24": "「菩薩有十事失佛道法，常當遠之。何謂為十？",
    "T10n0292_004:0639b25": "其自憍慢，輕善親友，失佛道法；畏懼生死、",
    "T10n0292_004:0639b26": "窮苦之惱；患厭眾行，違菩薩心；勞惓天下",
    "T10n0292_004:0639b27": "周旋止頓；行必固性，違於正定便失等跡；所",
    "T10n0292_004:0639b28": "作德本，名：『是我所作。』嫉妬、誹謗正法；翳匿",
    "T10n0292_004:0639b29": "覆蓋諸菩薩行；愛樂聲聞、緣覺之法；憎於",
    "T10n0292_004:0639c01": "弘履，不喜宣暢菩薩大法。是為菩薩十失道",
    "T10n0292_004:0639c02": "法，常當遠之，乃入菩薩無上聖賢。",
    "T10n0292_004:0639c03": "「菩薩寂然有十事。何謂為十？能常勤修智",
    "T10n0292_004:0639c04": "度無極；瞻察眾生，除諸顛倒；度脫一切諸邪",
    "T10n0292_004:0639c05": "見縛；未曾發意求諸妄想，開化眾著、貪妄想",
    "T10n0292_004:0639c06": "者；行過三界，周旋一切十方世界，遊居其",
    "T10n0292_004:0639c07": "中；改變眾生貪諸塵勞、習放逸者，離愛欲法；",
    "T10n0292_004:0639c08": "興大悲哀愍諸群黎，除諸所有而復示現一",
    "T10n0292_004:0639c09": "切眷屬；動諸世界，現有終始，為顯修行；遊世",
    "T10n0292_004:0639c10": "俗法而無所著，而復隨時入其中教；具見",
    "T10n0292_004:0639c11": "佛道，不斷大行、不畏本願。是為菩薩十事",
    "T10n0292_004:0639c12": "寂然，賢聖度世，攝護黎庶，過諸聲聞緣覺",
    "T10n0292_004:0639c13": "之業。",
    "T10n0292_004:0639c14": "「菩薩有十事得究竟法。何謂為十？這生墮",
    "T10n0292_004:0639c15": "地自在如來、以致究暢諸佛境界、以獲成就",
    "T10n0292_004:0639c16": "諸菩薩業、具足一切諸度無極、興盛充滿諸",
    "T10n0292_004:0639c17": "佛種姓、而逮超越如來儔類、常得建立諸",
    "T10n0292_004:0639c18": "佛十力、永得究暢如來大道、解知諸佛皆一",
    "T10n0292_004:0639c19": "法身、如來、至真行無有二，是為菩薩十究竟",
    "T10n0292_004:0639c20": "法。",
    "T10n0292_004:0639c21": "「菩薩有十事生諸佛法。何謂為十？一心自歸，",
    "T10n0292_004:0639c22": "奉善親友，興諸佛法至一德本；信樂佛法則",
    "T10n0292_004:0639c23": "生道跡；發意之頃皆能變現諸如來行；以",
    "T10n0292_004:0639c24": "得懷來無極大願，生廣大心；樂己德本，如",
    "T10n0292_004:0639c25": "所造立終不忘失、未曾患厭；無央數劫所可",
    "T10n0292_004:0639c26": "積行悉攝當來一切無際；遊居生在無量佛",
    "T10n0292_004:0639c27": "土開化眾生，常隨時節興菩薩行，不斷所",
    "T10n0292_004:0639c28": "履；常發大哀，顯無量心，發一意時普見虛",
    "T10n0292_004:0639c29": "空；以得超入殊妙大行，生至真願，不失本意；",
    "T10n0292_004:0640a01": "奉持一切如來訓誨，照耀眾生以發道心，具",
    "T10n0292_004:0640a02": "眾德法；是為菩薩興十道法。",
    "T10n0292_004:0640a03": "「菩薩有十事號為正士。何謂為十？菩薩解了",
    "T10n0292_004:0640a04": "佛慧為一法身，故曰開士；堅住大乘，號曰",
    "T10n0292_004:0640a05": "大士；奉行豪法，故曰尊人；覺成妙法，故曰聖",
    "T10n0292_004:0640a06": "士；入殊勝慧，故曰超士；勸人精進，故曰",
    "T10n0292_004:0640a07": "上人；宣豪勝法，故曰無上；具足解了十種",
    "T10n0292_004:0640a08": "力慧，故曰力士；除諸一切闇冥覆蔽，故曰無",
    "T10n0292_004:0640a09": "雙；無儔匹士，心得由己輒成佛道，號無思議；",
    "T10n0292_004:0640a10": "是為菩薩號十正士也。",
    "T10n0292_004:0640a11": "「菩薩行路有十事。何謂為十？諸菩薩眾與",
    "T10n0292_004:0640a12": "一乘路一無等倫，不捨一心。「菩薩有行、智慧",
    "T10n0292_004:0640a13": "善權，為二性路。「復有三路：奉修空行無相之",
    "T10n0292_004:0640a14": "本則無元際，不猗無願，遊於三界無所沾",
    "T10n0292_004:0640a15": "污。「復有四路：修開士行，講無盡業；皆能勸助",
    "T10n0292_004:0640a16": "一切功德；稽顙如來，奉敬無懈；勸助聖慧，善",
    "T10n0292_004:0640a17": "宣道教。「增五根路：諦建立於信根、大精進於",
    "T10n0292_004:0640a18": "諸行、不退轉住一心而不亂、善覺了隨定意、",
    "T10n0292_004:0640a19": "常曉了智慧行。「修六通事以為道路：其天眼",
    "T10n0292_004:0640a20": "者見諸色像、覩諸世界眾生之類，若有生",
    "T10n0292_004:0640a21": "者及於死者；則以天耳聞諸佛所說經典",
    "T10n0292_004:0640a22": "則受持之；見他眾生為能分別，自見己心、亦",
    "T10n0292_004:0640a23": "覩他意，本末眾念不可稱限而得由己；念往",
    "T10n0292_004:0640a24": "古世無央數劫所造德本，進益之宜悉識知",
    "T10n0292_004:0640a25": "之；得大神足，隨眾生本所應化者現若干",
    "T10n0292_004:0640a26": "變，則以正法訓誨眾生；慧盡諸漏，自覩本",
    "T10n0292_004:0640a27": "際，不斷菩薩所興立行。「行七思念為菩薩路：",
    "T10n0292_004:0640a28": "常念於佛，導眾生者無有邊際，以一切句見",
    "T10n0292_004:0640a29": "輒受持，勸化他人使自歸佛；思念經法、如",
    "T10n0292_004:0640b01": "來、至真，於一道場未曾動移，普在一切諸佛",
    "T10n0292_004:0640b02": "眾會現己說法，音暢十方；知諸群黎心根所",
    "T10n0292_004:0640b03": "在而開化之，其意思念僧在無數諸菩薩",
    "T10n0292_004:0640b04": "不退轉，覩不離數、皆見眾生；諸菩薩身常念",
    "T10n0292_004:0640b05": "施與，施諸菩薩，等御其心，思於大施使德增",
    "T10n0292_004:0640b06": "長；常念禁戒，不捨菩薩心，以諸德本施諸",
    "T10n0292_004:0640b07": "眾生；常念諸天，菩薩生在於兜術天當一補",
    "T10n0292_004:0640b08": "處；飢虛思德、常念眾生，以大權慧開化眾",
    "T10n0292_004:0640b09": "生，無能廢辯。「其八正路：奉於正見棄諸邪",
    "T10n0292_004:0640b10": "見。棄諸妄想眾貪之求，皆念一切諸通之慧，",
    "T10n0292_004:0640b11": "道德種姓捨口四過，修賢聖種宣傳正語，",
    "T10n0292_004:0640b12": "身諸所行為眾生施，訓誨眾人無有休懈、不",
    "T10n0292_004:0640b13": "捨正律。其正業者，堅住自在，閑靜知足，修其",
    "T10n0292_004:0640b14": "道德，住於禮節威儀、住於正法，皆不誤失。",
    "T10n0292_004:0640b15": "其正方便，以諸菩薩同產兄弟，所見眷屬無",
    "T10n0292_004:0640b16": "有損耗，遵修如來十種力行。其正意者，所聞",
    "T10n0292_004:0640b17": "音聲悉能執持，普見十方諸佛世界，定意憒",
    "T10n0292_004:0640b18": "亂。其正定者，諸菩薩等不可思議以為脫",
    "T10n0292_004:0640b19": "門；聰明之故，以一定意遍無數定，本定正",
    "T10n0292_004:0640b20": "受，定未曾捨，為菩薩路。「離於欲界危害之跡，",
    "T10n0292_004:0640b21": "所講說法、口所宣講一切無礙，說所思念、",
    "T10n0292_004:0640b22": "眾想之著，開化眾生入一切智，捨於希望、捨",
    "T10n0292_004:0640b23": "眾貪愛，常欲思見一切如來；以歡悅心未曾",
    "T10n0292_004:0640b24": "懈廢，捨於世俗苦樂之業，顯示菩薩賢聖度",
    "T10n0292_004:0640b25": "世，永安道慧，修解無常、無色定意；生於欲",
    "T10n0292_004:0640b26": "界及在色界，初不動移，以度一切諸想、所遭",
    "T10n0292_004:0640b27": "音聲正受，其菩薩行不以為勞。「若能思惟如",
    "T10n0292_004:0640b28": "來十力，佛子！發遣為菩薩路，常能曉了有處",
    "T10n0292_004:0640b29": "無處、限與無限。見諸眾生過去、當來、現在報",
    "T10n0292_004:0640c01": "應、罪福所趣，知於一切神識諸根，了了分別，",
    "T10n0292_004:0640c02": "察其心本而為說法。別若干種不可計數身",
    "T10n0292_004:0640c03": "體各異，如是上願、志在中間、又或下志，識其",
    "T10n0292_004:0640c04": "無際為班宣法。一切剎土——諸有眾生三世所",
    "T10n0292_004:0640c05": "在、無央數劫——諸菩薩身悉遍其中。如來、至",
    "T10n0292_004:0640c06": "真現無想念，而不違捨諸菩薩行、諸禪定意，",
    "T10n0292_004:0640c07": "一心正受塵勞、瞋恚。觀察進退，知所因生，住",
    "T10n0292_004:0640c08": "菩薩門，覩諸黎庶死生所趣為說本末。知於",
    "T10n0292_004:0640c09": "三世眾想諸念，入於一世了諸群萌塵勞、罣",
    "T10n0292_004:0640c10": "礙、志性結解，悉令盡索，不捨菩薩所興顯行。",
    "T10n0292_004:0640c11": "是為十路，菩薩住此，悉逮無上如來權道。",
    "T10n0292_004:0640c12": "「菩薩行路無量，道至無限，行道無數淨不可",
    "T10n0292_004:0640c13": "計。所以者何？菩薩行道無量有十事。何謂為",
    "T10n0292_004:0640c14": "十？察於虛空不可計矣、法界中間向玄之",
    "T10n0292_004:0640c15": "有玄悉無量矣、眾生之種甚多故不可盡、世",
    "T10n0292_004:0640c16": "界無際故曰無限、諸惡思想亦復無底、一切",
    "T10n0292_004:0640c17": "民庶言辭亦無底元、如來之身無能計校、諸",
    "T10n0292_004:0640c18": "佛所演音聲言教亦莫能盡、如來道力無能",
    "T10n0292_004:0640c19": "窮者、一切智明慧達聖元亦無能極，是為菩",
    "T10n0292_004:0640c20": "薩路十無量。所以者何？如虛空無量，修道無",
    "T10n0292_004:0640c21": "量亦當如之；如法界玄之有玄，奉合道義",
    "T10n0292_004:0640c22": "無量亦如；如眾生界甚多無盡，菩薩奉道無",
    "T10n0292_004:0640c23": "盡亦如；若其世界無有邊際，進道亦如；若眾",
    "T10n0292_004:0640c24": "惡思想不可計說，順道化人亦若茲矣；如民",
    "T10n0292_004:0640c25": "庶辭無有崖際，其合道如；若如來行無能計",
    "T10n0292_004:0640c26": "校，一切群黎無有二國，所念悉周，道行亦",
    "T10n0292_004:0640c27": "如；若佛音聲言教莫能盡者，修道亦如，以一",
    "T10n0292_004:0640c28": "言訓普告一切法界人種；若如來力無能窮",
    "T10n0292_004:0640c29": "者，進如來力修道亦然；如一切智不可計者，",
    "T10n0292_004:0641a01": "菩薩積德修道亦然；是為菩薩行路無量也。",
    "T10n0292_004:0641a02": "「菩薩行路有十事。何謂為十？無行不行、應與",
    "T10n0292_004:0641a03": "不應；其身、口、心無所至湊，無舉、無下，其慧",
    "T10n0292_004:0641a04": "本淨，故使其然；無奉不奉、修與不修，入於自",
    "T10n0292_004:0641a05": "然，猶如幻夢、影、響、芭蕉、電現、野馬、水中之",
    "T10n0292_004:0641a06": "月；皆解此已，無一倚求，達知三界空、無相願",
    "T10n0292_004:0641a07": "悉無處所，因其想見而有三處；積斯功德，",
    "T10n0292_004:0641a08": "不荒其行；心無所有而不可見，無言、無教，",
    "T10n0292_004:0641a09": "離於諸法；眾所遊居奉修法界，無所破壞；能",
    "T10n0292_004:0641a10": "知觀察，入一切法，不失如來真諦本際——斯真",
    "T10n0292_004:0641a11": "諦者，則以普周虛空之際——入菩薩慧、諸行、力",
    "T10n0292_004:0641a12": "業，未曾懈惓如來十力、四無所畏；一切智藏",
    "T10n0292_004:0641a13": "察諸平等，觀一切法不懷沈吟；是為十事菩",
    "T10n0292_004:0641a14": "薩行道。",
    "T10n0292_004:0641a15": "「菩薩有十行道嚴淨。何謂為十？「佛子！菩薩在",
    "T10n0292_004:0641a16": "於欲界而不動移，忽在色界，在其像行，一",
    "T10n0292_004:0641a17": "心脫門，定意正受，其所生處無有放逸，是",
    "T10n0292_004:0641a18": "一淨路。「又復，佛子！菩薩目見聲聞之乘，以",
    "T10n0292_004:0641a19": "慧度之，不墮彼路，是二淨路。「又復，佛子！菩",
    "T10n0292_004:0641a20": "薩觀知緣覺之乘，曉了隨時，興大悲哀，逮諸",
    "T10n0292_004:0641a21": "力願而不懈廢，是三淨路。「又復，佛子！菩薩大",
    "T10n0292_004:0641a22": "士與大群從眷屬圍遶、諸天人民清淨端",
    "T10n0292_004:0641a23": "政鼓百千樂、諸玉女琴瑟亦不可計，其音",
    "T10n0292_004:0641a24": "清和，參駕大車。菩薩在中禪定脫門，三昧",
    "T10n0292_004:0641a25": "正受，如道無違，是四淨路。「又復，佛子！菩薩在",
    "T10n0292_004:0641a26": "於一切眾生歌舞調戲，隨眾所為，示與俱同，",
    "T10n0292_004:0641a27": "常如一心，菩薩定意初未曾亂，是五淨路。「又",
    "T10n0292_004:0641a28": "復，佛子！菩薩已度於世俗法，而於諸業悉無",
    "T10n0292_004:0641a29": "所著，不捨度道，救攝眾生，是六淨路。「又復，佛",
    "T10n0292_004:0641b01": "子！菩薩住道，為顯聖慧以入正道，越諸邪",
    "T10n0292_004:0641b02": "見，在於邪徑訓誨眾生使得勉濟，不與邪",
    "T10n0292_004:0641b03": "徑而俱同塵，是七淨路。「又復，佛子！菩薩大士",
    "T10n0292_004:0641b04": "其身、口、意無有缺漏，亦不護戒，將養如來清",
    "T10n0292_004:0641b05": "淨之禁，為諸凡夫愚騃之黨顯清淨行，教惡",
    "T10n0292_004:0641b06": "戒者使普具足一切淨福。菩薩所由，皆除地",
    "T10n0292_004:0641b07": "獄、餓鬼、畜生，致三善路。現在不閑、生於眾",
    "T10n0292_004:0641b08": "難貧匱之處，而到所在勉濟眾生，雖遊其中，",
    "T10n0292_004:0641b09": "不與合同，是八淨路。「又復，佛子！菩薩所為不",
    "T10n0292_004:0641b10": "傾仰人，而於佛法逮無礙辯，普觀諸佛逮",
    "T10n0292_004:0641b11": "法慧光、諸如來等下無形種、一切諸佛皆一",
    "T10n0292_004:0641b12": "法身。諸佛導利，為一切故遍照法門、等住諸",
    "T10n0292_004:0641b13": "乘，諸佛遊居悉在目前。一切黎庶僉無堪",
    "T10n0292_004:0641b14": "任，眾生面手悉見形呰至未曾有，悉為普",
    "T10n0292_004:0641b15": "等，其所求法未曾忘失。其所現師，為從何",
    "T10n0292_004:0641b16": "受悉恭敬之，咸起迎逆，因怪而生，緣其受",
    "T10n0292_004:0641b17": "之。彼修行法在於眾生。所以者何？善權方",
    "T10n0292_004:0641b18": "便。菩薩所行開士真諦住於道業，輒以方",
    "T10n0292_004:0641b19": "便趣使眾生得隨律教，顯現權道各使得",
    "T10n0292_004:0641b20": "所，是九淨路。「又復，佛子！菩薩合集眾德之",
    "T10n0292_004:0641b21": "本，逮得菩薩最上妙法，普具如來阿惟顏行，",
    "T10n0292_004:0641b22": "一切法尊所度無極，繫著無量離垢法冠，正",
    "T10n0292_004:0641b23": "繒為帶。十方世界現無央數諸如來身，轉無",
    "T10n0292_004:0641b24": "耗損，建立法輪。其身盡遍一切佛土，遊於諸",
    "T10n0292_004:0641b25": "法，獨步三界，度于彼岸，逮諸菩薩皆得自在。",
    "T10n0292_004:0641b26": "生十方國，過去、當來、現在諸佛所可示現，教",
    "T10n0292_004:0641b27": "化眾生皆一佛界，亦不違失諸菩薩行，不迷",
    "T10n0292_004:0641b28": "道慧，不違開士德原之本而退還也。履菩薩",
    "T10n0292_004:0641b29": "跡而不迴還，在大士行而不懈廢、亦復不斷",
    "T10n0292_004:0641c01": "正士啟受，亦復不捨善權方便、不廢聖業、不",
    "T10n0292_004:0641c02": "違菩薩所行勢力、不以危害加於他餘、不遠",
    "T10n0292_004:0641c03": "聖士所建正行。所以者何？若斯，菩薩速得無",
    "T10n0292_004:0641c04": "上正真之道。如是，菩薩行無所著，觀一切智，",
    "T10n0292_004:0641c05": "明如來體像而無形貌，是為十淨路。菩薩住",
    "T10n0292_004:0641c06": "此，疾成如來無上大道。",
    "T10n0292_004:0641c07": "「佛子！菩薩有十奉行。何謂為十？修于禁戒，大",
    "T10n0292_004:0641c08": "願殊特，漸備具足；為精進行，懷來一切諸",
    "T10n0292_004:0641c09": "道品義而不迴還；遵神通行，從眾人志各令",
    "T10n0292_004:0641c10": "歡悅；修神足行，普入十方諸佛國土，合為一",
    "T10n0292_004:0641c11": "剎而無動者；志奉清和，得入殊妙；誓願堅",
    "T10n0292_004:0641c12": "固，一切所作靡不成辦；若受伏勝，不越一切",
    "T10n0292_004:0641c13": "眾尊師命；求聞經典，行無厭倦，奉修諸佛所",
    "T10n0292_004:0641c14": "班宣法不以為勞；崇法聖性，遊于一切眾會",
    "T10n0292_004:0641c15": "道場，勇無怯弱；就於無極大行清淨，解知一",
    "T10n0292_004:0641c16": "切咸無所生，是為十行。菩薩住斯，普遊十方",
    "T10n0292_004:0641c17": "一切佛土，無所罣礙。",
    "T10n0292_004:0641c18": "「菩薩有十事手。何謂為十？謂：篤信手，信如",
    "T10n0292_004:0641c19": "來教，一志信樂不可窮極；以手供養諸佛、正",
    "T10n0292_004:0641c20": "覺，積累大德增益無倦；為放捨手，一切諸求",
    "T10n0292_004:0641c21": "皆令得悅，充滿所願；歎善哉言先問訊手；",
    "T10n0292_004:0641c22": "伸其右掌，博聞善手，斷除一切猶豫、結網、三",
    "T10n0292_004:0641c23": "界寂然；大遊出手，愛欲無常，當以大手化眾",
    "T10n0292_004:0641c24": "生界，授所施與；住安地手，覺了四流，度無極",
    "T10n0292_004:0641c25": "臂，總攝內藏；奉平等行為無師法，悉化眾生，",
    "T10n0292_004:0641c26": "無起害心，講說經典，明知世俗及度世法手，",
    "T10n0292_004:0641c27": "能除身心諸有災疾；智慧寶手，消滅塵勞，現",
    "T10n0292_004:0641c28": "無量法光明之耀；是為菩薩十事手也，以此",
    "T10n0292_004:0641c29": "道手弘覆一切。",
    "T10n0292_004:0642a01": "「菩薩腹有十事。何謂為十？謂：志性腹，所念清",
    "T10n0292_004:0642a02": "和；質直之藏而無諛諂，不思偽飾，悉無所",
    "T10n0292_004:0642a03": "受；無因緣界，不樂一切諸所有業；去諸塵勞，",
    "T10n0292_004:0642a04": "以慧為胎；其心清淨而無瑕穢；觀斷諸食，思",
    "T10n0292_004:0642a05": "真諦法，察萬物無；曉了十二因緣之故，分別",
    "T10n0292_004:0642a06": "一切諸生死業；志性柔軟，純淑之故；除於",
    "T10n0292_004:0642a07": "一切邊際邪見；為菩薩腹，普使眾生入佛道",
    "T10n0292_004:0642a08": "藏；是為菩薩十事腹也。",
    "T10n0292_004:0642a09": "「菩薩復有十藏。何謂為十？不斷佛教，住菩薩",
    "T10n0292_004:0642a10": "行，奉諸佛教，以無放逸而得由生顯熾法",
    "T10n0292_004:0642a11": "訓；為菩薩胎，住無極慧，現出世間遵承聖眾；",
    "T10n0292_004:0642a12": "為菩薩胎，住不退轉而轉法輪，必從眾生",
    "T10n0292_004:0642a13": "善法殘來；為菩薩胎，所住隨時，不失道節，",
    "T10n0292_004:0642a14": "眾生在於不決了處，究竟開化；為菩薩胎，立",
    "T10n0292_004:0642a15": "之報應各各使度，令無斷絕，眾生處在處邪",
    "T10n0292_004:0642a16": "見地，興大悲哀；為菩薩胎，興熾當來無極光",
    "T10n0292_004:0642a17": "明如來十力，奉修報應令其具足；為菩薩",
    "T10n0292_004:0642a18": "胎，降伏眾魔，德本無雙，大無所畏，為師子",
    "T10n0292_004:0642a19": "吼；則菩薩胎一住立處歡悅眾生，令無餘",
    "T10n0292_004:0642a20": "疑，逮得十八諸佛之法；為菩薩胎，皆以聖慧",
    "T10n0292_004:0642a21": "道利一切，一切眾生十方國土有諸佛法，",
    "T10n0292_004:0642a22": "勸助佛道；為菩薩胎，生無差特，入于一慧；是",
    "T10n0292_004:0642a23": "為菩薩之十胎矣。",
    "T10n0292_004:0642a24": "「菩薩心業有十事。何謂為十？所可念業，一切",
    "T10n0292_004:0642a25": "所作輒得成就；心不懷怯，積累功德，習具相",
    "T10n0292_004:0642a26": "好；愍大行步，降伏一切諸魔官屬；隨時行愍，",
    "T10n0292_004:0642a27": "消除一切塵勞愛欲；修不退轉，亦不迴還弘",
    "T10n0292_004:0642a28": "愍之行；至佛道場，本淨顯耀，心無所至，了無",
    "T10n0292_004:0642a29": "所倚；愍入眾生，隨其所好而開化之；修大梵",
    "T10n0292_004:0642b01": "行，入諸佛法，不樂餘道，救濟眾生；空、無相",
    "T10n0292_004:0642b02": "願達無所有，去諸邪見，不捨三界；舉諸莊",
    "T10n0292_004:0642b03": "嚴，為金剛界堅固無壞，正使一切皆成為魔，",
    "T10n0292_004:0642b04": "不能動搖菩薩一毛所興德行；是為十愍。",
    "T10n0292_004:0642b05": "「菩薩有十事被德鎧。何謂為十？被大慈鎧，將",
    "T10n0292_004:0642b06": "護民庶；修無極哀，皆忍眾苦；志誓願鎧，悉能",
    "T10n0292_004:0642b07": "究暢一切方便；勸助德鎧，親奉諸佛清淨之",
    "T10n0292_004:0642b08": "行；興功德鎧，使諸眾生皆蒙其恩；諸度無",
    "T10n0292_004:0642b09": "極皆度群黎；聖慧之鎧，消除一切塵勞愛欲；",
    "T10n0292_004:0642b10": "善權方便，殖眾德本；導利普門，一切智心",
    "T10n0292_004:0642b11": "安不憒閙，其意無變；一志德鎧，心懷法念而",
    "T10n0292_004:0642b12": "不忽忘；是為菩薩十德之鎧降伏眾魔。",
    "T10n0292_004:0642b13": "「菩薩杖有十事。何謂為十？以布施杖害諸慳",
    "T10n0292_004:0642b14": "貪、修禁戒業壞除一切犯眾惡事、等勸法杖",
    "T10n0292_004:0642b15": "消去妄想、則以智慧斷截眾生塵勞愛欲、以",
    "T10n0292_004:0642b16": "正業杖遠離一切不曉活業、以善權杖普自",
    "T10n0292_004:0642b17": "現身婬怒癡亂、菩薩皆以法杖消化眾生一",
    "T10n0292_004:0642b18": "切愛欲眾瑕穢門、其在生死則以慧力斷為",
    "T10n0292_004:0642b19": "穢行而開化之、講一法杖破壞一切諸所依",
    "T10n0292_004:0642b20": "倚、一切智門能為消去諸反逆戶，是為菩薩",
    "T10n0292_004:0642b21": "所執十杖。",
    "T10n0292_004:0642b22": "「菩薩頭有十事。何謂為十？無慢為首，天上世",
    "T10n0292_004:0642b23": "間莫能見頂；稽首師長、孝順二親，天上世間",
    "T10n0292_004:0642b24": "皆為跪拜；好上妙首，三千大千世界靡不戴",
    "T10n0292_004:0642b25": "仰；眾德之本而為元首，三界眾生咸來歸",
    "T10n0292_004:0642b26": "命；代諸眾生負於重擔，為枕之首，常得舉頭",
    "T10n0292_004:0642b27": "周觀十方；不輕他首，所作遊步與眾超異；智",
    "T10n0292_004:0642b28": "度無極首，頂有法王；權方便首，普現眾生平",
    "T10n0292_004:0642b29": "等之行；化人民首，誘進眾生，悉使普安；修諸",
    "T10n0292_004:0642c01": "如來法教之首，常奉三寶令不斷絕；是為菩",
    "T10n0292_004:0642c02": "薩所有十頭。",
    "T10n0292_004:0642c03": "「菩薩眼有十事。何謂為十？則以肉眼皆見諸",
    "T10n0292_004:0642c04": "色、又以天眼普見眾生心意所念、以智慧眼",
    "T10n0292_004:0642c05": "觀黎庶根、復以法眼皆見諸法之所歸趣、佛",
    "T10n0292_004:0642c06": "正覺眼悉見如來諸十種力、以聖慧眼見除",
    "T10n0292_004:0642c07": "一切諸非法事、以光明眼演佛威耀普有所",
    "T10n0292_004:0642c08": "照、以導利眼捐棄一切貢高自大、以無為眼",
    "T10n0292_004:0642c09": "所覩無礙、一切智眼普見十方一切法門，是",
    "T10n0292_004:0642c10": "為菩薩十事眼也。",
    "T10n0292_004:0642c11": "「菩薩耳有十事。何謂為十？聞嗟歎德，斷諸結",
    "T10n0292_004:0642c12": "著；若聞謗毀，除諸所受；若聞聲聞、緣覺之事，",
    "T10n0292_004:0642c13": "不以喜悅、亦不志求；若聞嗟歎菩薩之行，歡",
    "T10n0292_004:0642c14": "悅無量；閉塞地獄、餓鬼、畜生；假使生貧八難",
    "T10n0292_004:0642c15": "厄者，為興大哀；聞生天上人中安處，知皆無",
    "T10n0292_004:0642c16": "常，志慕大道；若聞諮嗟諸佛功勳，益加精進",
    "T10n0292_004:0642c17": "具足此業；若復得聞諸度無極及與四恩菩薩",
    "T10n0292_004:0642c18": "法藏，一切精修皆能通達，備悉是事。佛子當",
    "T10n0292_004:0642c19": "知：諸菩薩眾，十方世界諸佛所宣義理之業，",
    "T10n0292_004:0642c20": "諸開士等皆悉聞之。諸所可聽，解無所有。又，",
    "T10n0292_004:0642c21": "其菩薩耳所聞法悉等一定，從初發意至於",
    "T10n0292_004:0642c22": "道場坐佛樹下得成為佛，開化眾生未曾",
    "T10n0292_004:0642c23": "懈廢。是為菩薩十事耳也。",
    "T10n0292_004:0642c24": "「菩薩鼻有十事。何謂為十？若遇美香不以識",
    "T10n0292_004:0642c25": "樂、若遭臭穢不以患厭，等察香臭不以殊特，",
    "T10n0292_004:0642c26": "觀諸香臭悉無所有；衣服、臥具、禮節香臭、婬",
    "T10n0292_004:0642c27": "怒癡事皆以等心入此眾生；其諸大藏、樹木、",
    "T10n0292_004:0642c28": "眾香咸悉觀之，知無有香；下無擇獄，盡於上",
    "T10n0292_004:0642c29": "界三十三天；其中所有一切名香僉無所著，",
    "T10n0292_004:0643a01": "悉說本末；得聽聲聞戒禁博聞；布施智慧道",
    "T10n0292_004:0643a02": "法之香；慕一切智，心未曾變；假使得蒙諸菩",
    "T10n0292_004:0643a03": "薩行，則以修智如來等地；若具如來境界慧",
    "T10n0292_004:0643a04": "香，不斷菩薩上妙道行；是為菩薩十清淨香。",
    "T10n0292_004:0643a05": "「菩薩舌有十事。何謂為十？口演無盡眾生之",
    "T10n0292_004:0643a06": "行；班宣無量諸經典教；諮嗟無限諸佛功勳；",
    "T10n0292_004:0643a07": "歌歎無窮滅度辯才；頌說無際大乘之業；其",
    "T10n0292_004:0643a08": "口言辭遍十方空；其大光明照諸佛土；口所",
    "T10n0292_004:0643a09": "說言皆使眾生各各得解；其辭與同口所宣",
    "T10n0292_004:0643a10": "者，十方諸佛咸共歎之；一切眾魔及外讎",
    "T10n0292_004:0643a11": "敵、塵勞、生死悉自然除，至寂無為；是為菩",
    "T10n0292_004:0643a12": "薩所說口舌。",
    "T10n0292_004:0643a13": "「菩薩軀有十事。何謂為十？謂：受人身則以人",
    "T10n0292_004:0643a14": "言而開化之；亦復訓導諸非人形；地獄、餓鬼、",
    "T10n0292_004:0643a15": "畜生令隨律教；生在天身，又復教授諸天",
    "T10n0292_004:0643a16": "人像，欲行天人及無色天；有在學者則以學",
    "T10n0292_004:0643a17": "地而誘進之，向無學身；為現羅漢無所著事；",
    "T10n0292_004:0643a18": "在緣覺軀為導緣覺所當奉律；在菩薩形則",
    "T10n0292_004:0643a19": "為顯示大乘之業；如來、至真其慧無限，隨時",
    "T10n0292_004:0643a20": "說現、見諸自大，以權方便而發起之；法身無",
    "T10n0292_004:0643a21": "漏，悉無所有，普現諸身；是為菩薩十身。",
    "T10n0292_004:0643a22": "「菩薩有十意行。何謂為十？念於本宿命一切",
    "T10n0292_004:0643a23": "所行；眾德之本建立其意，常奉要義；心所入",
    "T10n0292_004:0643a24": "者，常志佛道；極至原際，愍眾生身；念無煩",
    "T10n0292_004:0643a25": "擾，斷眾塵勞；其意顯曜，不與客塵而俱合同；",
    "T10n0292_004:0643a26": "念擇善行，察之隨時而無所犯；諦觀罪福，不",
    "T10n0292_004:0643a27": "造殃釁；思諸德根，諸根寂定，制不放逸；其",
    "T10n0292_004:0643a28": "志澹泊，求佛定意；是為菩薩十意之行。",
    "T10n0292_004:0643a29": "「菩薩行步有十事。何謂為十？好詣法會，聽受",
    "T10n0292_004:0643b01": "經義，所詣無聲、亦無陰蔽；不懷婬、怒、愚癡、恐",
    "T10n0292_004:0643b02": "懼，心常專惟；有講法者皆為眾生；至於欲",
    "T10n0292_004:0643b03": "界開化黎庶；若至色界及無色界，以像定意",
    "T10n0292_004:0643b04": "尋便迴還；普現五道，訓誨群黎；以神通慧，遍",
    "T10n0292_004:0643b05": "諸佛土見諸如來，稽首問訊；所可遊步悉為",
    "T10n0292_004:0643b06": "法施；由是之故得大智慧，現入泥洹，不斷生",
    "T10n0292_004:0643b07": "死，周旋所度；具諸佛法，未曾休廢諸菩薩行；",
    "T10n0292_004:0643b08": "是為菩薩十事遊行。菩薩住此，無遊不遊，因",
    "T10n0292_004:0643b09": "斯普至諸如來行，獨出十方。",
    "T10n0292_004:0643b10": "「菩薩有十處。何謂為十？處菩薩心未曾忘之；",
    "T10n0292_004:0643b11": "住度無極所可修業；不以飽滿聚集法眾，通",
    "T10n0292_004:0643b12": "達智慧；止於閑居，致大禪定；順一切智，德知",
    "T10n0292_004:0643b13": "止足，賢聖寂靜；住無眾想，亦無希望；奉行法",
    "T10n0292_004:0643b14": "處，不遠正義；禮歸如來，則能具足諸佛、正",
    "T10n0292_004:0643b15": "覺威儀禮節；出神通處，備悉大慧，逮法忍",
    "T10n0292_004:0643b16": "者滿所授慧；坐道場處至力無畏，充滿一",
    "T10n0292_004:0643b17": "切諸佛之法；是為菩薩十處。",
    "T10n0292_004:0643b18": "「菩薩有十坐。何謂為十？其福得至轉輪王座；",
    "T10n0292_004:0643b19": "修於十德，不失天上、世間人處；得四天王，以",
    "T10n0292_004:0643b20": "佛尊法授諸天下；逮為天帝，超越眾庶、梵",
    "T10n0292_004:0643b21": "天、自在；欲攝他心亦得由己；致師子座，興顯",
    "T10n0292_004:0643b22": "法眾；得正法座，逮成總持力，普照一切；其志",
    "T10n0292_004:0643b23": "堅強，所建正願靡不周遍，通達十方；以大慈",
    "T10n0292_004:0643b24": "座，瞋恚、懷結令得悅顏；以大哀座，忍諸苦",
    "T10n0292_004:0643b25": "惱，不以為患；坐金剛座，降伏眾魔、諸外怨",
    "T10n0292_004:0643b26": "敵；是為十座。",
    "T10n0292_004:0643b27": "「菩薩臥寐有十事。何謂為十？謂止寂然，身心",
    "T10n0292_004:0643b28": "澹泊，宿於獨處；思惟順義，不失其時；頓於正",
    "T10n0292_004:0643b29": "定，身心靜默；處於梵天，能悅己彼；善修其",
    "T10n0292_004:0643c01": "業，然於後世不懷惱熱；志平等行，不懷瞋",
    "T10n0292_004:0643c02": "恚；住於道行，解達善友；善微妙居，勸助德",
    "T10n0292_004:0643c03": "本；皆得一切義理之源，悉能究竟；成就道",
    "T10n0292_004:0643c04": "教，不利財業，乃是往宿所修德行；是為菩",
    "T10n0292_004:0643c05": "薩十事臥寐。",
    "T10n0292_004:0643c06": "「菩薩室有十事。何謂為十？無極慈室等心眾",
    "T10n0292_004:0643c07": "生；以大哀行不輕未學；以大喜行除諸不歡，",
    "T10n0292_004:0643c08": "和顏悅色；行大護處，等於有為及無所有；諸",
    "T10n0292_004:0643c09": "度無極，道心為首；具足空行，曉了隨時；為無",
    "T10n0292_004:0643c10": "相行，不住寂滅；為無願行，所生至誠；意安詳",
    "T10n0292_004:0643c11": "行，備悉忍辱；等諸法行，逮得受決；是為菩薩",
    "T10n0292_004:0643c12": "十事室也。",
    "T10n0292_004:0643c13": "「菩薩遊居有十事。何謂為十？其意遊居具四",
    "T10n0292_004:0643c14": "意止；所行遊居了法所趣；其意所在唯樂諸",
    "T10n0292_004:0643c15": "佛；諸度無極，備一切智，修四恩行；開化眾",
    "T10n0292_004:0643c16": "生，遊在生死，興於德本；集眾黎庶不習諸",
    "T10n0292_004:0643c17": "閙，隨其所樂而度脫之；顯神通行開悟眾",
    "T10n0292_004:0643c18": "生，解殊特根，善權方便；智度無極，為眾說",
    "T10n0292_004:0643c19": "法；遊至道場，達諸通慧；備菩薩行，行不斷",
    "T10n0292_004:0643c20": "絕，是為菩薩十事遊居。」",
    "T10n0292_004:0643c21": "說是語時，三千大千世界為大震動。十方菩",
    "T10n0292_004:0643c22": "薩皆來讚詠，戴諸天華——如須彌山——皆散佛上，",
    "T10n0292_004:0643c23": "莫不歡然。諸天、龍、神悉來奉敬。箜篌、樂器不",
    "T10n0292_004:0643c24": "鼓自鳴，婦女珠環皆自作聲，飛鳥、禽獸皆共",
    "T10n0292_004:0643c25": "䳬䳬。盲者得視、聾者得聽、跛者行走、瘻者",
    "T10n0292_004:0643c26": "得平、屈者申舒、狂者得正、尫者強健、疾者",
    "T10n0292_004:0643c27": "瘳除。眾會咸踊，深自欣慶宿命祿厚致此",
    "T10n0292_004:0643c28": "光明。無央數人得無從生，發大道意，功德皆",
    "T10n0292_004:0643c29": "成。",
    "T10n0292_004:0644a01": "度世品經卷第四"
}