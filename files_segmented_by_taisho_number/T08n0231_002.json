{
    "T08n0231_002:0693c19": "勝天王般若波羅蜜經卷第二",
    "T08n0231_002:0693c21": "陳優禪尼國王子月婆首那譯",
    "T08n0231_002:0693c22": "3 法界品法界品第三",
    "T08n0231_002:0693c23": "爾時，勝天王即從座起，偏袒右肩右膝著地，",
    "T08n0231_002:0693c24": "合掌向佛頭面作禮，而白佛言：「世尊！云何菩",
    "T08n0231_002:0693c25": "薩摩訶薩學般若波羅蜜通達甚深法界？」爾",
    "T08n0231_002:0693c26": "時，佛讚勝天王言：「善哉，大王！諦聽，諦聽！善思",
    "T08n0231_002:0693c27": "念之。」勝天王白佛言：「世尊！唯然願聞。」佛告",
    "T08n0231_002:0693c28": "勝天王言：「大王！菩薩摩訶薩有般若故，近善",
    "T08n0231_002:0693c29": "知識，勤修精進，離諸障惑，心得清淨，恭敬尊",
    "T08n0231_002:0694a01": "重，樂習空行，遠離諸見，修如實道，能達法界。",
    "T08n0231_002:0694a02": "「大王！菩薩摩訶薩有般若故，近善知識。歡喜",
    "T08n0231_002:0694a03": "恭敬猶如佛想，以親近故不得懈怠，滅一切",
    "T08n0231_002:0694a04": "惡諸不善法，生長善根。既滅煩惱，遠離障法，",
    "T08n0231_002:0694a05": "即得身、口、意業清淨。由清淨故即生敬重，以",
    "T08n0231_002:0694a06": "敬重心修習空行，修空行故遠離諸見，離諸",
    "T08n0231_002:0694a07": "見故修行正道，修正道故能見法界。」勝天王",
    "T08n0231_002:0694a08": "白佛：「世尊！何等為法界？」佛告勝天王言：「大",
    "T08n0231_002:0694a09": "王！即是如實。」「世尊！云何如實？」「大王！即不變",
    "T08n0231_002:0694a10": "異。」「世尊！云何不異？」「大王！所謂如如。」「世尊！",
    "T08n0231_002:0694a11": "云何如如？」「大王！此可智知，非言能說。何以故？",
    "T08n0231_002:0694a12": "過諸文字，離語境界、口境界故。無諸戲論，無",
    "T08n0231_002:0694a13": "此無彼，離相無相遠離思量，過覺觀境無想",
    "T08n0231_002:0694a14": "無相，過二境界，過諸凡夫，離凡境界，過諸魔",
    "T08n0231_002:0694a15": "事，能離障惑，非識所知，住無處所。寂靜聖智，",
    "T08n0231_002:0694a16": "後無分別智慧境界，無我、我所求不可得，無",
    "T08n0231_002:0694a17": "取無捨，無染無穢，清淨離垢，最勝第一，性常",
    "T08n0231_002:0694a18": "不變。若佛出世及不出世，性相常住。大王！",
    "T08n0231_002:0694a19": "是為法界。菩薩摩訶薩行般若波羅蜜，修此",
    "T08n0231_002:0694a20": "法界百種苦行，令諸眾生皆悉通達。大王！是",
    "T08n0231_002:0694a21": "名般若波羅蜜如如實際，無分別相，不可思",
    "T08n0231_002:0694a22": "議界，真空，一切智一切種智不二界。」爾時，勝",
    "T08n0231_002:0694a23": "天王白佛言：「世尊！云何能證至此法界？」佛告",
    "T08n0231_002:0694a24": "勝天王言：「大王！以出世般若波羅蜜證，後無",
    "T08n0231_002:0694a25": "分別智至。」勝天王白佛言：「世尊！證與至有何",
    "T08n0231_002:0694a26": "差別？」佛告勝天王言：「大王！以般若波羅蜜",
    "T08n0231_002:0694a27": "如實見名為證，以智通達名為至。」勝天王白",
    "T08n0231_002:0694a28": "佛言：「世尊！如佛所說，聞思修慧，通達般若波",
    "T08n0231_002:0694a29": "羅蜜，非是出世後無分別智。」佛告勝天王言：",
    "T08n0231_002:0694b01": "「不爾，大王！何以故？般若波羅蜜甚深微妙，聞",
    "T08n0231_002:0694b02": "慧麁淺不能得見，第一義故思不能量，出世",
    "T08n0231_002:0694b03": "法故修不能行。「大王！般若波羅蜜如是甚深，",
    "T08n0231_002:0694b04": "凡夫、二乘所不能見。何以故？譬如生盲不見",
    "T08n0231_002:0694b05": "眾色，七日嬰兒不見日輪，尚不能見，況復修",
    "T08n0231_002:0694b06": "行。「大王！譬如夏熱，有人西行在於曠野，復",
    "T08n0231_002:0694b07": "有一人從西往東，問前人言：『我今熱渴，何處",
    "T08n0231_002:0694b08": "有水、清涼樹蔭？』彼人答言：『善男子！從此東",
    "T08n0231_002:0694b09": "行則有二路，一左一右，當從右路，有清泉水",
    "T08n0231_002:0694b10": "及樹蔭涼。』「大王！於意云何？雖聞此名，思惟",
    "T08n0231_002:0694b11": "往趣，能除熱渴得水味不？」「不也，世尊！此人",
    "T08n0231_002:0694b12": "至彼，入池洗浴、飲水，息樹，方離熱渴，得知水",
    "T08n0231_002:0694b13": "味。」佛言：「如是，如是！大王！不可以三慧通達",
    "T08n0231_002:0694b14": "真實般若波羅蜜。「大王！所言曠野，即是生死；",
    "T08n0231_002:0694b15": "人謂眾生；熱名煩惱，渴是貪愛；東來人者即",
    "T08n0231_002:0694b16": "是菩薩；其右路者薩婆若道——菩薩摩訶薩行",
    "T08n0231_002:0694b17": "般若波羅蜜，善知生死及出世路；清冷水者",
    "T08n0231_002:0694b18": "所謂般若波羅蜜；樹蔭涼者即是大悲。菩薩",
    "T08n0231_002:0694b19": "摩訶薩行二法故，遠離凡夫及二乘道。「大王！",
    "T08n0231_002:0694b20": "如是甚深般若波羅蜜，無形無相，種種巧說，",
    "T08n0231_002:0694b21": "令諸眾生得入其中。「大王！菩薩摩訶薩行般",
    "T08n0231_002:0694b22": "若波羅蜜，如實知力空，無畏空，不共法空，戒",
    "T08n0231_002:0694b23": "聚空，定聚、慧聚、解脫聚、解脫知見聚空，空空，",
    "T08n0231_002:0694b24": "第一義空，而空相不可得。不取空相，不起空",
    "T08n0231_002:0694b25": "見，不執空相，不依止空。如是不取著故，於空",
    "T08n0231_002:0694b26": "不墮。「大王！菩薩摩訶薩行般若波羅蜜，遠離",
    "T08n0231_002:0694b27": "諸相，不見內外相，離戲論相，離分別相，離",
    "T08n0231_002:0694b28": "求覓相，離貪著相，離境界相，離攀緣相，離",
    "T08n0231_002:0694b29": "能知所知相。」勝天王白佛言：「世尊！菩薩摩",
    "T08n0231_002:0694c01": "訶薩般若波羅蜜，如是觀無相；諸佛世尊復",
    "T08n0231_002:0694c02": "云何觀？」佛告勝天王言：「大王！諸佛境界不",
    "T08n0231_002:0694c03": "可思議。何以故？離境界故。一切眾生思量",
    "T08n0231_002:0694c04": "佛境，心則狂亂，不知此彼。何以故？同虛空",
    "T08n0231_002:0694c05": "性，不可思量，求不可得，離覺觀境。菩薩摩訶",
    "T08n0231_002:0694c06": "薩行般若波羅蜜，尚不見有凡夫境界可得",
    "T08n0231_002:0694c07": "思量，況佛境界。亦不依止一切諸願，雖行",
    "T08n0231_002:0694c08": "布施不著施報，持戒、忍辱、精進、定、慧亦復如是，",
    "T08n0231_002:0694c09": "一切功德乃至涅槃亦不依著。何以故？離我、",
    "T08n0231_002:0694c10": "我所，無二無別，自性離故。」說是般若波羅蜜",
    "T08n0231_002:0694c11": "法門時，三千大千世界六種震動，須彌山王、",
    "T08n0231_002:0694c12": "目真隣陀山、鐵圍山、大鐵圍山、寶山、黑山、",
    "T08n0231_002:0694c13": "大黑山，皆悉震動。無量百千億諸菩薩摩",
    "T08n0231_002:0694c14": "訶薩，脫上分衣為佛敷座，高如須彌。無量百",
    "T08n0231_002:0694c15": "千釋梵護世諸天王等，合掌恭敬，散諸妙華——",
    "T08n0231_002:0694c16": "曼陀羅華、摩訶曼陀羅華、曼殊沙華、摩訶曼",
    "T08n0231_002:0694c17": "殊沙華、白蓮華、赤蓮華、紅蓮華、青蓮華——耆闍",
    "T08n0231_002:0694c18": "崛山縱廣四十由旬，積華遍滿至于佛膝。無",
    "T08n0231_002:0694c19": "量天子作諸天樂，不鼓自鳴，空中歎言：「再覩",
    "T08n0231_002:0694c20": "佛興世，再見轉法輪。善哉！閻浮提一切眾生，",
    "T08n0231_002:0694c21": "勤修功德，多種善根，得聞如是甚深般若波",
    "T08n0231_002:0694c22": "羅蜜，況復來世有能信者，如是眾生悉行諸",
    "T08n0231_002:0694c23": "佛如來境界。」復有無量百千諸大龍王，即以",
    "T08n0231_002:0694c24": "神力普興大雲，降注香雨灑耆闍崛山及三",
    "T08n0231_002:0694c25": "千大千世界，諸聽法者唯覺香潤不見霑濡。",
    "T08n0231_002:0694c26": "無量龍女，悉於佛前合掌讚歎。無量乾闥婆，",
    "T08n0231_002:0694c27": "以妙音樂而供養佛，其夜叉眾散諸妙華。十",
    "T08n0231_002:0694c28": "方無量無邊國土諸佛世尊，皆放眉間白毫",
    "T08n0231_002:0694c29": "光明，照此娑婆世界耆闍崛山，其三千大千",
    "T08n0231_002:0695a01": "世界幽暗之處，日月不照，悉蒙光明。照世界",
    "T08n0231_002:0695a02": "已，還至佛所，右遶三匝，從佛頂入。無量百千",
    "T08n0231_002:0695a03": "婆羅門、剎利、居士長者，以塗香、末香、幡、華、幢、",
    "T08n0231_002:0695a04": "蓋而供養佛。爾時，眾中七十二億菩薩摩訶",
    "T08n0231_002:0695a05": "薩得無生法忍，無量百千萬億眾生得遠塵",
    "T08n0231_002:0695a06": "垢法眼淨，無量百千萬億眾生發阿耨多羅",
    "T08n0231_002:0695a07": "三藐三菩提心。爾時，勝天王白佛言：「世尊！般",
    "T08n0231_002:0695a08": "若波羅蜜離文字、無語言，云何菩薩摩訶薩",
    "T08n0231_002:0695a09": "行般若波羅蜜為眾生說法？」佛告勝天王言：",
    "T08n0231_002:0695a10": "「大王！菩薩摩訶薩行般若波羅蜜，如是說法：",
    "T08n0231_002:0695a11": "為修習佛法故，而說佛法畢竟不可得；為成",
    "T08n0231_002:0695a12": "熟諸波羅蜜，而波羅蜜畢竟不可得；為清淨",
    "T08n0231_002:0695a13": "菩提，而菩提畢竟不可得；為涅槃離欲滅，而",
    "T08n0231_002:0695a14": "涅槃離欲滅畢竟不可得；為須陀洹、斯陀含、",
    "T08n0231_002:0695a15": "阿那含、阿羅漢果、而須陀洹乃至阿羅漢畢",
    "T08n0231_002:0695a16": "竟不可得；為辟支佛，而辟支佛畢竟不可得；",
    "T08n0231_002:0695a17": "為斷除我、取，而我及取畢竟不可得。菩薩摩",
    "T08n0231_002:0695a18": "訶薩如是行甚深般若波羅蜜，心不分別一切",
    "T08n0231_002:0695a19": "諸相，我能分別及所分別悉不可得，隨順般",
    "T08n0231_002:0695a20": "若波羅蜜不違生死，雖在生死不逆般若波",
    "T08n0231_002:0695a21": "羅蜜隨順法相。」勝天王白佛言：「世尊！菩薩摩",
    "T08n0231_002:0695a22": "訶薩云何隨順法相、不違世諦？」佛告勝天王",
    "T08n0231_002:0695a23": "言：「大王！菩薩摩訶薩隨順甚深般若波羅蜜，",
    "T08n0231_002:0695a24": "不遠離色、受、想、行、識，不遠離欲界、色界、無色",
    "T08n0231_002:0695a25": "界，不遠離法，而不著般若波羅蜜，不遠離道。",
    "T08n0231_002:0695a26": "何以故？具巧方便故。」勝天王白佛言：「世尊！何",
    "T08n0231_002:0695a27": "者是菩薩摩訶薩善巧方便？」佛告勝天王言：",
    "T08n0231_002:0695a28": "「大王！所謂無量菩薩摩訶薩具慈、悲、喜、捨，不",
    "T08n0231_002:0695a29": "捨眾生，常能利益。「大王！菩薩摩訶薩行般若",
    "T08n0231_002:0695b01": "波羅蜜，具無邊慈、無分別慈、法慈、不息慈、不",
    "T08n0231_002:0695b02": "惱慈、利益慈、平等慈、遍益慈、出世慈，成就",
    "T08n0231_002:0695b03": "如是等大慈。」「世尊！云何大悲？」佛言：「大王！菩",
    "T08n0231_002:0695b04": "薩摩訶薩行般若波羅蜜，眾生苦惱無歸依",
    "T08n0231_002:0695b05": "處，即為濟拔發菩提心、勤求正法，既自得已",
    "T08n0231_002:0695b06": "為眾生說——其慳貪者，教行布施；無戒、破戒，教",
    "T08n0231_002:0695b07": "令持戒；惡性之人，教行忍辱；懶惰懈怠，教令",
    "T08n0231_002:0695b08": "精進；散亂之人，教行禪定；愚癡之人，教行般",
    "T08n0231_002:0695b09": "若。為度眾生，雖遭苦惱，終不捨離菩提之心。",
    "T08n0231_002:0695b10": "是名大悲。」「世尊！云何大喜？」佛言：「大王！菩薩",
    "T08n0231_002:0695b11": "摩訶薩行般若波羅蜜，作是思惟：『三界熾然，",
    "T08n0231_002:0695b12": "我已出離，故生歡喜；久相繫著生死之繩，我",
    "T08n0231_002:0695b13": "已割斷，故生歡喜；種種覺觀及諸取相於生",
    "T08n0231_002:0695b14": "死海，我已得出，故生歡喜；無始竪立我慢之",
    "T08n0231_002:0695b15": "幢，我今已摧，故生歡喜；以金剛智，壞煩惱山",
    "T08n0231_002:0695b16": "永不復立，故生歡喜；我自安隱，又令他安，愚",
    "T08n0231_002:0695b17": "癡黑暗貪愛繫縛久寐世間，今始得覺，故生",
    "T08n0231_002:0695b18": "歡喜；我今已離一切惡趣，又拔眾生令出惡",
    "T08n0231_002:0695b19": "道，眾生久於生死迷亂不知出道，我今濟拔",
    "T08n0231_002:0695b20": "開示正路，悉令得至薩婆若城，故生歡喜。』是",
    "T08n0231_002:0695b21": "名大喜。「大王！菩薩摩訶薩行般若波羅蜜，眼",
    "T08n0231_002:0695b22": "所見色，不著不離而起捨心；耳聲、鼻香、舌味、",
    "T08n0231_002:0695b23": "身觸、意法亦爾。「大王！菩薩摩訶薩行般若波",
    "T08n0231_002:0695b24": "羅蜜，成就如是四無量心。」爾時，勝天王白佛",
    "T08n0231_002:0695b25": "言：「世尊！云何菩薩摩訶薩行般若波羅蜜，為",
    "T08n0231_002:0695b26": "度眾生示現諸相？」佛告勝天王言：「大王！般若",
    "T08n0231_002:0695b27": "波羅蜜相不可得，菩薩摩訶薩相亦不可得，",
    "T08n0231_002:0695b28": "但方便力教化眾生，示現處胎乃至涅槃。何",
    "T08n0231_002:0695b29": "以故？諸天計常，謂無墮落；菩薩摩訶薩行般",
    "T08n0231_002:0695c01": "若波羅蜜，以方便力破此執故，示現處胎，因",
    "T08n0231_002:0695c02": "令彼天起無常念，世間最勝最高無等不著",
    "T08n0231_002:0695c03": "五欲，欲不能污，尚有墮落，況復餘天。是故咸",
    "T08n0231_002:0695c04": "應勿復放逸，勤加精進，一心修道。譬如見日",
    "T08n0231_002:0695c05": "尚有隱沒，則知螢火不得久住。「大王！復有",
    "T08n0231_002:0695c06": "放逸諸天，貪著樂故，不修正法。雖與菩薩同",
    "T08n0231_002:0695c07": "在天宮，不往禮拜，不諮受法，而作是意：『今",
    "T08n0231_002:0695c08": "且遊戲，明詣菩薩。』各相謂言：『菩薩與我常共",
    "T08n0231_002:0695c09": "在此，修行何晚？』菩薩摩訶薩行般若波羅蜜，",
    "T08n0231_002:0695c10": "勤修精進，如救頭然，破彼放逸，示現墮落。如",
    "T08n0231_002:0695c11": "是示現，有二因緣：一、令諸天離放逸故，二、令",
    "T08n0231_002:0695c12": "眾生咸得見故。「大王！世間復有下劣眾生，不",
    "T08n0231_002:0695c13": "堪見佛成無上道及轉法輪。菩薩摩訶薩為",
    "T08n0231_002:0695c14": "此眾生，是故示現嬰兒童子，後宮遊戲——菩薩",
    "T08n0231_002:0695c15": "若作餘像說法，後宮女人則不信樂，是故示",
    "T08n0231_002:0695c16": "現嬰兒童子。「大王！有高行者常能離俗，菩薩",
    "T08n0231_002:0695c17": "摩訶薩為化彼故，示現出家。「大王！復有天、人",
    "T08n0231_002:0695c18": "作如是念：『若以端坐受人天樂而得聖道。』菩",
    "T08n0231_002:0695c19": "薩摩訶薩為化此故，示現苦行，亦為降伏諸",
    "T08n0231_002:0695c20": "外道故，示現苦行。「大王！復有天、人長夜發願：",
    "T08n0231_002:0695c21": "『菩薩摩訶薩行詣道場，我等諸天常獻供養。』",
    "T08n0231_002:0695c22": "菩薩為化此眾生故，示詣道場，一切人眾皆",
    "T08n0231_002:0695c23": "悉獲得菩提因緣。「大王！復有天、人作如是念：",
    "T08n0231_002:0695c24": "『惡魔、外道障礙正法，願得菩薩坐於道場，降",
    "T08n0231_002:0695c25": "伏惡魔及諸外道，正信之人悉令見法。』菩薩",
    "T08n0231_002:0695c26": "摩訶薩既成道已，三千大千世界，於虛空中",
    "T08n0231_002:0695c27": "種種音聲而讚歎曰：『佛日出世，螢火隱沒。』此",
    "T08n0231_002:0695c28": "等天人悉發是言：『願我來世皆得阿耨多羅",
    "T08n0231_002:0695c29": "三藐三菩提，如今菩薩摩訶薩。』為是眾生現",
    "T08n0231_002:0696a01": "坐道場。「大王！又有天、人作如是言：『願見大",
    "T08n0231_002:0696a02": "師成就一切智、無師智、自然智，不求出離，根",
    "T08n0231_002:0696a03": "性純熟，是深法器。』為是眾生示現三轉十二",
    "T08n0231_002:0696a04": "種法輪。「大王！復有天、人樂聞涅槃，菩薩為",
    "T08n0231_002:0696a05": "化彼眾生故，示現涅槃。「大王！菩薩摩訶薩修",
    "T08n0231_002:0696a06": "行般若波羅蜜，能現如是種種之相。「大王！菩",
    "T08n0231_002:0696a07": "薩摩訶薩行般若波羅蜜，不生難處。何以故？",
    "T08n0231_002:0696a08": "無福德人不聞般若波羅蜜名字故。又復常",
    "T08n0231_002:0696a09": "離一切惡業，佛所說戒悉不毀犯，心無嫉妬，",
    "T08n0231_002:0696a10": "已於過去無數佛所，多種善根具足功德，智",
    "T08n0231_002:0696a11": "慧方便成就大願，心樂寂靜勤行精進。「大王！",
    "T08n0231_002:0696a12": "菩薩摩訶薩無有惡業牽墮地獄，性行十善",
    "T08n0231_002:0696a13": "故；菩薩摩訶薩無有破戒牽墮畜生；性持戒",
    "T08n0231_002:0696a14": "故；菩薩摩訶薩無有嫉妬，不牽墮餓鬼，不",
    "T08n0231_002:0696a15": "生邪見家，常值善知識。何以故？已於過去無",
    "T08n0231_002:0696a16": "數佛所深種善根，是故生處皆悉正見。菩",
    "T08n0231_002:0696a17": "薩受生，諸根不缺，成佛法器。何以故？於過去",
    "T08n0231_002:0696a18": "世供養諸佛，聽聞正法，禮敬大眾，是故根具",
    "T08n0231_002:0696a19": "相貌端圓，成佛法器。「大王！菩薩不生邊地，",
    "T08n0231_002:0696a20": "鈍根愚癡不知善惡，語言義趣非佛法器，不",
    "T08n0231_002:0696a21": "識沙門、婆羅門。何以故？菩薩受生必在中國，",
    "T08n0231_002:0696a22": "利根智慧，言辭辯了，善知語義，是佛法器，善",
    "T08n0231_002:0696a23": "知沙門及婆羅門。何以故？菩薩摩訶薩宿世",
    "T08n0231_002:0696a24": "智慧力故。「大王！菩薩不生長壽天，不見諸",
    "T08n0231_002:0696a25": "佛、不利眾生故。菩薩所以生在欲界，示現出",
    "T08n0231_002:0696a26": "世利益眾生。何以故？善方便故。「大王！菩薩",
    "T08n0231_002:0696a27": "不生空世界中，此處無佛，不聞正法，不供養",
    "T08n0231_002:0696a28": "僧。何以故？菩薩生處必具三寶，宿願強故。菩",
    "T08n0231_002:0696a29": "薩若聞惡世界名，即生厭離，修行寂靜，心不",
    "T08n0231_002:0696b01": "懈怠，以一切善滅諸惡法。「大王！菩薩摩訶薩",
    "T08n0231_002:0696b02": "修行般若波羅蜜，以是因緣不生難處。「大王！",
    "T08n0231_002:0696b03": "菩薩摩訶薩行般若波羅蜜，乃至夢中尚不忘",
    "T08n0231_002:0696b04": "失菩提之心，況復覺時。何以故？一切菩薩生",
    "T08n0231_002:0696b05": "於此心，即是阿耨多羅三藐三菩提心，若無",
    "T08n0231_002:0696b06": "此心則無有佛，無佛無法，無法無僧；由此心",
    "T08n0231_002:0696b07": "故，得有三寶及以天人。菩薩摩訶薩常離諂",
    "T08n0231_002:0696b08": "曲，質直柔和，其心清淨，不疑佛法，欲聽受者，",
    "T08n0231_002:0696b09": "不祕深義。離法嫉妬，遠三塗業，於初中後無",
    "T08n0231_002:0696b10": "有異相。行不違言，護持大乘。見同學者則生",
    "T08n0231_002:0696b11": "恭敬，勸他修習，讚歎大乘；於說法師常生佛",
    "T08n0231_002:0696b12": "想，近善知識遠離惡友。「大王！菩薩摩訶薩",
    "T08n0231_002:0696b13": "修般若波羅蜜，如是成就菩提之心，因由此",
    "T08n0231_002:0696b14": "心得宿命智。何以故？已曾供養無量諸佛，護",
    "T08n0231_002:0696b15": "持正法，修清淨戒，遠離惡業，障礙永無，心常",
    "T08n0231_002:0696b16": "歡喜，心勤修學，心不散亂，心智不失。何以",
    "T08n0231_002:0696b17": "故？大王！若菩薩摩訶薩已曾供養無量諸",
    "T08n0231_002:0696b18": "佛，則尊重正法，由重法故廣為人說，為護正",
    "T08n0231_002:0696b19": "法不惜身命，身、口、意業三種清淨、業清淨已",
    "T08n0231_002:0696b20": "得離障礙、離障礙故心常歡喜、心歡喜故則",
    "T08n0231_002:0696b21": "勤精進、心性正直念智具足、由念智故知過",
    "T08n0231_002:0696b22": "去生一十百千乃至無數。「大王！菩薩摩訶薩",
    "T08n0231_002:0696b23": "行般若波羅蜜，如是了知過去生處。既了",
    "T08n0231_002:0696b24": "宿命，近善知識，由善知識，於諸佛所不失三",
    "T08n0231_002:0696b25": "事，謂見、聞、念，常聽正法。供養僧寶無空過時，",
    "T08n0231_002:0696b26": "諸佛菩薩所恒恭敬禮拜尊重，行住坐臥不",
    "T08n0231_002:0696b27": "離多聞。「大王！持淨戒者，耳根常聞般若波羅",
    "T08n0231_002:0696b28": "蜜名字，恒勤修習助道之法，曾不遠離三解",
    "T08n0231_002:0696b29": "脫門，修四無量，常聞薩婆若名。「大王！菩薩",
    "T08n0231_002:0696c01": "摩訶薩行般若波羅蜜，以是因緣近善知識。",
    "T08n0231_002:0696c02": "「大王！菩薩摩訶薩行般若波羅蜜，乃至夢中",
    "T08n0231_002:0696c03": "不近惡友，何況覺時。何以故？菩薩摩訶薩",
    "T08n0231_002:0696c04": "不與破戒人共住，邪見人、無威儀人、邪命",
    "T08n0231_002:0696c05": "人、無義語人、懶惰人、樂住生死人、背菩提",
    "T08n0231_002:0696c06": "人、樂俗務人，不與共住。大王！菩薩摩訶薩",
    "T08n0231_002:0696c07": "行如是法離惡知識。「大王！菩薩摩訶薩行般",
    "T08n0231_002:0696c08": "若波羅蜜，能得如來清淨之身，所謂平等身、",
    "T08n0231_002:0696c09": "清淨身、無盡身、善修得身、法身、不可覺知",
    "T08n0231_002:0696c10": "身、不思議身、寂靜身、虛空等身、智身。」勝天",
    "T08n0231_002:0696c11": "王白佛言：「世尊！菩薩摩訶薩在何位中，能得",
    "T08n0231_002:0696c12": "如來十種之身？」佛告勝天王言：「菩薩初地",
    "T08n0231_002:0696c13": "得平等身。何以故？離諸邪曲，通達法性，見平",
    "T08n0231_002:0696c14": "等故。於第二地得清淨身。何以故？清淨戒",
    "T08n0231_002:0696c15": "故。住第三地得無盡身。何以故？離瞋恚故。",
    "T08n0231_002:0696c16": "第四地中得善修身。何以故？常勤精進修佛",
    "T08n0231_002:0696c17": "法故。住第五地則得法身。何以故？見諸諦",
    "T08n0231_002:0696c18": "理故。住第六地得離覺觀身。何以故？觀因",
    "T08n0231_002:0696c19": "緣理，非覺觀所知故。住第七地得不思議身。",
    "T08n0231_002:0696c20": "何以故？具足方便故。於第八地得寂靜身。何",
    "T08n0231_002:0696c21": "以故？離一切戲論，無煩惱故。住第九地得等",
    "T08n0231_002:0696c22": "虛空身。何以故？身相不可量，遍一切處故。",
    "T08n0231_002:0696c23": "住第十地則得智身。何以故？成就一切種智",
    "T08n0231_002:0696c24": "故。」勝天王白佛言：「如來之身與菩薩身，無差",
    "T08n0231_002:0696c25": "別乎？」佛告勝天王言：「身無差別，但功德異。」",
    "T08n0231_002:0696c26": "勝天王言：「其義云何？」「大王！佛、菩薩身，無有",
    "T08n0231_002:0696c27": "差別。何以故？一切諸法同一性相，功德差",
    "T08n0231_002:0696c28": "別。」「世尊！云何功德而有差別？」佛言：「大王！今",
    "T08n0231_002:0696c29": "當為王譬喻顯了。譬如寶珠，若有裝飾或不",
    "T08n0231_002:0697a01": "裝飾，其珠何異？佛與菩薩功德有差，法身無",
    "T08n0231_002:0697a02": "別。何以故？如來功德一切圓滿，盡于十方，",
    "T08n0231_002:0697a03": "遍眾生界，清淨離垢，障礙永無；菩薩之身，功",
    "T08n0231_002:0697a04": "德未滿，有餘障故。譬如初月十五日，月虧盈",
    "T08n0231_002:0697a05": "有異，月性無差。此等諸身皆悉堅固，猶如金",
    "T08n0231_002:0697a06": "剛不可破壞。何以故？三毒不破，世法不染，",
    "T08n0231_002:0697a07": "惡趣人間苦不能逼，悉已遠離生老病死，能",
    "T08n0231_002:0697a08": "伏外道，過魔境界，不向聲聞、辟支佛乘，以是",
    "T08n0231_002:0697a09": "因緣不可破壞。「大王！菩薩摩訶薩行般若波",
    "T08n0231_002:0697a10": "羅蜜，善能將導一切世間天、人、阿修羅。譬如",
    "T08n0231_002:0697a11": "有人善為將導，若國王等長者居士，意咸用",
    "T08n0231_002:0697a12": "之；菩薩亦爾，聲聞、緣覺、菩薩、諸佛，咸同用",
    "T08n0231_002:0697a13": "為將導。又如善將導者，世間國王、婆羅門、",
    "T08n0231_002:0697a14": "長者居士咸共尊重；菩薩亦爾，天、龍、夜叉，",
    "T08n0231_002:0697a15": "有學無學之所供養。又如曠野險難怖畏，行",
    "T08n0231_002:0697a16": "人疲倦，遇善將導，能令安隱；菩薩亦爾，以",
    "T08n0231_002:0697a17": "方便力，於彼生死煩惱賊難，將導眾生安隱",
    "T08n0231_002:0697a18": "得出。又如貧人，依富長者方出險難；梵志、尼",
    "T08n0231_002:0697a19": "乾及餘外道，於生死中依行般若波羅蜜菩",
    "T08n0231_002:0697a20": "薩，爾乃出離。又如大富長者無量貲財，為一",
    "T08n0231_002:0697a21": "切人之所受用；行般若波羅蜜菩薩亦復如",
    "T08n0231_002:0697a22": "是，於生死中六道眾生之所受用。又如大富",
    "T08n0231_002:0697a23": "長者欲過險難必要多伴，飲食資糧皆悉具",
    "T08n0231_002:0697a24": "足，爾乃得過；菩薩亦爾，欲出世間，以功德智",
    "T08n0231_002:0697a25": "慧攝一切眾生，度生死難至薩婆若。又如人",
    "T08n0231_002:0697a26": "遠行多齎寶物，為得利故；菩薩亦爾，從生",
    "T08n0231_002:0697a27": "死海至薩婆若，廣修功德智慧，為得一切智",
    "T08n0231_002:0697a28": "故。又如世人求財無厭；菩薩樂法亦無厭心。",
    "T08n0231_002:0697a29": "又如將導，四事勝他，所謂財富、最勝、位高、",
    "T08n0231_002:0697b01": "語用；菩薩亦爾，富功德位、最勝法、自在、無異",
    "T08n0231_002:0697b02": "言。又如人善導至於大城；菩薩亦爾，善能",
    "T08n0231_002:0697b03": "將導至薩婆若城。「大王！菩薩摩訶薩行般若",
    "T08n0231_002:0697b04": "波羅蜜，善知行路、不可行路，邪正安善，有水",
    "T08n0231_002:0697b05": "無水，相貌曲直，出離之道，皆悉通達。「大王！菩",
    "T08n0231_002:0697b06": "薩摩訶薩知不倒路，凡所示道，不違眾根。為",
    "T08n0231_002:0697b07": "大乘人示無上道，不說聲聞、辟支佛路；為小",
    "T08n0231_002:0697b08": "乘人示聲聞道，不說大乘；辟支佛根示緣覺",
    "T08n0231_002:0697b09": "路，不說薩婆若道；為著我見說無我道；著",
    "T08n0231_002:0697b10": "法眾生為說空道；著二邊者為說中道；為散",
    "T08n0231_002:0697b11": "亂者說奢摩他、毘婆舍那，不說散亂；戲論眾",
    "T08n0231_002:0697b12": "生示如如道，不說言語；著生死者示涅槃道，",
    "T08n0231_002:0697b13": "不說世間；為迷塗者而說正道。大王！是名",
    "T08n0231_002:0697b14": "菩薩知邪正路。」",
    "T08n0231_002:0697b15": "4 念處品勝天王般若波羅蜜經念處品第四",
    "T08n0231_002:0697b16": "爾時，勝天王即從座起，偏袒右肩右膝著地，",
    "T08n0231_002:0697b17": "合掌向佛頭面作禮，而白佛言：「世尊！菩薩",
    "T08n0231_002:0697b18": "摩訶薩行般若波羅蜜，能如是知路非路者，",
    "T08n0231_002:0697b19": "心緣何住？」佛告勝天王言：「大王！菩薩摩訶",
    "T08n0231_002:0697b20": "薩行般若波羅蜜，心正不亂。何以故？善念身、",
    "T08n0231_002:0697b21": "念受、念心、念法。菩薩摩訶薩凡所遊行城邑",
    "T08n0231_002:0697b22": "聚落，聞利養名，如佛戒說煩惱繫縛，善自憶",
    "T08n0231_002:0697b23": "念。「大王！云何菩薩摩訶薩行般若波羅蜜念",
    "T08n0231_002:0697b24": "身？與身相應惡不善法，以如實智，悉遠離之。",
    "T08n0231_002:0697b25": "觀身過失，始自足底乃至頭頂，此身無我、無",
    "T08n0231_002:0697b26": "常、敗壞，但以筋脈共相連持，腥臊臭穢，色惡",
    "T08n0231_002:0697b27": "可惡，所不喜見。如是觀己，身中貪欲悉不復",
    "T08n0231_002:0697b28": "生，不起身我。以是因緣，相應善法皆悉隨順。",
    "T08n0231_002:0697b29": "云何菩薩摩訶薩行般若波羅蜜念受？作是",
    "T08n0231_002:0697c01": "思惟：『諸受皆苦。顛倒眾生妄起樂相，凡夫",
    "T08n0231_002:0697c02": "愚癡以苦為樂，聖人但說一切皆苦。勤修精",
    "T08n0231_002:0697c03": "進，為斷滅故，亦教餘人修學此法。』作是觀已，",
    "T08n0231_002:0697c04": "恒自念受，不隨受行，修行斷受亦令他學。云",
    "T08n0231_002:0697c05": "何菩薩摩訶薩行般若波羅蜜念心？作是思",
    "T08n0231_002:0697c06": "惟：『此心無常而謂常住，於苦謂樂，無我謂",
    "T08n0231_002:0697c07": "我，不淨謂淨，數動不住，速疾轉易，結使根本",
    "T08n0231_002:0697c08": "諸惡趣門，煩惱因緣壞滅善道，是不可信貪",
    "T08n0231_002:0697c09": "瞋癡主。一切法中心為上首，若善知心，悉解",
    "T08n0231_002:0697c10": "眾法。種種世間皆由心造，心不自見。若善",
    "T08n0231_002:0697c11": "若惡，悉由心起。心性迴轉如旋火輪，易轉如",
    "T08n0231_002:0697c12": "馬，能燒如火，暴起如水。』作如是觀，於念不動，",
    "T08n0231_002:0697c13": "不隨心行，令心隨己，若能伏心則伏眾法。",
    "T08n0231_002:0697c14": "云何菩薩摩訶薩行般若波羅蜜念法？惡不",
    "T08n0231_002:0697c15": "善法能如實知，所謂貪欲、瞋恚、愚癡及餘煩",
    "T08n0231_002:0697c16": "惱，而修對治，貪欲對治、瞋恚對治、愚癡對",
    "T08n0231_002:0697c17": "治。如是知已，即迴起念不行彼法，亦令他離。",
    "T08n0231_002:0697c18": "云何菩薩摩訶薩行般若波羅蜜於境起念？",
    "T08n0231_002:0697c19": "若見色、聲、香、味、觸，作是思惟：『云何於彼不真",
    "T08n0231_002:0697c20": "實法而生貪愛？此乃凡夫愚癡所著，即是不",
    "T08n0231_002:0697c21": "善。如世尊說，愛即生著，著即迷惑，迷故不知",
    "T08n0231_002:0697c22": "善法惡法，以是因緣生於惡趣。』菩薩摩訶薩",
    "T08n0231_002:0697c23": "自不漏失，不著境界，令他亦爾。「大王！菩薩摩",
    "T08n0231_002:0697c24": "訶薩行般若波羅蜜阿蘭若念，作是思惟：『阿",
    "T08n0231_002:0697c25": "蘭若者，是無諍人之所住處，寂靜住處，於此",
    "T08n0231_002:0697c26": "處中，天、龍、夜叉、他心智人，悉能知我心、心數",
    "T08n0231_002:0697c27": "法，不應於此起邪思惟。』即得捨離，於法正憶，",
    "T08n0231_002:0697c28": "勤修行之。「大王！菩薩摩訶薩行般若波羅蜜，",
    "T08n0231_002:0697c29": "作是思惟：『城邑聚落，非出家人所可行處，則",
    "T08n0231_002:0698a01": "不應往，所謂酤酒、婬女、王城、博弈歌舞之處。』",
    "T08n0231_002:0698a02": "悉遠離之。「大王！菩薩摩訶薩行般若波羅蜜，",
    "T08n0231_002:0698a03": "聞利養名，起正憶念，作是思惟：『為生施福故",
    "T08n0231_002:0698a04": "受此財，不由貪愛受，不出內生長子息，不",
    "T08n0231_002:0698a05": "言我財，一切貧窮普皆周給，如是行者人所",
    "T08n0231_002:0698a06": "讚歎，終不計我及以我所。』復作是念：『人皆",
    "T08n0231_002:0698a07": "稱我惠施名聞，世間無常須臾磨滅，云何智",
    "T08n0231_002:0698a08": "人，無常、無實、不恒、無主，隨彼而行，起我、我所？』",
    "T08n0231_002:0698a09": "「大王！菩薩摩訶薩行般若波羅蜜，於佛世尊",
    "T08n0231_002:0698a10": "所說念戒，作是思惟：『過去諸佛皆學此戒，成",
    "T08n0231_002:0698a11": "無上道，得至涅槃；當來諸佛、現在亦爾。』如是",
    "T08n0231_002:0698a12": "知已，精進勤修。「大王！菩薩摩訶薩行般若波",
    "T08n0231_002:0698a13": "羅蜜，為化眾生及以自身，少欲知足，著糞掃",
    "T08n0231_002:0698a14": "衣，心常清潔，信力堅固，寧失身命於戒不犯，",
    "T08n0231_002:0698a15": "心離高慢，遊行城邑不恥弊衣，遠離懈怠常",
    "T08n0231_002:0698a16": "修精進，所作未辦終不中息，於糞掃衣，不見",
    "T08n0231_002:0698a17": "過患、朽故弊壞，終無輕鄙，但取其德——夫離欲",
    "T08n0231_002:0698a18": "者乃服此衣，如來所讚，息慳貪著。亦不自讚",
    "T08n0231_002:0698a19": "我能服此，於他不服終無毀言。如此行人，諸",
    "T08n0231_002:0698a20": "天禮敬，佛所讚歎，菩薩護持，婆羅門、剎利皆",
    "T08n0231_002:0698a21": "悉禮敬。「大王！菩薩摩訶薩行般若波羅蜜，如",
    "T08n0231_002:0698a22": "是修清淨行。」爾時，勝天王白佛言：「世尊！高",
    "T08n0231_002:0698a23": "行菩薩能行般若波羅蜜，何用著糞掃衣？」佛",
    "T08n0231_002:0698a24": "告勝天王言：「諸大菩薩將護世人。何以故？世",
    "T08n0231_002:0698a25": "間眾生樂見不同。大王！於意云何？菩薩高",
    "T08n0231_002:0698a26": "行何如世尊？」勝天王言：「百千萬億恒河沙分，",
    "T08n0231_002:0698a27": "算數譬喻不及其一。何以故？如來世尊是大",
    "T08n0231_002:0698a28": "法王，一切種智，無有一法而不照了。」「大王！於",
    "T08n0231_002:0698a29": "意云何？諸佛如來於四天下，天、龍、夜叉、人非",
    "T08n0231_002:0698b01": "人中示現苦行，及以讚歎頭陀功德，此何所",
    "T08n0231_002:0698b02": "為？」王言：「世尊！為欲教化可度眾生，及初發",
    "T08n0231_002:0698b03": "意諸菩薩等，未斷煩惱為說對治。」佛言：「如是，",
    "T08n0231_002:0698b04": "如是！大王！高行菩薩著糞掃衣，亦復如是。是",
    "T08n0231_002:0698b05": "故菩薩摩訶薩行般若波羅蜜，多有方便利",
    "T08n0231_002:0698b06": "益眾生。「大王！菩薩摩訶薩行般若波羅蜜，示",
    "T08n0231_002:0698b07": "現世間但畜三衣。何以故？心知足故，更不多",
    "T08n0231_002:0698b08": "求，即是少欲，不求索故無所積聚，既不積聚",
    "T08n0231_002:0698b09": "則無喪失，無喪失故則不生苦，苦不生故即",
    "T08n0231_002:0698b10": "離諸惱，離諸惱故則無所著，無所著故是為",
    "T08n0231_002:0698b11": "漏盡。「大王！菩薩摩訶薩行般若波羅蜜，利益",
    "T08n0231_002:0698b12": "眾生故，入城邑聚落持鉢乞食。何以故？菩",
    "T08n0231_002:0698b13": "薩摩訶薩大悲熏心，如實觀察貧苦眾生，令",
    "T08n0231_002:0698b14": "得富樂，受彼供養。若入邑聚，威儀齊整，心正",
    "T08n0231_002:0698b15": "不亂，善攝諸根前視六尺，雙犁軛地如法",
    "T08n0231_002:0698b16": "乞食，次第而往不越貧家，以量受食終不長",
    "T08n0231_002:0698b17": "取，於所得中更開一分擬施供養。何以故？信",
    "T08n0231_002:0698b18": "施難銷，為生福故。「大王！菩薩摩訶薩行般若",
    "T08n0231_002:0698b19": "波羅蜜，但一坐食而不移動。何以故？一坐道",
    "T08n0231_002:0698b20": "場，魔來惱亂亦不移動；出世禪定、般若、闍那，",
    "T08n0231_002:0698b21": "空一切法，如實聖道、實際如如、一切種智，於",
    "T08n0231_002:0698b22": "此諸法悉不移動。何以故？薩婆若法是一坐",
    "T08n0231_002:0698b23": "得，是故行一坐食。「大王！菩薩摩訶薩行般",
    "T08n0231_002:0698b24": "若波羅蜜，以方便力如是示現乞食。「大王！菩",
    "T08n0231_002:0698b25": "薩摩訶薩行般若波羅蜜，學阿蘭若行，所謂",
    "T08n0231_002:0698b26": "常修梵行，於諸根中不起過失，深樂多聞，力",
    "T08n0231_002:0698b27": "堪修行，離我怖畏，不計著身，常行寂靜。菩薩",
    "T08n0231_002:0698b28": "摩訶薩正法中出家，持三輪淨戒，善知法相，",
    "T08n0231_002:0698b29": "如來所說，為少壯老三種人戒，悉能了達。",
    "T08n0231_002:0698c01": "不隨外緣自心思量，呵毀世法，讚歎出世。調",
    "T08n0231_002:0698c02": "伏諸根，不緣惡境，於阿蘭若居無難處，聚",
    "T08n0231_002:0698c03": "落乞食不遠不近，有清泉水盥洗便易，林",
    "T08n0231_002:0698c04": "木華果，無惡禽獸，巖穴寂靜空閑罕人，而為",
    "T08n0231_002:0698c05": "居止。所曾聞法，日夜三時勤加讀誦，聲不過",
    "T08n0231_002:0698c06": "高亦不太下，心不緣外，一念誦持常在胸臆。",
    "T08n0231_002:0698c07": "若婆羅門、剎利來至阿蘭若處，當喚令坐。彼",
    "T08n0231_002:0698c08": "或不肯，慇懃加勸。觀此眾生，隨其根性即為",
    "T08n0231_002:0698c09": "說法，令得歡喜信受修行。如是具足善巧方",
    "T08n0231_002:0698c10": "便，即離我心，以無我故，於阿蘭若不生怖畏，",
    "T08n0231_002:0698c11": "離怖畏故樂行寂靜。菩薩摩訶薩如是以方",
    "T08n0231_002:0698c12": "便力示阿蘭若行。「大王！菩薩摩訶薩行般若",
    "T08n0231_002:0698c13": "波羅蜜，善能觀行，作是思惟：『世間之中，一切",
    "T08n0231_002:0698c14": "飲食清淨香潔，身火所觸即成不淨爛壞臭",
    "T08n0231_002:0698c15": "處。一切凡夫愚癡無智，愛著此身及以飲食。",
    "T08n0231_002:0698c16": "若依聖智如實觀察，即生穢惡，不可樂著。』「大",
    "T08n0231_002:0698c17": "王！菩薩摩訶薩行般若波羅蜜，作是思惟：『多",
    "T08n0231_002:0698c18": "行瞋恚則起惡業，我今當離；直心趣道，真實",
    "T08n0231_002:0698c19": "思惟，非徒口說。』「大王！菩薩摩訶薩行般若波",
    "T08n0231_002:0698c20": "羅蜜，作是思惟：『若法有生即是因緣，法之因",
    "T08n0231_002:0698c21": "緣又從緣起，云何智人，於此虛妄因緣生法",
    "T08n0231_002:0698c22": "而作罪失？』菩薩身中，有障善法即自斷除，若",
    "T08n0231_002:0698c23": "不能斷他障善法，心即生捨不起無明。云",
    "T08n0231_002:0698c24": "何名障善法？不恭敬佛、法、僧、淨戒；不敬同學；",
    "T08n0231_002:0698c25": "老少幼小自高降彼；趣向五欲背捨涅槃，而",
    "T08n0231_002:0698c26": "起我見、眾生見、命見、人見；執空起斷見，執有",
    "T08n0231_002:0698c27": "起常見；遠離賢聖，親近凡夫；捨持戒人，依破",
    "T08n0231_002:0698c28": "禁者；親附惡友，遠善知識；聞甚深法即生毀",
    "T08n0231_002:0698c29": "謗；威儀不整，口無辯說，煩惱覆心，具足諂",
    "T08n0231_002:0699a01": "曲；貪著利養，生五種慢：一、姓貴，二、種族，三、",
    "T08n0231_002:0699a02": "見勝，四、國土，五、徒眾；見惡則助；遇善而捨；",
    "T08n0231_002:0699a03": "讚歎女人、童稚、外道；不樂阿蘭若行，不解節",
    "T08n0231_002:0699a04": "食，不親近師；雖復讀誦，不知時節，若見善法，",
    "T08n0231_002:0699a05": "亦復不生少尊重心；見惡不怖，如象無鉤、馬",
    "T08n0231_002:0699a06": "無轡勒，放逸不制；喜起瞋忿，不生慈心；見苦",
    "T08n0231_002:0699a07": "不悲，遇病不視，於死不怖；在火聚中不求免",
    "T08n0231_002:0699a08": "出，應作不作，不能量忖；難思而察，非望而求；",
    "T08n0231_002:0699a09": "不出謂出，非路謂路，未得謂得，遠大善法；毀",
    "T08n0231_002:0699a10": "呰大乘，讚歎小道；毀大乘人，讚彼小學；多樂",
    "T08n0231_002:0699a11": "鬪亂，惡口麤言；心無慈悲，令他怖畏；出言麤",
    "T08n0231_002:0699a12": "鄙，語無一實；樂著戲論而不捨離。大王！菩薩",
    "T08n0231_002:0699a13": "摩訶薩行般若波羅蜜，如是等事名障善法。",
    "T08n0231_002:0699a14": "「大王！菩薩摩訶薩行般若波羅蜜，滅諸戲論，",
    "T08n0231_002:0699a15": "修習空行，作是思惟：『所觀境界皆悉空無，能",
    "T08n0231_002:0699a16": "觀之心亦復如是，無能、所觀二種之異，諸法",
    "T08n0231_002:0699a17": "一相所謂無相。』如是思惟，遣內外相，不見身，",
    "T08n0231_002:0699a18": "不見心，不見法，次第相續修奢摩他、毘婆舍",
    "T08n0231_002:0699a19": "那，毘婆舍那如實見法，奢摩他者一心不",
    "T08n0231_002:0699a20": "亂。菩薩如是修觀行已，即得淨戒，戒清淨故",
    "T08n0231_002:0699a21": "行亦如是。是名菩薩摩訶薩行般若波羅蜜",
    "T08n0231_002:0699a22": "觀行清淨。「大王！菩薩摩訶薩行般若波羅蜜，",
    "T08n0231_002:0699a23": "護持如來正法之藏，聽受正法，為守護故不",
    "T08n0231_002:0699a24": "為利養，為三寶種不斷故不為恭敬，為擁護",
    "T08n0231_002:0699a25": "大乘行故不為名聞，為無歸依眾生令得濟",
    "T08n0231_002:0699a26": "拔與安樂故，無慧眼者令得慧眼，修小乘人",
    "T08n0231_002:0699a27": "示聲聞道，欲行大乘示現大道。如是聽法為",
    "T08n0231_002:0699a28": "無上智，終不為得下劣之乘。「大王！菩薩摩訶",
    "T08n0231_002:0699a29": "薩行般若波羅蜜，善知毘尼，所謂毘尼及毘",
    "T08n0231_002:0699b01": "尼行，毘尼甚深，毘尼微細，淨與不淨，有失無",
    "T08n0231_002:0699b02": "失波羅提木叉，聲聞毘尼、菩薩毘尼。大王！菩",
    "T08n0231_002:0699b03": "薩摩訶薩行般若波羅蜜，如是等毘尼皆悉",
    "T08n0231_002:0699b04": "善知。「大王！菩薩摩訶薩行般若波羅蜜，善",
    "T08n0231_002:0699b05": "知一切威儀戒行，善學聲聞戒、辟支佛戒、菩",
    "T08n0231_002:0699b06": "薩戒，既修戒行。若見威儀不稱眾者，即應",
    "T08n0231_002:0699b07": "遠離，非處不行；若有沙門戒行威儀，則應親",
    "T08n0231_002:0699b08": "近。若婆羅門異學餘行勸修毘尼，如是戒行",
    "T08n0231_002:0699b09": "修之真實，心無巧偽嫉妬即滅，自行布施亦",
    "T08n0231_002:0699b10": "勸他行，讚歎布施，見他布施心生隨喜，不作",
    "T08n0231_002:0699b11": "是念：『唯當施我，勿與他人。』但應思惟：『一切",
    "T08n0231_002:0699b12": "眾生多有所乏，飢寒困苦，願其得財，現世安",
    "T08n0231_002:0699b13": "樂。以聞法故，後世安樂。我今應當精進修",
    "T08n0231_002:0699b14": "道，與諸眾生同得出世。』是名菩薩無嫉妬心，",
    "T08n0231_002:0699b15": "於諸眾生皆得平等，若行布施普為眾生。戒、",
    "T08n0231_002:0699b16": "忍、精進、禪定、般若，乃至一切種智，無二心修。",
    "T08n0231_002:0699b17": "何以故？所修之法與眾生共，念為境界，令速",
    "T08n0231_002:0699b18": "成道，於生死火，自既出離亦使他出。譬如長",
    "T08n0231_002:0699b19": "者而有六子，並皆幼稚，愛念無偏。長者在外",
    "T08n0231_002:0699b20": "其宅火起。大王！於意云何？長者作念：『於此",
    "T08n0231_002:0699b21": "六子，先後救不？』」「不也，世尊！何以故？其父於子",
    "T08n0231_002:0699b22": "心平等故。」「大王！菩薩摩訶薩行般若波羅蜜，",
    "T08n0231_002:0699b23": "亦復如是。凡夫貪著，處在六道生死火宅，不",
    "T08n0231_002:0699b24": "知出離。菩薩摩訶薩行般若波羅蜜，以平等",
    "T08n0231_002:0699b25": "心，種種方便誘化令出，皆悉安置寂靜界中。",
    "T08n0231_002:0699b26": "「大王！菩薩摩訶薩行般若波羅蜜，於法亦等。",
    "T08n0231_002:0699b27": "所謂以法供養如來，種種供具供養如來，如",
    "T08n0231_002:0699b28": "實修行供養如來，利益安樂一切眾生，守護",
    "T08n0231_002:0699b29": "一切眾生善法，隨順眾生善能教化，行菩薩",
    "T08n0231_002:0699c01": "道行不違言，心無疲倦求阿耨多羅三藐三",
    "T08n0231_002:0699c02": "菩提，若能如是乃得名為供養諸佛，不以資",
    "T08n0231_002:0699c03": "生而為供養。何以故？大王！法是佛身，若供",
    "T08n0231_002:0699c04": "養法即供養佛。大王！諸佛世尊，皆從如實",
    "T08n0231_002:0699c05": "修行而來，悉為利益安樂眾生，護其善法隨",
    "T08n0231_002:0699c06": "順眾生，若不爾者違本誓願。懈怠懶惰，不",
    "T08n0231_002:0699c07": "能成就菩提之心。何以故？菩薩摩訶薩，阿耨",
    "T08n0231_002:0699c08": "多羅三藐三菩提與眾生共，若無眾生，菩薩",
    "T08n0231_002:0699c09": "云何能得菩提？「大王！菩薩摩訶薩行般若波",
    "T08n0231_002:0699c10": "羅蜜，以法供養如來名真供養。如是供養，拔",
    "T08n0231_002:0699c11": "除我慢，遠離俗務，剃落鬚髮，於其父母兄弟",
    "T08n0231_002:0699c12": "親戚，不復相關猶如已死，形狀衣服相貌異",
    "T08n0231_002:0699c13": "常，執持鉢器遊入城郭，至其親里若旃陀羅",
    "T08n0231_002:0699c14": "家，下意乞食，作是思念：『我命屬他，由彼食",
    "T08n0231_002:0699c15": "活，以是因緣能除我慢。』復作念言：『我今應",
    "T08n0231_002:0699c16": "取師僧尊長及同學意，令彼歡喜，昔未聞法",
    "T08n0231_002:0699c17": "為得聞故。』若見他人瞋恚鬪諍，即應忍辱下",
    "T08n0231_002:0699c18": "意避之。大王！菩薩摩訶薩。如是行般若波",
    "T08n0231_002:0699c19": "羅蜜拔除我慢。「大王。菩薩摩訶薩行般若波",
    "T08n0231_002:0699c20": "羅蜜，生堅正信。何以故？多諸功德宿世所",
    "T08n0231_002:0699c21": "種，善根力強具足善因，正見成就不信外道，",
    "T08n0231_002:0699c22": "內心清淨不依餘師，心行調直遠離諂曲，諸",
    "T08n0231_002:0699c23": "根聰利具足般若，離諸蓋障其心清淨，遠惡",
    "T08n0231_002:0699c24": "知識親近善友，尋求善言不生懈怠，所聞說",
    "T08n0231_002:0699c25": "法知佛功德。」勝天王白佛言：「世尊！唯願大慈，",
    "T08n0231_002:0699c26": "哀愍為說如來功德大威神力。」佛告勝天王",
    "T08n0231_002:0699c27": "言：「大王！諦聽，諦聽！善思念之，我當為王宣",
    "T08n0231_002:0699c28": "說如來神德少分。」「善哉，世尊！唯然願聞。」佛言：",
    "T08n0231_002:0699c29": "「大王！如來具足無邊大慈，遍照眾生、眾生所",
    "T08n0231_002:0700a01": "攝，乃至十方盡虛空界亦皆遍照，不可測量。",
    "T08n0231_002:0700a02": "如來大悲，聲聞、緣覺、菩薩所無。何以故？不共",
    "T08n0231_002:0700a03": "法故。十方世界，無一眾生大悲不照。復次，如",
    "T08n0231_002:0700a04": "來說法無盡，普為十方一切眾生，一劫百劫",
    "T08n0231_002:0700a05": "千劫若無量劫，種種因緣說法無盡。若眾生",
    "T08n0231_002:0700a06": "界種種言辭，一切句義諮問如來，一彈指頃，",
    "T08n0231_002:0700a07": "一一眾生各為分別，無能壞者。復次，如來即",
    "T08n0231_002:0700a08": "是無礙禪定境界，假使一切世界眾生，皆住",
    "T08n0231_002:0700a09": "十地，入諸三昧百千億劫觀如來定，不能測",
    "T08n0231_002:0700a10": "量。復次，如來身無邊量。何以故？隨所樂見，能",
    "T08n0231_002:0700a11": "於一念示現種種。如來又有清淨天眼，一切",
    "T08n0231_002:0700a12": "世界，無量眾生，一一眾生一一世界，如是一",
    "T08n0231_002:0700a13": "切世界中事，如來悉見，如觀掌中阿摩勒果，",
    "T08n0231_002:0700a14": "諸天人眼所不能見。如來復有清淨天耳，一",
    "T08n0231_002:0700a15": "切眾生，隨其種類音聲不同，如來悉聞解了",
    "T08n0231_002:0700a16": "其義。如來復有淨他心智，一切世界，有諸眾",
    "T08n0231_002:0700a17": "生，作業思想若所得報，如來世尊行立坐臥，",
    "T08n0231_002:0700a18": "於一念頃皆悉了知。何以故？如來常定，無散",
    "T08n0231_002:0700a19": "亂故。「大王！諸佛如來無有失念，心不散亂，根",
    "T08n0231_002:0700a20": "無異緣。何以故？離煩惱習，最為清淨，寂靜無",
    "T08n0231_002:0700a21": "垢。有煩惱者，其心散亂則異攀緣。如來世尊",
    "T08n0231_002:0700a22": "無漏離垢，得一切法自在平等，常在三昧三",
    "T08n0231_002:0700a23": "摩跋提故。大王！如來以一威儀三昧，遊行乃",
    "T08n0231_002:0700a24": "至涅槃，無有天人能得知者，況復如來於無",
    "T08n0231_002:0700a25": "量劫修習無量無邊萬億三昧。何以故？如來",
    "T08n0231_002:0700a26": "不可量、不可思、不可觀故。」爾時勝天王白佛",
    "T08n0231_002:0700a27": "言：「世尊！我聞如來三阿僧祇劫修行成佛，云",
    "T08n0231_002:0700a28": "何而說無量劫修？」佛言：「不也，大王！何以故？菩",
    "T08n0231_002:0700a29": "薩摩訶薩修阿耨多羅三藐三菩提，無量功",
    "T08n0231_002:0700b01": "力之所能辦，非爾許劫時，始得入法平等理，",
    "T08n0231_002:0700b02": "稱為成佛。」勝天王白佛言：「世尊！善哉，善哉！一",
    "T08n0231_002:0700b03": "切眾生常行諸善，遠離障業，喜樂佛果，修菩",
    "T08n0231_002:0700b04": "薩行。世尊！若有眾生得聞如來大神通力，心",
    "T08n0231_002:0700b05": "生歡喜，信受讚歎，當知是人不久得成此神",
    "T08n0231_002:0700b06": "通器，況復有人受持、讀誦、書寫、宣說，如是人",
    "T08n0231_002:0700b07": "等，不可思量。」佛言：「如是，大王，此等眾生，如",
    "T08n0231_002:0700b08": "來擁護，已種善根，過去供養無數諸佛，乃能",
    "T08n0231_002:0700b09": "得聞如來世尊大神通力。是善男女，心不疑",
    "T08n0231_002:0700b10": "惑，於七日中，澡浴清淨著新潔衣，香華供養，",
    "T08n0231_002:0700b11": "一心正憶，爾時如來即為現身，便得見佛。其",
    "T08n0231_002:0700b12": "供養具或有闕少，但一心念，於命將盡，見佛",
    "T08n0231_002:0700b13": "在前。」勝天王白佛言：「世尊！頗有眾生聞說",
    "T08n0231_002:0700b14": "如來神通功德，不起信心而謗毀不？」佛言：「有",
    "T08n0231_002:0700b15": "是眾生，若聞如來神通法門，即起瞋毒不善",
    "T08n0231_002:0700b16": "之心，於說法師惡知識想，此人捨壽，生泥梨",
    "T08n0231_002:0700b17": "中。若聞如來大神通力能生信受，於說法師",
    "T08n0231_002:0700b18": "善知識想，即得人、天乃至成佛。」爾時，世尊",
    "T08n0231_002:0700b19": "出廣長舌相，自覆面門，次至頭頂，次覆遍身，",
    "T08n0231_002:0700b20": "次覆師子座，次覆菩薩眾，次覆聲聞眾，然後",
    "T08n0231_002:0700b21": "乃覆釋梵護世一切大眾，還收舌相，告大眾",
    "T08n0231_002:0700b22": "言：「如來世尊有是舌相，豈當妄語？汝等大眾",
    "T08n0231_002:0700b23": "皆應信受，長夜安樂。」說是法時，眾中八萬四",
    "T08n0231_002:0700b24": "千菩薩得無生法忍，無量百千眾生得遠塵",
    "T08n0231_002:0700b25": "離垢法眼淨，無量無邊眾生發阿耨多羅三",
    "T08n0231_002:0700b26": "藐三菩提心。",
    "T08n0231_002:0700b27": "勝天王般若波羅蜜經卷第二"
}