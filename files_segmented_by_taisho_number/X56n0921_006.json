{
    "X56n0921_006:0086a18": "止觀義例纂要卷第六",
    "X56n0921_006:0086a20": "永嘉沙門釋　(從義)　撰",
    "X56n0921_006:0086a21": "三辨謬立二頓修成有異之失。文為三。初問。次答。三",
    "X56n0921_006:0086a22": "喻。又復不識見思先落似位之意等者。釋伏疑也。既",
    "X56n0921_006:0086a23": "破清涼空觀先成。復恐清涼執於見思先落之說。何",
    "X56n0921_006:0086a24": "者。彼應救云。空觀若乃不先成者。冶鐵作器見思前",
    "X56n0921_006:0086b01": "去如何消之。故今斥云。不識見思先落意也。若先成",
    "X56n0921_006:0086b02": "者何名似即。既云似即豈非三觀。圓觀三諦相似發",
    "X56n0921_006:0086b03": "現。故知若云空觀先成。但是證於真諦而已。則無三",
    "X56n0921_006:0086b04": "諦相似發現。與四念處正慧觀於無明之說敵體相",
    "X56n0921_006:0086b05": "反。方成邪說者。方猶乃也。",
    "X56n0921_006:0086b06": "四辨謬據玄文八教立二頓之失。文為三。初問。次答。",
    "X56n0921_006:0086b07": "清涼雖背天台承於賢首。而華嚴疏鈔猶尚執云。大",
    "X56n0921_006:0086b08": "師判教(指天台大師判教義也)本意如是。故知清涼執見仍存",
    "X56n0921_006:0086b09": "也。三喻。又為三。初總斥。次一者下。別破。文為七。",
    "X56n0921_006:0086b10": "初破不識教名之妨即是破其不識化儀四教中頓",
    "X56n0921_006:0086b11": "教之名也。別立一頓者。此舉清涼所答之辭也。乃是",
    "X56n0921_006:0086b12": "華嚴等者。即是荊谿曉喻之語也。言頓部者。約化儀",
    "X56n0921_006:0086b13": "四教判華嚴即是第一頓教。從部時味等立頓教之",
    "X56n0921_006:0086b14": "名也。從部在初則佛先說天。從時在初則日出先照。",
    "X56n0921_006:0086b15": "從味在初則牛先出乳。部是約法。時味從喻。今既明",
    "X56n0921_006:0086b16": "於從部約法。則時味等約喻可知。部仍兼別者。約化",
    "X56n0921_006:0086b17": "法四教釋華嚴。即是別圓兩教也。圓為能兼。別為所",
    "X56n0921_006:0086b18": "兼。據義應云。部中之圓仍兼於別。圓既兼於別教一",
    "X56n0921_006:0086b19": "麤。是故圓教獨顯不成。不得妙名。良由於此。華嚴既",
    "X56n0921_006:0086b20": "爾。方等．般若準而思之。然清涼以賢首五教和會天",
    "X56n0921_006:0086b21": "台四教云。初愚法小乘教。即三藏教。次大乘始教。即",
    "X56n0921_006:0086b22": "通教。三大乘終教。即別教(孤山霅川明附賢首及以清涼。具如金錍寓言記中",
    "X56n0921_006:0086b23": "委彈斯謬)。五大乘圓教。即天台圓教。天台所以不立頓教",
    "X56n0921_006:0086b24": "者(以賢首五教中第四乃是大乘頓教故也)。以四教中皆有絕言故也。今",
    "X56n0921_006:0086c01": "乃開者。頓顯絕言別為一類。即順禪宗也(清涼亦是濫禪之流",
    "X56n0921_006:0086c02": "類耳)。又云五教大同天台。但加頓教耳。今問清涼。既以",
    "X56n0921_006:0086c03": "賢首圓教會同天台圓教。是則四教中圓教之外更",
    "X56n0921_006:0086c04": "無於圓矣。何故又却別立頓頓邪。既背天台。復違賢",
    "X56n0921_006:0086c05": "首。師資無歸稟承何在。清涼又斥天台判於華嚴兼",
    "X56n0921_006:0086c06": "別。圓融行布各得一邊。失華嚴意。今問清涼。天台判",
    "X56n0921_006:0086c07": "於華嚴兼別。其意非失。汝自不解推過於師耳。圓融",
    "X56n0921_006:0086c08": "行布二義元分。經文炳然。于何不見。輒云善財參諸",
    "X56n0921_006:0086c09": "知識唯解一法。未知諸行。謂之謙己而推他勝。若其",
    "X56n0921_006:0086c10": "然者。普賢．彌勒何不謙己而推他勝邪。清涼又謂。行",
    "X56n0921_006:0086c11": "布差別乃是圓融之行布耳。今問清涼。行布圓融一",
    "X56n0921_006:0086c12": "邪異邪。一則圓融之外無復行布矣。異則何謂圓融",
    "X56n0921_006:0086c13": "之行布邪。既乃圓融何有行布。夫圓融者融於何法",
    "X56n0921_006:0086c14": "而存行布邪。若存行布豈成圓融邪。所言天台四教",
    "X56n0921_006:0086c15": "之中皆有絕言故不立頓教者。此又大錯。何者。四教",
    "X56n0921_006:0086c16": "之中絕言之理。義該大小真中權實。而賢首頓教自",
    "X56n0921_006:0086c17": "是大乘。何得會同四教各有純言之理。該於大小真",
    "X56n0921_006:0086c18": "中權實邪。此且略辨。餘如大部補注中明。",
    "X56n0921_006:0086c19": "次破不識漸開之妨即是破其不識從化儀中之漸",
    "X56n0921_006:0086c20": "開出化法之四也。準法華玄華嚴頓後等者。即妙玄",
    "X56n0921_006:0086c21": "第一卷明顯露不定教中云。雖高山頓說不動寂場",
    "X56n0921_006:0086c22": "而游化鹿苑。釋籤云。此指頓後漸初不動於頓而施",
    "X56n0921_006:0086c23": "漸化。今云不動者。約依報而說也。故云不動寂場而",
    "X56n0921_006:0086c24": "游鹿苑也。不降者約正報而言也。即不降天宮而往",
    "X56n0921_006:0087a01": "樹王之下也。身土並是即頓而漸。故云不動不降也。",
    "X56n0921_006:0087a02": "此約顯露不定之教作如是辨。若約顯露定教而說。",
    "X56n0921_006:0087a03": "亦可謂之動彼寂場游於鹿苑。若不爾者。何故謂之",
    "X56n0921_006:0087a04": "脫舍那之服。著獘垢之衣。故知若約顯露不定。亦可",
    "X56n0921_006:0087a05": "謂之不脫舍那之服而著獘垢之衣。綺文互彰是例",
    "X56n0921_006:0087a06": "非一。漸教之初者。漸有於三。謂初中後。鹿苑名漸初。",
    "X56n0921_006:0087a07": "方等名漸中。般若名漸終。方等彈月具用四者。即彈",
    "X56n0921_006:0087a08": "偏折小歎大襃圓也。折小如維摩經弟子品。彈偏如",
    "X56n0921_006:0087a09": "菩薩品。歎大如觀眾生品。襃圓如稱歎文殊及維摩",
    "X56n0921_006:0087a10": "等。又弟子品用折不同。有用三教。如訶目連即歎大",
    "X56n0921_006:0087a11": "也。有用圓教。如訶身子即襃圓也。般若洮汰(洮。土刀切。汰。他",
    "X56n0921_006:0087a12": "蓋切。此二字體恐非文意。其字正體應作濤汰。說文云。浙[泳-永+簡]也。亦云澄洗也)亦具用四者。",
    "X56n0921_006:0087a13": "然般若中正說大乘通別圓耳。若兼助道亦用三藏。",
    "X56n0921_006:0087a14": "如仁王經四無常偈。輔行十二具引(云云)。故玄文中",
    "X56n0921_006:0087a15": "自鹿苑來等者。妙玄第一卷明日照幽谷中云。約法",
    "X56n0921_006:0087a16": "被緣名漸教相。次照平地中云。約法被緣猶是漸教",
    "X56n0921_006:0087a17": "相。次明般若中云。約法被緣猶是漸教相。故知三時",
    "X56n0921_006:0087a18": "皆名為漸也。又玄文第十漸頓判教等者。玄文云。一",
    "X56n0921_006:0087a19": "頓。二漸。三不定。此三與舊名同義異。今釋此三復有",
    "X56n0921_006:0087a20": "二解。一約教。二約觀。初約教者。華嚴七處八會之說。",
    "X56n0921_006:0087a21": "譬如日出先照高山。淨名之中唯嗅詹蔔。大品中明",
    "X56n0921_006:0087a22": "不共般若。法華中云但說無上道。涅槃云雪山有草",
    "X56n0921_006:0087a23": "名為忍辱。牛若食者即得醍醐。諸大乘經如此流類",
    "X56n0921_006:0087a24": "皆名頓教。非頓部也(釋籤云。始自華嚴終至法華皆有頓義。故顯露中唯除鹿苑。以",
    "X56n0921_006:0087b01": "餘部中皆有頓故。名為頓教。而非頓部。七處八會委如釋籤。然此處會所明位行不出別圓。經意兼含義難分",
    "X56n0921_006:0087b02": "判)。次漸教者。如涅槃云。從佛出十二部經。從十二部",
    "X56n0921_006:0087b03": "經出修多羅。從修多羅出方等經。從方等經出般若。",
    "X56n0921_006:0087b04": "從般若出涅槃。如此等意即漸教相。又始自人天．二",
    "X56n0921_006:0087b05": "乘．菩薩．佛道。亦是漸義。文中間次第入亦是於漸(釋籤",
    "X56n0921_006:0087b06": "云。漸教又三。初約始終共名為漸。次約人在教判之為漸。三從方等之初至法華前皆名為漸。前文多處及止",
    "X56n0921_006:0087b07": "觀等用中間之漸。今用舊名通判一代。且置藏等是故爾耳。今先引大經通明一代漸教之相。次約人在教以",
    "X56n0921_006:0087b08": "判為漸。始自人天終至佛乘亦名為漸。此是約人。人雖在於諸味漸稟而得益深淺。始自人天次第入實。此如",
    "X56n0921_006:0087b09": "止觀初破三途後達常住。此人不經華嚴但從鹿苑之前。初稟人天後漸深入。言中間者。或復初從方等．般若。",
    "X56n0921_006:0087b10": "後漸漸深入。皆如前說並名為漸。以鹿苑後皆有人天乃至實相故也。此等漸人。初不在華嚴。後不至法華。教",
    "X56n0921_006:0087b11": "雖經漸或得頓益。其未入者來至法華。被開會竟又名漸頓。自是別途非全名漸)。今文存略。",
    "X56n0921_006:0087b12": "是故但云自華嚴來至般若會皆有漸頓。其實應云",
    "X56n0921_006:0087b13": "始自華嚴終至涅槃皆有漸頓。但須簡於法華乃是",
    "X56n0921_006:0087b14": "開漸之頓。非全名漸耳。清涼不曉。輒生異論。悲哉悲",
    "X56n0921_006:0087b15": "哉。",
    "X56n0921_006:0087b16": "三破不識教體之妨前破不識漸開之妨。即是破其",
    "X56n0921_006:0087b17": "不識漸開之名。故今乃破其不識教體也。若漸開出",
    "X56n0921_006:0087b18": "四如開拳為指等者。拳喻漸也。指喻四也。法喻開合。",
    "X56n0921_006:0087b19": "如文可解。若存漸教乃沒藏通別圓之四。更加頓及",
    "X56n0921_006:0087b20": "秘密不定。是則教唯有化儀四。故云存漸則教唯有",
    "X56n0921_006:0087b21": "四也。若沒漸教乃存藏通別圓之四。更加頓及秘密．",
    "X56n0921_006:0087b22": "不定。是則教唯有化儀三及化法四。故云沒漸則教",
    "X56n0921_006:0087b23": "唯有七也。若乃存漸又更存於藏通別圓。是則俱存",
    "X56n0921_006:0087b24": "必定一邊而無體矣。舉拳指喻。思之可知。故云俱存",
    "X56n0921_006:0087c01": "必一邊無體也。若立化儀之四。又立化法之四。是則",
    "X56n0921_006:0087c02": "體陿局在化法。名寬通於化儀．化法。故云立八則體",
    "X56n0921_006:0087c03": "陿名寬也。以化儀四教教下義理只是藏通別圓。是",
    "X56n0921_006:0087c04": "故名寬乃立於八。體陿但局在四也。故輔行云。藏等",
    "X56n0921_006:0087c05": "四教徧收一切大小乘經。因果顯了。各立教主。各被",
    "X56n0921_006:0087c06": "機緣。始終備足不過此四。頓等四教但是如來不思",
    "X56n0921_006:0087c07": "議力布措藏等。盈縮調停成熟物機。破邪立正引小",
    "X56n0921_006:0087c08": "歸大。廢偏顯圓會權入實。故有諸部五味相生。利物",
    "X56n0921_006:0087c09": "無方適時出沒。",
    "X56n0921_006:0087c10": "四破抑挫法華之妨(抑者沒也。挫者摧也)即是破其用於華嚴",
    "X56n0921_006:0087c11": "兼別之麤。抑挫法華純一之妙也。近代判教等者。隋",
    "X56n0921_006:0087c12": "末唐初嘉祥寺吉藏法師。依法華經涌出品立三種",
    "X56n0921_006:0087c13": "法輪教。一始見我身聞我所說。即皆信入如來之慧。",
    "X56n0921_006:0087c14": "為根本法輪教。指華嚴經也。二除先修習學小乘者。",
    "X56n0921_006:0087c15": "為枝末法輪教。即三乘等於後所說也。三我今亦令",
    "X56n0921_006:0087c16": "得聞是經入如來慧。為攝未歸本法輪教。即法華經",
    "X56n0921_006:0087c17": "四十年後迴三入一也。嘉祥舊立此三法輪。後歸天",
    "X56n0921_006:0087c18": "台。是故須廢舊日所立。若不然者。何須歸命天台智",
    "X56n0921_006:0087c19": "者。故嘉祥吉藏上天台書云。常願伏膺甘露頂戴法",
    "X56n0921_006:0087c20": "橋。自顧庸訥不堪指授。餘如大部補注中引。文句記",
    "X56n0921_006:0087c21": "云。故知嘉祥身霑妙化義已灌神。舊章先行理須委",
    "X56n0921_006:0087c22": "破。識此大旨師資可成。準此一條餘亦可了。如其無",
    "X56n0921_006:0087c23": "失何以歸心。其失乃是歸心之前。破之則是光其後",
    "X56n0921_006:0087c24": "也(文句之中破於嘉祥。是故記中有此云爾)。亦如三種法輪殊乖承稟。大",
    "X56n0921_006:0088a01": "師稱為頓乳。其以根本為名。大師以三味為枝條。其",
    "X56n0921_006:0088a02": "亦以醍醐為歸本。今問。凡言根本即曰能生。能生始",
    "X56n0921_006:0088a03": "成後攝歸本。本却非始二言相乖。枝末不立攝亦無",
    "X56n0921_006:0088a04": "當。況根本兩分攝歸方一。一為根本二則名枝。是則",
    "X56n0921_006:0088a05": "根本本來是枝。應須會初而從於後。故開華嚴枝別",
    "X56n0921_006:0088a06": "以入法華本圓。況華嚴別圓俱成近迹根義。復壞法",
    "X56n0921_006:0088a07": "華本成。又言三味是枝末者。鹿苑可爾(且約顯露定教故也)。二",
    "X56n0921_006:0088a08": "酥如何。若二酥圓別是枝。華嚴豈可成本。若爾乃成",
    "X56n0921_006:0088a09": "會本歸本。或即會枝歸枝。若法華不關華嚴。則令二",
    "X56n0921_006:0088a10": "本永異。何得名為會末歸本。況法華部內無入華嚴",
    "X56n0921_006:0088a11": "之文。但有入佛知見之說。況涅槃終極五味明文。本",
    "X56n0921_006:0088a12": "師所師舊章須改。若依舊立師資不成。伏膺之說靡",
    "X56n0921_006:0088a13": "施。頂戴之言奚寄。清涼觀師朋附嘉祥舊立三輪。乃",
    "X56n0921_006:0088a14": "釋法華於一佛乘分別說三云。一佛乘者即華嚴經",
    "X56n0921_006:0088a15": "也。會三歸一即攝末歸本也。始見我身聞我所說即",
    "X56n0921_006:0088a16": "皆信受入如來慧。即指華嚴為根本也。除先修習學",
    "X56n0921_006:0088a17": "小乘者我今亦令得聞是經入如來慧。即攝末歸本",
    "X56n0921_006:0088a18": "也。是經即法華也。法華攝於餘經歸華嚴也。故天台",
    "X56n0921_006:0088a19": "指為乳教。乳是酪等諸味之本故也。請以文句記中",
    "X56n0921_006:0088a20": "斥嘉祥之文。破清涼之謬。今問。清涼．嘉祥舊立若乃",
    "X56n0921_006:0088a21": "無失。何以歸心。悲夫清涼拾失為得。謬有阿附。譬之",
    "X56n0921_006:0088a22": "皮尚不存毛將安立。亦如攀枯求力以至人杭俱倒",
    "X56n0921_006:0088a23": "者也。況天台但判教部在初。喻之乳味。何曾指初為",
    "X56n0921_006:0088a24": "根本邪。是經之言既指法華。何得歸本却指華嚴。自",
    "X56n0921_006:0088b01": "言矛盾所立如何。況將最後醍醐上味還歸最初華",
    "X56n0921_006:0088b02": "嚴之乳。一何可笑。哀哉清涼何其如是。唯天台大師",
    "X56n0921_006:0088b03": "等者。南岳思大禪師居光州大蘇山。天台智者大師",
    "X56n0921_006:0088b04": "初詣頂拜。思曰。昔共靈山同聽法華。宿緣所追今復",
    "X56n0921_006:0088b05": "來矣。即示普賢道場。為說四安樂行。於是昏曉苦到",
    "X56n0921_006:0088b06": "如教研心。以至誦經至藥王品。諸佛同讚是真精進",
    "X56n0921_006:0088b07": "是名真法身。心豁然寂而入定。持因靜發。照了法華。",
    "X56n0921_006:0088b08": "若高輝之臨幽谷。達諸法相。似長風之游太虗。自著",
    "X56n0921_006:0088b09": "章疏者。自是天台山門一家所立章疏。不偏宗於南",
    "X56n0921_006:0088b10": "北諸師也。以十義比之等者。嘉祥不曉法華經中地",
    "X56n0921_006:0088b11": "涌品文。輒立三種法輪之教。故天台著立法華文句",
    "X56n0921_006:0088b12": "(文句與疏。如觀經疏往生記中委詳所以)。乃以十義比之也。故文句云。今",
    "X56n0921_006:0088b13": "略舉十意釋之。一始見今見(初成道名始見。法華座席久後真實名今見)。",
    "X56n0921_006:0088b14": "二開合不開合(日照高山即說於頓。不開不合為不入者。開頓說漸五味調伏令漸歸頓)。",
    "X56n0921_006:0088b15": "三豎廣橫略(頓直豎入入於法界故言豎廣。不歷方便故言橫略。今歷五味即橫廣。得入佛",
    "X56n0921_006:0088b16": "慧亦是豎廣)。四本一迹多迹共本獨(一臺故本一。千葉故迹多。迹與眾經同故",
    "X56n0921_006:0088b17": "言共本。與眾經異故言獨)。五加說不加說(加四菩薩說四十位。自說開示悟入不加於他)。",
    "X56n0921_006:0088b18": "六變土不變土(華王世界故言不變。三變土田故言變土)。七多處不多處",
    "X56n0921_006:0088b19": "(七處八會是為多處。耆闍崛山遠處虗空故不多處)。八斥奪不斥奪(滅化城改客作故言",
    "X56n0921_006:0088b20": "斥奪。無如此事故言不斥奪)。九直顯實開權顯實(行大直道名直顯實。決了聲聞",
    "X56n0921_006:0088b21": "法是諸經之王名開權顯實)。十利根先熟鈍根後熟(根利緣熟始入佛慧。根鈍",
    "X56n0921_006:0088b22": "後熟今入佛慧)。緣宜不同略為十異。種智法界等無差別。是",
    "X56n0921_006:0088b23": "故文云。始見我身聞我所說即皆信受入如來慧。除",
    "X56n0921_006:0088b24": "先修習學小乘者。如是之人我今亦令得聞是經入",
    "X56n0921_006:0088c01": "於佛慧。明文在茲不須疑惑。諸師見其緣異。逐緣異",
    "X56n0921_006:0088c02": "解迷不知反去道轉遠。若識理同十車共轍佛慧則",
    "X56n0921_006:0088c03": "無殊也。舊云華嚴了義滿字常住。法華不了義非滿",
    "X56n0921_006:0088c04": "非常。今以此文並之。若始入是了義。今入不了義者。",
    "X56n0921_006:0088c05": "始入是佛慧。今入非佛慧。若佛慧既齊。了義亦等。滿",
    "X56n0921_006:0088c06": "字常住。皆亦如是。地人呼華嚴為圓宗。法華為不真",
    "X56n0921_006:0088c07": "宗。今亦用此文並之。文句記中委釋十義。今不具引。",
    "X56n0921_006:0088c08": "迹門尚殊本門永異者。釋籤第一引玄義下文云。今",
    "X56n0921_006:0088c09": "經迹門與諸經有同有異(異謂兼帶。同邊不殊)。本門與諸經一",
    "X56n0921_006:0088c10": "向異(所謂遠壽諸經永無)。今文且置同邊不殊(同邊不殊者。法華已前圓教與",
    "X56n0921_006:0088c11": "法華迹門圓妙無二無別。即顯實是同也)。但舉兼帶異邊而說。是故謂之",
    "X56n0921_006:0088c12": "迹門尚殊。以法華前雖有圓教。以兼帶故獨顯不成。",
    "X56n0921_006:0088c13": "是故不得稱之為妙。今經迹門純一無雜。捨諸方便",
    "X56n0921_006:0088c14": "獨得妙名。是則迹門與法華前顯實雖同純雜則異。",
    "X56n0921_006:0088c15": "迹門尚自與前有殊。本門安可與前參濫。是故謂之",
    "X56n0921_006:0088c16": "本門永異也。",
    "X56n0921_006:0088c17": "五破不識頓名之妨問。此與初破不識教名如何區",
    "X56n0921_006:0088c18": "辨。答。初但破於不識化儀四教之中頓教之名。今此",
    "X56n0921_006:0088c19": "所破不識頓名。則兼教行及以化儀．化法等別。故云",
    "X56n0921_006:0088c20": "若將判味兼帶之頓以斥獨顯等也。法華雖超八教",
    "X56n0921_006:0088c21": "之表。然亦屬於四教最後之圓所攝故也。是故舊題",
    "X56n0921_006:0088c22": "圓頓止觀者。輔行云。此之一部前後三本。其第一本",
    "X56n0921_006:0088c23": "二十卷成。并第二本十卷成者。首並題為圓頓者。是",
    "X56n0921_006:0088c24": "為異偏小及不定故。其第三本題為摩訶。即今所承。",
    "X56n0921_006:0089a01": "若從味立稱則頓異於圓者。即化儀初頓異於化法",
    "X56n0921_006:0089a02": "最後之圓也。且化儀之頓尚不可濫諸部之中化法",
    "X56n0921_006:0089a03": "之圓。而輒斥於法華獨顯純妙之圓。豈不誤哉。",
    "X56n0921_006:0089a04": "六破違拒本宗之妨贊(贊有佐也助也)字恐誤。應作讚字。讚",
    "X56n0921_006:0089a05": "者稱美也。抑實等者。抑於法華純妙之實。揚於華嚴",
    "X56n0921_006:0089a06": "兼麤之權。毀抑招愆有何利益。",
    "X56n0921_006:0089a07": "七破違文背義之妨經云已說等者。文句云。初歎法",
    "X56n0921_006:0089a08": "者已。今當說此經為最。有師解已是般若當是涅槃。",
    "X56n0921_006:0089a09": "法華之前小大相隔。法華之後已得會同。此經正是",
    "X56n0921_006:0089a10": "會三之始。歸一之初。故言第一。經歎法華在已。今當",
    "X56n0921_006:0089a11": "外此。師闕一節。今初言已者。大品已上漸頓諸說也。",
    "X56n0921_006:0089a12": "今者同一座席。謂無量義經也。當者謂涅槃也。大品",
    "X56n0921_006:0089a13": "等漸頓皆帶方便取信為易。今無量義一生無量。無",
    "X56n0921_006:0089a14": "量未還一。是亦易信。今法華論法。則一切差別融通",
    "X56n0921_006:0089a15": "歸一法。論人則師弟本迹俱皆久遠。二門悉與昔反。",
    "X56n0921_006:0089a16": "難信難解。當鋒難事。法華已說。涅槃在後。則易可信",
    "X56n0921_006:0089a17": "也。且已說既是漸頓。而清涼將已說易信華嚴之頓",
    "X56n0921_006:0089a18": "名為頓頓。超勝法華純妙第一難信難解。是則已說",
    "X56n0921_006:0089a19": "易信却成第一難解。何關法華最為第一難信解邪。",
    "X56n0921_006:0089a20": "豈非固欲貶挫妙教乎。荊谿今文作此斥已。清涼又",
    "X56n0921_006:0089a21": "於華嚴疏鈔救云。若依難信難解說將已設該於華",
    "X56n0921_006:0089a22": "嚴。若比法華亦為易信始成正覺(清涼於此既云始成。後又說於華嚴",
    "X56n0921_006:0089a23": "久成。豈非矛盾。委如下文具引破之)。便說一極上根所受不對昔權。故",
    "X56n0921_006:0089a24": "比法華成易信耳。今問。若爾。易信非第一。却得為頓",
    "X56n0921_006:0089b01": "頓。難信最第一。何得名漸圓。對面違佛經。是可大哀",
    "X56n0921_006:0089b02": "也。",
    "X56n0921_006:0089b03": "三如此下。反質清涼自衒頓頓之說唯我獨知。今破",
    "X56n0921_006:0089b04": "獨知略有七妨。是故識者聞於清涼獨知頓頓咸皆",
    "X56n0921_006:0089b05": "塞耳。",
    "X56n0921_006:0089b06": "五辨謬解從漸開四之失。文為三。初問。次答。三喻。言",
    "X56n0921_006:0089b07": "喻四者。四字誤也。應作曰字。餘文可見。",
    "X56n0921_006:0089b08": "六辨謬判法華為漸頓之失。文為三。初問。次答。三喻。",
    "X56n0921_006:0089b09": "文為四。初總斥不曉。次玄文下。正申玄文。又為二。初",
    "X56n0921_006:0089b10": "總敘玄文。此中存略。彼妙玄中明秘密後具云。但可",
    "X56n0921_006:0089b11": "智知不可言辨。雖復甚多亦不出漸．頓．不定．秘密。今",
    "X56n0921_006:0089b12": "法華是顯露非秘密。是漸頓非漸漸(妙玄前文明第五時云。日光普",
    "X56n0921_006:0089b13": "照。高下悉均。小音微善。皆成佛道。具如今經。若約法被緣名漸圓教。若約說次第名醍醐味相。乃至下文云。會",
    "X56n0921_006:0089b14": "小歸大是漸頓泯合等。釋籤云。漸圓教者。此文語略。具足應云鹿苑漸後會漸歸圓。故云漸圓人不見之。便謂",
    "X56n0921_006:0089b15": "法華為漸圓。華嚴為頓圓不。知華嚴部中有別。乃至般若中方便。二教皆從法華一乘開出。故云於一佛乘分",
    "X56n0921_006:0089b16": "別說三。又上結云。華嚴兼等。此經無復兼但對帶。此非難見。如何固迷全不推求上下文意。直指一語便謂法",
    "X56n0921_006:0089b17": "華劣於華嚴。幾許誤哉。幾許誤哉)。是合非不合是醍醐。非四味是定",
    "X56n0921_006:0089b18": "非不定(釋籤云。今法華是顯露等者。對非祕密故云顯露。於顯露七中。通奪而言之並非七也。別",
    "X56n0921_006:0089b19": "與而言之。但非前六。何者。七中雖有圓教。以兼帶故。是故不同。此約部說也。彼七中圓與法華圓其體不別。故",
    "X56n0921_006:0089b20": "但簡六。此約教說也。次言是漸頓非漸漸者。具如前判。今法華經是漸後之頓。謂開漸顯頓。故云漸頓。非法華",
    "X56n0921_006:0089b21": "前漸中之漸。何者。前判二酥同名為漸。此二經中亦有圓頓。今法華圓與彼二經圓頓不殊。但不同後生酥中",
    "X56n0921_006:0089b22": "三熟酥中二。故此三二名漸中漸。法華異彼。是故謂之非漸漸耳。人不見之。便謂法華為漸頓。華嚴為頓頓。深",
    "X56n0921_006:0089b23": "不可也)。故知若得玄籤之旨則今文可解。是故漸頓之",
    "X56n0921_006:0089b24": "言自含三義。一者。法華與前二酥漸中之頓顯實是",
    "X56n0921_006:0089c01": "同。故云漸頓。二者。法華開漸顯頓。故云漸頓。三者。法",
    "X56n0921_006:0089c02": "華獨顯妙頓。對前之漸故云漸頓。故下文云。頓居漸",
    "X56n0921_006:0089c03": "後。對漸明頓。故云漸頓。即此意也。言漸頓下。次解釋。",
    "X56n0921_006:0089c04": "文為二。初正釋。文為三。初釋漸頓。言漸中有頓者。即",
    "X56n0921_006:0089c05": "二漸(漸中．漸終)之中皆有圓頓也。言頓中有漸者。即華嚴",
    "X56n0921_006:0089c06": "頓部之中有別漸也。故釋籤云。若以別教當教之漸",
    "X56n0921_006:0089c07": "相對說者。應云頓中兼漸漸不妨頓也。今法華經迹",
    "X56n0921_006:0089c08": "門圓說與漸頓中其義不殊等者。此文恐倒。準釋籤",
    "X56n0921_006:0089c09": "中。今文應云。與漸中頓其義不殊也。言漸漸下。次釋",
    "X56n0921_006:0089c10": "漸漸。其文可知。頓中之漸下。三釋頓中漸頓不簡所。",
    "X56n0921_006:0089c11": "以頓中之漸既是別教頓中之頓。豈非圓教頓中之",
    "X56n0921_006:0089c12": "漸。與漸中漸其義不殊者。以華嚴中別教與二酥中",
    "X56n0921_006:0089c13": "別教無異故也。頓中之頓同漸中之頓亦同法華者。",
    "X56n0921_006:0089c14": "以華嚴及二酥中圓與法華圓約教顯實是同故也。",
    "X56n0921_006:0089c15": "問。今文既云頓中之頓。那破清涼立頓頓邪。答。今言",
    "X56n0921_006:0089c16": "頓中之頓。是頓部中圓頓之頓。既與二酥法華圓同。",
    "X56n0921_006:0089c17": "豈與清涼所立一槩邪。故玄後文下。次引證。文為二。",
    "X56n0921_006:0089c18": "初正引玄文。言後文者。第一卷後第九卷中明經宗",
    "X56n0921_006:0089c19": "云。眾經因果同異者。迹因果或同或異。本因果永異。",
    "X56n0921_006:0089c20": "乃至云般若通對三教傍真因果。此義則異。別對菩",
    "X56n0921_006:0089c21": "薩復有利鈍。為鈍明因。此義亦異利人因者。此義則",
    "X56n0921_006:0089c22": "同淨名佛國義兼若三種佛國因果。此義則異一種",
    "X56n0921_006:0089c23": "佛國因果者。則同華嚴亦對兩緣鈍異利同。如前分",
    "X56n0921_006:0089c24": "別。是為眾經因果與迹門同異也。本門因果永異眾",
    "X56n0921_006:0090a01": "經(云云)。次同者下。且釋迹門同異。準向可解。若欲解",
    "X56n0921_006:0090a02": "釋本門因果永異眾經者。謂今經本門談久遠因果。",
    "X56n0921_006:0090a03": "而迹門及法華已前一向永無故也。三不見下。結斥",
    "X56n0921_006:0090a04": "謬判。四文中下。案文反難。",
    "X56n0921_006:0090a05": "七重辨謬判法華為漸頓華嚴為頓頓之失。文為三。",
    "X56n0921_006:0090a06": "初問。文中既云復何得知。故知乃是重辨謬判也。次",
    "X56n0921_006:0090a07": "答三喻。文為三。初單約法判今經為圓極頓足。故法",
    "X56n0921_006:0090a08": "華云。我法妙難思。當知是妙法。諸佛之秘要。故知法",
    "X56n0921_006:0090a09": "華圓妙約法。不從數千聲聞而判。又輔行云。漸與不",
    "X56n0921_006:0090a10": "定並從昔說。來至法華無復二名。若以人從漸教中",
    "X56n0921_006:0090a11": "來即以法華名漸頓者。此人亦從不定中來。法華何",
    "X56n0921_006:0090a12": "不名不定。頓人自多途。法華常頓各賜等一。思之可",
    "X56n0921_006:0090a13": "知。清涼又云。華嚴是菩薩請說。法華是聲聞請說。佛",
    "X56n0921_006:0090a14": "為聲聞說法華耳。嗚呼。清涼謬之甚矣。神力品云。今",
    "X56n0921_006:0090a15": "為諸菩薩摩訶薩說大乘經名妙法蓮華。而清凉不",
    "X56n0921_006:0090a16": "見。悲哉悲哉。所言法華是聲聞請者。此見一邊耳。豈",
    "X56n0921_006:0090a17": "法華中無菩薩請邪。具如大部補注中辨。學者尋之。",
    "X56n0921_006:0090a18": "次況復下。約人聞法判今經為頓頓。文為二。初正約",
    "X56n0921_006:0090a19": "佛世別判。又為二。初舉聲聞開顯不多以斥謬立。若",
    "X56n0921_006:0090a20": "謂聲聞從於小來。至法華會方始開顯。即判法華名",
    "X56n0921_006:0090a21": "漸頓者。且聲聞人不過五百千二百等。是故今云況",
    "X56n0921_006:0090a22": "復等也。又有菩薩下。次舉本迹兩門菩薩得益無數。",
    "X56n0921_006:0090a23": "正判今經。文為五。初舉迹門亦有菩薩開顯。以斥偏",
    "X56n0921_006:0090a24": "計聲聞。菩薩聞是法等。即方便品偈中之文也。又慈",
    "X56n0921_006:0090b01": "恩云。疑通會別。疑通三乘。會但別在聲聞緣覺。遂說",
    "X56n0921_006:0090b02": "法華但開會於二乘作佛。此與天台大義相反。廣破",
    "X56n0921_006:0090b03": "斯謬具在諸文。亦如補注(云云)。又下文下。次舉本門",
    "X56n0921_006:0090b04": "菩薩得益甚多。此即分別功德品中之文也。況下方",
    "X56n0921_006:0090b05": "下。三舉下方菩薩并妙音等眾言營從者。營者衛也",
    "X56n0921_006:0090b06": "部也。從者隨行也。又亦應引普賢從東來與大菩薩",
    "X56n0921_006:0090b07": "眾并諸天龍等無邊不可數。四如是下。明前諸眾不",
    "X56n0921_006:0090b08": "從漸來。五應當下。結示頓頓。又輔行云。若復有人謂",
    "X56n0921_006:0090b09": "此法華偏被下根判為漸教。若其然者。法華玄文釋",
    "X56n0921_006:0090b10": "用中云。迹門正為生身未入者入。傍為生法兩身。已",
    "X56n0921_006:0090b11": "入者進。本門正為生法兩身。已入者進。傍為生身。未",
    "X56n0921_006:0090b12": "入者入。又本門中僧道損生文後復有八界塵數。初",
    "X56n0921_006:0090b13": "始發心既未游漸。此即頓人。豈從數千二乘之人及",
    "X56n0921_006:0090b14": "鈍根菩薩而判妙教。況兩門得益數倍餘經。何不推",
    "X56n0921_006:0090b15": "尋經之本文。正直捨方便。但說無上道。無二亦無三。",
    "X56n0921_006:0090b16": "除佛方便說。已今當說最為第一。不聞此經不名善",
    "X56n0921_006:0090b17": "行菩薩之道。開方便門示真實相。各賜諸子等一大",
    "X56n0921_006:0090b18": "車。草木皆依一地一雨。如是等文不可具述。何不凭",
    "X56n0921_006:0090b19": "茲判為頓教邪。次況復下。約現在滅後總判。由是而",
    "X56n0921_006:0090b20": "知。不可但約五百二千二乘之人。判茲純妙之經名",
    "X56n0921_006:0090b21": "為漸頓者矣。",
    "X56n0921_006:0090b22": "華嚴經眾下。三判華嚴不及法華。新華嚴經第八十",
    "X56n0921_006:0090b23": "卷。普賢以偈頌佛德云。佛智度大同虗空。普徧一切",
    "X56n0921_006:0090b24": "眾生心。隨眾生心種種行。令其所見各不同。或見釋",
    "X56n0921_006:0090c01": "迦成佛道。已經不可思議劫。或見今始為菩薩。或見",
    "X56n0921_006:0090c02": "始生或見滅。清涼準此。遂救華嚴亦具二義云。經云",
    "X56n0921_006:0090c03": "成道不思議劫舉。此以遮天台之謬。謂彼學者多云。",
    "X56n0921_006:0090c04": "華嚴雖則玄妙而有二事不如法華。一兼別義。是故",
    "X56n0921_006:0090c05": "不說聲聞作佛。二說如來始成正覺。不說本師壽量",
    "X56n0921_006:0090c06": "久成。故今疏中指此經文即是華嚴說久成處。若以",
    "X56n0921_006:0090c07": "此後不該於前。則法華壽量不能廢於我始坐道場。",
    "X56n0921_006:0090c08": "於三七日中思惟如是事等迹也。不說聲聞作佛者。",
    "X56n0921_006:0090c09": "約不共義。既無厭捨曾何棄之。況一成一切成。無一",
    "X56n0921_006:0090c10": "眾生不具佛智(已上清涼華嚴鈔文)。今謂清凉雖學天台。深不",
    "X56n0921_006:0090c11": "見於天台之道。所以違背妄生譏毀。以惑未學天台",
    "X56n0921_006:0090c12": "宗者。誠可悲哉。且如善財未見彌勒普賢之時。是諸",
    "X56n0921_006:0090c13": "知識皆云。我唯知此一法。豈非歷別行布宛然。況復",
    "X56n0921_006:0090c14": "經云。二乘不聞。何況受持。故雖在座如聾如瞽。何曾",
    "X56n0921_006:0090c15": "授記令其作佛。若謂作佛。今問。作佛劫國等事如何",
    "X56n0921_006:0090c16": "指陳。且法華前諸部中圓顯實是同。何曾不明二乘",
    "X56n0921_006:0090c17": "作佛。但未彰灼對於二乘而說之耳。又復何曾不說",
    "X56n0921_006:0090c18": "一切眾生皆具佛智。何得約此而立華嚴授記二乘",
    "X56n0921_006:0090c19": "邪。且顯實是同。開權局此。何得引於諸佛菩薩不厭",
    "X56n0921_006:0090c20": "不捨二乘之人。便謂此是授記二乘作佛之說。佛雖",
    "X56n0921_006:0090c21": "不厭捨而二乘未悟。故至法華中方授作佛記。是則",
    "X56n0921_006:0090c22": "法華前佛意無所隔。但說時未至。故有兼帶耳。一成",
    "X56n0921_006:0090c23": "一切成。自約極果說。準此為授記。立二乘作佛。無乃",
    "X56n0921_006:0090c24": "不可乎。極果一切成。若便是授記二乘作佛者。是則",
    "X56n0921_006:0091a01": "諸眾生於佛成道時已皆得作佛。何須更見佛聞法",
    "X56n0921_006:0091a02": "而修行。清涼不達此。妄破天台師。是若可忍也。孰不",
    "X56n0921_006:0091a03": "可忍哉。普賢偈頌或見釋迦成於佛道已經不可思",
    "X56n0921_006:0091a04": "議劫者。但是今日初成正覺。有機自見。經於多劫耳。",
    "X56n0921_006:0091a05": "非謂便見久遠本成。是故但言成道已經不思議劫。",
    "X56n0921_006:0091a06": "亦無本行菩薩道。言又無久遠實成之語。安可便同",
    "X56n0921_006:0091a07": "法華本門久成長壽。故知但是一機或見初成佛道。",
    "X56n0921_006:0091a08": "即短而長。是故已經不思議劫。亦無拂迹之語。仍存",
    "X56n0921_006:0091a09": "始成故也。若不爾者。至法華中何所云邪。故法華中",
    "X56n0921_006:0091a10": "彌勒等四請。如來四誡已。方乃談於久遠因果。豈華",
    "X56n0921_006:0091a11": "嚴中不請不誡。而普賢因人輙便拂於如來近迹而",
    "X56n0921_006:0091a12": "顯本師久遠因果邪。以此例斥清涼謬立華嚴輙記",
    "X56n0921_006:0091a13": "二乘作佛。亦復如是。又復經中皆言或見斯是如來",
    "X56n0921_006:0091a14": "不思議力。令諸眾生各見不同耳。且各見不同。豈非",
    "X56n0921_006:0091a15": "密覩邪。故法華前密論得見如來成道。或已經於不",
    "X56n0921_006:0091a16": "思議劫。有何不可。但未彰灼顯露說耳。法華已前密",
    "X56n0921_006:0091a17": "記二乘。義亦準此。故知顯露授記二乘。拂迹顯本。唯",
    "X56n0921_006:0091a18": "在法華。是知密見自是一邊。不可便濫通塗大體。故",
    "X56n0921_006:0091a19": "天台解壽量品云。下方菩薩本日所化皆不執迹。若",
    "X56n0921_006:0091a20": "乃他方舊住菩薩俱有二種。一從法身應生者。往世",
    "X56n0921_006:0091a21": "先得無生。或已發迹顯本。設未得聞報盡受法性身。",
    "X56n0921_006:0091a22": "於法身他自應得聞長遠之說。故知應生菩薩不執",
    "X56n0921_006:0091a23": "近也。二者今生始得無生及未得者。咸有執近。文句",
    "X56n0921_006:0091a24": "記云。不同界內經歷五味跨涉本迹。七請五誡方乃",
    "X56n0921_006:0091b01": "得聞。以見一分法身。理合得聞長遠。由是而知。今普",
    "X56n0921_006:0091b02": "賢云或見成道不思議劫。有何不可。況復華嚴後分",
    "X56n0921_006:0091b03": "奚甞隔於法華。設使或見成道久遠。亦何乖爽。故天",
    "X56n0921_006:0091b04": "台解金光明空品云。若指般若。則此經非方等攝。若",
    "X56n0921_006:0091b05": "不指般若。諸經不廣明空義。此復云何。答。諸經前分",
    "X56n0921_006:0091b06": "結集人應作次第。而其後分皆攝入前例。且舉一以",
    "X56n0921_006:0091b07": "類諸。如方等陀羅尼經。次第在法華前。而經中云。先",
    "X56n0921_006:0091b08": "於靈山已為聲聞授記。豈非方等至於涅槃。以此推",
    "X56n0921_006:0091b09": "之。言次第者是前分也。互相指者是後分也。結集者",
    "X56n0921_006:0091b10": "以後分明義。氣類若同向前集之。惑者不知。言乖次",
    "X56n0921_006:0091b11": "第實不乖也。此經是方等後分。故指般若為已廣說",
    "X56n0921_006:0091b12": "空。於義無妨矣。又大佛頂首楞嚴經云。波斯匿王年",
    "X56n0921_006:0091b13": "六十二。又云是名妙蓮華。又云定性二乘及諸一切",
    "X56n0921_006:0091b14": "皆獲一乘寂滅場地。豈非亦是方等後分之所攝乎。",
    "X56n0921_006:0091b15": "諸家競解首楞嚴經。既迷此旨餘不足觀(云云)。清涼",
    "X56n0921_006:0091b16": "不曉天台法門。便乃違背輒生譏毀。良用悲哉。",
    "X56n0921_006:0091b17": "八辨謬據聲聞為多以判法華之失。文為三。初問。次",
    "X56n0921_006:0091b18": "答。三喻。又為三。初斥讀文未熟不辨多少。言玄理者。",
    "X56n0921_006:0091b19": "廣雅云。玄。黑色。謂幽寂也。所謂玄妙幽寂之理趣也。",
    "X56n0921_006:0091b20": "又玄者通也。次應知下。正申法華開漸顯頓。是知玄",
    "X56n0921_006:0091b21": "義謂此法華是漸頓者乃有三義。前文已明。今法華",
    "X56n0921_006:0091b22": "經迹門圓說。與前二酥漸中之頓。其義不殊。名為漸",
    "X56n0921_006:0091b23": "頓。故今乃明來至法華開漸顯頓名為漸頓。漸頓二",
    "X56n0921_006:0091b24": "義如此炳然。清涼不見。便謂法華劣於華嚴。既謂法",
    "X56n0921_006:0091c01": "華劣於華嚴。又將賢首所立圓教會今圓教。賢首既",
    "X56n0921_006:0091c02": "指華嚴為圓。是則華嚴之圓何曾異於法華之圓。況",
    "X56n0921_006:0091c03": "復賢首所立圓教。不明圓理本具諸法。是則賢首所",
    "X56n0921_006:0091c04": "立圓教。尚自不可濫今圓妙。況將法華判為終教。豈",
    "X56n0921_006:0091c05": "非虗妄。何得背於天台朋附賢首。貶挫妙教。傷如之",
    "X56n0921_006:0091c06": "何。人不見下。三結斥謬判。",
    "X56n0921_006:0091c07": "九重徵謬判漸圓四住先落之失。以前答中乃云。漸",
    "X56n0921_006:0091c08": "頓初住已前四住先除。故今又更重徵前謬。於中為",
    "X56n0921_006:0091c09": "三。初問。次答。三喻。言前後者。此約大師說法時節次",
    "X56n0921_006:0091c10": "第有前後耳。非謂單指止觀上下之文為前後也。故",
    "X56n0921_006:0091c11": "妙玄．文句．止觀三部之中。皆引仁王十善菩薩發大",
    "X56n0921_006:0091c12": "心。長別三界苦輪海。以證法華六根清淨是圓教內",
    "X56n0921_006:0091c13": "凡十信之位也。故釋籤云。次引仁王云。十善菩薩發",
    "X56n0921_006:0091c14": "大心者。亦有人云。六根清淨是頓義。十善菩薩是漸",
    "X56n0921_006:0091c15": "義。今文所引十善菩薩以證六根。豈應引漸而證於",
    "X56n0921_006:0091c16": "頓。故知二文俱頓明矣。但仁王經語其初後(發心為初。別苦",
    "X56n0921_006:0091c17": "為後)。法華經意論其中間(發心之後別苦之前。六根清淨名為中間)。人不見",
    "X56n0921_006:0091c18": "之徒生異論。又輔行云。次明十信位者。五品已能圓",
    "X56n0921_006:0091c19": "伏五住。豈至此位別斷見思。但是圓修麤惑先斷。猶",
    "X56n0921_006:0091c20": "如冶鐵麤垢先除。人不見之。便謂法華六根為圓。仁",
    "X56n0921_006:0091c21": "王長別三界為漸。既云法華部是漸頓。云何釋位即",
    "X56n0921_006:0091c22": "是頓頓。況所引仁王本證法華。如何離開分屬兩種。",
    "X56n0921_006:0091c23": "又除圓位已。一切諸位無有十信破見思者。文句記",
    "X56n0921_006:0091c24": "云。既云長別三界苦輪。諸經信位有云長別三界苦",
    "X56n0921_006:0092a01": "海者。不可將判住．行．向位。當知須是斷惑十信。自非",
    "X56n0921_006:0092a02": "今家準法華文判。以法師功德六根互用(準止觀輔行之意。即",
    "X56n0921_006:0092a03": "八信已上入假位也。何哉。七信已前入空之位尚無一物。豈有見聞十界之事乎。既言六根互用。知是入假之",
    "X56n0921_006:0092a04": "位照分十界也。人不見之。輒云空中本體自有三千者。灼然誤矣)。為十信位而為內",
    "X56n0921_006:0092a05": "凡。於十信前以分別功德。末如來滅後已下。文立五",
    "X56n0921_006:0092a06": "品位為外凡。寧判十信斷三界苦。仁王經意何由可",
    "X56n0921_006:0092a07": "消。若不然者。如何可判華嚴初住為聖位邪。若判華",
    "X56n0921_006:0092a08": "嚴十梵行文。以十信心功齊極位。復成太過。初住屬",
    "X56n0921_006:0092a09": "聖。十信如何非內凡邪。此與地前伏惑。初地見道。永",
    "X56n0921_006:0092a10": "不相關。是故今以圓意消文。各更引經而為證據。故",
    "X56n0921_006:0092a11": "六即判位理不可亡。法華云無漏意根乃至云且於",
    "X56n0921_006:0092a12": "界內得無漏名者。此文恐誤也。何者。法華云。雖未得",
    "X56n0921_006:0092a13": "無漏智慧者。十信未得初住聖位無漏智慧也。而其",
    "X56n0921_006:0092a14": "意根清淨如此者。內凡意根通達義趣不違實相也。",
    "X56n0921_006:0092a15": "意根既爾。餘五亦然。無漏既在登圓初住。當知即是",
    "X56n0921_006:0092a16": "念不退位。無於二邊之漏失耳。故此無漏不從界內",
    "X56n0921_006:0092a17": "而得名也。有漏業除故云長別者。業能潤生集因。既",
    "X56n0921_006:0092a18": "除則無苦果。是故謂之長別苦海耳。擗(博厄切)字正作",
    "X56n0921_006:0092a19": "擘。謂分擘也。",
    "X56n0921_006:0092a20": "十辨謬判圓頓止觀為漸頓之失。文為三。初問。摩訶",
    "X56n0921_006:0092a21": "止觀章安序云。天台傳南岳三種止觀。一漸次。二不",
    "X56n0921_006:0092a22": "定。三圓頓。皆是大乘。俱緣實相。同名止觀。故今問云",
    "X56n0921_006:0092a23": "三種止觀等也。次答。三喻。文為二。初與奪總斥。次何",
    "X56n0921_006:0092a24": "者下。別破。文為四。初破僻解兩處神通及依經更明",
    "X56n0921_006:0092b01": "圓頓之文。自為二段。初總斥謬將大師正說之文預",
    "X56n0921_006:0092b02": "破章安未生之序。如破神通者。且牒清涼云。中即三",
    "X56n0921_006:0092b03": "觀破於神通。神通被破耳。其實須云。如通者騰空及",
    "X56n0921_006:0092b04": "依經更明。文在序中也。又三觀下。次別破不解文意。",
    "X56n0921_006:0092b05": "又為二。初斥不解兩處神通之文。此自為三。初約弟",
    "X56n0921_006:0092b06": "子破師斥三觀本傳南岳者。此文語略。具足須云。三",
    "X56n0921_006:0092b07": "種止觀本傳南岳也。如何弟子反破師宗(師即南岳。宗即所傳)",
    "X56n0921_006:0092b08": "者。謂如何郤以智者說於十乘之中識通塞文中即",
    "X56n0921_006:0092b09": "三觀。破於南岳所傳三種止觀之中圓頓止觀邪。況",
    "X56n0921_006:0092b10": "復止觀前後三本。圓頓之名乃是初二。如何郤將第",
    "X56n0921_006:0092b11": "三摩訶破於初二邪。豈圓頓止觀十乘非摩訶止觀",
    "X56n0921_006:0092b12": "十乘邪。乃成逆路伽邪論者。法華安樂行品云。路伽",
    "X56n0921_006:0092b13": "邪陀逆路伽邪陀。文句云。路伽邪陀。此翻惡論。亦云",
    "X56n0921_006:0092b14": "破論也。逆路伽邪陀者。逆君父之論也。又路伽邪陀",
    "X56n0921_006:0092b15": "名善論。亦名師破弟子。逆路伽邪陀名惡論。亦名弟",
    "X56n0921_006:0092b16": "子破師。又南岳稟承慧文．龍樹者。此語亦略。具云南",
    "X56n0921_006:0092b17": "岳稟承慧文。慧文師於龍樹。故章安止觀序云。文師",
    "X56n0921_006:0092b18": "用心一依釋論。論是龍樹所說。付法藏中第十三師",
    "X56n0921_006:0092b19": "智者觀心論云。歸命龍樹師。驗知龍樹是高祖師也。",
    "X56n0921_006:0092b20": "故知天台稟於南岳三種止觀。即是遵於文師及龍",
    "X56n0921_006:0092b21": "樹也。故輔行云。由是而知。台衡慧文宗于龍樹。二十",
    "X56n0921_006:0092b22": "三聖繼踵堅林。實有由也。良可信也。又云。致使龍樹",
    "X56n0921_006:0092b23": "之後妙觀斯在。良由於此。",
    "X56n0921_006:0092b24": "況兩處下。次正明兩處神通其義各別。言兩處者。即",
    "X56n0921_006:0092c01": "是序中及識通塞中也。序中云。漸則初淺後深。如彼",
    "X56n0921_006:0092c02": "梯隥不定前後更互。如金剛寶置之日中。圓頓初後",
    "X56n0921_006:0092c03": "不二。如通者騰空。為三根性說三法門引三譬喻。輔",
    "X56n0921_006:0092c04": "行云。圓頓者。序中語略。具如下文。二十五法為前方",
    "X56n0921_006:0092c05": "便。十法成觀而為正修。如通者騰空者。近地之空與",
    "X56n0921_006:0092c06": "萬仞同體故云不二。通者譬頓行人。騰譬修觀。觀理",
    "X56n0921_006:0092c07": "空譬頓理不二。今云履者。履即騰也。行雖階差仍名",
    "X56n0921_006:0092c08": "圓漸者。圓中之漸故云圓漸。即是圓頓止觀之行。自",
    "X56n0921_006:0092c09": "論圓漸之義故也。故止觀云。圓中當體理極稱圓。亦",
    "X56n0921_006:0092c10": "有初心乃至四十一地。豈不是漸。故釋籤云。不異而",
    "X56n0921_006:0092c11": "異。假立淺深設位簡濫。又云。圓頓雖俱實相。因果灼",
    "X56n0921_006:0092c12": "然。若有因果即有淺深。如止觀中及此下文圓漸漸",
    "X56n0921_006:0092c13": "圓四句料簡。則圓家之漸泠然可知矣。理無深淺者。",
    "X56n0921_006:0092c14": "即無階差之殊也。不當偏圓者。即不當圓漸之異也。",
    "X56n0921_006:0092c15": "偏即漸也。第七卷識通塞中約橫別論通塞引大品",
    "X56n0921_006:0092c16": "云。有菩薩從初發心即與薩婆若相應者。與空相應",
    "X56n0921_006:0092c17": "也。有菩薩從初發心即能游戲神通淨佛國土者。即",
    "X56n0921_006:0092c18": "出假也。有菩薩從初發心即坐道場成佛者。即是中",
    "X56n0921_006:0092c19": "也(輔行云。同初發心故名為橫。分屬三人故名為別)。大論引三喻。一則步涉",
    "X56n0921_006:0092c20": "(大論但云或乘羊去。輔行云。今此文中以步替羊。以羊遲故不異於步)。二則乘馬。三則",
    "X56n0921_006:0092c21": "神通。初觀喻步。次觀喻馬。後觀喻神通。三義分張非",
    "X56n0921_006:0092c22": "今所用。是故今云以步．馬．神通喻橫別三觀也。若一",
    "X56n0921_006:0092c23": "心三觀法相即破豎中之通塞。三觀一心破橫中之",
    "X56n0921_006:0092c24": "通塞。空即三觀故破步涉。假即三觀故破乘馬。中即",
    "X56n0921_006:0093a01": "三觀故破神通。是故今云神通即是別相之中。故以",
    "X56n0921_006:0093a02": "中即三觀破橫別之中也。輔行云。豎通漸入雖屬一",
    "X56n0921_006:0093a03": "人。前後次第三時各異。以各異故故非一三。今一心",
    "X56n0921_006:0093a04": "具三破次第之三。故云一心三觀破豎通塞也。三觀",
    "X56n0921_006:0093a05": "一心破橫者。彼橫三觀。雖屬三人並在初心。故三不",
    "X56n0921_006:0093a06": "合一。今以三只是一。破彼分張之三。故云三觀一心",
    "X56n0921_006:0093a07": "破橫通塞也。應知一心三觀與三觀一心言互理同。",
    "X56n0921_006:0093a08": "但為破於橫豎。是故翻對而說耳。故圓三觀。觀觀具",
    "X56n0921_006:0093a09": "三以破橫別。一一所破各別不同。故云空即三觀乃",
    "X56n0921_006:0093a10": "至中即三觀也。如何不見下。三結斥謬解之失。輔行",
    "X56n0921_006:0093a11": "云。有人云破神通者。破第一卷圓頓止觀。通者騰空。",
    "X56n0921_006:0093a12": "騰空被破知前非頓。如此說者殊乖文義。論文神通",
    "X56n0921_006:0093a13": "近在目前。何須遠求序中之說。又若破彼。頓更何所。",
    "X56n0921_006:0093a14": "傳師資不成付法安在。祖乎龍樹其言徒施。又彼頓",
    "X56n0921_006:0093a15": "譬文在序中。說止觀時未有此序。豈得將己正說預",
    "X56n0921_006:0093a16": "破弟子序邪。又序中所述師資所傳。若破所傳便成",
    "X56n0921_006:0093a17": "自壞矣。",
    "X56n0921_006:0093a18": "次斥不解依經更明圓頓之文。又為二。初正申文意。",
    "X56n0921_006:0093a19": "輔行云。前已廣略二重解釋。今復引證。故曰更明。第",
    "X56n0921_006:0093a20": "二本中從此乃至佛法之恩。並屬商略。今並迴為引",
    "X56n0921_006:0093a21": "證文也。舊商略名沒而不彰。良由此也。是故今云再",
    "X56n0921_006:0093a22": "治定文。意在於此。次如何下。結斥謬解之失。輔行云。",
    "X56n0921_006:0093a23": "此引華嚴證三中。頓如何郤謂為漸圓邪。玄第十卷",
    "X56n0921_006:0093a24": "亦引華嚴．方等．般若圓證於頓者。即前所引以明一",
    "X56n0921_006:0093b01": "代始終頓教非是頓部也。華嚴既其非是漸圓者。以",
    "X56n0921_006:0093b02": "清凉謂是頓頓故也。若其然者。方等．般若寧非頓頓",
    "X56n0921_006:0093b03": "邪。輔行云。寧者豈也。說文云願辭也。",
    "X56n0921_006:0093b04": "次破僻解別則略指三門大意在一頓之文。又為二。",
    "X56n0921_006:0093b05": "初正申文意。止觀云。料簡者問。略指大意同異云何。",
    "X56n0921_006:0093b06": "答。通則名異意同。別則略指三門大意在一頓。輔行",
    "X56n0921_006:0093b07": "云。若以此文是大師料簡。不應將商略為略指。以此",
    "X56n0921_006:0093b08": "商略屬章安序。以對大師。章初大意為料簡者。義甚",
    "X56n0921_006:0093b09": "不便。況商略中文無不定。故彼文云。略引佛經粗彰",
    "X56n0921_006:0093b10": "圓意。次引無量義以明漸次。明漸次竟即云今置漸",
    "X56n0921_006:0093b11": "論頓。與下答文云別則略指三門。義復不便。今謂文",
    "X56n0921_006:0093b12": "中雖無私謂之言。此是章安私料簡也。即指辨差略",
    "X56n0921_006:0093b13": "釋三門以為此問。雖在序中義兼於正。故第一本未",
    "X56n0921_006:0093b14": "有序文。亦於文初列三止觀。及大意中諸文多以三",
    "X56n0921_006:0093b15": "止觀結第二本初所以列者。即是先序師資所傳。章",
    "X56n0921_006:0093b16": "安著序合著序中。故料簡中相對為問。故問三略與",
    "X56n0921_006:0093b17": "此大意同異云何。次答意者有通有別。通則略名與",
    "X56n0921_006:0093b18": "大意一。如分別中云。大意略餘八。廣別則不爾。略則",
    "X56n0921_006:0093b19": "三種止觀不同。大意唯明圓頓止觀三中之一。故云",
    "X56n0921_006:0093b20": "一頓。勿謂三外別立一也。若別立者則有多妨。一者",
    "X56n0921_006:0093b21": "成天台不稟南岳。二者大意與八章成別。大意與八",
    "X56n0921_006:0093b22": "但有廣略不應別故。三者當文自相違妨。四諦四弘",
    "X56n0921_006:0093b23": "十種發心但約四教。如何三外別立一邪。若大意一",
    "X56n0921_006:0093b24": "頓。於餘章何故釋名得有絕待圓伊三德顯體之中。",
    "X56n0921_006:0093c01": "不次第教眼智境界不思議得。偏圓五章。章章立頓。",
    "X56n0921_006:0093c02": "二十五法。法法圓解。正觀十境俱不思議。無緣慈悲",
    "X56n0921_006:0093c03": "安心法性。不次第破一心通塞。無作道品正助合行。",
    "X56n0921_006:0093c04": "離愛無著位登初住。如此等文悉皆明頓。如何卻謂",
    "X56n0921_006:0093c05": "以為漸邪。若云大意唯一頓者。如何文內復明四教。",
    "X56n0921_006:0093c06": "具如四弘文後料簡(云云)。今文謂之彼料簡文問略",
    "X56n0921_006:0093c07": "明三種止觀者。即輔行云。即指辨差略釋三門以此",
    "X56n0921_006:0093c08": "為問也。故文云漸與不定置而不論者。引此文證恐",
    "X56n0921_006:0093c09": "是誤也。何者。以此文是舊商略故。引證大意恐不便",
    "X56n0921_006:0093c10": "也。又恐引於舊本商略。今本引證簡二之文。既簡二",
    "X56n0921_006:0093c11": "已乃引證於圓頓止觀。今引此文以證大意在一頓",
    "X56n0921_006:0093c12": "者。以序中證圓頓止觀即是正中大意一頓。故得引",
    "X56n0921_006:0093c13": "之也。故序中云。漸與不定置而不論。今依經更明圓",
    "X56n0921_006:0093c14": "頓。即是舊本商略之文。今並迴為引證文也。故輔行",
    "X56n0921_006:0093c15": "云。從漸與不定去。廣引證圓。先且簡二。次正引證。今",
    "X56n0921_006:0093c16": "但引於簡二之文。反顯正引證於圓頓。以證大意唯",
    "X56n0921_006:0093c17": "在一頓。即是序中圓頓止觀故也。人不見下。次結斥",
    "X56n0921_006:0093c18": "謬解之失。",
    "X56n0921_006:0093c19": "三破僻解安心文末三。一結數之文為二。初正申文",
    "X56n0921_006:0093c20": "意。止觀云。若就三番止觀則有三百八十四。又一心",
    "X56n0921_006:0093c21": "上觀復有六十四。合五百一十二。輔行解釋具如前",
    "X56n0921_006:0093c22": "引。次不見下。結斥謬解之失。",
    "X56n0921_006:0093c23": "四破僻解發心文末三。一結成之文為二。初正申文",
    "X56n0921_006:0093c24": "意。又為二。初明三一結文有無不定。如六即文六文",
    "X56n0921_006:0094a01": "皆一者。輔行又云。如六即中理及名字皆止觀結。然",
    "X56n0921_006:0094a02": "止觀中理及名字觀行相似。則有結文。分真究竟但",
    "X56n0921_006:0094a03": "有會於異名之文。而無結文。由是而知。今云六即六",
    "X56n0921_006:0094a04": "文皆一。及輔行云。理及名字皆止觀結。俱恐誤也。如",
    "X56n0921_006:0094a05": "前所引者。即前所傳部別例中云故用三一收束結",
    "X56n0921_006:0094a06": "撮也。又恐指於上文所引安心文末三一之文。是故",
    "X56n0921_006:0094a07": "謂之如前所引也。故輔行云。空假中三。不異頓漸不",
    "X56n0921_006:0094a08": "定之三。又云。只約不可思議一中之三以為三番。三",
    "X56n0921_006:0094a09": "中之一以為一心。三一共論亦有五百一十二也。如",
    "X56n0921_006:0094a10": "常行等者。應云如常坐等也。又恐常坐意止觀中繫",
    "X56n0921_006:0094a11": "緣是止一念是觀。亦是結文。所以且云如常行等。其",
    "X56n0921_006:0094a12": "實須云常坐等也。",
    "X56n0921_006:0094a13": "次又若下。明三一結文不出通別。通別之義亦如所",
    "X56n0921_006:0094a14": "傳部別例中具足引之。始從三藏終至圓頓皆悉有",
    "X56n0921_006:0094a15": "於漸．頓．不定。具如第三偏圓文中者。偏圓文中自有",
    "X56n0921_006:0094a16": "五科。第四漸頓文中先明四種止觀入圓不定。即是",
    "X56n0921_006:0094a17": "四教各論理教行證四種發毒之義。次乃明於四種",
    "X56n0921_006:0094a18": "止觀當分圓．漸。又引大經四種五味證於四教當分",
    "X56n0921_006:0094a19": "圓．漸。復引大經置毒乳中徧於五味皆能殺人以證",
    "X56n0921_006:0094a20": "不定。然後結云。今約漸頓作如此料簡。輔行云。四教",
    "X56n0921_006:0094a21": "各以因位為漸。各以極果名之為圓。及玄文第十等",
    "X56n0921_006:0094a22": "者。藏等不同名之為別。頓等徧該名之為通。即是頓．",
    "X56n0921_006:0094a23": "漸．不定三種通於一化始終故也。既通一代豈隔四",
    "X56n0921_006:0094a24": "教。是故四教皆有頓等。故釋籤云。此三種義若教若",
    "X56n0921_006:0094b01": "觀該通一化。語頓則始終俱有。語漸又三種不同。不",
    "X56n0921_006:0094b02": "定復寄諸門涉於四教。此第一文不歷四教。一一三",
    "X56n0921_006:0094b03": "結等者。即此止觀第一發心文中不歷四教之別。一",
    "X56n0921_006:0094b04": "一通用三種結之。但總以四教共為三結。以三對一。",
    "X56n0921_006:0094b05": "三復為別。一則是通。故止觀云。如是等種種還以三",
    "X56n0921_006:0094b06": "止觀結之。又以一止觀結發菩提心是觀。邪僻心息",
    "X56n0921_006:0094b07": "是止。故上文云。又若俱用三一結者。只是通別不同。",
    "X56n0921_006:0094b08": "所以知於總以四教共為三結者。以上文所明感應",
    "X56n0921_006:0094b09": "四悉四隨等皆通四教。是故用於三止觀結。乃是總",
    "X56n0921_006:0094b10": "以四教共為三結。不分教教各有頓．漸．不定之殊。是",
    "X56n0921_006:0094b11": "故與下偏圓文異也。以三對一三既名別。故知一種",
    "X56n0921_006:0094b12": "則是於通。通謂通三。別謂各別。通別即是總別故也。",
    "X56n0921_006:0094b13": "入不見下。次結斥謬解之失。",
    "X56n0921_006:0094b14": "十一辨謬立兩頓次位同異之失。文為三。初問。次答。",
    "X56n0921_006:0094b15": "三喻。名別義通者。妙玄云次簡名別義通。又為二。初",
    "X56n0921_006:0094b16": "就三乘共位中菩薩別立忍名而義通。通義如前說",
    "X56n0921_006:0094b17": "(即三乘共十地位也)。別立者。別為菩薩立伏忍．順忍．無生忍之",
    "X56n0921_006:0094b18": "名也。何者。乾慧地三人同伏見惑。而菩薩更加伏忍",
    "X56n0921_006:0094b19": "之名。以菩薩信因緣即空。而於無生四諦降伏其心。",
    "X56n0921_006:0094b20": "乃至無生忍(云云)。是為通教共位別為菩薩立此忍",
    "X56n0921_006:0094b21": "名也。次用別教名名別義通。即是取別教之名。準望",
    "X56n0921_006:0094b22": "通教菩薩位也。別名者十住．十行．十向．十地也。何者。",
    "X56n0921_006:0094b23": "別教十信位於通義即乾慧地伏忍乃至十地(云云)。",
    "X56n0921_006:0094b24": "是為用別教名名別義通。猶屬通教位也。別人動經",
    "X56n0921_006:0094c01": "塵劫名賖。地前未斷名伏。圓人一生成辦名促(極遲不出",
    "X56n0921_006:0094c02": "三生)。初住能破名斷。如前破者。即前破於漸頓住前四",
    "X56n0921_006:0094c03": "住。先除頓頓登住五住俱斷。",
    "X56n0921_006:0094c04": "十二辨謬分利鈍以立二頓之失。文為三。初問。次答。",
    "X56n0921_006:0094c05": "三喻。言一圓家教法者。恐多一个圓字。或一一教中",
    "X56n0921_006:0094c06": "而分三根者。即上中下三根也。或信法二行分利鈍",
    "X56n0921_006:0094c07": "者。法行內自觀法故利。信行藉他聞故鈍。又信行一",
    "X56n0921_006:0094c08": "聞即悟故利。法行歷法觀察故鈍。或俱利俱鈍。信行",
    "X56n0921_006:0094c09": "聞慧利修慧鈍。法行修慧利聞慧鈍。言覆權者。存行",
    "X56n0921_006:0094c10": "布故仍未開權。言隱迹者。存始成故尚未發迹。此之",
    "X56n0921_006:0094c11": "二義。文意之綱骨。教法之心髓。而華嚴不開不拂。何",
    "X56n0921_006:0094c12": "得立為頓頓而欲勝於法華邪。",
    "X56n0921_006:0094c13": "十三辨謬判兩四中圓皆是漸圓之失。文為三。初問。",
    "X56n0921_006:0094c14": "次答。三喻。方等只是漸中之一者。漸教有三。方等但",
    "X56n0921_006:0094c15": "是漸中故也。言開權者。絕待妙也。言獨顯者。相待妙",
    "X56n0921_006:0094c16": "也。故絕待約開。相待約廢。具如下文(云云)。",
    "X56n0921_006:0094c17": "十四辨謬判涅槃中圓亦是漸圓之失。文為三。初問。",
    "X56n0921_006:0094c18": "次答。三喻。光宅以法華已前為狹下短。法華為廣高",
    "X56n0921_006:0094c19": "長。今家於其一句設四句難。四六乃成二十四難。故",
    "X56n0921_006:0094c20": "云苦破也。引昔通謾(應作漫字)者。以光宅不知法華已前",
    "X56n0921_006:0094c21": "諸部中圓。與法華圓妙無別。遂乃一向輒判法華已",
    "X56n0921_006:0094c22": "前為狹下短。故遭今家苦破之也。涅槃雖四前三知",
    "X56n0921_006:0094c23": "圓者。輔行云。彼經四教皆知常住本意在圓。權用三",
    "X56n0921_006:0094c24": "教以為蘇息。實不保權以為究竟。亢意知圓是故相",
    "X56n0921_006:0095a01": "即。麤心若息還依頓觀。方等雖四三不入實者。別教",
    "X56n0921_006:0095a02": "須簡初中後心教證之異。故金錍云。即具唯圓及別",
    "X56n0921_006:0095a03": "後位漸中開四不殊方等者。漸教既有三。故方等中",
    "X56n0921_006:0095a04": "四但是漸中之所收耳。涅槃圓伊者。圓妙三德秘密",
    "X56n0921_006:0095a05": "之藏。猶如伊字三點故也。復有一行者。即如來之行",
    "X56n0921_006:0095a06": "也。三點一行諸文盛說。此不煩示。既謂涅槃亦是漸",
    "X56n0921_006:0095a07": "圓。故三點等無用徒設矣。",
    "X56n0921_006:0095a08": "十五辨謬判涅槃四教有不入圓常之失。文為三。初",
    "X56n0921_006:0095a09": "問。次答。三喻。捃(居運切)者拾也。拾者收斂也。法華似秋",
    "X56n0921_006:0095a10": "成大穫。涅槃如捃拾餘殘。十仙者十仙外道也。一闍",
    "X56n0921_006:0095a11": "提首那。二婆私吒。三先尼。四迦葉。五富那。六淨梵志。",
    "X56n0921_006:0095a12": "七犢子梵志。八納衣梵志。九弘廣。十須跋。陀羅三修",
    "X56n0921_006:0095a13": "者。有邪三修。即外道所計常樂我也。有劣三修。即小",
    "X56n0921_006:0095a14": "乘所證無常苦無我也。有勝三修。即大涅槃常樂我",
    "X56n0921_006:0095a15": "也。今即大涅槃常樂我勝三修耳。勝劣但言於三不",
    "X56n0921_006:0095a16": "言淨不淨者。釋籤云。勝劣相對成於六味。故略不說",
    "X56n0921_006:0095a17": "淨不淨耳。言初後者。涅槃初明常樂及我勝三修義。",
    "X56n0921_006:0095a18": "後明十仙得入真實。若後十仙不入。而初三修豈聞。",
    "X56n0921_006:0095a19": "是則初後俱無入實。中間寧得入真實邪。世尊何故",
    "X56n0921_006:0095a20": "為其說常等者。闍提首那以因果是無常為難。佛即",
    "X56n0921_006:0095a21": "問云。汝性常邪。是無常乎。首那答云。我性是常。佛問。",
    "X56n0921_006:0095a22": "是性能作一切內外法之因邪。答言如是。佛問。云何",
    "X56n0921_006:0095a23": "作因。答言從性生大。從大生慢。乃至二十五法。佛問。",
    "X56n0921_006:0095a24": "是大等法常邪無常邪。答言我法性常大等。諸法悉",
    "X56n0921_006:0095b01": "是無常。佛問。如汝法中因常果無常。然我法中因雖",
    "X56n0921_006:0095b02": "無常而果是常。有何等過邪。乃至陳如色常等者。此",
    "X56n0921_006:0095b03": "陳如品對告陳如。先明色是無常。因滅是色獲得解",
    "X56n0921_006:0095b04": "脫常住之色。受想行識亦復如是。次明破於十仙外",
    "X56n0921_006:0095b05": "道。今既先明破於十仙得入於常。是故次文方明陳",
    "X56n0921_006:0095b06": "如色常等也。故知乃至之言。即是以後牒初之辭耳。",
    "X56n0921_006:0095b07": "餘諸外道大意皆爾者。如破第二婆私吒中。彼乃問",
    "X56n0921_006:0095b08": "云如來為我說常無常。云何為常。云何無常。佛言。善",
    "X56n0921_006:0095b09": "男子。色是無常。解脫色常。乃至識是無常。解脫識常。",
    "X56n0921_006:0095b10": "彼答佛言。世尊。我今已知常無常法。十仙外道初二",
    "X56n0921_006:0095b11": "既爾。乃至第十準例可知。是故世尊為須跋說真實",
    "X56n0921_006:0095b12": "之想名為法界。名畢竟智。第一義諦。第一義空。且法",
    "X56n0921_006:0095b13": "界第一義諦等。豈異圓常邪。豈華嚴中所談法門超",
    "X56n0921_006:0095b14": "異於此邪。若據清涼之意。猶故謂之不及華嚴。何以",
    "X56n0921_006:0095b15": "知之。以清涼云。淨名但顯作用不思議解脫。蓋是一",
    "X56n0921_006:0095b16": "分之義。未顯法界融通不思議。故不同於華嚴也。清",
    "X56n0921_006:0095b17": "涼既謂淨名解脫與華嚴異。豈可不執涅槃法界與",
    "X56n0921_006:0095b18": "華嚴異。嗚呼。清凉作此苟且優劣諸經。則令無智之",
    "X56n0921_006:0095b19": "人於諸經起慢矣。此義不可信也。仲尼尚云。詩三百。",
    "X56n0921_006:0095b20": "一言以蔽之。學佛之人何得以一分多分抑揚諸教",
    "X56n0921_006:0095b21": "乎。天子一言可非勑邪。",
    "X56n0921_006:0095b22": "十六辨謬判止觀多種譬文為漸圓之失。文為三。初",
    "X56n0921_006:0095b23": "問。次答。[穀-禾+卵]。苦角切。鳥卵也。或作冦。音恐非。何者。爾雅",
    "X56n0921_006:0095b24": "云。生晡鷇(苦候切。注云。鳥子。須母食之)生噣(音啄)雛(任俱切。注云。能自食)。三喻。",
    "X56n0921_006:0095c01": "文為二。初總斥二失。次別破兩非。文為二。初破不曉",
    "X56n0921_006:0095c02": "喻旨但約少分等者。涅槃第五云。面皃端正如盛滿",
    "X56n0921_006:0095c03": "月。白象鮮潔猶如雪山。滿月不可即同於面。雪山不",
    "X56n0921_006:0095c04": "可即是白象。不可以喻喻真解脫。為眾生故作如是",
    "X56n0921_006:0095c05": "喻。又下文明順喻．逆喻．現喻．非喻．先喻．後喻．先後喻．",
    "X56n0921_006:0095c06": "徧喻八種喻後。乃云凡所引喻不必盡取。或取少分",
    "X56n0921_006:0095c07": "或取多分或復全取。如言如來面如滿月是名少分。",
    "X56n0921_006:0095c08": "今言舉扇者。扇字恐誤。須作面字。或恐隨義轉用乃",
    "X56n0921_006:0095c09": "作扇字耳。挂字誤也。字應從木。世云。月中有桂樹。恐",
    "X56n0921_006:0095c10": "是此意也。具是諸法者。是字應作足字。未入海諸水",
    "X56n0921_006:0095c11": "不具等者。此中存略。止觀具云。華嚴云。娑伽羅龍。車",
    "X56n0921_006:0095c12": "軸雨海。餘地不堪。為上根人說圓滿修多羅。二乘如",
    "X56n0921_006:0095c13": "聾如瘂。淨名云。入占蔔林不齅餘香。入此室者但聞",
    "X56n0921_006:0095c14": "諸佛功德之香。首楞嚴云。擣萬種香為丸。若燒一塵",
    "X56n0921_006:0095c15": "具足眾氣。大品云。以一切種智知一切法當學般若。",
    "X56n0921_006:0095c16": "法華云。合掌以敬心。欲聞具足道。大經云。譬如有人",
    "X56n0921_006:0095c17": "在大海浴。當知是人已用諸河之水。乃至下文云。如",
    "X56n0921_006:0095c18": "迦陵頻伽鳥。[穀-禾+卵]中鳴聲已勝諸鳥。輔行云。如來龍王",
    "X56n0921_006:0095c19": "圓頓教雨。不雨三教下類之地。二乘不聞亦不能說。",
    "X56n0921_006:0095c20": "淨名空室表常寂光。十方諸佛常集其中。是故入者",
    "X56n0921_006:0095c21": "唯嗅佛乘。楞嚴意者理。理性如丸。觀行如燒。諸法頓發",
    "X56n0921_006:0095c22": "名具眾氣。大品法華(云云)。大經意者。理具諸法如海",
    "X56n0921_006:0095c23": "水也。修觀行者如在浴也。行攝一切名為已用。有人",
    "X56n0921_006:0095c24": "云。餘地不及徧雨。唯嗅而隔餘香。擣和不如本具。一",
    "X56n0921_006:0096a01": "切不如即是。海具不如河具。當知此人不曉喻旨。夫",
    "X56n0921_006:0096a02": "立喻者皆約現事故引於事喻最上法。法必頓足。何",
    "X56n0921_006:0096a03": "須難喻。雪山喻象意亦如之。迦陵頻伽者。大論云。此",
    "X56n0921_006:0096a04": "鳥[穀-禾+卵]中聲。未出時已勝諸鳥。菩薩亦爾。未出無明[穀-禾+卵]。",
    "X56n0921_006:0096a05": "法音過二乘。今文又云。餘藥雖合治病不徧者。止觀",
    "X56n0921_006:0096a06": "又云。譬如良醫有一祕方。總攝諸方阿伽陀藥。功兼",
    "X56n0921_006:0096a07": "諸藥以為頓喻者。以為圓頓止觀之譬喻也。肖者。說",
    "X56n0921_006:0096a08": "文云。骨法相似也。不肖則骨法不相似也。今清涼元",
    "X56n0921_006:0096a09": "稟天台。後生異見。乃是師資骨法不相似也。故云養",
    "X56n0921_006:0096a10": "子不肖過也。而難他喻者。以喻望法。喻則屬他。以清",
    "X56n0921_006:0096a11": "涼難於海具不如河具等故也。即其事者而難他喻。",
    "X56n0921_006:0096a12": "即其不肖之事也。次破違於自言者。破其自言矛盾",
    "X56n0921_006:0096a13": "也。此等喻文皆在大意者。擣萬種為丸。在大海中浴。",
    "X56n0921_006:0096a14": "文在序中。迦陵頻伽。阿伽陀藥。文在大意初發心中",
    "X56n0921_006:0096a15": "約四弘誓顯是文後。清涼既自立於大意以為頓頓。",
    "X56n0921_006:0096a16": "而今又謂迦陵喻等並是漸頓。故今且從清涼。違於",
    "X56n0921_006:0096a17": "自立大意以為頓頓。所以乃云此等喻文皆在大意",
    "X56n0921_006:0096a18": "耳。",
    "X56n0921_006:0096a19": "十七辨謬判實非父子兩謂路人以喻四教之失。文",
    "X56n0921_006:0096a20": "為三。初問。次答。三喻。具如止觀記中釋者。止觀云。法",
    "X56n0921_006:0096a21": "性是所迷。苦集是能迷。能迷有輕重。所迷有即離。約",
    "X56n0921_006:0096a22": "界內外分別即有四種苦集。約根性取理即有一二",
    "X56n0921_006:0096a23": "三四不同(輔行云。界內界外權實二理。各二根性。故四不同)。若界內鈍人迷",
    "X56n0921_006:0096a24": "真重故苦集亦重。利人迷真輕故苦集亦輕。界外利",
    "X56n0921_006:0096b01": "鈍輕重亦如是。法性是所解。道滅是能解。所解有即",
    "X56n0921_006:0096b02": "離。能解有巧拙。界內鈍人所解離。能解則拙。利人所",
    "X56n0921_006:0096b03": "解即。能解亦巧。界外利鈍即離巧拙亦如是。所以者",
    "X56n0921_006:0096b04": "何。事理既殊昏惑亦甚。譬如父子兩謂路人。瞋打俱",
    "X56n0921_006:0096b05": "重。瞋以譬集。打以譬苦。若謂煩惱即法性。事理相即",
    "X56n0921_006:0096b06": "苦集則輕。實非骨肉兩謂父子。瞋打則薄。輔行云。通",
    "X56n0921_006:0096b07": "為界內界外作譬。以路人為父子名即。以父子為路",
    "X56n0921_006:0096b08": "人名離。何者。苦集之體本是法性。猶如父子。若謂法",
    "X56n0921_006:0096b09": "性異苦集者名為路人。故謂苦集永異法性。可譬藏",
    "X56n0921_006:0096b10": "別兩教人也。體性雖同於事永異名非骨肉。於異強",
    "X56n0921_006:0096b11": "親生父子想。則謂苦集即是法性。故譬通圓兩教人",
    "X56n0921_006:0096b12": "也。",
    "X56n0921_006:0096b13": "十八辨謬判漸則開四別不開四之失。文為三。初問。",
    "X56n0921_006:0096b14": "次答。三喻。文為三。初總破謬判無益。次今言下。正明",
    "X56n0921_006:0096b15": "漸別皆應開四。具如別教四弘之中約四諦境皆歷",
    "X56n0921_006:0096b16": "四教等者。止觀第一卷云。只觀根塵一念心起。心起",
    "X56n0921_006:0096b17": "即假。假名之心為迷解本。謂四諦有無量相。乃至云。",
    "X56n0921_006:0096b18": "分別十六門道滅不同及一切恒沙佛法。輔行云。照",
    "X56n0921_006:0096b19": "知一心起無量心。心無量故迷解無量。迷即十界苦",
    "X56n0921_006:0096b20": "集。解即四種道滅。故云四諦有無量相。然別四諦攝",
    "X56n0921_006:0096b21": "四四諦自他始終須徧學故。所學既多故云無量。言",
    "X56n0921_006:0096b22": "十六門道滅者。四教四門門門四諦。是故得有十六",
    "X56n0921_006:0096b23": "道滅。及一切者。及十方界一切佛法也。又何但止觀",
    "X56n0921_006:0096b24": "明別教開四。而妙玄明別教次第五行於慧聖行中",
    "X56n0921_006:0096c01": "亦開四種四諦。釋籤云。今此四四諦雖並在別教。既",
    "X56n0921_006:0096c02": "約生滅等四豎判一教。別教菩薩即此自行而用化",
    "X56n0921_006:0096c03": "他。故十行中橫辨此四全為利物。所以四相各附彼",
    "X56n0921_006:0096c04": "教而為相狀。又妙玄第十料簡云。問涅槃追說四。方",
    "X56n0921_006:0096c05": "等正開四。別教復有四。若為分別。答。涅槃當四。通入",
    "X56n0921_006:0096c06": "佛性。別教次第後見佛性。方等保證二不見性。釋籤",
    "X56n0921_006:0096c07": "云。別教復有四者。別教十住修生無生。十行修無量。",
    "X56n0921_006:0096c08": "十向修無作。登地證無作。故云有四。又十行中習諸",
    "X56n0921_006:0096c09": "佛法。具足習於一十六門。亦名為四。問。住已習八。何",
    "X56n0921_006:0096c10": "故行中更習十六。答。前是自行。隨用一門。後為化他。",
    "X56n0921_006:0096c11": "是故行中更習前八。是故十六俱須廣習。問。別人豎",
    "X56n0921_006:0096c12": "行及以橫學四種四諦。各附彼教而為相狀。其如無",
    "X56n0921_006:0096c13": "作四諦。為是但中之無作。為是圓融之無作。若謂但",
    "X56n0921_006:0096c14": "中之無作者。玄籤那云道滅即苦集。苦集即道滅。四",
    "X56n0921_006:0096c15": "則非四。實知真斷妙修理證。故知豎行住行猶迷迴",
    "X56n0921_006:0096c16": "向。薄知登地少證迷解。在人體恒相即。體既相即。雖",
    "X56n0921_006:0096c17": "復名四體實非四。是故名為四則非四。圓融四諦只",
    "X56n0921_006:0096c18": "是一實。若謂圓融之無作者。豈可別人豎行橫學圓",
    "X56n0921_006:0096c19": "融無作而又稱為別教之人。如何消於輔行中云於",
    "X56n0921_006:0096c20": "中亦具四教。滅位雖有無作滅位之名。但是別人初",
    "X56n0921_006:0096c21": "地位耳。答。此應須知教證之意。何者。若約教道言之。",
    "X56n0921_006:0096c22": "則豎行橫學無作四諦乃是初地但中之無作。若約",
    "X56n0921_006:0096c23": "證道明之。則此無作乃是圓融。何者。良由別人以無",
    "X56n0921_006:0096c24": "作在果。果不通因。居教道時但云地上。若入初地自",
    "X56n0921_006:0097a01": "行親證。方乃與圓無作不異。由是玄籤附證道而言。",
    "X56n0921_006:0097a02": "乃云四諦相即實知真斷妙修理證。輔行約教道而",
    "X56n0921_006:0097a03": "言。乃云雖有無作滅位之名。但是別人初地位耳。又",
    "X56n0921_006:0097a04": "復須知四諦相即。若在迴向則是別向圓修之義。迴",
    "X56n0921_006:0097a05": "向薄知即此意也。故別向圓修即約行證道之實因。",
    "X56n0921_006:0097a06": "而約行證道是別向圓修之妙果也。讀文下。三結斥",
    "X56n0921_006:0097a07": "謬判之失。輕謂輕率輕易。疏字平聲。正作踈字。即踈",
    "X56n0921_006:0097a08": "薄踈濫也。",
    "X56n0921_006:0097a09": "十九辨謬判商略是挹流尋源等文之失。文為三。初",
    "X56n0921_006:0097a10": "問。次答。三喻。文為二。初總斥二失。所言亦者。前破謬",
    "X56n0921_006:0097a11": "判迦陵等喻既有二失。故今乃云此亦二失也。次別",
    "X56n0921_006:0097a12": "破不曉文意所以總斥二失。別破但破不曉文意。不",
    "X56n0921_006:0097a13": "破商略謬判祖承者。以商略之文居祖承之後。在文",
    "X56n0921_006:0097a14": "炳然。不須別破。是故但破不曉文意則知商略謬判",
    "X56n0921_006:0097a15": "祖承也。又復次文重徵謬判祖承之文。以為商略即",
    "X56n0921_006:0097a16": "是別破商略謬判祖承也。輔行云。舊第二本將序及",
    "X56n0921_006:0097a17": "正合為十章。故文初云竊念述聞共為十意。言竊念",
    "X56n0921_006:0097a18": "者。謂私竊興念。序有五意。一商略。二祖承。三辨差。四",
    "X56n0921_006:0097a19": "引證。五示處。言述聞者。謂記其所受正說。亦五意。一",
    "X56n0921_006:0097a20": "開章。二生起。三分別。四料簡。五解釋(今止觀中既存正說開章。生起。",
    "X56n0921_006:0097a21": "分別。料簡。解釋五名。而今謂之述聞五章。次第雖在亦沒章名。恐是誤也)。以將己序及所",
    "X56n0921_006:0097a22": "聽聞合為十段。意似未穩。故再治定沒斯次第但成",
    "X56n0921_006:0097a23": "序正。又於序中唯發起等無歸敬者。推功於師。述記",
    "X56n0921_006:0097a24": "而已。於初序中加於所聞時處等事以為通序。用舊",
    "X56n0921_006:0097b01": "祖承人法等事以為別序。即再治定之正意也。不得",
    "X56n0921_006:0097b02": "復用商略等五以為次第而分再治時處等文。故再",
    "X56n0921_006:0097b03": "治定迴舊商略以為圓證。故下用此商略文云。今依",
    "X56n0921_006:0097b04": "經更明圓頓。言依經者。正當引證。證圓頓竟。請證餘",
    "X56n0921_006:0097b05": "二。即設問云。餘三三昧願聞誠證。第二本中闕此問",
    "X56n0921_006:0097b06": "也。故第二本商略文云。略引佛經粗彰圓意。故知商",
    "X56n0921_006:0097b07": "略不異引證。故再治定沒商略名迴為引證。若將前",
    "X56n0921_006:0097b08": "本商略等名。次第屬對治定本文。則使止觀明靜等",
    "X56n0921_006:0097b09": "文便為徒設。況將商略以對祖承。深為未可。是故須",
    "X56n0921_006:0097b10": "廢舊章次第。今再治定加通序者。欲類結集傳述所",
    "X56n0921_006:0097b11": "聞法體等五。故不同舊商略居初。",
    "X56n0921_006:0097b12": "二十重徵謬判祖承以為商略之失。文為三。初問。次",
    "X56n0921_006:0097b13": "答。三喻。儻更等者。既將祖承以為商略。或問祖承為",
    "X56n0921_006:0097b14": "是何文。儻或更答指後辨差。是則從始至終重重皆",
    "X56n0921_006:0097b15": "是妄說耳。",
    "X56n0921_006:0097b16": "二十一辨謬立二頓具法不同之失。文為三。初問。次",
    "X56n0921_006:0097b17": "答。金錍破云。子尚不知煩惱心徧。安能了知生死色",
    "X56n0921_006:0097b18": "徧。色何以徧。色即心故。何者。依報共造。正報別造。豈",
    "X56n0921_006:0097b19": "信共徧不信別徧邪。問。清涼若信三處具法。莫是清",
    "X56n0921_006:0097b20": "涼元立無情有正因佛性邪。又復清涼既信心具。荊",
    "X56n0921_006:0097b21": "谿何得又將心具而立無情有佛性理。復斥清涼不",
    "X56n0921_006:0097b22": "知有情心性徧具邪。答。只為清涼不知心具便是無",
    "X56n0921_006:0097b23": "情有佛性理。是故荊谿還將有情心性徧具以斥之",
    "X56n0921_006:0097b24": "耳。所以謂之故達唯心了體具者焉有異同。信唯心",
    "X56n0921_006:0097c01": "具。復疑有無。則疑己心之有無也。謬效傳習無情之",
    "X56n0921_006:0097c02": "言。反難己宗唯心之教。且如心具一切諸法不隔草",
    "X56n0921_006:0097c03": "木。何得信於唯心具法而執瓦石草木非性。豈瓦石",
    "X56n0921_006:0097c04": "草木不是唯心具邪。故知清涼不閑佛性。進否教部",
    "X56n0921_006:0097c05": "權實。致令自語矛盾相違。所以荊谿因其所執。仍以",
    "X56n0921_006:0097c06": "破之。使邪說氷融正塗不壅耳。吾宗後學宜熟詳之。",
    "X56n0921_006:0097c07": "不可失於荊谿破立之元意也。三喻。文為二。初破謬",
    "X56n0921_006:0097c08": "立頓頓三處具法。文為二。初破謬用漸圓為頓頓。又",
    "X56n0921_006:0097c09": "為二。初總定。次何者下。釋出。文為三。初明四教中圓",
    "X56n0921_006:0097c10": "三處具法。奚者何也。甞者曾也。清涼以四教中圓為",
    "X56n0921_006:0097c11": "漸圓。而四教中圓既明三處具法。豈非却用漸圓為",
    "X56n0921_006:0097c12": "頓頓邪。漸圓既成頓頓。而輙分於兩頓具法之殊。豈",
    "X56n0921_006:0097c13": "非大謬乎。次引念處圓文證成。唯識證於心具。唯色",
    "X56n0921_006:0097c14": "證於有情色具及依報色具。既云非但唯識亦乃唯",
    "X56n0921_006:0097c15": "色。豈非三處具法乎。孤山但約心具釋之。此與清涼",
    "X56n0921_006:0097c16": "所立漸頓心具何異。嗚呼。清涼尚知三處具法。而孤",
    "X56n0921_006:0097c17": "山但論心具一處。可不悲哉。淨名疏云。一切法趣色。",
    "X56n0921_006:0097c18": "即是色中具十界法。如如意珠具一切寶。宜熟思之。",
    "X56n0921_006:0097c19": "無謂心具色不具也。三結示三處具法正是四教中",
    "X56n0921_006:0097c20": "圓。今謬判下。次結斥謬判之失。胸者膺也。襟者領也。",
    "X56n0921_006:0097c21": "胸襟之義出乎自己師心。謬立無教可以準憑故也。",
    "X56n0921_006:0097c22": "又漸圓下。次破謬立漸頓心具餘二則無。文為二。初",
    "X56n0921_006:0097c23": "正破。又為二。初破心具。又為二。初以心具不隔於色",
    "X56n0921_006:0097c24": "破。色攝入心下。次以色心相即破。若別教下。次破色",
    "X56n0921_006:0098a01": "不具。以清涼云。餘二則無。即是計於色不具也。故今",
    "X56n0921_006:0098a02": "破云何獨色邪。以別人初心色心皆不具。何得獨執",
    "X56n0921_006:0098a03": "云餘二色不具。別人初心者。以別人後心即具。與圓",
    "X56n0921_006:0098a04": "同故但舉初心耳。漸頓迴互下。次結斥謬判之失。前",
    "X56n0921_006:0098a05": "既破於謬用漸頓以成頓頓。今又破於心具隔於色",
    "X56n0921_006:0098a06": "具。是則清涼所立頓頓三處具法。漸頓心具。餘二則",
    "X56n0921_006:0098a07": "無。乃成漸頓迴惑差互無有定準矣。冥者暗也。",
    "X56n0921_006:0098a08": "二十二辨謬立二頓初心用觀同異之失。文為三。初",
    "X56n0921_006:0098a09": "問。次答。三喻。言三處五處者。一指玄文八教。二指玄",
    "X56n0921_006:0098a10": "文第一結教相。三指法華中諸聲聞從小來等。此即",
    "X56n0921_006:0098a11": "三處也。一指止觀第七破神通。二指大意在一頓。三",
    "X56n0921_006:0098a12": "指今依經更明圓頓。四指安心文末。五指第一結發",
    "X56n0921_006:0098a13": "心文。此即五處也。",
    "X56n0921_006:0098a14": "二十三辨謬判一心三觀與三觀一心以為空假。更",
    "X56n0921_006:0098a15": "加雙非以對中觀之失。文為三。初問。次答。三喻。文為",
    "X56n0921_006:0098a16": "二。初通示觀法大旨。又為二。心敘意總標格者。定也",
    "X56n0921_006:0098a17": "量也。次隨釋三意。文為三。初明對境成。觀次明覆(芳福",
    "X56n0921_006:0098a18": "切。反覆也。輔行中作複踈字)疏(平聲通也)收束。止觀云。非三而三。三而",
    "X56n0921_006:0098a19": "不三。非合非散而合而散。非非合非非散。不可一異而",
    "X56n0921_006:0098a20": "一異。輔行云。非三而三下。複疎三諦。還成三諦非三而",
    "X56n0921_006:0098a21": "三。假也。三而不三。空也。亦應更云。非三非不三。中也。",
    "X56n0921_006:0098a22": "文無者。略耳。非合非散中道雙非也。而合即空也。而",
    "X56n0921_006:0098a23": "散即假也。非非合非非散。非上雙非。即雙照也。先明",
    "X56n0921_006:0098a24": "雙非。復明雙照。二文中間論二諦者。以此圓文無前",
    "X56n0921_006:0098b01": "無後故也。不可一異即中也。而一空也。而異假也。如",
    "X56n0921_006:0098b02": "此三諦在於根塵如來藏者。即當假也。豈如來藏而",
    "X56n0921_006:0098b03": "無佛性。聞此圓頓不宗重者。良由近代習大乘者雜",
    "X56n0921_006:0098b04": "濫故也。況像未情澆信心寡薄。圓頓教法溢藏盈函。",
    "X56n0921_006:0098b05": "不暫思惟便至冥目。徒生浪死一何痛哉。三明寄名",
    "X56n0921_006:0098b06": "義立。止觀第一料簡中云。即於文達文．非文．非文非",
    "X56n0921_006:0098b07": "不文。文是其門。於門得實相故。文是其門。門具一切",
    "X56n0921_006:0098b08": "法。即門即非門。即非門非不門。輔行云。文即俗諦。非",
    "X56n0921_006:0098b09": "文即真諦。雙非即中道第一義諦。觀門為三例之可",
    "X56n0921_006:0098b10": "見。如是觀時文門豈別。俱名能通並是所至。寄此門",
    "X56n0921_006:0098b11": "名義立三觀。是故謂之寄名義立。又第三偏圓權實",
    "X56n0921_006:0098b12": "之中明權明實非權非實。例之可見。此三觀一心下。",
    "X56n0921_006:0098b13": "次別釋三觀一心等。文又為二。初正釋。又為二。初對",
    "X56n0921_006:0098b14": "前辨異。都非此之三觀意者。非今上文所明對境成",
    "X56n0921_006:0098b15": "觀等三種三觀意也。次只是下。正釋。準前可見不煩",
    "X56n0921_006:0098b16": "再引。止觀輔行人不見下。次斥謬。文為二。初斥擅加",
    "X56n0921_006:0098b17": "以對三觀。又文自云下。次斥謬解步馬神通。文為二。",
    "X56n0921_006:0098b18": "初引止觀正文。次彼師下。敘彼謬解。文為二。初正敘。",
    "X56n0921_006:0098b19": "次步馬元是下。斥非。又為二。初斥謬將空假更破空",
    "X56n0921_006:0098b20": "假。元者本也。單空單假者。以橫別空假各屬一人初",
    "X56n0921_006:0098b21": "心。故得單名耳。破於橫別下。次斥別立頓頓一中具",
    "X56n0921_006:0098b22": "三。文為二。初敘止觀破於橫別正用圓具。言一中具",
    "X56n0921_006:0098b23": "三者。即是空一具三。假一具三。中一具三也。故止觀",
    "X56n0921_006:0098b24": "云。空即三觀。假即三觀。中即三觀也。次何故下。斥別",
    "X56n0921_006:0098c01": "立頓頓之非。",
    "X56n0921_006:0098c02": "二十四辨謬分相待絕待以為二頓之失。文為三。初",
    "X56n0921_006:0098c03": "問。次答。三喻。文為二。初反質謬判待絕俱非頓頓。文",
    "X56n0921_006:0098c04": "為三。初正反質。次何者下。釋所以。三若爾下。斥非汝",
    "X56n0921_006:0098c05": "判華嚴為頓頓。法華為漸頓。又云。頓頓是絕待。漸頓",
    "X56n0921_006:0098c06": "是相待。玄文既判唯法華經具有二義。是則何處別",
    "X56n0921_006:0098c07": "有頓頓之絕在於華嚴邪。次又依下。正斥謬分之失。",
    "X56n0921_006:0098c08": "又為三。初總斥。次何者下。別破。非漸者。非法華已前",
    "X56n0921_006:0098c09": "之漸也。唯頓者。唯法華獨顯開會之頓也。判為相待",
    "X56n0921_006:0098c10": "又判為漸者。斥清涼謬判也。凡言相待者。諸文非一",
    "X56n0921_006:0098c11": "故云凡也。彼此互形曰相。以他望己為待。是則若無",
    "X56n0921_006:0098c12": "麤漸何有妙頓。故妙頓之名待麤漸而立也。待前諸",
    "X56n0921_006:0098c13": "教等者。正申相待之妙也。頓居漸後兼所破說等者。",
    "X56n0921_006:0098c14": "即廢權明實之義也。三又亦下。重斥不識絕待之意。",
    "X56n0921_006:0098c15": "相待約破權明實故如上說。絕待約開權顯實故今",
    "X56n0921_006:0098c16": "謂之。絕於所待名絕待者。方是妙頓也。若不爾者。妙",
    "X56n0921_006:0098c17": "外有麤何成妙頓邪。清涼離於法華獨顯圓頓相待",
    "X56n0921_006:0098c18": "之外。別立絕待之名以對華嚴。故云。彼乃離頓待別",
    "X56n0921_006:0098c19": "立絕名也。且絕待之義既在法華。是則華嚴將何以",
    "X56n0921_006:0098c20": "為頓頓絕待乎。",
    "X56n0921_006:0098c21": "二十五以法華二妙重難謬分之失。文為三。初問。判",
    "X56n0921_006:0098c22": "屬二塗者。分對華嚴．法華也。次答。三喻。文為三。初斥",
    "X56n0921_006:0098c23": "不達開會之意。會入華嚴句下。恐脫華嚴兩字。餘文",
    "X56n0921_006:0098c24": "可見。次今家下。正判待絕並非華嚴。絕彼華嚴者。開",
    "X56n0921_006:0099a01": "彼華嚴兼別行布之麤也。況彼二乘在座聾瘂。至今",
    "X56n0921_006:0099a02": "法華皆得作佛。是則絕彼又更照然。又何但未絕亦",
    "X56n0921_006:0099a03": "乃無待等者。華嚴雖有圓教一妙。以兼別故獨顯不",
    "X56n0921_006:0099a04": "成。所以不得獨稱為妙。其猶君子帶於小人。則令君",
    "X56n0921_006:0099a05": "子不得獨顯。法華不爾。正直捨方便。但說無上道。既",
    "X56n0921_006:0099a06": "不兼麤。獨顯乃彰。所以經題稱之為妙。此乃待於已",
    "X56n0921_006:0099a07": "前諸麤。顯今法華純一之妙。是故今經名相待妙。華",
    "X56n0921_006:0099a08": "嚴既然二酥可解。尚非相待。絕何所寄者。寄謂寄附",
    "X56n0921_006:0099a09": "寄託也。彼將法華開權絕待。寄託寄附在於華嚴。故",
    "X56n0921_006:0099a10": "今破之。華巖尚非相待絕待。何所寄乎。既無所寄。當",
    "X56n0921_006:0099a11": "知華嚴未絕明矣。若不者爾。何故存於歷別行布。二",
    "X56n0921_006:0099a12": "乘在座如聾如瞽。三會竟下。反斥相違。會竟即是法",
    "X56n0921_006:0099a13": "華開顯。是故謂之還歸法華。若其然者。絕待頓頓却",
    "X56n0921_006:0099a14": "屬法華。何故判之云非頓頓邪。",
    "X56n0921_006:0099a15": "二十六重徵謬判法華唯有相待之失。文為三。初問。",
    "X56n0921_006:0099a16": "彼判法華但是漸頓名為相待。故今問云。豈有不會",
    "X56n0921_006:0099a17": "而無絕待邪。次答。三喻。但得待前之言者。以彼但云",
    "X56n0921_006:0099a18": "對前稱待故也。斯乃但得待前諸麤之言耳。此且與",
    "X56n0921_006:0099a19": "而言之。故云但得待前之言。若奪而言之。還是未得",
    "X56n0921_006:0099a20": "待前之意。若其已得。何故謬判華嚴為頓頓絕待邪。",
    "X56n0921_006:0099a21": "故云終成不曉所待之名。乃至云還負己宗等也。負",
    "X56n0921_006:0099a22": "者忘也背也。",
    "X56n0921_006:0099a23": "二十七以觀例教重難謬分相待絕待之失。文為三。",
    "X56n0921_006:0099a24": "初問。準所詮之義。用能詮之文。故云準義用文也。因",
    "X56n0921_006:0099b01": "何對昔而分二塗者。徵前謬判法華為漸頓。華嚴為",
    "X56n0921_006:0099b02": "頓頓也。又以法華為不會乃將華嚴為絕待者。徵前",
    "X56n0921_006:0099b03": "謬判法華為不會也。次答。三喻。其虗立二觀者。虗者",
    "X56n0921_006:0099b04": "偽也妄也。教既但一。觀何得二。故知其乃虗立二觀。",
    "X56n0921_006:0099b05": "謬以絕待為華嚴也。一觀無文者。無教文可準也。據",
    "X56n0921_006:0099b06": "下破於無教立觀以消今文。亦應可解。何者。若以華",
    "X56n0921_006:0099b07": "嚴為頓頓之觀。則漸頓一觀無文。若以法華為漸頓",
    "X56n0921_006:0099b08": "之觀。則頓頓一觀無文。故但總云一觀無文也。",
    "X56n0921_006:0099b09": "二十八辨無教謬立觀行之失。文為三。初問。以清涼",
    "X56n0921_006:0099b10": "云。觀二教一則是一觀。無教可憑。故今乃問。無教如",
    "X56n0921_006:0099b11": "何立於觀行。次答。三喻。文皆可解。",
    "X56n0921_006:0099b12": "二十九辨謬立頓頓觀相之失。文為三。初問。次答。三",
    "X56n0921_006:0099b13": "喻。文亦可解。",
    "X56n0921_006:0099b14": "三十重辨謬立二頓自語相違之失。文為二。初引清",
    "X56n0921_006:0099b15": "涼不知法華六根清淨乃是見思先落。遂乃謬說但",
    "X56n0921_006:0099b16": "云清淨不云先斷。次喻應云法華意根清淨。言無漏",
    "X56n0921_006:0099b17": "者。如前所辨。言因果者。釋籤但云。初後中間是則發",
    "X56n0921_006:0099b18": "心習因為初。習果為中。長別苦海既是報果。是則初",
    "X56n0921_006:0099b19": "中習因習果皆是報因。是故兩經因果有殊。因果雖",
    "X56n0921_006:0099b20": "殊其義無別。所以仁王發心．別苦。非無中間六根清",
    "X56n0921_006:0099b21": "淨。法華六根清淨。非無發心．長別。清涼不見義理是",
    "X56n0921_006:0099b22": "同。便乃從於兩經之文而分漸頓．頓頓二別。深不可",
    "X56n0921_006:0099b23": "也。",
    "X56n0921_006:0099b24": "三十一辨謬判一部止觀為兩頓之失。文為二。初引。",
    "X56n0921_006:0099c01": "次喻。文為四。初以廣略相違斥。又第五下。次以解行",
    "X56n0921_006:0099c02": "相違斥。如何以解為頓頓者。且約大意一章而斥之",
    "X56n0921_006:0099c03": "耳。目能導足以譬止解。足能達目以譬止行。膏者脂",
    "X56n0921_006:0099c04": "也。膏堪續明以譬觀行。明能然膏以譬觀解。今目視",
    "X56n0921_006:0099c05": "東而足履西。脂膏於南而明於北。乃是斥其違於止",
    "X56n0921_006:0099c06": "觀解行也。三又若下。汎舉諸文不同。斥清涼不知止",
    "X56n0921_006:0099c07": "觀。下文雖有四教八教。思議不思議。相待絕待等。皆",
    "X56n0921_006:0099c08": "為顯於圓頓一實。故今汎舉諸文不同以斥之耳。文",
    "X56n0921_006:0099c09": "既下。四結斥。",
    "X56n0921_006:0099c10": "三十二辨謬立兩頓修觀難分之失。文為二。初引。次",
    "X56n0921_006:0099c11": "喻。文為二。初正明今意。初入無生既須依教。教必顯",
    "X56n0921_006:0099c12": "示理事始終。何得謂之大難分別。況復前五大章生",
    "X56n0921_006:0099c13": "解以導方便。五科行始何得謂之大難分別。若不分",
    "X56n0921_006:0099c14": "別如何生解。若不生解如何進行。次既云下。斥彼謬",
    "X56n0921_006:0099c15": "說。文為二。初牒計正斥。既無教目區判淺深。則同暗",
    "X56n0921_006:0099c16": "證生增上慢。不達無生真證之法。謬說即名。何異怪",
    "X56n0921_006:0099c17": "鼠作唧唧聲。唧聲無旨。濫擬生死即是涅槃。亦如怪",
    "X56n0921_006:0099c18": "鳥作空空聲。豈得濫同重空三昧(謂空空三昧無相。無相三昧無作。無",
    "X56n0921_006:0099c19": "作三昧空是聖法。復修於空擊前聖法。故名為重)而宣入證之言等者。自說",
    "X56n0921_006:0099c20": "已入聖位證於妙道。乃令他人生於聖想而歸敬也。",
    "X56n0921_006:0099c21": "忽令領納說實(句)墜於過人者。墜者墜也落也。妄對",
    "X56n0921_006:0099c22": "人趣稱過人法。前人知解犯重。人不知者犯蘭若。云",
    "X56n0921_006:0099c23": "天龍等來供養我。欲向此說乃向彼說等皆重。自言",
    "X56n0921_006:0099c24": "是佛．天人師等犯蘭若。對不能變形畜生說過人法",
    "X56n0921_006:0100a01": "者犯吉。不犯者增上慢及業報得。或笑說疾說屏說",
    "X56n0921_006:0100a02": "欲說此錯說彼等是也。前人知解者即是令其領納",
    "X56n0921_006:0100a03": "說實也。犯重者即是墜於過人也。實得記尚招愆",
    "X56n0921_006:0100a04": "者。愆者過也。實得道而向白衣說過人法。言我見是。",
    "X56n0921_006:0100a05": "我知是等。犯提。違想故當重釁者。釁者罪也瑕釁也。",
    "X56n0921_006:0100a06": "即對人趣稱過人法。前人知解犯重也。實得聖道向",
    "X56n0921_006:0100a07": "白衣說。尚招提愆。違於情想。妄稱過人故當重釁。謂",
    "X56n0921_006:0100a08": "證真如大妄居首。即此故也。次又若下。縱破實得。他",
    "X56n0921_006:0100a09": "實未得今且縱之。故云又若也。於中為二。初約假名",
    "X56n0921_006:0100a10": "五品定之。言假名者即名字位也。名字虗解未有實",
    "X56n0921_006:0100a11": "得故名為假。故止觀云。假名位中也。與他何異者。孰",
    "X56n0921_006:0100a12": "非名字所收。是故與他不異也。若五品位便同大師",
    "X56n0921_006:0100a13": "者。天台大師靈山親承大蘇妙悟。入定降魔位居圓",
    "X56n0921_006:0100a14": "教外凡五品。而汝若乃謂得五品。是則便同天台大",
    "X56n0921_006:0100a15": "師。然汝實未同於天台智者大師。若云同者。何錯解",
    "X56n0921_006:0100a16": "止觀之法。以此言實不同也。次予實下。謙己誡他。予",
    "X56n0921_006:0100a17": "實不裁者。謙己也。願不欺聖無違自心者。誡他也。予",
    "X56n0921_006:0100a18": "者我也。荊谿自謂也。予實不裁者。謂我實不能裁斷",
    "X56n0921_006:0100a19": "度量汝之所說。入觀得知證者。自了也。言自入觀得",
    "X56n0921_006:0100a20": "知證了。乃是欺聖違於自心。願不欺聖無違自心。即",
    "X56n0921_006:0100a21": "是誡他勿妄說於。須自入觀方乃得知。證者自了也。",
    "X56n0921_006:0100a22": "三十三辨謬用章安十二部經觀心之文為頓頓之",
    "X56n0921_006:0100a23": "失。文為二。初引頂法師十二部經觀心之文者。玅玄",
    "X56n0921_006:0100a24": "說法妙中欠觀心一科。釋籤云。應用觀心十二部經。",
    "X56n0921_006:0100b01": "別有小卷流行者是也。此即指於章安十二部經觀",
    "X56n0921_006:0100b02": "心之文耳。故章安云。經者由也。心亦由也。諸法由心",
    "X56n0921_006:0100b03": "造也。直就觀心即空假中。名修多羅。復重觀之。名祇",
    "X56n0921_006:0100b04": "夜。觀心空假中能發心即空假中。名修多羅。復重觀",
    "X56n0921_006:0100b05": "之。名祇夜。觀心空假中能發三智。名授記。觀心即假",
    "X56n0921_006:0100b06": "空亦空。名不重頌。觀心空假中非前思後覺。名無問",
    "X56n0921_006:0100b07": "自說。觀心緣生如物生滅即空假中。名譬喻。觀心始",
    "X56n0921_006:0100b08": "末即空假中。名本事。觀心十界地獄乃至諸佛本生",
    "X56n0921_006:0100b09": "即空假中。名本生。觀心空假中防非止惡。名因緣。觀",
    "X56n0921_006:0100b10": "心空假中橫豎無不周徧。名方廣。觀心空假中非世",
    "X56n0921_006:0100b11": "所有。名未曾有。觀心何故空。從緣生故。何故假。但名",
    "X56n0921_006:0100b12": "字故。何故中。非二邊故。名論義。已上略撮文之大綱",
    "X56n0921_006:0100b13": "耳。次喻。文為二。初通示今家觀法。又為二。初總示。次",
    "X56n0921_006:0100b14": "別釋。文為三。初明從行觀唯於萬境觀一心者。此如",
    "X56n0921_006:0100b15": "前文。又亦先了萬法唯心方可觀心也。萬境雖殊玅",
    "X56n0921_006:0100b16": "觀理等者。所觀萬境雖則有異。若能觀觀無非一心。",
    "X56n0921_006:0100b17": "所顯之理無非三諦也。如觀陰等即其意也者。證於",
    "X56n0921_006:0100b18": "萬境雖殊妙觀理等也。此觀正是從行而立。不因法",
    "X56n0921_006:0100b19": "相事相而明。是故謂之從行觀也。故此正指摩訶止",
    "X56n0921_006:0100b20": "觀十境十乘。次明約法相觀四諦五行。本是教門法",
    "X56n0921_006:0100b21": "相名數。但恐行人數他珍寶於己無益。是故約之入",
    "X56n0921_006:0100b22": "一念心以為圓觀(文句記云。凡附文作觀多分在圓。即此意也)。不捨法相",
    "X56n0921_006:0100b23": "別有觀行。是故名為約法相觀。約者束也[攬-見+手]也。亦名",
    "X56n0921_006:0100b24": "附法相觀也。故此正指玄義之中境妙四諦行妙五",
    "X56n0921_006:0100c01": "行也。應知玄義非無託事。故釋籤云。託事附法(云云)。",
    "X56n0921_006:0100c02": "三明託事相觀。如王舍耆闇名從事立者。從於事境",
    "X56n0921_006:0100c03": "之相而立非法相之事也。借事為觀以導執情者。以",
    "X56n0921_006:0100c04": "恐學者滯於事境不能開悟。是故借之而為妙觀。以",
    "X56n0921_006:0100c05": "開導於學者滯情也。故此正指法華文句。託者寄也。",
    "X56n0921_006:0100c06": "故文句云。王即心王。舍即五陰。心王造此舍。若析五",
    "X56n0921_006:0100c07": "陰舍。空為涅槃城。此觀既淺如見土木(如像法決疑云。或見此處",
    "X56n0921_006:0100c08": "山林地土沙石也)。若體五陰舍即空。空為涅槃城。即通教也。",
    "X56n0921_006:0100c09": "若觀五陰舍。因滅是色獲得常色。受想行識亦復如",
    "X56n0921_006:0100c10": "是(云云)。若觀五陰即法性。法性無受想行識。一切眾",
    "X56n0921_006:0100c11": "生即是涅槃(云云)。觀心山者。若觀色陰無知如山。識",
    "X56n0921_006:0100c12": "陰如靈。三陰如鷲。觀此靈鷲無常。即析觀也。即空體",
    "X56n0921_006:0100c13": "觀也。觀靈即智性了因智慧莊嚴也。鷲即聚集緣因",
    "X56n0921_006:0100c14": "福德莊嚴也。山即法性正因不動三法。名祕密藏。文",
    "X56n0921_006:0100c15": "句記云。先解王舍中初立觀境言心王造舍者。識陰",
    "X56n0921_006:0100c16": "為王。造業諸心必有心所。今欲消王。且以善惡心王",
    "X56n0921_006:0100c17": "以對無記之舍。故云王造。此示觀解異於他經。應知",
    "X56n0921_006:0100c18": "止觀十乘十境下去皆爾。具如止觀不可即具。約山",
    "X56n0921_006:0100c19": "作觀亦先立觀境。正當觀陰具如止觀第五去文。別",
    "X56n0921_006:0100c20": "圓觀中既云山即法性正因。餘之二德準諸文說。故",
    "X56n0921_006:0100c21": "知此觀不同他見。所以又約山為觀者。山城雖殊同",
    "X56n0921_006:0100c22": "是依報。是故約之以觀正報。又諸觀境不出五陰。今",
    "X56n0921_006:0100c23": "此山等約陰便故。以諸文中直云境智。亦應於此以",
    "X56n0921_006:0100c24": "辨二觀同異之相方便正修。簡境及心并對前二以",
    "X56n0921_006:0101a01": "辨權實等。乃至四觀亦須開顯等。託事既爾。附法彌",
    "X56n0921_006:0101a02": "然。是則託事附法二觀。皆須得於摩訶止觀。方便正",
    "X56n0921_006:0101a03": "修十境十乘。方可隨聞一句攝事以成理觀。此即不",
    "X56n0921_006:0101a04": "待觀境方名修觀者也(言不待者。現開玄義正談法相。但須懸敘止觀方便正修",
    "X56n0921_006:0101a05": "之義。來此示之決通觀道。即令行人修附法觀。不須更待講彼止觀從行觀境。是故謂之不待觀境方名修觀。",
    "X56n0921_006:0101a06": "若不爾者。文句託事山城之觀。記中何故令依止觀方便正修十境。孤山不解。乃云附法託事二觀無十境十",
    "X56n0921_006:0101a07": "乘。不許人修之。所以乃所四明破之。余固無黨。敢謂四明破之甚當。具如金錍寓言記中委詳斯義)。即",
    "X56n0921_006:0101a08": "如方等普賢其例可識者。即如止觀半行半坐三昧",
    "X56n0921_006:0101a09": "中約方等普賢歷事修觀。即是其例。故託事觀則可",
    "X56n0921_006:0101a10": "識也。方等者。止觀云。以此空慧歷一切事無不成觀。",
    "X56n0921_006:0101a11": "方等者。或言廣平。今言方者。法也。般若有四種方法。",
    "X56n0921_006:0101a12": "謂四門入清涼池。即方也。所契之理平等大慧。即等",
    "X56n0921_006:0101a13": "也。令求夢王。即二觀前方便也。道場者。即清淨境界",
    "X56n0921_006:0101a14": "也。治五住糖顯實相米。亦是定慧用莊嚴法身也(云",
    "X56n0921_006:0101a15": "云)。普賢者。止觀云。今歷文修觀六牙白象者。菩薩無",
    "X56n0921_006:0101a16": "漏六神通也。牙有利用如通之捷疾。象有大力表法",
    "X56n0921_006:0101a17": "身荷負。無漏無染稱之為白(云云)。是則止觀非但明",
    "X56n0921_006:0101a18": "於從行之觀。亦乃示於託事之觀。況四三昧唯除常",
    "X56n0921_006:0101a19": "坐不許誦經。故常行等非無附法。且如修於法華三",
    "X56n0921_006:0101a20": "昧誦經之時。於法相事而得開悟。豈非修於附法觀",
    "X56n0921_006:0101a21": "邪。",
    "X56n0921_006:0101a22": "故十二部下。次別斥謬用之愆。又為二。初明章安十",
    "X56n0921_006:0101a23": "二部經觀法簡略未備言寄事立名者。如前所謂託",
    "X56n0921_006:0101a24": "事興觀義立觀心也。雖有三觀之名者。以十二部觀",
    "X56n0921_006:0101b01": "心之文但言即空假中故也。十境十乘不列者。且如",
    "X56n0921_006:0101b02": "玅玄亦明十乘。釋籤尚云或辨十觀列名而已。況十",
    "X56n0921_006:0101b03": "二部觀都不列之乎。一部名下唯施一者。以十二部",
    "X56n0921_006:0101b04": "觀心之文。每一部經名目之下唯施即空假中一句",
    "X56n0921_006:0101b05": "故也。然則清涼若以止觀方便正修十境十乘。決通",
    "X56n0921_006:0101b06": "開拓十二部觀。以明修相有何不可可。但為清涼自",
    "X56n0921_006:0101b07": "在胸臆。謬判止觀十境十乘以為漸頓。別用章安十",
    "X56n0921_006:0101b08": "二部觀以為頓頓。是荊谿作此斥之耳。故不可執此",
    "X56n0921_006:0101b09": "便謂妙玄文句託事附法之觀不通人修。以記主令",
    "X56n0921_006:0101b10": "用止觀方便正修決開故也。豈此一句下。次明大師",
    "X56n0921_006:0101b11": "境觀周足以斥謬用之非。文為二。初斥謬用一句而",
    "X56n0921_006:0101b12": "棄十境十乘。煩字正作繁字。芿者草不翦也。謂繁多",
    "X56n0921_006:0101b13": "繁長也。次故知下。結斥謬用一句兩句之失。一句兩",
    "X56n0921_006:0101b14": "句者。略牒清涼用十二部觀也。餘如前辨。",
    "X56n0921_006:0101b15": "三十四辨謬立漸圓觀但中非即實相之失。文為三。",
    "X56n0921_006:0101b16": "初問。次答。三喻。文為二。初明今家正意。一家諸文皆",
    "X56n0921_006:0101b17": "說別教名為但中。圓教乃是不但中耳。言但中者。教",
    "X56n0921_006:0101b18": "權故但。不具諸法。理實故中。體是覺性。而今文云。實",
    "X56n0921_006:0101b19": "相但中。實即俱實。約教釋文但中在別。良由於此。權",
    "X56n0921_006:0101b20": "即但權。恐指通教但有中名。名為但中。故此但中及",
    "X56n0921_006:0101b21": "以實相俱名為權。修觀次第仍居後心。此約教道十",
    "X56n0921_006:0101b22": "向後心觀但中耳。不得濫於別向圓修融攝不二。以",
    "X56n0921_006:0101b23": "由別教迴向位中含於多義。或在於假。或約但中。或",
    "X56n0921_006:0101b24": "約受接。或約圓修。是故應須細分四義(云云)。他謂漸",
    "X56n0921_006:0101c01": "圓觀於但中。乃是錯將四教中圓作別教說。故今破",
    "X56n0921_006:0101c02": "云。約教釋文但中在別四教中圓。一切諸文並皆初",
    "X56n0921_006:0101c03": "心圓三觀。奚甞謂之觀於但中邪。彼將此觀下。次斥",
    "X56n0921_006:0101c04": "謬分二頓無文之失。又為二。初正斥謬分。彼將此觀",
    "X56n0921_006:0101c05": "屬頓頓者。斥彼濫用四教中圓並皆初心圓修三觀",
    "X56n0921_006:0101c06": "以為頓頓也。故前喻云。據此答文却用漸圓以為頓",
    "X56n0921_006:0101c07": "頓。即此故也。別為圓人立但中者。斥彼錯將別教迴",
    "X56n0921_006:0101c08": "向後心觀於但中。別為圓人立但中觀也。圓別迴互",
    "X56n0921_006:0101c09": "顛倒之甚。況復無憑。豈非胸臆乎。唯煩惱下。次斥拾",
    "X56n0921_006:0101c10": "失為得。不住調伏等者。止觀云。復有行人聞不住調",
    "X56n0921_006:0101c11": "伏。不住不調伏怖畏二邊。深自兢持。欲修中智斷破",
    "X56n0921_006:0101c12": "二邊。是人不能即貪欲是道。斷貪欲已方云是道。此",
    "X56n0921_006:0101c13": "乃住調伏心非不住也。輔行云。復有行人下。重辨第",
    "X56n0921_006:0101c14": "四句人。同第二句失不住調與不調望求中道。雖求",
    "X56n0921_006:0101c15": "中道此但住於第二句故。是故名失也(言四句者。淨名經云。有疾",
    "X56n0921_006:0101c16": "菩薩應如是調伏其心。不住其中亦復不住不調伏心。所以者何。若住不調伏心是愚人法。若住調伏心是聲",
    "X56n0921_006:0101c17": "聞法。是故菩薩不當住於調伏不調伏心。離此二法是菩薩行。止觀引此。句法次第與經大同)。",
    "X56n0921_006:0101c18": "三十五辨謬立但中非即實相乃是但中之失。文為",
    "X56n0921_006:0101c19": "三。初問。次答。三喻。文為四。初示名通大小。次初心下。",
    "X56n0921_006:0101c20": "正斥謬立。即是從初常觀涅槃者。即是釋論云。菩薩",
    "X56n0921_006:0101c21": "從初發心常觀涅槃行道也。妙玄文句並引此文證",
    "X56n0921_006:0101c22": "安樂行。三若從下。正約教門分判。言小涅槃通別菩",
    "X56n0921_006:0101c23": "薩偏是一往通塗說者。以別初心十住入空與通真",
    "X56n0921_006:0101c24": "諦涅槃無異故也。若別論者則不然矣。何者。通教七",
    "X56n0921_006:0102a01": "地即已辦地。恐墮涅槃。即是真諦偏空涅槃。如三惡",
    "X56n0921_006:0102a02": "道。即淨名經訶須菩提。其施汝者不名福田。供養汝",
    "X56n0921_006:0102a03": "者墮三惡道。如者似也同也。菩薩同於二乘滯空故",
    "X56n0921_006:0102a04": "也(此借淨名折挫之言。彼經挫其同於悲境。是故聲聞應供義偏。故止觀輔行引大品經說。若入七地",
    "X56n0921_006:0102a05": "已墮二乘。故為諸佛菩薩所訶。是故今云通教菩薩至第七地。恐墮涅槃如三惡道。既至七地恐墮涅槃沈空",
    "X56n0921_006:0102a06": "滯寂。故知出假不必在於七地下根。故在凡位出假名上根也。斷見惑已出假名中根也)。別教初",
    "X56n0921_006:0102a07": "心但名真諦。仍不得立涅槃之名者。此約因果別而",
    "X56n0921_006:0102a08": "論之。十住入空真諦在因。故不得立果上斷德涅槃",
    "X56n0921_006:0102a09": "之號。四故知下。結斥無憑。",
    "X56n0921_006:0102a10": "三十六重辨謬立有觀但中涅槃之失。文為三。初問。",
    "X56n0921_006:0102a11": "次答。三喻。不見少判等者。不見少判初心觀於但中",
    "X56n0921_006:0102a12": "名為涅槃。而清涼云有者。灼然妄指也。",
    "X56n0921_006:0102a13": "三十七辨妄指諸文立二頓之失。文為三。初問。次答。",
    "X56n0921_006:0102a14": "或字應作惑字。三喻。文為二。初斥謬用大意等文。如",
    "X56n0921_006:0102a15": "前已破。次斥妄指章安涅槃疏文。自為四段。初對檢",
    "X56n0921_006:0102a16": "無文。次應是下。斥妄指之由。三又大師下。舉大師諸",
    "X56n0921_006:0102a17": "文不載以斥別引章安之文。豈可大師諸文判教都",
    "X56n0921_006:0102a18": "無其文。而章安輙立兩頓有斷不斷之異邪。故知大",
    "X56n0921_006:0102a19": "師判教無文。不須更指章安之說也。四況復下。結斥",
    "X56n0921_006:0102a20": "妄指立義不成。章安若乃有文則可。既乃無文何得",
    "X56n0921_006:0102a21": "妄指。然涅槃玄明經用中具列四句。第四雖即謂之",
    "X56n0921_006:0102a22": "頓頓。仍指前文明經宗中復有一行是如來行。大般",
    "X56n0921_006:0102a23": "涅槃及常住等。清涼不知。妄立頓頓異於圓頓。故今",
    "X56n0921_006:0102a24": "斥云。況不次第五行正是四教中圓。何得謬判斷與",
    "X56n0921_006:0102b01": "不斷而為兩頓乎。",
    "X56n0921_006:0102b02": "三十八辨數據八教以立二頓之失文為二初引次",
    "X56n0921_006:0102b03": "喻彼準八教立於二頓前文已斥今但破其數數常",
    "X56n0921_006:0102b04": "云耳彼既數數常云今亦頻頻而斥耳。",
    "X56n0921_006:0102b05": "三十九辨謬立二頓同異混和之失。文為二。初引。次",
    "X56n0921_006:0102b06": "喻。竅(苦吊切)者穴也空也。此非文意。應作[(白/万)*(ㄆ/手)]字。謂旁擊",
    "X56n0921_006:0102b07": "也。故不可將此雖異而同雖同而異質難旁擊他人。",
    "X56n0921_006:0102b08": "不許漸圓即是頓頓也。",
    "X56n0921_006:0102b09": "四十辨謬判色香中道為漸頓之失。文為三。初問。次",
    "X56n0921_006:0102b10": "答。三喻。止觀引華嚴云。游心法界如虗空。又云無明",
    "X56n0921_006:0102b11": "明者即畢竟空。是舉空為言端。空即不空。亦即非空",
    "X56n0921_006:0102b12": "非不空。又云一微塵中有大千經卷。心中具一切佛",
    "X56n0921_006:0102b13": "法。是舉有為言端(四明學者請思此文)。有即不有。亦即非有非",
    "X56n0921_006:0102b14": "不有。又云一色一香無非中道。是舉中為言端。即中",
    "X56n0921_006:0102b15": "而邊。即非邊非不邊。具足無減。勿守語害圓誣罔聖",
    "X56n0921_006:0102b16": "意(如此說者方見舉一即三非前非後也。而四明謂空假中三諦皆有十界三千世間依正之法。還合",
    "X56n0921_006:0102b17": "大師之意否。悲哉。不可救濟矣)。輔行云。文偏意圓不應偏難勿守語",
    "X56n0921_006:0102b18": "等者。誡勸也。勿守偏語以害圓融。玉篇云。加言曰誣。",
    "X56n0921_006:0102b19": "亦掩也欺也。網義大同。言或具者。如涅槃明三德祕",
    "X56n0921_006:0102b20": "藏或偏。即是言偏意圓也。自語相違者。止觀序中明",
    "X56n0921_006:0102b21": "圓頓止觀。及大意中既乃皆云一色一香無非中道。",
    "X56n0921_006:0102b22": "而清涼前判大意為頓頓。今又判於色香中道為漸",
    "X56n0921_006:0102b23": "頓。豈非予盾乎。",
    "X56n0921_006:0102b24": "四十一重辨謬立初心觀但中之失。文為三。初問。次",
    "X56n0921_006:0102c01": "默。三喻。不言勝說者。既乖聖道說則過彰。所以默然",
    "X56n0921_006:0102c02": "乃勝於說。凡修觀下。乃至無言重破於默。其文可見。",
    "X56n0921_006:0102c03": "四十二辨謬立二頓有分不分之失。文為二。初引。次",
    "X56n0921_006:0102c04": "喻。言文二者。斥其據文須分也。言觀一者。斥其實難",
    "X56n0921_006:0102c05": "分別也。謗法之苦罪流長劫。故云曠累多。生曠者遠",
    "X56n0921_006:0102c06": "也。心既邪僻故使未來不逢善友開通正義。由是而",
    "X56n0921_006:0102c07": "知。依師學法不可人情。人情雖則一期相於。誣網之",
    "X56n0921_006:0102c08": "愆長劫誰受。敬請後德思之慎之。",
    "X56n0921_006:0102c09": "四十三辨謬判雙亡雙照方便之失。文為三。初問。次",
    "X56n0921_006:0102c10": "答。三喻。失緒者。失其端由也。參差者。迴互不齊也。具",
    "X56n0921_006:0102c11": "如止觀等者。止觀云。中道第一義觀者。前觀假空是",
    "X56n0921_006:0102c12": "空生死。後觀空空是空涅槃。雙遮二邊是名二空觀。",
    "X56n0921_006:0102c13": "為方便道得會中道。故言心心寂滅入薩婆若海。又",
    "X56n0921_006:0102c14": "初觀用空。後觀用假。是為雙存方便。入中道時能雙",
    "X56n0921_006:0102c15": "照二諦。故經云。心若在定。能知世間生滅法相。前之",
    "X56n0921_006:0102c16": "兩觀為二種方便。意在此也。輔行云。瓔珞經中釋前",
    "X56n0921_006:0102c17": "二觀竟即云。因是二空觀為方便道。得入中道雙照",
    "X56n0921_006:0102c18": "二諦。心心寂滅自然進入初地。今初釋方便者有二",
    "X56n0921_006:0102c19": "種。一者雙亡。二者雙照。初言二空者。空假空空。空即",
    "X56n0921_006:0102c20": "是遮。遮即是亡。由前異時雙亡方便。今入中道任運",
    "X56n0921_006:0102c21": "雙亡。亡即是中。故云心心寂滅。又初觀下。次釋雙照。",
    "X56n0921_006:0102c22": "初二觀時用空用假。由前異時雙用方便。用即是照。",
    "X56n0921_006:0102c23": "照即是中。故引經云。心在定等。生即是俗。滅即是真。",
    "X56n0921_006:0102c24": "故住中道能知生滅。知即是照。意在於此。以皆中故。",
    "X56n0921_006:0103a01": "故得任運。此之任運由前作意。更互亡照而為方便。",
    "X56n0921_006:0103a02": "故入中時乃能爾也。",
    "X56n0921_006:0103a03": "四十四辨謬敗通修別修之失。文為三。初問。止觀第",
    "X56n0921_006:0103a04": "一云。四三昧是通修。念佛是別修。蓋通別之異耳。次",
    "X56n0921_006:0103a05": "答。清涼意云。章安結集有失。故云頂法師誤耳。三喻。",
    "X56n0921_006:0103a06": "輔行云。以四三昧收諸行盡。故名為通。念佛三昧諸",
    "X56n0921_006:0103a07": "行中一。故名為別。通別雖殊莫非妙行。又四三昧通",
    "X56n0921_006:0103a08": "皆念佛。故名為通。但語念佛偏舉一行。故名為別。故",
    "X56n0921_006:0103a09": "四念處云。四皆念佛。但隨教別。所念不同故名為別。",
    "X56n0921_006:0103a10": "前之三教各念一身。謂生應報。圓念法身諸身具足。",
    "X56n0921_006:0103a11": "又四三昧通於四教。故復名通。有人改云。四三昧別",
    "X56n0921_006:0103a12": "念佛通者。未失大意。何假違文(以章安結集止觀云。四三昧是通修。念佛",
    "X56n0921_006:0103a13": "是別修。未曾失於大師之意。亦是未失通別大意。又是未失十章之初止觀大意也。何假者。假者至也。何假違",
    "X56n0921_006:0103a14": "文者。斥於清涼何假至此。違止觀文。而輒改云。四三昧是別修。念佛是通修邪)。",
    "X56n0921_006:0103a15": "四十五辨謬判三賢十聖之失。文為二。初引。次喻。圓",
    "X56n0921_006:0103a16": "教四位者。開示悟入四十位也。此師但見下。敘彼謬",
    "X56n0921_006:0103a17": "分二教也。賢聖之稱乃借別名圓等者。明今家正意",
    "X56n0921_006:0103a18": "也。故今家判仁王經云。三賢十聖住果報。乃是借於",
    "X56n0921_006:0103a19": "別教三賢十聖之名以名於圓。開示悟入四十位住",
    "X56n0921_006:0103a20": "於實報無障礙土耳。即借別名圓。正明圓位也。清涼",
    "X56n0921_006:0103a21": "不曉。輒分賢聖對於兩教。一何可笑。若言別教賢聖",
    "X56n0921_006:0103a22": "位不合生彼者。別教三賢伏而未斷。何得生彼實報",
    "X56n0921_006:0103a23": "之土。十地聖位破無明生實報土者。證道同圓則非",
    "X56n0921_006:0103a24": "屬別。況約說教道實無別人生。故別教賢聖不合生",
    "X56n0921_006:0103b01": "彼也。而判十地屬別者。牒清涼謬判十聖是別也。圓",
    "X56n0921_006:0103b02": "四十位俱破無明等者。既四十位俱破無明。因何乃",
    "X56n0921_006:0103b03": "將三賢是圓而分十地之聖屬於別教人邪。又約證",
    "X56n0921_006:0103b04": "道同圓。初地即是初住住。何須分於十地屬別。縱存",
    "X56n0921_006:0103b05": "約說教道。則十地已(今文作以字誤也)含兩教。何者。證道同",
    "X56n0921_006:0103b06": "圓。教道是別。是故亦無分開十地屬於別義。故止觀",
    "X56n0921_006:0103b07": "第十云。若別圓能破無明。直開苦道如實之法。從實",
    "X56n0921_006:0103b08": "法得實報。直於行有具足諸行。感得依正無有罣礙。",
    "X56n0921_006:0103b09": "根利福深不同中下。若三賢十聖住於果報。悉成就",
    "X56n0921_006:0103b10": "十二因緣。等覺餘有一生因緣在。輔行云。若別圓下。",
    "X56n0921_006:0103b11": "更明別圓福勝前教。此即聖位不與前同。證道同圓",
    "X56n0921_006:0103b12": "是故合說。仍隨教道立本別名。若三賢下。證聖因位",
    "X56n0921_006:0103b13": "始終皆勝。是故前文明別教位但在行向。初地已上",
    "X56n0921_006:0103b14": "攝在此中。三賢位內以約證道同圓。初地即是初住。",
    "X56n0921_006:0103b15": "所以攝在三賢住果報位內。是故約證不分別圓之",
    "X56n0921_006:0103b16": "異。但語三賢十聖之位耳。",
    "X56n0921_006:0103b17": "四十六辨謬判法華自語相違之失。文為二。初問。又",
    "X56n0921_006:0103b18": "為二。初騰彼問。次舉彼答。次喻。文皆易見。",
    "X56n0921_006:0103b19": "三自此下。總結。文為二。初正結前文。雖則亦論教失。",
    "X56n0921_006:0103b20": "但是因於觀失兼而言之耳。故今結云。略明觀失。教",
    "X56n0921_006:0103b21": "失不論也。次歸命下。明破立之意。故今立喻為曉彼",
    "X56n0921_006:0103b22": "疑。他非若遣。此是亦亡。其猶對華說空空無名字。故",
    "X56n0921_006:0103b23": "歸命諸賢聖。願捨是非之心也。然前但為建立所傳",
    "X56n0921_006:0103b24": "止觀妙行以為無上涅槃之因。非順我心固欲貶量",
    "X56n0921_006:0103c01": "抑挫他得以為失也。願諸後德體此意焉。",
    "X56n0921_006:0103c03": "止觀義例纂要卷第六(終)"
}