{
    "T11n0310_056:0326b08": "大寶積經卷第五十六",
    "T11n0310_056:0326b10": "大唐三藏義淨譯",
    "T11n0310_056:0326b11": "14 佛說入胎藏會1佛說入胎藏會第十四之一",
    "T11n0310_056:0326b12": "如是我聞：一時薄伽梵在劫比羅城多根樹",
    "T11n0310_056:0326b13": "園，與大苾芻眾無量人俱。爾時世尊有弟",
    "T11n0310_056:0326b14": "名曰難陀，身如金色，具三十相，短佛四指。妻",
    "T11n0310_056:0326b15": "名孫陀羅，儀容端正世間罕有，光華超絕人",
    "T11n0310_056:0326b16": "所樂見。難陀於彼纏綿戀著無暫捨離，染愛",
    "T11n0310_056:0326b17": "情重畢命為期。世尊觀知受化時至，即於晨",
    "T11n0310_056:0326b18": "朝著衣持鉢，將具壽阿難陀為侍者，入城乞",
    "T11n0310_056:0326b19": "食，次至難陀門首而立，以大悲力放金色光，",
    "T11n0310_056:0326b20": "其光普照難陀宅中皆如金色。于時難陀便作",
    "T11n0310_056:0326b21": "是念：「光明忽照，定是如來。」令使出看乃見佛",
    "T11n0310_056:0326b22": "至，即便速返白難陀曰：「世尊在門。」聞此語已，",
    "T11n0310_056:0326b23": "即欲速出迎禮世尊。時孫陀羅便作是念：「我",
    "T11n0310_056:0326b24": "若放去，世尊必定與其出家。」遂捉衣牽不令",
    "T11n0310_056:0326b25": "出去。難陀曰：「今可暫放。禮世尊已我即却迴。」",
    "T11n0310_056:0326b26": "孫陀羅曰：「共作要期方隨意去。」以莊溼額",
    "T11n0310_056:0326b27": "而告之曰：「此點未乾即宜却至，若遲違者罰",
    "T11n0310_056:0326b28": "金錢五百。」難陀曰：「可爾。」即至門首頂禮佛足，",
    "T11n0310_056:0326b29": "取如來鉢却入宅中，盛滿美食持至門首，世",
    "T11n0310_056:0326c01": "尊遂去。即與阿難陀，世尊現相不令取鉢。如",
    "T11n0310_056:0326c02": "來大師威嚴尊重不敢喚住，復更授與阿難",
    "T11n0310_056:0326c03": "陀。阿難陀問曰：「汝向誰邊取得此鉢？」答曰：「於",
    "T11n0310_056:0326c04": "佛邊取。」阿難陀曰：「宜授與佛。」答曰：「我今不敢",
    "T11n0310_056:0326c05": "輕觸大師。」默然隨去。世尊至寺，洗手足已就",
    "T11n0310_056:0326c06": "座而坐，難陀持鉢以奉。世尊食已告曰：「難陀！",
    "T11n0310_056:0326c07": "汝食我殘不？」答言：「我食。」佛即授與。難陀食",
    "T11n0310_056:0326c08": "已，世尊告曰：「汝能出家不？」答言：「出家。然佛世",
    "T11n0310_056:0326c09": "尊昔行菩薩道時，於父母師長及餘尊者所有",
    "T11n0310_056:0326c10": "教令曾無違逆，故得今時言無違者。」即告阿",
    "T11n0310_056:0326c11": "難陀曰：「汝與難陀剃除鬚髮。」答曰：「如世尊教。」",
    "T11n0310_056:0326c12": "即覔剃髮人為其落髮。難陀見已告彼人曰：",
    "T11n0310_056:0326c13": "「汝今知不？我當不久作轉輪王。汝若輒爾剃",
    "T11n0310_056:0326c14": "我髮者，當截汝腕。」彼便大怖裹收刀具即欲",
    "T11n0310_056:0326c15": "辭出。時阿難陀便往白佛。佛便自去詣難陀",
    "T11n0310_056:0326c16": "處問言：「難陀！汝不出家？」答言：「出家。」是時世尊",
    "T11n0310_056:0326c17": "自持瓶水灌其頂上，淨人即剃。便作是念：「我",
    "T11n0310_056:0326c18": "今敬奉世尊，旦為出家暮當歸舍。」既至日晚",
    "T11n0310_056:0326c19": "尋路而行，爾時世尊於其行路化作大坑。",
    "T11n0310_056:0326c20": "見已便念孫陀羅，斯成遠矣無緣得去，我今",
    "T11n0310_056:0326c21": "相憶或容致死，如其命在至曉方行。憶孫陀",
    "T11n0310_056:0326c22": "羅愁苦通夜。爾時世尊知彼意已，告阿難陀",
    "T11n0310_056:0326c23": "曰：「汝今宜去告彼難陀，令作知事人。」即便往",
    "T11n0310_056:0326c24": "報：「世尊令爾作知事人。」問曰：「云何名為知事",
    "T11n0310_056:0326c25": "人？欲作何事？」答曰：「可於寺中撿挍眾事。」問",
    "T11n0310_056:0326c26": "曰：「如何應作？」答言：「具壽！凡知事者，若諸苾芻",
    "T11n0310_056:0326c27": "出乞食時，應可灑掃寺中田地，取新牛糞次",
    "T11n0310_056:0326c28": "第淨塗，作意防守勿令失落。有平章事當為",
    "T11n0310_056:0326c29": "白僧，若有香花應行與眾，夜閉門戶至曉當",
    "T11n0310_056:0327a01": "開，大小行處常須洗拭，若於寺中有損壞處",
    "T11n0310_056:0327a02": "即應修補。」聞是教已，答言：「大德！如佛所言，我",
    "T11n0310_056:0327a03": "皆當作。」時諸苾芻於小食時執持衣鉢，入劫",
    "T11n0310_056:0327a04": "比羅城為行乞食。于時難陀見寺無人，便作",
    "T11n0310_056:0327a05": "是念：「我掃地了即可還家。」遂便掃地。世尊觀",
    "T11n0310_056:0327a06": "知，以神通力令掃淨處糞穢還滿。復作是念：",
    "T11n0310_056:0327a07": "「我除糞穢方可言歸。」放󰆠收持糞穢無盡。復",
    "T11n0310_056:0327a08": "作是念：「閉戶而去。」世尊即令閉一房竟更閉",
    "T11n0310_056:0327a09": "餘戶，彼戶便開。遂生憂惱，復作是念：「縱賊損",
    "T11n0310_056:0327a10": "寺，此亦何傷？我當為王，更作百千好寺倍過",
    "T11n0310_056:0327a11": "於是。我宜歸舍。若行大路恐見世尊。」作是思",
    "T11n0310_056:0327a12": "量即趣小徑。佛知其念，從小道來。既遙見",
    "T11n0310_056:0327a13": "佛不欲相遇，路傍有樹枝蔭低垂，即於其下",
    "T11n0310_056:0327a14": "隱身而住。佛令其樹舉枝高上其身露現，佛",
    "T11n0310_056:0327a15": "問難陀：「汝何處來？可隨我去。」情生羞恥從佛",
    "T11n0310_056:0327a16": "而行。佛作是念：「此於其婦深生戀著，宜令捨",
    "T11n0310_056:0327a17": "離。」為引接故，出劫比羅城詣室羅伐，既至",
    "T11n0310_056:0327a18": "彼已住毘舍佉鹿子母園。佛念難陀愚癡染",
    "T11n0310_056:0327a19": "惑，尚憶其妻愛情不捨，應作方便令心止息，",
    "T11n0310_056:0327a20": "即告之曰：「汝先曾見香醉山不？」答言：「未見。」「若",
    "T11n0310_056:0327a21": "如是者捉我衣角。」即就捉衣。于時世尊猶如",
    "T11n0310_056:0327a22": "鵝王，上昇虛空至香醉山。將引難陀左右顧",
    "T11n0310_056:0327a23": "盼，於果樹下見雌獼猴又無一目，即便舉面",
    "T11n0310_056:0327a24": "直視世尊。佛告難陀曰：「汝見此瞎獼猴不？」白",
    "T11n0310_056:0327a25": "佛言：「見。」佛言：「於汝意云何？此瞎獼猴比孫陀",
    "T11n0310_056:0327a26": "羅，誰為殊勝？」答言：「彼孫陀羅是釋迦種，猶如",
    "T11n0310_056:0327a27": "天女，儀容第一舉世無雙。獼猴比之，千萬億",
    "T11n0310_056:0327a28": "分不及其一。」佛言：「汝見天宮不？」答言：「未見。」「可",
    "T11n0310_056:0327a29": "更捉衣角。」即便執衣。還若鵝王上虛空界至",
    "T11n0310_056:0327b01": "三十三天，告難陀曰：「汝可觀望天宮勝處。」難",
    "T11n0310_056:0327b02": "陀即往歡喜園、婇身園、麁身園、交合園、圓生樹、",
    "T11n0310_056:0327b03": "善法堂，如是等處諸天苑園花果浴池遊戲",
    "T11n0310_056:0327b04": "之處，殊勝歡娛悉皆遍察。次入善見城中，復",
    "T11n0310_056:0327b05": "見種種鼓樂絲竹微妙音聲，廊宇踈通床帷",
    "T11n0310_056:0327b06": "映設，處處皆有天妙婇女共相娛樂。難陀",
    "T11n0310_056:0327b07": "遍觀見一處所，唯有天女而無天子，便問天",
    "T11n0310_056:0327b08": "女曰：「何因餘處男女雜居受諸快樂，汝等何",
    "T11n0310_056:0327b09": "故唯有女人不見男子？」天女答曰：「世尊有弟",
    "T11n0310_056:0327b10": "名曰難陀，投佛出家專修梵行，命終之後當",
    "T11n0310_056:0327b11": "生此間。我等於此相待。」難陀聞已踊躍歡欣",
    "T11n0310_056:0327b12": "速還佛所。世尊問言：「汝見諸天勝妙事不？」答",
    "T11n0310_056:0327b13": "言：「已見。」佛言：「汝見何事？」彼如所見具白世尊。",
    "T11n0310_056:0327b14": "佛告難陀：「見天女不？」答言：「已見。」「此諸天女比",
    "T11n0310_056:0327b15": "孫陀羅，誰為殊妙？」白言：「世尊！以孫陀羅比此",
    "T11n0310_056:0327b16": "天女，還如香醉山內以瞎獼猴比孫陀羅，百",
    "T11n0310_056:0327b17": "千萬倍不及其一。」佛告難陀：「修淨行者有斯",
    "T11n0310_056:0327b18": "勝利。汝今宜可堅修梵行，當得生天受斯快",
    "T11n0310_056:0327b19": "樂。」聞已歡喜默然而住。爾時世尊便與難陀",
    "T11n0310_056:0327b20": "即於天沒至逝多林。是時難陀思慕天宮而",
    "T11n0310_056:0327b21": "修梵行，佛知其意，告阿難陀曰：「汝今可去告",
    "T11n0310_056:0327b22": "諸苾芻，不得一人與難陀同座而坐，不得同",
    "T11n0310_056:0327b23": "處經行，不得一竿置衣，不得一處安鉢及著",
    "T11n0310_056:0327b24": "水瓶，不得同處讀誦經典。」阿難陀傳佛言教",
    "T11n0310_056:0327b25": "告諸苾芻，苾芻奉行皆如聖旨。是時難陀既",
    "T11n0310_056:0327b26": "見諸人不共同聚，極生羞愧。後於一時，阿難",
    "T11n0310_056:0327b27": "陀與諸苾芻在供侍堂中縫補衣服，難陀見",
    "T11n0310_056:0327b28": "已便作是念：「此諸苾芻咸棄於我不同一處。",
    "T11n0310_056:0327b29": "此阿難陀既是我弟，豈可相嫌？」即去同坐。時",
    "T11n0310_056:0327c01": "阿難陀速即起避。彼言：「阿難陀！諸餘苾芻事",
    "T11n0310_056:0327c02": "容見棄，汝是我弟何乃亦嫌？」阿難陀曰：「誠有",
    "T11n0310_056:0327c03": "斯理。然仁行別道，我遵異路，是故相避。」答曰：",
    "T11n0310_056:0327c04": "「何謂我道？云何爾路？」答曰：「仁樂生天而修梵",
    "T11n0310_056:0327c05": "行，我求圓寂而除欲染。」聞是語已倍加憂慼。",
    "T11n0310_056:0327c06": "爾時世尊知其心念，告難陀曰：「汝頗曾見捺",
    "T11n0310_056:0327c07": "洛迦不？」答言：「未見。」佛言：「汝可捉我衣角。」即便",
    "T11n0310_056:0327c08": "就執，佛便將去往地獄中。爾時世尊在一邊",
    "T11n0310_056:0327c09": "立，告難陀曰：「汝今可去觀諸地獄。」難陀即去，",
    "T11n0310_056:0327c10": "先見灰河，次至劍樹、糞屎、火河，入彼觀察。",
    "T11n0310_056:0327c11": "遂見眾生受種種苦，或見以鉗拔舌捩齒抉",
    "T11n0310_056:0327c12": "目，或時以鋸㓟解其身，或復以斧斫截手足，",
    "T11n0310_056:0327c13": "或以牟𥎞鑱身，或以捧打矟刺，或以鐵鎚粉",
    "T11n0310_056:0327c14": "碎，或以鎔銅灌口，或上刀山劍樹碓搗石磨",
    "T11n0310_056:0327c15": "銅柱鐵床受諸極苦，或見鐵鑊猛火沸騰熱",
    "T11n0310_056:0327c16": "焰洪流煮有情類，見如是等受苦之事。復於",
    "T11n0310_056:0327c17": "一鐵鑊空煮炎熱，中無有情。覩此憂惶，問獄",
    "T11n0310_056:0327c18": "卒曰：「何因緣故，自餘鐵鑊皆煮有情，唯此鑊",
    "T11n0310_056:0327c19": "中空然沸涌？」彼便報曰：「佛弟難陀，唯願生天",
    "T11n0310_056:0327c20": "專修梵行，得生天上暫受快樂。彼命終後入",
    "T11n0310_056:0327c21": "此鑊中，是故我今然鑊相待。」難陀聞已生大",
    "T11n0310_056:0327c22": "恐怖，身毛皆竪白汗流出，作如是念：「此若知",
    "T11n0310_056:0327c23": "我是難陀者，生叉鑊中。」即便急走詣世尊處。",
    "T11n0310_056:0327c24": "佛言：「汝見地獄不？」難陀悲泣雨淚哽咽而言，",
    "T11n0310_056:0327c25": "出微細聲白言：「已見。」佛言：「汝見何物？」即如所",
    "T11n0310_056:0327c26": "見具白世尊。佛告難陀：「或願人間或求天上",
    "T11n0310_056:0327c27": "勤修梵行，有如是過，是故汝今當求涅槃。以",
    "T11n0310_056:0327c28": "修梵行，勿樂生天而致勤苦。」難陀聞已，情懷",
    "T11n0310_056:0327c29": "愧恥默無所對。爾時世尊知其意已，從地獄",
    "T11n0310_056:0328a01": "出至逝多林，即告難陀及諸苾芻曰：「內有三",
    "T11n0310_056:0328a02": "垢，謂是婬欲、瞋恚、愚癡，是可棄捨、是應遠離。",
    "T11n0310_056:0328a03": "法當修學。」",
    "T11n0310_056:0328a04": "爾時世尊住逝多林未經多日，為欲隨緣化",
    "T11n0310_056:0328a05": "眾生故，與諸徒眾往占波國，住揭伽池邊。時",
    "T11n0310_056:0328a06": "彼難陀與五百苾芻亦隨佛至往世尊所，皆",
    "T11n0310_056:0328a07": "禮佛足在一面坐。時佛世尊見眾坐定，告難",
    "T11n0310_056:0328a08": "陀曰：「我有法要，初中後善文義巧妙，純一圓",
    "T11n0310_056:0328a09": "滿清白梵行，所謂入母胎經。汝當諦聽，至極",
    "T11n0310_056:0328a10": "作意善思念之。我今為說。」難陀言：「唯然世尊！",
    "T11n0310_056:0328a11": "願樂欲聞。」佛告難陀：「雖有母胎，有入不入。云",
    "T11n0310_056:0328a12": "何受生入母胎中？若父母染心共為婬愛，其",
    "T11n0310_056:0328a13": "母腹淨月期時至，中蘊現前，當知爾時名入",
    "T11n0310_056:0328a14": "母胎。此中蘊形有其二種：一者形色端正，二",
    "T11n0310_056:0328a15": "者容貌醜陋。地獄中有，容貌醜陋如燒杌木；",
    "T11n0310_056:0328a16": "傍生中有，其色如烟；餓鬼中有，其色如水；人",
    "T11n0310_056:0328a17": "天中有，形如金色；色界中有，形色鮮白；無色",
    "T11n0310_056:0328a18": "界天元無中有，以無色故。中蘊有情，或有二",
    "T11n0310_056:0328a19": "手二足、或四足多足、或復無足，隨其先業應",
    "T11n0310_056:0328a20": "託生處，所感中有即如彼形。若天中有頭便",
    "T11n0310_056:0328a21": "向上，人、傍生、鬼橫行而去，地獄中有頭直向",
    "T11n0310_056:0328a22": "下。凡諸中有皆具神通乘空而去，猶如天眼",
    "T11n0310_056:0328a23": "遠觀生處。言月期至者，謂納胎時。難陀！有諸",
    "T11n0310_056:0328a24": "女人，或經三日、或經五日半月一月、或有待",
    "T11n0310_056:0328a25": "緣經久，期水方至。若有女人身無威勢多受",
    "T11n0310_056:0328a26": "辛苦，形容醜陋無好飲食，月期雖來速當止",
    "T11n0310_056:0328a27": "息，猶如乾地灑水之時即便易燥。若有女人",
    "T11n0310_056:0328a28": "身有威勢常受安樂，儀容端正得好飲食，所",
    "T11n0310_056:0328a29": "有月期不速止息，猶如潤地水灑之時即便",
    "T11n0310_056:0328b01": "難燥。云何不入？父精出時母精不出、母精出",
    "T11n0310_056:0328b02": "時父精不出、若俱不出，皆不受胎。若母不淨",
    "T11n0310_056:0328b03": "父淨、若父不淨母淨、若俱不淨，亦不受胎。若",
    "T11n0310_056:0328b04": "母陰處為風病所持，或有黃病痰癊、或有血",
    "T11n0310_056:0328b05": "氣胎結、或為肉增、或為服藥、或麥腹病蟻腰",
    "T11n0310_056:0328b06": "病，或產門如駝口、或中如多根樹、或如犁頭、",
    "T11n0310_056:0328b07": "或如車轅、或如藤條、或如樹葉、或如麥芒，或",
    "T11n0310_056:0328b08": "腹下深、或有上深，或非胎器、或恒血出、或復",
    "T11n0310_056:0328b09": "水流，或如鵶口常開不合、或上下四邊闊狹",
    "T11n0310_056:0328b10": "不等、或高下凹凸，或內有蟲食爛壞不淨，若",
    "T11n0310_056:0328b11": "母有此過者並不受胎。或父母尊貴、中有卑",
    "T11n0310_056:0328b12": "賤，或中有尊貴、父母卑賤，如此等類亦不成",
    "T11n0310_056:0328b13": "胎。若父母及中有俱是尊貴，若業不和合亦",
    "T11n0310_056:0328b14": "不成胎。若其中有於前境處，無男女二愛，亦",
    "T11n0310_056:0328b15": "不受生。",
    "T11n0310_056:0328b16": "「難陀！云何中有得入母胎？若母腹淨，中有現",
    "T11n0310_056:0328b17": "前見為欲事，無如上說眾多過患，父母及子",
    "T11n0310_056:0328b18": "有相感業，方入母胎。又彼中有欲入胎時心",
    "T11n0310_056:0328b19": "即顛倒。若是男者，於母生愛、於父生憎。若是",
    "T11n0310_056:0328b20": "女者，於父生愛、於母生憎。於過去生所造諸",
    "T11n0310_056:0328b21": "業而起妄想作邪解心，生寒冷想、大風大雨",
    "T11n0310_056:0328b22": "及雲霧想，或聞大眾閙聲。作此想已，隨業優",
    "T11n0310_056:0328b23": "劣復起十種虛妄之想。云何為十？我今入宅、",
    "T11n0310_056:0328b24": "我欲登樓、我昇臺殿、我昇床座、我入草菴、我",
    "T11n0310_056:0328b25": "入葉舍、我入草叢、我入林內、我入牆孔、我入",
    "T11n0310_056:0328b26": "籬間。難陀！其時中有作此念已，即入母胎。應",
    "T11n0310_056:0328b27": "知受生名羯羅藍，父精母血非是餘物，由父",
    "T11n0310_056:0328b28": "母精血和合因緣，為識所緣依止而住。譬如",
    "T11n0310_056:0328b29": "依酪瓶鑽人功，動轉不已得有酥出，異此不",
    "T11n0310_056:0328c01": "生。當知父母不淨精血，羯羅藍身亦復如是。",
    "T11n0310_056:0328c02": "「復次難陀！有四譬喻，汝當善聽。如依青草，蟲",
    "T11n0310_056:0328c03": "乃得生，草非是蟲、蟲非離草，然依於草因緣",
    "T11n0310_056:0328c04": "和合，蟲乃得生身作青色。難陀當知，父精、母",
    "T11n0310_056:0328c05": "血、羯羅藍身亦復如是，因緣和合大種根生。",
    "T11n0310_056:0328c06": "如依牛糞生蟲，糞非是蟲、蟲非離糞，然依於",
    "T11n0310_056:0328c07": "糞因緣和合，蟲乃得生身作黃色。難陀當知，",
    "T11n0310_056:0328c08": "父精、母血、羯羅藍身亦復如是，因緣和合大",
    "T11n0310_056:0328c09": "種根生。如依棗生蟲，棗非是蟲、蟲非離棗，然",
    "T11n0310_056:0328c10": "依於棗因緣和合，蟲乃得生身作赤色。難陀",
    "T11n0310_056:0328c11": "當知，父精、母血、羯羅藍身亦復如是。因緣和",
    "T11n0310_056:0328c12": "合大種根生。如依酪生蟲身作白色，廣說乃",
    "T11n0310_056:0328c13": "至因緣和合大種根生。復次難陀！依父母不",
    "T11n0310_056:0328c14": "淨羯羅藍故，地界現前，堅鞕為性。水界現前，",
    "T11n0310_056:0328c15": "濕潤為性。火界現前，溫煖為性。風界現前，輕",
    "T11n0310_056:0328c16": "動為性。難陀！若父母不淨羯羅藍身但有地",
    "T11n0310_056:0328c17": "界無水界者，便即乾燥悉皆分散。譬如手握",
    "T11n0310_056:0328c18": "乾󰉓灰等。若但水界無地界者，即便離散，如",
    "T11n0310_056:0328c19": "油渧水，由水界故地界不散，由地界故水界",
    "T11n0310_056:0328c20": "不流。難陀！羯羅藍身有地水界無火界者，而",
    "T11n0310_056:0328c21": "便爛壞，譬如夏月陰處肉團。難陀，羯羅藍身",
    "T11n0310_056:0328c22": "但有地水火界無風界者，即便不能增長廣",
    "T11n0310_056:0328c23": "大。此等皆由先業為因更互為緣，共相招感",
    "T11n0310_056:0328c24": "識乃得生，地界能持、水界能攝、火界能熟、風",
    "T11n0310_056:0328c25": "界能長。難陀！又如有人若彼弟子熟調沙糖，",
    "T11n0310_056:0328c26": "即以氣吹令其增廣，於內空虛猶如藕根。內",
    "T11n0310_056:0328c27": "身大種地水火風業力增長亦復如是。難陀！非",
    "T11n0310_056:0328c28": "父母不淨有羯羅藍體，亦非母腹、亦非是業、",
    "T11n0310_056:0328c29": "非因非緣，但由此等眾緣和會方始有胎。如",
    "T11n0310_056:0329a01": "新種子不被風日之所損壞，堅實無穴藏舉",
    "T11n0310_056:0329a02": "合宜，下於良田并有潤澤，因緣和合方有牙",
    "T11n0310_056:0329a03": "莖枝葉花果次第增長。難陀！此之種子，非離",
    "T11n0310_056:0329a04": "緣合牙等得生。如是應知，非唯父母、非但有",
    "T11n0310_056:0329a05": "業及以餘緣而胎得生，要由父母精血因緣",
    "T11n0310_056:0329a06": "和合方有胎耳。難陀！如明眼人為求火故，將",
    "T11n0310_056:0329a07": "日光珠置於日中，以乾牛糞而置其上，方有",
    "T11n0310_056:0329a08": "火生。如是應知，依父母精血因緣合故方有",
    "T11n0310_056:0329a09": "胎生。父母不淨成羯羅藍，號之為色，受想行",
    "T11n0310_056:0329a10": "識即是其名，說為名色。此之蘊聚可惡名色",
    "T11n0310_056:0329a11": "託生諸有，乃至少分剎那我不讚歎。何以故？",
    "T11n0310_056:0329a12": "生諸有中是為大苦。譬如糞穢少亦是臭。如",
    "T11n0310_056:0329a13": "是應知，生諸有中少亦名苦。此五取蘊色受",
    "T11n0310_056:0329a14": "想行識，皆有生住增長及以衰壞。生即是苦，",
    "T11n0310_056:0329a15": "住即是病，增長衰壞即是老死。是故難陀！誰",
    "T11n0310_056:0329a16": "於有海而生愛味，臥母胎中受斯劇苦？",
    "T11n0310_056:0329a17": "「復次難陀！如是應知，凡入胎者，大數言之有",
    "T11n0310_056:0329a18": "三十八七日。初七日時胎居母腹，如㨝如癰，",
    "T11n0310_056:0329a19": "臥在糞穢如處鍋中，身根及識同居一處，壯",
    "T11n0310_056:0329a20": "熱煎熬極受辛苦，名羯羅藍。狀如粥汁或如",
    "T11n0310_056:0329a21": "酪漿，於七日中內熱煎煮，地界堅性、水界濕",
    "T11n0310_056:0329a22": "性、火界煖性、風界動性方始現前。",
    "T11n0310_056:0329a23": "「難陀！第二七日胎居母腹，臥在糞穢如處鍋",
    "T11n0310_056:0329a24": "中，身根及識同居一處，壯熱煎熬極受辛苦。",
    "T11n0310_056:0329a25": "於母腹中有風自起，名為遍觸，從先業生，觸",
    "T11n0310_056:0329a26": "彼胎時名頞部陀。狀如稠酪、或如凝酥，於七",
    "T11n0310_056:0329a27": "日中內熱煎煮，四界現前。「難陀！第三七日廣",
    "T11n0310_056:0329a28": "說如前。於母腹中有風，名刀韒口，從先業",
    "T11n0310_056:0329a29": "生，觸彼胎時名曰閉尸。狀如鐵箸、或如蚯蚓，",
    "T11n0310_056:0329b01": "於七日中四界現前。「難陀！第四七日廣說如",
    "T11n0310_056:0329b02": "前。於母腹中有風，名為內門，從先業生。吹",
    "T11n0310_056:0329b03": "擊胎箭，名為健南。狀如鞋楥、或如溫石，於七",
    "T11n0310_056:0329b04": "日中四界現前。「難陀！第五七日廣說如前。於",
    "T11n0310_056:0329b05": "母腹中有風，名曰攝持。此風觸胎有五相現，",
    "T11n0310_056:0329b06": "所謂兩臂、兩䏶及頭。譬如春時天降甘雨，樹",
    "T11n0310_056:0329b07": "林欝茂增長枝條。此亦如是，五相顯現。",
    "T11n0310_056:0329b08": "「難陀！第六七日，於母腹中有風，名曰廣大。此",
    "T11n0310_056:0329b09": "風觸胎有四相現，謂兩肘、兩膝。如春降雨，荑",
    "T11n0310_056:0329b10": "草生枝。此亦如是，四相顯現。「難陀！第七七日，",
    "T11n0310_056:0329b11": "於母腹中有風，名為旋轉。此風觸胎有四相",
    "T11n0310_056:0329b12": "現，謂兩手、兩脚。猶如聚沫、或如水苔，有此四",
    "T11n0310_056:0329b13": "相。「難陀！第八七日，於母腹中有風，名曰翻",
    "T11n0310_056:0329b14": "轉。此風觸胎有二十相現，謂手足十指從此",
    "T11n0310_056:0329b15": "初出。猶如新雨，樹根始生。「難陀！第九七日，",
    "T11n0310_056:0329b16": "於母腹中有風，名曰分散。此風觸胎有九種",
    "T11n0310_056:0329b17": "相現，謂二眼、二耳、二鼻并口，及下二穴。「難陀！",
    "T11n0310_056:0329b18": "第十七日，於母腹中有風，名曰堅鞕，令胎堅",
    "T11n0310_056:0329b19": "實。即此七日於母胎中，有風名曰普門。此風",
    "T11n0310_056:0329b20": "吹脹胎藏，猶如浮囊以氣吹滿。「難陀！第十一",
    "T11n0310_056:0329b21": "七日，於母胎中有風，名曰踈通。此風觸胎令",
    "T11n0310_056:0329b22": "胎通徹，有九孔現。若母行立坐臥作事業時，",
    "T11n0310_056:0329b23": "彼風旋轉虛通漸令孔大。若風向上，上孔便",
    "T11n0310_056:0329b24": "開；若向下時，即通下穴。譬如鍛師及彼弟子",
    "T11n0310_056:0329b25": "以槖扇時上下通氣，風作事已即便隱滅。",
    "T11n0310_056:0329b26": "「難陀！第十二七日，於母腹中有風，名曰曲口。",
    "T11n0310_056:0329b27": "此風吹胎，於左右邊作大小腸猶如藕絲，如",
    "T11n0310_056:0329b28": "是依身交絡而住。即此七日，復有風名曰穿",
    "T11n0310_056:0329b29": "髮，於彼胎內作一百三十節無有增減，復由",
    "T11n0310_056:0329c01": "風力作百一禁處。「難陀！第十三七日，於母腹",
    "T11n0310_056:0329c02": "中，以前風力知有飢渴，母飲食時所有滋味，",
    "T11n0310_056:0329c03": "從臍而入藉以資身。「難陀！第十四七日，於母",
    "T11n0310_056:0329c04": "腹中有風，名曰線口。其風令胎生一千筋：身",
    "T11n0310_056:0329c05": "前有二百五十，身後有二百五十，右邊二百",
    "T11n0310_056:0329c06": "五十，左邊二百五十。「難陀！第十五七日，於母",
    "T11n0310_056:0329c07": "腹中有風，名曰蓮花。能與胎子作二十種脈，",
    "T11n0310_056:0329c08": "吸諸滋味；身前有五，身後有五，右邊有五，左",
    "T11n0310_056:0329c09": "邊有五。其脈有種種名及種種色，或名伴、或",
    "T11n0310_056:0329c10": "名力、或名勢。色有青黃赤白、豆蘇油酪等色，",
    "T11n0310_056:0329c11": "更有多色共相和雜。難陀！其二十脈，別各",
    "T11n0310_056:0329c12": "有四十脈以為眷屬，合有八百吸氣之脈，於",
    "T11n0310_056:0329c13": "身前後左右各有二百。難陀！此八百脈，各有",
    "T11n0310_056:0329c14": "一百道脈眷屬相連，合有八萬：前有二萬，後",
    "T11n0310_056:0329c15": "有二萬，右有二萬，左有二萬。難陀！此八萬",
    "T11n0310_056:0329c16": "脈復有眾多孔穴，或一孔二孔乃至七孔，一",
    "T11n0310_056:0329c17": "一各與毛孔相連，猶如藕根有多孔隙。「難陀！",
    "T11n0310_056:0329c18": "第十六七日，於母腹中有風，名曰甘露行。此",
    "T11n0310_056:0329c19": "風能為方便，安置胎子二眼處所。如是兩耳",
    "T11n0310_056:0329c20": "兩鼻口咽胸臆，令食入得停貯之處，能令通",
    "T11n0310_056:0329c21": "過出入氣息。譬如陶師及彼弟子取好泥團",
    "T11n0310_056:0329c22": "安在輪上，隨其器物形勢安布令無差舛。此",
    "T11n0310_056:0329c23": "由業風能作如是，於眼等處隨勢安布，乃至",
    "T11n0310_056:0329c24": "能令通過出入氣息亦無爽失。「難陀！第十七",
    "T11n0310_056:0329c25": "七日，於母腹中有風，名曰毛拂口。此風能於",
    "T11n0310_056:0329c26": "胎子眼耳鼻口咽喉胸臆食入之處，令其滑",
    "T11n0310_056:0329c27": "澤，通出入氣息安置處所。譬如巧匠若彼男",
    "T11n0310_056:0329c28": "女，取塵翳鏡以油及灰，或以細土揩拭令淨。",
    "T11n0310_056:0329c29": "此由業風能作如是，安布處所無有障礙。「難",
    "T11n0310_056:0330a01": "陀！第十八七日，於母腹中有風，名曰無垢。能",
    "T11n0310_056:0330a02": "令胎子六處清淨，如日月輪大雲覆蔽，猛風",
    "T11n0310_056:0330a03": "忽起吹雲四散，光輪清淨。難陀！此業風力，令",
    "T11n0310_056:0330a04": "其胎子六根清淨，亦復如是。「難陀！第十九七",
    "T11n0310_056:0330a05": "日，於母腹內令其胎子成就四根：眼、耳、鼻、舌。",
    "T11n0310_056:0330a06": "入母腹時先得三根，謂身、命、意。「難陀！第二十",
    "T11n0310_056:0330a07": "七日，於母腹中有風，名曰堅固。此風依胎左",
    "T11n0310_056:0330a08": "脚生指節二十骨，右脚亦生二十骨，足跟四",
    "T11n0310_056:0330a09": "骨，髆有二骨，膝有二骨，䏶有二骨，腰髁有",
    "T11n0310_056:0330a10": "三骨，脊有十八骨，脇有二十四骨。復依左",
    "T11n0310_056:0330a11": "手生指節二十骨，復依右手亦生二十。腕有",
    "T11n0310_056:0330a12": "二骨，臂有四骨，胸有七骨，肩有七骨，項有四",
    "T11n0310_056:0330a13": "骨，頷有二骨，齒有三十二骨，髑髏四骨。難",
    "T11n0310_056:0330a14": "陀！譬如塐師或彼弟子，先用鞕木作其相狀，",
    "T11n0310_056:0330a15": "次以繩纏，後安諸泥，以成形像。此業風力安",
    "T11n0310_056:0330a16": "布諸骨亦復如是。此中大骨數有二百，除餘",
    "T11n0310_056:0330a17": "小骨。",
    "T11n0310_056:0330a18": "「難陀！第二十一七日，於母腹中有風，名曰生",
    "T11n0310_056:0330a19": "起。能令胎子身上生肉。譬如泥師先好調泥",
    "T11n0310_056:0330a20": "泥於牆壁。此風生肉亦復如是。「難陀！第二十",
    "T11n0310_056:0330a21": "二七日，於母腹中有風，名曰浮流。此風能令",
    "T11n0310_056:0330a22": "胎子生血。「難陀！第二十三七日，於母腹內有",
    "T11n0310_056:0330a23": "風，名曰淨持。此風能令胎子生皮。「難陀！第二",
    "T11n0310_056:0330a24": "十四七日，於母腹中有風，名曰滋漫。此風能",
    "T11n0310_056:0330a25": "令胎子皮膚光悅。「難陀！第二十五七日，於母",
    "T11n0310_056:0330a26": "腹中有風，名曰持城。此風能令胎子血肉滋",
    "T11n0310_056:0330a27": "潤。「難陀！第二十六七日，於母腹中有風，名曰",
    "T11n0310_056:0330a28": "生成。能令胎子身生髮毛爪甲，此皆一一共",
    "T11n0310_056:0330a29": "脈相連。「難陀！第二十七七日，於母腹中有風，",
    "T11n0310_056:0330b01": "名曰曲藥。此風能令胎子髮毛爪甲悉皆成",
    "T11n0310_056:0330b02": "就。難陀！由其胎子先造惡業慳澁悋惜，於諸",
    "T11n0310_056:0330b03": "財物堅固執著不肯惠施，不受父母師長言教，",
    "T11n0310_056:0330b04": "以身語意造不善業，日夜增長當受斯報。若",
    "T11n0310_056:0330b05": "生人間，所得果報皆不稱意。若諸世人以長",
    "T11n0310_056:0330b06": "為好，彼即短。若以短為好，彼即長。以麁為好，",
    "T11n0310_056:0330b07": "彼即細。若以細為好，彼即麁。若支節相近為",
    "T11n0310_056:0330b08": "好，彼即相離。若相離為好，彼即相近。若多為",
    "T11n0310_056:0330b09": "好，彼即少。若少為好，彼即多。愛肥便瘦、愛瘦",
    "T11n0310_056:0330b10": "便肥，愛怯便勇、愛勇便怯，愛白便黑、愛黑便",
    "T11n0310_056:0330b11": "白。難陀！又由惡業感得惡報，聾盲瘖瘂愚鈍",
    "T11n0310_056:0330b12": "醜陋，所出音響人不樂聞，手足攣躄形如餓",
    "T11n0310_056:0330b13": "鬼。親屬皆憎不欲相見，況復餘人。所有三業",
    "T11n0310_056:0330b14": "向人說時，他不信受不將在意。何以故？由彼",
    "T11n0310_056:0330b15": "先世造諸惡業，獲如是報。難陀！由其胎子先",
    "T11n0310_056:0330b16": "修福業，好施不慳憐愍貧乏，於諸財物無悋",
    "T11n0310_056:0330b17": "著心，所造善業日夜增長，當受勝報。若生人",
    "T11n0310_056:0330b18": "間，所受果報悉皆稱意。若諸世人以長為好，",
    "T11n0310_056:0330b19": "則長。若以短為好，則短。麁細合度支節應宜，",
    "T11n0310_056:0330b20": "多少肥瘦勇怯顏色無不愛者，六根具足端",
    "T11n0310_056:0330b21": "正超倫，詞辯分明音聲和雅，人相皆具見者",
    "T11n0310_056:0330b22": "歡喜。所有三業向人說時，他皆信受敬念在",
    "T11n0310_056:0330b23": "心。何以故？由彼先世造諸善業，獲如是報。難",
    "T11n0310_056:0330b24": "陀！胎若是男，在母右脇蹲居而坐，兩手掩面",
    "T11n0310_056:0330b25": "向母脊住。若是女者，在母左脇蹲居而坐，兩",
    "T11n0310_056:0330b26": "手掩面向母腹住。在生藏下、熟藏之上，生物",
    "T11n0310_056:0330b27": "下鎮、熟物上刺，如縛五處插在尖摽。若母多",
    "T11n0310_056:0330b28": "食或時少食皆受苦惱，如是若食極膩、或食",
    "T11n0310_056:0330b29": "乾燥、極冷極熱、醎淡苦醋、或太甘辛，食此等",
    "T11n0310_056:0330c01": "時皆受苦痛。若母行欲，或急行走、或時危坐、",
    "T11n0310_056:0330c02": "久坐久臥、跳躑之時，悉皆受苦。難陀當知，處",
    "T11n0310_056:0330c03": "母胎中有如是等種種諸苦逼迫其身，不可",
    "T11n0310_056:0330c04": "具說。於人趣中受如此苦，何況惡趣地獄之",
    "T11n0310_056:0330c05": "中苦難比喻。是故難陀！誰有智者，樂居生死",
    "T11n0310_056:0330c06": "無邊苦海受斯厄難？「難陀！第二十八七日，於",
    "T11n0310_056:0330c07": "母腹中，胎子便生八種顛倒之想。云何為八？",
    "T11n0310_056:0330c08": "所謂屋想、乘想、園想、樓閣想、樹林想、床座",
    "T11n0310_056:0330c09": "想、河想、池想，實無此境妄生分別。「難陀！第",
    "T11n0310_056:0330c10": "二十九七日，於母腹中有風，名曰花條。此風",
    "T11n0310_056:0330c11": "能吹胎子，令其形色鮮白淨潔。或由業力令",
    "T11n0310_056:0330c12": "色黧黑、或復青色，更有種種雜類顏色。或令",
    "T11n0310_056:0330c13": "乾燥無有滋潤，白光黑光隨色而出。「難陀！第",
    "T11n0310_056:0330c14": "三十七日，於母腹中有風，名曰鐵口。此風",
    "T11n0310_056:0330c15": "能吹胎子髮毛爪甲令得生長，白黑諸光皆",
    "T11n0310_056:0330c16": "隨業現，如上所說。「難陀！第三十一七日，於母",
    "T11n0310_056:0330c17": "腹中胎子漸大。如是三十二七、三十三七、三",
    "T11n0310_056:0330c18": "十四七日已來，增長廣大。「難陀！第三十五七",
    "T11n0310_056:0330c19": "日，子於母腹支體具足。「難陀！第三十六七日，",
    "T11n0310_056:0330c20": "其子不樂住母腹中。「難陀！第三十七七日，於",
    "T11n0310_056:0330c21": "母腹中，胎子便生三種不顛倒想，所謂不淨",
    "T11n0310_056:0330c22": "想、臭穢想、黑暗想，依一分說。「難陀！第三十八",
    "T11n0310_056:0330c23": "七日，於母腹中有風，名曰藍花。此風能令胎",
    "T11n0310_056:0330c24": "子轉身向下，長舒兩臂趣向產門。次復有風",
    "T11n0310_056:0330c25": "名曰趣下，由業力故風吹胎子，令頭向下雙",
    "T11n0310_056:0330c26": "脚向上將出產門。難陀！若彼胎子於前身中",
    "T11n0310_056:0330c27": "造眾惡業并墮人胎，由此因緣將欲出時，手",
    "T11n0310_056:0330c28": "脚橫亂不能轉側，便於母腹以取命終。時有",
    "T11n0310_056:0330c29": "智慧女人或善醫者，以煖蘇油或榆皮汁",
    "T11n0310_056:0331a01": "及餘滑物塗其手上，即以中指夾薄刀子利",
    "T11n0310_056:0331a02": "若鋒芒。內如糞廁黑闇臭穢可惡坑中，有無",
    "T11n0310_056:0331a03": "量千蟲恒所居止，臭汁常流精血腐爛深可",
    "T11n0310_056:0331a04": "厭患，薄皮覆蓋惡業身瘡。於斯穢處，推手令",
    "T11n0310_056:0331a05": "入，以利刀子臠割兒身片片抽出。其母由斯",
    "T11n0310_056:0331a06": "受不稱意極痛辛苦，因此命終；設復得存與",
    "T11n0310_056:0331a07": "死無異。難陀！若彼胎子善業所感，假令顛倒",
    "T11n0310_056:0331a08": "不損其母，安隱生出不受辛苦。難陀！若是尋",
    "T11n0310_056:0331a09": "常無此厄者，至三十八七日將欲產時，母受",
    "T11n0310_056:0331a10": "大苦性命幾死方得出胎。難陀！汝可審觀，當",
    "T11n0310_056:0331a11": "求出離。」",
    "T11n0310_056:0331a12": "大寶積經卷第五十六"
}