{
    "T26n1539_002:0536a23": "阿毘達磨識身足論卷第二",
    "T26n1539_002:0536a25": "提婆設摩阿羅漢造",
    "T26n1539_002:0536a26": "三藏法師玄奘奉　詔譯",
    "T26n1539_002:0536a27": "2 第一之二4 嗢柁南頌後目乾連蘊第一之二第四嗢柁南頌後",
    "T26n1539_002:0536a28": "沙門目連作如是說：過去未來無，現在無為",
    "T26n1539_002:0536a29": "有。應問彼言：汝然此不？謂契經中世尊善語",
    "T26n1539_002:0536b01": "善詞善說，九有情居有諸有情，有色、有種種",
    "T26n1539_002:0536b02": "身、有種種想，謂人及天一分，是名初有情居。",
    "T26n1539_002:0536b03": "有諸有情，有色、有種種身、有一種想，謂梵眾",
    "T26n1539_002:0536b04": "天在彼初生，是名第二有情居。有諸有情，有",
    "T26n1539_002:0536b05": "色、有一種身、有種種想，謂光音天，是名第三",
    "T26n1539_002:0536b06": "有情居。有諸有情，有色、有一種身、有一種想，",
    "T26n1539_002:0536b07": "謂遍淨天，是名第四有情居。有諸有情，有色、",
    "T26n1539_002:0536b08": "無想、無各異想，謂無想天，是名第五有情",
    "T26n1539_002:0536b09": "居。有諸有情，無色、一切種色想超過故、有對",
    "T26n1539_002:0536b10": "想滅沒故、種種想不作意故，無邊虛空空",
    "T26n1539_002:0536b11": "無邊處具足住，謂近趣空無邊處天，是名第",
    "T26n1539_002:0536b12": "六有情居。有諸有情，無色、一切種無邊虛空",
    "T26n1539_002:0536b13": "處超過已，無邊識識無邊處具足住，謂近",
    "T26n1539_002:0536b14": "趣識無邊處天，是名第七有情居。有諸有",
    "T26n1539_002:0536b15": "情，無色、一切種識無邊處超過已，無少所有",
    "T26n1539_002:0536b16": "無所有處具足住，謂近趣無所有處天，是名",
    "T26n1539_002:0536b17": "第八有情居。有諸有情，無色、一切種無所有",
    "T26n1539_002:0536b18": "處超過已，非想非非想處具足住，謂近趣非",
    "T26n1539_002:0536b19": "想非非想處天，是名第九有情居。彼答言：爾。",
    "T26n1539_002:0536b20": "具壽！若阿羅漢身在欲界現入滅定，當言住",
    "T26n1539_002:0536b21": "在何有情居？彼答言：有種種身、有種種想。具",
    "T26n1539_002:0536b22": "壽、由何世想說名有想？過去耶、未來耶、現在",
    "T26n1539_002:0536b23": "耶、若言由過去，應說有過去，不應無過去；言",
    "T26n1539_002:0536b24": "過去無，不應道理。若言由未來，應說有未來，",
    "T26n1539_002:0536b25": "不應無未來；言未來無，不應道理。若言由現",
    "T26n1539_002:0536b26": "在，則不應說現入滅定；言現入滅定，不應道",
    "T26n1539_002:0536b27": "理。若言不由過去、未來、現在，是則阿羅漢身",
    "T26n1539_002:0536b28": "在欲界現入滅定，應言無想、應言無想有情、",
    "T26n1539_002:0536b29": "應言住在無想有情。",
    "T26n1539_002:0536c01": "沙門目連作如是說：過去未來無，現在無為",
    "T26n1539_002:0536c02": "有。應問彼言：汝然此不？謂契經中世尊善語",
    "T26n1539_002:0536c03": "善詞善說，一切有情皆依食住。彼答言：爾。具",
    "T26n1539_002:0536c04": "壽！無想有情諸天，當言有何食？彼答：有觸、意、",
    "T26n1539_002:0536c05": "思、識食。具壽！彼食爾時當言在何世？過去耶、",
    "T26n1539_002:0536c06": "未來耶、現在耶？若言在過去，應說有過去，不",
    "T26n1539_002:0536c07": "應無過去；言過去無；不應道理。若言在未來，",
    "T26n1539_002:0536c08": "應說有未來，不應無未來；言未來無，不應道",
    "T26n1539_002:0536c09": "理。若言在現在，則不應說無想有情；言無",
    "T26n1539_002:0536c10": "想有情，不應道理。若言不在過去、未來、現在，",
    "T26n1539_002:0536c11": "是則經中世尊善語善詞善說，一切有情皆",
    "T26n1539_002:0536c12": "依食住。如是契經世尊所說，汝便誹謗違越",
    "T26n1539_002:0536c13": "拒逆。若汝誹謗違越拒逆如是世尊所說契",
    "T26n1539_002:0536c14": "經，不應道理。",
    "T26n1539_002:0536c15": "沙門目連作如是說：過去未來無，現在無為",
    "T26n1539_002:0536c16": "有。應問彼言：汝然此不？謂契經中世尊善語",
    "T26n1539_002:0536c17": "善詞善說，有六識身，眼識、耳識、鼻識、舌識、身",
    "T26n1539_002:0536c18": "識、意識。彼答言：爾。應問彼言：汝然此不？謂",
    "T26n1539_002:0536c19": "有能於眼識已觀、今觀、當觀，是無常、是苦、是",
    "T26n1539_002:0536c20": "空、是無我。已觀、今觀、當觀，彼因是因、是集、是",
    "T26n1539_002:0536c21": "生、是緣，彼滅是滅、是靜、是妙、是離，能斷彼道",
    "T26n1539_002:0536c22": "是道、是如、是行、是出。彼答言：爾。為何所觀？過",
    "T26n1539_002:0536c23": "去耶、未來耶、現在耶？若言觀過去，應說有過",
    "T26n1539_002:0536c24": "去，不應無過去；言過去無，不應道理。若言",
    "T26n1539_002:0536c25": "觀未來，應說有未來，不應無未來；言未來無，",
    "T26n1539_002:0536c26": "不應道理。若言觀現在，應說有一補特伽",
    "T26n1539_002:0536c27": "羅，非前非後二心和合，一是所觀、一是能觀，",
    "T26n1539_002:0536c28": "此不應理。若言無一補特伽羅，非前非後二心",
    "T26n1539_002:0536c29": "和合，一是所觀、一是能觀，則不應說觀於",
    "T26n1539_002:0537a01": "現在；言觀現在，不應道理。若言不觀過去、未",
    "T26n1539_002:0537a02": "來、現在，是則應無能於眼識已觀、今觀、當觀，",
    "T26n1539_002:0537a03": "是無常、是苦、是空、是無我。已觀、今觀、當觀，",
    "T26n1539_002:0537a04": "彼因是因、是集、是生、是緣，彼滅是滅，是靜，是",
    "T26n1539_002:0537a05": "妙，是離，能斷彼道是道、是如、是行、是出。若",
    "T26n1539_002:0537a06": "無能觀，則應無能已厭、今厭、當厭。若無能",
    "T26n1539_002:0537a07": "厭，則應無能已離染、今離染、當離染。若無能",
    "T26n1539_002:0537a08": "離染，則應無能已解脫、今解脫、當解脫。若無",
    "T26n1539_002:0537a09": "能解脫，則應無能已般涅槃、今般涅槃、當般",
    "T26n1539_002:0537a10": "涅槃。如眼識，如是耳識、鼻識、舌識、身識、意識",
    "T26n1539_002:0537a11": "亦爾。",
    "T26n1539_002:0537a12": "沙門目連作如是說：過去未來無，現在無為",
    "T26n1539_002:0537a13": "有。應問彼言：汝然此不？謂契經中世尊善語",
    "T26n1539_002:0537a14": "善詞善說，是諸苾芻應斷諸漏。彼答言：爾。為",
    "T26n1539_002:0537a15": "何所斷？過去耶、未來耶、現在耶？若言斷過去，",
    "T26n1539_002:0537a16": "應說有過去，不應無過去；言過去無，不應道",
    "T26n1539_002:0537a17": "理。若斷未來，應說有未來，不應無未來；言未",
    "T26n1539_002:0537a18": "來無，不應道理。若言斷現在，應說有一補特",
    "T26n1539_002:0537a19": "伽羅，非前非後二心和合，一是所斷、一是能斷，",
    "T26n1539_002:0537a20": "此不應理。若言無一補特伽羅，非前非後二",
    "T26n1539_002:0537a21": "心和合，一是所斷、一是能斷，則不應說斷",
    "T26n1539_002:0537a22": "於現在；言斷現在，不應道理。若言不斷過去、",
    "T26n1539_002:0537a23": "未來、現在，是則經中世尊善語善詞善說，是",
    "T26n1539_002:0537a24": "諸苾芻應斷諸漏。如是契經世尊所說，汝便",
    "T26n1539_002:0537a25": "誹謗違越拒逆。若汝誹謗違越拒逆如是世",
    "T26n1539_002:0537a26": "尊所說契經，不應道理。",
    "T26n1539_002:0537a27": "2 補特伽羅蘊1 嗢柁南頌識身足論補特伽羅蘊第二之一第一嗢",
    "T26n1539_002:0537a28": "柁南頌初",
    "T26n1539_002:0537a29": "趣補特伽羅，　　八種與三聚，",
    "T26n1539_002:0537b01": "三種自造作，　　見聞覺知後。",
    "T26n1539_002:0537b02": "補特伽羅論者作如是言：諦義勝義補特伽",
    "T26n1539_002:0537b03": "羅，可得、可證、現有、等有，是故定有補特伽羅。",
    "T26n1539_002:0537b04": "性空論者作是問言：汝然此不？謂契經中世",
    "T26n1539_002:0537b05": "尊善語善詞善說，如是五趣決定安立不相",
    "T26n1539_002:0537b06": "雜亂，謂捺落迦趣、傍生趣、鬼趣、天趣、人趣。決",
    "T26n1539_002:0537b07": "定別有㮈落迦趣，乃至決定別有人趣。彼答",
    "T26n1539_002:0537b08": "言：爾。復問彼言：汝然此不？有從㮈落迦沒生",
    "T26n1539_002:0537b09": "傍生趣？彼答言：爾。汝聽墮負。若有五趣決定",
    "T26n1539_002:0537b10": "安立不相雜亂，謂㮈落迦趣乃至人趣，決",
    "T26n1539_002:0537b11": "定別有㮈落迦趣，乃至決定別有人趣，則不",
    "T26n1539_002:0537b12": "應說有從㮈落迦沒生傍生趣。汝作是言，不",
    "T26n1539_002:0537b13": "應道理。汝今若說有從㮈落迦沒生傍生",
    "T26n1539_002:0537b14": "趣，則不應說如是五趣決定安立不相雜亂，",
    "T26n1539_002:0537b15": "謂㮈落迦趣乃至人趣，決定別有㮈落迦趣，",
    "T26n1539_002:0537b16": "乃至決定別有人趣；言此五趣決定安立不",
    "T26n1539_002:0537b17": "相雜亂，謂㮈落迦趣乃至人趣，決定別有㮈",
    "T26n1539_002:0537b18": "落迦趣，乃至決定別有人趣，不應道理。彼作",
    "T26n1539_002:0537b19": "是言：定有從㮈落迦沒生傍生趣。應問彼言：",
    "T26n1539_002:0537b20": "汝然此不？彼即是彼。答言：不爾。汝聽墮負。",
    "T26n1539_002:0537b21": "若定有從㮈落迦沒生傍生趣，是則應說彼",
    "T26n1539_002:0537b22": "即是彼；汝作是言，不應道理。若汝不說彼即",
    "T26n1539_002:0537b23": "是彼，則不應言定有從㮈落迦沒生傍生趣；",
    "T26n1539_002:0537b24": "言定有從㮈落迦沒生傍生趣，不應道理。若",
    "T26n1539_002:0537b25": "作是言：彼即是彼。應問彼言：汝然此不？彼㮈",
    "T26n1539_002:0537b26": "落迦即傍生趣。答言：不爾。汝聽墮負。若彼",
    "T26n1539_002:0537b27": "即是彼，是則應說彼㮈落迦即傍生趣，汝作",
    "T26n1539_002:0537b28": "是言不應道理。若汝不說彼㮈落迦即傍生",
    "T26n1539_002:0537b29": "趣，則不應說彼即是彼；言彼即是彼，不應道",
    "T26n1539_002:0537c01": "理。若作是言：彼異於彼。應問彼言：汝然此",
    "T26n1539_002:0537c02": "不？㮈落迦斷別生傍生。答言：不爾。汝聽墮負。",
    "T26n1539_002:0537c03": "若彼異彼，是則應說㮈落迦斷別生傍生，汝",
    "T26n1539_002:0537c04": "作是言不應道理。若汝不說㮈落迦斷別生",
    "T26n1539_002:0537c05": "傍生，則不應說彼異於彼；言彼異於彼，不應",
    "T26n1539_002:0537c06": "道理。若作是言：不可說彼或彼或異。應問彼",
    "T26n1539_002:0537c07": "言：汝然此不？有從㮈落迦沒生傍生趣，如",
    "T26n1539_002:0537c08": "是之言亦不可說或彼或異。答言：不爾。汝",
    "T26n1539_002:0537c09": "聽墮負。若不可說彼或彼或異，是則應言有",
    "T26n1539_002:0537c10": "從㮈落迦沒生傍生趣。如是之言亦不可說",
    "T26n1539_002:0537c11": "或彼或異，汝作是言不應道理。若汝不說有",
    "T26n1539_002:0537c12": "從捺落迦沒生傍生趣，如是之言亦不可說",
    "T26n1539_002:0537c13": "或彼或異，則不應言不可說彼或彼或異；言",
    "T26n1539_002:0537c14": "不可說彼或彼或異，不應道理。如有從㮈落",
    "T26n1539_002:0537c15": "迦沒生傍生趣，如是有從㮈落迦沒生於鬼",
    "T26n1539_002:0537c16": "趣亦爾。",
    "T26n1539_002:0537c17": "補特伽羅論者作如是言：諦義勝義補特伽",
    "T26n1539_002:0537c18": "羅，可得、可證、現有、等有，是故定有補特伽羅。",
    "T26n1539_002:0537c19": "性空論者作是問言：汝然此不？謂契經中世",
    "T26n1539_002:0537c20": "尊善語善詞善說，如是五趣決定安立不相",
    "T26n1539_002:0537c21": "雜亂，謂㮈落迦趣、傍生趣、鬼趣、天趣、人趣，決",
    "T26n1539_002:0537c22": "定別有㮈落迦趣，乃至決定別有人趣。彼答",
    "T26n1539_002:0537c23": "言：爾。復問彼言：汝然此不？有從㮈落迦沒生",
    "T26n1539_002:0537c24": "於人趣。彼答言：爾。汝聽墮負。若有五趣決定",
    "T26n1539_002:0537c25": "安立不相雜亂，謂㮈落迦趣乃至人趣，決定",
    "T26n1539_002:0537c26": "別有㮈落迦趣，乃至決定別有人趣，則不",
    "T26n1539_002:0537c27": "應說有從㮈落迦沒生於人趣，汝作是言不",
    "T26n1539_002:0537c28": "應道理。汝今若說有從㮈落迦沒生於人趣，",
    "T26n1539_002:0537c29": "則不應說如是五趣決定安立不相雜亂，謂",
    "T26n1539_002:0538a01": "㮈落迦趣乃至人趣，決定別有㮈落迦趣，乃",
    "T26n1539_002:0538a02": "至決定別有人趣；言此五趣決定安立不相",
    "T26n1539_002:0538a03": "雜亂，謂㮈落迦趣乃至人趣，決定別有㮈落",
    "T26n1539_002:0538a04": "迦趣，乃至決定別有人趣，不應道理。彼作是",
    "T26n1539_002:0538a05": "言：定有從㮈落迦沒生於人趣。應問彼言：",
    "T26n1539_002:0538a06": "汝然此不？彼即是彼。答言：不爾。汝聽墮負。",
    "T26n1539_002:0538a07": "若定有從㮈落迦沒生於人趣，是則應說彼",
    "T26n1539_002:0538a08": "即是彼，汝作是言不應道理。若汝不說彼即",
    "T26n1539_002:0538a09": "是彼，則不應言定有從㮈落迦沒生於人趣，",
    "T26n1539_002:0538a10": "言定有從㮈落迦沒生於人趣，不應道理。若",
    "T26n1539_002:0538a11": "作是言：彼即是彼。應問彼言：汝然此不？彼㮈",
    "T26n1539_002:0538a12": "落迦即是人趣。答言：不爾。汝聽墮負。若彼即",
    "T26n1539_002:0538a13": "是彼，是則應說彼㮈落迦即是人趣，汝作是",
    "T26n1539_002:0538a14": "言不應道理。若汝不說彼㮈落迦即是人趣，",
    "T26n1539_002:0538a15": "則不應說彼即是彼；言彼即是彼，不應道理。",
    "T26n1539_002:0538a16": "又若作是言：彼即是彼。應問彼言：汝然此",
    "T26n1539_002:0538a17": "不？㮈落迦趣於生無漏根、力、覺支無所堪能，",
    "T26n1539_002:0538a18": "人趣有所堪能。彼答言爾。復問彼言：汝然",
    "T26n1539_002:0538a19": "此不？彼無堪能即有堪能。答言：不爾。汝聽墮",
    "T26n1539_002:0538a20": "負。若彼即是彼，是則應說彼無堪能即有堪",
    "T26n1539_002:0538a21": "能，汝作是言不應道理。若汝不說彼無堪能",
    "T26n1539_002:0538a22": "即有堪能，則不應說彼即是彼；言彼即是彼，",
    "T26n1539_002:0538a23": "不應道理。若作是言：彼異於彼。應問彼言：",
    "T26n1539_002:0538a24": "汝然此不？㮈落迦斷別生人趣。答言：不爾。",
    "T26n1539_002:0538a25": "汝聽墮負。若彼異於彼，是則應說㮈落迦斷",
    "T26n1539_002:0538a26": "別生人趣，汝作是言不應道理。若汝不說㮈",
    "T26n1539_002:0538a27": "落迦斷別生人趣，則不應說彼異於彼；言彼",
    "T26n1539_002:0538a28": "異於彼，不應道理。若作是言：不可說彼或彼",
    "T26n1539_002:0538a29": "或異。應問彼言：汝然此不？有從㮈落迦沒生",
    "T26n1539_002:0538b01": "於人趣，如是之言亦不可說或彼或異。答",
    "T26n1539_002:0538b02": "言：不爾。汝聽墮負。若不可說彼或彼或異，",
    "T26n1539_002:0538b03": "是則應言有從㮈落迦沒生於人趣，如是之",
    "T26n1539_002:0538b04": "言亦不可說或彼或異，汝作是言不應道理。",
    "T26n1539_002:0538b05": "若汝不說有從㮈落迦沒生於人趣，如是之",
    "T26n1539_002:0538b06": "言亦不可說或彼或異，則不應言不可說彼",
    "T26n1539_002:0538b07": "或彼或異；言不可說彼或彼或異，不應道理。",
    "T26n1539_002:0538b08": "如有從㮈落迦沒生於人趣，如是有從㮈落",
    "T26n1539_002:0538b09": "迦沒生於天趣亦爾。如㮈落迦趣，如是傍生",
    "T26n1539_002:0538b10": "鬼天人趣亦爾。此中差別者，於㮈落迦傍生",
    "T26n1539_002:0538b11": "鬼趣中不應說有所堪能，於天人趣中應說",
    "T26n1539_002:0538b12": "有所堪能。於天人趣中不應說無所堪能，於",
    "T26n1539_002:0538b13": "㮈落迦傍生鬼趣中應說無所堪能。",
    "T26n1539_002:0538b14": "補特伽羅論者作如是言：諦義勝義補特伽",
    "T26n1539_002:0538b15": "羅，可得、可證、現有、等有，是故定有補特伽羅。",
    "T26n1539_002:0538b16": "性空論者作是問言：汝然此不？謂契經中世",
    "T26n1539_002:0538b17": "尊善語善詞善說，如是八種補特伽羅，決定",
    "T26n1539_002:0538b18": "安立不相雜亂，謂預流果能作證向若預流",
    "T26n1539_002:0538b19": "果，乃至阿羅漢果能作證向若阿羅漢果，決",
    "T26n1539_002:0538b20": "定別有預流果能作證向決定別有預流果，",
    "T26n1539_002:0538b21": "乃至決定別有阿羅漢果能作證向決定別",
    "T26n1539_002:0538b22": "有阿羅漢果。彼答言：爾。復問彼言：汝然此",
    "T26n1539_002:0538b23": "不？諸預流果能作證向補特伽羅得預流果。",
    "T26n1539_002:0538b24": "彼答言：爾。汝聽墮負。若有八種補特伽羅決",
    "T26n1539_002:0538b25": "定安立不相雜亂，謂預流果能作證向若預",
    "T26n1539_002:0538b26": "流果，乃至阿羅漢果能作證向若阿羅漢果，",
    "T26n1539_002:0538b27": "決定別有預流果能作證向決定別有預流",
    "T26n1539_002:0538b28": "果，乃至決定別有阿羅漢果能作證向決",
    "T26n1539_002:0538b29": "定別有阿羅漢果，則不應言諸預流果能作",
    "T26n1539_002:0538c01": "證向補特伽羅得預流果，汝作是言不應道",
    "T26n1539_002:0538c02": "理。今汝若說諸預流果能作證向補特伽羅",
    "T26n1539_002:0538c03": "得預流果，則不應說如是八種補特伽羅決",
    "T26n1539_002:0538c04": "定安立不相雜亂，謂預流果能作證向若",
    "T26n1539_002:0538c05": "預流果，乃至阿羅漢果能作證向若阿羅漢",
    "T26n1539_002:0538c06": "果，決定別有預流果能作證向決定別有預",
    "T26n1539_002:0538c07": "流果，乃至決定別有阿羅漢果能作證向",
    "T26n1539_002:0538c08": "決定別有阿羅漢果。言此八種補特伽羅決",
    "T26n1539_002:0538c09": "定安立不相雜亂，謂預流果能作證向若預",
    "T26n1539_002:0538c10": "流果，乃至阿羅漢果能作證向若阿羅漢",
    "T26n1539_002:0538c11": "果，決定別有預流果能作證向決定別有",
    "T26n1539_002:0538c12": "預流果，乃至決定別有阿羅漢果能作證",
    "T26n1539_002:0538c13": "向決定別有阿羅漢果，不應道理。彼作是",
    "T26n1539_002:0538c14": "言：諸預流果能作證向補特伽羅定得預流",
    "T26n1539_002:0538c15": "果。應問彼言：汝然此不？彼即是彼。答言：不",
    "T26n1539_002:0538c16": "爾。汝聽墮負。若預流果能作證向補特伽羅",
    "T26n1539_002:0538c17": "定得預流果，是則應說彼即是彼，汝作是言",
    "T26n1539_002:0538c18": "不應道理。若汝不說彼即是彼，則不應言諸",
    "T26n1539_002:0538c19": "預流果能作證向補特伽羅定得預流果；言",
    "T26n1539_002:0538c20": "預流果能作證向補特伽羅定得預流果，不",
    "T26n1539_002:0538c21": "應道理。若作是言：彼即是彼。應問彼言：汝然",
    "T26n1539_002:0538c22": "此不？彼作證向即是住果。答言：不爾。汝聽墮",
    "T26n1539_002:0538c23": "負。若彼即是彼，汝則應言彼作證向即是住",
    "T26n1539_002:0538c24": "果，汝作是言不應道理。若汝不說彼作證向",
    "T26n1539_002:0538c25": "即是住果，則不應言彼即是彼；言彼即是彼，",
    "T26n1539_002:0538c26": "不應道理。又若作是言：彼即是彼。應問彼",
    "T26n1539_002:0538c27": "言：汝然此不？諸預流果能作證向補特伽羅",
    "T26n1539_002:0538c28": "不成就果，若預流果成就於果。彼答言：爾。",
    "T26n1539_002:0538c29": "復問彼言：汝然此不？彼不成就即是成就。",
    "T26n1539_002:0539a01": "答言：不爾。汝聽墮負。若預流果能作證向補",
    "T26n1539_002:0539a02": "特伽羅不成就果，彼預流果成就於果，是",
    "T26n1539_002:0539a03": "則應言彼不成就即是成就，汝作是言不應",
    "T26n1539_002:0539a04": "道理。若汝不說彼不成就即是成就，則不應",
    "T26n1539_002:0539a05": "言彼即是彼；言彼即是彼，不應道理。若作是",
    "T26n1539_002:0539a06": "言：彼異於彼。應問彼言：汝然此不？諸預流果",
    "T26n1539_002:0539a07": "能作證向斷別生預流果。答言：不爾。汝聽墮",
    "T26n1539_002:0539a08": "負。若彼異於彼，是則應言諸預流果能作",
    "T26n1539_002:0539a09": "證向斷別生預流果，汝作是言不應道理。",
    "T26n1539_002:0539a10": "若汝不說諸預流果能作證向斷別生預流",
    "T26n1539_002:0539a11": "果，則不應言彼異於彼；言彼異於彼，不應",
    "T26n1539_002:0539a12": "道理。若作是言：不可說彼或彼或異。應問",
    "T26n1539_002:0539a13": "彼言：汝然此不？諸預流果能作證向得預流",
    "T26n1539_002:0539a14": "果，如是之言亦不可說或彼或異。答言：不爾。",
    "T26n1539_002:0539a15": "汝聽墮負。若不可說彼或彼或異，是則應言",
    "T26n1539_002:0539a16": "諸預流果能作證向得預流果，如是之言亦",
    "T26n1539_002:0539a17": "不可說或彼或異，汝作是言不應道理。若汝",
    "T26n1539_002:0539a18": "不說諸預流果能作證向得預流果，如是之",
    "T26n1539_002:0539a19": "言亦不可說或彼或異，則不應言不可說彼",
    "T26n1539_002:0539a20": "或彼或異，汝作是言不應道理。如預流果能",
    "T26n1539_002:0539a21": "作證向望預流果，如是之言亦不可說或彼",
    "T26n1539_002:0539a22": "或異，則不應言不可說彼或彼或異，汝作",
    "T26n1539_002:0539a23": "是言不應道理。如預流果能作證向望預流",
    "T26n1539_002:0539a24": "果，如是諸一來果能作證向望一來果亦爾。",
    "T26n1539_002:0539a25": "此中差別者，諸一來果能作證向，不應定說",
    "T26n1539_002:0539a26": "不成就果。",
    "T26n1539_002:0539a27": "補特伽羅論者作如是言：諦義勝義補特伽",
    "T26n1539_002:0539a28": "羅，可得、可證、現有、等有，是故定有補特伽羅。",
    "T26n1539_002:0539a29": "性空論者作是問言：汝然此不？謂契經中世",
    "T26n1539_002:0539b01": "尊善語善詞善說，如是八種補特伽羅決定",
    "T26n1539_002:0539b02": "安立不相雜亂，謂預流果能作證向若預流",
    "T26n1539_002:0539b03": "果，乃至阿羅漢果能作證向若阿羅漢果。決",
    "T26n1539_002:0539b04": "定別有預流果能作證向決定別有預流果，",
    "T26n1539_002:0539b05": "乃至決定別有阿羅漢果能作證向決定別",
    "T26n1539_002:0539b06": "有阿羅漢果。彼答言：爾。復問彼言：汝然此不？",
    "T26n1539_002:0539b07": "諸不還果能作證向得不還果。彼答言：爾。汝",
    "T26n1539_002:0539b08": "聽墮負。若有八種補特伽羅，決定安立不相",
    "T26n1539_002:0539b09": "雜亂，謂預流果能作證向若預流果，乃至阿",
    "T26n1539_002:0539b10": "羅漢果能作證向若阿羅漢果，決定別有預",
    "T26n1539_002:0539b11": "流果能作證向決定別有預流果，乃至決定",
    "T26n1539_002:0539b12": "別有阿羅漢果能作證向決定別有阿羅漢",
    "T26n1539_002:0539b13": "果，則不應說諸不還果能作證向得不還果，",
    "T26n1539_002:0539b14": "汝作是言不應道理。汝今若說諸不還果能",
    "T26n1539_002:0539b15": "作證向得不還果，則不應言如是八種補特",
    "T26n1539_002:0539b16": "伽羅決定安立不相雜亂，謂預流果能作證",
    "T26n1539_002:0539b17": "向若預流果，乃至阿羅漢果能作證向若阿",
    "T26n1539_002:0539b18": "羅漢果，決定別有預流果能作證向決定別",
    "T26n1539_002:0539b19": "有預流果，乃至決定別有阿羅漢果能作證",
    "T26n1539_002:0539b20": "向決定別有阿羅漢果；言有八種補特伽羅",
    "T26n1539_002:0539b21": "決定安立不相雜亂，謂預流果能作證向若",
    "T26n1539_002:0539b22": "預流果，乃至阿羅漢果能作證向若阿羅漢",
    "T26n1539_002:0539b23": "果，決定別有預流果能作證向決定別有預",
    "T26n1539_002:0539b24": "流果，乃至決定別有阿羅漢果能作證向決",
    "T26n1539_002:0539b25": "定別有阿羅漢果，不應道理。彼作是言：諸",
    "T26n1539_002:0539b26": "不還果能作證向定得不還果。應問彼言：",
    "T26n1539_002:0539b27": "汝然此不？彼即是彼。答言：不爾。汝聽墮負。",
    "T26n1539_002:0539b28": "若不還果能作證向定得不還果，是則應說",
    "T26n1539_002:0539b29": "彼即是彼，汝作是言不應道理。若汝不說",
    "T26n1539_002:0539c01": "彼即是彼，則不應言諸不還果能作證向定",
    "T26n1539_002:0539c02": "得不還果；言不還果能作證向定得不還果，",
    "T26n1539_002:0539c03": "不應道理。若作是言：彼即是彼。應問彼",
    "T26n1539_002:0539c04": "言：汝然此不？彼作證向即是住果。答言：不爾。",
    "T26n1539_002:0539c05": "汝聽墮負。若彼即是彼，是則應說彼作證",
    "T26n1539_002:0539c06": "向即是住果，汝作是言不應道理。若汝不說",
    "T26n1539_002:0539c07": "彼作證向即是住果，則不應言彼即是彼；言",
    "T26n1539_002:0539c08": "彼即是彼，不應道理。又若作是言：彼即是彼。",
    "T26n1539_002:0539c09": "應問彼言：汝然此不？諸不還果能作證向有",
    "T26n1539_002:0539c10": "其瞋恚，彼不還果遠離瞋恚。彼答言：爾。復",
    "T26n1539_002:0539c11": "問彼言：汝然此不？彼有瞋恚即離瞋恚。答",
    "T26n1539_002:0539c12": "言：不爾。汝聽墮負。若彼即是彼，是則應說彼",
    "T26n1539_002:0539c13": "有瞋恚即離瞋恚，汝作是言不應道理。若汝",
    "T26n1539_002:0539c14": "不說彼有瞋恚即離瞋恚，則不應言彼即是",
    "T26n1539_002:0539c15": "彼；言彼即是彼，不應道理。若作是言：彼異於",
    "T26n1539_002:0539c16": "彼。應問彼言：汝然此不？諸不還果能作",
    "T26n1539_002:0539c17": "證向斷別生不還果。答言：不爾。汝聽墮負。",
    "T26n1539_002:0539c18": "若彼異於彼，是則應說諸不還果能作證向",
    "T26n1539_002:0539c19": "斷別生不還果，汝作是言不應道理。若汝",
    "T26n1539_002:0539c20": "不說諸不還果能作證向斷別生不還果，則",
    "T26n1539_002:0539c21": "不應言彼異於彼；言彼異於彼；不應道理。若",
    "T26n1539_002:0539c22": "作是言：不可說彼或彼或異。應問彼言：汝",
    "T26n1539_002:0539c23": "然此不？諸不還果能作證向得不還果，如是",
    "T26n1539_002:0539c24": "之言亦不可說或彼或異。答言：不爾。汝聽墮",
    "T26n1539_002:0539c25": "負。若不可說彼或彼或異，是則應說諸不",
    "T26n1539_002:0539c26": "還果能作證向得不還果，如是之言亦不",
    "T26n1539_002:0539c27": "可說或彼或異，汝作是言不應道理。若汝不",
    "T26n1539_002:0539c28": "說諸不還果能作證向得不還果，如是之言",
    "T26n1539_002:0539c29": "亦不可說或彼或異，則不應言不可說彼或",
    "T26n1539_002:0540a01": "彼或異；言不可說彼或彼或異，不應道",
    "T26n1539_002:0540a02": "理。",
    "T26n1539_002:0540a03": "補特伽羅論者作如是言：諦義勝義補特伽",
    "T26n1539_002:0540a04": "羅：可得、可證、現有、等有，是故定有補特伽羅。",
    "T26n1539_002:0540a05": "性空論者作是問言：汝然此不？謂契經中",
    "T26n1539_002:0540a06": "世尊善語善詞善說，如是八種補特伽羅決",
    "T26n1539_002:0540a07": "定安立不相雜亂，謂預流果能作證向若預",
    "T26n1539_002:0540a08": "流果，乃至阿羅漢果能作證向若阿羅漢果，",
    "T26n1539_002:0540a09": "決定別有預流果能作證向決定別有預流",
    "T26n1539_002:0540a10": "果，乃至決定別有阿羅漢果能作證向決定",
    "T26n1539_002:0540a11": "別有阿羅漢果。彼答言：爾。復問彼言：汝然",
    "T26n1539_002:0540a12": "此不？阿羅漢果能作證向得阿羅漢果。彼答",
    "T26n1539_002:0540a13": "言：爾。汝聽墮負。若有八種補特伽羅決定安",
    "T26n1539_002:0540a14": "立不相雜亂，謂預流果能作證向若預流果，",
    "T26n1539_002:0540a15": "乃至阿羅漢果能作證向若阿羅漢果，決定",
    "T26n1539_002:0540a16": "別有預流果能作證向決定別有預流果，乃",
    "T26n1539_002:0540a17": "至決定別有阿羅漢果能作證向決定別有",
    "T26n1539_002:0540a18": "阿羅漢果，則不應說阿羅漢果能作證向得",
    "T26n1539_002:0540a19": "阿羅漢果，汝作是言不應道理。汝今若說阿",
    "T26n1539_002:0540a20": "羅漢果能作證向得阿羅漢果，則不應說如",
    "T26n1539_002:0540a21": "是八種補特伽羅決定安立不相雜亂，謂預",
    "T26n1539_002:0540a22": "流果能作證向若預流果，乃至阿羅漢果能",
    "T26n1539_002:0540a23": "作證向若阿羅漢果，決定別有預流果能作",
    "T26n1539_002:0540a24": "證向決定別有預流果，乃至決定別有阿羅",
    "T26n1539_002:0540a25": "漢果能作證向決定別有阿羅漢果；言有八",
    "T26n1539_002:0540a26": "種補特伽羅決定安立不相雜亂，謂預流果",
    "T26n1539_002:0540a27": "能作證向若預流果，乃至阿羅漢果能作證",
    "T26n1539_002:0540a28": "向若阿羅漢果，決定別有預流果能作證向",
    "T26n1539_002:0540a29": "決定別有預流果，乃至決定別有阿羅漢果",
    "T26n1539_002:0540b01": "能作證向決定別有阿羅漢果，不應道理。",
    "T26n1539_002:0540b02": "彼作是言：阿羅漢果能作證向定得阿羅漢",
    "T26n1539_002:0540b03": "果。應問彼言：汝然此不？彼即是彼。答言：不",
    "T26n1539_002:0540b04": "爾。汝聽墮負。若有阿羅漢果能作證向定得",
    "T26n1539_002:0540b05": "阿羅漢果，是則應說彼即是彼，汝作是言不",
    "T26n1539_002:0540b06": "應道理。若汝不說彼即是彼，則不應言阿羅",
    "T26n1539_002:0540b07": "漢果能作證向定得阿羅漢果；言阿羅漢果",
    "T26n1539_002:0540b08": "能作證向定得阿羅漢果，不應道理。若作是",
    "T26n1539_002:0540b09": "言：彼即是彼。應問彼言：汝然此不？彼",
    "T26n1539_002:0540b10": "作證向即是住果。答言：不爾。汝聽墮負。若",
    "T26n1539_002:0540b11": "彼即是彼，是則應說彼作證向即是住果，",
    "T26n1539_002:0540b12": "汝作是言不應道理。若汝不說彼作證向即",
    "T26n1539_002:0540b13": "是住果，則不應言彼即是彼；言彼即是彼，",
    "T26n1539_002:0540b14": "不應道理。又若作是言：彼即是彼。應問彼",
    "T26n1539_002:0540b15": "言：汝然此不？諸阿羅漢果能作證向，未全離",
    "T26n1539_002:0540b16": "貪、未全離慢、未全離無明，學有所作。阿羅",
    "T26n1539_002:0540b17": "漢果已全離貪、已全離慢、已全離無明，是其",
    "T26n1539_002:0540b18": "無學，所作已辦。彼答言：爾。復問彼言：汝然此",
    "T26n1539_002:0540b19": "不？彼有所作即所作已辦。答言：不爾。汝聽墮",
    "T26n1539_002:0540b20": "負。若彼即是彼，是則應說彼有所作即所作",
    "T26n1539_002:0540b21": "已辦，汝作是言不應道理。若汝不說彼有",
    "T26n1539_002:0540b22": "所作即所作已辦，則不應言彼即是彼；言彼",
    "T26n1539_002:0540b23": "即是彼，不應道理。若作是言：彼異於彼。應問",
    "T26n1539_002:0540b24": "彼言：汝然此不？諸阿羅漢果能作證向斷",
    "T26n1539_002:0540b25": "別生阿羅漢果。答言：不爾。汝聽墮負。若彼異",
    "T26n1539_002:0540b26": "於彼，是則應說諸阿羅漢果能作證向斷別",
    "T26n1539_002:0540b27": "生阿羅漢果，汝作是言不應道理。若汝不說",
    "T26n1539_002:0540b28": "諸阿羅漢果，能作證向斷別生阿羅漢果，則",
    "T26n1539_002:0540b29": "不應言彼異於彼；言彼異於彼，不應道理。若",
    "T26n1539_002:0540c01": "作是言：不可說彼或彼或異。應問彼言：汝",
    "T26n1539_002:0540c02": "然此不？諸阿羅漢果能作證向得阿羅漢果，",
    "T26n1539_002:0540c03": "如是之言亦不可說或彼或異。答言：不爾。汝",
    "T26n1539_002:0540c04": "聽墮負。若不可說彼或彼或異，是則應說諸",
    "T26n1539_002:0540c05": "阿羅漢果能作證向得阿羅漢果，如是之言",
    "T26n1539_002:0540c06": "亦不可說或彼或異，汝作是言不應道理。若",
    "T26n1539_002:0540c07": "汝不說諸阿羅漢果能作證向得阿羅漢果，",
    "T26n1539_002:0540c08": "如是之言亦不可說或彼或異，則不應言不",
    "T26n1539_002:0540c09": "可說彼或彼或異；言不可說彼或彼或異，不",
    "T26n1539_002:0540c10": "應道理。",
    "T26n1539_002:0540c11": "補特伽羅論者作如是言：諦義勝義補特伽",
    "T26n1539_002:0540c12": "羅，可得、可證、現有、等有，是故定有補特伽羅。",
    "T26n1539_002:0540c13": "性空論者作是問言：汝然此不？謂契經中世",
    "T26n1539_002:0540c14": "尊善語善詞善說，如是三聚決定安立不相",
    "T26n1539_002:0540c15": "雜亂，謂不定聚、邪性定聚、正性定聚，決定別",
    "T26n1539_002:0540c16": "有不定聚、決定別有邪性定聚、決定別有正",
    "T26n1539_002:0540c17": "性定聚。彼答言：爾。復問彼言：汝然此不？有從",
    "T26n1539_002:0540c18": "不定聚入邪性定聚。彼答言：爾。汝聽墮負。",
    "T26n1539_002:0540c19": "若有三聚決定安立不相雜亂，謂不定聚、邪",
    "T26n1539_002:0540c20": "性定聚、正性定聚，決定別有不定聚、決定",
    "T26n1539_002:0540c21": "別有邪性定聚、決定別有正性定聚，則不應",
    "T26n1539_002:0540c22": "說有從不定聚入邪性定聚，汝作是言不應",
    "T26n1539_002:0540c23": "道理。汝今若說有從不定聚入邪性定聚，則",
    "T26n1539_002:0540c24": "不應說如是三聚決定安立不相雜亂，謂不",
    "T26n1539_002:0540c25": "定聚、邪性定聚、正性定聚，決定別有不定聚、",
    "T26n1539_002:0540c26": "決定別有邪性定聚、決定別有正性定聚；言",
    "T26n1539_002:0540c27": "有三聚決定安立不相雜亂，謂不定聚，邪性",
    "T26n1539_002:0540c28": "定聚，正性定聚，決定別有不定聚、決定別有",
    "T26n1539_002:0540c29": "邪性定聚、決定別有正性定聚，不應道理。彼",
    "T26n1539_002:0541a01": "作是言：定有從不定聚入邪性定聚。應問彼",
    "T26n1539_002:0541a02": "言：汝然此不？彼即是彼。答言：不爾。汝聽墮",
    "T26n1539_002:0541a03": "負。若定有從不定聚入邪性定聚，是則應說",
    "T26n1539_002:0541a04": "彼即是彼，汝作是言不應道理。若汝不說彼",
    "T26n1539_002:0541a05": "即是彼，則不應言定有從不定聚入邪性定",
    "T26n1539_002:0541a06": "聚；言定有從不定聚入邪性定聚，不應道理。",
    "T26n1539_002:0541a07": "若作是言：彼即是彼。應問彼言：汝然此不？",
    "T26n1539_002:0541a08": "諸住不定聚即是住邪性定聚。答言：不爾。汝",
    "T26n1539_002:0541a09": "聽墮負。若彼即是彼，是則應說諸住不定聚",
    "T26n1539_002:0541a10": "即是住邪性定聚，汝作是言不應道理。若",
    "T26n1539_002:0541a11": "汝不說諸住不定聚即是住邪性定聚，則不",
    "T26n1539_002:0541a12": "應言彼即是彼；言彼即是彼，不應道理。又若",
    "T26n1539_002:0541a13": "作是言：彼即是彼。應問彼言：汝然此不？住不",
    "T26n1539_002:0541a14": "定聚於生無漏根、力、覺支有所堪能，住邪性",
    "T26n1539_002:0541a15": "定聚無所堪能。彼答言：爾。",
    "T26n1539_002:0541a16": "復問彼言：汝然此不？彼有堪能即無堪能。答",
    "T26n1539_002:0541a17": "言：不爾。汝聽墮負。若彼即是彼，是則應說彼",
    "T26n1539_002:0541a18": "有堪能即無堪能，汝作是言不應道理。若汝",
    "T26n1539_002:0541a19": "不說彼有堪能即無堪能，則不應言彼即是",
    "T26n1539_002:0541a20": "彼；言彼即是彼，不應道理。若作是言：彼異",
    "T26n1539_002:0541a21": "於彼。應問彼言：汝然此不？諸住不定聚斷別",
    "T26n1539_002:0541a22": "生住邪性定聚。答言：不爾。汝聽墮負。若彼異",
    "T26n1539_002:0541a23": "於彼，是則應說諸住不定聚斷別生住邪性",
    "T26n1539_002:0541a24": "定聚，汝作是言不應道理。若汝不說諸住不",
    "T26n1539_002:0541a25": "定聚斷別生住邪性定聚，則不應言彼異於",
    "T26n1539_002:0541a26": "彼；言彼異於彼不應道理。若作是言：不可說",
    "T26n1539_002:0541a27": "彼或彼或異。應問彼言：汝然此不？諸從不定",
    "T26n1539_002:0541a28": "聚入邪性定聚，如是之言亦不可說或彼或",
    "T26n1539_002:0541a29": "異。答言：不爾。汝聽墮負。若不可說彼或彼",
    "T26n1539_002:0541b01": "或異，是則應說諸從不定聚入邪性定聚，如",
    "T26n1539_002:0541b02": "是之言亦不可說或彼或異，汝作是言不應",
    "T26n1539_002:0541b03": "道理。若汝不說諸從不定聚入邪性定聚，如",
    "T26n1539_002:0541b04": "是之言亦不可說或彼或異，則不應言不可",
    "T26n1539_002:0541b05": "說彼或彼或異；言不可說彼或彼或異，不應",
    "T26n1539_002:0541b06": "道理。",
    "T26n1539_002:0541b07": "補特伽羅論者作如是言：諦義勝義補特伽",
    "T26n1539_002:0541b08": "羅，可得、可證、現有、等有，是故定有補特伽羅。",
    "T26n1539_002:0541b09": "性空論者作是問言：汝然此不？謂契經中世",
    "T26n1539_002:0541b10": "尊善語善詞善說，如是三聚決定安立不相",
    "T26n1539_002:0541b11": "雜亂，謂不定聚、邪性定聚、正性定聚，決定",
    "T26n1539_002:0541b12": "別有不定聚、決定別有邪性定聚、決定別",
    "T26n1539_002:0541b13": "有正性定聚。彼答言：爾。復問彼言：汝然此不？",
    "T26n1539_002:0541b14": "有從不定聚入正性定聚。彼答言：爾。汝聽墮",
    "T26n1539_002:0541b15": "負。若有三聚決定安立不相雜亂，謂不定聚、",
    "T26n1539_002:0541b16": "邪性定聚、正性定聚，決定別有不定聚、決定",
    "T26n1539_002:0541b17": "別有邪性定聚、決定別有正性定聚，則不應",
    "T26n1539_002:0541b18": "說有從不定聚入正性定聚，汝作是言不應",
    "T26n1539_002:0541b19": "道理。汝今若說有從不定聚入正性定聚，",
    "T26n1539_002:0541b20": "則不應言如是三聚決定安立不相雜亂，謂",
    "T26n1539_002:0541b21": "不定聚、邪性定聚、正性定聚，決定別有不定",
    "T26n1539_002:0541b22": "聚、決定別有邪性定聚、決定別有正性定聚；",
    "T26n1539_002:0541b23": "言有三聚決定安立不相雜亂，謂不定聚、邪",
    "T26n1539_002:0541b24": "性定聚、正性定聚，決定別有不定聚、決定別",
    "T26n1539_002:0541b25": "有邪性定聚、決定別有正性定聚，不應道理。",
    "T26n1539_002:0541b26": "彼作是言：定有從不定聚入正性定聚。應",
    "T26n1539_002:0541b27": "問彼言：汝然此不？彼即是彼。答言：不爾。汝聽",
    "T26n1539_002:0541b28": "墮負。若定有從不定聚入正性定聚，是則",
    "T26n1539_002:0541b29": "應說彼即是彼，汝作是言不應道理。若汝不",
    "T26n1539_002:0541c01": "說彼即是彼，則不應言定有從不定聚入正",
    "T26n1539_002:0541c02": "性定聚；言定有從不定聚入正性定聚，不應",
    "T26n1539_002:0541c03": "道理。若作是言：彼即是彼。應問彼言：汝然此",
    "T26n1539_002:0541c04": "不？諸住不定聚即是住正性定聚。答言：不爾。",
    "T26n1539_002:0541c05": "汝聽墮負。若彼即是彼，是則應說諸住不定",
    "T26n1539_002:0541c06": "聚即是住正性定聚，汝作是言不應道理。",
    "T26n1539_002:0541c07": "若汝不說諸住不定聚即是住正性定聚，則",
    "T26n1539_002:0541c08": "不應言彼即是彼；言彼即是彼，不應道理。又",
    "T26n1539_002:0541c09": "若作是言：彼即是彼。應問彼言：汝然此不？諸",
    "T26n1539_002:0541c10": "住不定聚是有量福田，住正性定聚是無量",
    "T26n1539_002:0541c11": "福田。彼答言：爾。復問彼言：汝然此不？諸有量",
    "T26n1539_002:0541c12": "福田即是無量福田。答言：不爾。汝聽墮負。",
    "T26n1539_002:0541c13": "若彼即是彼，是則應說諸有量福田即是無",
    "T26n1539_002:0541c14": "量福田，汝作是言不應道理。若汝不說諸",
    "T26n1539_002:0541c15": "有量福田即是無量福田，則不應言彼即是",
    "T26n1539_002:0541c16": "彼；言彼即是彼，不應道理。若作是言：彼異於",
    "T26n1539_002:0541c17": "彼。應問彼言：汝然此不？諸住不定聚斷別生",
    "T26n1539_002:0541c18": "住正性定聚。答言：不爾。汝聽墮負。若彼異",
    "T26n1539_002:0541c19": "於彼，是則應說諸住不定聚斷別生住正性",
    "T26n1539_002:0541c20": "定聚，汝作是言不應道理。若汝不說諸住不",
    "T26n1539_002:0541c21": "定聚斷別生住正性定聚，則不應言彼異於",
    "T26n1539_002:0541c22": "彼；言彼異於彼，不應道理。若作是言：不可說",
    "T26n1539_002:0541c23": "彼或彼或異。應問彼言：汝然此不？諸有從",
    "T26n1539_002:0541c24": "不定聚入正性定聚，如是之言亦不可說或",
    "T26n1539_002:0541c25": "彼或異。答言：不爾。汝聽墮負。若不可說彼",
    "T26n1539_002:0541c26": "或彼或異，是則應說諸有從不定聚入正性",
    "T26n1539_002:0541c27": "定聚，如是之言亦不可說或彼或異，汝作是",
    "T26n1539_002:0541c28": "言不應道理。若汝不說諸有從不定聚入正",
    "T26n1539_002:0541c29": "性定聚，如是之言亦不可說或彼或異，則",
    "T26n1539_002:0542a01": "不應言不可說彼或彼或異；言不可說彼或",
    "T26n1539_002:0542a02": "彼或異，不應道理。",
    "T26n1539_002:0542a03": "說一切有部識身足論卷第二"
}