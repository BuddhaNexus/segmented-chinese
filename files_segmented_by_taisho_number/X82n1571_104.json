{
    "X82n1571_104:0625b16": "五燈全書卷第一百四",
    "X82n1571_104:0625b18": "京都聖感禪寺住持(臣)僧　(超永)　編輯",
    "X82n1571_104:0625b19": "京都古華嚴寺住持(臣)僧　(超揆)　較閱　進",
    "X82n1571_104:0625b20": "呈",
    "X82n1571_104:0625b21": "　　臨濟宗",
    "X82n1571_104:0625b22": "　　　南嶽下三十七世隨錄",
    "X82n1571_104:0625b23": "杭州雲林證南參禪師上堂。若論升祖父堂。據祖父",
    "X82n1571_104:0625b24": "室。三十八年前。蚤已親到一回了也。何用辭禹穴渡",
    "X82n1571_104:0625c01": "錢塘。經百里踰三城。而後謂之一會靈山儼然未散。",
    "X82n1571_104:0625c02": "然則我法叔碩和尚之命。豈徒然哉。繼席開堂。則吾",
    "X82n1571_104:0625c03": "豈敢。聊向泉亭執帚。分所應也。遂以拂子拂曰。雲門",
    "X82n1571_104:0625c04": "三句。掃向一邊。洞山五位。掃向一邊。法眼六相。溈仰",
    "X82n1571_104:0625c05": "一十九門。掃向一邊。直饒滹沱老子。三元三要。四料",
    "X82n1571_104:0625c06": "揀。雖不路傍搕[打-丁+(天/韭)]。要非屋裏家珍。到這裏。也不得放",
    "X82n1571_104:0625c07": "過。祇如今日建立一句。又且如何。大喝一喝曰。新雲",
    "X82n1571_104:0625c08": "林且令行一半　晚參。高峰大師道。工夫不到不方",
    "X82n1571_104:0625c09": "圓。而今工夫到了也。且道。是方是圓。良久曰。西冷橋",
    "X82n1571_104:0625c10": "外斷頭船　晚參。古人道。月到中秋分外明。今晚已",
    "X82n1571_104:0625c11": "中秋。了分外明的月。聻。大眾要見麼。豆莢剝老菱咬。",
    "X82n1571_104:0625c12": "幾箇知他滋味好　上堂。將心來。與汝安。那箇葫蘆",
    "X82n1571_104:0625c13": "醋不酸。將罪來。與汝懺。不是我衣莫晒[日*良]。更言五十",
    "X82n1571_104:0625c14": "自知非。老鼠銜著油燈盞。凡莫知。聖豈會。大喝曰。不",
    "X82n1571_104:0625c15": "是箇中人。休教來插嘴(三目淵嗣)。",
    "X82n1571_104:0625c16": "建昌雲居九屏燕雷鵬禪師結制上堂。欲知護末。猶",
    "X82n1571_104:0625c17": "當慎初。脚跟努力空裏步。躍出那邊三脚驢。威音王",
    "X82n1571_104:0625c18": "佛。猶是他奴。大唐國內。割稻栽畬。不入荊棘林。不坐",
    "X82n1571_104:0625c19": "曲彔牀。頭正尾正。阿誰直下分疎。擲拄杖曰。穿却鼻",
    "X82n1571_104:0625c20": "孔　解制上堂。匡眾十年來。得箇住山法子。不學汾",
    "X82n1571_104:0625c21": "陽置酒肉紙錢。趕散閒神野鬼。不學葉縣水潑旦過",
    "X82n1571_104:0625c22": "堂。驅驗英靈。又不學諸方巧黠羅致。掠虗雛兒。多多",
    "X82n1571_104:0625c23": "打發。但只去者任去。不用鉤子鉤伊。住者任住。不用",
    "X82n1571_104:0625c24": "錐子錐伊。設有知得飯是米做的。更須七棒對十三。",
    "X82n1571_104:0626a01": "索取飯錢著(晦山顯嗣)。",
    "X82n1571_104:0626a02": "撫州疎山白雲頥西器禪師上堂。舉白侍郎。參見道",
    "X82n1571_104:0626a03": "林。禮拜起曰。乞和尚開示。林曰。諸惡莫作。眾善奉行。",
    "X82n1571_104:0626a04": "白曰。恁麼說話。三歲孩童也解道。林曰。三歲孩童雖",
    "X82n1571_104:0626a05": "道得。八十老翁行不得。師曰。道林太煞直截。侍郎當",
    "X82n1571_104:0626a06": "面錯過。若問山僧。但向他道。諸惡莫作。眾善奉行。設",
    "X82n1571_104:0626a07": "有箇漢出來道。長老何得走人舊路。山僧便合掌曰。",
    "X82n1571_104:0626a08": "棒打石人頭。嚗嚗論實事　疎山墖頌曰。使盡三文",
    "X82n1571_104:0626a09": "全體露。同風千里合知音。層層影落秋江水。一道寒",
    "X82n1571_104:0626a10": "光翠鎖深　趙州訪二菴主頌曰。懸羊頭賣狗肉。口",
    "X82n1571_104:0626a11": "甜如蜜。心狼如毒。前箭猶輕後箭深。討人便宜不知",
    "X82n1571_104:0626a12": "足(晦山顯嗣)。",
    "X82n1571_104:0626a13": "饒州莞山寶應異目宗禪師示眾。見聞覺知。乃生死",
    "X82n1571_104:0626a14": "之本。見聞覺知。乃解脫之源。苦瓜連根苦。甜瓜徹底",
    "X82n1571_104:0626a15": "甜。與麼會去。如隔天淵　示眾。攔腮一掌。劈胸一拓。",
    "X82n1571_104:0626a16": "可笑灌溪只得半杓。何故。關南鼓。普化鐸(晦山顯嗣)。",
    "X82n1571_104:0626a17": "饒州南天異峰逈禪師示眾。無手人行拳。摑倒須彌",
    "X82n1571_104:0626a18": "山。無口人發渴。吸乾大海水。識得渠面目。千華生碓",
    "X82n1571_104:0626a19": "嘴。且道。是甚麼面目。有眼無耳朵。六月火邊坐　雲",
    "X82n1571_104:0626a20": "門乾屎橛頌曰。這一橛。太直截。硬似泥。軟如鐵。驀地",
    "X82n1571_104:0626a21": "拈來。虗空逼塞。咄咄莫覰著。覰著則眼瞎。(晦山顯嗣)。",
    "X82n1571_104:0626a22": "鄂州梅亭嗣昌雲白映禪師小參。昨日晴。今日雨。雞",
    "X82n1571_104:0626a23": "寒上樹。鴨寒下水。仔細思量。生擒活捉。一串穿却鼻",
    "X82n1571_104:0626a24": "孔。拋向十字街頭。高聲曰。不作貴。不作賤。還有人酧",
    "X82n1571_104:0626b01": "價麼。良久曰。山僧今日失利　示眾。識得一。萬事畢。",
    "X82n1571_104:0626b02": "人天眾前。討甚巴鼻。高高處觀之不足。低低處平之",
    "X82n1571_104:0626b03": "有餘。無言童子口喃喃。新羅鷂子過多時。昔日丹霞",
    "X82n1571_104:0626b04": "燒木佛。偶然院主墮鬚眉　小參。高懸古鏡。突出難",
    "X82n1571_104:0626b05": "辨。漢來胡來。不隔一線。從空放下。無背無面。直饒一",
    "X82n1571_104:0626b06": "擊粉碎。誰知七片八片。拋向糞埽堆頭。剔起眉毛不",
    "X82n1571_104:0626b07": "見。迸出頂門三隻眼。倒騎泥牛入佛殿(晦山顯嗣)。",
    "X82n1571_104:0626b08": "杭州香積玉山玢禪師上堂。無生國裏。荊棘參天。糞",
    "X82n1571_104:0626b09": "埽堆邊。光明動地。雖乃一道平等。不許抝曲作直。饒",
    "X82n1571_104:0626b10": "是淨名杜口於毗耶。也須脚下一椎。釋迦掩室於摩",
    "X82n1571_104:0626b11": "竭。亦要當頭一劄。何故。從來官不容情。殺人須待見",
    "X82n1571_104:0626b12": "血　上堂。衲僧家。不識這箇消息。東觸西觸。天驚地",
    "X82n1571_104:0626b13": "動。一朝打破漆桶。鼻直眼橫。始知瓦解冰消。若便與",
    "X82n1571_104:0626b14": "麼會去。正是用管窺天。須知更有事在。且道。畢竟如",
    "X82n1571_104:0626b15": "何徹證。遂顧左右曰。半百白頭雲覆頂。萬家冷竈火",
    "X82n1571_104:0626b16": "生烟　興化擯維那頌曰。戈戟森森奮虎威。霜鋒不",
    "X82n1571_104:0626b17": "展勢崔嵬。金鞭倒插乾坤黑。葢代功高腦後槌　德",
    "X82n1571_104:0626b18": "山托鉢頌曰。碧海無風浪拍天。幾回翻轉釣魚船。渾",
    "X82n1571_104:0626b19": "身是口難分訴。一日恩深萬劫冤　趙州洗鉢頌曰。",
    "X82n1571_104:0626b20": "十分容易萬分難。無限癡人苦自瞞。饒你於斯能薦",
    "X82n1571_104:0626b21": "取。須知更有一重關　問如何是函葢乾坤句。師曰。",
    "X82n1571_104:0626b22": "東山高西嶺濶。曰如何是截斷眾流句。師曰。無你插",
    "X82n1571_104:0626b23": "足處。曰如何是隨波逐浪句。師曰。阿爺不是自家親",
    "X82n1571_104:0626b24": "(晦山顯嗣)。",
    "X82n1571_104:0626c01": "鄂渚大洪山報國潤堂證禪師上堂。世尊設教。露布",
    "X82n1571_104:0626c02": "葛藤。達磨安心。眉間掛劒。引得後代兒孫。分門列戶。",
    "X82n1571_104:0626c03": "至我先師老人。橫拈七事。法戰當場。饒他鈍鋼打就",
    "X82n1571_104:0626c04": "底。也著鎗頭亂點。山僧既是他種草。敢不依樣畫貓。",
    "X82n1571_104:0626c05": "開爐已來。逼得幾箇尿牀鬼子。破家散宅。餘者趂入",
    "X82n1571_104:0626c06": "水牯牛隊裏。朝打三千。暮打八百　解制上堂。把住",
    "X82n1571_104:0626c07": "繩頭。是佛亦打。是魔亦打。管甚船來陸去。九十日內。",
    "X82n1571_104:0626c08": "饑也一餐。飽也一餐。且喜隨家豐儉。放開一線。緊峭",
    "X82n1571_104:0626c09": "草鞵。逢人且乞一文。沒踪跡處。切莫藏身。遇佛堪消",
    "X82n1571_104:0626c10": "三拜。吾在諸方二十年。祇明箇事。汝等若到他家。逢",
    "X82n1571_104:0626c11": "人切莫錯舉　除夕示眾。一年今夜已畢。沒者閒工",
    "X82n1571_104:0626c12": "夫。說祖翁底長話。祇要諸人識得。鼻孔眼睛。原在自",
    "X82n1571_104:0626c13": "己面上。從來不借他人的出氣。立地翻得轉禪牀上。",
    "X82n1571_104:0626c14": "老漢痛椎一頓。大夫夫兒捋虎鬚。不為分外。萬一不",
    "X82n1571_104:0626c15": "然。明朝又添一歲　問頭尾一齊收。如何是把住句。",
    "X82n1571_104:0626c16": "師曰。鐵蛇橫古路。曰兩頭俱坐斷。如何是放行句。師",
    "X82n1571_104:0626c17": "曰。追風天馬戴麒麟。曰威音那畔事。請師又重拈。師",
    "X82n1571_104:0626c18": "打曰。話墮了也(晦山顯嗣)。",
    "X82n1571_104:0626c19": "揚州圓通北來別傳續禪師湖廣元江徐氏子。小參。",
    "X82n1571_104:0626c20": "舉德山托鉢公案畢。師曰。機輪轉處。龍象磕額。瓜牙",
    "X82n1571_104:0626c21": "相叩。雷轟電掣。折轉旌旗。搏天跨月。攙鼓擎王。還他",
    "X82n1571_104:0626c22": "箇賊。攔胸把住曰。賊賊。免教叢林證龜為鼈　小參。",
    "X82n1571_104:0626c23": "梅蘂欲放未放。春風似來未來。不如截斷岐路。看取",
    "X82n1571_104:0626c24": "拄杖花開。直得燈籠夜半結子。露柱午後懷胎。不知",
    "X82n1571_104:0627a01": "是男是女。切忌胡亂疑猜。山門佛殿從新起。僧堂厨",
    "X82n1571_104:0627a02": "庫兩邊排。驀喝一喝曰。要識圓通這句子。大家出手",
    "X82n1571_104:0627a03": "舞三臺(紫蓋衡嗣)。",
    "X82n1571_104:0627a04": "朱華山芥巢宗禪師越州蔣氏子。壯年棄室出家。禮",
    "X82n1571_104:0627a05": "佛日衡。參無夢無想公案。有省。即呈偈曰。一輪明月",
    "X82n1571_104:0627a06": "照西溪。黃鶴峰頭黃鶴棲。展翼不知何處去。擡眸猶",
    "X82n1571_104:0627a07": "見海天低。衡曰。如何是大用現前。師曰。石虎駝兒過",
    "X82n1571_104:0627a08": "別峰。衡笑而頷之　柏樹子頭曰。趙州舌頭硬似鐵。",
    "X82n1571_104:0627a09": "滾滾機輪無間歇。放去收來得自由。殺人活人不見",
    "X82n1571_104:0627a10": "血。有人更問西來意。拈起柏子驀頭楔。問諸人撇不",
    "X82n1571_104:0627a11": "撇。珊瑚枝枝撐著月(紫蓋衡嗣)。",
    "X82n1571_104:0627a12": "江都上方鐵壑普禪師盱眙朱氏子。母馮。孀居守節。",
    "X82n1571_104:0627a13": "備歷艱虞。既長。念生死事大。依邑之嘉祐薙染。後參",
    "X82n1571_104:0627a14": "靈隱志。機契而印可焉　問如何是學人得力處。師",
    "X82n1571_104:0627a15": "曰。禮拜頭須著地。曰如何是學人轉身句。師曰。脚跟",
    "X82n1571_104:0627a16": "下須帶眼走。僧擬議。師便喝　無夢無想頌曰。燈籠",
    "X82n1571_104:0627a17": "沿壁上須彌。高唱虗空沒字碑。喚起木童吹鳥道。前",
    "X82n1571_104:0627a18": "峰石女報生兒(石揆志嗣)。",
    "X82n1571_104:0627a19": "信州玉山白雲隆濟紹燈明禪師福建汀州吳氏子。",
    "X82n1571_104:0627a20": "依臥龍山剃度。參僊潭晉得法。入室次。晉問。無夢無",
    "X82n1571_104:0627a21": "想。無見無聞。如何是大用見前。師曰。鼻孔裏翻身。晉",
    "X82n1571_104:0627a22": "曰。香嚴上樹。如何話會。師曰。再犯不容。晉曰。文殊乃",
    "X82n1571_104:0627a23": "七佛之師。因甚出女子定不得。師曰。莫謗他好。晉曰。",
    "X82n1571_104:0627a24": "罔明乃下地菩薩。為甚出得。師曰。賊是小人。晉首肯",
    "X82n1571_104:0627b01": "焉　問猛虎當路時如何。師曰。却被山僧騎著。曰將",
    "X82n1571_104:0627b02": "謂猴白。更有猴黑。師曰。草賊大敗。僧作虎聲。師打曰。",
    "X82n1571_104:0627b03": "者畜生　問如何是佛。師曰。壞苕菷。曰某甲不會。師",
    "X82n1571_104:0627b04": "曰。要用便用。說甚不會。僧於言下有省(載一晉嗣)。",
    "X82n1571_104:0627b05": "京都報恩楚林睿禪師小參。笠下清風。胸次無塵。始",
    "X82n1571_104:0627b06": "見杖頭明月。頂門具眼方窺。汝等各各眼光。爍破四",
    "X82n1571_104:0627b07": "天下。還見興化老做處麼。眾無對。師曰。一似瞎漢",
    "X82n1571_104:0627b08": "　小參。三日前三日後。仔細看來全漏逗。十字街頭石",
    "X82n1571_104:0627b09": "敢當。始終不解藏家醜。報道達磨無心釋迦有口。說",
    "X82n1571_104:0627b10": "了四十九年。狼籍八斛四斗。賺得神光立雪深。一箇",
    "X82n1571_104:0627b11": "渾身盡分剖。山僧無法施行。總付糞箕笤箒　解制",
    "X82n1571_104:0627b12": "上堂。天無門地無戶。亂走衲僧。向什處去。饒汝道箇",
    "X82n1571_104:0627b13": "不是。西天便歸東土。也被興化拄杖子穿却鼻孔。攛",
    "X82n1571_104:0627b14": "拄杖下座　小參。結冬來半月了。半月前不問你。半",
    "X82n1571_104:0627b15": "月後。道將一句來。一僧曰。待某甲禮拜和尚。師便打。",
    "X82n1571_104:0627b16": "一僧曰。山門前。佛殿後。師曰。前後一齊收。僧便喝。師",
    "X82n1571_104:0627b17": "便打。乃曰。山門前佛殿後。向上向下。全提半提。正法",
    "X82n1571_104:0627b18": "眼藏。涅槃妙心。德山棒臨濟喝。是什破草鞋。總拈置",
    "X82n1571_104:0627b19": "一壁。畢竟如何。歸堂吃茶　小參。[感*鳥][感*鳥]鳥。[感*鳥][感*鳥]鳥。終",
    "X82n1571_104:0627b20": "朝兀兀棲烟島。脚下魚行總不知。耽耽只視池塘草。",
    "X82n1571_104:0627b21": "守到天昏地黑時。空腹高心飛去了。知他何處是歸",
    "X82n1571_104:0627b22": "林。前路茫茫添懊惱。知是魚形是蚌形。傷哉如何好。",
    "X82n1571_104:0627b23": "爭免山禽舌噭噭　早參。今朝三月一。光陰真可惜。",
    "X82n1571_104:0627b24": "春山遠若眉。春雨濃如汁。春日不曾晴。春色從何覓。",
    "X82n1571_104:0627c01": "卓拄杖一下曰。潦倒靈雲見不全。桃花幾陣空狼藉",
    "X82n1571_104:0627c02": "　小參。瞞瞞頇頇。問訊燈籠。眼睛在甚麼處。[怡-台+龍][怡-台+龍]恫",
    "X82n1571_104:0627c03": "恫。禮拜露柱。脚跟下錯過。不知。空王殿上。打得箇背",
    "X82n1571_104:0627c04": "翻筋斗。百草頭邊。許你同坐同行(歗堂汾嗣)。",
    "X82n1571_104:0627c05": "太平乳山普明載月舟禪師上堂。有一句子。從上諸",
    "X82n1571_104:0627c06": "佛列祖。古今天下老和尚。橫說豎說。隱顯說。方便說。",
    "X82n1571_104:0627c07": "種種譬喻說。總未曾說到。乳山今日不惜口業。與諸",
    "X82n1571_104:0627c08": "兄弟道破。良久曰。耳朵兩片皮。牙齒一具骨　上堂。",
    "X82n1571_104:0627c09": "考鐘伐鼓。攢簇將來。事不獲已。聊通一綫。呵呵大笑。",
    "X82n1571_104:0627c10": "歸方丈　晚參。一冬來。燒榾柮火。擁百衲被。饑來喫",
    "X82n1571_104:0627c11": "飯。困來打睡。曾無少法當情。那來禪道理會。諸兄弟。",
    "X82n1571_104:0627c12": "攢簇上來。將謂我惠汝三昧。眾引首。師以竹篦旋風",
    "X82n1571_104:0627c13": "打散　小參。住山無奇特。一日鉢盂兩度濕。豐儉但",
    "X82n1571_104:0627c14": "隨緣。物物頭頭皆具足。乃目顧大眾曰。幸是人家男",
    "X82n1571_104:0627c15": "女。便歸方丈　小參。即心即佛錯。非心非佛錯。不是",
    "X82n1571_104:0627c16": "心不是佛不是物錯。諸人還會麼。若還不會。更聽一",
    "X82n1571_104:0627c17": "頌。乳山三錯。笟籬木杓。一任諸人。橫卜豎度　小參。",
    "X82n1571_104:0627c18": "南泉十八上。便解作活計。奢而不儉。趙州十八上。便",
    "X82n1571_104:0627c19": "解破家散宅。儉而不奢。有人道。得平展句。掉臂出乳",
    "X82n1571_104:0627c20": "出門　小參。乳山一往家風別。弄瓦搬磚無刻歇。有",
    "X82n1571_104:0627c21": "人若問西來意。放下泥盤笑不徹　上堂。天之高。地",
    "X82n1571_104:0627c22": "之厚。折旋俯仰誰解搆。燈籠三。露柱四。認著依然還",
    "X82n1571_104:0627c23": "不是。卓拄杖一下曰。切須仔細　上堂。洞明堂奧。迥",
    "X82n1571_104:0627c24": "絕羣趨。扶豎宗乘。肯資餘力。䌫得大綱在手。自然橫",
    "X82n1571_104:0628a01": "拈倒用。殺活全彰。東擲西拋。權衡有據。有時建立。則",
    "X82n1571_104:0628a02": "如山如嶽。全主全賓。有時掃蕩。則無剩無餘。絕朕絕",
    "X82n1571_104:0628a03": "兆。變化若神龍出海。脫略同香象截流。軌則弗存。印",
    "X82n1571_104:0628a04": "文畢具。且畢竟以何為驗。喝一喝曰。由臨濟至今。七",
    "X82n1571_104:0628a05": "百有餘&#;　先慈忌日上堂。舉那吒太子。柝骨還父。",
    "X82n1571_104:0628a06": "柝肉還母。然後現本身。運大神力。為父母說法。師曰。",
    "X82n1571_104:0628a07": "骨肉既還父母。且喚甚麼作本身。今日山僧飲水思",
    "X82n1571_104:0628a08": "源。深恩罔報。也不柝甚骨肉。亦不運甚神力。祇將我",
    "X82n1571_104:0628a09": "母。曠大劫來。不沉不掉。一段光明。直下穿透黧奴白",
    "X82n1571_104:0628a10": "牯髑髏。爍破燈籠露柱眼睛。且汝等尋常面門出入",
    "X82n1571_104:0628a11": "的。又是甚乾矢橛。連聲喝。下座(山菴林嗣)。",
    "X82n1571_104:0628a12": "泰興建安澹風位禪師小參。即心即佛。毗盧墮在凡",
    "X82n1571_104:0628a13": "夫。非心非佛。普賢失其境界。驀拈拄杖。卓一下曰。若",
    "X82n1571_104:0628a14": "向這裏徹去。即便抝折拄杖。高挂鉢囊。若也如何若",
    "X82n1571_104:0628a15": "何。奚啻白雲萬里　小參。破故紙糊窗。防風不住黑。",
    "X82n1571_104:0628a16": "牽牛過嶺。滑石難行。拈拄杖曰。看看。拄杖四百四病",
    "X82n1571_104:0628a17": "一時頓發。還有相救者麼。眾無語。師曰。觀音觀音(醉熱",
    "X82n1571_104:0628a18": "粹嗣)。",
    "X82n1571_104:0628a19": "蘇州華山泐潭自求膺禪師上堂。百千妙義。總在心",
    "X82n1571_104:0628a20": "源。一句無私。十方坐斷。山門頭合掌。佛殿裏燒香。且",
    "X82n1571_104:0628a21": "道。有法說。無法說。蓮華峰高高處。觀之不足。默然洞",
    "X82n1571_104:0628a22": "低低處。平之有餘。豁開鳥道。撥轉龍池。一樹兩樹花。",
    "X82n1571_104:0628a23": "千莖萬莖竹。紅底自紅。綠底自綠。斜底自斜。曲底自",
    "X82n1571_104:0628a24": "曲。南北東西參學人。畫蛇不用重添足　示眾。舉臨",
    "X82n1571_104:0628b01": "濟示眾云。赤肉團上。有一無位真人。常在汝諸人面",
    "X82n1571_104:0628b02": "門出入。未證據者看看。時有僧出問云。如何是無位",
    "X82n1571_104:0628b03": "真人。濟下禪床擒住云。道道。僧擬議。濟托開云。無位",
    "X82n1571_104:0628b04": "真人是甚麼乾矢橛。便歸方丈。師曰。臨濟大師。如將",
    "X82n1571_104:0628b05": "谷響千斤。換得空花萬片。若作佛法商量。還未夢見",
    "X82n1571_104:0628b06": "在。何也。鯨吞海水盡。露出珊瑚枝(僧鑒青嗣)。",
    "X82n1571_104:0628b08": "五燈全書卷第一百四",
    "X82n1571_104:0628b10": "五燈全書卷第一百四補遺",
    "X82n1571_104:0628b12": "　　臨濟宗",
    "X82n1571_104:0628b13": "　　　南嶽下第三十七世隨錄",
    "X82n1571_104:0628b14": "京都報恩楚林睿禪師示眾。舉馬祖因僧問離四句",
    "X82n1571_104:0628b15": "絕百非話畢。師曰。馬祖父子。不動干戈。全鋒敵勝。這",
    "X82n1571_104:0628b16": "僧。只要深入重圍。不顧腦門中箭。祖曰。藏頭白。海頭",
    "X82n1571_104:0628b17": "黑。也是鐵作面皮　示眾。舉世尊覩明星因緣畢。師",
    "X82n1571_104:0628b18": "曰。諸方盡道。話作兩橛。何似徐六擔板。殊不知大小",
    "X82n1571_104:0628b19": "世尊。開得一張口。打失兩莖眉　示眾。舉婆子燒庵",
    "X82n1571_104:0628b20": "話畢。師曰。一人暗藏春色。一人明露秋光。雖然。咸歸",
    "X82n1571_104:0628b21": "造化。要且時分不同。若到報恩門下。二俱喫棒　示",
    "X82n1571_104:0628b22": "眾。舉盤山上堂。向上一路。千聖不傳。學者勞形。如猿",
    "X82n1571_104:0628b23": "捉影。慈明曰。向上一路。千聖不然。大慧曰。向上一路。",
    "X82n1571_104:0628b24": "熱碗鳴聲。師曰。諸大老。各各張吞佛祖底口。勦凡聖",
    "X82n1571_104:0628c01": "底舌。及至向上一條捷徑大路。依舊提掇不出。山僧。",
    "X82n1571_104:0628c02": "要與諸人覿面拈出。如何是向上一路。看脚下。便歸",
    "X82n1571_104:0628c03": "方丈　示眾。舉藥山化主與甘贄行者因緣畢。師曰。",
    "X82n1571_104:0628c04": "者僧著賊猶可。藥山著賊更甚。具眼者。試辨看　示",
    "X82n1571_104:0628c05": "眾。學南泉示眾曰。三世諸佛不知有。黧奴白牯却知",
    "X82n1571_104:0628c06": "有。師曰。余住法興時。舉問琮監寺。如何是三世諸佛",
    "X82n1571_104:0628c07": "不知有。答曰。黃金殿上青苔老。如何是黧奴白牯却",
    "X82n1571_104:0628c08": "知有。答曰。鐵壁峰前水草香。又問輝維那。答前語曰。",
    "X82n1571_104:0628c09": "拖犁拽耙渾閒事。答後語曰。帶水沾泥總不妨。余曰。",
    "X82n1571_104:0628c10": "你者兩箇漢。作恁麼語話。披毛帶角。無有了日在(俞昭",
    "X82n1571_104:0628c11": "汾嗣)。",
    "X82n1571_104:0628c12": "竟陵寶嚴頑谷璘禪師青陽邑侯。請上堂。豎起拂子。",
    "X82n1571_104:0628c13": "召眾曰。看看。這漢無端[跳-兆+孛]跳。撞倒妙喜國土。現蹟轉",
    "X82n1571_104:0628c14": "輪。號無諍念。一時統領王及千子。來到寶嚴。自謂我",
    "X82n1571_104:0628c15": "於寶藏如來所。發阿耨多羅三菩提心。誘諭惟心法",
    "X82n1571_104:0628c16": "門。宏道教外旨趣。聲未息。被山僧一摑。直得瓦解氷",
    "X82n1571_104:0628c17": "消。連聲呌曰。屈屈。且道屈箇什麼。擲下拂子曰。三段",
    "X82n1571_104:0628c18": "不同。收歸上科　解制上堂。結却布袋口。三世諸佛",
    "X82n1571_104:0628c19": "不知有。解卻布袋口。狸奴白牯却知有。逗到功成行",
    "X82n1571_104:0628c20": "滿時。依舊面南看北斗。恁麼見得。猶是矮子看戲。直",
    "X82n1571_104:0628c21": "饒向未結已前。掀倒禪床。喝散大眾。寶嚴拄杖。未肯",
    "X82n1571_104:0628c22": "輕放。若到諸方。不得錯舉　上堂。纂子峰高。萬山環",
    "X82n1571_104:0628c23": "簇。卓錫泉深。孤雲出沒。艮覆盋盂巒。逼塞咽喉唇吻。",
    "X82n1571_104:0628c24": "脫屣羅漢橋。把斷聖凡要路。任具獅子爪牙。縱象王",
    "X82n1571_104:0629a01": "威猛的到來。未免望崖而退。驀顧左右。門風豈欲高",
    "X82n1571_104:0629a02": "天下。聳峻孤峰勢如然　報恩上堂。舉僧問首山曰。",
    "X82n1571_104:0629a03": "一切諸佛。皆從此經出。如何是此經。山曰。低聲低聲。",
    "X82n1571_104:0629a04": "曰如何受持。山曰。不染污。師廼喝一喝。有問如何是",
    "X82n1571_104:0629a05": "此經。莫向者一喝下薦取。如何受持。念千念萬。倘或",
    "X82n1571_104:0629a06": "躊蹰。更聽一頌。二月南湖春草徧。橫江渡口常如練。",
    "X82n1571_104:0629a07": "相期一夜在孤舟。空見浮雲三兩片(俞昭汾嗣)。",
    "X82n1571_104:0629a08": "久依慧定禪師潤州陳氏子。世業儒。早孤。食貧奉母。",
    "X82n1571_104:0629a09": "每有出塵之想。以終鮮兄弟而弗忍。命之娶。即痛哭",
    "X82n1571_104:0629a10": "避去。母察其志堅。乃不之強。母歿。始薙染。誓志參學。",
    "X82n1571_104:0629a11": "風瓢雨笠。單丁無侶。徧歷諸方。先是。參西來意。頭面",
    "X82n1571_104:0629a12": "俱腫。一日見梧葉墜堦。疑情頓釋。腫處全消。作偈曰。",
    "X82n1571_104:0629a13": "徹體金風吹瑟瑟。堦下梧桐落一葉。只道今朝是立",
    "X82n1571_104:0629a14": "秋。不知已過寒露節。後至武昌。禮洪山嚴序紀。機緣",
    "X82n1571_104:0629a15": "相契。遂蒙記莂焉　一日。鷓鴣頭陀問。秋色滿空庭。",
    "X82n1571_104:0629a16": "萬法非真實。且道。以何為驗。師曰。長年不出戶。士曰。",
    "X82n1571_104:0629a17": "堪作甚麼。師曰。撞著老維摩。虗空連底脫。士曰。劄出",
    "X82n1571_104:0629a18": "鋒鋩。你可曾見。師曰。金風一動。徧體清凉。士曰住住。",
    "X82n1571_104:0629a19": "師便喝　洪山紀問。德山入門便喝。臨濟入門便棒。",
    "X82n1571_104:0629a20": "且道。利害在什麼處。師一喝。紀起身拓開曰。向者裏",
    "X82n1571_104:0629a21": "添個註脚。師一掌。紀曰。山僧今日失利　頌本來面",
    "X82n1571_104:0629a22": "目曰。驀然踏著娘生鼻。萬物從來非法時。向日西來",
    "X82n1571_104:0629a23": "沒半字。至今東去有無為　頌萬法歸一曰。萬法一",
    "X82n1571_104:0629a24": "歸何所疑。九年冷坐盡皆知。而今識得佳人面。暗寫",
    "X82n1571_104:0629b01": "秋光寄阿誰(嚴序紀嗣)。",
    "X82n1571_104:0629b02": "袁州仰山獅乳猊禪師上堂。氷凌走馬。劍刃行拳。那",
    "X82n1571_104:0629b03": "吒手裏展紅旗。金剛背上翻白眼。三百六十骨節。節",
    "X82n1571_104:0629b04": "節放光動地。八萬四千毛孔。孔孔現寶王剎海。但得",
    "X82n1571_104:0629b05": "南山解起雲。未必北山不下雨。若是久參上士。向這",
    "X82n1571_104:0629b06": "裏直下坐斷。方有少分相應。何故。不入洪波內。怎見",
    "X82n1571_104:0629b07": "弄潮人　晚參。仰山平實生涯。懶向淨地撒沙。說甚",
    "X82n1571_104:0629b08": "子胡狗。趙州茶。禾山打皷。秘魔擎叉。乃至五乘三藏。",
    "X82n1571_104:0629b09": "諸子百家。無量法門。玅義恒沙。不消仰山咳[口*敕]一聲。",
    "X82n1571_104:0629b10": "盡情收拾了也。且道。是何章句。良久。喝一喝　僧問。",
    "X82n1571_104:0629b11": "不著佛求。不著法求。不著僧求。師便打。曰學人不會。",
    "X82n1571_104:0629b12": "師曰。莫謂辜負汝　頌世尊初生曰。惡毒多生種得",
    "X82n1571_104:0629b13": "親。出胎便解皷風塵。至今無限郎當漢。餿飯拈來祭",
    "X82n1571_104:0629b14": "鬼神(煦杲照嗣)。",
    "X82n1571_104:0629b15": "蘇州祇園湘鄰濟禪師小參。斬得釘。截得鐵。出匣鋩",
    "X82n1571_104:0629b16": "寒。倚天照雪。若嫌破碎五分。同具一身。莫羨團圞。兩",
    "X82n1571_104:0629b17": "口却無一舌。千偈讀瀾翻。且喜沒交涉。一句解全提。",
    "X82n1571_104:0629b18": "重把虎鬚捋。千七百則。盡是達摩眼睛。四十九年。無",
    "X82n1571_104:0629b19": "非釋迦心血。諦聽諦聽。莫說莫說。若到無智人前。添",
    "X82n1571_104:0629b20": "他一箇驢橛　小參。大好齋筵。人人得飽。東邊來者",
    "X82n1571_104:0629b21": "東邊坐。西邊來者西邊坐。你莫管他杓大碗小。但要",
    "X82n1571_104:0629b22": "知得飯是米做。祇如醎酸苦辣一一打。從諸人舌頭",
    "X82n1571_104:0629b23": "歷過。因甚孔子又道。人莫不飲食也。鮮能知味也。良",
    "X82n1571_104:0629b24": "久曰。今朝應酬事煩。明日到齋堂裏。與你說破　小",
    "X82n1571_104:0629c01": "參。乾矢橛。南無佛。饒你念得口滑。但有出氣無進氣。",
    "X82n1571_104:0629c02": "還曾念著一句麼。所以說。大統綱宗中事。先須識句。",
    "X82n1571_104:0629c03": "若不識句。難作箇話會。百不思時。喚作正句。你作麼",
    "X82n1571_104:0629c04": "生念。纔擬舉念。早入邪途。一言蔽諸。直須會取。喝一",
    "X82n1571_104:0629c05": "喝曰。莫妄想(僧鑒青嗣)。",
    "X82n1571_104:0629c06": "海雲浣墨源禪師小參。古人曰。瞽者善聽。聾者善視。",
    "X82n1571_104:0629c07": "截利一源。用師十倍。三返晝夜。用師萬倍。迴旋顧眾",
    "X82n1571_104:0629c08": "曰。千倍萬倍。盡在斯矣。擊竹篦一下曰。不堪持贈君",
    "X82n1571_104:0629c09": "　小參。咽喉儱侗。吞却一對。達摩眼睛。即今在臟腑",
    "X82n1571_104:0629c10": "中。橫窺豎睨。嘆曰。可惜許。打入這個皮袋去也。乃撫",
    "X82n1571_104:0629c11": "手久之曰。具眼衲僧。且居門外　中秋小參。清光如",
    "X82n1571_104:0629c12": "洗。萬象涵虗。潑出松濤。寧沉空寂。直得虎頭岩藏身",
    "X82n1571_104:0629c13": "無地。叠石磨轉展無從。端嚴如坐水晶宮。普願何須",
    "X82n1571_104:0629c14": "超物外　乞食回小參。住山人無別計。饑則乞食持",
    "X82n1571_104:0629c15": "盂。飽即歸家任意。念觀音的。常念觀音。呼揭諦的。頻",
    "X82n1571_104:0629c16": "呼揭諦。負舂者。繼大鑑之高風。掃地者。奪寒山之長",
    "X82n1571_104:0629c17": "技。拾片雲補就袈裟。對殘月課完經偈。灼然無事於",
    "X82n1571_104:0629c18": "心。怡然無心於事。長聯牀上飽齁齁。即此便名歡喜",
    "X82n1571_104:0629c19": "地。諸仁者。祇如一飽忘百饑的。還曾嚼著自己舌頭",
    "X82n1571_104:0629c20": "麼(僧鑒青嗣)。",
    "X82n1571_104:0629c21": "興國天嵒峻禪師示眾。會則事同一家。不會則萬別",
    "X82n1571_104:0629c22": "千差。古人恁麼道。祇堪入佛。不能入魔。伏龍則不然。",
    "X82n1571_104:0629c23": "不會則事同一家。會則萬別千差。汝等諸人。還曾夢",
    "X82n1571_104:0629c24": "見麼　示眾。臨濟有三要。伏龍有四要。不免舉似諸",
    "X82n1571_104:0630a01": "人。也要大家知有。第一要薪水。第二要茶鹽。第三要",
    "X82n1571_104:0630a02": "米谷。第四要喫飯穿衣。屙屎睡覺。諸人者不得作禪",
    "X82n1571_104:0630a03": "道佛法會。不得作世諦語言會。且作麼生會。參　上",
    "X82n1571_104:0630a04": "堂。哆哆和和說無病。憑實商量不可信。更有一種告",
    "X82n1571_104:0630a05": "諸人。耳聽何如眼聽正。喝一喝(煦杲照嗣)。",
    "X82n1571_104:0630a06": "邑宰大慧居士牟欽元字東山。原籍關東。隨父任淮",
    "X82n1571_104:0630a07": "揚粵西。士生聰慧。博通經史。曾宰秦邑。夙具根器。信",
    "X82n1571_104:0630a08": "重禪宗向上事。苦志窮究有年。雖解會稍能趨向。不",
    "X82n1571_104:0630a09": "能直下了然。一日到蓮花寺。參肩遠鍾。士問。畢竟如",
    "X82n1571_104:0630a10": "何得明正法眼藏。鍾震威一喝。士曰。除此之外。還別",
    "X82n1571_104:0630a11": "有麼。鍾却掩其門。良久復開。士擬問。鍾掩却士口曰。",
    "X82n1571_104:0630a12": "道道。士直下洞明。乃曰。早知燈是火。飯熟幾多時。復",
    "X82n1571_104:0630a13": "呈偈曰。正法眼開法法融。一機纔動萬機通。本來面",
    "X82n1571_104:0630a14": "目今方見。盡在逢緣不借中。鍾首肯。即授之以偈。而",
    "X82n1571_104:0630a15": "記莂焉(肩遠鐘嗣)。",
    "X82n1571_104:0630a16": "山東臨清林文伯居士名秀。早年登科甲。官居主政。",
    "X82n1571_104:0630a17": "世善之家。伊父芝山道長。曾得旨印心於兜率。廣行",
    "X82n1571_104:0630a18": "六度。士閱藏得悟。洞徹玄要曰。今日方知一字無。復",
    "X82n1571_104:0630a19": "呈偈曰。五千大藏隨心轉。心法雙忘徹底掀。親悟本",
    "X82n1571_104:0630a20": "來真面目。拈來用去總逢源。肩遠鍾。乃以源流法偈。",
    "X82n1571_104:0630a21": "印可焉(肩遠鍾嗣)。"
}