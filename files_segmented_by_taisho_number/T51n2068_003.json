{
    "T51n2068_003:0057b06": "法華經傳記卷第三",
    "T51n2068_003:0057b08": "講解感應第七之二　諷誦勝利第八",
    "T51n2068_003:0057b09": "之一",
    "T51n2068_003:0057b10": "釋灌頂一釋慧如二",
    "T51n2068_003:0057b11": "釋僧隆三釋窺基四",
    "T51n2068_003:0057b12": "釋玄朗五釋慧明六",
    "T51n2068_003:0057b13": "釋智因七釋志實八",
    "T51n2068_003:0057b14": "釋道昂九釋志遠十",
    "T51n2068_003:0057b15": "之二",
    "T51n2068_003:0057b16": "釋灌頂。字法雲。俗姓吳氏常州義興人也。祖",
    "T51n2068_003:0057b17": "世避地東甌。因而不返。今為臨海之章安焉。",
    "T51n2068_003:0057b18": "父夭早亡母親鞠養。生甫三月。夜稱佛法",
    "T51n2068_003:0057b19": "僧名。頂仍口學。音句清辯。同共驚異。因告",
    "T51n2068_003:0057b20": "攝靜寺慧拯法師。聞而歎曰。此子非凡。即以",
    "T51n2068_003:0057b21": "非凡為字。及年七歲。還為拯公弟子。進具",
    "T51n2068_003:0057b22": "奉儀。開皇十一年。晉王作鎮揚州。陪從智",
    "T51n2068_003:0057b23": "者。戾止邦溝。居禪眾寺。為法上將。日討幽",
    "T51n2068_003:0057b24": "求。俄隨智者。東旋止于台岳。晚出稱心精舍。",
    "T51n2068_003:0057b25": "開講法華經。雨華其狀如蓮。如雪而降。香氣",
    "T51n2068_003:0057b26": "殊異。跨朗龍基。又超於雲印劉。智者高足",
    "T51n2068_003:0057b27": "資。具記師所說玄文止觀等。凡厥山家教跡。",
    "T51n2068_003:0057b28": "流化世間。天竺請譯。東夏獲利。皆是灌頂法",
    "T51n2068_003:0057b29": "師之力也出續高僧。及別傳講法記等。",
    "T51n2068_003:0057c01": "2 唐京城真寂寺釋慧如唐京城真寂寺釋慧如二",
    "T51n2068_003:0057c02": "釋慧如者。住真寂寺。精勤苦行。坐禪入定以",
    "T51n2068_003:0057c03": "為務。隋大業中。坐禪之隙。修行妙法。講肆既",
    "T51n2068_003:0057c04": "散。定遂七日不動。眾驚異之。過七日已。慧",
    "T51n2068_003:0057c05": "如開目涕泣。夫流如雨。眾人驚怪問所由。如",
    "T51n2068_003:0057c06": "答曰。火燒脚苦痛不可堪任。即令見瘡。脚燒",
    "T51n2068_003:0057c07": "烟通穴。眾復問禪師。何得斯瘡。如曰。有一",
    "T51n2068_003:0057c08": "冥官。來投封書。自稱閻魔王使者。即披書",
    "T51n2068_003:0057c09": "狀云。師戒珠清高。捨信禪師三階邪說。依歸",
    "T51n2068_003:0057c10": "法華。開講演說。渡苦海舟檝。願垂哀愍。即被",
    "T51n2068_003:0057c11": "閻羅王請。七日講法華。無數罪人。種佛道因",
    "T51n2068_003:0057c12": "緣。王歡喜。以黃絹三十疋。奉施於吾。講散王",
    "T51n2068_003:0057c13": "問。欲見先亡知識不。答欲見二人。王即遣喚",
    "T51n2068_003:0057c14": "一人。唯見龜來舐我足下。目中淚出而去。一",
    "T51n2068_003:0057c15": "人云。罪重不可喚。令就見之。使者引吾至獄",
    "T51n2068_003:0057c16": "門。門閉甚固。使喚守者。有人應師。忽避道莫",
    "T51n2068_003:0057c17": "當門立。吾始避而門開。大火從門流出。如鍛",
    "T51n2068_003:0057c18": "鐵迸火。即著吾脚。如拂之舉目視門。已閉",
    "T51n2068_003:0057c19": "竟。不得相見而去。吾還王所。具語始末。王",
    "T51n2068_003:0057c20": "曰。地獄如斯。非法華力。不可救濟。若欲救",
    "T51n2068_003:0057c21": "之。將須講讀妙法。如此之事。吾今見聞覺悟",
    "T51n2068_003:0057c22": "而已。眾聞者悲喜出冥志記。然冥報記中。雖明此緣。不云講法華。當知著記所聞",
    "T51n2068_003:0057c23": "不同。",
    "T51n2068_003:0057c24": "3 釋僧隆法師釋僧隆法師三",
    "T51n2068_003:0057c25": "釋隆法師者。不知何許人。以貞觀年中。從",
    "T51n2068_003:0057c26": "北道而出北印度。欲勸化。更於中天。誦得",
    "T51n2068_003:0057c27": "梵本法華。到健陀羅國自開講。四方雲而馳",
    "T51n2068_003:0057c28": "集。萬郡星而朝望。後遇疾而死。經三日蘇起",
    "T51n2068_003:0057c29": "曰。吾見炎魔天子問。道人有何功德。答吾誦",
    "T51n2068_003:0058a01": "得法華。自開講肆。勸化眾生。王曰。讀誦是真",
    "T51n2068_003:0058a02": "實。講說浮虛。隨情分別。豈勝功德。答讀誦專",
    "T51n2068_003:0058a03": "自講說慧施。利物是菩薩懷。豈浮虛無功德。",
    "T51n2068_003:0058a04": "王歡喜從座而下。長跪言。善哉善哉。汝昇座",
    "T51n2068_003:0058a05": "將講說其義。隆即昇高。唱題開義。廳中罪",
    "T51n2068_003:0058a06": "人。隆聲所及離苦得樂。枷鎖自解。或生人",
    "T51n2068_003:0058a07": "天。王言。止止。汝命未盡。還到本身。即隨歸",
    "T51n2068_003:0058a08": "路。得蘇當知。妙法人天要行。菩提直道。專心",
    "T51n2068_003:0058a09": "行專。莫懈怠。聞者流淚。生慇重心益多。凡",
    "T51n2068_003:0058a10": "見聞者。捨小歸大。北方僧來傳說如此焉出求",
    "T51n2068_003:0058a11": "法新錄。又唐僧傳雖載隆緣。其事不委。今依廣文而已。",
    "T51n2068_003:0058a12": "4 唐大慈恩寺釋窺基唐大慈恩寺釋窺基四",
    "T51n2068_003:0058a13": "釋大乘基者。遍學三藏上足資。三千門徒。七",
    "T51n2068_003:0058a14": "十人達者。四人上首。於中皆最。其母夢。金人",
    "T51n2068_003:0058a15": "手捧如意。願宿爾胎。語已入口即有身。初生",
    "T51n2068_003:0058a16": "之時。紫雲如蓋覆上。九歲出家。十七交緇",
    "T51n2068_003:0058a17": "林。別奉三藏法師玄弉明詔。為門侍譯經論。",
    "T51n2068_003:0058a18": "多以基為筆受。因疏經論一百本。玉華新",
    "T51n2068_003:0058a19": "文盛弘東夏。法相大乘。再照沙界。寔韙基之",
    "T51n2068_003:0058a20": "力也。若闇夜牙齒放光。疏出經論。談遊之",
    "T51n2068_003:0058a21": "隆徒次博陵。道俗課虛命講法華典。乃自纂",
    "T51n2068_003:0058a22": "新文。夕製朝談。奇瑞時時乃現。有人夢。嚴淨",
    "T51n2068_003:0058a23": "佛國。滿中諸佛即來語法師。是製寶塔品疏",
    "T51n2068_003:0058a24": "時也講終疏畢。著一偈云。",
    "T51n2068_003:0058a25": "已採眾經要行理　　略贊一乘真法義",
    "T51n2068_003:0058a26": "行言契實施群生　　願共速成無上果",
    "T51n2068_003:0058a27": "或賢士夢。基公以此偈讚一乘。既及千佛滅",
    "T51n2068_003:0058a28": "度。以願上生都率天。奉事慈氏矣新錄。",
    "T51n2068_003:0058a29": "5 唐左溪釋玄朗唐左溪釋玄朗五",
    "T51n2068_003:0058b01": "釋玄朗者。字慧明俗姓傅氏。北地人也。聞天",
    "T51n2068_003:0058b02": "台智者止觀。一其佛法。源發龍樹。中承衡",
    "T51n2068_003:0058b03": "思。尋討法流。居清泰寺。法門之眉壽涼池之",
    "T51n2068_003:0058b04": "目足。業講佛乘。每於講肆之次。披文句默然",
    "T51n2068_003:0058b05": "歎曰。觀其義趣玄契佛。尋其文勢有不次",
    "T51n2068_003:0058b06": "第。聖意難測。但仰信耳。因諸聽眾頻勸請曰。",
    "T51n2068_003:0058b07": "上根易悟。中下失旨。更垂次比。弘益巨多。",
    "T51n2068_003:0058b08": "朗再三籌量。專念大師。求加可否。夢神僧指",
    "T51n2068_003:0058b09": "驚。顗辯無礙樂說如流。顯怱記說。不悉起",
    "T51n2068_003:0058b10": "盡。汝於空王佛所。同聽斯典。今日靈山同為",
    "T51n2068_003:0058b11": "聽眾。宿殖所資。助玄風之扇。更加添削。順徒",
    "T51n2068_003:0058b12": "眾情。三根俱益。弘潤巨多。因夢所感。方始",
    "T51n2068_003:0058b13": "條倫隨情便宜。朗公講法華。感應如斯矣新錄。",
    "T51n2068_003:0058b14": "6 唐釋慧明唐釋慧明六",
    "T51n2068_003:0058b15": "釋慧明。不知何許人。亦失俗姓。風範甚閑",
    "T51n2068_003:0058b16": "聰慧多聞。頴悟佛乘。以為歸趣講法華。天",
    "T51n2068_003:0058b17": "機獨斷。相㳂說釋。一時入深山。坐石室講",
    "T51n2068_003:0058b18": "經。數群獼猴未到聽法。異鳥象虎臥石室前。",
    "T51n2068_003:0058b19": "聞法噉果經三月。後夜石室上有光明。漸近",
    "T51n2068_003:0058b20": "窟前。是則天人。自稱。吾是獼猴群中老蔽。",
    "T51n2068_003:0058b21": "而盲者是也。依聞公講。命終生忉利天。吾本",
    "T51n2068_003:0058b22": "身死。在室東南七十餘步外。天上受樂無間",
    "T51n2068_003:0058b23": "絕。思師恩故聽講。故降臨此砌。願樂聞故",
    "T51n2068_003:0058b24": "聞講說妙法。明曰。將如何講說。天曰。吾怱怱",
    "T51n2068_003:0058b25": "欲還天上。師以一部典。分八而講。明曰。所持",
    "T51n2068_003:0058b26": "七卷。將分七座。何必八講。天曰。法華是八",
    "T51n2068_003:0058b27": "年說。若八年講實久。樂開八座。擬八歲說。略",
    "T51n2068_003:0058b28": "可佛旨。明伏膺裁七卷經成八軸。為天開講",
    "T51n2068_003:0058b29": "八座。既訖歡喜。以八枚真珠。奉施慧明而說",
    "T51n2068_003:0058c01": "偈言。",
    "T51n2068_003:0058c02": "釋迦如來避世遠　　流傳妙法值遇難",
    "T51n2068_003:0058c03": "雖值解義亦為難　　雖解講宣最為難",
    "T51n2068_003:0058c04": "若聞是法一句偈　　乃至須臾聞不謗",
    "T51n2068_003:0058c05": "三世業障皆消滅　　自然成佛道無疑",
    "T51n2068_003:0058c06": "吾今聞聽講。捨畜身生在欲界第二天。威光",
    "T51n2068_003:0058c07": "勝於舊生天。勝利難思不可說。說此偈已。還",
    "T51n2068_003:0058c08": "上本天。明具記事收石室。不知去處。石室及",
    "T51n2068_003:0058c09": "書記今見在焉新錄。",
    "T51n2068_003:0058c10": "7 唐釋智因唐釋智因七",
    "T51n2068_003:0058c11": "釋智因。本姓賈氏。雁門樓煩人。遠公五代苗",
    "T51n2068_003:0058c12": "族也。家世嬰禍早夭覆癊。為外祖所養。至年",
    "T51n2068_003:0058c13": "十歲出家。神性聰慧天機穎悟。從訪道飡",
    "T51n2068_003:0058c14": "受法華。精通奧義。講經一百五十遍。烏鴿入",
    "T51n2068_003:0058c15": "肆聽講。猪鹿在邊而不去。初都講一部。夢胡",
    "T51n2068_003:0058c16": "僧語。汝講解善。將講卷別。因乃卷別。又夢。",
    "T51n2068_003:0058c17": "卷別甚佳。今將品別。因乃品別。又夢。品別甚",
    "T51n2068_003:0058c18": "可。須著義疏。因乃著疏。即發誓言。我講義",
    "T51n2068_003:0058c19": "疏。若不乖佛旨。燒疏以為驗。聚薪置疏加火。",
    "T51n2068_003:0058c20": "細雨而降。火滅疏不損。見聞歎異。馳望講肆",
    "T51n2068_003:0058c21": "者如市矣新錄。",
    "T51n2068_003:0058c22": "8 唐釋志實唐釋志實八",
    "T51n2068_003:0058c23": "釋志實。姓衛常山扶柳人。道安玄族也。年七",
    "T51n2068_003:0058c24": "歲讀書。再覽能誦不至三。遊歷名山諮道。十",
    "T51n2068_003:0058c25": "七出家。學業清高。厭世無常。避眾潛于山澤",
    "T51n2068_003:0058c26": "取草。為如意講法華經。天雨細華。驚謂魔變。",
    "T51n2068_003:0058c27": "止講還入眾。夢感敬法夜叉云。汝莫懈廢。",
    "T51n2068_003:0058c28": "此是天降華。於功德中最勝者。無過令人聽",
    "T51n2068_003:0058c29": "法。佛讚五十隨喜。豈於道懈怠。實勵志講經",
    "T51n2068_003:0059a01": "一百遍。時隣縣有隱士。名林達眠臥。忽爾赤",
    "T51n2068_003:0059a02": "帽官兵驅林。林逃遁入實講堂。官馳騎到堂",
    "T51n2068_003:0059a03": "門外。下馬呼林云。汝既入講肆即放之。林覺",
    "T51n2068_003:0059a04": "起悲喜交集。故詣實師所。具說因緣。眾人",
    "T51n2068_003:0059a05": "伏膺焉新錄。",
    "T51n2068_003:0059a06": "9 相州釋道昂相州釋道昂九寒陵山寺",
    "T51n2068_003:0059a07": "僧道昂。於相州講法華經。見眾音樂從空中",
    "T51n2068_003:0059a08": "來告。此兜率天故下相迎。昂曰。天道生死根",
    "T51n2068_003:0059a09": "本。由來不願。所念西方耳。言訖見西方。妓樂",
    "T51n2068_003:0059a10": "旋轉來迎。信至不得久駈。言異香爐墮手。",
    "T51n2068_003:0059a11": "於高座上端然奄。",
    "T51n2068_003:0059a12": "10 江南釋志遠江南釋志遠十",
    "T51n2068_003:0059a13": "釋志遠。俗姓宋氏江南人也。早喪其父。孤養",
    "T51n2068_003:0059a14": "於母。承順顏色。朝夕無違。天性聰利。穎悟",
    "T51n2068_003:0059a15": "法華。生年十八。啟母出家。從師受業。事師之",
    "T51n2068_003:0059a16": "禮服勞無替。業講法華經。演天台圓頓。發願",
    "T51n2068_003:0059a17": "云。我所解不違佛意。將天地感動。應時雨",
    "T51n2068_003:0059a18": "華。動地如雷如震。勤行精進二十有年。教",
    "T51n2068_003:0059a19": "教不廢講肆。臨終之時。謂弟子曰。二十五聖",
    "T51n2068_003:0059a20": "眾來迎。往生淨土。",
    "T51n2068_003:0059a21": "8 諷誦勝利",
    "T51n2068_003:0059a22": "釋慧思一釋大善二",
    "T51n2068_003:0059a23": "釋智越三釋智通四",
    "T51n2068_003:0059a24": "釋智晞五釋智璪六",
    "T51n2068_003:0059a25": "釋法喜七釋慧誠八",
    "T51n2068_003:0059a26": "釋慧勇九釋慧稠十",
    "T51n2068_003:0059a27": "釋緣光十一釋善義十二",
    "T51n2068_003:0059a28": "釋弘景十三",
    "T51n2068_003:0059a29": "1 陳南岳衡山釋慧思陳南岳衡山釋慧思一",
    "T51n2068_003:0059b01": "釋慧思。姓俗李氏。項城武津人也。兒時因夢。",
    "T51n2068_003:0059b02": "梵僧勸令入佛道。又夢。數僧訓以齋戒日惟",
    "T51n2068_003:0059b03": "一食。不受別供。時見朋類。誦法華經。情深",
    "T51n2068_003:0059b04": "樂重。先未曾誦。日從他借經。於空塚中。獨自",
    "T51n2068_003:0059b05": "看之。無人教授。日夜悲泣。塚是非人所居。恐",
    "T51n2068_003:0059b06": "畏非一。移託古城。鑿穴居止。晝則乞食。夜不",
    "T51n2068_003:0059b07": "眠寢。向經流淚。頂禮不休。其年夏多雨。雨",
    "T51n2068_003:0059b08": "穴濕蒸。舉身浮腫。行止不能。而怱心對經。",
    "T51n2068_003:0059b09": "心力彌壯。忽覺消滅平服如故。夢普賢乘六",
    "T51n2068_003:0059b10": "牙白象。來摩頂而去。法華一部。曾未識文。自",
    "T51n2068_003:0059b11": "然解了。所摩之處。自然隱起如肉髻。凡十年",
    "T51n2068_003:0059b12": "之中。誦法華聲不輟。復悟法華三昧大乘法門。",
    "T51n2068_003:0059b13": "境界明了位至六根淨出傳中。",
    "T51n2068_003:0059b14": "2 陳國師南岳大善陳國師南岳大善二",
    "T51n2068_003:0059b15": "釋大善者。思禪師門人。住南岳般若寺。業誦",
    "T51n2068_003:0059b16": "法華經。三日方終一部。兼修普賢懺。七日雨",
    "T51n2068_003:0059b17": "天華。更入慈悲三昧。使圍鹿超出矣。",
    "T51n2068_003:0059b18": "3 隋天台山國清寺釋智越隋天台山國清寺釋智越三",
    "T51n2068_003:0059b19": "釋智越。姓鄭氏南陽人也。少懷離塵之志。父",
    "T51n2068_003:0059b20": "為求婚。方便祈止。長則勇幹清美。于時樂陽",
    "T51n2068_003:0059b21": "殿下統御荊州。徵任甚高。非其所欲。惟以情",
    "T51n2068_003:0059b22": "願出家。王感彼誠素。因遂夙心。剪落已後。隨",
    "T51n2068_003:0059b23": "方問道。仍到金陵。便值智者。北面請業。授",
    "T51n2068_003:0059b24": "以禪法。便深達五門。窮通六妙。戒行清白。律",
    "T51n2068_003:0059b25": "儀淳粹。又請法華萬有餘遍。瓶水自盈經之",
    "T51n2068_003:0059b26": "力也。學徒雖眾。其最居稱首。有臨海露山",
    "T51n2068_003:0059b27": "精舍。胡僧所造。巨有靈異。智者每臨。命越",
    "T51n2068_003:0059b28": "令影響之。晦迹已後。台嶺山眾一焉。是囑",
    "T51n2068_003:0059b29": "二十年間。詢詢善誘。無違遺寄。便為二眾依",
    "T51n2068_003:0059c01": "止。四部歸崇。姿容瑰偉。德感物情。頗存汲",
    "T51n2068_003:0059c02": "引。每於師忌。勅設千僧官齋。越以衣盋之",
    "T51n2068_003:0059c03": "餘。以充大施。隋文皇帝獻后崩日。設齋呪願。",
    "T51n2068_003:0059c04": "每獲百段。曾不固留。括州刺史鄭係伯。臨",
    "T51n2068_003:0059c05": "海鎮將楊神貴。師友義重。待遇不輕。大業",
    "T51n2068_003:0059c06": "十二年十一月二十三日寢疾。經旬右脇而",
    "T51n2068_003:0059c07": "臥。卒于國清舊房。春秋七十有四。臨終之",
    "T51n2068_003:0059c08": "時。山崩地動。境內道俗。咸所見聞。智者門徒",
    "T51n2068_003:0059c09": "極多。故敘其三數耳續高僧傳第十七。",
    "T51n2068_003:0059c10": "私謂。是師傳末。舊本多誤。載別人傳。故今",
    "T51n2068_003:0059c11": "削之。附傍本傳。以示後人。",
    "T51n2068_003:0059c12": "統紀第九卷云。法彥清河張氏。陳大建七",
    "T51n2068_003:0059c13": "年。侍智者於天台。授禪那之旨。寂坐林",
    "T51n2068_003:0059c14": "間。不居房舍。常入定七日方起。智者證之",
    "T51n2068_003:0059c15": "曰。如汝所說。是背捨觀中第二觀相。山神",
    "T51n2068_003:0059c16": "數嬈試之。恬不為動。專修禪法。三十餘年",
    "T51n2068_003:0059c17": "常坐不臥。隋大業七年二月晦。於國清趺",
    "T51n2068_003:0059c18": "坐而化。",
    "T51n2068_003:0059c19": "4 隋河東栖巖道場釋智通隋河東栖巖道場釋智通四",
    "T51n2068_003:0059c20": "釋智通。姓程氏河東猗氏人也。生知信慤樂",
    "T51n2068_003:0059c21": "崇道慧。將習書計。遂欲出家。父母異而許",
    "T51n2068_003:0059c22": "之。十歲已從剃落修持戒行。歌詠法言。誦通",
    "T51n2068_003:0059c23": "法華。晝夜不輟。誦諸經中讚佛要偈三千餘",
    "T51n2068_003:0059c24": "章。五十許年。初無告倦。以大業七年十月二",
    "T51n2068_003:0059c25": "十四日。以疾而卒於山寺。春秋六十有四。初",
    "T51n2068_003:0059c26": "未終前數日不悆。維那鳴鐘而杵自折。議者",
    "T51n2068_003:0059c27": "以為。不越振矣。通聞之。命侍者稱彌陀佛法",
    "T51n2068_003:0059c28": "華名。迴心攝念。願生彼西方上。至晚乃開",
    "T51n2068_003:0059c29": "目。正視良久。不眴狀有所覩。旁侍加香。寂然",
    "T51n2068_003:0060a01": "立敬炊頃方止。乃彈指云。不可思議也。有",
    "T51n2068_003:0060a02": "問其故云。見寶幢華蓋塔廟莊嚴。初夜又",
    "T51n2068_003:0060a03": "迴首盻云。始見明珠。今何所在。又云。有何緣",
    "T51n2068_003:0060a04": "務。大然燈燭。遂奄燈令闇。須臾復云。火明何",
    "T51n2068_003:0060a05": "為轉盛。蓋日室今闇昧。乃合掌達旦曰。吾",
    "T51n2068_003:0060a06": "生淨土矣。因而氣靜山地動搖。門窓振裂",
    "T51n2068_003:0060a07": "群雉驚雊。非恒所聞。寺僧道慧。未曉假寐。",
    "T51n2068_003:0060a08": "至是驚覺出倚廊下曰。禪師若終必生淨土。",
    "T51n2068_003:0060a09": "何以知然。向於眠中。見西嶺上。並是樓閣殿",
    "T51n2068_003:0060a10": "堂。乘空而去。言畢方智通已終逝。又蓋母王",
    "T51n2068_003:0060a11": "氏。久懷篤信。讀誦眾經。禮懺發心。以往生為",
    "T51n2068_003:0060a12": "務。貞觀十一年二月。臨將捨命。彌加勤至。",
    "T51n2068_003:0060a13": "目見床前。有赤蓮華。大如五斛甕許。又",
    "T51n2068_003:0060a14": "見青蓮華滿宅。阿彌陀佛觀音勢至。一時俱",
    "T51n2068_003:0060a15": "到。蓋與姪𦵮大興共親聞所述。而興見有",
    "T51n2068_003:0060a16": "佛。色形甚大。并菩薩久而自隱。斯並近事。故",
    "T51n2068_003:0060a17": "傳實錄續高僧傳第十八。",
    "T51n2068_003:0060a18": "5 唐台州國清寺釋智晞唐台州國清寺釋智晞五",
    "T51n2068_003:0060a19": "釋智晞。俗姓陳氏頴川人。先世因官流寓家",
    "T51n2068_003:0060a20": "於閩越。晞童稚不群。幼懷物外。見老病死。達",
    "T51n2068_003:0060a21": "世浮危。自省昏沈。愍諸淪溺。深加厭離。如",
    "T51n2068_003:0060a22": "為怨逐。誓出塵勞。訪尋勝境。伏聞智者抗志",
    "T51n2068_003:0060a23": "台山。安禪佛隴。警訓迷途。為世津導。丹誠馳",
    "T51n2068_003:0060a24": "仰。遠泛滄波。年登二十。始獲從願。一得奉",
    "T51n2068_003:0060a25": "值。即定師資。律儀具足。稟受禪決。加修寂",
    "T51n2068_003:0060a26": "定。誦法華如救頭燃。心馬稍調散動辭慮。受",
    "T51n2068_003:0060a27": "命遺旨。常居佛壟修禪道場。樂三昧者。咸共",
    "T51n2068_003:0060a28": "歸仰。宴坐之暇時。復指撝創造伽藍殿堂房",
    "T51n2068_003:0060a29": "舍。悉皆嚴整。惟經臺未搆。始欲就工。有香",
    "T51n2068_003:0060b01": "爐峯。山巖峻嶮。林木秀異。然彼神祇。巨有靈",
    "T51n2068_003:0060b02": "驗。自古已來。無敢視其峯崖。況有登踐而",
    "T51n2068_003:0060b03": "採伐者。時眾議曰。今既營經臺。供養法寶。惟",
    "T51n2068_003:0060b04": "尚精華。豈可卒爾而已。其香鑪峯檉柏木中",
    "T51n2068_003:0060b05": "精勝。可共取之以充供養。論評既訖。往諮於",
    "T51n2068_003:0060b06": "晞。具陳上事。良久答云。山神護惜。不可造",
    "T51n2068_003:0060b07": "次。無敢重言。各還所在。爾夜夢。人送疏云。",
    "T51n2068_003:0060b08": "香鑪峯檉柏樹。盡皆捨給經臺。既感冥示。即",
    "T51n2068_003:0060b09": "便撝略。營辦食具。分部人工。入山採伐。侍",
    "T51n2068_003:0060b10": "者諮曰。昨日不許。今那取之。答曰。昨由他",
    "T51n2068_003:0060b11": "今由我。但取無苦。必不相誤。從旨往取無留",
    "T51n2068_003:0060b12": "難。先師智者陳曰。勸化百姓。從天台渚。次",
    "T51n2068_003:0060b13": "訖於海際。所有江溪。並捨放生之池。永斷採",
    "T51n2068_003:0060b14": "捕。隋世亦爾。事並經勅。隋國既亡。後生百",
    "T51n2068_003:0060b15": "姓。為惡者多。競立梁滬。滿於江溪。夭傷水",
    "T51n2068_003:0060b16": "族。告訴無所。乃共頂禮禪師。往先師龕房。燒",
    "T51n2068_003:0060b17": "香呪願。當有漁人。見僧在滬上立。意謂。墮水",
    "T51n2068_003:0060b18": "將船往救。僅到便無。因爾梁滬皆不得魚。互",
    "T51n2068_003:0060b19": "相報示。改惡從善。仍停採捕。時有弟子道",
    "T51n2068_003:0060b20": "亘。在房誦法華經自往喚云。今晚當有僧來。",
    "T51n2068_003:0060b21": "言竟仍向門下。即見一僧。純著納衣執錫持",
    "T51n2068_003:0060b22": "鉢。形神爽俊。有異常人。從外而來。相去二",
    "T51n2068_003:0060b23": "十餘步。纔入路東隱而不現。俄頃之間。即聞",
    "T51n2068_003:0060b24": "東山有銅鍾聲。大振山谷。便云。噫喚吾也。",
    "T51n2068_003:0060b25": "未終數日語弟子云。吾命無幾。可作香湯。洗",
    "T51n2068_003:0060b26": "浴適竟。山中鳥獸異色殊形。常所不見者。",
    "T51n2068_003:0060b27": "並皆來集房側。履地騰空。悲鳴喚呼。經日方",
    "T51n2068_003:0060b28": "散。十二月十七日夜。跏趺端坐。仍執如意說",
    "T51n2068_003:0060b29": "法。辭理深邃。既竟告弟子曰。將汝等造次相",
    "T51n2068_003:0060c01": "值。今當永別。會遇靡期。言已寂然無聲良久。",
    "T51n2068_003:0060c02": "諸弟子哭泣。便更開眼誡曰。人生有死。物始",
    "T51n2068_003:0060c03": "必終。世相如是。寧足可悲。今去勿爾鬧亂",
    "T51n2068_003:0060c04": "於吾也。又云。吾習禪誦經已來。至於今日四",
    "T51n2068_003:0060c05": "十九年。背不著床。吾不負信施。不負香火。汝",
    "T51n2068_003:0060c06": "等欲得將吾相見。可自懃策行道。力不負人。",
    "T51n2068_003:0060c07": "弟子因即諮啟。未審和上當生何所。答云。如",
    "T51n2068_003:0060c08": "吾見夢。報左兜率。宮殿青色。居天西北。見智",
    "T51n2068_003:0060c09": "者大師。左右有諸天人。皆坐寶座。唯一座獨",
    "T51n2068_003:0060c10": "空。吾問所以。答云。灌頂却後六年。當來昇此",
    "T51n2068_003:0060c11": "說法。十八日朝。語諸弟子。汝等並早須齋。吾",
    "T51n2068_003:0060c12": "命須臾。爾曰。村人登山參疾。食竟辭還。又",
    "T51n2068_003:0060c13": "曰。既苦遠來。更停少時。待貧道前去。其人",
    "T51n2068_003:0060c14": "不解。苦辭不住。當爾之時。皎日麗天全無雲",
    "T51n2068_003:0060c15": "翳。謂參人曰。既已不住可疾去。雨尋落。去",
    "T51n2068_003:0060c16": "者小時驟雨如瀉。春秋七十有二。以貞觀元",
    "T51n2068_003:0060c17": "年十二月十八日午時。結跏安坐。端直儼然",
    "T51n2068_003:0060c18": "氣息。綿微如入禪定。因而不返。時虛空中。有",
    "T51n2068_003:0060c19": "絃管聲。合眾皆聞。良久乃息。經停數日。方",
    "T51n2068_003:0060c20": "入石龕。顏色敷悅手足柔軟。不異生平。所定",
    "T51n2068_003:0060c21": "龕墳。在先師智者龕前二百餘步。",
    "T51n2068_003:0060c22": "6 唐天台山國清寺釋智璪唐天台山國清寺釋智璪六",
    "T51n2068_003:0060c23": "釋智璪。俗姓張氏清河人。晉室播遷。寓居臨",
    "T51n2068_003:0060c24": "海。祖元秀梁倉部侍郎。任臨海內史。父文",
    "T51n2068_003:0060c25": "懷陳中兵將軍璪。受法華經之歲。言無虛發。",
    "T51n2068_003:0060c26": "行不慚人。親里鄉隣。深加敬愛。年登十七。二",
    "T51n2068_003:0060c27": "親俱逝。慘服纔釋。便染病疾。頻經歲月。醫",
    "T51n2068_003:0060c28": "藥無効。仍於靜夜。策杖曳疾。出到中庭。向月",
    "T51n2068_003:0060c29": "而臥。至心專念月光菩薩。惟願大悲濟我沈。",
    "T51n2068_003:0061a01": "痾。如是繫念。遂經旬朔。於中夜間。夢見一",
    "T51n2068_003:0061a02": "人。形色非常。從東方來謂璪曰。我今故來。為",
    "T51n2068_003:0061a03": "汝治病。即以口就璪身。次第吸𡂡。三夜如",
    "T51n2068_003:0061a04": "此。因爾稍痊深知三寶是我依救。遂求離俗。",
    "T51n2068_003:0061a05": "便投安靜寺慧憑法師。以為弟子。逖聞智者",
    "T51n2068_003:0061a06": "軌行超群。為世良導。即泛舸豐流。直指台",
    "T51n2068_003:0061a07": "岫。伏膺受道。乃遣行法華懺悔并誦經第二",
    "T51n2068_003:0061a08": "七日初夜懺訖。還就禪床。始欲宴坐。乃見",
    "T51n2068_003:0061a09": "九頭龍從地涌出。上昇虛空。明旦諮白曰。",
    "T51n2068_003:0061a10": "云此是表九道眾生聞法華經。將來之世破",
    "T51n2068_003:0061a11": "無明地。入法性空耳。又陳至德四年。永陽",
    "T51n2068_003:0061a12": "王伯智作牧仙都迎屈智者。來于鎮所。璪",
    "T51n2068_003:0061a13": "隨師受請。同赴會稽山。九旬坐訖。仍即辭王。",
    "T51n2068_003:0061a14": "住寶林山寺。行法華三昧。初日初夜。如有人",
    "T51n2068_003:0061a15": "來。搖動戶扉。璪即問之。汝是何人。夜來搖",
    "T51n2068_003:0061a16": "戶。即長聲答云。我來看燈耳。頻經數過問",
    "T51n2068_003:0061a17": "答如前。其寺內先有大德慧成禪師。夜具聞",
    "T51n2068_003:0061a18": "之。謂弟子曰。彼堂內從來有大惡鬼。今聞此",
    "T51n2068_003:0061a19": "聲。必是鬼來取人也。天將欲曉。成師扣戶而",
    "T51n2068_003:0061a20": "喚璪。未暇得應。便遶堂唱云。苦哉苦哉。其人",
    "T51n2068_003:0061a21": "了矣。璪即開戶問意。答云。汝猶在耶。吾謂",
    "T51n2068_003:0061a22": "昨夜鬼已害汝。故此嗟耳。成師以事諮王。王",
    "T51n2068_003:0061a23": "遣數十人。執杖防護。璪謂防人曰。命由業",
    "T51n2068_003:0061a24": "也。豈是防護之所加乎。願諸仁者。將領還城",
    "T51n2068_003:0061a25": "啟王云爾。防人去後第二日夜。鬼入堂內。搥",
    "T51n2068_003:0061a26": "壁打柱。周遍東西。堂內六燈。璪即滅五留",
    "T51n2068_003:0061a27": "一。行道坐禪誦經。坦然無懼。於三七日中。事",
    "T51n2068_003:0061a28": "恒如此。行法將訖。見一青衣童子。稱讚善哉。",
    "T51n2068_003:0061a29": "言已不現。雖值此二緣。心無憂喜。璪又因事",
    "T51n2068_003:0061b01": "出往會稽。路由剡縣孝行村乞食。主人誤煮",
    "T51n2068_003:0061b02": "毒椹設。璪食竟進趣前途。主人於後噉此餘",
    "T51n2068_003:0061b03": "殘。並皆吐痢。若死等苦。隣人見之。即持藥",
    "T51n2068_003:0061b04": "追璪十里。方及見璪快行無恙。問曰。何故見",
    "T51n2068_003:0061b05": "尋具陳上事。便笑答曰。貧道無他。可棄藥",
    "T51n2068_003:0061b06": "反縱。不須見逐驗之。道力所薰。毒不能傷也。",
    "T51n2068_003:0061b07": "又璪還山。為智者設一千僧齋。度四十九人",
    "T51n2068_003:0061b08": "出家。施寺物二千段米三千石并香酥等。又",
    "T51n2068_003:0061b09": "為寺造四周土牆。又為智者設一千僧齋。度",
    "T51n2068_003:0061b10": "一百人出家。施寺物一千段嚫齋僧人絹一",
    "T51n2068_003:0061b11": "匹。七年又往涿郡。參勞謝遠來。施寺物五百",
    "T51n2068_003:0061b12": "段。遣五十人執杖防援還山。凡經八迴。參",
    "T51n2068_003:0061b13": "見天子。並蒙喜悅。供給豐厚。以貞觀十二年",
    "T51n2068_003:0061b14": "卒於寺。春秋八十三矣。",
    "T51n2068_003:0061b15": "7 唐雍州津梁寺釋法喜唐雍州津梁寺釋法喜七",
    "T51n2068_003:0061b16": "釋法喜。俗姓李襄陽人也。七歲出家。顥禪師",
    "T51n2068_003:0061b17": "為其保傅。顥道素溫贍有聞。同侶後住禪定。",
    "T51n2068_003:0061b18": "將終前夕所居房壁。自然外崩。顥曰。依報",
    "T51n2068_003:0061b19": "已乖。吾將即世。於是端坐閉目。如有所緣。奄",
    "T51n2068_003:0061b20": "然而卒。初不覺也。自喜恭格。奉侍積經載",
    "T51n2068_003:0061b21": "紀。而顥專修定業。略於言誨。便以觀量知",
    "T51n2068_003:0061b22": "人。審喜機度。事逾先習。不肅而成。鑽仰景行。",
    "T51n2068_003:0061b23": "惟德是輔。荊州青溪山寺四十餘僧。喜為沙",
    "T51n2068_003:0061b24": "彌親所供奉。晝則炊煮薪蒸。夜便誦習經典。",
    "T51n2068_003:0061b25": "山居無炬。燃柴取明。每夕自課。誦通一紙。",
    "T51n2068_003:0061b26": "如是累時。所緣通利。雖學諸經部類。而偏以",
    "T51n2068_003:0061b27": "法華為宗。常假食息中間兼誦一卷。餘則專",
    "T51n2068_003:0061b28": "以禪業繫念在前。纔有惛心。便又溫故。仁壽",
    "T51n2068_003:0061b29": "年內。文帝勅召。追入京師。住禪定寺。供禮",
    "T51n2068_003:0061c01": "隆異儉行為先。接撫同倫謙虛成德。爰有佛",
    "T51n2068_003:0061c02": "牙舍利。帝里所珍敬。檠以寶臺。處之上",
    "T51n2068_003:0061c03": "室瑰寶溢目。非德不弘。大眾以喜行解潛",
    "T51n2068_003:0061c04": "通幽微屢降。便以道場。相委任其監護。喜",
    "T51n2068_003:0061c05": "遂綱維供養。日夕承仰。又以顥師去世。意欲",
    "T51n2068_003:0061c06": "冥被靈爽。願誦千遍法華。因即不處舊房。但",
    "T51n2068_003:0061c07": "用巡遶寺塔。行坐二儀。誓窮本願。數滿八百。",
    "T51n2068_003:0061c08": "情厲晨霄。繫心不散。覺轉休健。同寺僧者。",
    "T51n2068_003:0061c09": "見白牛駕以寶車入喜房內。追而觀之了無",
    "T51n2068_003:0061c10": "蹤緒。方知幽通之感。有遂教門而早󰸒。自守",
    "T51n2068_003:0061c11": "營衛在初。諸有疾苦。無論客舊。皆周給贍",
    "T51n2068_003:0061c12": "問。親為將療。至於屎尿膿吐。皆就而味之。然",
    "T51n2068_003:0061c13": "則患疾之苦。世所同輕。而喜都無污賤。情倍",
    "T51n2068_003:0061c14": "欣懌。以為常業也已上三緣續高僧傳第十九。",
    "T51n2068_003:0061c15": "8 陳宣帝師江陵慧誠陳宣帝師江陵慧誠八",
    "T51n2068_003:0061c16": "釋慧誠。思禪師門人。修法華禪誦經。得一切",
    "T51n2068_003:0061c17": "眾生語言三昧。持立江中。履水如地矣。",
    "T51n2068_003:0061c18": "9 唐南雲峯慧勇唐南雲峯慧勇九",
    "T51n2068_003:0061c19": "釋慧勇。師事大善禪師。一生栖息山林。六十",
    "T51n2068_003:0061c20": "餘載。誦持法華經。入火光三昧。",
    "T51n2068_003:0061c21": "10 隋國師南岳慧稠隋國師南岳慧稠十",
    "T51n2068_003:0061c22": "釋慧稠。是顗禪師門人。誦華嚴經六十卷。誦",
    "T51n2068_003:0061c23": "法華經萬遍感山神為添香散華矣。",
    "T51n2068_003:0061c24": "11 隋新羅緣光隋新羅緣光十一",
    "T51n2068_003:0061c25": "釋緣光。是智者門人。誦法華經為業。感天帝",
    "T51n2068_003:0061c26": "下迎龍宮請講。滅後舌色如紅蓮華而已。",
    "T51n2068_003:0061c27": "12 唐終南山悟真寺善義唐終南山悟真寺善義十二",
    "T51n2068_003:0061c28": "釋善禪師者。慧超門人。誦法華經萬遍。餘瓶",
    "T51n2068_003:0061c29": "水常滿睹金臺聞天樂。合掌立而終矣。",
    "T51n2068_003:0062a01": "13 唐富陽玉泉寺弘景唐富陽玉泉寺弘景十三",
    "T51n2068_003:0062a02": "釋弘景。是道素門人。誦法華經。普賢乘象而",
    "T51n2068_003:0062a03": "來授句逗。天童潛來侍。具如本傳說。",
    "T51n2068_003:0062a04": "法華經傳記卷第三"
}