{
    "T46n1912_04c:0263c02": "folio_4c 止觀輔行傳弘決卷第四之三",
    "T46n1912_04c:0263c04": "唐毘陵沙門湛然述",
    "T46n1912_04c:0263c05": "次食亦三。且望衣說。頭陀此云抖擻。此十",
    "T46n1912_04c:0263c06": "二事皆為抖擻十二過故。今文即二音俱舉。",
    "T46n1912_04c:0263c07": "放牧聲者。三里之外使童小牧聲。不聞住處",
    "T46n1912_04c:0263c08": "堪修禪觀。世有濫用其言者。遠放木橛",
    "T46n1912_04c:0263c09": "不聞墮聲。得已復放每夜至三。是名頭陀",
    "T46n1912_04c:0263c10": "絕放木聲。如鹽官忍禪師造頭陀經云。頭謂",
    "T46n1912_04c:0263c11": "煩惱頭主。陀謂陀汰煩惱。此雖謬言猶勝",
    "T46n1912_04c:0263c12": "放木。如斯等例江表尤多。分衛者。此云乞",
    "T46n1912_04c:0263c13": "食。具如頭陀中五種食法。謂常乞。一坐。節",
    "T46n1912_04c:0263c14": "量。中後不飲漿。次第乞。今此且舉五中之一",
    "T46n1912_04c:0263c15": "故云乞食。七佛及方等皆云乞食者。如前",
    "T46n1912_04c:0263c16": "四三昧中說。居阿蘭若必須乞食。墾植耕種",
    "T46n1912_04c:0263c17": "舂礱碓磑。不受壞生貯宿殘煮。畜八不淨",
    "T46n1912_04c:0263c18": "事涉四邪。污染檀越非蘭若行。近代所置",
    "T46n1912_04c:0263c19": "彌隔聖言。男女往來兼招譏醜。儻依佛教",
    "T46n1912_04c:0263c20": "利益不輕。故十住婆沙云。乞食有十利。一",
    "T46n1912_04c:0263c21": "自用活命自屬不屬他。二施我者令住三",
    "T46n1912_04c:0263c22": "寶然後當食。三常生悲心。四隨順佛教。五",
    "T46n1912_04c:0263c23": "易滿易養。六破憍慢法。七無見頂善根。八",
    "T46n1912_04c:0263c24": "見我乞食餘者效我。九不與男女大小有",
    "T46n1912_04c:0263c25": "諸事故。十次第乞生平等心。如諸釋子本",
    "T46n1912_04c:0263c26": "或是王。居尼俱類園去舍衛城半由旬許。",
    "T46n1912_04c:0263c27": "入城乞食乞食勞妨。乃至下根許受檀越送",
    "T46n1912_04c:0263c28": "食等者。故知住處不宜太遠。譬喻經云。昔",
    "T46n1912_04c:0263c29": "波羅奈去城五十里有山有五比丘居。平旦",
    "T46n1912_04c:0264a01": "入城乞食。中後還山日暮乃至疲極不堪",
    "T46n1912_04c:0264a02": "安禪。歷年如此勞而無獲。佛化為一道人。",
    "T46n1912_04c:0264a03": "往至其所安慰之。答曰。四大之身去城道",
    "T46n1912_04c:0264a04": "遠。有何樂耶。止念畢命而已。化沙門言。夫",
    "T46n1912_04c:0264a05": "道者。以戒為本攝心為行。賤形貴道朽",
    "T46n1912_04c:0264a06": "棄軀命。食以支形守意正定。內學止觀滅",
    "T46n1912_04c:0264a07": "意得道。若養身縱情何得免苦。願諸道人",
    "T46n1912_04c:0264a08": "明莫乞食。吾當供養一日之糧。明佛送食",
    "T46n1912_04c:0264a09": "五人食已俱得羅漢。是則住處亦為道緣。不",
    "T46n1912_04c:0264a10": "宜太遠。食為道緣此之謂也。故知如來非",
    "T46n1912_04c:0264a11": "但應供。復為供應。外護送等者。僧中淨食",
    "T46n1912_04c:0264a12": "仍為下根。豈可安坐房中私營別味。或不",
    "T46n1912_04c:0264a13": "病託病索眾祗供。無德稱德擊動檀越。",
    "T46n1912_04c:0264a14": "雖曰許送受必自觀。三品不收道何由致。",
    "T46n1912_04c:0264a15": "觀行食者亦約三等。夫事食則養色身資報",
    "T46n1912_04c:0264a16": "命。理食則資法身養慧命。故平等大慧虛",
    "T46n1912_04c:0264a17": "空法身憑茲而立。衣亦例然。初約上品者。",
    "T46n1912_04c:0264a18": "所引大經亦是彼經斥三修文。如來法喜等",
    "T46n1912_04c:0264a19": "者。辨異七方便等也。此之下釋如來食也。",
    "T46n1912_04c:0264a20": "引淨名意者。謂於食起觀能令食遍。彼文",
    "T46n1912_04c:0264a21": "正以食為法界訶於事食。故南嶽隨自意",
    "T46n1912_04c:0264a22": "中云。凡所得食。應云此食色香味。上供十",
    "T46n1912_04c:0264a23": "方佛。中奉諸賢聖。下及六道品。等施無差",
    "T46n1912_04c:0264a24": "別隨感皆飽滿。令諸施主得無量波羅蜜。",
    "T46n1912_04c:0264a25": "又云。念食色香如旃檀風。一時普熏十方",
    "T46n1912_04c:0264a26": "世界。凡聖有感各得上味。六道聞香發菩",
    "T46n1912_04c:0264a27": "提心。於食能生六波羅蜜及以三行。淨名疏",
    "T46n1912_04c:0264a28": "中譬如熏藥藥隨火勢入人身中患除方",
    "T46n1912_04c:0264a29": "復。菩薩觀食亦復如是。以食施時食為法",
    "T46n1912_04c:0264b01": "界具一切法。凡諸受者法隨食入乃為冥",
    "T46n1912_04c:0264b02": "益。或近或遠終破無明。想為檀風亦復如",
    "T46n1912_04c:0264b03": "是。次約頭陀義立次第觀也。下品支林者。",
    "T46n1912_04c:0264b04": "問。應云圓頓何用支林。答。此則并前共",
    "T46n1912_04c:0264b05": "為一法。第三約處者。雪山為上已如前說。",
    "T46n1912_04c:0264b06": "頭陀為中即十二頭陀中處有四也。謂蘭若",
    "T46n1912_04c:0264b07": "塚間樹下露坐。依此四處必須常坐。問。下",
    "T46n1912_04c:0264b08": "中二處蘭若義同。有何別耶。答。蘭若西音。",
    "T46n1912_04c:0264b09": "此云閑靜。中處即是空逈地也。下處即是空",
    "T46n1912_04c:0264b10": "逈住處及閑靜僧藍。十住婆沙明空逈處云。",
    "T46n1912_04c:0264b11": "居阿蘭若有十利。一自在去來。二無我所。",
    "T46n1912_04c:0264b12": "三隨意無障。四心樂蘭若處。五少欲少事。",
    "T46n1912_04c:0264b13": "六不惜身命具足功德。七離眾鬧語。八雖",
    "T46n1912_04c:0264b14": "行功德不求恩報。九易得一心。十易生",
    "T46n1912_04c:0264b15": "無障礙想。又云。阿蘭若比丘有十事入塔",
    "T46n1912_04c:0264b16": "寺。非如外道。一供給病人。二為病者求",
    "T46n1912_04c:0264b17": "醫。三為病者求看病人。四為病者說法。",
    "T46n1912_04c:0264b18": "五為餘人說法。六聽法教化。七為恭敬供",
    "T46n1912_04c:0264b19": "養大德。八為供給聖眾。九為讀誦深經。十",
    "T46n1912_04c:0264b20": "為教他令讀深經。住阿蘭若怖畏之時應",
    "T46n1912_04c:0264b21": "作是念。守善者雖行險道大海戰陣安隱",
    "T46n1912_04c:0264b22": "無患。又為護身無勝善其身口意業。以自",
    "T46n1912_04c:0264b23": "守護。故佛告匿王。善守三業名善守護。復",
    "T46n1912_04c:0264b24": "作是念。諸獸在山不善三業而無所畏。",
    "T46n1912_04c:0264b25": "我之心智豈不如彼。又念佛故破一切怖。",
    "T46n1912_04c:0264b26": "故在蘭若毛竪者。念佛十號。又有四法方",
    "T46n1912_04c:0264b27": "住蘭若。一多聞。二善決定義。三樂修正憶",
    "T46n1912_04c:0264b28": "念。四隨順如說行。論文更有五十法方應",
    "T46n1912_04c:0264b29": "住蘭若。若離下誡勸。邑者。國語云。管仲相",
    "T46n1912_04c:0264c01": "齊制三十家為邑。此村落所聖之謂也。尚",
    "T46n1912_04c:0264c02": "書大傳云。凡宗廟有先王之主曰都無曰",
    "T46n1912_04c:0264c03": "邑。此私齋堂義同無主淨名云。或為邑中",
    "T46n1912_04c:0264c04": "主。或作商人導者。此明菩薩利物無方耳。",
    "T46n1912_04c:0264c05": "觀心處者。七方便者如前。此開三草二木",
    "T46n1912_04c:0264c06": "為此七位。開小草為人天。開中草為二",
    "T46n1912_04c:0264c07": "乘。上草二木為三教菩薩。二草二木皆依於",
    "T46n1912_04c:0264c08": "地。七種方便以實為本。故三草二木雖隨",
    "T46n1912_04c:0264c09": "其種性。各得生長。究其根榮莫非地雨。地",
    "T46n1912_04c:0264c10": "圓理也。雨圓教也。據漸引入邊稱為方便。",
    "T46n1912_04c:0264c11": "當位未轉名不能到。最上處者即實相也。",
    "T46n1912_04c:0264c12": "又一毫之善未趣菩提。名絕迹不到。橫竪",
    "T46n1912_04c:0264c13": "遍故與法界等。故云不動。亦離二喧如前",
    "T46n1912_04c:0264c14": "所說。名之為靜。不生七方便果。不起七",
    "T46n1912_04c:0264c15": "方便因。又於圓果不生想著。名不生不起。",
    "T46n1912_04c:0264c16": "大品若千由旬等者。大論十八釋云。無方便",
    "T46n1912_04c:0264c17": "菩薩雖曠野百由旬外。禽獸鬼神羅剎之所",
    "T46n1912_04c:0264c18": "住處。百千萬歲若過是數。若不知菩薩遠",
    "T46n1912_04c:0264c19": "離之法。發菩提心而作受著。是遠離行佛",
    "T46n1912_04c:0264c20": "所不許。真遠離者不見遠離相。是菩薩讚",
    "T46n1912_04c:0264c21": "歎善哉善哉。是佛所說疾得菩提。若菩羅",
    "T46n1912_04c:0264c22": "起著云。我所行者是遠離行。若城旁者誰稱",
    "T46n1912_04c:0264c23": "美汝。當知是菩薩旃陀羅。染污菩薩似像菩",
    "T46n1912_04c:0264c24": "薩人天中賊披法衣賊。求佛者應莫親近。",
    "T46n1912_04c:0264c25": "是墮增上慢。當知論意以深山取著。名為",
    "T46n1912_04c:0264c26": "憒鬧。城旁達理為不憒鬧。故知起著之人",
    "T46n1912_04c:0264c27": "以著心憒鬧。為不憒鬧。起二乘之心尚為",
    "T46n1912_04c:0264c28": "憒鬧。況復著心著於靜處。憒者亂也。若稱",
    "T46n1912_04c:0264c29": "理者舉足下足無非道場。方名上處。世有",
    "T46n1912_04c:0265a01": "濫用隱朝市者有言無理。故知莊生但以",
    "T46n1912_04c:0265a02": "約處而為上下。不識諦理上中下也。聚落",
    "T46n1912_04c:0265a03": "者男女所居。囂者喧也。實不等者對事辨",
    "T46n1912_04c:0265a04": "異也。山林對中上二處也密室對下處也。",
    "T46n1912_04c:0265a05": "以理斥事故云實不等也。○次息緣務者。",
    "T46n1912_04c:0265a06": "務事也。今簡隨自意者。且約善惡無記以",
    "T46n1912_04c:0265a07": "論。若約諸經非不須此。故二十五法通為",
    "T46n1912_04c:0265a08": "四種三昧前方便也。故隨自意依經方法眾",
    "T46n1912_04c:0265a09": "務亦息。弔慶等者。弔凶慶吉俯下仰上。低",
    "T46n1912_04c:0265a10": "屈。昂申。造往。聘迎。說文云。造就也。聘問也。",
    "T46n1912_04c:0265a11": "況復下舉況。一弔一慶已損高蹤。終日追尋",
    "T46n1912_04c:0265a12": "何道之有。更結等者釋名云。州者注也。郡國",
    "T46n1912_04c:0265a13": "注仰也。風俗通云。州者疇也。疇類也。說文",
    "T46n1912_04c:0265a14": "云。田界也。敦者勸也。孝傳云。三州人者契",
    "T46n1912_04c:0265a15": "為父子。長者為父。次為長子。次為幼弟。父",
    "T46n1912_04c:0265a16": "令填河以造宅久填不滿為父所責二子",
    "T46n1912_04c:0265a17": "發誓。若必孝誠使填河有徵。發是誓已河",
    "T46n1912_04c:0265a18": "為之滿。又蕭廣濟孝子傳云。昔三人各一州",
    "T46n1912_04c:0265a19": "皆孤露惸獨。三人暗會。於一樹下相問。寧",
    "T46n1912_04c:0265a20": "為斷金之契。二人曰善。乃相約為父子。梁",
    "T46n1912_04c:0265a21": "朝破三人離。五郡者。釋名云。人所群聚曰",
    "T46n1912_04c:0265a22": "郡。天子制地千里分為百郡。蕭廣濟孝子",
    "T46n1912_04c:0265a23": "傳云。昔五郡人。謂中山郡常山郡恒州魏郡",
    "T46n1912_04c:0265a24": "魏州。鉅鹿郡刑州。趙郡趙州。此五人者少去",
    "T46n1912_04c:0265a25": "鄉里孤無父母。相隨至衛國結為兄弟。長",
    "T46n1912_04c:0265a26": "字元重。次叔重次仲重。次季重。次雉重。朝",
    "T46n1912_04c:0265a27": "夕相事財累三千。於空城中見一老母。兄",
    "T46n1912_04c:0265a28": "弟議曰。拜此老母以之為母。因拜曰願為",
    "T46n1912_04c:0265a29": "母。母乃許焉。事之若親經二十四年。母忽",
    "T46n1912_04c:0265b01": "染患口不能言。五子仰天而歎曰。如何孝",
    "T46n1912_04c:0265b02": "誠無感。母忽染患而不能言。若我有感使",
    "T46n1912_04c:0265b03": "母得語。應時能言。謂五子曰。我本是太原",
    "T46n1912_04c:0265b04": "陽猛之女。嫁同郡張文堅。文堅身死。我有",
    "T46n1912_04c:0265b05": "兒名烏遺。七歲值亂遂亡所之。我子胸前",
    "T46n1912_04c:0265b06": "有七星之文。右足下有黑子。語未竟而卒。",
    "T46n1912_04c:0265b07": "五子送喪會朝歌令晨出。忘其記囊謂五子",
    "T46n1912_04c:0265b08": "所竊。收三重禁二重。詣河內告枉具書",
    "T46n1912_04c:0265b09": "始末。河內太守乃是烏遺。因大哭曰。吾生不",
    "T46n1912_04c:0265b10": "識父母而母為他所養。馳使放三重。後",
    "T46n1912_04c:0265b11": "奏五人為五縣令。世孝雖爾。今出家之人",
    "T46n1912_04c:0265b12": "捨所親棄恩愛。居蘭若修三昧。更結異",
    "T46n1912_04c:0265b13": "姓以為兄弟父母。如彼三州五郡者誡之",
    "T46n1912_04c:0265b14": "誡之。倒之甚矣。故引倒裳等以喻之。毛詩",
    "T46n1912_04c:0265b15": "刺齊云。有挈壺氏知漏刻之官。漏刻不節",
    "T46n1912_04c:0265b16": "君臣服亂。而倒裳求領禮度昏亂。今以此",
    "T46n1912_04c:0265b17": "意斥顛倒耳。三伎能等者。伎字應從女謂",
    "T46n1912_04c:0265b18": "女藝也。從人者害也非今文意。醫方卜筮",
    "T46n1912_04c:0265b19": "等者。醫者療病工也。方謂方疏。卜者除疑",
    "T46n1912_04c:0265b20": "也。周禮云。卜以決疑不疑何卜。筮者決也。",
    "T46n1912_04c:0265b21": "泥塑刻木。填彩描畫。彈棋圍棋。書謂六書。",
    "T46n1912_04c:0265b22": "釋名云。書庶也。紀庶物也。書亦曰著著萬",
    "T46n1912_04c:0265b23": "物故。周禮有六書。謂指事像形形聲會意",
    "T46n1912_04c:0265b24": "轉註假借。思之可知。呪詛禁術以有此用",
    "T46n1912_04c:0265b25": "故致害己。美角折皮文披。膏有明故煎。鐸",
    "T46n1912_04c:0265b26": "有聲故毀。搖之令鳴以宣教令。文事振木",
    "T46n1912_04c:0265b27": "鐸武事振金鐸。劉子云。龜以智自害。翠以",
    "T46n1912_04c:0265b28": "羽自殘。丹以含色磨肌。石以抱玉碎質。",
    "T46n1912_04c:0265b29": "睒經云象為牙死。犀為角亡。翠為羽自殘。",
    "T46n1912_04c:0265c01": "麋鹿為皮肉害。人引莊子云。不用以為全",
    "T46n1912_04c:0265c02": "生之大用。語同意異。我佛法中藏衒曜隱",
    "T46n1912_04c:0265c03": "厚德。全無生應法界方名大用。故知莊以",
    "T46n1912_04c:0265c04": "燕支離肩高於頂頤隱於臍五管在上。若",
    "T46n1912_04c:0265c05": "賜疾者粟我則有分。若差役者兵我則無",
    "T46n1912_04c:0265c06": "用。是名全生之大用。全此殘疾者生。未知",
    "T46n1912_04c:0265c07": "何用。無德可隱例亦不成。而當樹林招鳥",
    "T46n1912_04c:0265c08": "等者。經云。譬如大樹眾鳥集之則有枯折",
    "T46n1912_04c:0265c09": "之患。腐敗肉也。譬如蒼蠅集於臭肉反增",
    "T46n1912_04c:0265c10": "肉臭。豈不下雙合二譬。摧折合樹林。污辱",
    "T46n1912_04c:0265c11": "合臭肉。如是之人摧折自行污辱三寶。壞",
    "T46n1912_04c:0265c12": "枝葉曰摧壞貞質曰折。事理失故。問答勝",
    "T46n1912_04c:0265c13": "負者。負者不剋。又負者問不測答答不稱",
    "T46n1912_04c:0265c14": "問。皆名為負。又荷之在背為他所負。故",
    "T46n1912_04c:0265c15": "名為劣。莊子曰。有力者負而趨之。而昧者不",
    "T46n1912_04c:0265c16": "覺。昧暗劣也。以勝負故因法致失。累世怨",
    "T46n1912_04c:0265c17": "讎所生之處。常相中害。為是義故勝負過",
    "T46n1912_04c:0265c18": "深。如賢愚經。佛與比丘向毘舍離到一河",
    "T46n1912_04c:0265c19": "邊。見五百牧牛人及五百捕魚人。共挽一",
    "T46n1912_04c:0265c20": "魚。身有百頭驢騾等類。眾人驚怪。佛至其",
    "T46n1912_04c:0265c21": "所。三問云。汝是迦毘黎不。皆答言。是。佛問。",
    "T46n1912_04c:0265c22": "教汝者今在何處。答。在阿鼻地獄。阿難白",
    "T46n1912_04c:0265c23": "佛。何故問魚以為迦毘黎。佛言。過去迦葉",
    "T46n1912_04c:0265c24": "佛時有婆羅門博達多聞。生於一子唯不",
    "T46n1912_04c:0265c25": "勝沙門。父臨終時囑其子曰。汝慎勿與",
    "T46n1912_04c:0265c26": "沙門論議。父歿後母教言。汝識見高明有勝",
    "T46n1912_04c:0265c27": "汝者不。答。唯不勝沙門。母問。汝何以不",
    "T46n1912_04c:0265c28": "勝。答。彼若問我。我不能答。母言。汝作沙",
    "T46n1912_04c:0265c29": "門學得竟還來。便從母語少時學通三藏。",
    "T46n1912_04c:0266a01": "母問。勝未。答。彼若問我。我未與他等。母教",
    "T46n1912_04c:0266a02": "言。更論議時當罵辱之。後時論屈便罵言。",
    "T46n1912_04c:0266a03": "沙門識見劇於百獸。如是非一故受魚身。",
    "T46n1912_04c:0266a04": "其頭百狀佛言。賢劫盡猶故未出。阿難及大",
    "T46n1912_04c:0266a05": "眾聞已皆言。口業不可不慎。爾時牧牛捕",
    "T46n1912_04c:0266a06": "魚人者。今合掌向佛聞說善來得四果者",
    "T46n1912_04c:0266a07": "是。常人勝負招報不輕。況三昧者彌為妨",
    "T46n1912_04c:0266a08": "亂。領者錄也理也。亦受也。持者記憶也。事功",
    "T46n1912_04c:0266a09": "曰勞。呂氏春秋曰。勞者精神則散也。今以",
    "T46n1912_04c:0266a10": "事倦為勞非功勞也。詩云。在心為志。倦",
    "T46n1912_04c:0266a11": "者不力也。暇者閑也安也。心性如水真理如",
    "T46n1912_04c:0266a12": "珠。緣務如攪慮生如濁迷理如昏。慮速迷",
    "T46n1912_04c:0266a13": "真何能閑安修止觀也。此事尚捨等者。舉",
    "T46n1912_04c:0266a14": "益況損。學正經論領持憶記等。助道有",
    "T46n1912_04c:0266a15": "益爾時尚捨。況人事等而不捨耶。若非修",
    "T46n1912_04c:0266a16": "習三三昧時。多聞增智慧多聞是道場。以",
    "T46n1912_04c:0266a17": "如說行起於多聞。廣讀諸異論則知智者",
    "T46n1912_04c:0266a18": "意。聞不習觀尚得遠為信行乘種。豈有不",
    "T46n1912_04c:0266a19": "學而成三昧。若尋常行人有引此者。不應",
    "T46n1912_04c:0266a20": "爾也。但勝負是非一向須廢。若外學者。小",
    "T46n1912_04c:0266a21": "乘教中十二時許為伏外道一時習外。若",
    "T46n1912_04c:0266a22": "大乘中初心菩薩一向不許。淨名云。若好雜",
    "T46n1912_04c:0266a23": "句文飾者。多是新發意菩薩。此斥不許習",
    "T46n1912_04c:0266a24": "外。且令進行至六根淨位。學應不難。諸",
    "T46n1912_04c:0266a25": "業雖有力等者。借彼業文以成理觀。大論",
    "T46n1912_04c:0266a26": "第五釋業中云。生死輪載人。諸煩惱結使。",
    "T46n1912_04c:0266a27": "大力自在轉。無能禁止者。諸業雖無量不",
    "T46n1912_04c:0266a28": "逐不作者。如風不入實水流不仰行。伎",
    "T46n1912_04c:0266a29": "術者。術者道藝也。理觀則以神通而為道",
    "T46n1912_04c:0266b01": "藝。未得聖果不得修通者。以神通法於佛",
    "T46n1912_04c:0266b02": "法為伎能。今未得道不許修學。如息伎",
    "T46n1912_04c:0266b03": "術也。佛因調達未得聖道得通造逆。是",
    "T46n1912_04c:0266b04": "故佛制。若實得道尚自不許無事現通。如",
    "T46n1912_04c:0266b05": "阿含中佛告比丘。若現通者有三過患。一",
    "T46n1912_04c:0266b06": "令不信者言有瞿曇乃至梵天皆能現變。",
    "T46n1912_04c:0266b07": "二者諸不信者言有乾陀羅呪能觀他心。三",
    "T46n1912_04c:0266b08": "者教誡通。若使現者唯我能為。修三昧者",
    "T46n1912_04c:0266b09": "忽發神通須急棄之。有漏之法虛妄故也。",
    "T46n1912_04c:0266b10": "言障般若者。種智般若自具諸法。能泯諸",
    "T46n1912_04c:0266b11": "相。未具已來但安於理。何須事通。若專於",
    "T46n1912_04c:0266b12": "通是則障理。習學觀中瓦礫亦是大經春池",
    "T46n1912_04c:0266b13": "喻中。如前學問。問答中所引習學。即此中",
    "T46n1912_04c:0266b14": "意也。乃至不應於彼小逕中學者總斥也。",
    "T46n1912_04c:0266b15": "未得無生而習世智者無益於道。如僧",
    "T46n1912_04c:0266b16": "鏡錄俗學無裨錄中云。婆爾尼外道自造聲",
    "T46n1912_04c:0266b17": "論。教一弟子。其師死後却事弟子。學此聲",
    "T46n1912_04c:0266b18": "明。終朝受杖而不能得。有阿羅漢見而笑",
    "T46n1912_04c:0266b19": "之。本所造論而學不得。大論曰。習外道典",
    "T46n1912_04c:0266b20": "者。如以刀割泥。泥無所成而刀日損。又",
    "T46n1912_04c:0266b21": "云。讀外道典者如視日光令人眼暗。是",
    "T46n1912_04c:0266b22": "故文中令至佛眼一切種智。何法不備。問。",
    "T46n1912_04c:0266b23": "前持戒等三明觀心義。皆約三諦以顯極",
    "T46n1912_04c:0266b24": "理。何故此中生活但對於愛。人事但對於",
    "T46n1912_04c:0266b25": "業。伎能以對事通學問以對世智耶。答。亦",
    "T46n1912_04c:0266b26": "應准前。今寄此四並但從事者。即此四事",
    "T46n1912_04c:0266b27": "以為能妨。還以三諦而為所妨。準於伎術",
    "T46n1912_04c:0266b28": "習學觀中云。如得如意珠及一切種智。故",
    "T46n1912_04c:0266b29": "知愛業所妨亦同第五善知識中大因緣",
    "T46n1912_04c:0266c01": "等者。付法藏文末云。習近聖法得至涅槃。",
    "T46n1912_04c:0266c02": "由善知識。又云為得道全因緣者。是真善",
    "T46n1912_04c:0266c03": "知識。又如阿難白佛。善知識者是得道半",
    "T46n1912_04c:0266c04": "因緣。佛言。不也。善知識者是得道全因緣。阿",
    "T46n1912_04c:0266c05": "難當知。此閻浮提除大迦葉舍利弗。其餘眾",
    "T46n1912_04c:0266c06": "生若不遇我。無解脫期。是故我言善知識",
    "T46n1912_04c:0266c07": "者能大利益。增一云。莫與惡知識與愚共",
    "T46n1912_04c:0266c08": "從事。當與善知識智者而交通。若人本無",
    "T46n1912_04c:0266c09": "惡親近於惡人後必成惡人。惡名遍天下。",
    "T46n1912_04c:0266c10": "善知識反此。是故應親近。大論有二因緣",
    "T46n1912_04c:0266c11": "得無上道。一者內自思惟。二者得善知識。",
    "T46n1912_04c:0266c12": "大經十八闍王來至佛所。佛告大眾。菩提近",
    "T46n1912_04c:0266c13": "因莫過善友。闍王不遇耆婆當墮阿鼻。",
    "T46n1912_04c:0266c14": "此即通敘須善知識之來意也。釋中先事",
    "T46n1912_04c:0266c15": "次理。初事善知識中。初言外護者。自己身",
    "T46n1912_04c:0266c16": "心為內望他身心為外。為外所護故名外",
    "T46n1912_04c:0266c17": "護。言同行者。己他互同。遞相策發。人異行",
    "T46n1912_04c:0266c18": "同故名同行。言教授者。宣傳聖言名之為",
    "T46n1912_04c:0266c19": "教。訓誨於我名之為授。又上言被下名",
    "T46n1912_04c:0266c20": "之為教。教於所受名之為授。通言知識",
    "T46n1912_04c:0266c21": "者。法華疏云。聞名為知見形為識。是人益",
    "T46n1912_04c:0266c22": "我菩提之道名善知識。若深下正釋。簡隨",
    "T46n1912_04c:0266c23": "自意者。方法少故可自營理不廢進修。故",
    "T46n1912_04c:0266c24": "不必須。道俗咸得故不簡白黑。但能等者。",
    "T46n1912_04c:0266c25": "薄德仰他故為營理。誰能純善勸莫見過。",
    "T46n1912_04c:0266c26": "未堪違順勸莫觸惱及莫稱歎。言帆舉",
    "T46n1912_04c:0266c27": "者。如船得帆所進過常。藉小精進過實",
    "T46n1912_04c:0266c28": "稱揚。名為帆舉。忽生受著翻致損失。雖本",
    "T46n1912_04c:0266c29": "無心坏器易壞。內防魔事外杜憍衿。三昧",
    "T46n1912_04c:0267a01": "法船方達彼岸。今讚小善者是泛爾常人。",
    "T46n1912_04c:0267a02": "非專為他三昧者外護。則自除嫉妬發彼",
    "T46n1912_04c:0267a03": "善根。如母養子等者。母雖慈養子必策。虎",
    "T46n1912_04c:0267a04": "雖猛銜子必寬。外護知識如母如虎。將護",
    "T46n1912_04c:0267a05": "行者如勿舉勿惱。舊行道人等者。若未親",
    "T46n1912_04c:0267a06": "行暗於可否。一向混俗不了開遮。又何但",
    "T46n1912_04c:0267a07": "專令外護護己。亦應善須將護外護。如增",
    "T46n1912_04c:0267a08": "一第三。佛在給孤。告諸比丘。應當恭敬檀",
    "T46n1912_04c:0267a09": "越施主。如孝順父母養之待之。施主能成",
    "T46n1912_04c:0267a10": "戒定智慧。多所饒益。於三寶中無所罣",
    "T46n1912_04c:0267a11": "礙。能施四事。故諸比丘慈心於檀越。小恩",
    "T46n1912_04c:0267a12": "尚不忘何況於大者。應三業精勤使彼施",
    "T46n1912_04c:0267a13": "主福不唐捐。終獲大果名稱流布。亦如迷",
    "T46n1912_04c:0267a14": "者得指示路。亦如怖者與無憂畏。無歸與",
    "T46n1912_04c:0267a15": "覆。乏者與糧。盲得眼等。二同行者。隨自意",
    "T46n1912_04c:0267a16": "安樂行云未必須者。如隨自意依經修行",
    "T46n1912_04c:0267a17": "有亦無妨。不制同伴故未必須。餘善惡等",
    "T46n1912_04c:0267a18": "有無無妨。若安樂行行三七日。一向不用。",
    "T46n1912_04c:0267a19": "若行常儀亦可通用。如云得好同學共",
    "T46n1912_04c:0267a20": "讀誦經。於餘三中。有決須伴者。如云不",
    "T46n1912_04c:0267a21": "眠不散等。律中常儀尚須同行互相策進",
    "T46n1912_04c:0267a22": "互不相惱。故云毘尼毘尼共。乃至十二頭陀",
    "T46n1912_04c:0267a23": "須求共行。增一云。迦葉等名將諸比丘",
    "T46n1912_04c:0267a24": "行。佛告諸比丘。人根不同。善者善者共同。",
    "T46n1912_04c:0267a25": "惡者惡者共同。如乳與乳共。乃至醍醐醍醐",
    "T46n1912_04c:0267a26": "共。糞與糞共。故舍利弗與智慧者共。乃至",
    "T46n1912_04c:0267a27": "羅云與密行者共。調達與惡行者共。若二",
    "T46n1912_04c:0267a28": "日齊功則一朝空過。故今修昨行名之為",
    "T46n1912_04c:0267a29": "故。加行勝昨乃名日新。切磋琢磨者。爾",
    "T46n1912_04c:0267b01": "雅云。金謂之鏤。木謂之刻。骨謂之切。象謂",
    "T46n1912_04c:0267b02": "之琢。玉謂之琢。石謂之磨。六者皆治器之",
    "T46n1912_04c:0267b03": "名也。今謂互相切磋使成法器又釋訓中",
    "T46n1912_04c:0267b04": "云。如切如磋道學也。人須學以成德如琢",
    "T46n1912_04c:0267b05": "如磨自修也。人須修以立行。自學自修闕",
    "T46n1912_04c:0267b06": "勉他意。前釋正當今文意也。故相切磋日",
    "T46n1912_04c:0267b07": "成一日。同心齊志等者。謂二人相假一失則",
    "T46n1912_04c:0267b08": "俱壞。如度大海帆柁相須。互相敬重如視",
    "T46n1912_04c:0267b09": "世尊等者。若相尊敬則道法互增。故大論八",
    "T46n1912_04c:0267b10": "十一云。佛告阿難。菩薩摩訶薩共住相視。當",
    "T46n1912_04c:0267b11": "如世尊。何以故。是我真伴如共乘一船。彼",
    "T46n1912_04c:0267b12": "學我學。三教授者。三知識中此最為難。夫為",
    "T46n1912_04c:0267b13": "導者必具目足。若行解不均安能利他。故",
    "T46n1912_04c:0267b14": "從初文正示教授善知識相。從於諸下簡",
    "T46n1912_04c:0267b15": "示不須教授之人。如是尚可教授於他。故",
    "T46n1912_04c:0267b16": "得自行無所妨難。又行解具足德在於彼。",
    "T46n1912_04c:0267b17": "謂益我者但在於解。是故文中且舉能說",
    "T46n1912_04c:0267b18": "轉人心者。於十境中皆是非道。十乘觀法",
    "T46n1912_04c:0267b19": "方名為道。道前方便復有內外。故善內外",
    "T46n1912_04c:0267b20": "方應善知。準禪門中二十五法為外方便。",
    "T46n1912_04c:0267b21": "又有五法為內方便。一者止門。二驗善惡",
    "T46n1912_04c:0267b22": "根性。三安心法。四治病法。五辨魔法。今",
    "T46n1912_04c:0267b23": "文不立者。魔病二境即是第四第五。業境即",
    "T46n1912_04c:0267b24": "是第二。初及第三此約理觀。如安心中。彼",
    "T46n1912_04c:0267b25": "約事止及以事安。故此不用。又今文不立",
    "T46n1912_04c:0267b26": "內五方便者。以十種境界為內方便。故上",
    "T46n1912_04c:0267b27": "文云。二十五法為外方便。亦名為遠。故知",
    "T46n1912_04c:0267b28": "對於十境為內為近。又於外中秖二十五",
    "T46n1912_04c:0267b29": "而分內外。具緣一向是外。呵欲棄蓋義兼內",
    "T46n1912_04c:0267c01": "外。調五事中亦內亦外。眠食在外餘三在",
    "T46n1912_04c:0267c02": "內。行於五法一向在內。通塞等者。方便得",
    "T46n1912_04c:0267c03": "所為通。方便背行為塞。十境互發十乘增",
    "T46n1912_04c:0267c04": "減。一一法中皆有通塞。若能善此通塞妨",
    "T46n1912_04c:0267c05": "障。復善說法導達人心。方可名為教授知",
    "T46n1912_04c:0267c06": "識。示教利喜者。指授為示教詔為教。令彼",
    "T46n1912_04c:0267c07": "得益為利。見他得利心生喜悅為喜。亦",
    "T46n1912_04c:0267c08": "可前二屬己後二屬他。彼此合論稱善知",
    "T46n1912_04c:0267c09": "識。次觀心知識中。初引經示相。經問。何者",
    "T46n1912_04c:0267c10": "是善知識。佛言。佛菩薩阿羅漢是善知識。六",
    "T46n1912_04c:0267c11": "波羅蜜及一切法法性實際。皆云是善知識。",
    "T46n1912_04c:0267c12": "法性能令人至菩提故。六度能成辦法性",
    "T46n1912_04c:0267c13": "故。三乘聖人能以六度令菩薩行得作佛",
    "T46n1912_04c:0267c14": "故。是故並名善知識也。論問。小乘道異云",
    "T46n1912_04c:0267c15": "何是善知識。答。有小乘人先來求大。觀知",
    "T46n1912_04c:0267c16": "應成大者。亦為說大。此則實行亦有能說",
    "T46n1912_04c:0267c17": "大者。為善知識。若準此下文唯內祕外現",
    "T46n1912_04c:0267c18": "方可通用。何妨此中亦是內祕。降此之外。",
    "T46n1912_04c:0267c19": "若準下文但是真諦善知識耳。今各下開對。",
    "T46n1912_04c:0267c20": "初如佛下佛菩薩中開三。初外護者。諸佛威",
    "T46n1912_04c:0267c21": "神望我為外。次同行中報身不思議功德為",
    "T46n1912_04c:0267c22": "瓔珞。丈六相好為垢衣。生滅道品為糞器。",
    "T46n1912_04c:0267c23": "示同見思名為和光。本為益彼名為利物。",
    "T46n1912_04c:0267c24": "何者。引出宅已示尊特身說難思法。彈訶",
    "T46n1912_04c:0267c25": "洮汰得授記莂。始終共同利豈過此。三教授",
    "T46n1912_04c:0267c26": "者正當其理。是故不須以事顯義。次六度",
    "T46n1912_04c:0267c27": "中開二者。助道望正故助名外。助能護正",
    "T46n1912_04c:0267c28": "令不退沒。是外護義。正助合義如下助道",
    "T46n1912_04c:0267c29": "中正助合行。合即是同故云同行。言不失規",
    "T46n1912_04c:0268a01": "矩者。對轉兼具及第一義。增減得所皆中",
    "T46n1912_04c:0268a02": "規矩規圓矩方。即以方助圓。次開法性三",
    "T46n1912_04c:0268a03": "中。法性本淨我無始迷。故迷成自望淨為",
    "T46n1912_04c:0268a04": "他。自非內熏何能生悟。故知生悟力在",
    "T46n1912_04c:0268a05": "真如故以冥熏為外護也。從始至終智境",
    "T46n1912_04c:0268a06": "冥一。即名同行。又智同境故。故名同行。未",
    "T46n1912_04c:0268a07": "見如盲由無教授。智目無僻義同教授。境",
    "T46n1912_04c:0268a08": "智不差名為無僻。此則下結示。先結數。次",
    "T46n1912_04c:0268a09": "示法門處。初示數者。於經三文既各開三。",
    "T46n1912_04c:0268a10": "并前初三故成十二。前三次三等者。最初",
    "T46n1912_04c:0268a11": "釋三正是約事。九中初三。既是諸佛菩薩為",
    "T46n1912_04c:0268a12": "三。故亦是事。九中後六既約六度法性。以",
    "T46n1912_04c:0268a13": "立三名。故名為理。初引大品已開成九。是",
    "T46n1912_04c:0268a14": "故本三不須更數。對諦對悉意亦可知。次",
    "T46n1912_04c:0268a15": "示處者。今既義開以對三諦。如華嚴中普",
    "T46n1912_04c:0268a16": "賢文殊及彌勒等。並是中道善知識也。亦得",
    "T46n1912_04c:0268a17": "是圓三諦知識。餘者多是俗諦所攝。但彼知",
    "T46n1912_04c:0268a18": "識無二乘人闕真諦義。若次第行在十住",
    "T46n1912_04c:0268a19": "中。以彼頓部斥為魔故。是故彼經無小知",
    "T46n1912_04c:0268a20": "識。若依菩提流支法界性論。善財初於可樂",
    "T46n1912_04c:0268a21": "國土於德雲比丘所聞光明觀察正念諸佛",
    "T46n1912_04c:0268a22": "三昧。以對初住。乃至第四十二於彌勒所。",
    "T46n1912_04c:0268a23": "聞入三世智正念思惟莊嚴法門。以對妙覺。",
    "T46n1912_04c:0268a24": "若必定依菩提流支。經云善財親近三千大",
    "T46n1912_04c:0268a25": "千世界微塵數善知識。如何對位以應塵數。",
    "T46n1912_04c:0268a26": "且依一家如前所釋。此等下簡判者。三諦",
    "T46n1912_04c:0268a27": "俱云是善知識。既引善財入法界證。秖可",
    "T46n1912_04c:0268a28": "得是別圓兩義。羅漢之人豈是知識。是故簡",
    "T46n1912_04c:0268a29": "云雖同名知識。依華嚴經仍斥為魔。故十",
    "T46n1912_04c:0268b01": "魔中列為三魔。雖通名魔權實難測。是故",
    "T46n1912_04c:0268b02": "復更簡實存權。權者仍得名真知識。實者",
    "T46n1912_04c:0268b03": "進退存於兩名。是故更以別教況釋。別教",
    "T46n1912_04c:0268b04": "失意尚名為魔。況二乘人而非是魔。況復",
    "T46n1912_04c:0268b05": "藏通兩種菩薩。若半與半奪並例二乘。如世",
    "T46n1912_04c:0268b06": "俗中善經論者。尚能示人菩提正路。況阿",
    "T46n1912_04c:0268b07": "羅漢頓同於魔。聖教抑揚不可一向。如譬",
    "T46n1912_04c:0268b08": "喻經第二云。昔有大家冬收千斛埋在地",
    "T46n1912_04c:0268b09": "中。春開為種了無有穀。唯見一蟲大如",
    "T46n1912_04c:0268b10": "牛。無手足頭目如頑鈍肉。主人大小莫不",
    "T46n1912_04c:0268b11": "皆怪。出著平地問是何等終無所道。便以",
    "T46n1912_04c:0268b12": "鐵刺一處。乃云欲識我者著大道邊。便如",
    "T46n1912_04c:0268b13": "其言。後有五百騎服飾盡黃。駐馬問曰。穀",
    "T46n1912_04c:0268b14": "賊。汝何以在此。乃答言。食他人穀持我在",
    "T46n1912_04c:0268b15": "此。語極久便去。主人問。是何人。答。是金精。",
    "T46n1912_04c:0268b16": "向西三百步。樹下有石瓮滿中黃金。主人",
    "T46n1912_04c:0268b17": "往掘果得黃金。歡喜不已將穀賊歸。主人",
    "T46n1912_04c:0268b18": "得金既是神恩。欲更設供養。穀賊曰。前不",
    "T46n1912_04c:0268b19": "語姓名者欲示黃金處。我當轉行福於天",
    "T46n1912_04c:0268b20": "下不得久住。言已不見。經不合喻意亦",
    "T46n1912_04c:0268b21": "可見。今略合之。穀賊者名利法師也。有口",
    "T46n1912_04c:0268b22": "無手足等者有解無行也。地中穀者庫中",
    "T46n1912_04c:0268b23": "財物也。庫中財食本供淨田。故云種子。春",
    "T46n1912_04c:0268b24": "開為種者欲供淨田也。食却穀者受常",
    "T46n1912_04c:0268b25": "供也。大小不識者施主不簡田也。平地者",
    "T46n1912_04c:0268b26": "常行立處也。問不語者常處空閑不講說",
    "T46n1912_04c:0268b27": "也。鐵刺語者聞利許講也。道旁者講堂也。",
    "T46n1912_04c:0268b28": "五百騎者都講五體也。純著黃者講純都",
    "T46n1912_04c:0268b29": "唱佛經也。共語者為唱經也。經中還呵為",
    "T46n1912_04c:0268c01": "利之人。不應處座而說妙法。故云穀賊汝",
    "T46n1912_04c:0268c02": "何住此。答食穀者還自解釋利養難銷。主",
    "T46n1912_04c:0268c03": "人問者施主決疑也。答是金精者云都講",
    "T46n1912_04c:0268c04": "所說能詮實相。西樹下者西主秋藏祕密",
    "T46n1912_04c:0268c05": "藏也。三百步者三毒也。樹者生死也。理在煩",
    "T46n1912_04c:0268c06": "惱生死故也。掘果得金者主人依教修行",
    "T46n1912_04c:0268c07": "得見理也。將歸留住者施主雖知法師違",
    "T46n1912_04c:0268c08": "教。為報法恩更欲供養。穀賊辭者法師初",
    "T46n1912_04c:0268c09": "來不說已無行者。欲覓講處耳。不肯住",
    "T46n1912_04c:0268c10": "者生慚愧也。福天下者更求講處也。為",
    "T46n1912_04c:0268c11": "利尚爾。況別教等貶同於魔。以圓形之故",
    "T46n1912_04c:0268c12": "使耳。又實行二乘亦得名為善知識者。如",
    "T46n1912_04c:0268c13": "大論云。諸菩薩支佛聲聞中信方等者。如",
    "T46n1912_04c:0268c14": "法而說亦名善知識。又如大品轉教。雖是",
    "T46n1912_04c:0268c15": "被加利益於他。亦得名為真善知識。但是",
    "T46n1912_04c:0268c16": "半等者大略而言。若約三惑但斷見思。仍",
    "T46n1912_04c:0268c17": "為未半。約由旬譬已為過半。約惑為譬具",
    "T46n1912_04c:0268c18": "如第七。今且據半教所詮。一往說耳。何必",
    "T46n1912_04c:0268c19": "的須惑等中半耶。圓教三種者。圓外護等三",
    "T46n1912_04c:0268c20": "是真知識。三昧菩提心等者。已料簡善知識",
    "T46n1912_04c:0268c21": "魔。餘之二魔例此料簡。是則圓教三昧菩提。",
    "T46n1912_04c:0268c22": "方名真實三昧菩提。前之三教三昧菩提。或",
    "T46n1912_04c:0268c23": "實或魔。如上云云。○第二訶五欲中。文五義",
    "T46n1912_04c:0268c24": "五意唯在一。五義又二所謂事理。下去文意",
    "T46n1912_04c:0268c25": "與五緣同。先事次理。繫者絆也。五中一一",
    "T46n1912_04c:0268c26": "皆約依正二報。有情無情。而生於欲。貪色",
    "T46n1912_04c:0268c27": "者。論云。譬如有人貪著好果。上樹之時而",
    "T46n1912_04c:0268c28": "不肯下。時人倒樹樹傾乃墮。身首毀壞因",
    "T46n1912_04c:0268c29": "茲而死。是故須訶。眸者眼珠也。睞者旁視",
    "T46n1912_04c:0269a01": "也。又云。眸者目童子也。孟子云。心中正則眸",
    "T46n1912_04c:0269a02": "子明。翠者翡翠也。異物誌云。巢於高樹離",
    "T46n1912_04c:0269a03": "地六七丈。夷人下之取其子。說文云。赤雀",
    "T46n1912_04c:0269a04": "形大如燕翅羽碧色。今從翅色以名眉色。",
    "T46n1912_04c:0269a05": "皓者白光。亦尤白也。如難陀為欲持戒者。",
    "T46n1912_04c:0269a06": "入胎藏經云。世尊在迦毘羅城。佛知難陀受",
    "T46n1912_04c:0269a07": "戒時至。至門放光照宅。難陀云。必是世尊。",
    "T46n1912_04c:0269a08": "遣使看果是世尊。難陀欲自看婦云。若許",
    "T46n1912_04c:0269a09": "出看必令出家。即牽其衣難陀云。少時",
    "T46n1912_04c:0269a10": "還婦云。濕額未乾須還。答如所要。佛令",
    "T46n1912_04c:0269a11": "取鉢盛飯盛飯出佛已去過與阿難。阿難",
    "T46n1912_04c:0269a12": "言。誰邊得鉢。答言。佛邊得鉢。阿難言。還",
    "T46n1912_04c:0269a13": "送與佛。難陀即往送鉢與佛。佛令剃頭。",
    "T46n1912_04c:0269a14": "語剃者言。勿持刀臨閻浮提王頂。又念且",
    "T46n1912_04c:0269a15": "順世尊暮當歸去。佛知其念化作大坑。如",
    "T46n1912_04c:0269a16": "其命終何得歸也。佛告阿難。令難陀作知",
    "T46n1912_04c:0269a17": "事。阿難傳佛語。難陀言。知事者如何。阿難",
    "T46n1912_04c:0269a18": "曰。於寺中檢校。問。何所作。答。諸比丘乞食",
    "T46n1912_04c:0269a19": "去。應掃地灑水取新牛糞淨土。防守失",
    "T46n1912_04c:0269a20": "落與僧閉門戶等。至曉當開門掃灑大",
    "T46n1912_04c:0269a21": "小便處。僧去後。欲為僧閉門。閉西東開閉",
    "T46n1912_04c:0269a22": "東西開等。念曰。縱有失落我為王時。更造",
    "T46n1912_04c:0269a23": "百千好寺倍於今日。即便還家從大道行。",
    "T46n1912_04c:0269a24": "恐佛還乃從小道。仍逢佛歸隱樹枝。風吹",
    "T46n1912_04c:0269a25": "身現。佛問。何故來。答。憶婦。佛却將出城至",
    "T46n1912_04c:0269a26": "鹿子母園佛問。汝曾見香醉山不。答未見。",
    "T46n1912_04c:0269a27": "佛令捉衣角飛。須臾見山。山上有果樹。樹",
    "T46n1912_04c:0269a28": "下有雌彌猴無一目被燒竟。佛問。何如",
    "T46n1912_04c:0269a29": "天。答。天無欲何得比此。問。汝見天不。答。",
    "T46n1912_04c:0269b01": "未見。佛令捉衣角尋至三十三天。令遊觀",
    "T46n1912_04c:0269b02": "至歡喜園。見婇女及見交合園等。見種種",
    "T46n1912_04c:0269b03": "音聲。有一處天女無夫。問佛。佛令問天。",
    "T46n1912_04c:0269b04": "天答佛弟難陀持戒生此。當為我夫。佛問",
    "T46n1912_04c:0269b05": "難陀。天女何如孫陀利。答。天比孫陀利如",
    "T46n1912_04c:0269b06": "以孫陀利比瞎獼猴。佛言。修梵行有斯",
    "T46n1912_04c:0269b07": "利。汝今持戒當生此天。時佛共還逝多林。",
    "T46n1912_04c:0269b08": "時難陀慕天宮修梵行。佛告眾僧。一切不",
    "T46n1912_04c:0269b09": "得與難陀同其法事。一切比丘皆不與同",
    "T46n1912_04c:0269b10": "住坐起。自念阿難是我弟。應不嫌我即往",
    "T46n1912_04c:0269b11": "共坐。阿難起去。問言。弟何棄兄。阿難言。然",
    "T46n1912_04c:0269b12": "仁行別故相違耳。問。何謂也。答。仁樂生天",
    "T46n1912_04c:0269b13": "我樂寂滅。聞已倍生憂惱。佛又問。汝見捺",
    "T46n1912_04c:0269b14": "落迦未。答。未見。令捉衣角便見諸獄皆",
    "T46n1912_04c:0269b15": "有治人。有處無人問佛。佛令問獄卒。獄",
    "T46n1912_04c:0269b16": "卒答言。佛弟難陀為生天故修行。暫在天",
    "T46n1912_04c:0269b17": "上還來此中受苦。難陀懼而淚下如雨。白",
    "T46n1912_04c:0269b18": "佛述其事。佛言。為天樂修梵行有是過。",
    "T46n1912_04c:0269b19": "佛與還逝多林廣為說胎相。難陀因始發",
    "T46n1912_04c:0269b20": "心。為解脫故持戒後得阿羅漢果。若入眾",
    "T46n1912_04c:0269b21": "中。先觀女人以餘習故。今且從過邊不",
    "T46n1912_04c:0269b22": "論得果。國王耽荒無度等者。大者曰國。小",
    "T46n1912_04c:0269b23": "者曰邦。以一貫三名之曰王。三謂三才。",
    "T46n1912_04c:0269b24": "即天地人。以俗中不知有三界諸天故也。",
    "T46n1912_04c:0269b25": "即頻婆娑羅王以欲色故身入怨國。在婬",
    "T46n1912_04c:0269b26": "女梵摩房中。優填王以欲色故。截五百仙",
    "T46n1912_04c:0269b27": "人手足。出大論十九。耽者。爾雅云。久樂也。",
    "T46n1912_04c:0269b28": "若從酉者酖酒字耳。荒者縱樂無厭也宗尊",
    "T46n1912_04c:0269b29": "也。廟貌也。謂尊貌之所居。社謂后土。土者",
    "T46n1912_04c:0269c01": "吐也。土之所生如口吐物。即地神也。國語",
    "T46n1912_04c:0269c02": "云。平九土故祀以為神。田正也。又云。戴黃",
    "T46n1912_04c:0269c03": "天而履后土。土地廣不可盡敬。故封為社。",
    "T46n1912_04c:0269c04": "稷謂五穀總名。即五穀之神也。故天子所",
    "T46n1912_04c:0269c05": "居。左宗廟右社稷。布列四時五行。故以",
    "T46n1912_04c:0269c06": "國亡為失社稷。既入怨國及婬女房。故社",
    "T46n1912_04c:0269c07": "稷壞也。此間下次引此土耽荒之例。赫赫盛",
    "T46n1912_04c:0269c08": "也。如此盛周為欲所滅。褒姒者。昔夏后氏",
    "T46n1912_04c:0269c09": "之衰有二龍止於夏庭。自言。余褒姒之二",
    "T46n1912_04c:0269c10": "先君也。龍亡而𣺶在櫃而韞之。夏亡以此",
    "T46n1912_04c:0269c11": "器傳於殷。殷亡又傳於周。三代莫之敢發。",
    "T46n1912_04c:0269c12": "至于幽王末年發之。𣺶流于庭。使婦人裸",
    "T46n1912_04c:0269c13": "而噪之。化為玄黿入王後宮。後宮有未齓",
    "T46n1912_04c:0269c14": "童女遭之。既笄而孕。無夫而生。懼而棄之",
    "T46n1912_04c:0269c15": "於路。有夫婦夜聞其啼哀而收之。遂亡奔",
    "T46n1912_04c:0269c16": "於褒國。褒人贖罪請入童女於幽王。女出",
    "T46n1912_04c:0269c17": "褒國故云褒姒。幽王三年於後宮見而愛",
    "T46n1912_04c:0269c18": "之。生子伯服。乃廢申后及太子。立褒姒與",
    "T46n1912_04c:0269c19": "伯服。姒不好笑。笑則百二十媚。幽王欲其",
    "T46n1912_04c:0269c20": "笑打賊鼓舉鋒火。諸侯悉至而無寇。姒乃",
    "T46n1912_04c:0269c21": "大笑。幽王數為之。諸侯後遂不至。至十一",
    "T46n1912_04c:0269c22": "年申侯與犬戎共攻幽王。幽王舉鋒火打",
    "T46n1912_04c:0269c23": "賊鼓徵兵莫至。遂殺幽王虜褒姒。盡取",
    "T46n1912_04c:0269c24": "周賂而去。申侯乃與諸侯立太子。貪狼者",
    "T46n1912_04c:0269c25": "貪心如狼也。聲欲者。聲相不停。愚夫不解",
    "T46n1912_04c:0269c26": "積聚生著。嬌媚妖辭等者。如婆沙中云。佛",
    "T46n1912_04c:0269c27": "未出時。帝釋常詣提波延那仙人所聽法",
    "T46n1912_04c:0269c28": "舍脂念云。帝釋捨我欲詣餘女。隱形上車",
    "T46n1912_04c:0269c29": "到仙人所。帝釋見乃語言。仙人不欲見女",
    "T46n1912_04c:0270a01": "汝可還去。苦不肯去。帝釋以蓮荷莖打之。",
    "T46n1912_04c:0270a02": "舍脂乃以軟語謝帝釋。諸仙聞聲起欲。螺",
    "T46n1912_04c:0270a03": "髻落地失通。乃至世間一切染語皆生人欲。",
    "T46n1912_04c:0270a04": "故應訶之。絲竹弦管等者。自古有樂不出",
    "T46n1912_04c:0270a05": "八音。土曰塤。今童子猶吹之。匏曰笙皮",
    "T46n1912_04c:0270a06": "曰鼓。竹曰管絲曰絃。石曰磬。金曰鍾。木",
    "T46n1912_04c:0270a07": "曰柷。所以作樂調八音。改人邪志全其",
    "T46n1912_04c:0270a08": "正性。移風易俗。今之樂者並鄭衛之聲。增",
    "T46n1912_04c:0270a09": "狂逸壞正性。是故須訶。如論云。五百仙人",
    "T46n1912_04c:0270a10": "在雪山中住。甄迦羅女於雪山浴而歌。聞",
    "T46n1912_04c:0270a11": "其歌聲失諸禪定。心醉狂逸不能自轉。在",
    "T46n1912_04c:0270a12": "指者為環。在臂者為釧。鈴佩等並取以飾",
    "T46n1912_04c:0270a13": "女身者發聲。故能生欲。次香欲中言欝茀",
    "T46n1912_04c:0270a14": "者。茀香繁貌也。氛氳祥香也。芬芳香雜氣",
    "T46n1912_04c:0270a15": "也。酷烈亦香盛貌也。郁毓軟美之香也。於依",
    "T46n1912_04c:0270a16": "正香並不應著。人謂著香少過今則不",
    "T46n1912_04c:0270a17": "然。開結使門杜真正路。百年持戒能一時",
    "T46n1912_04c:0270a18": "壞。大論云。如有羅漢入龍宮受龍請食。",
    "T46n1912_04c:0270a19": "餘鉢令沙彌洗。鉢中殘輒嗅之甚香美。便",
    "T46n1912_04c:0270a20": "作方便入繩床下。手捉床脚俱入龍宮。龍",
    "T46n1912_04c:0270a21": "言。何以將未得道者來。師言。不覺。沙彌得",
    "T46n1912_04c:0270a22": "食美。見龍女香妙端正無比。生大染著。內",
    "T46n1912_04c:0270a23": "心發願。願當作福奪此龍處。龍言。勿復",
    "T46n1912_04c:0270a24": "將此沙彌來。沙彌還。一心修施戒願早成",
    "T46n1912_04c:0270a25": "龍。是時繞寺足下水出。自知龍業已成。至",
    "T46n1912_04c:0270a26": "師本入處大池邊。袈裟覆頭而死。變為大",
    "T46n1912_04c:0270a27": "龍。福德大故即殺彼龍。舉池盡赤。未死之",
    "T46n1912_04c:0270a28": "前師及徙眾訶之。答言。我心已定。師將眾",
    "T46n1912_04c:0270a29": "僧就池看之。歎云由著香故致使爾也。",
    "T46n1912_04c:0270b01": "復有比丘著池華香。為池神所訶。後人拔",
    "T46n1912_04c:0270b02": "壞池神不責。比丘反責池神。神云。比丘如",
    "T46n1912_04c:0270b03": "白淨㲲有黑易見。俗如黑物人所不見。",
    "T46n1912_04c:0270b04": "何足可怪。味欲中珍貴也。即妙味也。肴字",
    "T46n1912_04c:0270b05": "正從食者非今意。詩傳云。非穀而食者曰",
    "T46n1912_04c:0270b06": "肴。肴𦵔也。說文從肉者啖也。肥腴者。說文",
    "T46n1912_04c:0270b07": "云。腹下肉也。津潤也。膩等並脂膏之類。以",
    "T46n1912_04c:0270b08": "著味故當受洋銅灌口。以著味故墮不淨",
    "T46n1912_04c:0270b09": "中。如一沙彌心常愛酪。檀越供僧沙彌每",
    "T46n1912_04c:0270b10": "得餘殘。愛著不離。死生餘殘酪中。師得羅",
    "T46n1912_04c:0270b11": "漢。僧分酪時云。徐徐莫傷愛酪沙彌。人問",
    "T46n1912_04c:0270b12": "其故。答言此蟲本是我沙彌。以愛酪故生",
    "T46n1912_04c:0270b13": "此酪中。為是義故。應須訶味。觸欲者。生",
    "T46n1912_04c:0270b14": "使之本繫縛之緣。何以故。餘欲於四根各",
    "T46n1912_04c:0270b15": "得其分。唯此觸欲徧滿身受。生處廣故",
    "T46n1912_04c:0270b16": "多生染著。此著難捨。若墮地獄還以身觸",
    "T46n1912_04c:0270b17": "受苦萬端。此觸名為大黑暗處。論云。如劫",
    "T46n1912_04c:0270b18": "撥仙人經云。過去有仙名曰劫撥。得五神",
    "T46n1912_04c:0270b19": "通。王所敬重飛行往反。王自捧仙布髮與",
    "T46n1912_04c:0270b20": "行食。手自斟酌積有歲年。王有務遠行。王",
    "T46n1912_04c:0270b21": "有一女端正無比。王告女言。吾奉事仙",
    "T46n1912_04c:0270b22": "不敢失意。吾今遠行汝供如我。彼仙飛至",
    "T46n1912_04c:0270b23": "女以手擎坐著按上。觸女柔軟即起欲意。",
    "T46n1912_04c:0270b24": "欲盛失通步行出宮。眾人集看。王聞往看稽",
    "T46n1912_04c:0270b25": "首說偈訶仙人。仙人言。實如所言。此五過",
    "T46n1912_04c:0270b26": "患者下五譬如文。又摩訶衍云。哀哉眾生常",
    "T46n1912_04c:0270b27": "為五欲之所惱亂。而猶求之不已。如狗",
    "T46n1912_04c:0270b28": "齧枯骨如踐毒蛇。此五欲者。與畜生不",
    "T46n1912_04c:0270b29": "異。齡者年也。觀心訶欲者。初文舉欲能生",
    "T46n1912_04c:0270c01": "三諦。常無常等即是二邊。第一義諦即是中",
    "T46n1912_04c:0270c02": "道。欲中既有三諦之味。何不觀之令生觀",
    "T46n1912_04c:0270c03": "解。而但著世間麁惡欲染。一何誤哉。故大論",
    "T46n1912_04c:0270c04": "下明欲中亦生無量諸見。欲是鈍使。復更",
    "T46n1912_04c:0270c05": "生於無量諸見。利鈍具足咸生欲中。此為",
    "T46n1912_04c:0270c06": "下文三觀所觀之境。今觀下即能觀之觀。次",
    "T46n1912_04c:0270c07": "第觀中。先明空觀即析體不同。且此二空",
    "T46n1912_04c:0270c08": "豈與老莊同耶。莊曰。五色亂目使目不明。",
    "T46n1912_04c:0270c09": "五聲亂耳使耳不聰。五臭亂鼻因悛中顙。",
    "T46n1912_04c:0270c10": "五味噣口使口厲爽。取捨滑心使性飛揚",
    "T46n1912_04c:0270c11": "此五生害害於五根。老語大同。彼教雖云",
    "T46n1912_04c:0270c12": "害生不知害生之本。唯知為五所害永",
    "T46n1912_04c:0270c13": "迷去害之方。悛字七全切噣字竹救切喙也喙字許穢切口也當",
    "T46n1912_04c:0270c14": "知老教未始無色奚嘗不盲。乃至滑心亦",
    "T46n1912_04c:0270c15": "可比說。假觀中云猶名受入色空者。斥前",
    "T46n1912_04c:0270c16": "空觀。若不能了色中一切佛法。但名領受",
    "T46n1912_04c:0270c17": "取著色空。中觀可見。故釋論云下重斥小",
    "T46n1912_04c:0270c18": "也。故知二乘不見色實。深訶下出理訶之",
    "T46n1912_04c:0270c19": "意。事中訶欲復兼圓理。方可得為圓家方",
    "T46n1912_04c:0270c20": "便。故云意在於此。人不見此用是文為。上",
    "T46n1912_04c:0270c21": "下咸然請垂致意。",
    "T46n1912_04c:0270c22": "止觀輔行傳弘決卷第四之三"
}