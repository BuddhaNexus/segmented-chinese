{
    "T29n1563_016:0849c06": "阿毘達磨藏顯宗論卷第十六",
    "T29n1563_016:0849c08": "尊者眾賢造",
    "T29n1563_016:0849c09": "三藏法師玄奘奉　詔譯",
    "T29n1563_016:0849c10": "辯緣起品第四之五",
    "T29n1563_016:0849c11": "如是已辯有情世間器世間今當辯。頌曰。",
    "T29n1563_016:0849c12": "　安立器世間　　風輪最居下",
    "T29n1563_016:0849c13": "　其量廣無數　　厚十六洛叉",
    "T29n1563_016:0849c14": "　次上水輪深　　十一億二萬",
    "T29n1563_016:0849c15": "　下八洛叉水　　餘凝結成金",
    "T29n1563_016:0849c16": "　此水金輪廣　　徑十二洛叉",
    "T29n1563_016:0849c17": "　三千四百半　　周圍此三倍",
    "T29n1563_016:0849c18": "論曰。此百俱胝四大洲界。如是安立同壞同",
    "T29n1563_016:0849c19": "成。謂諸有情法爾修得諸靜慮故。下命終已",
    "T29n1563_016:0849c20": "生第二等靜慮地中。下器世間三災所壞。經",
    "T29n1563_016:0849c21": "久遠已依下空中。由諸有情業增上力。有微",
    "T29n1563_016:0849c22": "風起。後後轉增蟠結成輪。其體堅密。假設有",
    "T29n1563_016:0849c23": "一大諾健那。以金剛輪奮威懸擊。金剛有碎",
    "T29n1563_016:0849c24": "風輪無損。如是風輪廣無數。厚十六億踰繕",
    "T29n1563_016:0849c25": "那。又諸有情業增上力。起大雲雨澍風輪上。",
    "T29n1563_016:0849c26": "滴如車軸積水成輪。如是水輪於未凝結位。",
    "T29n1563_016:0849c27": "深十一億二萬踰繕那。廣稱風輪。有言狹小",
    "T29n1563_016:0849c28": "有情業力持令不散。如所食飲未熟變時。終",
    "T29n1563_016:0849c29": "不移流墮於熟藏。有餘師說。由風所持令不",
    "T29n1563_016:0850a01": "傍流。如篅持穀。有情業力引別風起。搏擊此",
    "T29n1563_016:0850a02": "水上結成金。如熟乳停上凝成膜。故水輪減。",
    "T29n1563_016:0850a03": "唯厚八洛叉。餘轉成金。厚三億二萬。二輪",
    "T29n1563_016:0850a04": "界別有百俱胝。一一二輪廣量皆等。謂徑十",
    "T29n1563_016:0850a05": "二億三千四百半。周圍其邊數成三倍。謂周",
    "T29n1563_016:0850a06": "圍量成三十六億一萬三百五十踰繕耶。已",
    "T29n1563_016:0850a07": "辯三輪。山今當辯。頌曰。",
    "T29n1563_016:0850a08": "　蘇迷盧處中　　次踰健達羅",
    "T29n1563_016:0850a09": "　伊沙馱羅山　　朅地洛迦山",
    "T29n1563_016:0850a10": "　蘇達黎舍那　　頞濕縛羯拏",
    "T29n1563_016:0850a11": "　毘那怛迦山　　尼民達羅山",
    "T29n1563_016:0850a12": "　於大洲等外　　有鐵輪圍山",
    "T29n1563_016:0850a13": "　前七金所成　　蘇迷盧四寶",
    "T29n1563_016:0850a14": "　入水皆八萬　　妙高出亦然",
    "T29n1563_016:0850a15": "　餘八半半下　　廣皆等高量",
    "T29n1563_016:0850a16": "論曰。於金輪上有九大山。妙高山王處中而",
    "T29n1563_016:0850a17": "住。餘八周匝繞妙高山。於八山中前七名內。",
    "T29n1563_016:0850a18": "第七山外有大洲等。此外復有鐵輪圍山。周",
    "T29n1563_016:0850a19": "匝如輪圍四洲界。持雙等七唯金所成。妙高",
    "T29n1563_016:0850a20": "山王四寶為體。謂四面如次北東南西。金銀",
    "T29n1563_016:0850a21": "吠琉璃頗胝迦寶。隨寶威德色顯於空。故贍",
    "T29n1563_016:0850a22": "部洲空似吠琉璃色。如是寶等從何而生。從",
    "T29n1563_016:0850a23": "諸有情業增上力。復大雲起雨金輪上。滴如",
    "T29n1563_016:0850a24": "車軸。經於久時積水奔濤。深踰八萬。猛風鑽",
    "T29n1563_016:0850a25": "擊寶等變生。如是變生金寶等已。復由業",
    "T29n1563_016:0850a26": "力引起別風簡別寶等。攝令聚集。成山成洲。",
    "T29n1563_016:0850a27": "分水甘醎。令別成立內海外海。云何一類水",
    "T29n1563_016:0850a28": "別類寶等生。雨水能為異類寶等種所依藏。",
    "T29n1563_016:0850a29": "復為種種威德猛風之所鑽擊。生眾寶等。故",
    "T29n1563_016:0850b01": "無有過。如是九山住金輪上。沒水量皆等八",
    "T29n1563_016:0850b02": "萬踰繕那。蘇迷盧山出水亦爾。如是則說。",
    "T29n1563_016:0850b03": "妙高山王從下金輪上至其頂。總有十六萬",
    "T29n1563_016:0850b04": "踰繕那。其餘八山出水高量。從內至外半半",
    "T29n1563_016:0850b05": "漸卑。謂初持雙出水四萬。乃至最後鐵輪圍",
    "T29n1563_016:0850b06": "山出水三百一十二半。如是九山一一廣量。",
    "T29n1563_016:0850b07": "各各與自出水量同。已辯九山。海今當辯。頌",
    "T29n1563_016:0850b08": "曰。",
    "T29n1563_016:0850b09": "　山間有八海　　前七名為內",
    "T29n1563_016:0850b10": "　最初廣八萬　　四邊各三倍",
    "T29n1563_016:0850b11": "　餘六半半狹　　第八名為外",
    "T29n1563_016:0850b12": "　三洛叉二萬　　三千二百餘",
    "T29n1563_016:0850b13": "論曰。妙高為初。輪圍為後。中間八海。前七名",
    "T29n1563_016:0850b14": "內。七中皆具八功德水。一甘二冷三軟四輕",
    "T29n1563_016:0850b15": "五清淨六不臭七飲時不損喉八飲已不傷",
    "T29n1563_016:0850b16": "腹。如是七海。初廣八萬。約持雙山內邊周量。",
    "T29n1563_016:0850b17": "於其四面數各三倍。謂各成二億四萬踰繕",
    "T29n1563_016:0850b18": "那。其餘六海量半半狹。謂第二海量廣四萬。",
    "T29n1563_016:0850b19": "乃至第七量廣一千二百五十。此等不說周",
    "T29n1563_016:0850b20": "圍量者。以煩多故。准前知故。第八名外。醎水",
    "T29n1563_016:0850b21": "盈滿。量廣三億二萬三千及二百八十七踰",
    "T29n1563_016:0850b22": "繕那半。八十七半餘聲所顯。已辯八海。當辯",
    "T29n1563_016:0850b23": "諸洲形量有異。頌曰。",
    "T29n1563_016:0850b24": "　於中大洲相　　南贍部如車",
    "T29n1563_016:0850b25": "　三邊各二千　　南邊有三半",
    "T29n1563_016:0850b26": "　東毘提訶洲　　其相如半月",
    "T29n1563_016:0850b27": "　三邊如贍部　　東邊三百半",
    "T29n1563_016:0850b28": "　西瞿陀尼洲　　其相如滿月",
    "T29n1563_016:0850b29": "　徑二千五百　　周圍此三倍",
    "T29n1563_016:0850c01": "　北洲如方座　　四面各二千",
    "T29n1563_016:0850c02": "　中洲復有八　　四洲邊各二",
    "T29n1563_016:0850c03": "論曰。於外海中大洲有四。謂於四面對妙高",
    "T29n1563_016:0850c04": "山。南贍部洲。北廣南狹三邊量等。其相如",
    "T29n1563_016:0850c05": "車。南邊唯廣。三踰繕那半。三邊各有二千踰",
    "T29n1563_016:0850c06": "繕那。唯此洲中有金剛座。上窮地際下據金",
    "T29n1563_016:0850c07": "輪。諸最後身菩提薩埵。將登無上正等菩提。",
    "T29n1563_016:0850c08": "皆坐此座上起金剛喻定。以無餘依及餘處",
    "T29n1563_016:0850c09": "所有堅固力能持此定。東勝身洲。東狹西廣",
    "T29n1563_016:0850c10": "三面量等。形如半月。東三百五十。三邊各二",
    "T29n1563_016:0850c11": "千。此東洲東邊廣南洲南際。故東如半月。",
    "T29n1563_016:0850c12": "南贍部如車。西牛貨洲形如滿月。徑二千五",
    "T29n1563_016:0850c13": "百。周圍七千半。北俱盧洲形如方座。四邊量",
    "T29n1563_016:0850c14": "等。面各二千。周圍八千踰繕那量。隨自洲相",
    "T29n1563_016:0850c15": "人面亦然。復有八中洲。是大洲眷屬。謂四大",
    "T29n1563_016:0850c16": "洲側。各有二中洲。贍部洲邊二中洲者。一遮",
    "T29n1563_016:0850c17": "末羅洲。二筏羅遮末羅洲。勝身洲邊二中洲",
    "T29n1563_016:0850c18": "者。一提訶洲。二毘提訶洲。牛貨洲邊二中洲",
    "T29n1563_016:0850c19": "者。一舍[打-丁+虎]洲。二嗢怛羅漫怛理拏洲。俱盧洲",
    "T29n1563_016:0850c20": "邊二中洲者。一矩拉婆洲。二憍拉婆洲。此一",
    "T29n1563_016:0850c21": "切洲皆人所住。由下劣業增上所生。故住彼",
    "T29n1563_016:0850c22": "人身形卑陋。有餘師說。遮末羅洲羅剎娑居。",
    "T29n1563_016:0850c23": "餘皆人住。辯諸洲已。無熱惱池何方幾量。頌",
    "T29n1563_016:0850c24": "曰。",
    "T29n1563_016:0850c25": "　此北九黑山　　雪香醉山內",
    "T29n1563_016:0850c26": "　無熱池縱廣　　五十踰繕那",
    "T29n1563_016:0850c27": "論曰。至教說此贍部洲中。從中印度漸次向",
    "T29n1563_016:0850c28": "北。三處各有三重黑山。有大雪山在黑山北。",
    "T29n1563_016:0850c29": "大雪山北有香醉山。雪北香南有大池水。名",
    "T29n1563_016:0851a01": "無熱惱。出四大河。從四面流趣四大海。一殑",
    "T29n1563_016:0851a02": "伽河。二信度河。三徙多河。四縛芻河。無熱惱",
    "T29n1563_016:0851a03": "池縱廣正等。面各五十踰繕那量。八功德水",
    "T29n1563_016:0851a04": "盈滿其中。非得通人難至其所。於此池側有",
    "T29n1563_016:0851a05": "贍部林。樹形高大其果甘美。依此林故名贍",
    "T29n1563_016:0851a06": "部洲。或依此果以立洲號。復於何處置捺落",
    "T29n1563_016:0851a07": "迦。何量有幾。頌曰。",
    "T29n1563_016:0851a08": "　此下過二萬　　無間深廣同",
    "T29n1563_016:0851a09": "　上七[木*奈]落迦　　八增皆十六",
    "T29n1563_016:0851a10": "　謂煻煨屎糞　　鋒刃烈河增",
    "T29n1563_016:0851a11": "　各住彼四方　　餘八寒地獄",
    "T29n1563_016:0851a12": "論曰。此贍部洲下過二萬有阿鼻旨大[木*奈]落",
    "T29n1563_016:0851a13": "迦。深廣同前。謂各二萬。故彼底去此四萬踰",
    "T29n1563_016:0851a14": "繕那。何緣唯此洲下有無間獄。唯於此洲起",
    "T29n1563_016:0851a15": "極重惡業故。刀兵等災唯此有故。唯此洲人",
    "T29n1563_016:0851a16": "極利根故。以無樂間立無間名。所餘地獄",
    "T29n1563_016:0851a17": "中。雖無異熟樂而無大過失。有等流樂故。有",
    "T29n1563_016:0851a18": "說無隙立無間名雖有情少而身大故。有說",
    "T29n1563_016:0851a19": "於中受苦無間。謂彼各為百釘釘身。於六觸",
    "T29n1563_016:0851a20": "門恒受劇苦。居熱鐵地鐵牆所圍。猛焰交通",
    "T29n1563_016:0851a21": "曾無暫歇。身遭熱逼苦痛難任。雖有四門遠",
    "T29n1563_016:0851a22": "觀開闢。而走求出便見關閉。所求不遂荼毒",
    "T29n1563_016:0851a23": "怨傷。以己身薪投赴猛火焚燒支體骨肉燋",
    "T29n1563_016:0851a24": "然。惡業所持而不至死。餘七地獄在無間上",
    "T29n1563_016:0851a25": "重壘而住。其七者何。一者極熱。二者炎熱。",
    "T29n1563_016:0851a26": "三者大叫。四者號叫。五者眾合。六者黑繩。七",
    "T29n1563_016:0851a27": "者等活。有說此七在無間傍。外內自他身諸",
    "T29n1563_016:0851a28": "支節。皆出猛火互相燒害。熱中極故名為極",
    "T29n1563_016:0851a29": "熱。火隨身轉炎熾周圍。熱苦難任故名炎熱。",
    "T29n1563_016:0851b01": "劇苦所逼發大酷聲。悲叫稱怨故名大叫。眾",
    "T29n1563_016:0851b02": "苦所逼異類悲號。怨發叫聲故名號叫。眾多",
    "T29n1563_016:0851b03": "苦具俱來逼身。合黨相殘故名眾合。先以墨",
    "T29n1563_016:0851b04": "索拼量支體。後方斬鋸故名黑繩。眾苦逼身",
    "T29n1563_016:0851b05": "數悶如死。尋蘇如本故名等活。謂彼有情雖",
    "T29n1563_016:0851b06": "遭種種斫刺磨擣。而彼暫遇涼風所吹尋蘇",
    "T29n1563_016:0851b07": "如本。等前活故立等活名。八[木*奈]落迦增各",
    "T29n1563_016:0851b08": "十六。謂四門外各有四增。以非皆異名但標",
    "T29n1563_016:0851b09": "其定數。故薄伽梵說此頌言。",
    "T29n1563_016:0851b10": "　此八[木*奈]落迦　　我說甚難越",
    "T29n1563_016:0851b11": "　以熱鐵為地　　周匝有鐵牆",
    "T29n1563_016:0851b12": "　四面有四門　　關閉以鐵扇",
    "T29n1563_016:0851b13": "　巧安布分量　　各有十六增",
    "T29n1563_016:0851b14": "　多百踰繕那　　滿中造惡者",
    "T29n1563_016:0851b15": "　周遍焰交徹　　猛火恒洞燃",
    "T29n1563_016:0851b16": "此十六中受苦增劇。過本地獄故說為增。或",
    "T29n1563_016:0851b17": "於此中受種種苦。苦具多類故說為增。或地",
    "T29n1563_016:0851b18": "獄中遍受苦已。重遭此苦故說為增。有說",
    "T29n1563_016:0851b19": "有情出地獄已。數復遭苦故說為增。門各",
    "T29n1563_016:0851b20": "四增其名何等。煻煨屎糞鋒刃烈河。門門",
    "T29n1563_016:0851b21": "四增名皆相似。煻煨增者。謂此增中煻煨。",
    "T29n1563_016:0851b22": "沒膝。其量寬廣多踰繕那。有情遊中纔下其",
    "T29n1563_016:0851b23": "足。皮肉與血俱燋爛墜。舉足還生平復如本。",
    "T29n1563_016:0851b24": "屍糞增者。謂此增中屍糞泥滿。搓瀨臭澁深",
    "T29n1563_016:0851b25": "沒於人。又廣於前煻煨增量。於中多有娘",
    "T29n1563_016:0851b26": "矩吒蟲。[此/朿]利如針身白頭黑。有情遊彼皆為",
    "T29n1563_016:0851b27": "此蟲鑽皮破骨咂食其髓。鋒刃增者。謂此增",
    "T29n1563_016:0851b28": "中復有三種。一刀刃路。謂於此中仰布刀刃",
    "T29n1563_016:0851b29": "以為大道。有情遊彼纔下足時。皮肉與血俱",
    "T29n1563_016:0851c01": "斷碎墜。舉足還生平復如本。二劍葉林。謂此",
    "T29n1563_016:0851c02": "林上純以銛利劍刃為葉。有情遊下風吹葉",
    "T29n1563_016:0851c03": "墜斬刺支體骨肉零落。有烏駮狗撲令僵仆。",
    "T29n1563_016:0851c04": "囓首齩足[齒*可]頸擘腴。爴腹掐心摣掣食噉。三",
    "T29n1563_016:0851c05": "鐵刺。林謂此林內鐵樹高聳。量過百人。有",
    "T29n1563_016:0851c06": "利鐵刺長十六指。有情被逼上下樹時。其刺",
    "T29n1563_016:0851c07": "銛鋒下上劖刺。有鐵[此/朿]鳥探啄有情。眼精",
    "T29n1563_016:0851c08": "心肝爭競而食。刀刃路等三種雖殊而鐵杖",
    "T29n1563_016:0851c09": "同。故一增攝。烈河增者。謂此增河其量深",
    "T29n1563_016:0851c10": "廣。熱醎烈水盈滿其中。有情溺中。或浮或沒。",
    "T29n1563_016:0851c11": "或逆或順或橫或轉。被蒸被煮骨皮糜爛。如",
    "T29n1563_016:0851c12": "大鑊中滿盛灰汁。置麻米等猛火下燃。麻等",
    "T29n1563_016:0851c13": "於中上下迴轉。舉體糜爛有情亦然。設欲逃",
    "T29n1563_016:0851c14": "亡。於兩岸上有諸獄卒。手執刀槍禦捍令迴。",
    "T29n1563_016:0851c15": "無由得出。復有獄卒張大鐵網。漉諸有情置",
    "T29n1563_016:0851c16": "於岸上。洋銅灌其口令吞熱鐵丸。眾苦備經",
    "T29n1563_016:0851c17": "還擲河內。此河如塹前三似園。圍繞莊嚴諸",
    "T29n1563_016:0851c18": "大地獄。已說有八熱[木*奈]落迦。寒[木*奈]落迦亦有",
    "T29n1563_016:0851c19": "八種。何等為八。一頞部陀。二尼剌部陀。三頞",
    "T29n1563_016:0851c20": "哳吒。四曤臛婆。五呼呼婆。六嗢鉢羅。七鉢",
    "T29n1563_016:0851c21": "特摩。八摩訶鉢特摩。此中有情嚴寒所逼。隨",
    "T29n1563_016:0851c22": "身聲瘡變立差別想名。謂二三三如其次",
    "T29n1563_016:0851c23": "第。此寒地獄在繞四洲輪圍山外極冥闇所。",
    "T29n1563_016:0851c24": "於中恒有凄勁冷風。上下衝擊縱橫旋擁。有",
    "T29n1563_016:0851c25": "情遊此屯聚相依。寒酷切身膚皮疱裂。身",
    "T29n1563_016:0851c26": "戰僵鞕各出異聲。瘡開剖坼如三花相。多",
    "T29n1563_016:0851c27": "由謗賢聖招如是苦果。有說此在熱地獄傍。",
    "T29n1563_016:0851c28": "以贍部洲上尖下闊形如穀聚故得包容。是",
    "T29n1563_016:0851c29": "故大海漸深漸狹。十六大獄皆諸有情增上",
    "T29n1563_016:0852a01": "業感。餘孤地獄或多二一各別業招。或近江",
    "T29n1563_016:0852a02": "河山間曠野。或在地下空中餘處。無間大熱",
    "T29n1563_016:0852a03": "及炎熱三。於中皆無獄卒防守。大叫號叫及",
    "T29n1563_016:0852a04": "眾合三。少有獄卒。琰魔王使時時往來巡撿",
    "T29n1563_016:0852a05": "彼故。其餘皆為獄卒防守。有情無情異類獄",
    "T29n1563_016:0852a06": "卒。防守治罰罪有情故。火不焚燒。有情卒",
    "T29n1563_016:0852a07": "者。彼身別稟異大種故。或由業力所遮隔故。",
    "T29n1563_016:0852a08": "一切地獄身形皆竪。初同聖語。曾聞有以聖",
    "T29n1563_016:0852a09": "語告言。汝在人中不觀欲過。又不承敬梵志",
    "T29n1563_016:0852a10": "沙門。是故於今受斯劇苦。彼聞領解生慚悔",
    "T29n1563_016:0852a11": "心。後不分明。苦所逼故。諸地獄器安布如是。",
    "T29n1563_016:0852a12": "傍生所止謂水陸空。生類顯形無邊差別。其",
    "T29n1563_016:0852a13": "身行相少竪多傍。本住海中後流五趣。初",
    "T29n1563_016:0852a14": "同聖語後漸乖訛。諸鬼本住琰魔王國。從此",
    "T29n1563_016:0852a15": "展轉散趣餘方。此贍部洲南邊直下。深過五",
    "T29n1563_016:0852a16": "百踰繕那量。有琰魔王都。縱廣量亦爾。鬼有",
    "T29n1563_016:0852a17": "三種謂無少多財無財復三。謂炬針臭口。少",
    "T29n1563_016:0852a18": "財亦有三。謂針臭毛癭多財亦有三。謂希祠",
    "T29n1563_016:0852a19": "棄大勢廣釋此。九如順正。理然諸鬼中無",
    "T29n1563_016:0852a20": "威德者唯三洲有。除北俱盧。若有威德天上",
    "T29n1563_016:0852a21": "亦有。贍部洲西渚有五百。於中有二唯鬼所",
    "T29n1563_016:0852a22": "居。渚各有城。二百五十。有威德鬼住一渚城。",
    "T29n1563_016:0852a23": "一渚城居無威德鬼。諸鬼多分行竪而行。",
    "T29n1563_016:0852a24": "於劫初時皆同聖語。後隨處別種種乖訛。日",
    "T29n1563_016:0852a25": "月所居量等義者。頌曰。",
    "T29n1563_016:0852a26": "　日月迷盧半　　五十一五十",
    "T29n1563_016:0852a27": "　夜半日沒中　　日出四洲等",
    "T29n1563_016:0852a28": "　雨際第二月　　後九夜漸增",
    "T29n1563_016:0852a29": "　寒第四亦然　　夜減晝翻此",
    "T29n1563_016:0852b01": "　晝夜增臘縛　　行南北路時",
    "T29n1563_016:0852b02": "　近日自影覆　　故見月輪缺",
    "T29n1563_016:0852b03": "論曰。日月眾星依何而住。依風而住。謂諸有",
    "T29n1563_016:0852b04": "情業增上力共引風起。繞妙高山空中旋環。",
    "T29n1563_016:0852b05": "運持日等令不停墜。彼所住去此幾踰繕那。",
    "T29n1563_016:0852b06": "持雙山頂齊妙高山半。日等徑量幾踰繕那。",
    "T29n1563_016:0852b07": "日五十一。月唯五十。星最小者半俱盧舍。最",
    "T29n1563_016:0852b08": "大者。十六踰繕那。四洲日月各有別耶。不爾。",
    "T29n1563_016:0852b09": "四洲同一日月俱時四處作所作耶。不爾。云",
    "T29n1563_016:0852b10": "何夜半日沒日中日出四洲時等。俱盧贍部牛",
    "T29n1563_016:0852b11": "貨勝身隔妙高山相對住故。若俱盧夜半即",
    "T29n1563_016:0852b12": "贍部日中。勝身日沒牛貨日出。若牛貨日中",
    "T29n1563_016:0852b13": "即勝身夜半。贍部日沒俱盧日出。此略義者。",
    "T29n1563_016:0852b14": "隨何洲相對日中月中。餘二洲隨應西沒東",
    "T29n1563_016:0852b15": "出。第三洲處夜中晝中。由是若時勝身牛貨",
    "T29n1563_016:0852b16": "如其次第日中月中。爾時光明四洲皆有。然",
    "T29n1563_016:0852b17": "光作事在東南洲。於西北洲唯明作事。俱見",
    "T29n1563_016:0852b18": "兩事在北南洲。謂贍部洲。見日出月沒。見月",
    "T29n1563_016:0852b19": "出日沒。謂俱盧洲。東勝身洲。唯得見日唯得",
    "T29n1563_016:0852b20": "見月。謂牛貨洲。如是所餘例應思擇。何緣晝",
    "T29n1563_016:0852b21": "夜有減有增。日行此洲路有別故。從雨際第",
    "T29n1563_016:0852b22": "二月後半第九日夜漸增。從寒際第四月後",
    "T29n1563_016:0852b23": "半第九日夜漸減。晝增減位與此相違。夜漸",
    "T29n1563_016:0852b24": "增時晝便漸減。夜漸減位晝即漸增。晝夜增",
    "T29n1563_016:0852b25": "時。一晝夜增幾增一臘縛晝。夜減亦然。日行",
    "T29n1563_016:0852b26": "此洲向南向北。如其次第夜增晝增。何故月",
    "T29n1563_016:0852b27": "輪於黑半末白半初位見有缺耶。世施設中",
    "T29n1563_016:0852b28": "作如是釋。以月宮殿行近日輪。月被日輪光",
    "T29n1563_016:0852b29": "所侵照。餘邊發影自覆月輪。令於爾時見不",
    "T29n1563_016:0852c01": "圓滿。理必應爾。以於爾時亦見不明全月輪",
    "T29n1563_016:0852c02": "故。由是日沒月便出時。相去極遙。見月圓滿",
    "T29n1563_016:0852c03": "日等宮殿。何有情居四大王天所部天眾是",
    "T29n1563_016:0852c04": "諸天眾。唯住此耶。若空居天唯住如是日等",
    "T29n1563_016:0852c05": "宮殿。若地居天住妙高山。諸層級等有幾層。",
    "T29n1563_016:0852c06": "級其量云。何何等諸天住何層。級頌曰。",
    "T29n1563_016:0852c07": "　妙高層有四　　相去各十千",
    "T29n1563_016:0852c08": "　傍出十六千　　八四二千量",
    "T29n1563_016:0852c09": "　堅手及持鬘　　恒憍大王眾",
    "T29n1563_016:0852c10": "　如次居四級　　亦住餘七山",
    "T29n1563_016:0852c11": "論曰。蘇迷盧山有四層級。始從水際盡第一",
    "T29n1563_016:0852c12": "層。相去十千踰繕那量。如是乃至從第三層。",
    "T29n1563_016:0852c13": "盡第四層亦十千量。此四層級。從妙高山傍",
    "T29n1563_016:0852c14": "出圍繞。盡其下半。最初層級出十六千。第",
    "T29n1563_016:0852c15": "二第三第四層級。如其次第八四二千。住初",
    "T29n1563_016:0852c16": "層天名為堅手。持鬘居第二。恒憍處第三。四",
    "T29n1563_016:0852c17": "大天王及諸眷屬。各一方面住第四層。堅",
    "T29n1563_016:0852c18": "手等三天皆四王眾攝。持雙山等七金山上。",
    "T29n1563_016:0852c19": "亦有四王所部村邑。是名依地住四大王眾",
    "T29n1563_016:0852c20": "天。於欲天中此天最廣。三十三天住在何處。",
    "T29n1563_016:0852c21": "頌曰。",
    "T29n1563_016:0852c22": "　妙高頂八萬　　三十三天居",
    "T29n1563_016:0852c23": "　四角有四峯　　金剛手所住",
    "T29n1563_016:0852c24": "　中宮名善見　　周萬踰繕那",
    "T29n1563_016:0852c25": "　高一半金城　　雜飾地柔軟",
    "T29n1563_016:0852c26": "　中有殊勝殿　　周千踰繕那",
    "T29n1563_016:0852c27": "　外四苑莊嚴　　眾車麁雜喜",
    "T29n1563_016:0852c28": "　妙地居四方　　相去各二十",
    "T29n1563_016:0852c29": "　東北圓生樹　　西南善法堂",
    "T29n1563_016:0853a01": "論曰。三十三天住迷盧頂。其頂四面各二十",
    "T29n1563_016:0853a02": "千。若據周圍數成八萬。有餘師說。面各八十",
    "T29n1563_016:0853a03": "千與下際四邊其量無別。山頂四角各有一",
    "T29n1563_016:0853a04": "峯。其高廣量各有五百。有藥叉神名金剛手。",
    "T29n1563_016:0853a05": "於中止住守護諸天。於山頂中有宮名善見。",
    "T29n1563_016:0853a06": "面二千半。周萬踰繕那。金城量高一踰繕那",
    "T29n1563_016:0853a07": "半。其地平坦。亦真金所成。俱用百一雜寶",
    "T29n1563_016:0853a08": "嚴飾。地觸柔軟如妬羅綿。於踐躡時隨足高",
    "T29n1563_016:0853a09": "下。是天帝釋所都大城。城有千門嚴飾壯麗",
    "T29n1563_016:0853a10": "門有五百青衣藥叉。勇健端嚴踰繕那量。各",
    "T29n1563_016:0853a11": "嚴鎧仗防守城門。於其城中有殊勝殿。種種",
    "T29n1563_016:0853a12": "妙寶具足莊嚴。蔽餘天宮故名殊勝。面二百",
    "T29n1563_016:0853a13": "五十。周千踰繕那。是謂城中諸可愛事。城",
    "T29n1563_016:0853a14": "外四面四苑莊嚴。是彼諸天共遊戲處。一眾",
    "T29n1563_016:0853a15": "車苑。謂此苑中隨天福力種種車現。二麁惡",
    "T29n1563_016:0853a16": "苑。天欲戰時隨其所須甲仗等現。三雜林苑。",
    "T29n1563_016:0853a17": "諸天入中所玩皆同俱生勝喜。四喜林苑。極",
    "T29n1563_016:0853a18": "妙欲塵雜類俱臻歷觀無厭。如是四苑形皆",
    "T29n1563_016:0853a19": "畟方。一一周千踰繕那量。居中各有一如意",
    "T29n1563_016:0853a20": "池。面各五十踰繕那量。八功德水彌滿其中。",
    "T29n1563_016:0853a21": "隨欲妙花寶舟好鳥。一一奇麗種種莊嚴。四",
    "T29n1563_016:0853a22": "苑四邊有四妙地。中間各去苑二十踰繕那。",
    "T29n1563_016:0853a23": "地一一邊量皆二百。是諸天眾勝遊戲所。諸",
    "T29n1563_016:0853a24": "天於彼捔勝歡娛。城外東北有圓生樹。是",
    "T29n1563_016:0853a25": "三十三天受欲樂勝所。蟠根深廣五十踰繕",
    "T29n1563_016:0853a26": "那。聳幹上昇枝條傍布。高廣量等百踰繕那。",
    "T29n1563_016:0853a27": "挺葉開花妙香芬馥順風薰滿百踰繕那。若",
    "T29n1563_016:0853a28": "逆風薰猶遍五十。城外西南角有大善法堂。",
    "T29n1563_016:0853a29": "三十三天時集詳辯。制伏阿素洛等如法不",
    "T29n1563_016:0853b01": "如法事。如是已辯三十三天所居外器。餘有",
    "T29n1563_016:0853b02": "色天眾所住器云何。頌曰。",
    "T29n1563_016:0853b03": "　此上有色天　　住依空宮殿",
    "T29n1563_016:0853b04": "論曰。從夜摩天至色究竟。所住宮殿皆但依",
    "T29n1563_016:0853b05": "空。有說空中密雲彌布如地。為彼宮殿所依",
    "T29n1563_016:0853b06": "外器。世間至色究竟上無色故不可施設。如",
    "T29n1563_016:0853b07": "是所說諸天眾中。頌曰。",
    "T29n1563_016:0853b08": "　六受欲交抱　　執手笑視婬",
    "T29n1563_016:0853b09": "論曰。梵眾天等由對治力。於諸欲法皆已遠",
    "T29n1563_016:0853b10": "離。唯六欲天受妙欲境。六欲天者。一四大",
    "T29n1563_016:0853b11": "王眾天。謂彼有四大王及所領眾。或彼天眾",
    "T29n1563_016:0853b12": "事四大王。是四大王之所領故。二三十三天。",
    "T29n1563_016:0853b13": "謂彼天處是三十三部諸天所居。妙高山頂",
    "T29n1563_016:0853b14": "四面各有八部天眾。中央有一。即天帝釋。故",
    "T29n1563_016:0853b15": "三十三。三夜摩天。謂彼天處時時多分稱快",
    "T29n1563_016:0853b16": "樂哉。四覩史多天。謂彼天處多於自所受生",
    "T29n1563_016:0853b17": "喜足心。五樂變化天。謂彼天處樂數化欲境",
    "T29n1563_016:0853b18": "於中受樂。六他化自在天。謂彼天處於他",
    "T29n1563_016:0853b19": "所化欲境自在受樂。六中初二依地居天。形",
    "T29n1563_016:0853b20": "交成婬與人無別。然風氣泄熱惱便除。非如",
    "T29n1563_016:0853b21": "人間有餘不淨。夜摩天眾纔抱成婬。俱起染",
    "T29n1563_016:0853b22": "心暫時相抱。熱惱便息。唯一起染。雖受抱樂",
    "T29n1563_016:0853b23": "而不成婬。若俱無染心。雖相執抱如親相敬",
    "T29n1563_016:0853b24": "愛。而無過失。覩史多天但由執手熱惱便息。",
    "T29n1563_016:0853b25": "樂變化天唯相向笑便除熱惱。他化自在相",
    "T29n1563_016:0853b26": "視成婬。如是後三俱一無染。成婬樂愛差別",
    "T29n1563_016:0853b27": "如前。後二天中唯化資具。若異此者俱染",
    "T29n1563_016:0853b28": "不成。實並形交方成婬事。施設所說顯時不",
    "T29n1563_016:0853b29": "同。由上諸天欲境轉妙。貪心轉重身觸有",
    "T29n1563_016:0853c01": "殊。故經少時數成婬事。不爾天欲樂應少於",
    "T29n1563_016:0853c02": "人中。隨彼諸天男女膝上。有童男童女欻爾",
    "T29n1563_016:0853c03": "化生。即說為彼天所生。男女初生天眾身量",
    "T29n1563_016:0853c04": "云何頌曰。",
    "T29n1563_016:0853c05": "　初如五至十　　色圓滿有衣",
    "T29n1563_016:0853c06": "論曰。且六欲諸天。初生如次。如五六七八九",
    "T29n1563_016:0853c07": "十歲。人生己身形速得圓滿。色界天眾於初",
    "T29n1563_016:0853c08": "生時。身量周圓具妙衣服。一切天眾皆作聖",
    "T29n1563_016:0853c09": "言。謂彼言詞同中印度。然不由學自解典言。",
    "T29n1563_016:0853c10": "欲生樂生云何差別。頌曰。",
    "T29n1563_016:0853c11": "　欲生三人天　　樂生三九處",
    "T29n1563_016:0853c12": "論曰。欲生三者。有諸有情樂受現前諸妙欲",
    "T29n1563_016:0853c13": "境。彼於如是現欲境中自在而轉。謂全人趣",
    "T29n1563_016:0853c14": "及下四天。有諸有情樂受自化諸妙欲境。彼",
    "T29n1563_016:0853c15": "於自化妙欲境中自在而轉。謂唯第五樂變",
    "T29n1563_016:0853c16": "化天。有諸有情樂受他化諸妙欲境。彼於他",
    "T29n1563_016:0853c17": "化妙欲境中自在而轉。謂第六他化自在天。",
    "T29n1563_016:0853c18": "此欲生三依何建立。依受如生現前欲境故。",
    "T29n1563_016:0853c19": "依受如樂自化欲境故。依受如樂他化欲境",
    "T29n1563_016:0853c20": "故。又依所受下中上境故。又依受用有罪有",
    "T29n1563_016:0853c21": "勞現前欲境故。依樂受用無罪有勞自化欲",
    "T29n1563_016:0853c22": "境故。依樂受用無罪無勞他化欲境故。樂",
    "T29n1563_016:0853c23": "生三者。三靜慮中於九處生受三種樂。以彼",
    "T29n1563_016:0853c24": "所受有樂異熟無苦異熟。故名樂生。此樂生",
    "T29n1563_016:0853c25": "三依何建立。依多安住離生喜樂定生喜樂",
    "T29n1563_016:0853c26": "離喜樂故。或依三種災所及故。或依尋喜樂",
    "T29n1563_016:0853c27": "增上故。或依身想異無異故。所說諸天二十",
    "T29n1563_016:0853c28": "二處。上下相去其量云何。頌曰。",
    "T29n1563_016:0853c29": "　如彼去下量　　去上數亦然",
    "T29n1563_016:0854a01": "論曰。一一中間踰繕那量。非易可數。但可總",
    "T29n1563_016:0854a02": "舉。彼去下量去上例然。隨從何天去下海量。",
    "T29n1563_016:0854a03": "彼上所至與去下同。謂妙高山從第四層級",
    "T29n1563_016:0854a04": "去下大海四萬踰繕那。上去三十三天亦如",
    "T29n1563_016:0854a05": "去下海量。如三十三天去下大海。上去夜摩",
    "T29n1563_016:0854a06": "天其量亦爾。如是乃至。如善見天去下大海。",
    "T29n1563_016:0854a07": "從彼上去色究竟天其量亦爾。如是懸遠多",
    "T29n1563_016:0854a08": "踰繕那。如明眼人暫見色頃。世尊能以意勢",
    "T29n1563_016:0854a09": "神通運。身往來自在無礙。故佛神力不可思。",
    "T29n1563_016:0854a10": "議。於下處生昇上見不。頌曰。",
    "T29n1563_016:0854a11": "　離通力依他　　下無昇見上",
    "T29n1563_016:0854a12": "論曰。如四大王天眾昇見三十三天。非三十",
    "T29n1563_016:0854a13": "三等天昇見夜摩天等。然彼若得定所發通。",
    "T29n1563_016:0854a14": "一切皆能昇見於上。或依他力昇見上天。謂",
    "T29n1563_016:0854a15": "得神通及上天眾。引接往彼隨其所應。或上",
    "T29n1563_016:0854a16": "天來下亦能見。若上界地來向下時。非下化",
    "T29n1563_016:0854a17": "身下眼不見。非其境界故。如不覺彼觸故。上",
    "T29n1563_016:0854a18": "界地來向下時。必化下身為令下見。依地居",
    "T29n1563_016:0854a19": "天已說處量。夜摩天等處量云何。有說四天",
    "T29n1563_016:0854a20": "如迷盧頂。有說此四上倍倍增。有餘師言。",
    "T29n1563_016:0854a21": "初靜慮地宮殿依處等一四洲。第二靜慮",
    "T29n1563_016:0854a22": "等小千界。第三靜慮等中千界。第四靜慮等",
    "T29n1563_016:0854a23": "大千界。有餘師言。下三靜慮如次量等小中",
    "T29n1563_016:0854a24": "大千。第四靜慮量無邊際。齊何量說小中大",
    "T29n1563_016:0854a25": "千。頌曰。",
    "T29n1563_016:0854a26": "　四大洲日月　　蘇迷盧欲天",
    "T29n1563_016:0854a27": "　梵世各一千　　名一小千界",
    "T29n1563_016:0854a28": "　此小千千倍　　說名一中千",
    "T29n1563_016:0854a29": "　此千倍大千　　皆同一成壞",
    "T29n1563_016:0854b01": "論曰。千四大洲乃至梵世。如是總說為一小",
    "T29n1563_016:0854b02": "千。千倍小千名一中千界。千中千界總名一",
    "T29n1563_016:0854b03": "大千。如是大千同成同壞。中有情類成壞亦",
    "T29n1563_016:0854b04": "同。",
    "T29n1563_016:0854b05": "說一切有部顯宗論卷第十六"
}