{
    "T52n2118_005:0815b21": "折疑論卷第五",
    "T52n2118_005:0815b23": "金臺大慈恩寺西域師子比丘述註",
    "T52n2118_005:0815b24": "言符第十九(此篇。脗合三教之理。故曰言符)",
    "T52n2118_005:0815b25": "客曰。夫孔佛二教其殊合之道。或得其梗概",
    "T52n2118_005:0815b26": "矣(梗概者大略也。儒佛二教其殊別合同之道或得其大略矣)。",
    "T52n2118_005:0815b27": "未審。老氏之言與夫儒佛之語。敢問亦有同",
    "T52n2118_005:0815b28": "乎。",
    "T52n2118_005:0815b29": "妙明曰有。但時有淳澆。機有大小。隨其所適",
    "T52n2118_005:0815c01": "(漢書曰。澆淳散樸各隨所適)。",
    "T52n2118_005:0815c02": "教有淺深。雖不能全同。而亦有可同之語也。",
    "T52n2118_005:0815c03": "孔子云。中人以上可以語上也。中人以下不",
    "T52n2118_005:0815c04": "可以語上也(語去聲。論語語告也。言教人者當隨其高下而教。則其言易入而無躐等之蔽也)。",
    "T52n2118_005:0815c05": "老子云。上士聞道勤而行之。中士聞道若存",
    "T52n2118_005:0815c06": "若亡。下士聞道大笑之(上士唯智非愚勤行於道。中士聞其道則可上可下矣。下",
    "T52n2118_005:0815c07": "士唯愚非智返笑聖道。故上士悟。中士疑。下士迷)。",
    "T52n2118_005:0815c08": "佛云。大根大莖大枝大葉。中根中莖中枝中",
    "T52n2118_005:0815c09": "葉。小根小莖小枝小葉(法華經云上中下三品者即三乘也)。",
    "T52n2118_005:0815c10": "達摩九年不語(祖師航海而來。少林面壁九年)。",
    "T52n2118_005:0815c11": "顏回終日如愚(孔子曰。吾與回言終日。不違如愚)。",
    "T52n2118_005:0815c12": "老子曰。多言數窮不如守中(頻數也。道不屬言。言多數而氣窮。不如",
    "T52n2118_005:0815c13": "守一中之道)。",
    "T52n2118_005:0815c14": "季康子患盜問於孔子。孔子對曰。苟子之不",
    "T52n2118_005:0815c15": "欲。雖賞之不竊(且上若不貪欲。則雖賞民使之為盜。民以知恥而不偷盜也)。",
    "T52n2118_005:0815c16": "老子曰。不貴難得之貨。使民不為盜。佛云。",
    "T52n2118_005:0815c17": "不得畜金銀生像。尚書云。汝惟不伐。天下莫",
    "T52n2118_005:0815c18": "與汝爭功(伐誇也若不誇有功。則天下人無與爾爭奪其功也)。",
    "T52n2118_005:0815c19": "汝惟不矜。天下莫與汝爭能。太上曰。自見",
    "T52n2118_005:0815c20": "者不明。自是者不彰。自伐者無功自矜者不",
    "T52n2118_005:0815c21": "長(自專所見者。必不明其道也。自言是者。其道德必不顯彰也。自誇伐者。必無其功也。目矜才能者。必不得",
    "T52n2118_005:0815c22": "久長也)。",
    "T52n2118_005:0815c23": "佛經云。不得故自讚毀他。即其類也(經言不得讚誇自己",
    "T52n2118_005:0815c24": "毀謗他人)。",
    "T52n2118_005:0815c25": "如此者眾(如此相同之言眾多也)。",
    "T52n2118_005:0815c26": "是以聖人雖居異域。被機同處如出一口(三教聖人。",
    "T52n2118_005:0815c27": "雖時代國土不同。其被化機緣相同之處。如出。一人之口)。",
    "T52n2118_005:0815c28": "但病有淺深。藥有殊品。而療苦求安。其情一",
    "T52n2118_005:0816a01": "也(結上文意然三教所設。各有淺深不同。但苦病也。三聖之言藥也。雖有差殊品類不同。其治療病苦而欲求",
    "T52n2118_005:0816a02": "其安樂。則一理也)。",
    "T52n2118_005:0816a03": "獨以戰國縱橫時無大器。故二聖不言世外",
    "T52n2118_005:0816a04": "之典耳(惟以三綱五常修齊治平之道。而化利天下。其出世玄妙之典故不言耳)。",
    "T52n2118_005:0816a05": "會名第二十(此篇會同三教聖人之名目。故曰會名)",
    "T52n2118_005:0816a06": "客曰。三聖設教異同之理。則聞命矣。敢問",
    "T52n2118_005:0816a07": "聖人原始返終之道。可得聞乎(原其始而知所生。返其終而知",
    "T52n2118_005:0816a08": "所死。如此道理可許得聞乎)。",
    "T52n2118_005:0816a09": "妙明曰。甚哉子之問也(此贊客之所問)。",
    "T52n2118_005:0816a10": "予隨堂粥飯之流(謙云。我乃隨眾堂中食粥飯之常流)。",
    "T52n2118_005:0816a11": "焉能達聖人起盡之事也歟。然以所知敢告",
    "T52n2118_005:0816a12": "吾子。佛昔居覩史多天(梵語覩史多。亦名兜率陀天。此云知足)。",
    "T52n2118_005:0816a13": "故名護明菩薩(佛彼時號護明菩薩。亦名勝善天子)。",
    "T52n2118_005:0816a14": "降神迦維羅國淨飯王宮。以周昭王甲寅二",
    "T52n2118_005:0816a15": "十四年四月初八日。於毘婆尼藍園波羅叉",
    "T52n2118_005:0816a16": "樹下。於母摩耶右脇而生。十九踰城出家。成",
    "T52n2118_005:0816a17": "佛德相妙好。住世七十九年。譚經三百五十",
    "T52n2118_005:0816a18": "度(佛自降生至於雙林入滅。共七十九載。自成道已四十九年。演教三百餘會)。",
    "T52n2118_005:0816a19": "以周穆王壬申五十二年二月十五日入般涅",
    "T52n2118_005:0816a20": "槃。其道本乎明析色心(析分也。佛說三乘教法。其道本欲分明色心二法即真",
    "T52n2118_005:0816a21": "俗二諦也)。",
    "T52n2118_005:0816a22": "指陳因果排列行位(指點陳說。先因後果。隨其所終而證排列五十二行位階級)。",
    "T52n2118_005:0816a23": "透脫生死越四暴流河(透過解脫生死之事。超越四暴急流河者。謂欲流有",
    "T52n2118_005:0816a24": "流見流無明流也)。",
    "T52n2118_005:0816a25": "超三界彼岸(超出欲界色界無色界。梵語波羅。此云彼岸)。",
    "T52n2118_005:0816a26": "捨凡從聖。得大菩提(梵語菩提。此云覺也捨離凡夫而證菩提之大覺也)。",
    "T52n2118_005:0816a27": "末後拈華示眾。教外別傳不立文字直指人",
    "T52n2118_005:0816b01": "心本來是佛。以正法眼藏涅槃妙心傳付飲",
    "T52n2118_005:0816b02": "光(梵語迦葉此云飲光)。",
    "T52n2118_005:0816b03": "達摩東遷。特明此事(梵語菩提達摩。此云覺法。西天自迦葉為初祖。相傳至達",
    "T52n2118_005:0816b04": "摩。乃二十八祖。東遷震旦。明原始返終之道)。",
    "T52n2118_005:0816b05": "其來也月現江心(祖師來東土所傳心印如月現於江心)。",
    "T52n2118_005:0816b06": "其逝也日沈山頂(其歸逝也如日沈西山之頂)。",
    "T52n2118_005:0816b07": "道高堯舜。德邁羲軒(如子貢曰。夫子賢於堯舜)。",
    "T52n2118_005:0816b08": "分身混沌之前。流教太虛之始(佛祖及一切眾生本有底太極混沌",
    "T52n2118_005:0816b09": "無極之前。早有這箇道理。是以流教於太虛之初始也)。",
    "T52n2118_005:0816b10": "不生不滅(虛靈本體本來不生不滅)。",
    "T52n2118_005:0816b11": "出九層圓蓋之天(易數九者。老陽至盡之處。道出於九天之上)。",
    "T52n2118_005:0816b12": "無去無來(本體如如豈有去來)。",
    "T52n2118_005:0816b13": "超八維方質之地(超出乎四方四隅形質之地)。",
    "T52n2118_005:0816b14": "大矣廣矣。汪哉洋哉。巍巍乎不可思議者也",
    "T52n2118_005:0816b15": "(此讚佛祖道妙。若汪洋大海。又如五嶽巍巍。不可思議也)。",
    "T52n2118_005:0816b16": "大權菩薩經云。老子是迦葉菩薩化遊震旦。",
    "T52n2118_005:0816b17": "興正錄云。周定王丙辰二年二月十五日。老",
    "T52n2118_005:0816b18": "子降神於亳(亳音朴老子生於楚國陳郡苦縣賴鄉仁里)。",
    "T52n2118_005:0816b19": "母懷八十一年。誕於李樹下。遂指為姓(老氏父姓",
    "T52n2118_005:0816b20": "韓名乾字元卑。母曰精敷。孕經八十一年。生李樹下。因以為姓名耳。字伯陽。身長四尺六寸額凸眉麁。反脣折",
    "T52n2118_005:0816b21": "鼻。臀尖胯闊。聃耳髼頭。故曰老聃)。",
    "T52n2118_005:0816b22": "生而皓首(生而白頭)。",
    "T52n2118_005:0816b23": "為周柱下史(柱下史者周時掌禮之官)。",
    "T52n2118_005:0816b24": "周道既衰。戰國縱橫(周轍既衰。淳風墜地。王道不興於時去國矣)。",
    "T52n2118_005:0816b25": "牛駕而行。擬遊西竺。過函谷關。為關令尹喜",
    "T52n2118_005:0816b26": "說道德二篇。西涉流沙薨於槐里(流沙地名。凾谷關即今潼",
    "T52n2118_005:0816b27": "闕。槐里亦地名)。",
    "T52n2118_005:0816c01": "其道本乎專氣致柔。抱一守真實腹虛心(老子之",
    "T52n2118_005:0816c02": "道。專守精氣。使不散亂則形體應之而能順也。故能致其柔和。抱一守真者。謂其無為自然之道。一者為言至也言",
    "T52n2118_005:0816c03": "更無其二。故抱一氣而固守本真也。道德經云。實其腹者懷道抱一而守其真神也。虛其心者謂除其嗜欲去其",
    "T52n2118_005:0816c04": "煩惱也)。",
    "T52n2118_005:0816c05": "少思寡欲(無私蔽而少貪欲也)。",
    "T52n2118_005:0816c06": "視之不足見(道德經云。視之不見。名曰夷。夷者無色之謂。其道故無色可見)。",
    "T52n2118_005:0816c07": "聽之不能聞(經云。聽之不聞。名曰希。希者無聲之謂。其道故無聲可聞)。",
    "T52n2118_005:0816c08": "寂兮寥兮(寂者無音與聲也。寥者無形而空也。如詩上天之載無聲無臭至矣)。",
    "T52n2118_005:0816c09": "獨立而不改(獨立者。道更無其二也。不改者。常化有常也)。",
    "T52n2118_005:0816c10": "周行而不殆(既明此無形無影之道。則周行天下而無危殆也)。",
    "T52n2118_005:0816c11": "然後設無為之化(明乎專氣抱一之道。然後可以稱無為之教化)。",
    "T52n2118_005:0816c12": "行不言之教(既明道妙則可以行無言無說之教)。",
    "T52n2118_005:0816c13": "足以還年却老(可以證返老還童之理)。",
    "T52n2118_005:0816c14": "羽駕長生(乘鸞跨鶴謂之羽駕。其本體不滅謂之長生久視之道也)。",
    "T52n2118_005:0816c15": "共陰陽以晦明(陰陽者。指日月與陰陽而同暗同明也)。",
    "T52n2118_005:0816c16": "與天地而遐久。非含和蘊素忘懷守雌者。不",
    "T52n2118_005:0816c17": "足與語此道也(若不是含養中和蘊積純真忘其情欲。守一若雌之抱卵。孳孳而為道者。不",
    "T52n2118_005:0816c18": "足以論此道德也)。",
    "T52n2118_005:0816c19": "牟子云。清淨法行經云。震旦國人難化。先以",
    "T52n2118_005:0816c20": "三聖而往教焉(文出破邪論。在藏經既字函上卷)。",
    "T52n2118_005:0816c21": "大迦葉菩薩稱為老子。淨光童子菩薩稱為仲",
    "T52n2118_005:0816c22": "尼。儒童菩薩稱為顏回(佛說空寂所問經。及天地經。皆云。吾迦葉在彼為老",
    "T52n2118_005:0816c23": "子。號無上道。淨光在彼號仲尼為夫子漸教化。儒童在彼號顏回。須那經云。吾入滅千載之後。教流於東土。王及",
    "T52n2118_005:0816c24": "人民。奉戒修善者眾。出藏經明字函)。",
    "T52n2118_005:0816c25": "興正錄云。周靈王二十一年十一月四日生",
    "T52n2118_005:0816c26": "孔子。年譜云。周二十二主靈王二十一年十",
    "T52n2118_005:0817a01": "一月四日。孔子生於兗州鄹邑平鄉闕黨里(緝事",
    "T52n2118_005:0817a02": "記。靈王在位二十七年庚戌二十一年十一月初四日。時老子五十五歲孔子生於魯國兗州鄹邑平鄉晉昌里。生而",
    "T52n2118_005:0817a03": "有髭。身長九尺六寸。腰大十圍手垂過膝。河目海口。龍顏方顙鳳顒燕領。虎視雷聲有中和之德。衣莊而嚴。色溫",
    "T52n2118_005:0817a04": "而厲。如世家說)。",
    "T52n2118_005:0817a05": "父叔梁紇。母顏氏徵(史記世家曰。其先宋人也)。",
    "T52n2118_005:0817a06": "適周道衰微。淳風墜地。周流天下(周流天下而化行導)。",
    "T52n2118_005:0817a07": "高而無位(夫子有君師之德。無君師之位)。",
    "T52n2118_005:0817a08": "伐樹於宋(孔子嘗談道。於宋國樹下宋人伐樹)。",
    "T52n2118_005:0817a09": "削跡於衛(孔子過衛。國人削其脚跡)。",
    "T52n2118_005:0817a10": "見辱於陽貨(陽貨謂孔子曰。懷其寶而迷其邦。可謂仁乎。好從事而亟失時。可謂智乎)。",
    "T52n2118_005:0817a11": "被誚於接輿(楚狂接輿見孔子而歌曰。鳳兮鳳兮何德之衰。往者不可諫來者猶可追。已而已",
    "T52n2118_005:0817a12": "而。今之從政者殆而)。",
    "T52n2118_005:0817a13": "畏於匡人(夫子遊於匡。宋人圍之數匝。子絃琴而不輟。子路入見曰夫子何娛耶。宋人欲殺夫子",
    "T52n2118_005:0817a14": "矣。子推琴而謂子路曰。由來吾語汝。吾諱窮久矣。而不免命也。求通久矣。而不得時也當堯舜之時天下無窮。人",
    "T52n2118_005:0817a15": "非知得也。當桀紂之時。天下無通。人非知失也。世適然。夫水行不避蛟龍者。漁父之勇也。陸行不避兕虎者。獵",
    "T52n2118_005:0817a16": "夫之勇也。白刃交於前視死如視生。烈士之勇也。知窮之有命。知通之有時。臨大難而不懼者。聖人之勇也。是以",
    "T52n2118_005:0817a17": "吾今雖難於此而不怖。故絃琴而樂也。論語曰。天生德於予。匡人其如予何)。",
    "T52n2118_005:0817a18": "困於陳蔡(論語。子在陳絕糧。從者病莫能興)。",
    "T52n2118_005:0817a19": "窮詞於盜跖。受毀於桓魋(桓魋。宋司馬也。欲害孔子。子曰。天既賦我以如",
    "T52n2118_005:0817a20": "是之德桓魋其奈我何)。",
    "T52n2118_005:0817a21": "年七十有三而終於魯(孔子年七十三。薨於魯。葬於城北。今孔林是也)。",
    "T52n2118_005:0817a22": "其道本乎道德仁義禮樂(夫子以行其道也。則本於堯舜無為自然之道德。夫",
    "T52n2118_005:0817a23": "仁者心之德愛之禮。義者心之智。事之宜。禮者天理之節文。人事之儀則。樂者移風易俗而主於和也)。",
    "T52n2118_005:0817a24": "恭儉溫良慈讓(恭者莊敬也。儉者節制也。溫者。和厚也。良者易直也。慈仁而有愛及人也",
    "T52n2118_005:0817a25": "讓者謙遜也)。",
    "T52n2118_005:0817a26": "文行忠信(子以四教。文行忠信。教人以學文。修行存忠信也。忠信為人之本也)。",
    "T52n2118_005:0817b01": "祖述堯舜(遠宗堯舜之道)。",
    "T52n2118_005:0817b02": "憲章文武(近守文武之法)。",
    "T52n2118_005:0817b03": "刪詩書(刪除削也。定公元年。季氏強僭。其陽虎作亂專政夫子退而削去詩中繁文異辭書中三墳三典)。",
    "T52n2118_005:0817b04": "定禮樂(夫子適問篇。問禮於老聃訪樂於萇弘。然後定其禮樂)。",
    "T52n2118_005:0817b05": "讚易道(讚周易而講明天道。及說卦文言繫辭等)。",
    "T52n2118_005:0817b06": "補春秋(韓宣子適魯。見孔子曰。易象與魯春秋。蓋周之舊典也。何不修之。因魯史策書成文就加筆削。",
    "T52n2118_005:0817b07": "所補之者人道恢王道備矣)。",
    "T52n2118_005:0817b08": "作孝經(與曾子所言者是也)。",
    "T52n2118_005:0817b09": "理欹器(孔子觀於魯桓公之廟。有欹器焉。問於守廟者曰此謂何器。對曰。此蓋為宥坐之器也。子曰。",
    "T52n2118_005:0817b10": "吾聞宥坐之器。虛則欹。中則正。滿則覆。聖人以為至誠。故常置之於坐測。顧謂弟子曰。試注水焉。乃注之。果然",
    "T52n2118_005:0817b11": "中則正。滿則覆。夫子喟然歎曰。嗚呼夫物焉有滿而不覆也哉。子路進曰。敢問持滿有道乎。子曰聰明聖智。守之",
    "T52n2118_005:0817b12": "以愚。功被天下。守之以讓。勇力振世。守之以怯。富有四海。守之以謹。此所謂損之又損之之道也)。",
    "T52n2118_005:0817b13": "受道於漁父(事如莊子漁父篇)。",
    "T52n2118_005:0817b14": "問禮於老聃。正三綱(三綱者。父子君臣夫婦)。",
    "T52n2118_005:0817b15": "明五紀(五紀者仁義禮智信)。",
    "T52n2118_005:0817b16": "配天祀帝。享祖尊親(事出孝經)。",
    "T52n2118_005:0817b17": "僕妾竭其歡心(孝經。治家者不敢失於臣妾。而況於妻子乎。故得人之歡心)。",
    "T52n2118_005:0817b18": "臣子盡其忠孝(事父母能竭其力。事君臣能致其身)。",
    "T52n2118_005:0817b19": "居家理治長幼順從(孝經居家理故治可移於君事兄弟故順可移於長)。",
    "T52n2118_005:0817b20": "身揭日月之明(揭負也。言身負其道如日月之同明)。",
    "T52n2118_005:0817b21": "道歷乾坤之固(夫子道德歷代封諡如天地之永固)。",
    "T52n2118_005:0817b22": "此略其實也(此乃略少而言夫子之實跡也)。",
    "T52n2118_005:0817b23": "然聖人之道。仰之彌高(論語。顏子喟然歎曰聖人之道。仰之彌高不可及)。",
    "T52n2118_005:0817b24": "鑽之彌堅(鑽彌堅不可入)。",
    "T52n2118_005:0817b25": "瞻之在前。忽然在後(在前在後。恍惚不可以為象。此顏子深知夫子之道無窮無盡無",
    "T52n2118_005:0817c01": "形無體而歎之也)。",
    "T52n2118_005:0817c02": "居則善地。心則善淵。迎之無首。隨之無後(老氏",
    "T52n2118_005:0817c03": "道體玄妙而不可及也)。",
    "T52n2118_005:0817c04": "生而無生。滅而無滅(釋氏不生不滅之道也)。",
    "T52n2118_005:0817c05": "離相寂然。絕諸戲論(此形容釋氏道體玄妙不可及也)。",
    "T52n2118_005:0817c06": "且誰能果知其昇降隱顯原始返終之道也(此總",
    "T52n2118_005:0817c07": "結三教之妙而謙辭云。且今誰敢言盡知其高低明暗。原其始生而盡其返終之道也哉)。",
    "T52n2118_005:0817c08": "客稽首再拜曰。非子之說。吾不得聞聖人至",
    "T52n2118_005:0817c09": "道如此其大者也。",
    "T52n2118_005:0817c10": "折疑論卷第五(終)"
}