{
    "T10n0293_033:0810c23": "大方廣佛華嚴經卷第三十三",
    "T10n0293_033:0810c25": "罽賓國三藏般若奉　詔譯",
    "T10n0293_033:0810c26": "入不思議解脫境界普賢行願品",
    "T10n0293_033:0810c27": "「復次，善男子！汝因此故求善知識，勿於身心",
    "T10n0293_033:0810c28": "而生疲倦；見善知識，勿生厭足；請問善知識，",
    "T10n0293_033:0810c29": "勿憚勞苦；親近善知識，勿懷退轉；供養善知",
    "T10n0293_033:0811a01": "識，無令間斷；隨順善知識教誨，不應違逆；於",
    "T10n0293_033:0811a02": "善知識所有功德，不應疑惑；聞善知識演說",
    "T10n0293_033:0811a03": "出離門，應生決定；見善知識隨順煩惱行，勿",
    "T10n0293_033:0811a04": "生嫌怪；於善知識所生深信心，不應變改。何",
    "T10n0293_033:0811a05": "以故？善男子！菩薩因善知識聞一切菩薩行；",
    "T10n0293_033:0811a06": "因善知識，成就一切菩薩功德；因善知識，出",
    "T10n0293_033:0811a07": "生一切菩薩大願；因善知識，引發一切菩薩",
    "T10n0293_033:0811a08": "善根；因善知識，積集一切菩薩助道法；因",
    "T10n0293_033:0811a09": "善知識，開發一切菩薩法光明；因善知識，",
    "T10n0293_033:0811a10": "成就一切菩薩出離門；因善知識，修學一切",
    "T10n0293_033:0811a11": "菩薩清淨戒；因善知識，安住一切菩薩功德",
    "T10n0293_033:0811a12": "法；因善知識，清淨一切菩薩自性心；因善知",
    "T10n0293_033:0811a13": "識，發明一切菩薩堅固志；因善知識，具足一",
    "T10n0293_033:0811a14": "切菩薩陀羅尼辯才門；因善知識，能生一切",
    "T10n0293_033:0811a15": "菩薩清淨藏；因善知識，出現一切菩薩智光",
    "T10n0293_033:0811a16": "明；因善知識，獲得一切菩薩增上願；因善知",
    "T10n0293_033:0811a17": "識，得與一切菩薩同一願；因善知識，聽聞一",
    "T10n0293_033:0811a18": "切菩薩殊勝法；因善知識，得到一切菩薩祕",
    "T10n0293_033:0811a19": "密處；因善知識，得至一切菩薩法寶洲；因善",
    "T10n0293_033:0811a20": "知識，得增一切菩薩善根芽；因善知識，增",
    "T10n0293_033:0811a21": "廣一切菩薩智慧海；因善知識，守護一切菩",
    "T10n0293_033:0811a22": "薩深密藏；因善知識，任持一切菩薩福德",
    "T10n0293_033:0811a23": "聚；因善知識，清淨一切菩薩受生道；因善知",
    "T10n0293_033:0811a24": "識，領受一切菩薩正法雲；因善知識，遊入一",
    "T10n0293_033:0811a25": "切菩薩出世道；因善知識，發起一切菩薩大",
    "T10n0293_033:0811a26": "歡喜；因善知識，獲得一切如來菩提果；因善",
    "T10n0293_033:0811a27": "知識，攝取一切菩薩妙行；因善知識，開敷一",
    "T10n0293_033:0811a28": "切菩薩功德；因善知識，往一切方聽受妙法；",
    "T10n0293_033:0811a29": "因善知識，演說一切菩薩心；因善知識，成就",
    "T10n0293_033:0811b01": "一切菩薩大慈力；因善知識，出生一切菩薩",
    "T10n0293_033:0811b02": "大悲力；因善知識，攝持一切菩薩自在力；因",
    "T10n0293_033:0811b03": "善知識，出生一切菩薩菩提分；因善知識，能",
    "T10n0293_033:0811b04": "作一切菩薩利益事。",
    "T10n0293_033:0811b05": "「善男子！一切菩薩由善知識任持，不墮惡趣；",
    "T10n0293_033:0811b06": "由善知識成就，自在受生；由善知識顯示，得",
    "T10n0293_033:0811b07": "宿住智；由善知識開發，知一切劫；由善知識",
    "T10n0293_033:0811b08": "攝受，不退大乘；由善知識觀察，不毀犯菩薩",
    "T10n0293_033:0811b09": "戒；由善知識守護，不隨逐惡知識；由善知識",
    "T10n0293_033:0811b10": "養育，不退失菩薩法；由善知識攝取，超越凡",
    "T10n0293_033:0811b11": "夫地；由善知識教誨，不入二乘地；由善知識",
    "T10n0293_033:0811b12": "引發，得出離世間；由善知識覆護，能不染世",
    "T10n0293_033:0811b13": "法；由善知識撫育，修一切菩薩行，心不散亂；",
    "T10n0293_033:0811b14": "由善知識發起辨一切助道具，心不退屈；",
    "T10n0293_033:0811b15": "由善知識勢力，不為業惑之所碎壞；由善知",
    "T10n0293_033:0811b16": "識任持，不為諸魔之所恐怖；由善知識被忍",
    "T10n0293_033:0811b17": "辱甲，能受一切惡言毀辱；由善知識安慰，於",
    "T10n0293_033:0811b18": "世苦樂，心無憂喜；由善知識生長，能滅諸憍",
    "T10n0293_033:0811b19": "慢，常愛樂法；由善知識守護，能令菩薩淨戒",
    "T10n0293_033:0811b20": "圓滿；由善知識威力，能了諸法，心無所得；由",
    "T10n0293_033:0811b21": "善知識安慰，能於三界心無恐怖；由善知識",
    "T10n0293_033:0811b22": "教示，能知善巧，出三界道；由善知識勸修，信",
    "T10n0293_033:0811b23": "甚深法，心無厭足；由善知識教導，不為名利、",
    "T10n0293_033:0811b24": "憍慢逼迫；由善知識演說，得宿住智，知過去",
    "T10n0293_033:0811b25": "因；由善知識加持，於未來際，而得善巧；由善",
    "T10n0293_033:0811b26": "知識能生，得善巧智，知三世等；由善知識攝",
    "T10n0293_033:0811b27": "受，能轉眾生依正業報；由善知識普守護，能",
    "T10n0293_033:0811b28": "內懷慚愧，具足眾善；由善知識隨順力，能和",
    "T10n0293_033:0811b29": "顏軟語，引導眾生；由善知識修行力，能離一",
    "T10n0293_033:0811c01": "切斷、常諸見；由善知識隨順守護，能遠離利、",
    "T10n0293_033:0811c02": "衰、毀、譽等法；由善知識顯示不說己能讚他",
    "T10n0293_033:0811c03": "功德；由善知識巧示能勤修習菩提分法；",
    "T10n0293_033:0811c04": "由善知識決擇能演契經甚深理趣；由善知",
    "T10n0293_033:0811c05": "識勸修能愛樂成就頭陀功德；由善知識先",
    "T10n0293_033:0811c06": "導於諸空法而得善巧。",
    "T10n0293_033:0811c07": "「善男子！由依止承事善知識故，能增長一切",
    "T10n0293_033:0811c08": "菩薩摩訶薩無量無邊菩提分法。何以故？善",
    "T10n0293_033:0811c09": "男子！善知識者，能清淨諸惡法，能退捨諸蓋、",
    "T10n0293_033:0811c10": "纏障，能散滅無明黑暗雲，能解散一切諸見",
    "T10n0293_033:0811c11": "縛，能引出生死大苦城，能捨離決定住著處，",
    "T10n0293_033:0811c12": "能裂壞一切惡魔網，能拔除一切苦毒箭，能",
    "T10n0293_033:0811c13": "出離無明深林，能超過邪見曠野，能越度諸",
    "T10n0293_033:0811c14": "有瀑流，能拔出愛欲淤泥，能不入諸邪惡道，",
    "T10n0293_033:0811c15": "能顯示菩提路，能令安住不放逸，能引至修",
    "T10n0293_033:0811c16": "行處，能清淨一切智性道，能令增長智慧眼，",
    "T10n0293_033:0811c17": "能令長養菩提心，能令發起大悲意，能說一",
    "T10n0293_033:0811c18": "切菩薩行，能誨示一切波羅蜜，能安置一切",
    "T10n0293_033:0811c19": "菩薩地，能令獲得諸忍門，能出生一切諸善",
    "T10n0293_033:0811c20": "根，能成辨一切助道具，能施與一切大功",
    "T10n0293_033:0811c21": "德，能令普到一切如來所能顯示一切功德",
    "T10n0293_033:0811c22": "法，能勸修一切勝利益，能策勵一切所修道，",
    "T10n0293_033:0811c23": "能顯示永出生死門，能杜絕一切諸邪徑，能",
    "T10n0293_033:0811c24": "令趣入真實道，能以法光普照耀，能以法雨",
    "T10n0293_033:0811c25": "普潤澤；能令尊重師長，離諸嬾惰；能令入白",
    "T10n0293_033:0811c26": "淨法，心無厭足。",
    "T10n0293_033:0811c27": "「善男子！善知識者，如軌範師，能以善語而誨",
    "T10n0293_033:0811c28": "示故；善知識者，猶如伴侶，住阿蘭若，不捨離",
    "T10n0293_033:0811c29": "故；善知識者，如勝神通，能現種種諸自在故；",
    "T10n0293_033:0812a01": "善知識者，如金剛劍，能截煩惱及隨眠故；善",
    "T10n0293_033:0812a02": "知識者，如親教師，能為懺除五犯罪故；善知",
    "T10n0293_033:0812a03": "識者，如勝靜慮，能滅一切隨煩惱故；善知識",
    "T10n0293_033:0812a04": "者，如摩尼鏡，令現前證宿住智故；善知識者，",
    "T10n0293_033:0812a05": "猶如橋梁，能令超度諸有流故；善知識者，能",
    "T10n0293_033:0812a06": "斷疑網，業異熟中，善決斷故；善知識者，能善",
    "T10n0293_033:0812a07": "安處，令速入於不退地故；善知識者，能令深",
    "T10n0293_033:0812a08": "信微細業果，如自見故；善知識者，善能勸",
    "T10n0293_033:0812a09": "修，毀呰一切不善法故；善知識者，是智慧眼，",
    "T10n0293_033:0812a10": "一切法中不執著故；善知識者，心如明燈，順",
    "T10n0293_033:0812a11": "本覺性而覺了故；善知識者，如說道者，為大",
    "T10n0293_033:0812a12": "丈夫處會說故；善知識者，能捨惡友，不入惡",
    "T10n0293_033:0812a13": "人之住處故；善知識者，捨不律儀，能令增",
    "T10n0293_033:0812a14": "長善律儀故；善知識者，能教時語，隨眾生根",
    "T10n0293_033:0812a15": "而發言故；善知識者，勸隨順修，令捨衣食，攝",
    "T10n0293_033:0812a16": "眾生故；善知識者，為先導師，令如所說而修",
    "T10n0293_033:0812a17": "行故；善知識者，令其深入，等持、等至皆深入",
    "T10n0293_033:0812a18": "故；善知識者，猶如良醫，能於飲食知節量故；",
    "T10n0293_033:0812a19": "善知識者，如瑜伽師，能令趣入相應行故；",
    "T10n0293_033:0812a20": "善知識者，能為顯示，令見菩薩勝境界故；善",
    "T10n0293_033:0812a21": "知識者，能為覺悟，令於諸法覺本性故；善知",
    "T10n0293_033:0812a22": "識者，能為安慰，令諸眾生無憂惱故；善知",
    "T10n0293_033:0812a23": "識者，猶如羂索，能攝眾生入佛智故；善知識",
    "T10n0293_033:0812a24": "者，如得王印，於一切法無障礙故；善知識者，",
    "T10n0293_033:0812a25": "為能引發，令諸眾生趣種智故；善知識者，為",
    "T10n0293_033:0812a26": "法園苑，是諸菩薩愛樂處故；善知識者，如威",
    "T10n0293_033:0812a27": "猛將，摧伏一切諸魔軍故；善知識者，為大明",
    "T10n0293_033:0812a28": "呪，能除一切諸苦厄故；善知識者，猶如大船，",
    "T10n0293_033:0812a29": "超過生死至彼岸故；善知識者，如如意珠，能",
    "T10n0293_033:0812b01": "令所願皆圓滿故；善知識者，能為救護，於諸",
    "T10n0293_033:0812b02": "惡道救眾生故；善知識者，為先導相，修佛十",
    "T10n0293_033:0812b03": "八不共法故；善知識者，如莊嚴具，莊嚴一切",
    "T10n0293_033:0812b04": "淨法身故；善知識者，如妙瓔珞，莊嚴發心諸",
    "T10n0293_033:0812b05": "佛子故；善知識者，猶如長子，能紹佛種使",
    "T10n0293_033:0812b06": "不斷故；善知識者，如賢德瓶，圓滿諸佛智功",
    "T10n0293_033:0812b07": "德故；善知識者，如淨摩尼，能清一切垢濁心",
    "T10n0293_033:0812b08": "故；善知識者，如清淨戒，能令三業皆清淨",
    "T10n0293_033:0812b09": "故；善知識者，猶如關鑰，能開一切解脫門故；",
    "T10n0293_033:0812b10": "善知識者，猶如大路，行佛智行所行處故；善",
    "T10n0293_033:0812b11": "知識者，是佛境界，非諸二乘境界地故；善知",
    "T10n0293_033:0812b12": "識者，如正智教，非是三乘所知境故；善知識",
    "T10n0293_033:0812b13": "者，如等流果，從諸種智同類生故；善知識",
    "T10n0293_033:0812b14": "者，如明淨眼，能示眾生夷險道故；善知識者，",
    "T10n0293_033:0812b15": "如陀羅尼，能持修學諸眾生故；善知識者，為",
    "T10n0293_033:0812b16": "能發起，發起一切智慧明故；善知識者，為能",
    "T10n0293_033:0812b17": "斷滅，斷滅一切無明闇故；善知識者，如最勝",
    "T10n0293_033:0812b18": "藥，能除眾生諸惑病故；善知識者，如無盡藏，",
    "T10n0293_033:0812b19": "充滿眾生種種願故；善知識者，如善方便、善",
    "T10n0293_033:0812b20": "巧，證得諸佛地故；善知識者，猶如門戶，少欲",
    "T10n0293_033:0812b21": "知足，所行道故；善知識者，如能作業，能令勤",
    "T10n0293_033:0812b22": "修清淨業故；善知識者，如說道者，遠離險難",
    "T10n0293_033:0812b23": "諸因緣故；善知識者，猶如止觀，息滅一切渴",
    "T10n0293_033:0812b24": "愛法故；善知識者，為說慧者，令入甚深無生",
    "T10n0293_033:0812b25": "義故；善知識者，能為照明，令見因果不失壞",
    "T10n0293_033:0812b26": "故；善知識者，如閑靜地，能靜其心，修習道故；",
    "T10n0293_033:0812b27": "善知識者，為示道者，引詣如來集會所故；善",
    "T10n0293_033:0812b28": "知識者，猶如日月，能為照明甚深法故；善知",
    "T10n0293_033:0812b29": "識者，如軌範師，能為分別微細智故；善知識",
    "T10n0293_033:0812c01": "者，為能覺悟，令悟諸法如夢幻故；善知識者，",
    "T10n0293_033:0812c02": "為勝儀範，隨順眾生，常護他故；善知識者，能",
    "T10n0293_033:0812c03": "知世智，去來語默，心無亂故；善知識者，厭不",
    "T10n0293_033:0812c04": "善心，性自覺悟，遠愚迷故；善知識者，承奉尊",
    "T10n0293_033:0812c05": "長，無我、無人及嬾惰故；善知識者，銷滅諸",
    "T10n0293_033:0812c06": "惑，觀自他身不可得故；善知識者，具覺悟智，",
    "T10n0293_033:0812c07": "隨順覺知世、出世故；善知識者，離無益事，能",
    "T10n0293_033:0812c08": "令自他超諸有故；善知識者，為真實智，普知",
    "T10n0293_033:0812c09": "一切生滅體故；善知識者，無得無憂，觀察過",
    "T10n0293_033:0812c10": "去自業體故；善知識者，住頭陀行，以菩薩法",
    "T10n0293_033:0812c11": "常洗滌故；善知識者，得義無礙，覺悟差別真",
    "T10n0293_033:0812c12": "實體故；善知識者，不求讚美，不顯己德，益尊",
    "T10n0293_033:0812c13": "敬故；善知識者，具妙忍智，於自業果深覺悟",
    "T10n0293_033:0812c14": "故；善知識者，遠離在家，不以利養而親近故；",
    "T10n0293_033:0812c15": "善知識者，住遠離行，捨無義語，近真實故；善",
    "T10n0293_033:0812c16": "知識者，修行正境，常勤修習四念住故；善知",
    "T10n0293_033:0812c17": "識者，善巧問答，於諸問答無不知故；善知識",
    "T10n0293_033:0812c18": "者，能摧異論，善能安立，摧邪見故；善知識者，",
    "T10n0293_033:0812c19": "不厭貧窮，於彼能生慈愍心故；善知識者，能",
    "T10n0293_033:0812c20": "為法攝，真實法中令深入故；善知識者，能以",
    "T10n0293_033:0812c21": "財攝，令諸眾生修善行故；善知識者，常修知",
    "T10n0293_033:0812c22": "足，厭離守護諸過失故；善知識者，讚歎淨戒，",
    "T10n0293_033:0812c23": "於諸種種甚深戒果，能體解故；善知識者，訶",
    "T10n0293_033:0812c24": "責破戒，謂於種種破戒過失，深覺悟故；善知",
    "T10n0293_033:0812c25": "識者，能具足戒，謂無諂誑如理受持，正念知",
    "T10n0293_033:0812c26": "故；善知識者，能善觀察，於善、不善一切法中",
    "T10n0293_033:0812c27": "勤請問故；善知識者，能為先導，勸諸眾生，於",
    "T10n0293_033:0812c28": "佛菩提令勤修故；善知識者，住不退轉，捨四",
    "T10n0293_033:0812c29": "顛倒，知倒性故；善知識者，住真實相，普知諸",
    "T10n0293_033:0813a01": "法皆無相故；善知識者，住真實解，謂知識滅、",
    "T10n0293_033:0813a02": "名色等法皆不生故；善知識者，得無所畏，謂",
    "T10n0293_033:0813a03": "覺諸佛甚深法門體相用故；善知識者，淨戒",
    "T10n0293_033:0813a04": "住處，謂於菩薩戒身、戒相智普知故；善知識",
    "T10n0293_033:0813a05": "者，深入定門，謂離欲泥，住三昧故；善知識者，",
    "T10n0293_033:0813a06": "心無垢濁，謂離蓋、纏，住淨心故；善知識者，得",
    "T10n0293_033:0813a07": "諸總持，謂如實演說，心無著故；善知識者，知",
    "T10n0293_033:0813a08": "甚深門，謂能普入法本性故；善知識者，信心",
    "T10n0293_033:0813a09": "住處，住諸善法根本處故；善知識者，住寂靜",
    "T10n0293_033:0813a10": "教，謂普除滅諸渴愛故；善知識者，住正直道，",
    "T10n0293_033:0813a11": "謂能普知苦、無我故；善知識者，住菩薩地，謂",
    "T10n0293_033:0813a12": "於十地普了知故；善知識者，是智慧地，謂於",
    "T10n0293_033:0813a13": "諸法無迷惑故；善知識者，是諸佛地，謂能出",
    "T10n0293_033:0813a14": "生菩薩法故；善知識者，住真實道，一切二乘",
    "T10n0293_033:0813a15": "不能知故；善知識者，得無盡辯，能說如實",
    "T10n0293_033:0813a16": "知見體故；善知識者，善離憂惱，知生死苦本",
    "T10n0293_033:0813a17": "無我故；善知識者，非文字境，知語言道不可",
    "T10n0293_033:0813a18": "得故；善知識者，住無生法，謂知識性不可得",
    "T10n0293_033:0813a19": "故；善知識者，是能寂靜，謂能除滅諸煩惱故；",
    "T10n0293_033:0813a20": "善知識者，能滅邪見，謂能安住正見中故。",
    "T10n0293_033:0813a21": "「復次，善男子！善知識者，猶如慈母，出生一切",
    "T10n0293_033:0813a22": "佛種性故；善知識者，猶如嚴父，廣大利益親",
    "T10n0293_033:0813a23": "付囑故；善知識者，猶如乳母，守護不令作惡",
    "T10n0293_033:0813a24": "法故；善知識者，猶如教師，示諸菩薩所應學",
    "T10n0293_033:0813a25": "故；善知識者，猶如善導，能示甚深波羅蜜故；",
    "T10n0293_033:0813a26": "善知識者，猶如良醫，能治種種煩惱病故；善",
    "T10n0293_033:0813a27": "知識者，猶如雪山，增長一切種智藥故；善知",
    "T10n0293_033:0813a28": "識者，猶如勇將，殄除一切諸恐怖故；善知識",
    "T10n0293_033:0813a29": "者，猶如船師，令度生死大瀑流故；善知識者，",
    "T10n0293_033:0813b01": "猶如商主，令到一切智寶洲故。善男子！汝今",
    "T10n0293_033:0813b02": "若能如是作意，正念思惟，當得親近諸善知",
    "T10n0293_033:0813b03": "識。復次，善男子！汝承事一切善知識，應發如",
    "T10n0293_033:0813b04": "大地心，平等荷負無疲倦故；汝應於善知識",
    "T10n0293_033:0813b05": "發如金剛心，平等志願不可壞故；汝應於善",
    "T10n0293_033:0813b06": "知識起如鐵圍山心，一切諸苦無能動故；汝",
    "T10n0293_033:0813b07": "應於善知識起給侍心，所有教令皆隨順故；",
    "T10n0293_033:0813b08": "汝應於善知識起弟子心，所有訓誨無違逆",
    "T10n0293_033:0813b09": "故；汝應於善知識發如僮僕心，不厭一切諸",
    "T10n0293_033:0813b10": "作務故；汝應於善知識起如大火心，焚燒一",
    "T10n0293_033:0813b11": "切諸煩惱故；汝應於善知識生如傭作人心，",
    "T10n0293_033:0813b12": "隨所教命無違逆故；汝應於善知識生除糞",
    "T10n0293_033:0813b13": "人心，捨離一切憍慢心故；汝應於善知識起",
    "T10n0293_033:0813b14": "如大水心，洗除一切煩惱垢故；汝應於善知",
    "T10n0293_033:0813b15": "識發如大風心，摧壞眾生我慢山故；汝應於",
    "T10n0293_033:0813b16": "善知識發如虛空心，於五欲境無障礙故；汝",
    "T10n0293_033:0813b17": "應於善知識發如巨海心，諸功德寶皆圓滿",
    "T10n0293_033:0813b18": "故；汝應於善知識發如滿月心，令滿清涼白",
    "T10n0293_033:0813b19": "淨法故；汝應於善知識發如師子心，遊行住",
    "T10n0293_033:0813b20": "處，搏噬諸魔惡禽獸故；汝應於善知識發如",
    "T10n0293_033:0813b21": "良馬心，隨人到處，遠離惡性故；汝應於善",
    "T10n0293_033:0813b22": "知識發如牛王心，利益眾生無厭倦故；汝應",
    "T10n0293_033:0813b23": "於善知識發如沙門心，正命自居，離邪諂故；",
    "T10n0293_033:0813b24": "汝應於善知識發如蓮華心，戒慧清淨，不染",
    "T10n0293_033:0813b25": "欲泥故；汝應於善知識發如商主心，引導令",
    "T10n0293_033:0813b26": "至佛智城故；汝應於善知識發如大車心，運",
    "T10n0293_033:0813b27": "載重擔，忘恩報故；汝應於善知識發如調順",
    "T10n0293_033:0813b28": "象心，恒事伏從，無卒暴故；汝應於善知識發",
    "T10n0293_033:0813b29": "如山王心，任持一切，無傾動故；汝應於善知",
    "T10n0293_033:0813c01": "識發如良犬心，常於本主，無瞋害故；汝應於",
    "T10n0293_033:0813c02": "善知識發如旃荼羅心，常自輕賤，無人我故；",
    "T10n0293_033:0813c03": "汝應於善知識發如犗牛心，恒思順行，無威",
    "T10n0293_033:0813c04": "怒故；汝應於善知識發近住心，隨順師長，常",
    "T10n0293_033:0813c05": "尊重故；汝應於善知識發如舟船心，運度往",
    "T10n0293_033:0813c06": "來，無疲倦故；汝應於善知識發如橋梁心，濟",
    "T10n0293_033:0813c07": "度眾生，到彼岸故；汝應於善知識發如孝子",
    "T10n0293_033:0813c08": "心，承事供養，順顏色故；汝應於善知識發如",
    "T10n0293_033:0813c09": "王子心，遵王教令，無違犯故。",
    "T10n0293_033:0813c10": "「復次，善男子！應於自身生病苦想，於善知識",
    "T10n0293_033:0813c11": "生醫王想，於所說法生良藥想，於所修行生",
    "T10n0293_033:0813c12": "除病想。又，善男子！應於自身生遠行想，於善",
    "T10n0293_033:0813c13": "知識生導師想，於所說法生正道想，於所修",
    "T10n0293_033:0813c14": "行生遠達想。又，善男子！應於自身生求度想，",
    "T10n0293_033:0813c15": "於善知識生船師想，於所說法生舟檝想，於",
    "T10n0293_033:0813c16": "所修行生到岸想。又，善男子！應於自身生農",
    "T10n0293_033:0813c17": "夫想，於善知識生龍王想，於所說法生時雨",
    "T10n0293_033:0813c18": "想，於所修行生成熟想。又，善男子！應於自身",
    "T10n0293_033:0813c19": "生貧窮想，於善知識生毘沙門想，於所說法",
    "T10n0293_033:0813c20": "生財寶想，於所修行生富饒想。又，善男子！",
    "T10n0293_033:0813c21": "應於自身生弟子想，於善知識生良師想，於",
    "T10n0293_033:0813c22": "所說法生技藝想，於所修行生解了想。又，善",
    "T10n0293_033:0813c23": "男子！應於自身生恐怖想，於善知識生勇健",
    "T10n0293_033:0813c24": "想，於所說法生兵仗想，於所修行生除怨想。",
    "T10n0293_033:0813c25": "又，善男子！應於自身生商人想，於善知識生",
    "T10n0293_033:0813c26": "導師想，於所說法生珍寶想，於所修行生得",
    "T10n0293_033:0813c27": "寶想。又，善男子！應於自身生兒子想，於善知",
    "T10n0293_033:0813c28": "識生父母想，於所說法生家業想，於所修行",
    "T10n0293_033:0813c29": "生紹繼想。又，善男子！應於自身生王子想，於",
    "T10n0293_033:0814a01": "善知識生大臣想，於所說法生王教想，於所",
    "T10n0293_033:0814a02": "修行生智慧想、住王城想、冠王冠想、繫王繒",
    "T10n0293_033:0814a03": "想。善男子！汝應發如是心，作如是意，親近承",
    "T10n0293_033:0814a04": "事於善知識。何以故？一切菩薩以如是心近",
    "T10n0293_033:0814a05": "善知識，令其志願永得清淨故。",
    "T10n0293_033:0814a06": "「復次，善男子！菩薩因善知識常能增長一切",
    "T10n0293_033:0814a07": "善根，譬如雪山生長藥草；因善知識成佛法",
    "T10n0293_033:0814a08": "器，譬如大海吞納眾流；因善知識成功德處，",
    "T10n0293_033:0814a09": "譬如大海出生眾寶；因善知識淨菩提心，譬",
    "T10n0293_033:0814a10": "如猛火能鍊真金；因善知識出諸世間，如須",
    "T10n0293_033:0814a11": "彌山出於大海；因善知識不染世法，譬如蓮",
    "T10n0293_033:0814a12": "華不著塵水；因善知識不受諸惡，譬如大海",
    "T10n0293_033:0814a13": "不宿死屍；因善知識增長白法，譬如白月漸",
    "T10n0293_033:0814a14": "次圓滿；因善知識照明法界，譬如盛日照四",
    "T10n0293_033:0814a15": "天下；因善知識增長大願，譬如父母養育嬰",
    "T10n0293_033:0814a16": "兒。善男子！我今略說菩薩若能勤求隨順善",
    "T10n0293_033:0814a17": "知識教，即得成就十不可說不可說百千億",
    "T10n0293_033:0814a18": "那由他功德，清淨十不可說不可說百千億",
    "T10n0293_033:0814a19": "那由他深心，增長十不可說不可說百千億",
    "T10n0293_033:0814a20": "那由他菩薩根，具足十不可說不可說百千",
    "T10n0293_033:0814a21": "億那由他威德力，斷除十不可說不可說百",
    "T10n0293_033:0814a22": "千億阿僧祇菩薩障礙，超越十不可說不可",
    "T10n0293_033:0814a23": "說百千億阿僧祇魔境，深入十不可說不可",
    "T10n0293_033:0814a24": "說百千億阿僧祇法門，圓滿十不可說不可",
    "T10n0293_033:0814a25": "說百千億阿僧祇助道，修習十不可說不可",
    "T10n0293_033:0814a26": "說百千億阿僧祇妙行，發起十不可說不可",
    "T10n0293_033:0814a27": "說百千億阿僧祇大願。善男子！我復略說一",
    "T10n0293_033:0814a28": "切菩薩行、一切菩薩波羅蜜、一切菩薩所住",
    "T10n0293_033:0814a29": "地、一切菩薩安忍門、一切菩薩三昧門、一切",
    "T10n0293_033:0814b01": "菩薩神通智、一切菩薩總持門、一切菩薩迴",
    "T10n0293_033:0814b02": "向智、一切菩薩四無量、一切菩薩廣大願、一",
    "T10n0293_033:0814b03": "切菩薩普遍成就一切佛法如是皆由善知",
    "T10n0293_033:0814b04": "識力而得圓滿；以善知識而為根本，從善知",
    "T10n0293_033:0814b05": "識來，依善知識生，依善知識長，依善知識住，",
    "T10n0293_033:0814b06": "善知識為因緣，善知識能發起。」",
    "T10n0293_033:0814b07": "爾時，善財童子白言：「聖者！我今已知一切善",
    "T10n0293_033:0814b08": "法從善知識生。云何能於諸善知識、善法之",
    "T10n0293_033:0814b09": "中速得圓滿、速得清淨、得不退失？」時，德生童",
    "T10n0293_033:0814b10": "子、有德童女告善財言：「有二種戒，具足受持，",
    "T10n0293_033:0814b11": "則得圓滿善知識法。何等為二？一、菩薩戒；二、",
    "T10n0293_033:0814b12": "別解脫戒；持是二戒，則能圓滿善知識法。如",
    "T10n0293_033:0814b13": "佛所說，自不持戒，令他持戒，自未調伏，令他",
    "T10n0293_033:0814b14": "調伏，無有是處。若諸菩薩具足圓滿頭陀功",
    "T10n0293_033:0814b15": "德，如是二戒悉得清淨，不失善法。」善財童",
    "T10n0293_033:0814b16": "子白言：「聖者！云何名為頭陀功德？」童子、童",
    "T10n0293_033:0814b17": "女告善財言：「善男子！言頭陀者，謂諸菩薩十",
    "T10n0293_033:0814b18": "二頭陀。何等十二？第一納衣：善男子！云何",
    "T10n0293_033:0814b19": "納衣？若諸菩薩具十種法，則得圓滿成就納",
    "T10n0293_033:0814b20": "衣。何等為十？一者、勤修令得堅固，二者、令心",
    "T10n0293_033:0814b21": "常自謙下，三、於身心無有疲厭，四、於衣服心",
    "T10n0293_033:0814b22": "不染著，五者、常樂堅固遠離，六者、成就堅固",
    "T10n0293_033:0814b23": "功德，七、不自顯殊勝德行，八、於他人不起輕",
    "T10n0293_033:0814b24": "慢，九者、護持淨戒圓滿，十者、堪任一切親近。",
    "T10n0293_033:0814b25": "善男子！此是菩薩住淨信心，具足圓滿。由此",
    "T10n0293_033:0814b26": "心故，聞說如來清淨言教，不惜身命，勤修佛",
    "T10n0293_033:0814b27": "法，不破不毀；以勤修故，身心不動，令於所得",
    "T10n0293_033:0814b28": "堅固成就；以心堅固，常自謙下；心謙下故，成",
    "T10n0293_033:0814b29": "就無我；得無我已，心無憍慢，得無慢心，謙下",
    "T10n0293_033:0814c01": "力故；人所棄者，悉收取之，澣染成衣，遠離",
    "T10n0293_033:0814c02": "煩惱，心無厭惡，亦無貪著，但取資身，以禦寒",
    "T10n0293_033:0814c03": "暑，修行道業，餘無所顧；於此納衣，不見過",
    "T10n0293_033:0814c04": "失，不念麁弊，但見納衣所有功德，離貪欲者，",
    "T10n0293_033:0814c05": "乃服此衣；服此衣者，心無煩惱，是諸聖種",
    "T10n0293_033:0814c06": "順菩薩行、諸佛如來之所讚歎；由此因緣不",
    "T10n0293_033:0814c07": "自貢高；不貢高故，不嫌他人；離高嫌故，淨戒",
    "T10n0293_033:0814c08": "圓滿；戒圓滿故，堪任親近，諸佛菩薩之所護",
    "T10n0293_033:0814c09": "念，諸天人王及剎帝利、婆羅門等城邑聚",
    "T10n0293_033:0814c10": "落，一切見聞無不歡喜，恭敬禮拜，咸共讚美，",
    "T10n0293_033:0814c11": "稱揚其德，而作是言：『我等有福，感如是人居",
    "T10n0293_033:0814c12": "此國土。』同梵行者咸皆歡喜。善男子！是為菩",
    "T10n0293_033:0814c13": "薩具足十法，圓滿成就納衣功德。",
    "T10n0293_033:0814c14": "「復次，善男子！菩薩有十種法，具足圓滿成就",
    "T10n0293_033:0814c15": "三衣。何等為十？一者、成就知足，二者、成就少",
    "T10n0293_033:0814c16": "欲，三者、離於多求，四者、離諸積聚，五者、遠離",
    "T10n0293_033:0814c17": "喪失，六者、遠離身苦，七者、遠離心憂，八者、遠",
    "T10n0293_033:0814c18": "離於惱，九者、遠離取捨，十者、向漏盡道。善男",
    "T10n0293_033:0814c19": "子！如是菩薩心少欲故，趣得三衣，無所揀別，",
    "T10n0293_033:0814c20": "成就喜足；得喜足已，遠離多求；離多求故，無",
    "T10n0293_033:0814c21": "諸積聚；離積聚故，不怖喪失；無喪失故，身得",
    "T10n0293_033:0814c22": "無苦；身無苦故，心亦無憂；心無憂故，遠離於",
    "T10n0293_033:0814c23": "惱；惱不生故，遠於取捨；遠取捨故，向漏盡道。",
    "T10n0293_033:0814c24": "善男子！是為菩薩具足十法，圓滿成就三衣",
    "T10n0293_033:0814c25": "功德。",
    "T10n0293_033:0814c26": "「復次，善男子！菩薩有十種法，具足圓滿而得",
    "T10n0293_033:0814c27": "成就不隨染衣。何等為十？一者、不隨貪欲所",
    "T10n0293_033:0814c28": "行，二者、不隨瞋恚所行，三者、不隨愚癡所行，",
    "T10n0293_033:0814c29": "四者、不隨忿怒所行，五者、不隨很戾所行，六",
    "T10n0293_033:0815a01": "者、不隨嫉妬所行，七者、不隨慳吝所行，八者、",
    "T10n0293_033:0815a02": "不隨憍慢所行，九者、不隨名稱、讚譽、眷屬所",
    "T10n0293_033:0815a03": "行，十者、不隨親近供養財利所行。善男子！由",
    "T10n0293_033:0815a04": "此不隨貪等行故，不為四魔之所屈伏，遇諸",
    "T10n0293_033:0815a05": "毀辱，心不怯弱，設有尊重，亦不貢高，由此名",
    "T10n0293_033:0815a06": "為心不隨順諸染惑行。善男子！是為菩薩具",
    "T10n0293_033:0815a07": "足十法，圓滿成就不隨染衣妙行功德。",
    "T10n0293_033:0815a08": "「復次，善男子！菩薩有十種法，具足圓滿則得",
    "T10n0293_033:0815a09": "成就依常乞食。何等為十？一者、慈心攝取，二",
    "T10n0293_033:0815a10": "者、次第行乞，三者、不自生惱，四者、成就知足，",
    "T10n0293_033:0815a11": "五者、普共分食，六者、不嗜美食，七者、飲食知",
    "T10n0293_033:0815a12": "量，八者、疾得善法，九者、願滿善根，十者、離",
    "T10n0293_033:0815a13": "和合相？善男子！云何菩薩慈心攝取，乃至",
    "T10n0293_033:0815a14": "遠離諸和合相？善男子！若時菩薩見諸苦",
    "T10n0293_033:0815a15": "惱逼迫眾生，乏少善根，為欲圓滿彼善根故，",
    "T10n0293_033:0815a16": "隨順眾生，慈心攝取；菩薩為順平等慈心，次",
    "T10n0293_033:0815a17": "第行乞。於行乞時，若至城邑，齊整威儀，善攝",
    "T10n0293_033:0815a18": "諸根，一心不亂，諦視徐行，無踰七步，正念安",
    "T10n0293_033:0815a19": "住，於善法中，不選高門，不棄微賤，除惡律儀、",
    "T10n0293_033:0815a20": "旃荼羅等，為護譏嫌，悉不應往；若以慈心平",
    "T10n0293_033:0815a21": "等攝取，究竟不捨。菩薩隨順次第乞時，不自",
    "T10n0293_033:0815a22": "生惱，設不得食，亦不生瞋，菩薩如是成就知",
    "T10n0293_033:0815a23": "足，隨與而取，不擇精麁。菩薩如是次第乞已，",
    "T10n0293_033:0815a24": "持至佛前或塔廟前，以尊重心，恭敬供養，供",
    "T10n0293_033:0815a25": "養畢已，還本所居，分為四分；取第一分待同",
    "T10n0293_033:0815a26": "梵行，以第二分施諸貧苦，以第三分施諸囚",
    "T10n0293_033:0815a27": "繫，以第四分然自充食；於所食中，亦不貪",
    "T10n0293_033:0815a28": "嗜，但念於身，作除病想，乃至為令身得安住。",
    "T10n0293_033:0815a29": "受飲食時，不令太少，以自虛羸，妨修善業；亦",
    "T10n0293_033:0815b01": "不過多，令身困重，增長睡眠；因此食故，能勤",
    "T10n0293_033:0815b02": "精進，疾得善法。菩薩為欲圓滿一切菩提分",
    "T10n0293_033:0815b03": "法諸善根故，又應遠離取和合相；離是相已，",
    "T10n0293_033:0815b04": "離於我執，成就無我，乃至自身內外血肉、一",
    "T10n0293_033:0815b05": "切財物，不生悋惜，能與眾生共所受用。善男",
    "T10n0293_033:0815b06": "子！是為菩薩具足十法，圓滿成就依常乞食",
    "T10n0293_033:0815b07": "妙行功德。「復次，善男子！菩薩有十種法，具足",
    "T10n0293_033:0815b08": "圓滿則得成就常一坐食。何等為十？一者、如",
    "T10n0293_033:0815b09": "諸菩薩一坐道場；二者、降伏魔怨，心不移動；",
    "T10n0293_033:0815b10": "三者、於出世定，成就不動；四者、於出世慧，成",
    "T10n0293_033:0815b11": "就不動；五者、於出世智，成就不動；六者、於諸",
    "T10n0293_033:0815b12": "法空，成就不動；七者、於證真道，成就不動；八",
    "T10n0293_033:0815b13": "者、於真實際，成就不動；九者、於如如性，成就",
    "T10n0293_033:0815b14": "不動；十者、於一切智，成就不動。善男子！此一",
    "T10n0293_033:0815b15": "坐者，謂一法坐菩薩依彼而得不動，故說菩",
    "T10n0293_033:0815b16": "薩成就一坐。善男子！是為菩薩具足十法，圓",
    "T10n0293_033:0815b17": "滿成就常一坐食妙行功德。",
    "T10n0293_033:0815b18": "大方廣佛華嚴經卷第三十三"
}