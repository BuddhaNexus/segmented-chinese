{
    "T17n0761_005:0636a20": "佛說法集經卷第五",
    "T17n0761_005:0636a22": "元魏天竺三藏菩提流支譯",
    "T17n0761_005:0636a23": "爾時，慧命大目揵連白佛言：「世尊！若菩薩",
    "T17n0761_005:0636a24": "作是思惟：『我能說法集。』如是菩薩則不能說。",
    "T17n0761_005:0636a25": "何以故？有我見者生如是心：『我能說法，彼人",
    "T17n0761_005:0636a26": "聽法。』若人遠離我相，是人不見我能說法、他",
    "T17n0761_005:0636a27": "能聞法，不見彼二、非不見二。世尊！一切有法",
    "T17n0761_005:0636a28": "皆非實有，隨何等法生分別心謂是實有，當",
    "T17n0761_005:0636a29": "知是法虛妄無實。諸菩薩等於彼法中不生",
    "T17n0761_005:0636b01": "分別是法實有。何以故？不生分別謂是實有。",
    "T17n0761_005:0636b02": "菩薩摩訶薩知一切法虛妄不實，猶如幻人",
    "T17n0761_005:0636b03": "有所言說。世尊！夫虛妄者，實無而似有，如",
    "T17n0761_005:0636b04": "是之法隨順於空，不違因緣，隨順不生、不滅。",
    "T17n0761_005:0636b05": "是人不違空法及諸因緣，隨順不生、不滅，捨",
    "T17n0761_005:0636b06": "離種種分別，斷我、我見，遠離一切邪見。諸菩",
    "T17n0761_005:0636b07": "薩摩訶薩知諸法虛妄，而能隨順世間說名",
    "T17n0761_005:0636b08": "為有。若能如是說虛妄法令他人知，是名法",
    "T17n0761_005:0636b09": "集能說者。說何等法以為法集？說一切法法",
    "T17n0761_005:0636b10": "皆一相，如是法集是名微妙法集。世尊！我今",
    "T17n0761_005:0636b11": "所說法集，為得隨順如來所說法集不耶？」佛",
    "T17n0761_005:0636b12": "言：「如是，目揵連！汝之所說隨順佛意。」",
    "T17n0761_005:0636b13": "爾時，慧命富樓那彌多羅尼子白佛言：「世尊！",
    "T17n0761_005:0636b14": "世尊！若人為求福故說於法集，是人所說則",
    "T17n0761_005:0636b15": "為可呵。何以故？以著我故。若著我、我所相，",
    "T17n0761_005:0636b16": "是人所作罪行、福行、不動行，不離邪見所作",
    "T17n0761_005:0636b17": "事，當知是人不能自利亦不利他。「世尊！若",
    "T17n0761_005:0636b18": "人不能知如是法集，是人不起罪行、福行及",
    "T17n0761_005:0636b19": "不動行。若人能知法集，是人不集五陰、亦非",
    "T17n0761_005:0636b20": "不集，不集十八界、亦非不集，不集十二入、",
    "T17n0761_005:0636b21": "亦非不集，是人不取眾生、亦非不取，法亦",
    "T17n0761_005:0636b22": "非不取，不取實、亦不取虛，不取境界、亦不離",
    "T17n0761_005:0636b23": "境界，是人不取貪瞋癡、亦不離貪瞋癡，不取",
    "T17n0761_005:0636b24": "世間、不取涅槃，不取諍訟、亦不取默然，不取",
    "T17n0761_005:0636b25": "空、亦不取邪見，不取無相、亦不取覺觀，不取",
    "T17n0761_005:0636b26": "無願、亦非不取，不取諸佛法、亦不取凡夫法，",
    "T17n0761_005:0636b27": "不取法、亦不取非法，不取聖僧、亦不取外道",
    "T17n0761_005:0636b28": "僧。「世尊！菩薩摩訶薩知一切法，不求究竟",
    "T17n0761_005:0636b29": "處。何以故？是菩薩知一切法無非究竟故。是",
    "T17n0761_005:0636c01": "菩薩不求解脫，一切諸法本性寂滅，無非解",
    "T17n0761_005:0636c02": "脫。是菩薩不樂一法、亦不厭一法。是菩薩知",
    "T17n0761_005:0636c03": "諸佛法非是自法、亦非他法。不取一法、不捨",
    "T17n0761_005:0636c04": "一法，若有取捨則為可呵；不行、不住，若有行",
    "T17n0761_005:0636c05": "住是亦可呵；不喜、不憂，若有憂喜是亦可呵。",
    "T17n0761_005:0636c06": "「世尊！如是所說名為法集。世尊！我今所",
    "T17n0761_005:0636c07": "說法集，為得隨順如來所說不耶？」佛言：「富樓",
    "T17n0761_005:0636c08": "那！汝之所說隨順佛意。」",
    "T17n0761_005:0636c09": "爾時，慧命摩訶迦旃延白佛言：「世尊！若人有",
    "T17n0761_005:0636c10": "法相、非法相，依此二相說法者，是人名為住",
    "T17n0761_005:0636c11": "無明中。何以故？若人見非法如實見則是",
    "T17n0761_005:0636c12": "真法。世尊！若菩薩如實見非法，即是真如。",
    "T17n0761_005:0636c13": "世尊！夫真法者，無所從來、無所至去，法不依",
    "T17n0761_005:0636c14": "人。世尊！法於人不遠、不近，法於處所亦無遠",
    "T17n0761_005:0636c15": "近。世尊！法無是念：『我於上眾生行、於下中眾",
    "T17n0761_005:0636c16": "生不行，於下中眾生行、於上眾生不行。』世尊！",
    "T17n0761_005:0636c17": "法非相得名、亦非非相得名。何以故？世尊！聖",
    "T17n0761_005:0636c18": "人見所有相者皆是縛、非相者亦是縛。世",
    "T17n0761_005:0636c19": "尊！法非離、亦非修行。世尊！能知法者，遠離",
    "T17n0761_005:0636c20": "離、修行。世尊！法不與他、亦不自取，而隨",
    "T17n0761_005:0636c21": "所欲利益不同，以無作者故。世尊！法於諸",
    "T17n0761_005:0636c22": "佛不生親想、毛道凡夫不起怨心，世尊！以",
    "T17n0761_005:0636c23": "無分別戲論想故。世尊！法不近佛、不遠凡夫，",
    "T17n0761_005:0636c24": "而隨所行得法不同。世尊！如是之法是名法",
    "T17n0761_005:0636c25": "集。世尊！我所說法集，為得隨順如來所說",
    "T17n0761_005:0636c26": "法集不耶？」佛言：「摩訶迦旃延！汝之所說隨順",
    "T17n0761_005:0636c27": "佛意。」",
    "T17n0761_005:0636c28": "爾時，慧命大迦葉白佛言：「世尊！若人求於",
    "T17n0761_005:0636c29": "寂靜而說法集，如是之人則無法集。世尊！",
    "T17n0761_005:0637a01": "一切諸法不離寂靜，以無二故。夫二法者不",
    "T17n0761_005:0637a02": "知於二，以其遠離心、意、意識智故；一法者亦",
    "T17n0761_005:0637a03": "不求二，以其遠離求欲法故；一法者亦不二，",
    "T17n0761_005:0637a04": "以無所造作故。復次，世尊！夫寂靜者則不二",
    "T17n0761_005:0637a05": "法；不二法者，不離諸法。世尊！一切諸法不二",
    "T17n0761_005:0637a06": "相，以自性空故，自性無相、自性無願、自性無",
    "T17n0761_005:0637a07": "行，自性不生、不滅，非清淨相而亦可得、亦非",
    "T17n0761_005:0637a08": "不淨相而是可得，非慳者得、非能施者得，非",
    "T17n0761_005:0637a09": "破戒者得、非持戒者得，非瞋恨者得、非忍",
    "T17n0761_005:0637a10": "辱者得，非懈怠者得、非精進者得，非散亂",
    "T17n0761_005:0637a11": "者得、非禪定者得，非愚癡者得、非智慧者得。",
    "T17n0761_005:0637a12": "若能如是不得諸法，是則名為真實得法。若",
    "T17n0761_005:0637a13": "於諸法有所得者則不能得、有所行境界者",
    "T17n0761_005:0637a14": "則不能得，心行境界者、行二法者、見所有",
    "T17n0761_005:0637a15": "法者、依止法者、求證法者、離煩惱者、求究竟",
    "T17n0761_005:0637a16": "者、見佛者、見法僧者、見世間者、見涅槃者，",
    "T17n0761_005:0637a17": "則不能得如是境界。",
    "T17n0761_005:0637a18": "「復次，世尊！若人求法者，於一切法應無所求。",
    "T17n0761_005:0637a19": "世尊！於一切法無所求者，名真求法。世尊！",
    "T17n0761_005:0637a20": "正見菩薩不見於法及以非法，而於諸法如",
    "T17n0761_005:0637a21": "是思惟：『遠離我所心無所著，名為真法；若",
    "T17n0761_005:0637a22": "遠離虛妄不實，名為真法；若遠離一切求，名",
    "T17n0761_005:0637a23": "為真法；若知一切法離戲論，名為真法。』若有",
    "T17n0761_005:0637a24": "菩薩能如是說，是則名為真實法集。世尊！",
    "T17n0761_005:0637a25": "我今所說妙法集，為得隨順如來法集不耶？」",
    "T17n0761_005:0637a26": "佛言：「迦葉！汝之所說隨順佛意。」",
    "T17n0761_005:0637a27": "爾時，慧命須菩提白佛言：「世尊！夫言法者，",
    "T17n0761_005:0637a28": "名為不諍。若能不諍，是人有法。世尊！眼之",
    "T17n0761_005:0637a29": "與色無有諍競；耳、聲，鼻、香，舌、味，身、觸，意、法亦",
    "T17n0761_005:0637b01": "無所諍，是名為法。又，云何眼、色二法無所諍",
    "T17n0761_005:0637b02": "競？以不和合故、以此二法不相到故。耳、聲，鼻、",
    "T17n0761_005:0637b03": "香，舌、味，身、觸，意、法，亦不和合、不相到故。夫不",
    "T17n0761_005:0637b04": "到、不合法皆無違諍。世尊！法無有二，是故法",
    "T17n0761_005:0637b05": "不諍。世尊！諸法無二，各不相知，不知不分別、",
    "T17n0761_005:0637b06": "離種種分別，不生、不滅，不增、不減，不樂、不厭，",
    "T17n0761_005:0637b07": "不住世間、不住涅槃。夫真法者，不言人能得",
    "T17n0761_005:0637b08": "法、法為人得。世尊！諸法不厭、不樂，不染、不淨。",
    "T17n0761_005:0637b09": "世尊！若人言我知、我覺、我說，如是之言皆",
    "T17n0761_005:0637b10": "是虛妄分別十二入法。世尊！而此諸入無如",
    "T17n0761_005:0637b11": "是心：『我能分別。』若人能知如是之法，當知是",
    "T17n0761_005:0637b12": "人不與物諍；若能不與物諍，是人隨順沙門",
    "T17n0761_005:0637b13": "道法；若能隨順沙門行法，是人不去、不來，不",
    "T17n0761_005:0637b14": "行、不住，不進、不退，見諸法則法行、見諸法",
    "T17n0761_005:0637b15": "則解脫行、見諸法則法界、見諸法則究",
    "T17n0761_005:0637b16": "竟，而不見有究竟之者。諸所見法唯是名字、",
    "T17n0761_005:0637b17": "唯是虛假、唯是幻偽，若能如是見虛假不實，",
    "T17n0761_005:0637b18": "如是等人名為見法。「世尊！見法者名為見佛，",
    "T17n0761_005:0637b19": "見非法名為見佛，見佛者名見諸眾生，見非",
    "T17n0761_005:0637b20": "眾生名見因緣，見非因緣名為見空，見非空",
    "T17n0761_005:0637b21": "名為不見。世尊！是名正見諸法。世尊！若能如",
    "T17n0761_005:0637b22": "是正見諸法，當知是人能隨佛意、隨順於法、",
    "T17n0761_005:0637b23": "隨順於僧。「世尊！若諸菩薩得如是等無諍",
    "T17n0761_005:0637b24": "法忍，尚不與彼諸魔共諍，況復與其同行菩",
    "T17n0761_005:0637b25": "薩而生違諍？若與違諍，無有是處。何以故？",
    "T17n0761_005:0637b26": "是菩薩見一切語言皆能成就我行，是故不",
    "T17n0761_005:0637b27": "應與彼諍訟。以無諍訟故，菩薩畢竟得無",
    "T17n0761_005:0637b28": "諍法。以畢竟得無諍法故，是菩薩名為得一",
    "T17n0761_005:0637b29": "切畢竟法、於一切法中得平等。如見自身平",
    "T17n0761_005:0637c01": "等，見一切法亦復如是，平等住、平等忍，是故",
    "T17n0761_005:0637c02": "名為得畢竟。諸法平等，無所去、無所來，是故",
    "T17n0761_005:0637c03": "名為得畢竟。世尊！菩薩如是得諸法畢竟，如",
    "T17n0761_005:0637c04": "是菩薩所有言說皆是法集，悉與眾生安隱",
    "T17n0761_005:0637c05": "樂。」須菩提白佛言：「世尊！我今所說法集，為得",
    "T17n0761_005:0637c06": "隨順如來法集不耶？」佛言：「須菩提！汝之所說",
    "T17n0761_005:0637c07": "隨順佛意。須菩提！汝今說是法集時，五千天",
    "T17n0761_005:0637c08": "子遠塵離垢於諸法中得法眼淨，五千天子",
    "T17n0761_005:0637c09": "發阿耨多羅三藐三菩提心。須菩提！若有菩",
    "T17n0761_005:0637c10": "薩聞汝所說微妙法集，是菩薩即知自身到",
    "T17n0761_005:0637c11": "大法海、即知此身為不空過，必得妙樂。須菩",
    "T17n0761_005:0637c12": "提！是名諸佛如來第一法集。」",
    "T17n0761_005:0637c13": "爾時，慧命阿那律白佛言：「世尊！一切法文字",
    "T17n0761_005:0637c14": "名為法集。何以故？文字之性無有盡相，無",
    "T17n0761_005:0637c15": "盡相者則是文字。世尊！我說言語唯是文",
    "T17n0761_005:0637c16": "字。世尊！夫文字者，不從自身出、不從他身",
    "T17n0761_005:0637c17": "出。是諸名字不作是念：『我出音聲。』世尊！諸",
    "T17n0761_005:0637c18": "文字者，不增、不減。「世尊！菩薩知諸文字與一",
    "T17n0761_005:0637c19": "切法其性平等。世尊！菩薩若能如是畢竟知",
    "T17n0761_005:0637c20": "諸法音聲，是故菩薩不為音聲之所障礙，諸",
    "T17n0761_005:0637c21": "有所聞一切音聲皆是佛聲、皆是空聲、是無",
    "T17n0761_005:0637c22": "相聲、是無願聲、是法界聲、是實際聲。是菩薩",
    "T17n0761_005:0637c23": "無有一法能為障礙一切智，是菩薩不見有",
    "T17n0761_005:0637c24": "法離佛菩提。是菩薩見一切法悉無障礙，",
    "T17n0761_005:0637c25": "能見諸法同佛菩提不相違背。是菩薩不見",
    "T17n0761_005:0637c26": "諸法有進有退，是菩薩不見諸法而常利益",
    "T17n0761_005:0637c27": "一切眾生。「菩薩如是於諸法中得畢竟忍，",
    "T17n0761_005:0637c28": "得是忍故，成就甚深樂說辯才。何者是甚深",
    "T17n0761_005:0637c29": "樂說辯才？隨諸菩薩所有辯才，聲聞、辟支",
    "T17n0761_005:0638a01": "佛不能測量。「是菩薩得安隱樂說辯才——安",
    "T17n0761_005:0638a02": "隱辯才者，隨以辯才能令與一切眾生得",
    "T17n0761_005:0638a03": "安隱樂。「得應說辯才——應說辯才者，隨諸眾",
    "T17n0761_005:0638a04": "生所應聞法稱彼根性廣略說法，是名應說",
    "T17n0761_005:0638a05": "辯才。「又得捷疾辯才——捷疾辯才者，隨以辯才",
    "T17n0761_005:0638a06": "言辭速疾教化一切眾生。「又得聰利辯才——聰",
    "T17n0761_005:0638a07": "利辯才者，隨諸眾生上根利智為其說法，令",
    "T17n0761_005:0638a08": "得利疾解脫。「又得共上樂說辯才——共上辯",
    "T17n0761_005:0638a09": "才者，所有說法上與佛同。「又，增長辯才——增",
    "T17n0761_005:0638a10": "長辯才者，隨以辯才說一字句能生百千萬",
    "T17n0761_005:0638a11": "億上上辯才。「得輕樂說辯才。何者是輕樂",
    "T17n0761_005:0638a12": "說辯才？隨何等辯才知相貌而說法。「又得愛",
    "T17n0761_005:0638a13": "樂辯才——愛樂辯才者，隨以辯才令聞法者",
    "T17n0761_005:0638a14": "無有厭足。「又得調順辯才——調順辯才者，所有",
    "T17n0761_005:0638a15": "辯才不違佛意。「又得柔軟辯才——柔軟辯才者，",
    "T17n0761_005:0638a16": "所有辯才不生憍慢，無放逸心。「又得寂靜辯",
    "T17n0761_005:0638a17": "才——寂靜辯才者，隨以辯才能令自他寂靜。",
    "T17n0761_005:0638a18": "「又得隨順音聲辯才——隨順音聲辯才者，隨以",
    "T17n0761_005:0638a19": "辯才教化眾生入聲聞乘。「又得遠離辯才——遠",
    "T17n0761_005:0638a20": "離辯才者，隨以辯才教化眾生令得辟支佛",
    "T17n0761_005:0638a21": "乘。「又得最勝辯才——最勝辯才者，隨以辯才",
    "T17n0761_005:0638a22": "說辯才，隨何等辯才教化眾生令入大乘。「又",
    "T17n0761_005:0638a23": "得不共辯才——不共辯才者，隨以辯才能說十",
    "T17n0761_005:0638a24": "力、四無畏、十八不共法。「又得寂滅辯才——寂滅",
    "T17n0761_005:0638a25": "辯才者，隨以辯才能說諸菩提分法。「又得無",
    "T17n0761_005:0638a26": "譏嫌辯才——無譏嫌辯才者，隨以辯才令眾生",
    "T17n0761_005:0638a27": "歡喜信樂。「又得諸力辯才——諸力辯才者，隨",
    "T17n0761_005:0638a28": "以辯才悉能降伏一切眾魔、外道邪論。「又得",
    "T17n0761_005:0638a29": "善說辯才——善說辯才者，所有辯才為四眾說",
    "T17n0761_005:0638b01": "法不生畏懼。「世尊！如是名妙法集。世尊！我今",
    "T17n0761_005:0638b02": "所說法集，為得隨順如來所說不耶？」佛言：",
    "T17n0761_005:0638b03": "「阿那律！汝之所說隨順佛意。」",
    "T17n0761_005:0638b04": "爾時，慧命羅睺羅白佛言：「世尊！菩薩欲說法",
    "T17n0761_005:0638b05": "集應當推求受持法者。何以故？從受持者",
    "T17n0761_005:0638b06": "而得於法，是故應求。唯以專心求法為最。何",
    "T17n0761_005:0638b07": "以故？由於重法而能得法，不由重食得正法",
    "T17n0761_005:0638b08": "利；知捨身命必有來果，非於所觀而得其報；",
    "T17n0761_005:0638b09": "常求靜處，不樂憒閙，近安隱者、非破戒者，近",
    "T17n0761_005:0638b10": "恭敬者、非憍慢者，近安樂行者、非剛獷者，",
    "T17n0761_005:0638b11": "近柔軟心者、非堅鞕者，近寂靜心者、非著心",
    "T17n0761_005:0638b12": "者，近發露罪者、非覆藏惡者，近樂一切施者、",
    "T17n0761_005:0638b13": "非慳嫉者，近持戒者、非破戒者，近忍辱者、非",
    "T17n0761_005:0638b14": "瞋恨者，近精進者、非懈怠者，近禪定者、非散",
    "T17n0761_005:0638b15": "心者，近智慧者、非愚癡者，近多聞者、非少聞",
    "T17n0761_005:0638b16": "者，近正念者、非邪念者，近修善業者、非行惡",
    "T17n0761_005:0638b17": "業者，近愛樂佛法者、非樂世法者，近樂空者、",
    "T17n0761_005:0638b18": "非於邪見退沒者，近持戒者、非自歸者。「復",
    "T17n0761_005:0638b19": "次，世尊！若人能持戒，是人則有法。何者是戒？",
    "T17n0761_005:0638b20": "世尊！一切諸戒悉皆攝在三種戒中。何等為",
    "T17n0761_005:0638b21": "三？所謂增上戒、增上定、增上慧。世尊！若菩薩",
    "T17n0761_005:0638b22": "能於此三種戒中學者，當知是人已於一切",
    "T17n0761_005:0638b23": "大乘戒中學。「世尊！何者是菩薩摩訶薩增上",
    "T17n0761_005:0638b24": "戒？世尊！菩薩能持波羅提木叉戒而不以波",
    "T17n0761_005:0638b25": "羅提木叉戒為清淨，以依修持菩薩戒；菩薩",
    "T17n0761_005:0638b26": "成就諸威儀境界，而不以威儀為清淨，以",
    "T17n0761_005:0638b27": "住菩薩威儀境界故；乃至小罪心懷怖懼，",
    "T17n0761_005:0638b28": "以依菩薩智慧故。何者是菩薩智慧？謂菩",
    "T17n0761_005:0638b29": "薩如實知一切法，以其不畏諸業煩惱故，是",
    "T17n0761_005:0638c01": "名菩薩智慧。何者是菩薩境界？所謂為空，非",
    "T17n0761_005:0638c02": "是種種分別境界。知平等戒以學於戒、知空",
    "T17n0761_005:0638c03": "平等而學於戒，是故言知空平等而學於戒。",
    "T17n0761_005:0638c04": "知無相平等、知無願平等、知無行平等、知",
    "T17n0761_005:0638c05": "無生無滅平等而學於戒，是故言知平等而",
    "T17n0761_005:0638c06": "學於戒。復次，世尊！菩薩作是念：『我今以此",
    "T17n0761_005:0638c07": "波羅提木叉戒令一切眾生受持。』是名菩薩",
    "T17n0761_005:0638c08": "增上戒學。「世尊！何者是菩薩增上定學？所",
    "T17n0761_005:0638c09": "謂修習四禪、四空、三摩跋提。菩薩又作是念：",
    "T17n0761_005:0638c10": "『我今以此增上定學成就一切眾生。』是名菩",
    "T17n0761_005:0638c11": "薩增上定學。「何者是菩薩增上慧學？所謂菩",
    "T17n0761_005:0638c12": "薩學十八空。菩薩又作是念：『我今以此十八",
    "T17n0761_005:0638c13": "空法令諸眾生皆悉知見。』是名菩薩增上",
    "T17n0761_005:0638c14": "慧學。「世尊！菩薩此三種學悉能攝取一切諸",
    "T17n0761_005:0638c15": "學。「復次，世尊！若有菩薩能護眾生，如是菩",
    "T17n0761_005:0638c16": "薩能持淨戒；若持淨戒而不著持戒，如是菩",
    "T17n0761_005:0638c17": "薩依彼持戒滿足一切諸眾生心。世尊！出",
    "T17n0761_005:0638c18": "家持戒菩薩於一切物不生愛著；寂靜持",
    "T17n0761_005:0638c19": "戒菩薩於一切言語不生樂心；宴坐持戒",
    "T17n0761_005:0638c20": "菩薩於一切所說音聲不生樂心；禪定持戒",
    "T17n0761_005:0638c21": "菩薩於一切境界不生樂心；解脫持戒菩薩",
    "T17n0761_005:0638c22": "於一切生處不生樂心；聞法持戒菩薩於世",
    "T17n0761_005:0638c23": "間所說不生樂心；說法持戒菩薩乃至往詣",
    "T17n0761_005:0638c24": "百千萬億由旬說法而不疲倦；護法持戒菩",
    "T17n0761_005:0638c25": "薩於一切惱害、逼切事中不生疲倦；菩提心",
    "T17n0761_005:0638c26": "持戒菩薩諸所修行悉為安樂一切眾生，不",
    "T17n0761_005:0638c27": "為自身；深心持戒菩薩欲令一切眾生先得",
    "T17n0761_005:0638c28": "菩提，不求自證；增上深心持戒菩薩於利他",
    "T17n0761_005:0638c29": "事多生歡喜，不於己利而生喜心；修行持",
    "T17n0761_005:0639a01": "戒菩薩為一一菩提分法於無量劫精勤修",
    "T17n0761_005:0639a02": "行，能成彼法而不疲倦；布施持戒菩薩乃至",
    "T17n0761_005:0639a03": "能捨頭、目、髓、腦利益眾生；尸羅持戒菩薩不",
    "T17n0761_005:0639a04": "捨破戒眾生；忍辱持戒菩薩不畏一切諸魔",
    "T17n0761_005:0639a05": "擾亂；精進持戒菩薩為諸眾生修習菩提而",
    "T17n0761_005:0639a06": "不疲倦；禪定持戒菩薩於一切音聲及一切",
    "T17n0761_005:0639a07": "所作事不生染著；般若持戒菩薩見一切法",
    "T17n0761_005:0639a08": "其性平等，如菩提相；空行持戒菩薩不行世",
    "T17n0761_005:0639a09": "間行；大悲持戒菩薩不入涅槃。「世尊！如是持",
    "T17n0761_005:0639a10": "戒名為法集。世尊！我今所說法集，為得隨",
    "T17n0761_005:0639a11": "順如來所說不耶？」佛言：「羅睺羅！汝之所說隨",
    "T17n0761_005:0639a12": "順佛意。」",
    "T17n0761_005:0639a13": "爾時，慧命優婆離白佛言：「世尊！若菩薩自遠",
    "T17n0761_005:0639a14": "離煩惱，亦令眾生遠離煩惱、所有眾生界、法",
    "T17n0761_005:0639a15": "界、貪瞋癡界。菩薩作是念：『乃至眾生界盡、法",
    "T17n0761_005:0639a16": "界盡、貪瞋癡界盡，於爾所時教化眾生而不",
    "T17n0761_005:0639a17": "疲倦。』菩薩又作是念：『一切諸法本性寂滅，",
    "T17n0761_005:0639a18": "而諸眾生不覺不知。』何以故？諸法空寂，彼處",
    "T17n0761_005:0639a19": "不行——所謂一切邪見及諸諍訟皆悉不行；一",
    "T17n0761_005:0639a20": "切法無相滅，彼處一切覺觀、思惟、等心皆悉",
    "T17n0761_005:0639a21": "不行；一切法無願滅，彼處一切所求願欲等",
    "T17n0761_005:0639a22": "法皆悉不行；一切法無我滅，彼處一切所著",
    "T17n0761_005:0639a23": "皆悉不行；一切法無眾生滅，彼處一切種種",
    "T17n0761_005:0639a24": "皆悉不行；一切法無命滅，彼處一切生死皆",
    "T17n0761_005:0639a25": "悉不行；一切法實諦滅，彼處一切虛妄皆悉",
    "T17n0761_005:0639a26": "不行；一切法因緣集滅，彼處一切壽者皆悉",
    "T17n0761_005:0639a27": "不行；一切法四念處滅，彼處一切諸念、諸行",
    "T17n0761_005:0639a28": "皆悉不行；一切法四正勤滅，彼處一切諸法",
    "T17n0761_005:0639a29": "無取、無捨不行；一切法四如意足滅，彼處",
    "T17n0761_005:0639b01": "無去、無來不行；一切法五根滅，彼處一切",
    "T17n0761_005:0639b02": "高下不行；一切法五力滅，彼處一切降伏不",
    "T17n0761_005:0639b03": "行；一切法七覺分滅，彼處一切闇相不行；",
    "T17n0761_005:0639b04": "一切法八聖道滅，彼處惡業、邪思惟皆悉不",
    "T17n0761_005:0639b05": "行；一切法十力滅，彼處一切習氣不行；一",
    "T17n0761_005:0639b06": "切法四無畏滅，彼處一切驚怖畏懼不行；一",
    "T17n0761_005:0639b07": "切法十八不共法滅，彼處一切功用行不行；",
    "T17n0761_005:0639b08": "一切法智慧滅，彼處一切無明不行；一切法",
    "T17n0761_005:0639b09": "無作者滅，彼處一切行不行；一切法無念滅，",
    "T17n0761_005:0639b10": "彼處一切智識不行；一切法無覺滅，彼處一",
    "T17n0761_005:0639b11": "切名色不行；一切法無依滅，彼處一切六入",
    "T17n0761_005:0639b12": "不行；一切法不盡滅，彼處一切觸不行；一",
    "T17n0761_005:0639b13": "切法不智滅，彼處一切受不行；一切法無",
    "T17n0761_005:0639b14": "我滅，彼處一切愛不行；一切法無所取滅，",
    "T17n0761_005:0639b15": "彼處一切取不行；一切法無身滅，彼處一切",
    "T17n0761_005:0639b16": "有不行；一切法不滅，彼處一切生不行；一",
    "T17n0761_005:0639b17": "切諸法堅固滅，彼處一切老不行；一切法不",
    "T17n0761_005:0639b18": "盡滅，彼處一切死不行。「世尊！是名諸菩薩",
    "T17n0761_005:0639b19": "無障礙智門。菩薩住此無障礙智門，一切諸",
    "T17n0761_005:0639b20": "魔不能降伏、外道論師不能破壞，知一切煩",
    "T17n0761_005:0639b21": "惱不能染污、一切諸佛常共讚歎、一切諸天",
    "T17n0761_005:0639b22": "之所歸敬。世尊！菩薩摩訶薩能到如是畢竟",
    "T17n0761_005:0639b23": "智門，名為得大法藏、名為不貧窮、名為守",
    "T17n0761_005:0639b24": "護諸佛、如來密藏、名為諸佛如來所可信者、",
    "T17n0761_005:0639b25": "名為所應作已作、所應辦已辦、名為逮得己",
    "T17n0761_005:0639b26": "利，猶如大海不可測量、如須彌山不可傾動。",
    "T17n0761_005:0639b27": "「世尊！如是名為勝妙法集。世尊！我今所",
    "T17n0761_005:0639b28": "說法集，為得隨順如來所說不耶？」佛言：「優",
    "T17n0761_005:0639b29": "波離！汝今所說隨順佛意。優波離！諸菩薩",
    "T17n0761_005:0639c01": "摩訶薩依此法集而修行者，能得阿耨多羅",
    "T17n0761_005:0639c02": "三藐三菩提。」",
    "T17n0761_005:0639c03": "爾時，慧命阿難白佛言：「世尊！諸菩薩護持",
    "T17n0761_005:0639c04": "妙法，於諸業中最為殊勝。世尊！菩薩若能修",
    "T17n0761_005:0639c05": "行護持妙法，隨順菩提及諸佛如來。何以故？",
    "T17n0761_005:0639c06": "諸佛如來尊重法故。世尊！云何是護持妙法？",
    "T17n0761_005:0639c07": "所謂菩薩能說諸佛一切甚深修多羅，能讀、",
    "T17n0761_005:0639c08": "能誦、思惟、修習，是名菩薩護持妙法。「復次，世",
    "T17n0761_005:0639c09": "尊！若菩薩攝受修行，名為護持妙法。世尊！",
    "T17n0761_005:0639c10": "何者是菩薩攝受修行？世尊！諸菩薩等所有",
    "T17n0761_005:0639c11": "身業、口業、意業皆為利益一切眾生，大悲",
    "T17n0761_005:0639c12": "為首、大慈增上，加護眾生得安隱樂。護法菩",
    "T17n0761_005:0639c13": "薩如是深心作是思惟：『隨以何行能與眾生",
    "T17n0761_005:0639c14": "安隱樂事，我應修行如是等行。』是故則成",
    "T17n0761_005:0639c15": "五陰中觀，雖作此觀而能不求捨離五陰。觀",
    "T17n0761_005:0639c16": "界如毒蛇以修於行，而心不求捨十八界；觀",
    "T17n0761_005:0639c17": "入如空聚落以修於行，而心不求捨十二入；",
    "T17n0761_005:0639c18": "如是，觀色如聚沫以修於行，而心不捨成就",
    "T17n0761_005:0639c19": "諸佛如來色身莊嚴；觀受如泡以修於行，",
    "T17n0761_005:0639c20": "而心不捨成就諸佛如來禪定三昧、三摩跋提、",
    "T17n0761_005:0639c21": "諸佛妙樂；觀想如陽焰以修於行，而心不",
    "T17n0761_005:0639c22": "捨成就諸佛如來智慧修行；觀行如芭蕉以",
    "T17n0761_005:0639c23": "修於行，而心不捨成就諸佛如來妙法修行；",
    "T17n0761_005:0639c24": "觀識如幻以修於行，而心不捨成就智慧為",
    "T17n0761_005:0639c25": "首，身、口、意業清淨修行。修行布施不求果報，",
    "T17n0761_005:0639c26": "修行持戒救破戒眾生，修行忍辱能調伏眾",
    "T17n0761_005:0639c27": "生，修行精進成就一切善法，修行禪定成",
    "T17n0761_005:0639c28": "就身心柔軟，修行般若照了一切法相，修",
    "T17n0761_005:0639c29": "行四念處則身心無垢，修行四正勤得無障",
    "T17n0761_005:0640a01": "礙智，修行五根能成進趣行，修行五力則不",
    "T17n0761_005:0640a02": "退菩提，修行七覺分則無疑網，修行八正道",
    "T17n0761_005:0640a03": "則無過失，修行四梵行得如意自在。「復次，世",
    "T17n0761_005:0640a04": "尊！若菩薩知空則能攝受妙法。又，空者，名無",
    "T17n0761_005:0640a05": "戲論。世尊！有戲論者則無攝受妙法。世尊！",
    "T17n0761_005:0640a06": "若知空無相，是人名為攝受妙法；若取相者，",
    "T17n0761_005:0640a07": "則為無有攝受妙法。世尊！以諸法空無相故",
    "T17n0761_005:0640a08": "則無有願，無有願者則能攝受妙法；依止願",
    "T17n0761_005:0640a09": "者則無攝受妙法。「世尊！見諸法者則無攝受",
    "T17n0761_005:0640a10": "妙法，依止我、我所者則無攝受妙法，有憍慢",
    "T17n0761_005:0640a11": "者則無攝受妙法，依供養、恭敬、讚歎者則無",
    "T17n0761_005:0640a12": "攝受妙法，依嫉妬、慳悋者則無攝受妙法，著",
    "T17n0761_005:0640a13": "欲害、瞋恚者則無攝受妙法。世尊！攝受妙法",
    "T17n0761_005:0640a14": "者，以菩薩於眾生不生差別相、於法不生差",
    "T17n0761_005:0640a15": "別相故。世尊！如是，菩薩攝受妙法。「世尊！菩",
    "T17n0761_005:0640a16": "薩見諸法不生、不滅，是名菩薩攝受妙法；",
    "T17n0761_005:0640a17": "菩薩見諸眾生不去、不來，是名菩薩攝受妙",
    "T17n0761_005:0640a18": "法；見自身不染、不淨，是名菩薩攝受妙法；",
    "T17n0761_005:0640a19": "於諸佛法不樂、於外道法不厭，是名菩薩攝",
    "T17n0761_005:0640a20": "受妙法；受持八萬四千法藏而不起法相",
    "T17n0761_005:0640a21": "之心，是名菩薩攝受妙法；不共一切煩惱、",
    "T17n0761_005:0640a22": "隨煩惱及住一切惡不善法而不起非法",
    "T17n0761_005:0640a23": "相，是名菩薩攝受妙法；得解脫心而不起",
    "T17n0761_005:0640a24": "心：『我得解脫。』是名菩薩攝受妙法；於一切諸",
    "T17n0761_005:0640a25": "佛作弟子之業，而不起身、口、意心以修於行，",
    "T17n0761_005:0640a26": "是名菩薩攝受妙法；於一切法皆悉自在，而",
    "T17n0761_005:0640a27": "不起法、非法想，是名菩薩攝受妙法；於一",
    "T17n0761_005:0640a28": "切諸法不取、不捨而修於行，是名菩薩攝受",
    "T17n0761_005:0640a29": "妙法；不為得法、亦不為證而修於行，是名",
    "T17n0761_005:0640b01": "菩薩攝受妙法；於一切物中不生著心，是",
    "T17n0761_005:0640b02": "名菩薩攝受妙法；若菩薩起非凡夫、非學人、",
    "T17n0761_005:0640b03": "非羅漢心，無所依止而斷貪、瞋、癡結，是名菩",
    "T17n0761_005:0640b04": "薩攝受妙法；若菩薩於菩提得受記莂而不",
    "T17n0761_005:0640b05": "求佛菩提，是名菩薩攝受妙法；若菩薩詣道",
    "T17n0761_005:0640b06": "場時，於一切處皆見道場，是名菩薩攝受",
    "T17n0761_005:0640b07": "妙法；若能降伏諸魔而不見諸魔及魔眷",
    "T17n0761_005:0640b08": "屬，是名菩薩攝受妙法；若能成佛菩提而",
    "T17n0761_005:0640b09": "不證先所無法，是名菩薩攝受妙法；若能轉",
    "T17n0761_005:0640b10": "大法輪而不成眾生、不壞眾生，是名菩薩攝",
    "T17n0761_005:0640b11": "受妙法；若能降伏諸魔外道而不鬪諍，是名",
    "T17n0761_005:0640b12": "菩薩攝受妙法；若能生而非新生而非故生，",
    "T17n0761_005:0640b13": "是名菩薩攝受妙法；若能死而不盡，是名菩",
    "T17n0761_005:0640b14": "薩攝受妙法；若能超過三界而無去處，是名",
    "T17n0761_005:0640b15": "菩薩攝受妙法；若能離諸言語、音聲而無言",
    "T17n0761_005:0640b16": "語，是名菩薩攝受妙法；若能於一切法不",
    "T17n0761_005:0640b17": "貪、於一切法不厭，是名菩薩攝受妙法。「世",
    "T17n0761_005:0640b18": "尊！是名勝妙法集。世尊！我今所說法集，",
    "T17n0761_005:0640b19": "隨順如來所說法集不耶？」佛言：「阿難！汝所說",
    "T17n0761_005:0640b20": "法集深得我意。」阿難說是妙法集時，八萬天",
    "T17n0761_005:0640b21": "子發阿耨多羅三藐三菩提心，三萬二千菩",
    "T17n0761_005:0640b22": "薩得無生法忍，五百比丘遠離諸漏心得解",
    "T17n0761_005:0640b23": "脫。",
    "T17n0761_005:0640b24": "爾時，彌勒菩薩摩訶薩白佛言：「世尊！世尊！譬",
    "T17n0761_005:0640b25": "如捨於糠糟，取於米實。世尊！菩薩亦復如",
    "T17n0761_005:0640b26": "是，捨於非法、取於正法。又，菩薩捨於慳貪、取",
    "T17n0761_005:0640b27": "於布施，捨於破戒、取於持戒，捨於瞋恨、取於",
    "T17n0761_005:0640b28": "忍辱，捨於懈怠、取於精進，捨於散亂、取於禪",
    "T17n0761_005:0640b29": "定，捨於愚癡、取於般若，是名勝妙法集。「復",
    "T17n0761_005:0640c01": "次，世尊！有所求者則是非法；若不求者則是",
    "T17n0761_005:0640c02": "不取；若不取者則是不護；若不護者則是不",
    "T17n0761_005:0640c03": "染；若不染者則是不諍；若不諍者則是不悋；",
    "T17n0761_005:0640c04": "若不悋者則是不損；若不損者則是不行；若",
    "T17n0761_005:0640c05": "不行者則不退轉；若菩薩不退轉者，是菩薩",
    "T17n0761_005:0640c06": "諸佛如來為授阿耨多羅三藐三菩提記。世",
    "T17n0761_005:0640c07": "尊！是名為法、是名勝妙法集。「復次，世尊！若",
    "T17n0761_005:0640c08": "菩薩生如是心：『我不退轉阿耨多羅三藐三",
    "T17n0761_005:0640c09": "菩提心。』是菩薩諸佛如來則不與授記。何",
    "T17n0761_005:0640c10": "以故？世尊！一切煩惱以求為根本。世尊！遠",
    "T17n0761_005:0640c11": "離諸求名為離煩惱，以離煩惱故，諸佛如",
    "T17n0761_005:0640c12": "來為其授記。「復次，世尊！菩薩作是思惟：『受",
    "T17n0761_005:0640c13": "記者是世間虛妄言說。何以故？受記之人",
    "T17n0761_005:0640c14": "是無、能授記者亦無，若俱無者，何處受記？』",
    "T17n0761_005:0640c15": "唯然，世尊！大悲隨順世間有是言說。若菩",
    "T17n0761_005:0640c16": "薩能知如是諸法，是名菩薩受記。世尊！譬",
    "T17n0761_005:0640c17": "如幻師為幻授記，而彼幻化者無如是心：『我",
    "T17n0761_005:0640c18": "受記、我成正覺。』世尊！菩薩亦復如是，如彼",
    "T17n0761_005:0640c19": "幻化無分別心。而菩薩作是思惟：『菩提非",
    "T17n0761_005:0640c20": "可證相、亦非可捨相；菩提非是生相、亦非滅",
    "T17n0761_005:0640c21": "相；菩提非是身證、亦非心證；菩提不在內、",
    "T17n0761_005:0640c22": "亦不在外、亦非中間；菩提無如是心：「我是菩",
    "T17n0761_005:0640c23": "提，菩薩能證於我。」』世尊！是名勝妙法集。",
    "T17n0761_005:0640c24": "「復次，世尊！菩薩於歡喜地中不慚愧、不憂惱，",
    "T17n0761_005:0640c25": "於離垢地中不增、不減，於明地中不闇、不明，",
    "T17n0761_005:0640c26": "於焰地中不取、不捨，於難勝地中無勝、無負，",
    "T17n0761_005:0640c27": "於現前地中不自覺、不因他覺，於遠行地中",
    "T17n0761_005:0640c28": "不去、不住，於不動地中不動、不分別，於善",
    "T17n0761_005:0640c29": "慧地中不成、亦不欲成，於法雲地中不自覺、",
    "T17n0761_005:0641a01": "亦不他覺，於佛地中能作一切事而亦不作",
    "T17n0761_005:0641a02": "一切事。是故，如來自然無戲論。世尊！是名",
    "T17n0761_005:0641a03": "菩薩摩訶薩勝妙法集。「世尊！菩薩如是至隨",
    "T17n0761_005:0641a04": "順智，於所說法中而得自在。云何說法自在？",
    "T17n0761_005:0641a05": "於一切言語不著故。又得清淨自在。云何清",
    "T17n0761_005:0641a06": "淨自在？於一切處不染故。又得樂說自在。",
    "T17n0761_005:0641a07": "云何樂說自在？謂依一法字句不暫休息，於",
    "T17n0761_005:0641a08": "百千萬劫說不可盡故。又得智自在。云何",
    "T17n0761_005:0641a09": "智自在？於一一法字句能說為百千萬法門",
    "T17n0761_005:0641a10": "故。又得生自在。云何生自在？隨所隨所利",
    "T17n0761_005:0641a11": "益眾生之處於彼彼處生故。又得三昧自在。",
    "T17n0761_005:0641a12": "云何三昧自在？於念念中，若欲入三昧即能",
    "T17n0761_005:0641a13": "入三昧故。又得住持自在。云何住持自在？",
    "T17n0761_005:0641a14": "隨所隨所住持加故——所謂若麞鹿、若鳥獸、若",
    "T17n0761_005:0641a15": "草木、若石壁——能說諸佛妙法故。又得眷屬自",
    "T17n0761_005:0641a16": "在。云何眷屬自在？得無量眷屬、不可壞眷屬",
    "T17n0761_005:0641a17": "故。又得見自在。云何見自在？謂見妙色故。",
    "T17n0761_005:0641a18": "又得聞自在。云何聞自在？謂聞妙聲故。又得",
    "T17n0761_005:0641a19": "鼻自在。云何鼻自在？所聞一切香唯是妙法",
    "T17n0761_005:0641a20": "香故。又得舌自在。云何舌自在？謂食法味、",
    "T17n0761_005:0641a21": "不食食味故。又得身自在。云何身自在？得",
    "T17n0761_005:0641a22": "成就法身、非食身故。又得心自在。云何心自",
    "T17n0761_005:0641a23": "在？乃至蚊、虻、蟻子知行、知心故。世尊！是名勝",
    "T17n0761_005:0641a24": "妙法集。」",
    "T17n0761_005:0641a25": "爾時，見者愛樂菩薩白佛言：「世尊！世尊！菩薩",
    "T17n0761_005:0641a26": "如是如是行，以是等行，眾生見者即生歡喜。",
    "T17n0761_005:0641a27": "何以故？世尊！菩薩餘無所作，唯教化眾生。",
    "T17n0761_005:0641a28": "世尊！是名菩薩根本勝妙法集。「世尊！是故",
    "T17n0761_005:0641a29": "菩薩應當修學樂法之行。世尊！何者為愛樂",
    "T17n0761_005:0641b01": "法？菩薩有四種愛樂法。何者為四？所謂不求",
    "T17n0761_005:0641b02": "果報而施一切眾生平等之心、以愛語防護",
    "T17n0761_005:0641b03": "一切眾生惡行、利益成就、愛一切眾生猶如",
    "T17n0761_005:0641b04": "自身以同事故。世尊！是名菩薩四種愛樂法，",
    "T17n0761_005:0641b05": "為一切眾生之所愛樂。「復次，菩薩摩訶薩有",
    "T17n0761_005:0641b06": "四種法能作愛樂事。何者為四？謂多聞慧，",
    "T17n0761_005:0641b07": "以無憍慢心故；說法忘相，以離供饍心故；",
    "T17n0761_005:0641b08": "於彼尊者生於尊重，以求智慧故；發行精進，",
    "T17n0761_005:0641b09": "以教化一切眾生故，是名菩薩四種法能作",
    "T17n0761_005:0641b10": "愛樂事。「復次，菩薩有四種法能作愛樂事。",
    "T17n0761_005:0641b11": "何等為四？所謂成就淨戒，以法施施故；成就",
    "T17n0761_005:0641b12": "知足，以寂靜處住故；以住閑默處故，得於禪",
    "T17n0761_005:0641b13": "定；善住城邑聚落，以不破諸威儀境界故。是",
    "T17n0761_005:0641b14": "名菩薩四種法能作愛樂事。「復有四法，所謂：",
    "T17n0761_005:0641b15": "實語者以樂說故、法語者以說空故、忍辱",
    "T17n0761_005:0641b16": "語者以平等心故、寂滅語者以護諸根故，是",
    "T17n0761_005:0641b17": "名菩薩四法能作愛樂事。「復次，菩薩有四種",
    "T17n0761_005:0641b18": "法能作愛樂事。何者為四？所謂先意問訊，",
    "T17n0761_005:0641b19": "以善語故；其意易滿，以隨得少事而知足故；",
    "T17n0761_005:0641b20": "成就不諂曲，以如語如說行故；無欺詐稠林",
    "T17n0761_005:0641b21": "行，以不誑一切眾生故。是名菩薩四種法能",
    "T17n0761_005:0641b22": "作愛樂事。「復次，菩薩有四種法能作愛樂事。",
    "T17n0761_005:0641b23": "何者為四？所謂不生惡心，以內寂靜故；不生",
    "T17n0761_005:0641b24": "癡心，以外不顛倒故；不生慳心，以觀一切事",
    "T17n0761_005:0641b25": "無常故；不生憍慢心，以如實知諸法故。是名",
    "T17n0761_005:0641b26": "菩薩四種法能作愛樂事。「復次，菩薩有四種",
    "T17n0761_005:0641b27": "法能作愛樂事。何者為四？所謂得甚深心，",
    "T17n0761_005:0641b28": "先意問訊故；遠離愛染，得柔濡愛語故；捨",
    "T17n0761_005:0641b29": "離一切諸心而常不捨菩提心故；深心第一",
    "T17n0761_005:0641c01": "義而隨順世諦故。是名菩薩四種法能作愛",
    "T17n0761_005:0641c02": "樂事故。「世尊！是名勝妙法集。「復次，世尊！",
    "T17n0761_005:0641c03": "菩薩得第一空、得大通明、得大自在，善知說",
    "T17n0761_005:0641c04": "於法集，愛樂甚深之法，隨順諸眾生，畢竟得",
    "T17n0761_005:0641c05": "不可思議希有法者、得柔濡法者、得大通",
    "T17n0761_005:0641c06": "者、得大法師者、得大法王者、得大所作者、",
    "T17n0761_005:0641c07": "作大眾生依者、得大通奮迅者，為教化眾",
    "T17n0761_005:0641c08": "生不退、而生不生、而死不死，所作已成而成",
    "T17n0761_005:0641c09": "菩提、得解脫心而發精進，入於涅槃而行",
    "T17n0761_005:0641c10": "滿足、而求不求、而修行一切智、而問於他。",
    "T17n0761_005:0641c11": "「世尊！一切諸海可以量知，而彼菩薩摩訶薩",
    "T17n0761_005:0641c12": "大乘智海不可量知。世尊！虛空清淨可以塵",
    "T17n0761_005:0641c13": "垢，而彼菩薩摩訶薩心不可得染。世尊！風",
    "T17n0761_005:0641c14": "雖無形，可以手執，而彼菩薩摩訶薩心六塵",
    "T17n0761_005:0641c15": "境界所不能著。世尊！春陽之炎可以撮摩，",
    "T17n0761_005:0641c16": "而彼菩薩摩訶薩我、我所心不可而得。世尊！",
    "T17n0761_005:0641c17": "是名勝妙法集。」",
    "T17n0761_005:0641c18": "爾時，善目菩薩摩訶薩白佛言：「世尊！世尊！菩",
    "T17n0761_005:0641c19": "薩修一切諸法，唯是發菩提心以為根本。何",
    "T17n0761_005:0641c20": "以故？世尊！一切諸法皆是虛妄，唯心分別，",
    "T17n0761_005:0641c21": "體無諸物。離一切物，如幻無根本，隨所求而",
    "T17n0761_005:0641c22": "成；遠離作者、受者，其性不住，離於諸住故。",
    "T17n0761_005:0641c23": "世尊！一切諸法無始、無終，以無二、離二故。世",
    "T17n0761_005:0641c24": "尊！諸法無我、無我所，以無主故；諸法平等如",
    "T17n0761_005:0641c25": "彼法界，以非客故。世尊！諸法非主，以遠離諸",
    "T17n0761_005:0641c26": "貪故；諸法離於分別及種種分別，以遠離可",
    "T17n0761_005:0641c27": "取及捨心故；諸法不來、不去，唯是智境界故，",
    "T17n0761_005:0641c28": "以其無知空主者故。「世尊！是諸毛頭凡夫",
    "T17n0761_005:0641c29": "於無我法中而生我想、於無眾生中而生眾",
    "T17n0761_005:0642a01": "生想，菩薩作是思惟：『我以如是妙法令諸",
    "T17n0761_005:0642a02": "眾生而得解悟。』世尊！是名菩提心、一切眾",
    "T17n0761_005:0642a03": "生安隱心、樂心無上心、法界心光明心、眾生",
    "T17n0761_005:0642a04": "住持心。依如是心而生，名為發菩提心。「復次，",
    "T17n0761_005:0642a05": "世尊！修行檀波羅蜜名為寂靜心、修行尸波",
    "T17n0761_005:0642a06": "羅蜜名為不缺心、修行忍辱波羅蜜名為不",
    "T17n0761_005:0642a07": "損心、修行精進波羅蜜名為不退心、修行禪",
    "T17n0761_005:0642a08": "波羅蜜名為不亂心、修行般若波羅蜜名為",
    "T17n0761_005:0642a09": "不分別虛妄心、修行大慈名為柔濡心、修",
    "T17n0761_005:0642a10": "行大悲名為不退轉心、修行大喜名為無厭",
    "T17n0761_005:0642a11": "足心、修行大捨名為無垢心、修行大施名",
    "T17n0761_005:0642a12": "為不悋心、修行愛行名為不稠林心、修行利",
    "T17n0761_005:0642a13": "益行名為平等心、修行同事名為最上心、修",
    "T17n0761_005:0642a14": "行空慧名為無分別心、修行無相智名為無",
    "T17n0761_005:0642a15": "念心、修行無願名為不住心、修行菩提行名",
    "T17n0761_005:0642a16": "為三十七菩提分心、修行進趣行名為念佛",
    "T17n0761_005:0642a17": "心、修行不破壞行名為念法心、修行法界心",
    "T17n0761_005:0642a18": "名為念僧心、修行無量心名為念戒心、修行",
    "T17n0761_005:0642a19": "不取心名為念捨心、修行念天心名為念諸",
    "T17n0761_005:0642a20": "善根——以為諸善根聚集莊嚴故、以彼勝生為",
    "T17n0761_005:0642a21": "發菩提心聚集諸善根故。「世尊！我依發菩",
    "T17n0761_005:0642a22": "提心說彼一劫、若無量劫而不可盡。如是，諸",
    "T17n0761_005:0642a23": "菩薩聚集無量因緣而發菩提心。是故，世",
    "T17n0761_005:0642a24": "尊！菩薩欲推求諸善法者，應於發菩提心中",
    "T17n0761_005:0642a25": "而知而求。世尊！是名勝妙法集。」",
    "T17n0761_005:0642a26": "爾時，善生菩薩白佛言：「世尊！世尊！諸法善生",
    "T17n0761_005:0642a27": "以根本清淨故。世尊！何者是諸法根本？世尊！",
    "T17n0761_005:0642a28": "諸法以空為根本，以彼處無諸見故；諸法以",
    "T17n0761_005:0642a29": "無相為根本，以彼處無諸覺觀故；諸法以無",
    "T17n0761_005:0642b01": "願為根本，以彼處無三界煩惱故；諸法以",
    "T17n0761_005:0642b02": "無行為根本，以彼處無作者故；諸法以無",
    "T17n0761_005:0642b03": "我為根本，以彼處不見我行故；諸法以離眾",
    "T17n0761_005:0642b04": "生為根本，以彼處不見眾生行故；諸法以無",
    "T17n0761_005:0642b05": "命為根本，以彼處見命不行故；諸法不生，以",
    "T17n0761_005:0642b06": "彼處不行常見故；諸法不滅，以彼處不行",
    "T17n0761_005:0642b07": "斷見故；諸法無物，以彼處不行有見故；諸法",
    "T17n0761_005:0642b08": "如涅槃平等，以彼處不行離有見故；諸法如",
    "T17n0761_005:0642b09": "菩提，以彼處不行見佛故；諸法不作，以彼",
    "T17n0761_005:0642b10": "處不行見法故；諸法不和合，以彼處不行見",
    "T17n0761_005:0642b11": "僧故。世尊！是名勝妙法集。」",
    "T17n0761_005:0642b12": "爾時，大導師菩薩白佛言：「世尊！世尊！若菩薩",
    "T17n0761_005:0642b13": "欲先與一切眾生大菩提、不為自身證大菩",
    "T17n0761_005:0642b14": "提，若菩薩諸所作業為一切眾生、不為自身，",
    "T17n0761_005:0642b15": "而不見眾生、而不捨大慈大悲心，是名菩薩。",
    "T17n0761_005:0642b16": "「世尊！何者是諸菩薩大慈、大悲？世尊！若菩",
    "T17n0761_005:0642b17": "薩不見眾生而不捨一切諸善根，修行彼諸",
    "T17n0761_005:0642b18": "善根迴向大菩提，是名大慈；若菩薩不捨",
    "T17n0761_005:0642b19": "諸眾生所作之事，是名大悲。若菩薩見世間",
    "T17n0761_005:0642b20": "法則是涅槃，而不捨集道精進，是名大慈；",
    "T17n0761_005:0642b21": "若不捨眾生，是名大悲。若自身發菩提心，",
    "T17n0761_005:0642b22": "是名大慈；若教化諸眾生，是名大悲。若捨",
    "T17n0761_005:0642b23": "內外一切諸物，是名大慈；若捨內外善根，",
    "T17n0761_005:0642b24": "為一切眾生得佛菩提，迴向無上道，是名大",
    "T17n0761_005:0642b25": "悲。若淨持諸戒，不毀、不犯，是名大慈；若自",
    "T17n0761_005:0642b26": "持淨戒增長眾生淨戒，是名大悲。若自修行",
    "T17n0761_005:0642b27": "安隱忍辱樂行，是名大慈；若以安隱樂與諸",
    "T17n0761_005:0642b28": "眾生，是名大悲。若於自身常能修行精進",
    "T17n0761_005:0642b29": "之行，為得諸佛無上菩提，是名大慈；若以",
    "T17n0761_005:0642c01": "大精進行令諸眾生得此精進，是名大悲。若",
    "T17n0761_005:0642c02": "於自身常行寂靜，是名大慈；若以寂靜行",
    "T17n0761_005:0642c03": "令諸眾生得此寂靜，是名大悲。若為自身修",
    "T17n0761_005:0642c04": "滿智慧，是名大慈；若以自智慧增長一切",
    "T17n0761_005:0642c05": "眾生智慧，是名大悲。若不修行、非不修行，是",
    "T17n0761_005:0642c06": "名大慈；若不作、亦非不作，是名大悲。若生",
    "T17n0761_005:0642c07": "而不去，是名大慈；若去而不動，是名大悲。",
    "T17n0761_005:0642c08": "若說而無言，是名大慈；若著而不縛，是名",
    "T17n0761_005:0642c09": "大悲。若縛而不得，是名大慈；若入涅槃而不",
    "T17n0761_005:0642c10": "滅，是名大悲。若出自身舍利而無骨、肉、筋、血，",
    "T17n0761_005:0642c11": "是名大慈；若彼修身骨不增、不減，是名大悲。",
    "T17n0761_005:0642c12": "若捨施而不捨物，是名大慈；若護諸護而不",
    "T17n0761_005:0642c13": "成就，是名大慈；若增長而不高，是名大悲。世",
    "T17n0761_005:0642c14": "尊！是名勝妙法集。」",
    "T17n0761_005:0642c15": "爾時，光明幢菩薩白佛言：「世尊！世尊！菩薩以",
    "T17n0761_005:0642c16": "寂靜定心為最上業。何以故？菩薩住寂靜心",
    "T17n0761_005:0642c17": "中，諸佛妙法自然現前。世尊！菩薩尊重寂",
    "T17n0761_005:0642c18": "靜，定心安隱樂故，而得菩提及得諸陀羅尼",
    "T17n0761_005:0642c19": "門。「世尊！何者是菩薩陀羅尼？所謂隨所隨",
    "T17n0761_005:0642c20": "所聞法能不忘失、隨所隨所聞法而能受持、",
    "T17n0761_005:0642c21": "隨所隨所聞法而能了知、及諸眾生亦令了",
    "T17n0761_005:0642c22": "知，是名陀羅尼。隨何等陀羅尼不增長、不",
    "T17n0761_005:0642c23": "分別；隨何等陀羅尼能受持八萬四千法門",
    "T17n0761_005:0642c24": "而不忘失、而不遺漏；隨何等陀羅尼知諸",
    "T17n0761_005:0642c25": "眾生心心所行，以知諸眾生心故，隨彼彼眾",
    "T17n0761_005:0642c26": "生如是如是說法；隨何等陀羅尼能聞一切",
    "T17n0761_005:0642c27": "眾生語言，以聞諸聲聞凡夫聲得於大悲、聞",
    "T17n0761_005:0642c28": "諸聖人聲得於大慈；隨何等陀羅尼聞取一",
    "T17n0761_005:0642c29": "句法能於無量劫說，如是菩薩樂說辯才",
    "T17n0761_005:0643a01": "不留、不盡、亦無際畔；隨何等陀羅尼如實知",
    "T17n0761_005:0643a02": "諸言音；隨何等陀羅尼知一切言說皆是佛",
    "T17n0761_005:0643a03": "語；隨何等陀羅尼於十方世界諸佛、菩薩所",
    "T17n0761_005:0643a04": "住之處說法音聲，所聞之者一切受持，如是",
    "T17n0761_005:0643a05": "菩薩於一佛所聞法、如是於第二佛所說法",
    "T17n0761_005:0643a06": "無有障礙。世尊！是名菩薩受持陀羅尼。「世",
    "T17n0761_005:0643a07": "尊！菩薩得起陀羅尼，隨何等陀羅尼現前",
    "T17n0761_005:0643a08": "說一切法如說一法、一字、一句。如是說一切",
    "T17n0761_005:0643a09": "法界，然是菩薩不生憍慢之心、不起放逸",
    "T17n0761_005:0643a10": "之行，得增上陀羅尼；隨何等陀羅尼能說",
    "T17n0761_005:0643a11": "一切世間現前見法及一切世間現前見，得",
    "T17n0761_005:0643a12": "集陀羅尼；隨何等陀羅尼能斷一切眾生",
    "T17n0761_005:0643a13": "疑惑及斷一切煩惱，得為增上及集陀羅",
    "T17n0761_005:0643a14": "尼；隨何等陀羅尼能令增長一切白法、能",
    "T17n0761_005:0643a15": "令盡一切煩惱，得行陀羅尼。隨何等陀羅尼",
    "T17n0761_005:0643a16": "知一切法、知一切法光明，是菩薩如實知諸",
    "T17n0761_005:0643a17": "法而不分別，修行諸法而自身心實不修行、",
    "T17n0761_005:0643a18": "說於諸法而不說諸字、捨於諸法而亦不失、",
    "T17n0761_005:0643a19": "增長諸法而不增一物、損減諸法而不損一",
    "T17n0761_005:0643a20": "法、說於諸法而無言說、令入涅槃而於世間",
    "T17n0761_005:0643a21": "不動、令得聖人地而不離於凡夫地、降伏一",
    "T17n0761_005:0643a22": "切諸魔而非身心意所起作業，世尊！是名諸",
    "T17n0761_005:0643a23": "菩薩勝妙法集。」",
    "T17n0761_005:0643a24": "爾時，解脫月菩薩白佛言：「世尊！一切諸法以",
    "T17n0761_005:0643a25": "解脫為相。世尊！菩薩不分別是縛、是脫。何以",
    "T17n0761_005:0643a26": "故？世尊！解脫非他、他非解脫。世尊！解脫者，不",
    "T17n0761_005:0643a27": "增一法、亦非不減一法。世尊！解脫無所從",
    "T17n0761_005:0643a28": "來，世尊！縛亦無所至去。世尊！得解脫菩薩不",
    "T17n0761_005:0643a29": "生如是心：『我得解脫。』其心唯知：『猶如解脫，一",
    "T17n0761_005:0643b01": "切諸法亦復如是。』世尊！若菩薩起如是心：",
    "T17n0761_005:0643b02": "『世間是垢染法，涅槃是清淨法。』是菩薩不得",
    "T17n0761_005:0643b03": "解脫。何以故？有我見者生如是心。世尊！若人",
    "T17n0761_005:0643b04": "起如是心：『我厭陰界入，求入涅槃。』是人不得",
    "T17n0761_005:0643b05": "解脫。何以故？有我見，有我見者生如是心。世",
    "T17n0761_005:0643b06": "尊！得解脫心比丘作是思惟：『一切諸法如解",
    "T17n0761_005:0643b07": "脫相，而諸毛頭凡夫不識、不知，生如是心。",
    "T17n0761_005:0643b08": "我以如是法令一切眾生知故。』世尊！得解",
    "T17n0761_005:0643b09": "脫心比丘我得解脫生如是心：『是諸凡夫於",
    "T17n0761_005:0643b10": "一切法常解脫中而求解脫，我於彼彼眾",
    "T17n0761_005:0643b11": "生生大悲心。何以故？若人求解脫，是人不得",
    "T17n0761_005:0643b12": "解脫。』是故，世尊！比丘欲得解脫者，應觀能",
    "T17n0761_005:0643b13": "縛及所縛，應知能縛及所縛，是人不分別解",
    "T17n0761_005:0643b14": "脫；若不分別者，是人則得解脫。世尊！是名菩",
    "T17n0761_005:0643b15": "薩勝妙法集。」",
    "T17n0761_005:0643b16": "法集經卷第五"
}