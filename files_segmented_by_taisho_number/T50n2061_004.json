{
    "T50n2061_004:0725b12": "宋高僧傳卷第四",
    "T50n2061_004:0725b14": "宋左街天壽寺通慧大師",
    "T50n2061_004:0725b15": "賜紫沙門贊寧等奉　勅撰",
    "T50n2061_004:0725b16": "2 義解篇之一義解篇第二之一正傳二十一人附見七人",
    "T50n2061_004:0725b17": "唐京兆大慈恩寺窺基傳唐京兆大慈恩寺窺基傳",
    "T50n2061_004:0725b18": "釋窺基，字洪道，姓尉遲氏，京兆長安人也。尉",
    "T50n2061_004:0725b19": "遲之先與後魏同起，號「尉遲部」，如中華之",
    "T50n2061_004:0725b20": "諸侯國，入華則以部為姓也。魏平東將軍說",
    "T50n2061_004:0725b21": "六代孫孟都生羅迦，為隋代州西鎮將，乃基",
    "T50n2061_004:0725b22": "祖焉。考諱宗，唐左金吾將軍、松州都督、江由",
    "T50n2061_004:0725b23": "縣開國公。其鄂國公德則諸父也，《唐書》有傳。",
    "T50n2061_004:0725b24": "基母裴氏夢掌月輪吞之，寤而有孕。及乎",
    "T50n2061_004:0725b25": "盈月誕彌，與群兒弗類，數方誦習，神晤精",
    "T50n2061_004:0725b26": "爽。奘師始因陌上見其眉秀目朗，舉措疎略，",
    "T50n2061_004:0725b27": "曰：「將家之種，不謬也哉。脫或因緣相扣，度為",
    "T50n2061_004:0725b28": "弟子，則吾法有寄矣。」復念在印度時計迴",
    "T50n2061_004:0725b29": "程次，就尼犍子邊占，得卦甚吉：「師但東歸，",
    "T50n2061_004:0725c01": "哲資生矣。」遂造北門將軍，微諷之出家。父",
    "T50n2061_004:0725c02": "曰：「伊類麁悍，那勝教詔？」奘曰：「此之器度，非",
    "T50n2061_004:0725c03": "將軍不生，非某不識。」父雖然諾，基亦強",
    "T50n2061_004:0725c04": "拒。激勉再三，拜以從命，奮然抗聲曰：「聽我",
    "T50n2061_004:0725c05": "三事，方誓出家。不斷情欲、葷血、過中食",
    "T50n2061_004:0725c06": "也。」奘先以欲勾牽，後令入佛智，佯而肯焉。",
    "T50n2061_004:0725c07": "行駕累載前之所欲，故關輔語曰「三車和尚」。",
    "T50n2061_004:0725c08": "即貞觀二十二年也。一基自序云：「九歲丁艱，",
    "T50n2061_004:0725c09": "漸疎浮俗。」若然者，三車之說，乃厚誣也。至",
    "T50n2061_004:0725c10": "年十七，遂預緇林。及乎入法，奉勅為奘師",
    "T50n2061_004:0725c11": "弟子，始住廣福寺。尋奉別勅，選聰慧頴脫",
    "T50n2061_004:0725c12": "者入大慈恩寺。躬事奘師，學五竺語，解紛",
    "T50n2061_004:0725c13": "開結，統綜條然。聞見者無不歎伏。凡百犍度、",
    "T50n2061_004:0725c14": "跋渠，一覽無差，寧勞再憶？年二十五，應詔",
    "T50n2061_004:0725c15": "譯經，講通大小乘教三十餘本。創意留心，",
    "T50n2061_004:0725c16": "勤勤著述，蓋切問而近思，其則不遠矣。造「疏」",
    "T50n2061_004:0725c17": "計可百本。奘所譯《唯識論》，初與昉、尚、光四",
    "T50n2061_004:0725c18": "人同受，潤色、執筆、撿文、纂義。數朝之後，基",
    "T50n2061_004:0725c19": "求退焉。奘問之，對曰：「夕夢金容，晨趨白",
    "T50n2061_004:0725c20": "馬，雖得法門之糟粕，然失玄源之醇粹，某",
    "T50n2061_004:0725c21": "不願立功於參糅。若意成一本，受責則",
    "T50n2061_004:0725c22": "有所歸。」奘遂許之。以理遣三賢，獨委於",
    "T50n2061_004:0725c23": "基，此乃量材授任也。時隨受撰錄所聞，講",
    "T50n2061_004:0725c24": "周疏畢。無何，西明寺測法師亦俊朗之器，於",
    "T50n2061_004:0725c25": "《唯識論》講場，得計於閽者，賂之以金，潛隱",
    "T50n2061_004:0725c26": "厥形，聽尋聯綴，亦疏通論旨。猶數座方畢，測",
    "T50n2061_004:0725c27": "於西明寺鳴椎集僧，稱講此論。基聞之，",
    "T50n2061_004:0725c28": "慚居其後，不勝悵怏。奘勉之曰：「測公雖",
    "T50n2061_004:0725c29": "造疏，未達因明。」遂為講陳那之論，基大善",
    "T50n2061_004:0726a01": "「三支」，縱橫立破，述義命章，前無與比。又云，",
    "T50n2061_004:0726a02": "請奘師唯為己講《瑜伽論》，還被測公同前",
    "T50n2061_004:0726a03": "盜聽，先講。奘曰：「五性宗法，唯汝流通，他人則",
    "T50n2061_004:0726a04": "否。」後躬遊五臺山，登太行，至西河古佛宇",
    "T50n2061_004:0726a05": "中宿，夢身在半山，巖下有無量人唱苦聲，",
    "T50n2061_004:0726a06": "冥昧之間，初不忍聞。徙步陟彼層峯，皆瑠",
    "T50n2061_004:0726a07": "璃色，盡見諸國土。仰望一城，城中有聲曰：",
    "T50n2061_004:0726a08": "「住住，咄，基公未合到此。」斯須，二天童自城",
    "T50n2061_004:0726a09": "出，問曰：「汝見山下罪苦眾生否？」答曰：「我聞",
    "T50n2061_004:0726a10": "聲而不見形。」童子遂投與劍一鐔曰：「剖腹",
    "T50n2061_004:0726a11": "當見矣。」基自剖之，腹開，有光兩道暉映山",
    "T50n2061_004:0726a12": "下，見無數人受其極苦。時童子入城，持紙",
    "T50n2061_004:0726a13": "二軸及筆投之，捧得而去。及旦，驚異未已。",
    "T50n2061_004:0726a14": "過信夜，寺中有光，久而不滅。尋視之，數軸",
    "T50n2061_004:0726a15": "發光者，探之，得《彌勒上生經》。乃憶前夢，必",
    "T50n2061_004:0726a16": "慈氏令我造疏，通暢厥理耳。遂援毫次，筆",
    "T50n2061_004:0726a17": "鋒有舍利二七粒而隕，如吳含桃許大，紅",
    "T50n2061_004:0726a18": "色可愛。次零然而下者，狀如黃粱粟粒。一",
    "T50n2061_004:0726a19": "云，行至太原傳法，三車自隨，前乘經論箱",
    "T50n2061_004:0726a20": "帙，中乘自御，後乘家妓女僕食饌。於路間",
    "T50n2061_004:0726a21": "遇一老父，問乘何人。對曰：「家屬。」父曰：「知法",
    "T50n2061_004:0726a22": "甚精，携家屬偕，恐不稱教。」基聞之，頓悔前",
    "T50n2061_004:0726a23": "非，翛然獨往。老父則文殊菩薩也。此亦巵語",
    "T50n2061_004:0726a24": "矣。隨奘在玉華宮參譯之際，三車何處安置",
    "T50n2061_004:0726a25": "乎？基隨處化徒，獲益者眾。東行博陵，有",
    "T50n2061_004:0726a26": "請講《法華經》，遂造《大疏》焉。及歸本寺，恒",
    "T50n2061_004:0726a27": "與翻譯舊人往還。屢謁宣律師。宣每有諸",
    "T50n2061_004:0726a28": "天王使者執事，或冥告雜務。爾日基去方",
    "T50n2061_004:0726a29": "來，宣怪其遲暮，對曰：「適者大乘菩薩在此，",
    "T50n2061_004:0726b01": "善神翼從者多，我曹神通為他所制故爾。」",
    "T50n2061_004:0726b02": "以永淳元年壬午示疾，至十一月十三日",
    "T50n2061_004:0726b03": "長往于慈恩寺翻經院，春秋五十一，法臘無",
    "T50n2061_004:0726b04": "聞。葬于樊村北渠，祔三藏奘師塋隴焉。弟",
    "T50n2061_004:0726b05": "子哀慟，餘外執紼會葬，黑白之眾盈于山",
    "T50n2061_004:0726b06": "谷。基生常勇進，造彌勒像，對其像日誦菩",
    "T50n2061_004:0726b07": "薩戒一遍，願生兜率，求其志也。乃發通身",
    "T50n2061_004:0726b08": "光瑞，爛然可觀。復於五臺造玉石文殊菩",
    "T50n2061_004:0726b09": "薩像，寫金字《般若經》畢，亦發神光焉。弟子",
    "T50n2061_004:0726b10": "相繼取基為折中，視之如奘在焉。太和四",
    "T50n2061_004:0726b11": "年庚戌七月癸酉，遷塔于平原，大安國寺",
    "T50n2061_004:0726b12": "沙門令儉檢校塔亭，徙棺，見基齒有四十",
    "T50n2061_004:0726b13": "根不斷玉如。眾彈指言是佛之一相焉。凡",
    "T50n2061_004:0726b14": "今天下佛寺圖形，號曰「百本疏主真」，高宗大",
    "T50n2061_004:0726b15": "帝製讚。一云玄宗。然基魁梧堂堂，有桓赳",
    "T50n2061_004:0726b16": "之氣，而慈濟之心，誨人不倦，自天然也。其",
    "T50n2061_004:0726b17": "符彩則項負玉枕，面部宏偉，交手十指若",
    "T50n2061_004:0726b18": "印契焉。名諱上字多出沒不同者，為以《慈恩",
    "T50n2061_004:0726b19": "傳》中云：奘師龍朔三年於玉華宮譯《大般若",
    "T50n2061_004:0726b20": "經》終筆，其年「十一月二十二日令大乘基",
    "T50n2061_004:0726b21": "奉表奏聞，請御製序。至十二月七日通事",
    "T50n2061_004:0726b22": "舍人馮義宣。」由此云「靈基」，《開元錄》為「窺基」，",
    "T50n2061_004:0726b23": "或言「乘基」，非也。彼曰大乘基，蓋慧立、彥悰",
    "T50n2061_004:0726b24": "不全斥，故云大乘基，如言不聽泰耳，猶",
    "T50n2061_004:0726b25": "謹遣大乘光奉表同也。今海內呼慈恩法",
    "T50n2061_004:0726b26": "師焉。",
    "T50n2061_004:0726b27": "系曰：「性相」義門，至唐方見大備也。奘師為",
    "T50n2061_004:0726b28": "瑜伽、唯識開創之祖，基乃守文述作之宗。唯",
    "T50n2061_004:0726b29": "「祖」與「宗」，百世不除之祀也。蓋功德被物，廣",
    "T50n2061_004:0726c01": "矣大矣。奘苟無基，則何祖張其學乎？開天",
    "T50n2061_004:0726c02": "下人眼目乎？二師立功與言，俱不朽也。然",
    "T50n2061_004:0726c03": "則基也，鄂公猶子，奘師門生，所謂將家來為",
    "T50n2061_004:0726c04": "法將，千載一人而已。故《書》有之，「厥父菑，厥子",
    "T50n2061_004:0726c05": "乃肯播，矧能肯穫？」其百本疏主之謂歟！",
    "T50n2061_004:0726c06": "唐京師西明寺道世傳唐京師西明寺道世傳",
    "T50n2061_004:0726c07": "釋道世，字玄惲，姓韓氏，厥先伊闕人也。祖代",
    "T50n2061_004:0726c08": "因官為京兆人焉。生且渥潤，漸而聰敏，俄",
    "T50n2061_004:0726c09": "厭眾沙，思參救蟻。二親鍾愛，遏絕其請，久",
    "T50n2061_004:0726c10": "而遂心。時年十二，於青龍寺出家，從執德",
    "T50n2061_004:0726c11": "瓶，止臨欣鑑，律宗研覈，書籍鑽尋，特慕上",
    "T50n2061_004:0726c12": "乘，融明實性，于時籍甚，三輔欽歸。顯慶年",
    "T50n2061_004:0726c13": "中，大帝以玄奘師所翻經、論，未幾詔入內，",
    "T50n2061_004:0726c14": "及慈恩寺大德更代行道，不替於時，世亦",
    "T50n2061_004:0726c15": "預其選。及為皇太子造西明寺，爰以英",
    "T50n2061_004:0726c16": "博召入斯寺。時道宣律師當塗行律，世且",
    "T50n2061_004:0726c17": "旁敷，同驅五部之車，共導三乘之軌，人莫",
    "T50n2061_004:0726c18": "我及，道望芬然。復因講貫之餘，仍覽甚深",
    "T50n2061_004:0726c19": "之藏。以為古今綿代，製作多人，雖雅趣佳",
    "T50n2061_004:0726c20": "辭，無足於傳記。由是搴文囿之菁華，嗅大",
    "T50n2061_004:0726c21": "義之瞻蔔，以類編錄，號《法苑珠林》，總一百",
    "T50n2061_004:0726c22": "篇，勒成十帙。始從〈劫量〉，終乎〈雜記〉，部類之",
    "T50n2061_004:0726c23": "前，各序別論。令學覽之人，就門隨部，撿括",
    "T50n2061_004:0726c24": "所知，如提綱焉，如舉領焉。世之用心周",
    "T50n2061_004:0726c25": "乎十稔，至總章元年畢軸，蘭臺郎李儼為",
    "T50n2061_004:0726c26": "之都序，此文行于天下。又著《善惡業報》及《信",
    "T50n2061_004:0726c27": "福論》共二十三卷，《大小乘禪門觀》及《大乘觀》",
    "T50n2061_004:0726c28": "共十一卷，《受戒儀式》、《禮佛儀式》共六卷，《四分",
    "T50n2061_004:0726c29": "律討要》五卷、《四分律尼鈔》五卷、《金剛經集注》",
    "T50n2061_004:0727a01": "三卷，十部都一百五十三卷。世頗多著述。未",
    "T50n2061_004:0727a02": "測其終。名避太宗廟諱，多行字耳，故時稱",
    "T50n2061_004:0727a03": "玄惲焉。",
    "T50n2061_004:0727a04": "唐京兆大慈恩寺普光傳唐京兆大慈恩寺普光傳",
    "T50n2061_004:0727a05": "釋普光，未知何許人也。明敏為性，爰擇其",
    "T50n2061_004:0727a06": "木，請事三藏奘師。勤恪之心，同列靡及。至",
    "T50n2061_004:0727a07": "於智解，可譬循環，聞少證多，奘師默許。末",
    "T50n2061_004:0727a08": "參傳譯，頭角特高左右，三藏之美，光有功",
    "T50n2061_004:0727a09": "焉。初，奘嫌古翻《俱舍》，義多缺然，躬得梵本",
    "T50n2061_004:0727a10": "再譯真文，乃密授光，多是記憶西印薩婆多",
    "T50n2061_004:0727a11": "師口義。光因著疏解判。一云其疏至圓暉",
    "T50n2061_004:0727a12": "略之為十卷，如漢之有沲歟？又甞隨奘往",
    "T50n2061_004:0727a13": "玉華宮譯《大般若經》，厥功出乎󰑴贊也，時",
    "T50n2061_004:0727a14": "號大乘光。觀夫奘自貞觀十九年創譯，記",
    "T50n2061_004:0727a15": "麟德元年，終于玉華宮，凡二十載，總出大小",
    "T50n2061_004:0727a16": "乘經律論七十五部一千三百三十五卷，十",
    "T50n2061_004:0727a17": "分七八是光筆受，或謂嘉光、普光也。若驗從",
    "T50n2061_004:0727a18": "辯機同參譯務，即普光是也。",
    "T50n2061_004:0727a19": "唐京兆大慈恩寺法寶傳唐京兆大慈恩寺法寶傳勝莊",
    "T50n2061_004:0727a20": "釋法寶，亦三藏奘師學法之神足也。性靈敏",
    "T50n2061_004:0727a21": "利，最所先焉。奘初譯《婆沙論》畢，寶有疑情，",
    "T50n2061_004:0727a22": "以「非想見惑」，請益之。奘別以十六字入乎",
    "T50n2061_004:0727a23": "論中，以遮難辭。寶白奘曰：「此二句四句為",
    "T50n2061_004:0727a24": "梵本有無？」奘曰：「吾以義意酌情作耳。」寶曰：",
    "T50n2061_004:0727a25": "「師豈宜以凡語增加聖言量乎？」奘曰：「斯言",
    "T50n2061_004:0727a26": "不行，我知之矣。」自此炰烋頡頏于奘之門，",
    "T50n2061_004:0727a27": "至乎「六離合釋」義，俱舍宗以寶為定量矣。",
    "T50n2061_004:0727a28": "光師往往同迦濕彌羅餘師禮記衍字也。時",
    "T50n2061_004:0727a29": "光、寶二法師若什門之融、叡焉。後越精義",
    "T50n2061_004:0727b01": "學，令問孔膠。長安三年，於福先寺、京西明寺",
    "T50n2061_004:0727b02": "預義淨譯場，寶與法藏、勝莊等證義，于時",
    "T50n2061_004:0727b03": "頗露頭角，莫之與京歟！",
    "T50n2061_004:0727b04": "唐京師西明寺圓測傳唐京師西明寺圓測傳薄塵靈辯",
    "T50n2061_004:0727b05": "釋圓測者，未詳氏族也。自幼明敏，慧解縱",
    "T50n2061_004:0727b06": "橫。三藏奘師為慈恩基師講新翻《唯識論》，",
    "T50n2061_004:0727b07": "測賂守門者隱聽，歸則緝綴義章。將欲罷",
    "T50n2061_004:0727b08": "講，測於西明寺鳴鐘召眾，稱講《唯識》。基",
    "T50n2061_004:0727b09": "慊其有奪人之心，遂讓測講訓。奘講《瑜伽》，",
    "T50n2061_004:0727b10": "還同前盜聽受之，而亦不後基也。迨高宗",
    "T50n2061_004:0727b11": "之末，天后之初，應義解之選，入譯經館，眾",
    "T50n2061_004:0727b12": "皆推挹。及翻《大乘顯識》等經，測充證義，與",
    "T50n2061_004:0727b13": "薄塵、靈辯、嘉尚攸方其駕。所著《唯識疏鈔》，",
    "T50n2061_004:0727b14": "詳解經論，天下分行焉。",
    "T50n2061_004:0727b15": "唐京師安國寺元康傳唐京師安國寺元康傳",
    "T50n2061_004:0727b16": "釋元康，不詳姓氏。貞觀中遊學京邑，有彭",
    "T50n2061_004:0727b17": "亨之譽。形擁腫而短，然其性情酋勇，聞少解",
    "T50n2061_004:0727b18": "多，群輩推許。先居山野，恒務持誦《觀音》，求",
    "T50n2061_004:0727b19": "加慧解，遂感鹿一首，角分八岐，厥形絕異。",
    "T50n2061_004:0727b20": "康見之，撫而馴伏，遂豢養之，乘而致遠，曾",
    "T50n2061_004:0727b21": "無倦色。以《三論》之文荷之于背，又以小軸",
    "T50n2061_004:0727b22": "繫之於尾，曳入上都，意為戲弄：「說有之徒",
    "T50n2061_004:0727b23": "不達空性，我與輕軸碾之，令悟真理。」又",
    "T50n2061_004:0727b24": "衣大布，曳納播，戴竹笠，笠寬丈有二尺。裝",
    "T50n2061_004:0727b25": "飾詭異，人皆駭觀。既入京城，見一法師盛集",
    "T50n2061_004:0727b26": "講經化導。康造其筵，近其座，便就所講義",
    "T50n2061_004:0727b27": "申問，往返數百言，人咸驚康之辯給如此。復",
    "T50n2061_004:0727b28": "戲法師曰：「甘桃不結實，苦李壓低枝。」講者",
    "T50n2061_004:0727b29": "曰：「輪王千箇子，巷伯勿孫兒。」蓋譏康之無",
    "T50n2061_004:0727c01": "生徒也。康曰：「丹之藏者赤，漆之藏者黑，隨",
    "T50n2061_004:0727c02": "汝之赤者非纁絳焉，入汝之黑者非鉛墨",
    "T50n2061_004:0727c03": "焉。」舉眾皆云：「辭理渙然，可非垂跡之大士",
    "T50n2061_004:0727c04": "也？」帝聞之，喜曰：「何代無其人？」詔入安國寺",
    "T50n2061_004:0727c05": "講此《三論》。遂造疏，解中觀之理。別撰《玄樞》",
    "T50n2061_004:0727c06": "兩卷，總明《中》、《百》、《門》之宗旨焉。後不測其終。",
    "T50n2061_004:0727c07": "系曰：康師曳納播者何？通曰：「梵言立播，華",
    "T50n2061_004:0727c08": "言裹腹衣，亦云抱腹，形制如偏袒，一幅纔",
    "T50n2061_004:0727c09": "穿得手，肩袖不寬。著在左邊，右邊施帶，多",
    "T50n2061_004:0727c10": "貯綿絮。然是禦寒之服，熱國則否，用此亦聖",
    "T50n2061_004:0727c11": "開。流于東土，則變成色帛，而削幅綴于左",
    "T50n2061_004:0727c12": "右袖上，垂之製曳然，旌表我通贍經論。一",
    "T50n2061_004:0727c13": "本則曳一支，多則多曳。未知稽古自何人",
    "T50n2061_004:0727c14": "始乎？今單言『播』，略『立』字耳，全非禦寒之",
    "T50n2061_004:0727c15": "意，翻為『我慢之衣』。既失元端，而多濫作，別",
    "T50n2061_004:0727c16": "形聖教以俟後賢，此外無施異制以亂大",
    "T50n2061_004:0727c17": "倫。《詩》曰：『服之不稱，身之災也』，吁！」",
    "T50n2061_004:0727c18": "唐簡州福聚寺靖邁傳唐簡州福聚寺靖邁傳",
    "T50n2061_004:0727c19": "釋靖邁，梓潼人也。少孺矜持，長高志操，特",
    "T50n2061_004:0727c20": "於經論研覈造微。氣性沈厚，不妄交結，遊",
    "T50n2061_004:0727c21": "必擇方，抵于京輔。貞觀中，屬玄奘西迴，勅",
    "T50n2061_004:0727c22": "奉為太穆太后於京造廣福寺，就彼翻譯。",
    "T50n2061_004:0727c23": "所須吏力，悉與玄齡商量，務令優給。遂召",
    "T50n2061_004:0727c24": "證義大德諳練大小乘經論，為時所尊尚",
    "T50n2061_004:0727c25": "者，得一十一人，邁預其精選，即居慈恩寺",
    "T50n2061_004:0727c26": "也。同普光寺棲玄、廣福寺明𤀹、會昌寺辯機、",
    "T50n2061_004:0727c27": "終南山豐德寺道宣同執筆綴文，翻譯《本",
    "T50n2061_004:0727c28": "事經》七卷。邁後與神昉筆受於玉華宮及慈",
    "T50n2061_004:0727c29": "恩寺翻經院，皆推適變，故得經心矣。後著",
    "T50n2061_004:0728a01": "《譯經圖紀》四卷，銓序古今經目、譯人名位、單",
    "T50n2061_004:0728a02": "譯、重翻、疑偽等科，一皆條理，見編于藏。開元",
    "T50n2061_004:0728a03": "中，智昇又續其題目焉。",
    "T50n2061_004:0728a04": "唐新羅國順璟傳唐新羅國順璟傳",
    "T50n2061_004:0728a05": "釋順璟者，樂浪郡人也，本土之氏族，東夷之家",
    "T50n2061_004:0728a06": "系，故難詳練。其重譯學聲教，蓋出天然。況",
    "T50n2061_004:0728a07": "乎「因明」之學，奘師精研，付受華僧，尚未多",
    "T50n2061_004:0728a08": "達。璟之克通，非其宿殖之力，自何而至於",
    "T50n2061_004:0728a09": "是歟？傳得奘師「真唯識量」，乃立〈決定相違",
    "T50n2061_004:0728a10": "不定量〉。於乾封年中因使臣入貢附至。于",
    "T50n2061_004:0728a11": "時奘師長往向及二年。其量云：「真故極成",
    "T50n2061_004:0728a12": "色，定離眼識，自許初三攝，眼所不攝故，猶",
    "T50n2061_004:0728a13": "如眼根。」良以三藏隱密周防，非大智不明。",
    "T50n2061_004:0728a14": "璟為「宗」云：「不離於眼識，自許初三攝，眼所",
    "T50n2061_004:0728a15": "不攝故，猶如眼識也。」如此善成他義。時大",
    "T50n2061_004:0728a16": "乘基覽此作，便見璟所不知。雖然，終仰邊",
    "T50n2061_004:0728a17": "僧識見如此，故歎之曰：「新羅順璟法師者，",
    "T50n2061_004:0728a18": "聲振唐蕃，學包大小。業崇迦葉，唯執行於",
    "T50n2061_004:0728a19": "杜多；心務薄拘，恒馳聲於少欲。既而蘊藝",
    "T50n2061_004:0728a20": "西夏，傳照東夷，名道日新，緇素欽揖。雖彼",
    "T50n2061_004:0728a21": "龍象不少，海外時稱獨步，於此量作『決",
    "T50n2061_004:0728a22": "定相違』。」基師念遠國之人有茲利慧，搪突",
    "T50n2061_004:0728a23": "奘師，暗中機發，善成三藏之義，惜哉！璟在",
    "T50n2061_004:0728a24": "本國稍多著述，亦有傳來中原者，其所宗，",
    "T50n2061_004:0728a25": "「法相大乘了義教」也。見《華嚴經》中始從發心",
    "T50n2061_004:0728a26": "便成佛已，乃生謗毀不信。或云：「當啟手",
    "T50n2061_004:0728a27": "足，命弟子輩扶掖下地，地則徐裂，璟身俄",
    "T50n2061_004:0728a28": "墜。」時言生身陷地獄焉。于今有坑，廣袤丈",
    "T50n2061_004:0728a29": "餘，實坎窞然，號「順璟捺落迦也」。",
    "T50n2061_004:0728b01": "系曰：曲士不可以語道者，束其教也。是故",
    "T50n2061_004:0728b02": "好白者以黑為污，好黑者以白為污焉。璟",
    "T50n2061_004:0728b03": "怒心尤重，猛利業增如射箭，頃墮在地獄。",
    "T50n2061_004:0728b04": "列高僧品次，起穢以自臭耶？通曰：「難信之",
    "T50n2061_004:0728b05": "法，易速謗誚，謗誚豈唯一人乎？俾令眾所",
    "T50n2061_004:0728b06": "知識者直陷三塗，乃知順璟真顯教菩薩也。",
    "T50n2061_004:0728b07": "況乎趙盾為法受惡，菩薩乃為法亡身。斯",
    "T50n2061_004:0728b08": "何足怪？君不見尼犍外道一一謗佛，而獨",
    "T50n2061_004:0728b09": "使提婆生陷，後於法華會上受記作佛，靜",
    "T50n2061_004:0728b10": "言思之。」",
    "T50n2061_004:0728b11": "唐京兆大慈恩寺嘉尚傳唐京兆大慈恩寺嘉尚傳",
    "T50n2061_004:0728b12": "釋嘉尚，未知何許人也。慧性天資，瓌奇氣",
    "T50n2061_004:0728b13": "質，篇聚堅守，性相克攻，勤在進修，務於翻",
    "T50n2061_004:0728b14": "譯。遠棲心于奘三藏門，見宗廟之富，窺室",
    "T50n2061_004:0728b15": "家之好。久稽考《瑜伽師地》、《佛地論旨》、《成唯",
    "T50n2061_004:0728b16": "識論》，深得義趣。隨奘於玉華宮譯《大般若",
    "T50n2061_004:0728b17": "經》，充證義綴文，多能傑出。及三藏有疾，",
    "T50n2061_004:0728b18": "命尚具錄所翻經論合七十五部，總一千三",
    "T50n2061_004:0728b19": "百三十五卷。又錄俱胝畫像一千幀，造十",
    "T50n2061_004:0728b20": "俱胝像，寫經、放生、然燈，令尚宣讀。奘合掌",
    "T50n2061_004:0728b21": "歡喜曰：「吾心中願也，汝代導之，得沒而無",
    "T50n2061_004:0728b22": "悔焉。」奘卒，著述疏鈔出雜集，義門夥多。",
    "T50n2061_004:0728b23": "天后朝同薄塵、靈辯等預譯場證義，功績",
    "T50n2061_004:0728b24": "愈繁。尚初侍奘師在玉華宮翻經，至初",
    "T50n2061_004:0728b25": "會《嚴淨佛土品》，說諸佛菩薩以神通願力，盛",
    "T50n2061_004:0728b26": "大千界上妙珍寶、諸妙香花及意樂所生五",
    "T50n2061_004:0728b27": "塵妙境供養莊嚴說法處，與寺主慧德夜",
    "T50n2061_004:0728b28": "覩玉華寺內廣博嚴淨，伎樂盈滿。又聞三堂",
    "T50n2061_004:0728b29": "講法。明日白奘，歡喜符合。尚不知所終。",
    "T50n2061_004:0728c01": "唐淄州慧沼傳唐淄州慧沼傳大願塵外",
    "T50n2061_004:0728c02": "釋慧沼，不知何許人也。少而警慧，始預青",
    "T50n2061_004:0728c03": "衿，依于庠序，誦習該通。入法修身，不違戒",
    "T50n2061_004:0728c04": "範，乃被時諺沼闍梨焉。次攻堅于經論，善",
    "T50n2061_004:0728c05": "達翻傳。自奘三藏到京，恒窺壼奧。後親大",
    "T50n2061_004:0728c06": "乘基師，更加精博。及菩提流志於崇福寺",
    "T50n2061_004:0728c07": "譯《大寶積經》，沼預其選，充證義，新羅勝莊",
    "T50n2061_004:0728c08": "法師執筆，沙門大願、塵外皆一時英秀，當代",
    "T50n2061_004:0728c09": "象龍。于時武平一充使，盧藏用、陸景初總",
    "T50n2061_004:0728c10": "預斯場。中書侍郎崔湜因行香至翻經院，",
    "T50n2061_004:0728c11": "歎曰：「清流盡在此矣，豈應見隔？」因奏請乞",
    "T50n2061_004:0728c12": "同潤色新經。初，沼證義於義淨譯場，多所",
    "T50n2061_004:0728c13": "刊正，訛言舛義，悉從指定，無敢踰制。後著",
    "T50n2061_004:0728c14": "諸疏義，號淄州沼也。",
    "T50n2061_004:0728c15": "唐京兆大慈恩寺彥悰傳唐京兆大慈恩寺彥悰傳",
    "T50n2061_004:0728c16": "釋彥悰，未知何許人也。貞觀之末，觀光上",
    "T50n2061_004:0728c17": "京，求法于三藏法師之門。然其才不迨光、",
    "T50n2061_004:0728c18": "寶，遍長綴習學耳。於玄儒之業，頗見精",
    "T50n2061_004:0728c19": "微。辭筆之能，殊超流輩。有魏國西寺沙門慧",
    "T50n2061_004:0728c20": "立性氣炰烋，以護法為己任，著傳五卷，專",
    "T50n2061_004:0728c21": "記三藏自貞觀中一行盛化及西域所歷",
    "T50n2061_004:0728c22": "夷險等，號《慈恩傳》，蓋取寺題也。及削󱡐云",
    "T50n2061_004:0728c23": "畢，慮遺諸美，遂藏于地穴。至疾亟，命門",
    "T50n2061_004:0728c24": "徒掘土出之而卒。其本數年流散他所，搜",
    "T50n2061_004:0728c25": "購乃獲。弟子等命悰排次之，序引之，或文",
    "T50n2061_004:0728c26": "未允，或事稍虧，重更伸明，曰「箋述」是也。乃",
    "T50n2061_004:0728c27": "象鄭司農箋「毛」之詁訓也。或有調之曰：「子",
    "T50n2061_004:0728c28": "與隋彥琮相去幾何？」對曰：「賜也，何敢望回，",
    "T50n2061_004:0728c29": "雖長卿慕藺，『心宗』慕於『玉宗』，故有以也。」《詩》",
    "T50n2061_004:0729a01": "曰：「言念君子，溫其如玉」，自許亦顏之士也。",
    "T50n2061_004:0729a02": "或人許焉。悰不知終所。",
    "T50n2061_004:0729a03": "唐新羅國義湘傳唐新羅國義湘傳",
    "T50n2061_004:0729a04": "釋義湘，俗姓朴，雞林府人也。生且英奇，長而",
    "T50n2061_004:0729a05": "出離，逍遙入道，性分天然。年臨弱冠，聞唐",
    "T50n2061_004:0729a06": "土教宗鼎盛，與元曉法師同志西遊，行至",
    "T50n2061_004:0729a07": "本國海門、唐州界，計求巨艦，將越滄波。倏",
    "T50n2061_004:0729a08": "於中塗遭其苦雨，遂依道旁土龕間隱身，",
    "T50n2061_004:0729a09": "所以避飄濕焉。迨乎明旦相視，乃古墳骸",
    "T50n2061_004:0729a10": "骨旁也。天猶霢霂，地且泥塗，尺寸難前，逗留",
    "T50n2061_004:0729a11": "不進。又寄埏甓之中，夜之未央，俄有鬼物",
    "T50n2061_004:0729a12": "為怪。曉公歎曰：「前之寓宿，謂土龕而且安；",
    "T50n2061_004:0729a13": "此夜留宵，託鬼鄉而多祟。則知心生故種",
    "T50n2061_004:0729a14": "種法生，心滅故龕墳不二。又三界唯心，萬法",
    "T50n2061_004:0729a15": "唯識。心外無法，胡用別求？我不入唐。」却携",
    "T50n2061_004:0729a16": "囊返國，湘乃隻影孤征，誓死無退。以總章",
    "T50n2061_004:0729a17": "二年附商船達登州岸，分衛到一信士家，",
    "T50n2061_004:0729a18": "見湘容色挺拔，留連門下既久，有少女麗",
    "T50n2061_004:0729a19": "服靚粧，名曰善妙，巧媚誨之，湘之心石不",
    "T50n2061_004:0729a20": "可轉也。女調不見答，頓發道心，於前矢",
    "T50n2061_004:0729a21": "大願言：「生生世世歸命和尚，習學大乘，成",
    "T50n2061_004:0729a22": "就大事，弟子必為檀越供給資緣。」湘乃徑",
    "T50n2061_004:0729a23": "趨長安終南山智儼三藏所，綜習《華嚴經》。時",
    "T50n2061_004:0729a24": "康藏國師為同學也。所謂知微知章，有倫",
    "T50n2061_004:0729a25": "有要。德瓶云滿，藏海嬉遊，乃議迴程，傳法",
    "T50n2061_004:0729a26": "開誘。復至文登舊檀越家，謝其數稔供施，",
    "T50n2061_004:0729a27": "便募商船，逡巡解纜。其女善妙預為湘辦",
    "T50n2061_004:0729a28": "集法服并諸什器，可盈篋笥，運臨海岸。湘船",
    "T50n2061_004:0729a29": "已遠，其女呪之曰：「我本實心供養法師，願",
    "T50n2061_004:0729b01": "是衣篋跳入前船！」言訖，投篋于駭浪。有頃，",
    "T50n2061_004:0729b02": "疾風吹之若鴻毛耳，遙望徑跳入船矣。其",
    "T50n2061_004:0729b03": "女復誓之：「我願是身化為大龍，扶翼舳艫",
    "T50n2061_004:0729b04": "到國傳法。」於是攘袂投身于海，將知願力",
    "T50n2061_004:0729b05": "難屈，至誠感神，果然伸形夭矯，或躍蜿",
    "T50n2061_004:0729b06": "蜒，其舟底寧，達于彼岸。湘入國之後，遍歷",
    "T50n2061_004:0729b07": "山川，於駒麗、百濟風馬牛不相及地，曰：「此",
    "T50n2061_004:0729b08": "中地靈山秀，真轉法輪之所。」無何，權宗異部",
    "T50n2061_004:0729b09": "聚徒可半千眾矣。湘默作是念，大《華嚴》教，",
    "T50n2061_004:0729b10": "非福善之地不可興焉。時善妙龍恒隨作",
    "T50n2061_004:0729b11": "護，潛知此念；乃現大神變於虛空中，化成",
    "T50n2061_004:0729b12": "巨石，縱廣一里，蓋于伽藍之頂，作將墮不",
    "T50n2061_004:0729b13": "墮之狀。群僧驚駭，罔知攸趣，四面奔散。湘",
    "T50n2061_004:0729b14": "遂入寺中，敷闡斯經，冬陽夏陰，不召自至",
    "T50n2061_004:0729b15": "者多矣。國王欽重，以田莊奴僕施之。湘言",
    "T50n2061_004:0729b16": "於王曰：「我法平等，高下共均，貴賤同揆。《涅槃",
    "T50n2061_004:0729b17": "經》八不淨財，何莊田之有？何奴僕之為？貧道",
    "T50n2061_004:0729b18": "以法界為家，以盂耕待稔，法身慧命藉",
    "T50n2061_004:0729b19": "此而生矣。」湘講樹開花，談叢結果，登堂覩",
    "T50n2061_004:0729b20": "奧者則智通、表訓、梵體、道身等數人，皆啄巨",
    "T50n2061_004:0729b21": "㲉飛出迦留羅鳥焉。湘貴「如說行」，講宣之",
    "T50n2061_004:0729b22": "外，精勤修練，莊嚴剎海，靡憚暄涼。又常",
    "T50n2061_004:0729b23": "行義淨洗穢法，不用巾帨，立期乾燥而止。",
    "T50n2061_004:0729b24": "持三法衣，瓶鉢之餘，曾無他物。凡弟子請",
    "T50n2061_004:0729b25": "益，不敢造次，伺其怡寂而後啟發。湘乃隨",
    "T50n2061_004:0729b26": "疑解滯，必無滓核。自是已來，雲遊不定，稱",
    "T50n2061_004:0729b27": "可我心，卓錫而居。學侶蜂屯，或執筆書紳，",
    "T50n2061_004:0729b28": "懷鉛札葉，抄如結集，錄似載言，如是義門",
    "T50n2061_004:0729b29": "隨弟子為目，如云《道身章》是也。或以處",
    "T50n2061_004:0729c01": "為名，如云《錐穴問答》等數章。疏皆明《華嚴》",
    "T50n2061_004:0729c02": "性海，毘盧遮那、無邊契經義例也。湘終于本",
    "T50n2061_004:0729c03": "國，塔亦存焉，號海東華嚴初祖也。",
    "T50n2061_004:0729c04": "唐京兆大慈恩寺義忠傳唐京兆大慈恩寺義忠傳",
    "T50n2061_004:0729c05": "釋義忠，姓尹氏，潞府襄垣人也。年始九歲，宿",
    "T50n2061_004:0729c06": "殖之性，志願出家，得淄州沼闍梨為師，若",
    "T50n2061_004:0729c07": "鳳巢中之生鵷雛也。少秉奇操，慧解不倫。",
    "T50n2061_004:0729c08": "沼授與《大涅槃經》，時十三歲矣。相次誦徹四",
    "T50n2061_004:0729c09": "十卷，眾皆驚駭，號「空門奇童」也。二十登戒，",
    "T50n2061_004:0729c10": "學《四分律》，義理淹通。旁習《十二門論》二本，",
    "T50n2061_004:0729c11": "即當講演。沼師知是千里之駿，學恐失時，",
    "T50n2061_004:0729c12": "聞長安基師新造疏章，門生填委，聲振天下。",
    "T50n2061_004:0729c13": "乃師、資相將，同就基之講肆，未極五年，又",
    "T50n2061_004:0729c14": "通二經五論，則《法華》、《無垢稱》及《百法》、《因明》、《俱",
    "T50n2061_004:0729c15": "舍》、《成唯識》、《唯識道》等也。由茲開獎，弟子繁多，",
    "T50n2061_004:0729c16": "講樹別茂於枝條，義門旁開於關竅，乃著",
    "T50n2061_004:0729c17": "《成唯識論纂要》、《成唯識論鈔》三十卷、《法華經",
    "T50n2061_004:0729c18": "鈔》二十卷、《無垢稱經鈔》二十卷。《百法論疏》最",
    "T50n2061_004:0729c19": "為要當，移解「二無我」歸後，是以掩慈恩之",
    "T50n2061_004:0729c20": "繁，于今盛行勿過忠本。所謂列群玉，貫眾",
    "T50n2061_004:0729c21": "花，玉裝瓊樹之林，花綴蜀機之錦。輩流首",
    "T50n2061_004:0729c22": "伏，聲彩悠颺。況基師正照於太陽，忠也旁䘖",
    "T50n2061_004:0729c23": "於龍燭，四方美譽，千里歸心者，不可勝算",
    "T50n2061_004:0729c24": "矣。傳持靡怠，僅五十餘年，計講諸教七十",
    "T50n2061_004:0729c25": "許遍。至年七十二，忽起懷土之心，歸于昭",
    "T50n2061_004:0729c26": "義，示同初夏誦戒行道。每一坐時，面向西",
    "T50n2061_004:0729c27": "北，仰視兜率天宮，冥心內院，願捨壽時得",
    "T50n2061_004:0729c28": "見天主，永離凡濁，終得轉依。一日，晨興澡",
    "T50n2061_004:0729c29": "洗訖，整肅容儀，望空禮拜，如有哀告之狀。",
    "T50n2061_004:0730a01": "少頃，結加趺坐，囑付流通教法之意畢，忽",
    "T50n2061_004:0730a02": "異香滿室，彩雲垂空。忠合掌仰視曰：「穢弱比",
    "T50n2061_004:0730a03": "丘，何煩大聖躬來引接？」言盡而化。鄉人道俗",
    "T50n2061_004:0730a04": "建塔供養，全身不壞，至今河東鄉里高岡",
    "T50n2061_004:0730a05": "存焉。",
    "T50n2061_004:0730a06": "唐新羅國黃龍寺元曉傳唐新羅國黃龍寺元曉傳大安",
    "T50n2061_004:0730a07": "釋元曉，姓薛氏，東海湘州人也。丱䰂之年，惠",
    "T50n2061_004:0730a08": "然入法，隨師稟業，遊處無恒。勇擊義圍，雄",
    "T50n2061_004:0730a09": "橫文陣，仡仡然，桓桓然，進無前却，蓋「三學」之",
    "T50n2061_004:0730a10": "淹通，彼土謂為萬人之敵，精義入神，為若",
    "T50n2061_004:0730a11": "此也。甞與湘法師入唐，慕奘三藏慈恩之",
    "T50n2061_004:0730a12": "門，厥緣既差，息心遊往。無何，發言狂悖，示跡",
    "T50n2061_004:0730a13": "乖疎，同居士入酒肆倡家，若誌公持金刀",
    "T50n2061_004:0730a14": "鐵錫，或製疏以講《雜華》，或撫琴以樂祠宇，",
    "T50n2061_004:0730a15": "或閭閻寓宿，或山水坐禪，任意隨機，都無",
    "T50n2061_004:0730a16": "定檢。時國王置百座《仁王經》大會，遍搜碩",
    "T50n2061_004:0730a17": "德，本州以名望舉進之。諸德惡其為人，譖",
    "T50n2061_004:0730a18": "王不納。居無何，王之夫人腦嬰癰腫，醫工",
    "T50n2061_004:0730a19": "絕驗，王及王子臣屬禱請山川靈祠，無所",
    "T50n2061_004:0730a20": "不至。有巫覡言曰：「苟遣人往他國求藥，",
    "T50n2061_004:0730a21": "是疾方瘳。」王乃發使泛海入唐，募其醫術。",
    "T50n2061_004:0730a22": "溟漲之中，忽見一翁由波濤躍出，登舟邀",
    "T50n2061_004:0730a23": "使人入海，覩宮殿嚴麗，見龍王。王名鈐海，",
    "T50n2061_004:0730a24": "謂使者曰：「汝國夫人是青帝第三女也，我宮",
    "T50n2061_004:0730a25": "中先有《金剛三昧經》，乃『二覺』圓通，示菩薩行",
    "T50n2061_004:0730a26": "也。今託仗夫人之病，為增上緣，欲附此經",
    "T50n2061_004:0730a27": "出彼國流布耳。」於是將三十來紙重沓散",
    "T50n2061_004:0730a28": "經付授使人。復曰：「此經渡海中，恐罹魔事。」",
    "T50n2061_004:0730a29": "王令持刀裂使人腨腸，而內于中，用蠟紙",
    "T50n2061_004:0730b01": "纏縢，以藥傅之，其腨如故。龍王言：「可令大",
    "T50n2061_004:0730b02": "安聖者銓次綴縫，請元曉法師造疏講釋",
    "T50n2061_004:0730b03": "之，夫人疾愈無疑。假使雪山阿伽陀藥力亦",
    "T50n2061_004:0730b04": "不過是。」龍王送出海面，遂登舟歸國。時王",
    "T50n2061_004:0730b05": "聞而歡喜，乃先召大安聖者黏次焉。大安者，",
    "T50n2061_004:0730b06": "不測之人也，形服特異，恒在市𮠔，擊銅鉢",
    "T50n2061_004:0730b07": "唱言：「大安、大安……」之聲，故號之也。王命安，安",
    "T50n2061_004:0730b08": "云：「但將經來」，不願入王宮閾。安得經，排來",
    "T50n2061_004:0730b09": "成八品，皆合佛意。安曰：「速將付元曉講，餘",
    "T50n2061_004:0730b10": "人則否。」曉受斯經，正在本生湘州也，謂使",
    "T50n2061_004:0730b11": "人曰：「此經以本、始二覺為宗，為我備角",
    "T50n2061_004:0730b12": "乘，將案几，在兩角之間置其筆硯。」始終於",
    "T50n2061_004:0730b13": "牛車造疏，成五卷。王請剋日於黃龍寺敷",
    "T50n2061_004:0730b14": "演。時有薄徒竊盜新疏，以事白王，延于",
    "T50n2061_004:0730b15": "三日，重錄成三卷，號為《略疏》。洎乎王臣道",
    "T50n2061_004:0730b16": "俗雲擁法堂，曉乃宣吐有儀，解紛可則，稱",
    "T50n2061_004:0730b17": "揚彈指，聲沸于空。曉復昌言曰：「昔日採百",
    "T50n2061_004:0730b18": "椽時，雖不預會。今朝橫一棟處，唯我獨能。」",
    "T50n2061_004:0730b19": "時諸名德俯顏慚色，伏膺懺悔焉。初曉示跡",
    "T50n2061_004:0730b20": "無恒，化人不定，或擲盤而救眾，或噀水",
    "T50n2061_004:0730b21": "而撲焚，或數處現形，或六方告滅，亦盃渡、",
    "T50n2061_004:0730b22": "誌公之倫歟？其於解性，覽無不明矣。「疏」有",
    "T50n2061_004:0730b23": "廣、略二本，俱行本土。略本流入中華，後有",
    "T50n2061_004:0730b24": "翻經三藏改之為論焉。",
    "T50n2061_004:0730b25": "系曰：「海龍之宮自何而有經本耶？」通曰：「經",
    "T50n2061_004:0730b26": "云龍王宮殿中有七寶塔，諸佛所說諸深",
    "T50n2061_004:0730b27": "義，別有七寶篋滿中盛之，謂十二因緣、總持、",
    "T50n2061_004:0730b28": "三昧等。良以此經合行世間，復顯大安、曉公",
    "T50n2061_004:0730b29": "神異，乃使夫人之疾為起教之大端者也。」",
    "T50n2061_004:0730c01": "周京兆崇福寺神楷傳周京兆崇福寺神楷傳明恂",
    "T50n2061_004:0730c02": "釋神楷，姓郭氏，太原人也，即漢末林宗之後。",
    "T50n2061_004:0730c03": "世襲冠裳，後隨父宦于秦，為京兆人也。昆",
    "T50n2061_004:0730c04": "弟六人，楷居其季。幼而聰敏，立志弗群，不",
    "T50n2061_004:0730c05": "樂浮榮，誓求翦落，禮明恂法師為弟子，",
    "T50n2061_004:0730c06": "即大乘恂也。洎乎年滿受具，於經論義理，",
    "T50n2061_004:0730c07": "大小該通，耳聞口誦，譬鮮㲲之易染。遂講",
    "T50n2061_004:0730c08": "《攝大乘》、《俱舍》等論，頴晤輩流罕有齊駕。後",
    "T50n2061_004:0730c09": "因講《淨名經》，見古師判處，喟然歎曰：「美則",
    "T50n2061_004:0730c10": "美矣，未盡善也！」乃於安陸白趙山撰疏，一",
    "T50n2061_004:0730c11": "云在越州剡石城寺述作。素有巧性，於剡",
    "T50n2061_004:0730c12": "溪南巖之下，映水塑貌。今有池，已涸矣。巖下",
    "T50n2061_004:0730c13": "石隙縫間幽暗，然中有木棺者，云是楷殯于",
    "T50n2061_004:0730c14": "此。遊人下窺，歷歷皆覩。又言楷因慈恩、西明",
    "T50n2061_004:0730c15": "等寺度公王出家。及翻經論，勅諸道高行",
    "T50n2061_004:0730c16": "才學僧並赴京師，遂應詔而入，配居崇業",
    "T50n2061_004:0730c17": "寺。至天后朝，方行其疏。後卒於此寺，弟子",
    "T50n2061_004:0730c18": "遷塔于南逍遙園焉，實大乘基之法門猶子",
    "T50n2061_004:0730c19": "也。",
    "T50n2061_004:0730c20": "系曰：「楷師遺迹，何京兆、剡溪二處？孰是？令人",
    "T50n2061_004:0730c21": "疑惑，若兩家之俱見葪訓焉。此乃古人名",
    "T50n2061_004:0730c22": "顯於四方，因子孫南北徙遷，追念先宗，遂",
    "T50n2061_004:0730c23": "有僑置焉。如晉氏渡江，衣冠之家多立祖",
    "T50n2061_004:0730c24": "先之遺迹同也。若然者，剡則是楷曾遊歷之",
    "T50n2061_004:0730c25": "地也。」",
    "T50n2061_004:0730c26": "周京兆廣福寺會隱傳周京兆廣福寺會隱傳",
    "T50n2061_004:0730c27": "釋會隱，不詳何許人也。精明之氣，綽有盈",
    "T50n2061_004:0730c28": "餘，處于等夷，若雞群之見鶴也。天皇朝慎",
    "T50n2061_004:0730c29": "選高學名德，隱膺斯選。麟德二年勅北門",
    "T50n2061_004:0731a01": "西龍門修書所，同與西明寺玄則等一十人",
    "T50n2061_004:0731a02": "於一切經中略出精義玄文三十卷，號《禪林",
    "T50n2061_004:0731a03": "要鈔》，書成奏呈，勅藏祕閣。隱亦甞預翻譯，",
    "T50n2061_004:0731a04": "玄則頗聞著述，高宗朝斯為龍象之最焉。",
    "T50n2061_004:0731a05": "周虎丘山寺僧瑗傳周虎丘山寺僧瑗傳",
    "T50n2061_004:0731a06": "釋僧瑗，字辯空，姓郁氏，高平昌邑人也。姬水",
    "T50n2061_004:0731a07": "疏源，狼亭襲慶——魯相繼昌侯之業，歷載彌",
    "T50n2061_004:0731a08": "光；少傅纂尚書之風，清塵不昧。瑗夙殖奇",
    "T50n2061_004:0731a09": "頴，早擅嘉祥。母趙氏娠孕之日，側侍聖賢",
    "T50n2061_004:0731a10": "浮空遊樂。及年六歲，隨母入舍利塔，見聖",
    "T50n2061_004:0731a11": "僧像，欣然跳躍，狀若舊交，因啟母出家。母",
    "T50n2061_004:0731a12": "以其尚幼，抑而未許。至年十三，方遂其志，",
    "T50n2061_004:0731a13": "依虎丘寺慧嚴法師為弟子。謙揖之操，出",
    "T50n2061_004:0731a14": "自生知；辯慧之能，業稱上首。以龍朔二年",
    "T50n2061_004:0731a15": "奉勅剃翦，冥符所應，還隷此山。暨嚴公長",
    "T50n2061_004:0731a16": "往，乃依慧詡禪師受具足戒，聽常樂寺聰",
    "T50n2061_004:0731a17": "法師三《論》，甚深無相，疑滯豁除，方便解脫，怡",
    "T50n2061_004:0731a18": "然獨悟。因智從心證，遂詣江寧融禪師求",
    "T50n2061_004:0731a19": "學心法。攝念坐禪，眾魔斯伏；勤行精進，猛獸",
    "T50n2061_004:0731a20": "恒馴。是以名稱普聞，聲光八絕，旗亭趨利，削",
    "T50n2061_004:0731a21": "跡無踐。冬夏不易，常披一納。或滴水以充",
    "T50n2061_004:0731a22": "於夕渴，或數粒將濟於朝飢。或風雪凜凜，禮",
    "T50n2061_004:0731a23": "誦無替於六時；或炎暑爞爞，經行不虧於",
    "T50n2061_004:0731a24": "少選。稱揚歎羨，容色湛如；毀辱訶罵，歡喜而",
    "T50n2061_004:0731a25": "受。每蔭以長松，屬思鴻遠。清泉獨坐，映定",
    "T50n2061_004:0731a26": "水以彫文；虛室高栖，藹禪枝而蕩慮。撰《武",
    "T50n2061_004:0731a27": "丘名僧苑》一卷、注《郁子》兩卷、《文集》三卷，蓋道",
    "T50n2061_004:0731a28": "俗之儀表，人物之師範焉。永昌元年十二月",
    "T50n2061_004:0731a29": "二十日見身有疾，謂弟子曰：「吾聞屍所到",
    "T50n2061_004:0731b01": "處，便為穢惡，出就別方，乃稱離罪爾。」門弟",
    "T50n2061_004:0731b02": "子等迎止於通波亭北靜志莊，忽聞異香從",
    "T50n2061_004:0731b03": "空而下。瑗遺訓勤切，正觀叮嚀，滅後可依",
    "T50n2061_004:0731b04": "外國法。言訖合掌而終，春秋五十有一。緇素",
    "T50n2061_004:0731b05": "奔慟，咸悲眼滅。弟子僧義立及雉山縣尉檀",
    "T50n2061_004:0731b06": "信等同遵師旨，如法闍維，收其舍利，於寺",
    "T50n2061_004:0731b07": "建塔，勒銘于所。",
    "T50n2061_004:0731b08": "唐會稽山妙喜寺印宗傳唐會稽山妙喜寺印宗傳",
    "T50n2061_004:0731b09": "釋印宗姓印氏，吳郡人也。母劉氏始娠，隣家",
    "T50n2061_004:0731b10": "咸見一沙門端雅，徐步入印舍，白劉曰：「願為",
    "T50n2061_004:0731b11": "子焉。」母夢同此，再三陳讓，不克。父夢有饋",
    "T50n2061_004:0731b12": "栴檀香木童子跪授付劉。劉頓厭葷羶，俗",
    "T50n2061_004:0731b13": "間食味隔在脣吻之外。及生而長，從師誦",
    "T50n2061_004:0731b14": "通經典，末最精講者《涅槃經》。咸亨元年在京",
    "T50n2061_004:0731b15": "都，盛揚道化。上元中，勅入大愛敬寺居，辭",
    "T50n2061_004:0731b16": "不赴，請於蘄春東山忍大師諮受禪法。復",
    "T50n2061_004:0731b17": "於番禺遇慧能禪師，問答之間，深詣玄理。",
    "T50n2061_004:0731b18": "還鄉地，刺史王胄禮重殊倫，請置戒壇，命",
    "T50n2061_004:0731b19": "宗度人，可數千百。續勅召入內，乃造慈氏",
    "T50n2061_004:0731b20": "大像。所著《心要集》，起梁至唐，天下諸達者",
    "T50n2061_004:0731b21": "語言總錄焉。又奉勅江東諸寺院，天柱、報恩",
    "T50n2061_004:0731b22": "各置戒壇度人。又纂百家諸儒士三教文",
    "T50n2061_004:0731b23": "意表明佛法者，重結集之。手筆逾高，著述",
    "T50n2061_004:0731b24": "流布。至先天二年二月二十一日示終，囑",
    "T50n2061_004:0731b25": "循輪王法葬之，年八十七。會稽王師乾立",
    "T50n2061_004:0731b26": "塔銘焉。",
    "T50n2061_004:0731b27": "唐太原府崇福寺宗哲傳唐太原府崇福寺宗哲傳",
    "T50n2061_004:0731b28": "釋宗哲，西河平遙人也。稚歲而有奇相，聰頴",
    "T50n2061_004:0731b29": "天資，既尋師範，砥節飾躬。屬玄奘三藏新",
    "T50n2061_004:0731c01": "翻諸經論，哲就其門，請益無替，凡幾周星，",
    "T50n2061_004:0731c02": "備窮諸典，若指于掌，於奘門下號為得",
    "T50n2061_004:0731c03": "意哲，猶隋慧布之題目焉。後因講唱，厥義",
    "T50n2061_004:0731c04": "日新，時謂之為「法江」。哲曰：「為吾謝此品藻",
    "T50n2061_004:0731c05": "焉，殊不知法海在乎太原矣。」所指者蓋",
    "T50n2061_004:0731c06": "浮丘為滄溟也。哲憫學者不達其意而師，",
    "T50n2061_004:0731c07": "誖哉，乃著義例，寰海之內莫不企羨。其如",
    "T50n2061_004:0731c08": "說「佛位三事喻」中，沼法師言「三點三目」，強",
    "T50n2061_004:0731c09": "分上下，勝劣配屬，太成巧誣。哲云三事俱",
    "T50n2061_004:0731c10": "得。然無名師品量。退而省之，哲其得矣。號",
    "T50n2061_004:0731c11": "之「得意」，豈虛也乎！沼師所以成餘師之說也。",
    "T50n2061_004:0731c12": "唐洛京佛授記寺德感傳唐洛京佛授記寺德感傳",
    "T50n2061_004:0731c13": "釋德感，姓侯氏，太原人也。儀容瓌麗，學業精",
    "T50n2061_004:0731c14": "贍，眾典服勤，於《瑜伽論》特振聲彩。天皇大",
    "T50n2061_004:0731c15": "帝徵為翻經大德。又與勝莊、大儀等同參",
    "T50n2061_004:0731c16": "義淨譯場。對𫾻受賜，言謝瀏亮。帝悅，尋授封",
    "T50n2061_004:0731c17": "昌平縣開國公，累井田至三千戶。帝為讚",
    "T50n2061_004:0731c18": "曰：「河汾之寶，山嶽之英，早祛俗累，夙解塵",
    "T50n2061_004:0731c19": "纓。緇門仰德，紺宇馳聲。式亞龍樹，爰齊馬",
    "T50n2061_004:0731c20": "鳴。」為時君之所貴，為若此也。御製風行，緇",
    "T50n2061_004:0731c21": "伍榮之。後充河南佛授記寺都維那，晚升",
    "T50n2061_004:0731c22": "寺任，中外肅然。終年六十餘，著《義門》行于",
    "T50n2061_004:0731c23": "世。如其「七方便」、「人迴心」、「漸頓悟」義，與湛法",
    "T50n2061_004:0731c24": "師為勍敵耳，故交綏而退焉。",
    "T50n2061_004:0731c25": "唐太原崇福寺浮丘傳唐太原崇福寺浮丘傳",
    "T50n2061_004:0731c26": "釋浮丘，姓張氏，太原人也。挺然奇表，慧悟絕",
    "T50n2061_004:0731c27": "倫。於《瑜伽論》差成精博，旁綜群書，言分",
    "T50n2061_004:0731c28": "雅俗，四方學者爭造其門。然訥於宣剖，敏",
    "T50n2061_004:0731c29": "於通解，深藏若虛，庸庸品類多所不知。于",
    "T50n2061_004:0732a01": "時哲公露其頭角，博聞強識之者懼其觝觸，",
    "T50n2061_004:0732a02": "豈況諸餘乎？哲惟神伏丘之義學，故謂為「法",
    "T50n2061_004:0732a03": "海」焉。享年七十餘，終于所居，然未聞其有",
    "T50n2061_004:0732a04": "所著述矣。",
    "T50n2061_004:0732a05": "宋高僧傳卷第四"
}