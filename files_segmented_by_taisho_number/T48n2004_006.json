{
    "T48n2004_006:0280b11": "萬松老人評唱天童覺和尚頌古",
    "T48n2004_006:0280b12": "從容庵錄六",
    "T48n2004_006:0280b14": "侍者離知錄",
    "T48n2004_006:0280b15": "第八十三則道吾看病",
    "T48n2004_006:0280b16": "示眾云。通身做病。摩詰難痊。是草堪醫。文殊",
    "T48n2004_006:0280b17": "善用。爭如參取向上人得箇安樂處。如何是",
    "T48n2004_006:0280b18": "安樂處。",
    "T48n2004_006:0280b19": "舉。溈山問道吾。甚麼處來(來處要分明)吾云。看",
    "T48n2004_006:0280b20": "病來(福田第一即不無)山云。有幾人病(更要兩等)吾云。有",
    "T48n2004_006:0280b21": "病者不病者(却是爾有第二月)山云。不病者莫是智",
    "T48n2004_006:0280b22": "頭陀麼(陷虎之機)吾云。病與不病。總不干他事。",
    "T48n2004_006:0280b23": "速道速道(却被葫蘆倒繳藤)山云。道得也沒交涉(禍不入慎",
    "T48n2004_006:0280b24": "家之門)。",
    "T48n2004_006:0280b25": "潭州溈山靈祐禪師。二十三歲參百丈大智。",
    "T48n2004_006:0280b26": "充典座二十年。因撥火悟道。後與華林。賭淨",
    "T48n2004_006:0280b27": "瓶下語。贏得溈山。連帥李景讓。奏號同慶寺。",
    "T48n2004_006:0280b28": "相國裴休。甞咨玄奧。師甞見野火問道吾。還",
    "T48n2004_006:0280b29": "見火麼。吾曰。見。山云。從何處起。吾曰。除去",
    "T48n2004_006:0280c01": "行住坐臥。請師別致一問來。山休去。佛鑑拈",
    "T48n2004_006:0280c02": "云。炎炎野火。人人皆見。獨有道吾。見得逈",
    "T48n2004_006:0280c03": "別。萬松道。一等是看病。不似道吾覻透心肝",
    "T48n2004_006:0280c04": "五臟。溈山通方便。相席打令道。道得也與他",
    "T48n2004_006:0280c05": "沒交涉。唯有天童道。沒交涉處。正好道。頌",
    "T48n2004_006:0280c06": "云。",
    "T48n2004_006:0280c07": "妙藥何曾過口(吞不入吐不出)　神醫莫能捉手(無處摸[打-丁+索])　若",
    "T48n2004_006:0280c08": "存也渠本非無(唯言遍天下)　　至虛也渠本非有(不見一纖",
    "T48n2004_006:0280c09": "毫)　　不滅而生(虗若谷神常不死)　不亡而壽(道先象帝自長生)　全超",
    "T48n2004_006:0280c10": "威音之前(舒不到頭)　　獨步劫空之後(卷不到尾)　成平也天",
    "T48n2004_006:0280c11": "蓋地擎(把定乾坤)　　運轉也烏飛兔走(斡旋造化)",
    "T48n2004_006:0280c12": "師云。紅絲脈斷。藥病俱亡。服藥忘了口來。診",
    "T48n2004_006:0280c13": "脈忘了手來。所謂攢簇不得底病。華陀拱手。",
    "T48n2004_006:0280c14": "扁鵲攢眉。道有通。身無影像。道無。遍界不",
    "T48n2004_006:0280c15": "曾藏。齊朝曇鸞法師。得仙經十卷。後逢流支",
    "T48n2004_006:0280c16": "三藏。問曰。佛法中有長生不死法。勝得此土",
    "T48n2004_006:0280c17": "仙方否。三藏唾地曰。此土那有長生法。縱得",
    "T48n2004_006:0280c18": "延年報盡還墜。即懷中探出無量壽觀經。授",
    "T48n2004_006:0280c19": "與鸞曰。此大仙方。常得解脫。永出生死。楞嚴",
    "T48n2004_006:0280c20": "十仙報盡。還來轉入諸趣。老子曰。死而不亡",
    "T48n2004_006:0280c21": "者壽。東坡上佛印詩。長生未暇學。且學長不",
    "T48n2004_006:0280c22": "死。全超威音之前。先天而未成。已成獨步劫",
    "T48n2004_006:0280c23": "空之後。後天而既壞不壞。成平也。天蓋地擎。",
    "T48n2004_006:0280c24": "運轉也。烏飛兔走。此喚作全體作用攝用歸",
    "T48n2004_006:0280c25": "體。靜為天地本。動合聖賢心。還會這般說話",
    "T48n2004_006:0280c26": "麼。撥開妙淨圓明眼。識取吉祥安樂人。",
    "T48n2004_006:0280c27": "第八十四則俱胝一指",
    "T48n2004_006:0280c28": "示眾云。一聞千悟。一解千從。上士一決一切",
    "T48n2004_006:0280c29": "了。中下多聞多不信。剋的簡當處試拈出看。",
    "T48n2004_006:0281a01": "舉。俱胝和尚凡有所問。只竪一指(費許多氣力作麼)。",
    "T48n2004_006:0281a02": "師云。婺州金華山俱胝禪師。初庵於天台。有",
    "T48n2004_006:0281a03": "尼名實際。到來頂笠執錫。遶師三匝曰。道得",
    "T48n2004_006:0281a04": "即拈下笠子。三問。胝並無對。際便去。胝曰。",
    "T48n2004_006:0281a05": "日勢稍晚。且留一宿。際曰。道得即宿。胝又無",
    "T48n2004_006:0281a06": "對。際去後。胝自歎曰。我雖處丈夫形。而無丈",
    "T48n2004_006:0281a07": "夫之氣。擬棄庵諸方參學去。其夜山神告曰。",
    "T48n2004_006:0281a08": "師不須離此山。將有大菩薩來為和尚說法",
    "T48n2004_006:0281a09": "也。果旬日天龍和尚至。師罄誠迎禮。具陳前",
    "T48n2004_006:0281a10": "事。天龍竪指示之。胝當下大悟。自此凡有僧",
    "T48n2004_006:0281a11": "到。唯舉一指。無別提唱。所畜童子。於外被人",
    "T48n2004_006:0281a12": "詰曰和尚說何法要。童子竪起一指。歸舉似",
    "T48n2004_006:0281a13": "胝。胝以刀斷其指。童子叫呼走出。胝召一聲。",
    "T48n2004_006:0281a14": "童子迴首。胝却竪起一指。童子忽然領悟。胝",
    "T48n2004_006:0281a15": "將順世謂眾曰。吾得天龍一指頭禪。一生用不",
    "T48n2004_006:0281a16": "盡。言訖示滅。萬松道。好與截却指頭。長慶代",
    "T48n2004_006:0281a17": "云。美食不中飽人喫。萬松道。不貪香餌味。可",
    "T48n2004_006:0281a18": "謂碧潭龍。玄沙云。我當時若見。與拗折指頭。",
    "T48n2004_006:0281a19": "萬松道。不唯與童子雪冤。抑亦與後人出氣。",
    "T48n2004_006:0281a20": "玄覺云。且道。玄沙恁麼道。意作麼生。萬松",
    "T48n2004_006:0281a21": "道。果然疑著。雲居錫云。只如玄沙恁麼道。肯",
    "T48n2004_006:0281a22": "伊不肯伊。若肯何言拗折指頭。若不肯俱胝",
    "T48n2004_006:0281a23": "過在甚麼處。萬松道。過在肯不肯。先曹山云。",
    "T48n2004_006:0281a24": "俱胝承當處莽鹵。只認得一機一境。一種是",
    "T48n2004_006:0281a25": "拍手拊掌。是他南園奇怪。萬松道。水中擇乳",
    "T48n2004_006:0281a26": "須是鵞王。玄覺又云。且道。俱胝還悟也未。若",
    "T48n2004_006:0281a27": "悟為甚麼。說承當處莽鹵。若不悟又道用一",
    "T48n2004_006:0281a28": "指頭禪不盡。且道。曹山意旨在甚麼處。萬松",
    "T48n2004_006:0281a29": "道。曲高和寡。期遇知音。後來嘉山來禪師。在",
    "T48n2004_006:0281b01": "鎮府西天寧。人問。鐵牛和尚塔何在。山以手",
    "T48n2004_006:0281b02": "指之。忽然省發。乃成頌云。鐵牛鐵牛。更莫",
    "T48n2004_006:0281b03": "別求。有人問我。竪起指頭。萬松道。雖是承當",
    "T48n2004_006:0281b04": "莽鹵。要且不借傍來。不見。明招獨眼龍問國",
    "T48n2004_006:0281b05": "泰深禪師。古人道。俱胝只念三行呪。便得名",
    "T48n2004_006:0281b06": "超一切人。作麼生拈却三行呪。泰竪起一指。",
    "T48n2004_006:0281b07": "招云。不因今日。爭識得這瓜州客。萬松道。假",
    "T48n2004_006:0281b08": "令患狀殊。先須療其本。參同契。承言須會",
    "T48n2004_006:0281b09": "宗。勿自立規矩。可謂夜深認得來時路。不待",
    "T48n2004_006:0281b10": "天明便出關。佛國頌云。問答機緣豈易酬。無",
    "T48n2004_006:0281b11": "錢難作好風流。心中有事說不得。只向忙中",
    "T48n2004_006:0281b12": "竪指頭。若要作好風流說心中事。更參天童",
    "T48n2004_006:0281b13": "和尚。頌云。",
    "T48n2004_006:0281b14": "俱胝老子指頭禪(縮却驢蹄)　三十年來用不殘(至今蹺手",
    "T48n2004_006:0281b15": "亂下)　　信有道人方外術(這裏使不著)　了無俗物眼前看",
    "T48n2004_006:0281b16": "(猶嫌少在)　　所得甚簡(畐塞乾坤)　施設彌寬(不消一揑)　大千剎海",
    "T48n2004_006:0281b17": "飲毛端(不留涓滴)　　鱗龍無限落誰手(天童猶在)　珍重任公",
    "T48n2004_006:0281b18": "把釣竿(不妨驚人手段)　　師復竪起一指云看(慚惶殺人)",
    "T48n2004_006:0281b19": "師云。萬古常空一朝風月。豈止三十年用不",
    "T48n2004_006:0281b20": "殘。莊子大宗師篇。孔子曰。彼游方之外者也。",
    "T48n2004_006:0281b21": "而丘游方之內者也。若無方外之術。爭得世",
    "T48n2004_006:0281b22": "出世間全在一指頭上見徹根源。古詩道。眼",
    "T48n2004_006:0281b23": "前無俗物。多病也身輕。天童近取諸身。唯用",
    "T48n2004_006:0281b24": "一指。簡易之道。要而不繁。維摩毛吞大海名",
    "T48n2004_006:0281b25": "小不思議經。華嚴。塵含法界名大不思議經。",
    "T48n2004_006:0281b26": "楞嚴於一毛端。遍能含受十方國土。又云於",
    "T48n2004_006:0281b27": "一毛端現寶王剎。坐微塵裏轉大法輪。莊子",
    "T48n2004_006:0281b28": "任公子為大鉤巨緇。五十犗以為餌。蹲乎會",
    "T48n2004_006:0281b29": "稽。投竿東海。旦旦而釣。期年不得魚。已而大",
    "T48n2004_006:0281c01": "魚食之。牽巨鉤[金*舀]沒而下。驚揚而奮鬐。白波",
    "T48n2004_006:0281c02": "若山。海水震蕩。聲侔鬼神。燀赫千里。任公子",
    "T48n2004_006:0281c03": "得若魚。離而腊之。自制浙河以東。蒼梧以北。",
    "T48n2004_006:0281c04": "莫不厭若魚者。所謂。釣竿斫盡重栽竹。不計",
    "T48n2004_006:0281c05": "功程得便休。後來接得斷指童子。國泰瑫別",
    "T48n2004_006:0281c06": "峯相見。嘉山來誤入桃源。今日天童頌後。又",
    "T48n2004_006:0281c07": "竪一指云。看。柏山大隱和尚道。大小天童隨",
    "T48n2004_006:0281c08": "人脚跟走。五祖演和尚舉。僧問投子。如何是",
    "T48n2004_006:0281c09": "十身調御子。下禪床立。還有僧問老僧。亦下",
    "T48n2004_006:0281c10": "禪床立。為甚却依樣畫猫兒。待我計較成即",
    "T48n2004_006:0281c11": "說向爾。是知。俱胝指頭。一迴飲水。一迴著",
    "T48n2004_006:0281c12": "噎。教萬松別作箇甚麼向當。擲下拂子云。一",
    "T48n2004_006:0281c13": "任諸方點檢。",
    "T48n2004_006:0281c14": "第八十五則國師塔樣",
    "T48n2004_006:0281c15": "示眾云。有打破虛空底鉆鎚。擘開華嶽底手",
    "T48n2004_006:0281c16": "段。始到元無縫罅處。不見瑕痕處。且誰是恁",
    "T48n2004_006:0281c17": "麼人。",
    "T48n2004_006:0281c18": "舉。肅宗帝問忠國師。百年後所須何物(即今",
    "T48n2004_006:0281c19": "也不少)國師云。與老僧作箇無縫塔(向甚處下手)帝曰。",
    "T48n2004_006:0281c20": "請師塔樣(描不成畫不就)國師良久云。會麼(這裏不得會不會莫別求)",
    "T48n2004_006:0281c21": "帝云。不會(却較些子)國師云。吾有付法弟子耽源",
    "T48n2004_006:0281c22": "却諳此事(祖禰不了殃及兒孫)後帝詔耽源問。此意如",
    "T48n2004_006:0281c23": "何(作家君王不忘遺囑)源云。相之南譚之北(天高地厚日左月右)中",
    "T48n2004_006:0281c24": "有黃金充一國(畐塞虗空)無影樹下合同舡(密密金刀剪不",
    "T48n2004_006:0281c25": "開)瑠璃殿上無知識(寂寂簾垂不露顏)。",
    "T48n2004_006:0281c26": "師云。西京光宅寺慧忠國師。自受心印。居南",
    "T48n2004_006:0281c27": "陽白崖山黨子谷。四十餘年不下山門。道行",
    "T48n2004_006:0281c28": "聞于帝里。唐肅宗上元二年。勅中使孫朝進。",
    "T48n2004_006:0281c29": "齎詔徵赴京。待以師禮。初居千福寺西禪院。",
    "T48n2004_006:0282a01": "及代宗臨御。復迎止光宅精藍。十有六載隨",
    "T48n2004_006:0282a02": "機說法。大歷十年十二月九日。右脇長往。諡",
    "T48n2004_006:0282a03": "大證禪師。佛果云。多有人道。國師無語便是",
    "T48n2004_006:0282a04": "塔樣。若恁麼會。達磨一宗掃地而盡。啞子也",
    "T48n2004_006:0282a05": "會禪。昔有二僧住庵。旬日不相見。上庵主問。",
    "T48n2004_006:0282a06": "多日不見在甚麼處。下庵主曰。在庵裏造箇",
    "T48n2004_006:0282a07": "無縫塔。上庵主曰。某甲也欲造箇。就師借取",
    "T48n2004_006:0282a08": "樣子可否。下庵主曰。何不早道。恰被人借去",
    "T48n2004_006:0282a09": "也。法眼云。且道。借伊樣不借伊樣。萬松道。",
    "T48n2004_006:0282a10": "國師無語。下庵主為甚却支梧說道理。雪竇",
    "T48n2004_006:0282a11": "云。肅宗不會則且致。耽源還會麼。只消一箇",
    "T48n2004_006:0282a12": "請塔樣。盡西天此土諸位祖師。遭這一拶。不",
    "T48n2004_006:0282a13": "免將南作北。有傍不肯底。出來我要問爾",
    "T48n2004_006:0282a14": "那箇是無縫塔。萬松道。不是即道。吉州耽",
    "T48n2004_006:0282a15": "源山真應禪師。受業于馬祖。久為國師侍",
    "T48n2004_006:0282a16": "者。國師既化。帝詔源入內舉問前話。源亦",
    "T48n2004_006:0282a17": "良久曰。聖上會麼。帝曰。不會。源述偈曰。相",
    "T48n2004_006:0282a18": "之南譚之北。中有黃金充一國。無影樹下合",
    "T48n2004_006:0282a19": "同舡。瑠璃殿上無知識。或云湘之南譚之北。",
    "T48n2004_006:0282a20": "浮山遠錄公。作牛頭南馬頭北。但得旨忘筌。",
    "T48n2004_006:0282a21": "無不可者。雪竇道不免將南作北。正謂此也。",
    "T48n2004_006:0282a22": "僧問新羅大嶺。如何是一切處清淨。嶺云。截",
    "T48n2004_006:0282a23": "瓊枝寸寸是寶。析栴檀片片皆香。丹霞淳和",
    "T48n2004_006:0282a24": "尚頌云。乾坤盡是黃金國。萬有全彰淨妙身。",
    "T48n2004_006:0282a25": "耽源黃金充一國。丹霞國亦是黃金。更較一",
    "T48n2004_006:0282a26": "線道。無影樹下合同舡。周易略例云。同舟而",
    "T48n2004_006:0282a27": "濟。則胡越何患乎異心。若漸卦三四。異體和",
    "T48n2004_006:0282a28": "好物莫能間。順而相保似若同在一舟。上下",
    "T48n2004_006:0282a29": "殊體。猶若胡越。利用禦寇。何患乎異心。此言",
    "T48n2004_006:0282b01": "同身共命利害同也。法真一禪師問。是處是",
    "T48n2004_006:0282b02": "慈氏無門無善財。為甚麼道瑠璃殿上無知",
    "T48n2004_006:0282b03": "識。萬松道。坼殿了相見。然後看天童拈向爾",
    "T48n2004_006:0282b04": "面前築著爾鼻孔。頌云。",
    "T48n2004_006:0282b05": "孤迴迴(不與萬法為侶)　圓陀陀(無缺無餘)　眼力盡處高峩峩",
    "T48n2004_006:0282b06": "(斫額望不及)　　月落潭空夜色重(盡十方界如一[鏈-車+手]墨)　雲收山瘦",
    "T48n2004_006:0282b07": "秋容多(體露金風)　　八卦位正(天地合其德)　五行氣和(日月合其明)",
    "T48n2004_006:0282b08": "　　身先在裏見來麼(到即不點)　南陽父子兮却似知",
    "T48n2004_006:0282b09": "有(且信一半)　　西竺佛祖兮無如奈何(千聖從來立下風)",
    "T48n2004_006:0282b10": "師云。雪竇道層落落影團團。此一句合頭語",
    "T48n2004_006:0282b11": "也。天童道孤迴迴圓陀陀。萬劫繫驢橛也。眼",
    "T48n2004_006:0282b12": "力盡處高峩峩。三世諸佛護持以為無見頂",
    "T48n2004_006:0282b13": "相。雪竇頌天地同根萬物一體。南泉指花如",
    "T48n2004_006:0282b14": "夢相似。亦云。見聞覺知非一一。山河不在鏡",
    "T48n2004_006:0282b15": "中觀。霜天月落夜將半。誰共澄潭照影寒。試",
    "T48n2004_006:0282b16": "將此頌。比天童月落潭空夜色重。古人大曬",
    "T48n2004_006:0282b17": "有功夫。後來佛鑑一時注破。頌云。無縫塔兮",
    "T48n2004_006:0282b18": "不是影。廓然一入真如境。爍迦羅眼電光流。",
    "T48n2004_006:0282b19": "杳杳冥冥不見頂。此亦眼力盡處高峩峩。天",
    "T48n2004_006:0282b20": "童頌針線貫通云。峩峩青山著秋瘦。毛髮凋",
    "T48n2004_006:0282b21": "殘風骨舊。此亦雲收山瘦秋容多。可謂皮膚",
    "T48n2004_006:0282b22": "脫落盡唯有一真實。到這裏八卦既位正。五",
    "T48n2004_006:0282b23": "行亦氣和。運作修營無忌諱。何勞入市問孫",
    "T48n2004_006:0282b24": "賓。身先在裏見來麼。天依懷禪師赴杉山請。",
    "T48n2004_006:0282b25": "入院。上堂云。二十年樂慕此山。今日且喜。到",
    "T48n2004_006:0282b26": "來因緣際會。山僧未到此山。身先到此山。洎",
    "T48n2004_006:0282b27": "乎來到。杉山却在山僧身內。南陽父子兮却",
    "T48n2004_006:0282b28": "似知有。不敢道是。只道却似箇知有底。爾道。",
    "T48n2004_006:0282b29": "為甚不全許。恐辜負他國師父子。西竺佛祖",
    "T48n2004_006:0282c01": "為甚也沒奈何。當道鑄成金堠子。正齋行下",
    "T48n2004_006:0282c02": "鐵饅頭。",
    "T48n2004_006:0282c03": "第八十六則臨濟大悟",
    "T48n2004_006:0282c04": "示眾云。銅頭鐵額。天眼龍睛。雕觜魚顋。熊心",
    "T48n2004_006:0282c05": "豹膽。金剛劍下是計不納。一籌不獲。為甚麼",
    "T48n2004_006:0282c06": "如此。",
    "T48n2004_006:0282c07": "舉。臨濟問黃蘗。如何是佛法的的大意(殺人",
    "T48n2004_006:0282c08": "可恕情理難容)蘗便打(棒棒見血)如是三度乃辭蘗。見大愚",
    "T48n2004_006:0282c09": "(便重不便輕)愚問。甚麼處來(險照顧着)濟云。黃蘗來(杖瘡猶在)",
    "T48n2004_006:0282c10": "愚云。黃蘗有何言句(這裏好報讐)濟云。某甲三問",
    "T48n2004_006:0282c11": "佛法的的大意。三度喫棒。不知有過無過",
    "T48n2004_006:0282c12": "(更少六十棒)愚云。黃蘗恁麼。老婆為爾得徹困。更",
    "T48n2004_006:0282c13": "來問有過無過(再犯不容)濟於言下大悟(始知痛痒)。",
    "T48n2004_006:0282c14": "師云。鎮州臨濟院慧照禪師諱義玄。曹州南",
    "T48n2004_006:0282c15": "華人。姓邢氏。初遍習經論。知非要捷。而造黃",
    "T48n2004_006:0282c16": "蘗。隨眾三年並不參問。但秉節默處而已。首",
    "T48n2004_006:0282c17": "座異其殊眾。勉勸參學。無盡燈辨誤。竊謂。濟",
    "T48n2004_006:0282c18": "居三年。黃蘗豈不放人問事。既放之也。如濟",
    "T48n2004_006:0282c19": "之器識。不能致一問端。須待首座教之。然",
    "T48n2004_006:0282c20": "後能問乎。甞見楊無為作。濟贊。正法眼藏瞎",
    "T48n2004_006:0282c21": "驢邊滅。黃蘗老婆大愚饒舌。又見。佛果作睦",
    "T48n2004_006:0282c22": "州贊。辛辛辣辣。啀啀喍喍。穿濟北為大樹。推",
    "T48n2004_006:0282c23": "雲門墮險崖。言如枯柴。理不可階。是之謂陣",
    "T48n2004_006:0282c24": "蒲鞋。本錄悟後便云。元來佛法無多子。愚云。",
    "T48n2004_006:0282c25": "這尿床鬼。適來問有過無過。而今又道佛法",
    "T48n2004_006:0282c26": "無多子。是多少來。搊住云。道道。濟於大愚脇",
    "T48n2004_006:0282c27": "下。築三拳。愚托開云。汝師黃蘗。非干我事。",
    "T48n2004_006:0282c28": "濟返黃蘗。蘗問。來來去去有甚了期。濟云。只",
    "T48n2004_006:0282c29": "為老婆心切。遂舉前話。蘗云。這大愚老漢。饒",
    "T48n2004_006:0283a01": "舌待見。與打一頓。濟云。說甚待見。即今便",
    "T48n2004_006:0283a02": "打。遂與黃蘗一掌。蘗吟吟笑云。這風顛漢。來",
    "T48n2004_006:0283a03": "這裏捋虎鬚。濟便喝。蘗云。侍者引這風顛漢。",
    "T48n2004_006:0283a04": "參堂去。溈山問仰山。臨濟得大愚力黃蘗力。",
    "T48n2004_006:0283a05": "仰云。非但捋虎鬚。亦解坐虎頭。濟後示眾云。",
    "T48n2004_006:0283a06": "我于先師處。三次問佛法大意。三次被打。如",
    "T48n2004_006:0283a07": "蒿枝拂著相似。如今更思一頓。誰為下手。時",
    "T48n2004_006:0283a08": "有僧出云。某甲下手。濟拈棒度與。僧擬接。濟",
    "T48n2004_006:0283a09": "便打。雪竇云。臨濟放處較危。收來太速。天童",
    "T48n2004_006:0283a10": "見他父子倜儻不群。黃蘗用處臨濟傳來。揀",
    "T48n2004_006:0283a11": "緊切處頌出。頌云。",
    "T48n2004_006:0283a12": "九包之鶵(羽翼既成)　千里之駒(神駿亦備)　真風度籥(一竅虛通)",
    "T48n2004_006:0283a13": "　靈機發樞(一撥便轉)　劈面來時飛電急(不容擬議)　迷雲破",
    "T48n2004_006:0283a14": "處太陽孤(舊時光彩)　　捋虎鬚(萬松門下誰敢)　見也無(急著眼)　箇",
    "T48n2004_006:0283a15": "是雄雄大丈夫(爭奈老婆心切)",
    "T48n2004_006:0283a16": "師云。此讚臨濟。如謝超宗寔有鳳毛。黃蘗昔",
    "T48n2004_006:0283a17": "年曾掌百丈。今日遭他臨濟毒手。真龍生龍",
    "T48n2004_006:0283a18": "子。鳳長鳳雛。瑞應圖云。鳳有九包。一曰。歸",
    "T48n2004_006:0283a19": "命。二曰。心合度。謂天度也。三曰。耳聽達。四",
    "T48n2004_006:0283a20": "曰。舌曲申。五曰。彩光色。六曰。冠短州。當朱",
    "T48n2004_006:0283a21": "色也。七曰。銳鉤。八曰。音激揚。九曰。腹戶。九",
    "T48n2004_006:0283a22": "方堙為秦穆公相馬。果千里駒。此喻臨濟之",
    "T48n2004_006:0283a23": "神俊一日千里也。纔悟便解真機大用。諸方",
    "T48n2004_006:0283a24": "有一聯云。黃蘗腮邊轟一掌。大愚脇下築三",
    "T48n2004_006:0283a25": "拳。良由真風度籥。故得靈機發樞。上句稟受",
    "T48n2004_006:0283a26": "師承。下句自性宗通也。老子云。天地之間其",
    "T48n2004_006:0283a27": "猶槖籥乎。槖無底囊也。亦皮鞴也。籥三孔笛",
    "T48n2004_006:0283a28": "也。芭蕉徹云。譬如琴瑟箜篌雖有妙音。若無",
    "T48n2004_006:0283a29": "妙指終不能發。本出楞嚴經。劈面來時飛電",
    "T48n2004_006:0283b01": "急。言其峻機迅辯也。迷雲破處大陽孤。言其",
    "T48n2004_006:0283b02": "悟明也。捋虎鬚。莊子云。孔子見盜跖退而曰。",
    "T48n2004_006:0283b03": "丘所謂無病而自灸也。疾走撩虎頭。編虎鬚。",
    "T48n2004_006:0283b04": "幾不免虎口哉。見也無。天童指似于人。令參",
    "T48n2004_006:0283b05": "學人體取全機大用當仁不讓。喚作衲僧巴",
    "T48n2004_006:0283b06": "鼻。無盡居士作續清涼傳。所請輒應後。見說",
    "T48n2004_006:0283b07": "解脫禪師打文殊。不覺讚云。真大丈夫也。還",
    "T48n2004_006:0283b08": "見臨濟悟處麼。羞殺河陽新婦子。驚甦木塔",
    "T48n2004_006:0283b09": "老婆禪。",
    "T48n2004_006:0283b10": "第八十七則疎山有無",
    "T48n2004_006:0283b11": "示眾云。門欲闔一拶便開。舡欲沈一篙便轉。",
    "T48n2004_006:0283b12": "車箱入谷無歸路。箭筈通天有一門。且道。向",
    "T48n2004_006:0283b13": "甚麼處去。",
    "T48n2004_006:0283b14": "舉。疎山到溈山便問。承師有言。有句無句",
    "T48n2004_006:0283b15": "如藤倚樹(挂入唇齒)忽然樹倒。藤枯句歸何處(承言",
    "T48n2004_006:0283b16": "者喪滯句者迷)溈山呵呵大笑(禹力不到處河聲流向西)疎山云。某",
    "T48n2004_006:0283b17": "甲四千里賣布單來。和尚何得相弄(草鞋錢還來未)",
    "T48n2004_006:0283b18": "溈喚侍者取錢。還這上座(不義之財於我如浮雲)遂囑",
    "T48n2004_006:0283b19": "云。向後有獨眼龍。為子點破去在(更有四千里)後",
    "T48n2004_006:0283b20": "到明昭舉前話(一客煩兩主)昭云。溈山可謂頭正",
    "T48n2004_006:0283b21": "尾正。只是不遇知音(自是浦繩短非干古井深)疎復問。樹",
    "T48n2004_006:0283b22": "倒。藤枯句歸何處(又恁麼來也)昭云。更使溈山笑",
    "T48n2004_006:0283b23": "轉新(別人拳頭畫地)疎於言下有省(還了布單債)乃云。溈山",
    "T48n2004_006:0283b24": "元來笑裏有刀(始覺破皮見血)。",
    "T48n2004_006:0283b25": "師云。撫州疎山光仁禪師。參洞山問。未有之",
    "T48n2004_006:0283b26": "言。請師示誨。山曰。不諾。無人肯。疎云。還可",
    "T48n2004_006:0283b27": "切也無。山曰。闍梨即今還切得麼。疎云。切不",
    "T48n2004_006:0283b28": "得即無諱處。後在香嚴會下。僧問嚴。不慕諸",
    "T48n2004_006:0283b29": "聖。不重已靈時如何。嚴云。萬機休罷。千聖不",
    "T48n2004_006:0283c01": "携。疎在眾作嘔聲曰。是何言歟。嚴問。阿誰。",
    "T48n2004_006:0283c02": "眾曰。師叔。嚴曰。汝不諾山僧耶。疎出眾曰。",
    "T48n2004_006:0283c03": "是。嚴曰。汝莫道得麼。疎曰。道得。嚴曰。汝試",
    "T48n2004_006:0283c04": "道看。疎曰。若教某道。須還師資禮始得。嚴乃",
    "T48n2004_006:0283c05": "下座禮拜了。躡前語問之。疎曰。何不道。肯諾",
    "T48n2004_006:0283c06": "不得全。嚴曰。肯又肯箇甚麼。諾又諾於阿誰。",
    "T48n2004_006:0283c07": "疎曰。肯則肯他千聖。諾則諾于自己。嚴曰。",
    "T48n2004_006:0283c08": "饒爾恁麼。也須三十年倒屙。設住山無柴燒。",
    "T48n2004_006:0283c09": "住水無水喫。分明記取。後住疎山。果如嚴記。",
    "T48n2004_006:0283c10": "二十七年病愈。自曰香嚴記我三十年倒屙",
    "T48n2004_006:0283c11": "今欠三年。凡食後以手抉而吐之。以應嚴記。",
    "T48n2004_006:0283c12": "疎後問鏡清道怤禪師。肯諾不得全。汝作麼",
    "T48n2004_006:0283c13": "生會。怤曰。全歸肯諾。疎曰。不得全又作麼",
    "T48n2004_006:0283c14": "生。怤曰。箇中無肯路。疎曰。方愜病僧意。溈",
    "T48n2004_006:0283c15": "山懶安。禪門三懶之一也。亦曰長慶大安禪",
    "T48n2004_006:0283c16": "師。示眾云。有句無句。如藤倚樹。疎不遠四千",
    "T48n2004_006:0283c17": "里。賣布單去問。值溈泥壁次便問。有句無句",
    "T48n2004_006:0283c18": "如藤倚樹。豈不是和尚語。溈曰。是。疎曰。忽",
    "T48n2004_006:0283c19": "若樹倒藤枯時如何。溈放泥槃。大笑歸方丈。",
    "T48n2004_006:0283c20": "疎隨後曰。某四千里賣布單。特為此來。和尚",
    "T48n2004_006:0283c21": "何得相弄。溈喚侍者。討錢還伊布單令去。因",
    "T48n2004_006:0283c22": "囑向後有獨眼龍。為汝點破去在。後果遇明",
    "T48n2004_006:0283c23": "昭點破。疎山四千里賣布單。特為此話。今時",
    "T48n2004_006:0283c24": "傍家行脚者。亦可本分事上留心。但隨方建",
    "T48n2004_006:0283c25": "立遞相讚揚。不可如疎山向眾中作嘔聲。不",
    "T48n2004_006:0283c26": "道伊別無長處。破羯磨。破轉法輪。破和合僧。",
    "T48n2004_006:0283c27": "必招現報。香嚴受記。疏山抉吐應記。皆作後",
    "T48n2004_006:0283c28": "人榜樣。疏山亦不可測地位中人也。疏尋常",
    "T48n2004_006:0283c29": "接機。手握木蛇。僧問手中是甚麼物。疏提起",
    "T48n2004_006:0284a01": "蛇曰。曹家女。雪峯入山。採得一枝木。其形似",
    "T48n2004_006:0284a02": "蛇。背上題曰。本自天然不假雕琢。寄與溈山",
    "T48n2004_006:0284a03": "大安。溈曰。本色住山人。且無刀斧痕。疎山",
    "T48n2004_006:0284a04": "既因此話。見溈山。亦用木蛇。或親傳。或倣",
    "T48n2004_006:0284a05": "像。不可知也。明昭又問疎。虎生七子。阿那",
    "T48n2004_006:0284a06": "箇無尾。疏曰。第七箇無尾。雲門韶國師。皆",
    "T48n2004_006:0284a07": "參疎山。矮師叔名遂冠古今。天童只將溈山",
    "T48n2004_006:0284a08": "笑處。疎山覰破。明昭舉處。徑直頌出。頌云。",
    "T48n2004_006:0284a09": "藤枯樹倒問溈山(行到水窮處坐看雲起時)　大笑呵呵豈等",
    "T48n2004_006:0284a10": "閑(險作相弄會)　　笑裏有刀窺得破(將謂別有)　言思無路絕",
    "T48n2004_006:0284a11": "機關(四千里地賺我來)",
    "T48n2004_006:0284a12": "師云。外道立阿憂為吉。經頭以字是阿字言",
    "T48n2004_006:0284a13": "無憂。字言有。故外道問佛。不問有言。不問無",
    "T48n2004_006:0284a14": "言。此乃鯨吞海水盡也。世尊良久。此乃露出",
    "T48n2004_006:0284a15": "珊瑚枝也。外道禮。讚世尊大慈開我迷雲令",
    "T48n2004_006:0284a16": "我得入。香嚴瑞道。語是謗。寂是誑。語寂向上",
    "T48n2004_006:0284a17": "有路在。大溈借此。以為示眾。疎山見道加藤",
    "T48n2004_006:0284a18": "倚樹。便道樹倒藤枯句歸何處。怎生不教溈",
    "T48n2004_006:0284a19": "山大笑。溈山言無展事。語不投機。疏山承言",
    "T48n2004_006:0284a20": "者喪。滯句者迷。當時若問萬松。但云蒼天蒼",
    "T48n2004_006:0284a21": "天。不見道春行冬令。",
    "T48n2004_006:0284a22": "第八十八則楞嚴不見",
    "T48n2004_006:0284a23": "示眾云。有見有不見。日午點燈。無見無不見。",
    "T48n2004_006:0284a24": "夜半潑墨。若信見聞如幻瞖。方知聲色若空",
    "T48n2004_006:0284a25": "花。且道。教中還有衲僧說話麼。",
    "T48n2004_006:0284a26": "舉楞嚴經云。吾不見時。何不見吾不見之",
    "T48n2004_006:0284a27": "處(是何心倖)若見不見。自然非彼不見之相(自知即得)",
    "T48n2004_006:0284a28": "若不見吾不見之地。自然非物。云何非汝",
    "T48n2004_006:0284a29": "(心忙手急推出擁入)。",
    "T48n2004_006:0284b01": "師云。天童見雪竇引經簡略。亦概舉教眼。舉",
    "T48n2004_006:0284b02": "處雖略。頌處甚詳。楞嚴第二。先明非見之物",
    "T48n2004_006:0284b03": "是前塵。次明非物之見是真性。今全舉次段。",
    "T48n2004_006:0284b04": "正是此公案。經云。若見是物。則汝亦可見吾",
    "T48n2004_006:0284b05": "之見。若同見者。名為見吾。吾不見時。何不見",
    "T48n2004_006:0284b06": "吾不見之處。若見不見。自然非彼不見之相。",
    "T48n2004_006:0284b07": "若不見吾不見之地。自然非物。云何非汝。長",
    "T48n2004_006:0284b08": "水璿師注云。此文之意。展轉結歸。都有五重。",
    "T48n2004_006:0284b09": "經文存三而隱二意。若具論者合云。若不見",
    "T48n2004_006:0284b10": "吾不見之處。亦不見吾見處。既不見吾見處。",
    "T48n2004_006:0284b11": "吾見自然非物。吾見若非是物。汝見亦非是",
    "T48n2004_006:0284b12": "物。汝見既非是物。云何非汝真見。佛果舉。阿",
    "T48n2004_006:0284b13": "難意。世界燈籠露柱。皆有名相。見精明元。喚",
    "T48n2004_006:0284b14": "作甚麼物。願令我見。佛意我見香臺時。爾作",
    "T48n2004_006:0284b15": "麼生。阿難云。我亦見香臺。即是見佛見處。佛",
    "T48n2004_006:0284b16": "言。我見香臺則可知。我若不見香臺時。爾作",
    "T48n2004_006:0284b17": "麼生。阿難云。我亦不見香臺。即是見佛不見。",
    "T48n2004_006:0284b18": "佛言。汝云不見。自是汝知。他人不見處。爾如",
    "T48n2004_006:0284b19": "何得知。古人到這裏。只可自知。與人說不得。",
    "T48n2004_006:0284b20": "雪竇出教眼。單頌見佛。天童深得經意。頌出",
    "T48n2004_006:0284b21": "真見。頌云。",
    "T48n2004_006:0284b22": "滄海瀝乾(依前白浪滔天)　太虛充滿(不見毫釐絲忽)　衲僧鼻孔",
    "T48n2004_006:0284b23": "長(千里寒梅度暗香)　　古佛舌頭短(一字真言道不滿)　珠絲度九曲",
    "T48n2004_006:0284b24": "(枉勞心力)　　玉機纔一轉(文彩縱橫意自殊)　直下相逢誰識渠",
    "T48n2004_006:0284b25": "(是甚麼面孔)　　始信。斯人不合伴(貶入孤獨地獄)",
    "T48n2004_006:0284b26": "師云。雪竇道。劫石固來猶可壞。滄溟深處立",
    "T48n2004_006:0284b27": "須乾。然後太虛充滿。佛眼之嗣。竹庵珪和尚。",
    "T48n2004_006:0284b28": "與伯父持一居士。俱喜楞嚴經。庵曰。若離前",
    "T48n2004_006:0284b29": "塵。有分別性。正是生死根本。士駭曰。佛妄說",
    "T48n2004_006:0284c01": "耶。庵曰。佛固不妄。且約只今居士對面徵詰",
    "T48n2004_006:0284c02": "之心。果安在。士歎曰。佛說解第一空名師子",
    "T48n2004_006:0284c03": "吼。汝行矣。無滯此。庵後上堂云。見見之時。",
    "T48n2004_006:0284c04": "見非是見。見猶離見。見不能及。落花有意隨",
    "T48n2004_006:0284c05": "流水。流水無情送落花。諸可還者自然非汝。",
    "T48n2004_006:0284c06": "不汝還者非汝而誰。常恨春歸無覓處。不知",
    "T48n2004_006:0284c07": "轉入此中來。喝一喝云。三十年後。莫道能仁",
    "T48n2004_006:0284c08": "教壞人家男女。萬松只將前三句。注破公案。",
    "T48n2004_006:0284c09": "據雪竇直頌見佛。佛果單提佛不見處只可",
    "T48n2004_006:0284c10": "自知。天童頌瀝乾滄海畐塞太虛。竹庵直明",
    "T48n2004_006:0284c11": "非物之見亦生死根本。此衲僧鼻孔長。皆出",
    "T48n2004_006:0284c12": "教意外。別出一隻眼。古佛舌頭短。萬松道。古",
    "T48n2004_006:0284c13": "佛就機隨他意。語俯為下機。故說半字。衲僧",
    "T48n2004_006:0284c14": "一向全提正令。故有別傳之道。溫州瑞鹿寺。",
    "T48n2004_006:0284c15": "上方遇安禪師。破句讀楞嚴經曰知見立。知",
    "T48n2004_006:0284c16": "即無明本。知見無。見斯即涅槃。忽然頓省。人",
    "T48n2004_006:0284c17": "曰。和尚道破句也。安曰是吾悟處。竟不改。時",
    "T48n2004_006:0284c18": "號安楞嚴。萬松道。也是因邪打正。珠絲度九",
    "T48n2004_006:0284c19": "曲。世傳。孔子厄於陳。穿九曲珠。遇桑間女子。",
    "T48n2004_006:0284c20": "授之以訣。密矣思之。思之密矣。孔子遂曉以",
    "T48n2004_006:0284c21": "絲繫蟻。引之以蜜而穿之。泗州普照宗和尚",
    "T48n2004_006:0284c22": "作天童頌古拈古序云。屈曲相通。肖貫珠之",
    "T48n2004_006:0284c23": "絲蟻。裴迴相附。猶布雨之雲龍。浮山九帶集。",
    "T48n2004_006:0284c24": "有屈曲垂帶。大意明曲為今時事。玉機纔一",
    "T48n2004_006:0284c25": "轉。如玉機一梭未成文彩。天童舉洞山初秋",
    "T48n2004_006:0284c26": "夏末話了乃云。出門是草。涉芊芊莽莽之間。",
    "T48n2004_006:0284c27": "葉落知秋。墮黯黯青青之處。到這裏。須體取",
    "T48n2004_006:0284c28": "機雖轉紐。印未成文處始得。良久云。水明老",
    "T48n2004_006:0284c29": "蚌懷胎後。雲重蒼龍退骨時。直下相逢誰識",
    "T48n2004_006:0285a01": "渠。始信斯人不合伴。夾山云。坐斷主人翁。不",
    "T48n2004_006:0285a02": "落第二見。須知有一人不合伴。萬松道。獨來",
    "T48n2004_006:0285a03": "將謂無相識。鬧裏忽然逢故人。",
    "T48n2004_006:0285a04": "第八十九則洞山無草",
    "T48n2004_006:0285a05": "示眾云。動則埋身千丈。不動則當處生苗。直",
    "T48n2004_006:0285a06": "須兩頭撒開。中間放下。更買草鞋行脚始得。",
    "T48n2004_006:0285a07": "舉。洞山示眾云。秋初夏末兄弟。或東或西。",
    "T48n2004_006:0285a08": "直須向萬里無寸草處去(唆猫入枯井)又云。只如",
    "T48n2004_006:0285a09": "萬里無寸草處。作麼生去(一言既發駟馬難追)石霜云。",
    "T48n2004_006:0285a10": "出門便是草(自看脚下)大陽云。直道。不出門亦是",
    "T48n2004_006:0285a11": "草漫漫地(沒爾廻避處)。",
    "T48n2004_006:0285a12": "師云。石霜遇會昌之厄。以民服寓長沙瀏陽",
    "T48n2004_006:0285a13": "陶家坊。大中初。一僧自洞山。夏滿而至。霜",
    "T48n2004_006:0285a14": "問。近離何處。僧云。洞山。霜云。和尚有何言",
    "T48n2004_006:0285a15": "句示徒。僧云。和尚近于解夏日。上堂謂眾曰。",
    "T48n2004_006:0285a16": "兄弟秋初夏末。或東或西。直須向萬里無寸",
    "T48n2004_006:0285a17": "草處去。良久云。只如萬里無寸草處。又作麼",
    "T48n2004_006:0285a18": "生去。霜云。出門便是草。僧復舉似洞山。山曰。",
    "T48n2004_006:0285a19": "此是一千五百人善知識語。且大唐國裏能",
    "T48n2004_006:0285a20": "有幾人。既而囊錐始露。果熟香飄。眾命再緇。",
    "T48n2004_006:0285a21": "住石霜道場。果符悟本之記。石霜因此公案。",
    "T48n2004_006:0285a22": "道行天下。後來大陽延禪師云。如今直道。不",
    "T48n2004_006:0285a23": "出門亦是草漫漫地。且道。合向甚麼處行履。",
    "T48n2004_006:0285a24": "良久云。莫守寒巖異草青。坐著白雲宗不妙。",
    "T48n2004_006:0285a25": "圓通善國師云。且道。諸人即今脚跟下一句。",
    "T48n2004_006:0285a26": "作麼生道。若道萬里無寸草。許爾參見洞山。",
    "T48n2004_006:0285a27": "若道出門便是草。許爾參見石霜。若道不出",
    "T48n2004_006:0285a28": "門亦是草漫漫地。許爾參見大陽。若總道不",
    "T48n2004_006:0285a29": "得。許爾參見延聖。何故唯有好風來席上。更",
    "T48n2004_006:0285b01": "無閑語落人間。萬松道。若要三句總道得。更",
    "T48n2004_006:0285b02": "須參見天童。頌云。",
    "T48n2004_006:0285b03": "草漫漫(直下無底傍無邊)　門裏門外君自看(照顧絆倒)　荊棘",
    "T48n2004_006:0285b04": "林中下脚易(荒田揀草)　　夜明簾外轉身難(淨地却迷人)　看",
    "T48n2004_006:0285b05": "看(事不厭細)　　幾何般(枯木巖前差路多)　且隨老木同寒瘠(但存今日",
    "T48n2004_006:0285b06": "志)　　將逐春風入燒瘢(必有稱心時)",
    "T48n2004_006:0285b07": "師云。大陽道。直道。不出門亦是草漫漫地。天",
    "T48n2004_006:0285b08": "童便道草漫漫。門裏門外君自看。恰似說話",
    "T48n2004_006:0285b09": "不作意游戲其間。出門是草。人皆易知。亦易",
    "T48n2004_006:0285b10": "迴互。不出門亦是草。人難知難轉身。所以道。",
    "T48n2004_006:0285b11": "平地上死人無數。過得荊棘林。是好手。天童",
    "T48n2004_006:0285b12": "道。荊棘林中下脚却易。平淨地上不出門庭。",
    "T48n2004_006:0285b13": "夜明簾外轉身甚難。是須各自著眼。無人替",
    "T48n2004_006:0285b14": "代。又云。幾何般。延聖四般。萬松五般。點檢",
    "T48n2004_006:0285b15": "將來不出末後兩句。要識天童掌後處麼。虎",
    "T48n2004_006:0285b16": "瘦雄心在。人貧志氣存。",
    "T48n2004_006:0285b17": "第九十則仰山謹白",
    "T48n2004_006:0285b18": "示眾云。屈原獨醒。正是爛醉。仰山說夢恰似",
    "T48n2004_006:0285b19": "覺時。且道。萬松恁麼說。諸人恁麼聽。且道。",
    "T48n2004_006:0285b20": "是覺是夢。",
    "T48n2004_006:0285b21": "舉。仰山夢往彌勒所。居第二座(且道第一座是誰)尊",
    "T48n2004_006:0285b22": "者白云。今日當第二座說法(低聲來說是非者)山乃",
    "T48n2004_006:0285b23": "起白椎云(諦觀法王法法王法如是)摩訶衍法(此義文長)離四句",
    "T48n2004_006:0285b24": "絕百非。謹白(言清行濁)。",
    "T48n2004_006:0285b25": "師云。仰山七歲入定。見身與教主及迦葉二",
    "T48n2004_006:0285b26": "十七祖等。同會精舍。其堂處空無柱石。地色",
    "T48n2004_006:0285b27": "如瑠璃。覺已與諸祖。同是梵相披金襴。跣足",
    "T48n2004_006:0285b28": "居第八位。一尊者年貌甚高。呼曰瞿曇。某今",
    "T48n2004_006:0285b29": "當法事。仰便下座就揵椎白曰。大眾。淨心摩",
    "T48n2004_006:0285c01": "訶衍法。離四句絕百非。言訖就座。及眾僧。悉",
    "T48n2004_006:0285c02": "商量此釋義耳。仰又自說夢中往彌勒處。安",
    "T48n2004_006:0285c03": "第三座。統要亦云第三座。與本錄同。有一尊",
    "T48n2004_006:0285c04": "者白槌曰。今當第三座說法。山僧乃起白槌",
    "T48n2004_006:0285c05": "云。摩訶衍法。離四句絕百非。諦聽諦聽。梵語",
    "T48n2004_006:0285c06": "摩訶衍那。此云大乘。四句百非。馬祖藏頭白。",
    "T48n2004_006:0285c07": "海頭黑。公案已剖判分明。此不復也。大溈秀",
    "T48n2004_006:0285c08": "曰。依文解義則不無。忽然彌勒會中。有箇作",
    "T48n2004_006:0285c09": "者。纔見伊道摩訶衍法。便云合取兩片皮。非",
    "T48n2004_006:0285c10": "唯止絕仰山寐語。亦免使後人夢中說夢。萬",
    "T48n2004_006:0285c11": "松道。大溈若解迴光返照。和萬松無地容身。",
    "T48n2004_006:0285c12": "莫有夢中了了。醉裏醒醒底麼。頌云。",
    "T48n2004_006:0285c13": "夢中擁衲參耆舊(熟鏡難忘)　列聖森森坐其右(犬[銜-金+缶]赦書",
    "T48n2004_006:0285c14": "諸侯避路)　　當仁不讓揵椎鳴(心不負人)　說法無畏師子吼",
    "T48n2004_006:0285c15": "(面無慙色)　　心安如海(吞納百川)　膽量如斗(傍若無人)　鮫目泪流",
    "T48n2004_006:0285c16": "(點點是血)　　蚌腸珠剖(赤心片片)　譫語誰知泄我機(手足俱露)　龐",
    "T48n2004_006:0285c17": "眉應笑揚家醜(因誰致得)　　離四句絕百非(言猶在耳)　馬師",
    "T48n2004_006:0285c18": "父子病休醫(走疼走痛神鬼難明)",
    "T48n2004_006:0285c19": "師云。東北方有國。常覺無夢。中方有國。夢覺",
    "T48n2004_006:0285c20": "常半。以夢中所作為虛。以覺來所作為實。西",
    "T48n2004_006:0285c21": "南方有國。常夢五十日一覺。以覺者為虛以",
    "T48n2004_006:0285c22": "夢中為實。此覺夢虛實未易知也。龍牙頌。在",
    "T48n2004_006:0285c23": "夢那知。夢是虛。覺來方覺夢中無。迷時恰似",
    "T48n2004_006:0285c24": "夢中士。悟後還同睡起夫。教中以夢。為獨頭",
    "T48n2004_006:0285c25": "意識覽獨影境。仰山久無顛倒夢想。如何作",
    "T48n2004_006:0285c26": "這去就。法華云。常作是好夢。金光明十地菩",
    "T48n2004_006:0285c27": "薩。十種夢境。有夢益嘉。磁州大明詮大師。",
    "T48n2004_006:0285c28": "好俳諧談笑。仁山恒和尚。囑定侍者。常拘檢",
    "T48n2004_006:0285c29": "之。大師曰。人生一夢。快樂一世是好夢。拘檢",
    "T48n2004_006:0286a01": "一世是惡夢。我寧作好夢。次日侍者抽單。仰",
    "T48n2004_006:0286a02": "山雖夢中。猶與摩訶衍法游戲。亦聖眾之習",
    "T48n2004_006:0286a03": "氣。揵椎非惟白椎。凡鐘魚警眾。總為揵椎。譯",
    "T48n2004_006:0286a04": "為聲鳴。師子吼。證道經。師子吼無畏說。心安",
    "T48n2004_006:0286a05": "如海。法華經。其心安如海。我聞疑網斷。蜀",
    "T48n2004_006:0286a06": "志。尚書大將軍姜維。字伯約。世語斗膽。姜維",
    "T48n2004_006:0286a07": "天童。無一字無來歷。任昉述異記。南海鮫人。",
    "T48n2004_006:0286a08": "水居如魚。不廢機織。泣泪成珠。異聞續說。漢",
    "T48n2004_006:0286a09": "武帝幸瓠子河。有人長尺餘。献洞穴珠一枚。",
    "T48n2004_006:0286a10": "東方朔云。河底有穴。深數百丈。有赤[口*丰]。腸生",
    "T48n2004_006:0286a11": "此珠。徑寸明耀絕世。仰山只知泪出痛腸。不",
    "T48n2004_006:0286a12": "覺舌在口外。酒陶真性。夢泄天機。四句百非",
    "T48n2004_006:0286a13": "一時吐出。僧問馬師父子離四句絕百非。前",
    "T48n2004_006:0286a14": "僧作西來意問頭。仰山下摩訶衍注脚。仰山。",
    "T48n2004_006:0286a15": "亦馬祖之重孫。為甚麼藥。病不同。出身猶可",
    "T48n2004_006:0286a16": "易。脫體道應難。",
    "T48n2004_006:0286a17": "第九十一則南泉牡丹",
    "T48n2004_006:0286a18": "示眾云。仰山以夢中為實。南泉指覺處為虛。",
    "T48n2004_006:0286a19": "若知覺夢元無。始信虛實絕待。且道。斯人具",
    "T48n2004_006:0286a20": "甚麼眼。",
    "T48n2004_006:0286a21": "舉。南泉因。陸亘大夫云。肇法師也甚奇特。",
    "T48n2004_006:0286a22": "(也是遼東白豕)解道。天地同根萬物一體(豎起兩指)泉指庭",
    "T48n2004_006:0286a23": "前牡丹云。大夫時人見此一株花。如夢相",
    "T48n2004_006:0286a24": "似(隔壁過狀)。",
    "T48n2004_006:0286a25": "師云。唐陸亘。字景山。吳郡人。官至宣歙觀察",
    "T48n2004_006:0286a26": "使。加御史大夫。初問南泉。弟子瓶中養鵞。漸",
    "T48n2004_006:0286a27": "大出瓶不得。如今不得損瓶。不得毀鵞。和尚",
    "T48n2004_006:0286a28": "如何出得。南泉召曰。大夫。亘應諾。泉云。出",
    "T48n2004_006:0286a29": "也。亘從此解悟。留心理性。游泳肇論。至涅槃",
    "T48n2004_006:0286b01": "無名論第七妙存篇。玄道在于妙悟。妙悟在",
    "T48n2004_006:0286b02": "于即真。即真則有無齊觀。齊觀則彼己莫二。",
    "T48n2004_006:0286b03": "所以天地與我同根。萬物與我一體。同我則",
    "T48n2004_006:0286b04": "非復有無。異我則乖于會通。所以不出不在。",
    "T48n2004_006:0286b05": "而道存乎其間矣。亘舉此兩句以為奇特。殊",
    "T48n2004_006:0286b06": "不知。正是說夢。雖然大小石頭和尚因。看肇",
    "T48n2004_006:0286b07": "論。至通古第十七篇。夫至人空洞。無象而萬",
    "T48n2004_006:0286b08": "物無非我造。會萬物為己者。其唯聖人乎。豁",
    "T48n2004_006:0286b09": "然悟道。乃云。聖人無己。靡所不己。便作參同",
    "T48n2004_006:0286b10": "契。佛果道。陸亘恁麼問。奇則甚奇。只是不出",
    "T48n2004_006:0286b11": "教意。若道教意是極則。世尊何故更拈花。祖",
    "T48n2004_006:0286b12": "師何故更西來。南泉答處。用衲僧巴鼻。與他",
    "T48n2004_006:0286b13": "拈病。破他窠窟。遂指庭前花。召大夫云。時人",
    "T48n2004_006:0286b14": "見此一株花。如夢相似。如引向萬丈懸崖上。",
    "T48n2004_006:0286b15": "打一推令他命根斷。若只在平地上推到。彌",
    "T48n2004_006:0286b16": "勒佛下生。也未會。在圓通善國師。竪起拂子",
    "T48n2004_006:0286b17": "云。一切有為法如夢幻泡影。天童只就夢中。",
    "T48n2004_006:0286b18": "變起華胥國土。頌云。",
    "T48n2004_006:0286b19": "照徹離微造化根(行到水窮處)　紛紛出沒見其門。",
    "T48n2004_006:0286b20": "(坐看雲起時)　　游神劫外問何有(心外無法)　著眼身前知妙",
    "T48n2004_006:0286b21": "存(滿目青山)　　虎嘯蕭蕭巖吹作(乞火和煙得)　龍吟冉冉洞",
    "T48n2004_006:0286b22": "雲昏(挑泉帶月歸)　　南泉點破時人夢(纔好睡語)　要識堂堂",
    "T48n2004_006:0286b23": "補處尊(是處是慈氏)",
    "T48n2004_006:0286b24": "師云。肇公寶藏論離微體妙品。其出微其入",
    "T48n2004_006:0286b25": "離。知入離。外塵無所依。知出微。內心無所",
    "T48n2004_006:0286b26": "為。內心無所為。諸見不能移。外塵無所依。萬",
    "T48n2004_006:0286b27": "有不能羈。天童頌南泉照徹離微造化根。紛",
    "T48n2004_006:0286b28": "紛出入見其門。見出微入離二門。只一門分",
    "T48n2004_006:0286b29": "其內外。其實十方無壁落。四面亦無門。游神",
    "T48n2004_006:0286c01": "劫外問何有。天地同根也。著眼身前。知妙存。",
    "T48n2004_006:0286c02": "萬物一體也。根之與體。能生天地萬物。如龍",
    "T48n2004_006:0286c03": "吟霧起。虎嘯風生。有感必應。所以庭前一株",
    "T48n2004_006:0286c04": "花。遍見普天春花。萬松說箇夢。先有不睡底",
    "T48n2004_006:0286c05": "人。次有睡。因睡不覺有夢。因夢見境。因境見",
    "T48n2004_006:0286c06": "別有一身境中分別受用。若識得常不睡底。",
    "T48n2004_006:0286c07": "人許多葛藤一筆句下。要知補處慈尊麼。此",
    "T48n2004_006:0286c08": "時若不究根源。直待當來問彌勒。",
    "T48n2004_006:0286c09": "第九十二則雲門一寶",
    "T48n2004_006:0286c10": "示眾云。得游戲神通大三昧。解眾生語言陀",
    "T48n2004_006:0286c11": "羅尼。拽轉睦州秦時[車*度]輅鑽。弄出雪峯南山",
    "T48n2004_006:0286c12": "鱉鼻蛇。還識得此人麼。",
    "T48n2004_006:0286c13": "舉。雲門大師云。乾坤之內(包裹乾坤底聻)宇宙之",
    "T48n2004_006:0286c14": "間(立成宇宙底聻)中有一寶(不信搜懷)祕在形山(形山是寶)拈燈",
    "T48n2004_006:0286c15": "籠向佛殿裏(早是驢戲井)將三門來燈籠上(那堪井覰驢)。",
    "T48n2004_006:0286c16": "師云。雲門大師。愛作這箇去就。盛忙百鬧半",
    "T48n2004_006:0286c17": "路抽身。一日示眾。舉肇公寶藏論。若全舉合",
    "T48n2004_006:0286c18": "云。夫天地之內。宇宙之間。中有一寶。祕在形",
    "T48n2004_006:0286c19": "山。識物虛照。內外空然。寂莫離見。其用玄",
    "T48n2004_006:0286c20": "玄。雪竇拈云。乾坤之內。宇宙之間。中有一",
    "T48n2004_006:0286c21": "寶。挂在壁上。達磨九年不敢正眼覻著。如今",
    "T48n2004_006:0286c22": "衲僧要見。劈脊便棒。圓通國師道。不謬為德",
    "T48n2004_006:0286c23": "山兒孫。本錄將三門。來燈籠上。作麼生。自代",
    "T48n2004_006:0286c24": "云。逐物意移。又云。雷起雲興。佛果道。羅什",
    "T48n2004_006:0286c25": "乃肇公受業師。瓦官寺佛馱跋陀羅。此云覺",
    "T48n2004_006:0286c26": "賢。乃嗣法師。無盡燈。列于覺賢法嗣之列。覺",
    "T48n2004_006:0286c27": "賢嗣西竺佛大先。佛大先與達磨。同參二十",
    "T48n2004_006:0286c28": "七祖般若多羅。肇臨刑之日。乞七日假。造寶",
    "T48n2004_006:0286c29": "藏論。雲門拈來示眾。不可與爾座主相似解",
    "T48n2004_006:0287a01": "釋義理。只要爾下箇注脚。拈燈籠向佛殿",
    "T48n2004_006:0287a02": "裏。常情可以測度。將三門來燈籠上。常情測",
    "T48n2004_006:0287a03": "度得麼。本分宗師終不將實法繫綴人。所以",
    "T48n2004_006:0287a04": "雪竇道。中有一寶。挂在壁上。若非天童借來",
    "T48n2004_006:0287a05": "用。幾成滯貨。頌云。",
    "T48n2004_006:0287a06": "收卷餘懷厭事華(水深波浪靜學廣語聲低)　歸來何處是生",
    "T48n2004_006:0287a07": "涯(老老大大住處也不知)　　爛柯樵子疑無路(日月不到處)　挂樹壺",
    "T48n2004_006:0287a08": "公妙有家(別是一乾坤)　　夜水金波浮桂影(通上徹下)　秋風",
    "T48n2004_006:0287a09": "雪陣擁蘆花(大小明白)　　寒魚著底不吞餌(徒勞下釣)　興盡",
    "T48n2004_006:0287a10": "清歌却轉槎(又被風吹別調中)",
    "T48n2004_006:0287a11": "師云。水歸大海波濤靜。雲到蒼梧氣象閑。所",
    "T48n2004_006:0287a12": "以道。相罵饒爾。接嘴相唾。饒爾潑水。此雲門",
    "T48n2004_006:0287a13": "收卷餘懷。厭事華。華字二用。一則去華取實。",
    "T48n2004_006:0287a14": "二則厭多事繁華。歸來何處是生涯。上句寶",
    "T48n2004_006:0287a15": "藏論。下句雲門著語。向甚麼處摸[打-丁+索]。若乃停",
    "T48n2004_006:0287a16": "機佇思。一念萬年。直饒爛却斧柯。也是遲棊",
    "T48n2004_006:0287a17": "鈍行。前頌嚴陽見趙州語。已有爛柯樵子本",
    "T48n2004_006:0287a18": "傳。前頌雪峯末後句。亦有挂樹壺公本傳費",
    "T48n2004_006:0287a19": "長房。見壺公賣藥不二價。懸壺樹上。輒跳入",
    "T48n2004_006:0287a20": "壺。長房樓上見之。知非常人。乃曰。掃除進餌",
    "T48n2004_006:0287a21": "不謝。積久知篤信。語曰。日暮無人時來。語房",
    "T48n2004_006:0287a22": "隨我跳入。房承其言。亦跳即入壺矣。見有樓",
    "T48n2004_006:0287a23": "五色重門。左右侍者數十人。上句頌寶藏論。",
    "T48n2004_006:0287a24": "下句頌雲門語。次兩句。上句頌明。下句頌白。",
    "T48n2004_006:0287a25": "言論意雖明白。幾人薦得。雲門通其變。指出",
    "T48n2004_006:0287a26": "一條活路。寒魚著底。不吞餌。此用舡子夜靜",
    "T48n2004_006:0287a27": "水寒魚不食。金波桂。影滿舡明月也。金波桂",
    "T48n2004_006:0287a28": "影。月之異名。天童道。清光照眼似迷家。趙州",
    "T48n2004_006:0287a29": "道。老僧不在明白裏。所以興盡清歌。却轉槎",
    "T48n2004_006:0287b01": "也。且道。向甚麼處去。夜深不向蘆灣宿。迴出",
    "T48n2004_006:0287b02": "中間與兩頭。",
    "T48n2004_006:0287b03": "第九十三則魯祖不會",
    "T48n2004_006:0287b04": "示眾云。荊珍抵鵲。老鼠啣金。不識其寶。不得",
    "T48n2004_006:0287b05": "其用。還有頓省衣珠底麼。",
    "T48n2004_006:0287b06": "舉。魯祖問南泉。摩尼珠人不識。如來藏裏",
    "T48n2004_006:0287b07": "親收得(少賣弄)如何是藏(法堂前佛殿後)泉云。王老師",
    "T48n2004_006:0287b08": "與汝往來者是(有甚死急)祖云。不往來者(道頭知尾告往",
    "T48n2004_006:0287b09": "知來)泉云。亦是藏(一遍生活兩遍作)祖云。如何是珠(得一望二)",
    "T48n2004_006:0287b10": "泉召云。師祖(老僧不是不拈出)祖應諾(闍梨不是不將來)泉云。",
    "T48n2004_006:0287b11": "去。汝不會我語(平生肝膽向人傾)。",
    "T48n2004_006:0287b12": "師云。終南山雲際師祖禪師。法嗣南泉。天",
    "T48n2004_006:0287b13": "童誤為魯祖。就此辨之。學者應知。且池州",
    "T48n2004_006:0287b14": "魯祖山寶雲禪師。法嗣馬祖。乃南泉兄也。",
    "T48n2004_006:0287b15": "況師祖南泉。以名呼之。因此公案悟去。南",
    "T48n2004_006:0287b16": "泉之子無疑也。初問南泉。摩尼珠人不識。",
    "T48n2004_006:0287b17": "如來藏裏親收得。此語本出永嘉禪師證道",
    "T48n2004_006:0287b18": "經。梵天琪和尚注云。梵語摩尼此云如意。",
    "T48n2004_006:0287b19": "又云無垢光。亦曰增長。楞伽經云。寂滅者",
    "T48n2004_006:0287b20": "名為一心。一心者名如來藏。具三種義。一隱",
    "T48n2004_006:0287b21": "覆義。覆藏如來故。二含攝義。含攝一切眾",
    "T48n2004_006:0287b22": "生國土故。三出生義。能生無漏因果人天道",
    "T48n2004_006:0287b23": "行故。初約迷時。後約悟時。中間剋體。又勝",
    "T48n2004_006:0287b24": "鬘。有二種如來藏。一空如來藏。脫離一切煩",
    "T48n2004_006:0287b25": "惱。二不空如來藏。具過恒沙不思議佛法。終",
    "T48n2004_006:0287b26": "南山雲際師祖禪師。初在南泉時。問摩尼珠",
    "T48n2004_006:0287b27": "人不識。又問珠。泉云。去汝。不會我語。師祖",
    "T48n2004_006:0287b28": "從此信入。圓通國師云。如今還有人信入麼。",
    "T48n2004_006:0287b29": "若有罔象到時光燦爛。若無。离婁行處浪滔",
    "T48n2004_006:0287c01": "天。佛果云。盡大地。是如來藏。向甚麼處著",
    "T48n2004_006:0287c02": "珠。盡大地。是摩尼珠。喚甚麼作藏。雪竇別",
    "T48n2004_006:0287c03": "云。嶮。百尺竿頭作伎倆。不是好手。這裏著",
    "T48n2004_006:0287c04": "得箇眼。賓主互換便能深入虎穴。或不恁麼。",
    "T48n2004_006:0287c05": "縱饒師祖悟去。也是龍頭蛇尾。要見頭尾完",
    "T48n2004_006:0287c06": "全。須是天童和尚。頌云。",
    "T48n2004_006:0287c07": "別是非明得喪(眼裏有筋)　應之心指諸掌(見處通透用時明白)",
    "T48n2004_006:0287c08": "　　往來不往來(總不干他事)　只這俱是藏(恁麼不恁麼總得)　輪",
    "T48n2004_006:0287c09": "王賞之有功(廉者不取貪者不與)　　黃帝得之罔象(已勞心力)　轉",
    "T48n2004_006:0287c10": "樞機能伎倆(百不如汝)　　明眼衲僧無鹵莽(事不厭細)",
    "T48n2004_006:0287c11": "師云。心珠歌。玩珠吟。多說此珠。名如意寶。",
    "T48n2004_006:0287c12": "少言如來藏。唯永嘉一宿覺。向如來藏裏親",
    "T48n2004_006:0287c13": "收得。六般神用空不空。一顆圓光色非色。如",
    "T48n2004_006:0287c14": "何是藏。如何是珠。往來者是。不往來者亦是。",
    "T48n2004_006:0287c15": "這裏要爾別是非。明得喪也。應之于心。得之",
    "T48n2004_006:0287c16": "于手。指諸掌。本出論語。南泉指藏。指珠如放",
    "T48n2004_006:0287c17": "在汝掌中。指似與汝。既往來不往來。是藏。喚",
    "T48n2004_006:0287c18": "應。喚不應。俱是珠。何疑。且道。珠中出藏。藏",
    "T48n2004_006:0287c19": "中出珠。打作一團。分為兩段。法華經。佛告文",
    "T48n2004_006:0287c20": "殊師利。如轉輪王見諸兵眾有大功者。心甚",
    "T48n2004_006:0287c21": "歡喜。以此難信之珠。久在髻中。不妄與人。而",
    "T48n2004_006:0287c22": "今與之。黃帝使象罔索珠。前頌首山三句中",
    "T48n2004_006:0287c23": "已明。機輪轉處。智眼猶迷。若非無伎倆中能",
    "T48n2004_006:0287c24": "作伎倆。不能道去汝不會我語。雲際這裏悟",
    "T48n2004_006:0287c25": "去。洞山云。歡喜即不無。如糞掃堆頭。拾得一",
    "T48n2004_006:0287c26": "顆明珠相似。萬松道。我不似洞山乞兒見小",
    "T48n2004_006:0287c27": "利。歡喜則不歡喜。如來藏中擊碎一顆明珠",
    "T48n2004_006:0287c28": "相似。",
    "T48n2004_006:0287c29": "第九十四則洞山不安",
    "T48n2004_006:0288a01": "示眾云。下不論上。卑不動尊。雖能攝已從他。",
    "T48n2004_006:0288a02": "未可以輕勞重。四大不調時如何侍養。",
    "T48n2004_006:0288a03": "舉。洞山不安。僧問。和尚病還有不病者麼。",
    "T48n2004_006:0288a04": "(一任分疏)山云有(強主張)僧云。不病者還看和尚否(世諦",
    "T48n2004_006:0288a05": "流布)山云。老僧看他有分(本分相見)僧云。和尚看他",
    "T48n2004_006:0288a06": "時如何(有甚麼眼相見)山云。則不見有病(只是不肯參假)。",
    "T48n2004_006:0288a07": "師云。古人臨行。老病死境界中游戲。就中洞",
    "T48n2004_006:0288a08": "山奇怪。既云微疾。大眾看候。一僧問。和尚病",
    "T48n2004_006:0288a09": "還有不病者麼。這僧言中有響。句裏呈機。也",
    "T48n2004_006:0288a10": "要看病人具眼。山云。有。抓著癢處。病減十分。",
    "T48n2004_006:0288a11": "僧云。不病者還看和尚否。倒行此令。要人知",
    "T48n2004_006:0288a12": "不恁麼。山云。老僧看他有分。若以世情測度。",
    "T48n2004_006:0288a13": "不病者合看病者。洞山却道。老僧看他有分。",
    "T48n2004_006:0288a14": "豈是人情問候道理。這僧要徹底相見。更問。",
    "T48n2004_006:0288a15": "和尚看他後如何。這裏要爾十二時中常須",
    "T48n2004_006:0288a16": "奉重。夜眠早起。問候起居。始是知恩孝順底",
    "T48n2004_006:0288a17": "人也。山云。老僧若看。即不見有病。此是平生",
    "T48n2004_006:0288a18": "行履。臨行得力處也。山復問僧。離此殼漏子。",
    "T48n2004_006:0288a19": "向甚麼處。與吾相見。僧無對。山有頌云。學者",
    "T48n2004_006:0288a20": "雖多無一悟。過在尋他舌頭路。欲得忘形泯",
    "T48n2004_006:0288a21": "蹤跡。努力慇懃空裏步。頌畢剃頭聲鍾。坐堂",
    "T48n2004_006:0288a22": "辭眾告寂。眾號慟。山開目辨愚癡齋。更延七",
    "T48n2004_006:0288a23": "日。再辭眾坐逝。大定繼燈錄。皇統間。咸平府",
    "T48n2004_006:0288a24": "大覺寺法慶禪師。嗣佛國白禪師。甞掌書記。",
    "T48n2004_006:0288a25": "初住泗州普照。後遷嵩少。破汴被虜。北方牧",
    "T48n2004_006:0288a26": "牛。講僧識之。次居東京。因侍者讀洞山錄作",
    "T48n2004_006:0288a27": "愚癡齋。者云。古人甚奇。覺云。吾化後汝可喚",
    "T48n2004_006:0288a28": "之。若能迴來。是有道力也。後預知時至。乃作",
    "T48n2004_006:0288a29": "頌云。今年五月初五。四大將離本主。白骨當",
    "T48n2004_006:0288b01": "風揚却。免占檀那地土。衣物盡付侍者。齋僧",
    "T48n2004_006:0288b02": "始聞初夜鐘聲坐逝。侍者曰昔約令喚。遂喚",
    "T48n2004_006:0288b03": "三聲。覺應曰。作麼。者曰。和尚何裸跣而去。",
    "T48n2004_006:0288b04": "覺曰。來時何有。者欲強穿衣。覺曰。休留與後",
    "T48n2004_006:0288b05": "人。者曰。正恁麼時如何。覺曰。也只恁麼。復",
    "T48n2004_006:0288b06": "書一偈云。七十三年如掣電。臨行為君通一",
    "T48n2004_006:0288b07": "線。鐵牛[跳-兆+孛]跳過新羅。撞破虛空七八片。儼然",
    "T48n2004_006:0288b08": "而化。壽七十三。皇統三年五月五日也。洞山",
    "T48n2004_006:0288b09": "識不病底。大覺識不死底。所以二老來去自",
    "T48n2004_006:0288b10": "由。天童拈云。得往得來。得來得往。我看他有",
    "T48n2004_006:0288b11": "分。他看我不然。正恁麼時如何體悉。良久",
    "T48n2004_006:0288b12": "云。宿霧尚深無見頂。春風常在不萌枝。天童",
    "T48n2004_006:0288b13": "拈彰底事之全機。已如上說。頌見古人之剋",
    "T48n2004_006:0288b14": "力。又作麼生。頌云。",
    "T48n2004_006:0288b15": "卸却臭皮袋(草枯鷹眼疾)　拈轉赤肉團(雪盡馬蹄輕)　當頭",
    "T48n2004_006:0288b16": "鼻孔正(也須撥轉始得)　　直下髑髏乾(切忌見鬼)　老醫不見從",
    "T48n2004_006:0288b17": "來癖(手到病除)　　少子相看向近難(渠無國土何處逢渠)　野水瘦",
    "T48n2004_006:0288b18": "時秋潦退(龍行舊道)　　白雲斷處舊山。寒(是真難滅)　須勦",
    "T48n2004_006:0288b19": "絕。(君子一言)　　莫顢頇(點燈喫飯)　轉盡無功伊就位(葉落歸根)",
    "T48n2004_006:0288b20": "　　孤標不與汝同盤(來時無口)",
    "T48n2004_006:0288b21": "師云。石頭和尚道。欲識庵中不死人。豈離而",
    "T48n2004_006:0288b22": "今這皮袋。天童却道卸却這皮袋。洞山天童。",
    "T48n2004_006:0288b23": "皆石頭下子孫。如此相違。如何和會。臨濟亦",
    "T48n2004_006:0288b24": "道赤肉團上有無位真人。天童却教拈却赤",
    "T48n2004_006:0288b25": "肉團。爾且道。無位真人。向甚處安身立命。佛",
    "T48n2004_006:0288b26": "日和尚道。山僧未來時。燕京人鼻不正。山僧",
    "T48n2004_006:0288b27": "特來扳正。萬松道。佛日鼻孔落在燕京人手",
    "T48n2004_006:0288b28": "裏。僧問香嚴。如何是道。嚴曰。枯木裏龍吟。",
    "T48n2004_006:0288b29": "僧曰。某不會。嚴曰。髑髏裏眼睛。後有僧問石",
    "T48n2004_006:0288c01": "霜。如何是枯木裏龍吟。霜云。猶帶喜在。僧",
    "T48n2004_006:0288c02": "曰。如何是髑髏裏眼睛。霜云。猶帶識在。又有",
    "T48n2004_006:0288c03": "僧問曹山。山以偈示之曰。枯木龍吟真見道。",
    "T48n2004_006:0288c04": "髑髏識盡眼初明。喜識盡時消息盡。當人那",
    "T48n2004_006:0288c05": "辨濁中清。僧再問。如何是枯木裏龍吟。曹曰。",
    "T48n2004_006:0288c06": "血脈不斷。僧曰。如何是髑髏裏眼睛。曹曰。乾",
    "T48n2004_006:0288c07": "不盡。祖庭事苑。作乾盡。若據天童頌并序。赤",
    "T48n2004_006:0288c08": "肉團獨露真常。髑髏眼瀝乾漏識。乾盡亦不",
    "T48n2004_006:0288c09": "惡。世諺有云。老醫少卜。言醫老始明。卜少則",
    "T48n2004_006:0288c10": "靈。所以洞山老作不見有病。少子相看向近",
    "T48n2004_006:0288c11": "難者。擬親即疎。擬向即乖。寒松病枝。因病轉",
    "T48n2004_006:0288c12": "奇。維摩瘦而不羸者。因病而為道日損。西京",
    "T48n2004_006:0288c13": "奉聖。深禪師病起頌云。氣絕絕情緒。舉意無",
    "T48n2004_006:0288c14": "意路。眴目尚無力。長年不出戶。芙蓉楷和尚",
    "T48n2004_006:0288c15": "道。只此一頌。自然紹繼老僧。此水瘦潦退雲",
    "T48n2004_006:0288c16": "斷。山寒也。須勦絕。莫顢頇。病要除根。醫須",
    "T48n2004_006:0288c17": "勿藥。轉盡無功。伊就位。孤標不與汝同盤。還",
    "T48n2004_006:0288c18": "知麼。麗水一星金。流沙混不得。",
    "T48n2004_006:0288c19": "第九十五則臨濟一畫",
    "T48n2004_006:0288c20": "示眾云。佛來也打。魔來也打。有理三十。無理",
    "T48n2004_006:0288c21": "三十。為復是錯。認怨讐。為復是不分良善。試",
    "T48n2004_006:0288c22": "道。看。",
    "T48n2004_006:0288c23": "舉。臨濟問院主。甚處來(掌云這裏來)主云。州中",
    "T48n2004_006:0288c24": "糶黃米來(却實頭)濟云。糶得盡麼(入草求人)主云。糶",
    "T48n2004_006:0288c25": "得盡(兩搭不迴頭)濟以拄杖一畫云。還糶得這箇",
    "T48n2004_006:0288c26": "麼(有甚死急)主便喝(蝦蟇叫)濟便打(伏手骨桗)次典座至。舉",
    "T48n2004_006:0288c27": "前話(少賣弄)座云。院主不會和尚意(口是禍門)濟云。",
    "T48n2004_006:0288c28": "爾又作麼生(上身上來也)座便禮拜(轉見不堪)濟亦打(趁手",
    "T48n2004_006:0288c29": "快)。",
    "T48n2004_006:0289a01": "師云。本錄無典座。又問供養主。甚麼處去來。",
    "T48n2004_006:0289a02": "主云。州中糶黃米去來。濟云。糶得盡麼。主",
    "T48n2004_006:0289a03": "云。糶得盡。濟亦以拄杖一畫云。糶得這箇盡",
    "T48n2004_006:0289a04": "麼。主便禮拜。濟云。猶較些子。萬松道。有何",
    "T48n2004_006:0289a05": "不可。院主被棒。賞不避仇讐。供養主蒙恩。誅",
    "T48n2004_006:0289a06": "不擇骨肉。天童據盡令而行。要見全機大用。",
    "T48n2004_006:0289a07": "頌云。",
    "T48n2004_006:0289a08": "臨濟全機格調高(也好與一頓)　棒頭有眼辨秋毫(一點",
    "T48n2004_006:0289a09": "難謾)　　掃除狐兔家風峻(師子全威)　變化魚龍電火燒(大小",
    "T48n2004_006:0289a10": "神通)　　活人劍(猶較些子)　殺人刀(這漆桶)　倚天照雪利吹毛",
    "T48n2004_006:0289a11": "(誰敢正覷)　　一等令行滋味別(這醋可曬釅)　十分痛處是誰",
    "T48n2004_006:0289a12": "遭(打云是爾是爾)",
    "T48n2004_006:0289a13": "師云。臨濟有時。奪人不奪境。有時人境兩俱",
    "T48n2004_006:0289a14": "奪。若遇其中人。便全體作用。此臨濟格調最",
    "T48n2004_006:0289a15": "高處也。手上出來。手上打。眼上出來。眼上",
    "T48n2004_006:0289a16": "打。四方八面來。旋風打。离婁黃帝時人。百里",
    "T48n2004_006:0289a17": "見秋毫之末。棒頭有眼。明如日月。半點也不",
    "T48n2004_006:0289a18": "容。不唯掃除狐兔。亦能變化魚龍。魚躍禹門",
    "T48n2004_006:0289a19": "三級。雷電燒尾成龍。棒喝迅機神用如是。七",
    "T48n2004_006:0289a20": "事隨身。有殺人刀活人劍。浮山圓鑒遠錄公。",
    "T48n2004_006:0289a21": "出十六題。令投子青禪師頌。亦有殺人刀活",
    "T48n2004_006:0289a22": "人劍。雪竇頌巴陵吹毛劍。要平不平。大巧若",
    "T48n2004_006:0289a23": "拙。或指或掌。倚天照雪。宋玉大言賦。方地為",
    "T48n2004_006:0289a24": "輿。圓天為蓋。彎弓射榑桑。長劍倚天外。僧",
    "T48n2004_006:0289a25": "問臨濟。如何是吹毛劍。濟云。禍事禍事。不",
    "T48n2004_006:0289a26": "見道。德山釅醋。曾喫知酸。臨際用出黃蘗。傳",
    "T48n2004_006:0289a27": "來亦不弱。竹庵云。劈面三拳。攔腮七掌。盡大",
    "T48n2004_006:0289a28": "地人。不識痛痒。只有一箇認痛。猶受醫在。不",
    "T48n2004_006:0289a29": "見臨濟道。如蒿枝拂。相似。",
    "T48n2004_006:0289b01": "第九十六則九峯不肯",
    "T48n2004_006:0289b02": "示眾云。雲居不憑戒珠舍利。九峯不愛坐脫",
    "T48n2004_006:0289b03": "立亡。牛頭不要百鳥銜花。黃蘗不羨浮柸渡",
    "T48n2004_006:0289b04": "水。且道。別有何長處。",
    "T48n2004_006:0289b05": "舉。九峯在石霜作侍者。霜遷化後。眾欲請",
    "T48n2004_006:0289b06": "堂中首座接續住持(便好學能無伎倆不應如秀拂塵埃)峯不肯",
    "T48n2004_006:0289b07": "乃云。待某甲問過。若會先師意。如先師侍",
    "T48n2004_006:0289b08": "奉(路見不平)遂問。先師道。休去歇去(費力作麼)一念萬",
    "T48n2004_006:0289b09": "年去(忘前失後漢)寒灰枯木去(有甚氣息)一條白練去(切忌",
    "T48n2004_006:0289b10": "點污)且道。明甚麼邊事(只要無事)座云。明一色邊事。",
    "T48n2004_006:0289b11": "(兩般了也)峯云。恁麼則未會先師意在(一朝權在手)。座",
    "T48n2004_006:0289b12": "云。爾不肯我。那裝香來(果然不會)座乃焚香云。",
    "T48n2004_006:0289b13": "我若不會先師意。香煙起處脫去不得(氣急殺人)",
    "T48n2004_006:0289b14": "言訖便坐脫(這裏甚麼所在恁麼去)峯乃撫其背云。坐脫",
    "T48n2004_006:0289b15": "立亡則不無(出身猶可易)先師意未夢見在(脫體道應難)。",
    "T48n2004_006:0289b16": "師云。筠州九峯道虔禪師。親傳石霜之道。得",
    "T48n2004_006:0289b17": "殺活杖子。具衲僧巴鼻。首座擔板。只得一橛。",
    "T48n2004_006:0289b18": "當時見道恁麼則未會先師意在。只道吾不",
    "T48n2004_006:0289b19": "如汝。便教九峯無地容身傾心歸伏。不見道。",
    "T48n2004_006:0289b20": "爭之不足。讓則有餘。今時參學人只道。古人",
    "T48n2004_006:0289b21": "坐脫立亡。今人臨行手忙脚亂。又見毆陽文",
    "T48n2004_006:0289b22": "忠公見嵩山老僧。道今人念念在亂。臨終安",
    "T48n2004_006:0289b23": "得定。這迴一向尋速生速滅。覺範頌云。死時",
    "T48n2004_006:0289b24": "應盡便應盡。坐脫立亡誇小兒。酪出乳中無",
    "T48n2004_006:0289b25": "別法。死時何苦欲先知。二朝士問寶峯照和",
    "T48n2004_006:0289b26": "尚。古人臨終去住自在。何道致之。峯云。先僧",
    "T48n2004_006:0289b27": "將來。自縊死去。臨終眾僧。求峯遺訓。峯作惡",
    "T48n2004_006:0289b28": "語數句而終。石霜首座。若到這箇地面。免被",
    "T48n2004_006:0289b29": "九峯逼死。佛果示杲上人法語云。嗟。見一流",
    "T48n2004_006:0289c01": "拍盲野狐種族。自不曾夢見祖師。却妄傳。達",
    "T48n2004_006:0289c02": "磨以胎息傳人。謂之傳法救迷情。以至引從",
    "T48n2004_006:0289c03": "上最年高宗師。如安國師趙州之類。皆行此",
    "T48n2004_006:0289c04": "氣。及誇初祖隻履。普化空棺。皆謂此術有驗。",
    "T48n2004_006:0289c05": "遂致渾身脫去。謂之形神俱妙。而人厚愛此",
    "T48n2004_006:0289c06": "身。怕臘月三十日慞惶。競傳歸真之法。除夜",
    "T48n2004_006:0289c07": "望影。喚主人公。以卜日月聽樓鼓。驗玉池。覘",
    "T48n2004_006:0289c08": "眼光以為脫生死法。真誑諕閭閻。揑偽造窠。",
    "T48n2004_006:0289c09": "貽高人嗤鄙。復有一等。假託初祖胎息說。趙",
    "T48n2004_006:0289c10": "州十二時別歌。龐居士轉河車頌。遞互指授。",
    "T48n2004_006:0289c11": "密傳行持。以圖長年及全身脫去。或希三五",
    "T48n2004_006:0289c12": "百歲。殊不知。此真是妄想愛見。萬松道。今時",
    "T48n2004_006:0289c13": "下視諸方者。多以臨行要人看。好癭上塗烟",
    "T48n2004_006:0289c14": "[火*旨]。有甚可喜。石霜一生置枯木堂。安枯木眾。",
    "T48n2004_006:0289c15": "往往常坐不臥。坐脫立亡者極多。獨九峯不",
    "T48n2004_006:0289c16": "肯首座。今時好坐脫立亡底。何不參取九峯",
    "T48n2004_006:0289c17": "不肯處。且道。九峯具甚麼作用。問取天童。",
    "T48n2004_006:0289c18": "頌云。",
    "T48n2004_006:0289c19": "石霜一宗(蜂攢蟻聚)　親傳九峯(氷消瓦解)　香煙脫去(生死自在",
    "T48n2004_006:0289c20": "即不無)　　正脈難通(先師意未夢見在)　月巢鶴作千年夢(樹倒",
    "T48n2004_006:0289c21": "不飛)　　雪屋人迷一色功(日出後一場懡[怡-台+羅])　坐斷十方猶點",
    "T48n2004_006:0289c22": "額(切忌生根)　　密移一步看飛龍(別般造化)",
    "T48n2004_006:0289c23": "師云。天童仁義。先于貧處斷。世情偏向有錢",
    "T48n2004_006:0289c24": "家。萬松道。門庭施設。不如九峯。入理深談。",
    "T48n2004_006:0289c25": "猶較座元百步。勝默和尚作。祖庭詠史詩。元",
    "T48n2004_006:0289c26": "座徒亡一炷煙。九峯不是抑高賢。若將一色",
    "T48n2004_006:0289c27": "為承紹。辜負先師不借緣。石霜示眾有云。未",
    "T48n2004_006:0289c28": "甞忘照。猶為外紹為臣種。亦曰借。若誕生。",
    "T48n2004_006:0289c29": "絲毫不隔。如王子生下。則能紹大位。謂之內",
    "T48n2004_006:0290a01": "紹。名王種。名句不借也。借則一色邊事耳。不",
    "T48n2004_006:0290a02": "得已。應機利生為挾帶。點額飛龍。亦禹門化",
    "T48n2004_006:0290a03": "魚之事。亦周易乾卦。九五飛龍在天。得位之",
    "T48n2004_006:0290a04": "象。豈比月巢鶴夢。雪屋人迷者哉。還識石霜",
    "T48n2004_006:0290a05": "傳九峯處麼。摘破香囊薰大國。撥開天竅吼",
    "T48n2004_006:0290a06": "真風。",
    "T48n2004_006:0290a07": "第九十七則光帝檏頭",
    "T48n2004_006:0290a08": "示眾云。達磨朝梁武。本為傳心。鹽官識大中。",
    "T48n2004_006:0290a09": "不妨具眼。天下太平國王長壽。不犯天威。日",
    "T48n2004_006:0290a10": "月停景。四時和適有光風化。人王法王相見。",
    "T48n2004_006:0290a11": "合談何事。",
    "T48n2004_006:0290a12": "舉。同光帝謂興化曰。寡人收得中原一寶。",
    "T48n2004_006:0290a13": "(少賣弄)只是無人酬價(傾國莫換)化云。借陛下寶看(因便",
    "T48n2004_006:0290a14": "接勢)帝以兩手引幞頭脚(幸遇其人)化云。君王之寶",
    "T48n2004_006:0290a15": "誰敢酬價(一併交足別無少缺)。",
    "T48n2004_006:0290a16": "師云。魏府興化存獎禪師。初依臨濟。濟圓寂",
    "T48n2004_006:0290a17": "為三聖首座。後見大覺。開堂拈香曰。此一炷",
    "T48n2004_006:0290a18": "香。本分為三聖師兄。三聖于我太孤。本分為",
    "T48n2004_006:0290a19": "大覺師兄。大覺于我太賒。不如供養臨濟先",
    "T48n2004_006:0290a20": "師。僧問。四方八面來時如何。化云。打中間",
    "T48n2004_006:0290a21": "底。僧作禮。化云。大眾興化。昨日赴箇村齋。",
    "T48n2004_006:0290a22": "半路逢卒風暴雨。却于神廟裏避得過。後唐",
    "T48n2004_006:0290a23": "莊宗幸河北。僧問。王程有限時如何。化云。日",
    "T48n2004_006:0290a24": "馳五百駕。迴至魏府行宮。詔化至。賜座茶畢。",
    "T48n2004_006:0290a25": "遂問。朕收下中原。獲得一寶。未曾有人酬價。",
    "T48n2004_006:0290a26": "化云。略借陛下寶。看。帝以兩手引幞頭脚。化",
    "T48n2004_006:0290a27": "云。君王之寶誰敢酬價。帝大悅賜紫衣師號。",
    "T48n2004_006:0290a28": "化皆不受。又賜御馬一疋。萬松道。第一要識",
    "T48n2004_006:0290a29": "取君王。更要知處中原。然後問爾寶下落。玄",
    "T48n2004_006:0290b01": "覺徵云。且道。興化肯同光。不肯同光。若肯興",
    "T48n2004_006:0290b02": "化眼在甚麼處。若不肯同光過在甚麼處。萬",
    "T48n2004_006:0290b03": "松道。空生不解金剛旨。問得疑心滿世間。雪",
    "T48n2004_006:0290b04": "竇云。至尊所得。只可旁觀。若非興化作家。往",
    "T48n2004_006:0290b05": "往高價酬却。萬松道。恰似不齋來。翠巖芝",
    "T48n2004_006:0290b06": "云。興化當時下著。可謂酩酊。如今作麼生斷。",
    "T48n2004_006:0290b07": "萬松道。喫棒了判案。雲峯悅云。真不掩偽。曲",
    "T48n2004_006:0290b08": "不藏直。有眼底辨取。萬松道。問著箇瞎漢。黃",
    "T48n2004_006:0290b09": "龍心云。興化一期見機而作。爭奈埋沒伊一",
    "T48n2004_006:0290b10": "朝天子。當時若但向道蚌蛤之珠收得也無",
    "T48n2004_006:0290b11": "用處。教伊向後別有生涯。免見遞相鈍躓。而",
    "T48n2004_006:0290b12": "今若有人問。又作麼生酬價。萬松道。七九六",
    "T48n2004_006:0290b13": "十三收。這一隊老漢沒箇敢著價者。唯有天",
    "T48n2004_006:0290b14": "童相物作價兩無虧欠。頌云。",
    "T48n2004_006:0290b15": "君王底意語知音(一發善言)　天下傾誠葵藿心(千里福應)",
    "T48n2004_006:0290b16": "　　掇出中原無價寶(兩手分付)　不同趙璧與燕金(別是一家",
    "T48n2004_006:0290b17": "珍)　　中原之寶呈興化(分付著頭)　一段光明難定價(自買",
    "T48n2004_006:0290b18": "自賣)　　帝業堪為萬世師(裂破古今)　金輪景耀四天下(猶有",
    "T48n2004_006:0290b19": "化在)",
    "T48n2004_006:0290b20": "師云。同光年號也。如大中天子即宣宗也。後",
    "T48n2004_006:0290b21": "唐莊宗。在位三年。癸未改同光元年。喚作中",
    "T48n2004_006:0290b22": "原一寶。已是強名。畢竟喚作甚麼。大小天童",
    "T48n2004_006:0290b23": "只道得箇君王底意語知音。看他莊宗行兵。",
    "T48n2004_006:0290b24": "則從真定服中山。取漁陽兼魏愽。策馬渡河。",
    "T48n2004_006:0290b25": "而梁氏失國。偏師西指。而劍閣不守。所以自",
    "T48n2004_006:0290b26": "稱收得中原一寶。只是無人酬價。此以衲僧",
    "T48n2004_006:0290b27": "分上未遇知音。不逢別者。終不開拳。興化傾",
    "T48n2004_006:0290b28": "誠。不敢辜負天府大寶。葵藿向日而傾。衛其",
    "T48n2004_006:0290b29": "足也。所以刖足鮑莊子不如葵也。掇出中原",
    "T48n2004_006:0290c01": "無價寶。此頌引幞頭脚。輪王髻中珠不可輕",
    "T48n2004_006:0290c02": "分付。古今天子對辯。未有如莊宗善用時機。",
    "T48n2004_006:0290c03": "佛事人情一時周足。有官人謁歸宗。宗拈起",
    "T48n2004_006:0290c04": "兩帽子脚。示之云。還會麼。官曰。不會。宗曰。",
    "T48n2004_006:0290c05": "老僧病頭風。莫怪不卸帽子。官人無語。萬松",
    "T48n2004_006:0290c06": "道。韓信功高誰與同。轉身拆却連雲棧。趙國",
    "T48n2004_006:0290c07": "有和氏之璧。燕昭王築臺。置千金於上。延天",
    "T48n2004_006:0290c08": "下之士。故名黃金臺。又頌云。中原之寶。一段",
    "T48n2004_006:0290c09": "光明。輝天鑒地。南泉道。不作貴不作賤。爾作",
    "T48n2004_006:0290c10": "麼生買。所以難定價也。金輪王王四天下。銀",
    "T48n2004_006:0290c11": "輪三天下。銅二。鐵一。准上可知。金輪雖有七",
    "T48n2004_006:0290c12": "寶。只能景耀四天下。不如中原一寶盡十方法",
    "T48n2004_006:0290c13": "界。皆是一段光明。尀耐興化。容易便道。略借",
    "T48n2004_006:0290c14": "陛下寶看。同光是一朝天子。作大檀越。布施",
    "T48n2004_006:0290c15": "與他。可謂作家君王天然有在。萬松常笑。三",
    "T48n2004_006:0290c16": "角示眾云。大凡說法須是應時及節。及至住",
    "T48n2004_006:0290c17": "庵時。值賊執刀問。和尚有珍寶否。角云。僧家",
    "T48n2004_006:0290c18": "之寶非君所宜。賊云。是甚麼寶。角便喝。賊不",
    "T48n2004_006:0290c19": "領以刃加之。法雨頌云。結茅絕頂居三角。家",
    "T48n2004_006:0290c20": "寶不能深蘊却。草次開囊欺鑒人。卞和刖足",
    "T48n2004_006:0290c21": "胡為錯。錯遇桀紂兮施禮樂。不似興化莊宗",
    "T48n2004_006:0290c22": "不傷和氣。僧問法雲圓通秀鐵壁。知師久蘊",
    "T48n2004_006:0290c23": "囊中寶。今日當筵略借看。壁云。君子愛財。取",
    "T48n2004_006:0290c24": "之有道。勿謂法雲拈不出。須知興化敢商量。",
    "T48n2004_006:0290c25": "第九十八則洞山常切",
    "T48n2004_006:0290c26": "示眾云。九峯截舌。追和石霜。曹山斫頭不辜",
    "T48n2004_006:0290c27": "洞嶺。古人三寸得恁麼密。且為人手段在甚",
    "T48n2004_006:0290c28": "麼處。",
    "T48n2004_006:0290c29": "舉。僧問洞山。三身中。那身不墮諸數(前三三後",
    "T48n2004_006:0291a01": "三三)山云。吾常于此切(氣急殺人)。",
    "T48n2004_006:0291a02": "師云。本錄中問。三身中那一身說法。山云。吾",
    "T48n2004_006:0291a03": "常于此切。疎山仁禪師始問洞山。未有之言。",
    "T48n2004_006:0291a04": "請師示誨。山曰。不諾。無人肯。疎曰。還可切",
    "T48n2004_006:0291a05": "也無。山曰。闍梨即今還切得否。疎曰。切不得",
    "T48n2004_006:0291a06": "則無諱處。山肯之。僧後問曹山。先師道。吾常",
    "T48n2004_006:0291a07": "於此切。意旨如何。山云。要頭斫取去。僧又問",
    "T48n2004_006:0291a08": "雪峯。峯以拄杖劈口打曰。我也曾到洞山來。",
    "T48n2004_006:0291a09": "承天宗云。一轉語海晏河清。一轉語風高月",
    "T48n2004_006:0291a10": "冷。一轉語騎賊馬趁賊。試請辨看。忽有箇衲",
    "T48n2004_006:0291a11": "僧出來。道總不恁麼。也許伊具一隻眼。元來",
    "T48n2004_006:0291a12": "藥山下。子孫旁提護諱。好本多同。不見。僧問",
    "T48n2004_006:0291a13": "石霜。如何是祖師西來意。霜乃咬齒示之。僧",
    "T48n2004_006:0291a14": "不薦。霜遷化後問九峯。先師咬齒意旨如何。",
    "T48n2004_006:0291a15": "峯云。我寧可截舌。不犯國諱。僧又問雲蓋。",
    "T48n2004_006:0291a16": "蓋云。我與先師。有甚冤讐。保寧勇和尚頌云。",
    "T48n2004_006:0291a17": "此切堪傷向外求。至親何故似冤讐。始終滿",
    "T48n2004_006:0291a18": "面無慚色。更被曹山乞爾頭。好即甚好。太犯",
    "T48n2004_006:0291a19": "風煙。爾看。天童幾般綿密。頌云。",
    "T48n2004_006:0291a20": "不入世(物外橫身)未循緣(刮篤成家)劫壺空處有家傳(猫兒",
    "T48n2004_006:0291a21": "屋頭尿)白蘋風細秋江暮(清虗冷淡)古岸舡歸一帶煙",
    "T48n2004_006:0291a22": "(目斷天涯)。",
    "T48n2004_006:0291a23": "師云。不入世未循緣。腦後見腮。莫與往來。劫",
    "T48n2004_006:0291a24": "壺空處有家傳。洞山恁麼唱。曹山恁麼和。雪",
    "T48n2004_006:0291a25": "峯恁麼斷送。三臺須是大家催。蓋黃河從源",
    "T48n2004_006:0291a26": "頭濁了也。周起風土記。萍蘋芹菜之名。大者",
    "T48n2004_006:0291a27": "蘋。小者萍。白蘋者。柳惲詩。汀湖採白蘋。日",
    "T48n2004_006:0291a28": "暮江南春。洞裏有歸客。瀟湘逢故人。後人名",
    "T48n2004_006:0291a29": "其處。為白蘋汀。風細秋江暮者。宋玉風賦。夫",
    "T48n2004_006:0291b01": "風生于青蘋之末。浸淫溪谷。緣于太山之阿。",
    "T48n2004_006:0291b02": "舞于松柏之下。謂之白蘋者。苗菁而花白也。",
    "T48n2004_006:0291b03": "敢問。古岸舡歸向甚麼處去。誰知。遠煙浪別",
    "T48n2004_006:0291b04": "有好思量。",
    "T48n2004_006:0291b05": "第九十九則雲門鉢桶",
    "T48n2004_006:0291b06": "示眾云。棊有別智。酒有別腸。狡兔三穴。猾胥",
    "T48n2004_006:0291b07": "萬倖。更有箇誵頭底。且道。是誰。",
    "T48n2004_006:0291b08": "舉。僧問雲門。如何是塵塵三昧(有願不撒沙)門",
    "T48n2004_006:0291b09": "云。鉢裏飯桶裏水(撞頭磕額攔腮樸面)。",
    "T48n2004_006:0291b10": "師云。華嚴。一塵入正受。諸塵三昧起。又云。",
    "T48n2004_006:0291b11": "塵塵爾法法爾。這僧問處。直要雲門當面拈",
    "T48n2004_006:0291b12": "出。雲門道。鉢裏飯桶裏水。且道。拈出不拈",
    "T48n2004_006:0291b13": "出。有底便認。和聲送事。就句呈機。有底道。",
    "T48n2004_006:0291b14": "鉢裏飯粒粒皆圓。桶裏水點點皆濕。更有一",
    "T48n2004_006:0291b15": "般。著甚死急。道。鉢裏有飯。桶裏有水。佛果",
    "T48n2004_006:0291b16": "道。漱口三年。正為汝輩。雪竇道。多口阿師難",
    "T48n2004_006:0291b17": "下嘴。元來小膽爾看。天童擘破面皮。頌云。",
    "T48n2004_006:0291b18": "鉢裏飯桶裏水(椀盛杓戽)開口見膽求知已(只為分明極翻",
    "T48n2004_006:0291b19": "令得所遲)擬思便落二三機(天童第四)對面忽成千萬里",
    "T48n2004_006:0291b20": "(是必早廻程)韶陽師較些子(未敢相保)斷金之義兮誰與",
    "T48n2004_006:0291b21": "相同(心不負人)匪石之心兮獨能如此(面無慚色)。",
    "T48n2004_006:0291b22": "師云。僧問忠國師。如何是佛法大意。師云。文",
    "T48n2004_006:0291b23": "殊堂裏萬菩薩。僧云。學人不會。師云。大悲千",
    "T48n2004_006:0291b24": "手眼。佛鑑頌。時年蔬菜賤。滿地蘿葡頭。一文",
    "T48n2004_006:0291b25": "買一箇。得者飽齁齁。這裏便見天童與雲門",
    "T48n2004_006:0291b26": "出一隻手。提折脚鐺子也。周易繫辭。君子之",
    "T48n2004_006:0291b27": "道。或出或處。或默或語。二人同心。其利斷金。",
    "T48n2004_006:0291b28": "同心之言。其臭如蘭。注云。金堅剛之物。而能",
    "T48n2004_006:0291b29": "斷之。言利之甚也。毛詩邶柏舟云。我心匪石。",
    "T48n2004_006:0291c01": "不可轉也。我心匪席。不可卷也。注石雖堅尚",
    "T48n2004_006:0291c02": "可轉。席雖平尚可卷。言已心志堅平過于石",
    "T48n2004_006:0291c03": "席。且道。忠國師。佛鑑。雲門。天童。恁麼氣急",
    "T48n2004_006:0291c04": "作甚。赤心片片知人少。覿面堆堆覩者稀。",
    "T48n2004_006:0291c05": "第百則瑯琊山河",
    "T48n2004_006:0291c06": "示眾云。一言可以興邦。一言可以喪邦。此藥",
    "T48n2004_006:0291c07": "亦能殺人。此藥亦能活人。仁者見之謂之仁。",
    "T48n2004_006:0291c08": "智者見之謂之智。且道。利害在甚麼處。",
    "T48n2004_006:0291c09": "舉。僧問瑯琊覺和尚。清淨本然。云何忽生",
    "T48n2004_006:0291c10": "山河大地(迷時三界有)覺云清淨本然云何忽生",
    "T48n2004_006:0291c11": "山河大地(悟後十方空)。",
    "T48n2004_006:0291c12": "師云。汾陽無德昭禪師。北地苦寒。因罷夜參。",
    "T48n2004_006:0291c13": "梵僧乘雲而至勸。不可失時。此眾雖不多。六",
    "T48n2004_006:0291c14": "人大器。道廕人天。陽明日上堂云。胡僧金錫",
    "T48n2004_006:0291c15": "光。為法到汾陽。六人成大器。勸請為敷揚。時",
    "T48n2004_006:0291c16": "大愚芝。慈明圓。瑯琊覺。法華舉。天勝泰。石",
    "T48n2004_006:0291c17": "霜永等。皆在席下。滁州瑯琊山。開化廣照禪",
    "T48n2004_006:0291c18": "師。諱慧覺。西洛人。父為衡陽太守。捐館。扶",
    "T48n2004_006:0291c19": "襯歸洛。過澧州。登藥山古剎瞻禮。觀其游處。",
    "T48n2004_006:0291c20": "宛若舊居。緣此出家。得法于汾陽。應緣滁水。",
    "T48n2004_006:0291c21": "與雪竇明覺。同時唱道。天下指為二甘露門。",
    "T48n2004_006:0291c22": "逮今淮南遺化如昔。湖南祇林和尚。纔見僧",
    "T48n2004_006:0291c23": "來便云。魔來魔來。以木劍揮之。潛入方丈。如",
    "T48n2004_006:0291c24": "是十二年。後置劍無言。有僧問。十二年前為",
    "T48n2004_006:0291c25": "甚麼降魔。林云。賊不打貧兒家。僧云。十二年",
    "T48n2004_006:0291c26": "後為甚麼不降魔。林云。賊不打貧兒家。此名",
    "T48n2004_006:0291c27": "一劍下分身之意。首楞嚴第四。富樓那問。若",
    "T48n2004_006:0291c28": "復世間一切根塵。陰處界等。皆如來藏。清淨",
    "T48n2004_006:0291c29": "本然。云何忽生山河大地諸有為相。次第遷",
    "T48n2004_006:0292a01": "流。終而復始。說者云。若解則已知。覺體本",
    "T48n2004_006:0292a02": "妙。無明本空。山河大地。如空花相。若惑則能",
    "T48n2004_006:0292a03": "所妄分。強覺俄起。三細為世。四輪成界。瑯琊",
    "T48n2004_006:0292a04": "云。我則不然。清淨本然。云何忽生山河大地。",
    "T48n2004_006:0292a05": "此喚騎賊馬赶賊。奪賊槍殺賊。薦福信云。先",
    "T48n2004_006:0292a06": "行不到。末後太過。萬松道。徐六檐板。各見一",
    "T48n2004_006:0292a07": "邊。要除見滲漏。須見天童始得。頌云。",
    "T48n2004_006:0292a08": "見有不有(一般麵草)　翻手覆手(由人故造)　瑯琊山裏人(叉手",
    "T48n2004_006:0292a09": "云慧覺)　　不落瞿曇後(一語傷人千刀攪腹)",
    "T48n2004_006:0292a10": "師云。見有不有。其有自朽。見怪不怪。其怪自",
    "T48n2004_006:0292a11": "壞。摩訶衍論。十四祖龍樹祖師造也。乃云一",
    "T48n2004_006:0292a12": "切諸法。一切因緣故應有。一切諸法。一切因",
    "T48n2004_006:0292a13": "緣故不應有。此翻手覆手也。瑯琊上堂云。見",
    "T48n2004_006:0292a14": "聞覺知。俱為生死之因。見聞覺知。俱為解脫",
    "T48n2004_006:0292a15": "之本。譬如師子返擲。南北東西。且無定止。汝",
    "T48n2004_006:0292a16": "等諸人若也不會。且莫辜負釋迦老子。吽。此",
    "T48n2004_006:0292a17": "所以不落瞿曇後也。瞿曇梵語。具云喬答摩。",
    "T48n2004_006:0292a18": "此云地勝。謂除天外在地人中。最殊勝故。方",
    "T48n2004_006:0292a19": "今後五百歲。去聖時遙。人多懈怠。如何得不",
    "T48n2004_006:0292a20": "落後去。裂破古今。",
    "T48n2004_006:0292a21": "萬松老人評唱天童覺和尚頌古從容庵錄卷",
    "T48n2004_006:0292a22": "六(終)"
}