{
    "T15n0642_001:0629b10": "No. 642",
    "T15n0642_001:0629b11": "佛說首楞嚴三昧經卷上",
    "T15n0642_001:0629b13": "後秦龜茲國三藏鳩摩羅什譯",
    "T15n0642_001:0629b14": "如是我聞：一時，佛在王舍城耆闍崛山中，與",
    "T15n0642_001:0629b15": "大比丘僧三萬二千人俱，菩薩摩訶薩七萬",
    "T15n0642_001:0629b16": "二千——眾所知識得陀羅尼，成就辯才樂說無",
    "T15n0642_001:0629b17": "盡，安住三昧而不動轉，善能了知無盡之慧，",
    "T15n0642_001:0629b18": "得深法忍入深法門；於諸無量阿僧祇劫，所",
    "T15n0642_001:0629b19": "修善法皆悉成就，摧伏眾魔降諸怨敵，攝取",
    "T15n0642_001:0629b20": "最尊嚴淨佛土，有大慈悲諸相嚴身；於大精",
    "T15n0642_001:0629b21": "進得到彼岸，善知一切言辭方便，所行威儀",
    "T15n0642_001:0629b22": "具足清淨，悉以得住三解脫門，以無礙智",
    "T15n0642_001:0629b23": "通達三世，發決定心不捨一切，憶念義趣堪",
    "T15n0642_001:0629b24": "忍智慧，其諸菩薩德皆如是——其名曰：轉不",
    "T15n0642_001:0629b25": "退法輪菩薩、發心即轉法輪菩薩、無礙轉",
    "T15n0642_001:0629b26": "法輪菩薩、離垢淨菩薩、除諸蓋菩薩、示淨",
    "T15n0642_001:0629b27": "威儀見皆愛喜菩薩、妙相嚴淨王意菩薩、不",
    "T15n0642_001:0629b28": "誑一切眾生菩薩、無量功德海意菩薩、諸根",
    "T15n0642_001:0629b29": "常定不亂菩薩、實音聲菩薩、一切天讚菩薩、",
    "T15n0642_001:0629c01": "陀羅尼自在王菩薩、辯才莊嚴菩薩、文殊師",
    "T15n0642_001:0629c02": "利法王子菩薩、彌勒菩薩、須彌頂王菩薩、海",
    "T15n0642_001:0629c03": "德寶嚴淨意菩薩、大嚴淨菩薩、大相菩薩、",
    "T15n0642_001:0629c04": "光相菩薩、光德菩薩、淨意菩薩、喜王菩薩、堅",
    "T15n0642_001:0629c05": "勢菩薩、堅意菩薩。如是等菩薩摩訶薩七萬",
    "T15n0642_001:0629c06": "二千人，及三千大千世界所有釋梵護世天",
    "T15n0642_001:0629c07": "王，并諸天、龍、夜叉、乾闥婆、阿修羅、迦樓羅、緊",
    "T15n0642_001:0629c08": "那羅、摩睺羅伽、人與非人，眾所知識，多種善",
    "T15n0642_001:0629c09": "根樂大法者，皆來集會。",
    "T15n0642_001:0629c10": "爾時堅意菩薩在大會中作是念言：「我於今",
    "T15n0642_001:0629c11": "者當問如來，以是所問，欲守護佛種、法種、僧",
    "T15n0642_001:0629c12": "種，令諸魔宮隱蔽不現，摧伏自大增上慢者，",
    "T15n0642_001:0629c13": "未種善根者今當令種、已種善根者當令增",
    "T15n0642_001:0629c14": "長，若有未發阿耨多羅三藐三菩提心者當",
    "T15n0642_001:0629c15": "令發心、已發心者令不退轉、已不退者當令",
    "T15n0642_001:0629c16": "疾得阿耨多羅三藐三菩提；計有所得住諸",
    "T15n0642_001:0629c17": "見者，皆悉令發捨離之心，樂小法者令不疑",
    "T15n0642_001:0629c18": "大法、樂大法者令生歡喜。」作是念已，即從座",
    "T15n0642_001:0629c19": "起，偏袒右肩右膝著地，合掌向佛，白佛言：「世",
    "T15n0642_001:0629c20": "尊！我今欲於如來法中少有所問，唯願聽許。」",
    "T15n0642_001:0629c21": "佛告堅意：「隨汝所問，吾當解說，令汝歡喜。」堅",
    "T15n0642_001:0629c22": "意菩薩白佛言：「世尊！頗有三昧，能令菩薩疾",
    "T15n0642_001:0629c23": "得阿耨多羅三藐三菩提，常得不離值見諸",
    "T15n0642_001:0629c24": "佛，能以光明普照十方，得自在慧以破諸",
    "T15n0642_001:0629c25": "魔；得自在智獲自然智；得無生智能不隨",
    "T15n0642_001:0629c26": "他；得不斷辯才，盡未來際；得如意足，受無量",
    "T15n0642_001:0629c27": "命。樂聲聞者示聲聞乘，樂辟支佛者示辟支",
    "T15n0642_001:0629c28": "佛乘，樂大乘者為示大乘。通達聲聞法而不",
    "T15n0642_001:0629c29": "入聲聞道，通達辟支佛法而不入辟支佛道，",
    "T15n0642_001:0630a01": "通達佛法而不畢竟滅盡。示現聲聞形色威",
    "T15n0642_001:0630a02": "儀，而內不離佛菩提心；示現辟支佛形色威",
    "T15n0642_001:0630a03": "儀，而內不離佛大悲心。以如幻三昧力，示",
    "T15n0642_001:0630a04": "現如來形色威儀；以善根力，示現在於兜率",
    "T15n0642_001:0630a05": "天上，現受後身入於胞胎、初生、出家、坐佛道",
    "T15n0642_001:0630a06": "場，以深慧力現轉法輪，以方便力現入涅槃，",
    "T15n0642_001:0630a07": "以三昧力現分舍利，以本願力現法滅盡。唯",
    "T15n0642_001:0630a08": "然世尊！行何三昧，能令菩薩示現如是諸",
    "T15n0642_001:0630a09": "功德事，而不畢竟入於涅槃？」佛告堅意菩薩",
    "T15n0642_001:0630a10": "言：「善哉！善哉！堅意！能問如來如是之義。當知",
    "T15n0642_001:0630a11": "汝能多所饒益安樂眾生，憐愍世間利安天",
    "T15n0642_001:0630a12": "人，今世後世菩薩蒙益。當知汝已深種善",
    "T15n0642_001:0630a13": "根，供養親近過去無量百千億佛，遍行諸道",
    "T15n0642_001:0630a14": "降魔怨敵；於佛法中得自在智，教化守護諸",
    "T15n0642_001:0630a15": "菩薩眾，已知一切諸佛法藏，曾於恒河沙等",
    "T15n0642_001:0630a16": "佛所，成就問答。堅意！如來於此眾會之中，",
    "T15n0642_001:0630a17": "不見天、龍、夜叉、乾闥婆，及諸聲聞、求辟支佛者，",
    "T15n0642_001:0630a18": "能作是問，唯有汝等大莊嚴者，乃能啟發",
    "T15n0642_001:0630a19": "如是之問。汝今諦聽，善思念之！吾當為汝說",
    "T15n0642_001:0630a20": "諸菩薩成就三昧，得是功德復過於此。」堅意",
    "T15n0642_001:0630a21": "白佛言：「願樂欲聞。」佛告堅意：「有三昧名首",
    "T15n0642_001:0630a22": "楞嚴，若有菩薩得是三昧，如汝所問，皆能示",
    "T15n0642_001:0630a23": "現於般涅槃而不永滅，示諸形色而不壞色",
    "T15n0642_001:0630a24": "相；遍遊一切諸佛國土，而於國土無所分",
    "T15n0642_001:0630a25": "別；悉能得值一切諸佛，而不分別平等法性；",
    "T15n0642_001:0630a26": "示現遍行一切諸行，而能善知諸行清淨；於",
    "T15n0642_001:0630a27": "諸天人最尊最上，而不自高憍慢放逸；現行",
    "T15n0642_001:0630a28": "一切魔自在力，而不依猗魔所行事；遍行",
    "T15n0642_001:0630a29": "一切三界之中，而於法相無所動轉；示現遍",
    "T15n0642_001:0630b01": "生諸趣道中，而不分別有諸道相；善能解說",
    "T15n0642_001:0630b02": "一切法句，以諸言辭開示其義，而知文字入",
    "T15n0642_001:0630b03": "平等相；於諸言辭無所分別，常在禪定而現",
    "T15n0642_001:0630b04": "化眾生；行於盡忍無生法忍，而說諸法有生",
    "T15n0642_001:0630b05": "滅相；獨步無畏猶如師子。」爾時會中諸釋梵",
    "T15n0642_001:0630b06": "護世天王一切大眾皆作是念：「我等猶尚未",
    "T15n0642_001:0630b07": "曾聞是三昧名字，何況得聞解說其義？今來",
    "T15n0642_001:0630b08": "見佛快得善利，皆共得聞說首楞嚴三昧名",
    "T15n0642_001:0630b09": "字。若善男子、善女人求佛道者，聞首楞嚴三",
    "T15n0642_001:0630b10": "昧義趣，信解不疑，當知是人必於佛道不復",
    "T15n0642_001:0630b11": "退轉，何況信已受持讀誦、為他人說、如說",
    "T15n0642_001:0630b12": "修行？」時諸釋梵護世天王皆作是念：「我等",
    "T15n0642_001:0630b13": "今當為佛如來敷師子座、正法座、大上人座、",
    "T15n0642_001:0630b14": "大莊嚴座、大轉法輪座，當令如來於我此座",
    "T15n0642_001:0630b15": "說首楞嚴三昧。」是中人人各各自謂：「唯我為",
    "T15n0642_001:0630b16": "佛敷師子座，餘人不能。」爾時釋、梵、護世天王！",
    "T15n0642_001:0630b17": "各為如來敷師子座，莊挍清淨端嚴高顯，無",
    "T15n0642_001:0630b18": "量寶衣以敷其上，悉皆張施眾妙寶蓋；又以",
    "T15n0642_001:0630b19": "眾寶而為欄楯，於座左右無量寶樹，枝葉間",
    "T15n0642_001:0630b20": "錯行列相當，垂諸幢幡張大寶帳，眾寶交絡",
    "T15n0642_001:0630b21": "懸諸寶鈴，眾妙雜華以散其上。諸天雜香燒",
    "T15n0642_001:0630b22": "以熏之，金銀眾寶光明間錯，種種嚴淨靡不",
    "T15n0642_001:0630b23": "具有。須臾之間於如來前，有八萬四千億",
    "T15n0642_001:0630b24": "那由他寶師子座，悉於眾會無所妨礙。一一",
    "T15n0642_001:0630b25": "天子不見餘座，各作是念：「我獨為佛敷師子",
    "T15n0642_001:0630b26": "座，佛當於我所敷座上說首楞嚴三昧。」時諸",
    "T15n0642_001:0630b27": "釋、梵、護世天王敷座已竟，各白佛言：「唯願",
    "T15n0642_001:0630b28": "如來坐我座上說首楞嚴三昧。」即時世尊現",
    "T15n0642_001:0630b29": "大神力，遍坐八萬四千億那由他師子座上，",
    "T15n0642_001:0630c01": "諸天各各見佛坐其所敷座上，不見餘座。有",
    "T15n0642_001:0630c02": "一帝釋語餘釋言：「汝觀如來坐我座上。」如是",
    "T15n0642_001:0630c03": "釋、梵、護世天王各相謂言：「汝觀如來坐我座",
    "T15n0642_001:0630c04": "上。」有一釋言：「如來今者但坐我座不在汝",
    "T15n0642_001:0630c05": "座。」爾時如來以諸釋梵護世天王宿緣應度，",
    "T15n0642_001:0630c06": "又欲少現首楞嚴三昧勢力，亦為成就大乘",
    "T15n0642_001:0630c07": "行故，令諸眾會皆見如來遍在八萬四千億",
    "T15n0642_001:0630c08": "那由他寶師子座。一切大眾皆大歡喜得未",
    "T15n0642_001:0630c09": "曾有，各從座起合掌禮佛，咸作是言：「善哉",
    "T15n0642_001:0630c10": "世尊！威神無量，令諸天子各滿所願。」其諸天",
    "T15n0642_001:0630c11": "子所為如來施設座者，見佛神力皆發阿耨",
    "T15n0642_001:0630c12": "多羅三藐三菩提心，俱白佛言：「世尊！我等",
    "T15n0642_001:0630c13": "為欲供養如來，滅除一切眾生苦惱，守護正",
    "T15n0642_001:0630c14": "法不斷佛種，是故皆發阿耨多羅三藐三菩",
    "T15n0642_001:0630c15": "提心。願令我等於未來世作佛如是威神之",
    "T15n0642_001:0630c16": "力，如今如來所作變現。」爾時佛讚諸天子言：",
    "T15n0642_001:0630c17": "「善哉！善哉！如汝所說，為欲利益一切眾生，",
    "T15n0642_001:0630c18": "發阿耨多羅三藐三菩提心，是為第一供養",
    "T15n0642_001:0630c19": "如來。」時梵眾中有一梵王，名曰等行，白佛",
    "T15n0642_001:0630c20": "言：「世尊！何等如來為是真實？我座上是、餘",
    "T15n0642_001:0630c21": "座上是？」佛告等行：「一切諸法皆空如幻，從和",
    "T15n0642_001:0630c22": "合有，無有作者，皆從憶想分別而起，無有主",
    "T15n0642_001:0630c23": "故隨意而出，是諸如來皆是真實。云何為",
    "T15n0642_001:0630c24": "實？是諸如來本自不生，是故為實；是諸如來",
    "T15n0642_001:0630c25": "今後亦無，是故為實；是諸如來非四大攝，",
    "T15n0642_001:0630c26": "是故為實；諸陰入界皆所不攝，是故為實；是",
    "T15n0642_001:0630c27": "諸如來如先中後等無差別，是故為實。「梵王！",
    "T15n0642_001:0630c28": "是諸如來等無差別。所以者何？是諸如來",
    "T15n0642_001:0630c29": "以色如故等、以受想行識如故等，以是故",
    "T15n0642_001:0631a01": "等。是諸如來以過去世如故等、以未來世如",
    "T15n0642_001:0631a02": "故等、以現在世如故等、以如幻法故等、以",
    "T15n0642_001:0631a03": "如影法故等、以無所有法故等、以無所從來",
    "T15n0642_001:0631a04": "無所從去故等，是故如來名為平等。如一切",
    "T15n0642_001:0631a05": "法等，是諸如來亦復如是！如一切眾生等，",
    "T15n0642_001:0631a06": "是諸如來亦復如是！如諸一切世間佛等，是",
    "T15n0642_001:0631a07": "諸如來亦復如是！如一切世間等，是諸如",
    "T15n0642_001:0631a08": "來亦復如是！是故諸佛名為平等。「梵王！是",
    "T15n0642_001:0631a09": "諸如來不過一切諸法如故，名為平等。梵王",
    "T15n0642_001:0631a10": "當知，如來悉知一切諸法如是平等，是故如",
    "T15n0642_001:0631a11": "來於一切法名為平等。」等行梵王白佛言：",
    "T15n0642_001:0631a12": "「未曾有也。世尊！如來得是諸法等已，以妙",
    "T15n0642_001:0631a13": "色身示現眾生。」佛言：「梵王！是皆首楞嚴三昧",
    "T15n0642_001:0631a14": "本行勢力之所致也。以是事故，如來得此諸",
    "T15n0642_001:0631a15": "法等已，以妙色身示現眾生。」說是法時，等",
    "T15n0642_001:0631a16": "行梵王及萬梵天，於諸法中得柔順忍。爾",
    "T15n0642_001:0631a17": "時如來還攝神力，諸佛及座皆不復現，一切",
    "T15n0642_001:0631a18": "眾會唯見一佛。爾時佛告堅意菩薩：「首楞",
    "T15n0642_001:0631a19": "嚴三昧，非初地、二地、三地、四地、五地、六地、七",
    "T15n0642_001:0631a20": "地、八地、九地菩薩之所能得，唯有住在十地",
    "T15n0642_001:0631a21": "菩薩，乃能得是首楞嚴三昧。何等是首楞嚴",
    "T15n0642_001:0631a22": "三昧？謂：修治心猶如虛空一。觀察現在眾生",
    "T15n0642_001:0631a23": "諸心二。分別眾生諸根利鈍三。決定了知眾",
    "T15n0642_001:0631a24": "生因果四。於諸業中知無業報五。入種種樂",
    "T15n0642_001:0631a25": "欲，入已不忘六。現知無量種種諸性七。常能",
    "T15n0642_001:0631a26": "遊戲華音三昧，能示眾生金剛心三昧，一切",
    "T15n0642_001:0631a27": "禪定自在隨意八。普觀一切所至諸道九。於",
    "T15n0642_001:0631a28": "宿命智得無所礙十。天眼無障十一。得漏盡智",
    "T15n0642_001:0631a29": "非時不證十二。於色無色得等入智十三。於一切",
    "T15n0642_001:0631b01": "色示現遊戲十四。知諸音聲猶如響相十五。順",
    "T15n0642_001:0631b02": "入念慧十六。能以善言悅可眾生十七。隨應說法",
    "T15n0642_001:0631b03": "十八。知時非時十九。能轉諸根二十。說法不虛二十一。",
    "T15n0642_001:0631b04": "順入真際二十二。善能攝伏眾生之類二十三。悉能",
    "T15n0642_001:0631b05": "具足諸波羅蜜二十四。威儀進止未曾有異二十五。",
    "T15n0642_001:0631b06": "破諸憶想虛妄分別二十六。不壞法性盡其邊際",
    "T15n0642_001:0631b07": "二十七。一時現身住一切佛所二十八。能持一切佛",
    "T15n0642_001:0631b08": "所說法二十九。普於一切諸世間中，自在變身猶",
    "T15n0642_001:0631b09": "如影現三十。善說諸乘度脫眾生，常能護持三",
    "T15n0642_001:0631b10": "寶不絕三十一。發大莊嚴盡未來際，而心未曾",
    "T15n0642_001:0631b11": "有疲惓想三十二。普於一切諸所生處，常能現",
    "T15n0642_001:0631b12": "身隨時不絕三十三。於諸生處示有所作三十四。善",
    "T15n0642_001:0631b13": "能成就一切眾生三十五。善能識知一切眾生",
    "T15n0642_001:0631b14": "三十六。一切二乘不能測量三十七。善能具知諸音",
    "T15n0642_001:0631b15": "聲分三十八。能使一切諸法熾盛三十九。能使一劫",
    "T15n0642_001:0631b16": "作阿僧祇劫四十。阿僧祇劫使作一劫四十一。能",
    "T15n0642_001:0631b17": "使一國入阿僧祇國四十二。阿僧祇國使入一國",
    "T15n0642_001:0631b18": "四十三。無量佛國入一毛孔四十四。一切眾生示入",
    "T15n0642_001:0631b19": "一身四十五。了諸佛土同如虛空四十六。身能遍至",
    "T15n0642_001:0631b20": "無餘佛土四十七。使一切身入於法性皆使無",
    "T15n0642_001:0631b21": "身四十八。一切法性通達無相四十九。善能了知一",
    "T15n0642_001:0631b22": "切方便五十。一音所說悉能通達一切法性五十",
    "T15n0642_001:0631b23": "一。演說一句能至無量阿僧祇劫五十二。善觀一",
    "T15n0642_001:0631b24": "切法門差別五十三。善知同異略廣說法五十四。善",
    "T15n0642_001:0631b25": "知出過一切魔道五十五。放大方便智慧光明",
    "T15n0642_001:0631b26": "五十六。身口意業智慧為首五十七。無行神通常現",
    "T15n0642_001:0631b27": "在前五十八。以四無礙智能令一切眾生歡喜",
    "T15n0642_001:0631b28": "五十九。現神通力通一切法性六十。能以攝法普",
    "T15n0642_001:0631b29": "攝眾生六十一。解諸世間眾生語言六十二。於如",
    "T15n0642_001:0631c01": "幻法無有所疑六十三。一切生處遍能自在六十",
    "T15n0642_001:0631c02": "四。所須之物隨意無乏六十五。自在示現一切",
    "T15n0642_001:0631c03": "眾生六十六。於善惡者皆同福田六十七。得入一",
    "T15n0642_001:0631c04": "切菩薩密法六十八。常放光照無餘世界六十九。",
    "T15n0642_001:0631c05": "其智深遠無能測者七十。其心猶如地水火風",
    "T15n0642_001:0631c06": "七十一。善於諸法章句言辭，而轉法輪七十二。於如",
    "T15n0642_001:0631c07": "來地無所障礙七十三。自然而得無生法忍七十",
    "T15n0642_001:0631c08": "四。得如實心，諸煩惱垢所不能污七十五。使一",
    "T15n0642_001:0631c09": "切水入一毛孔不嬈水性七十六。修集無量福德",
    "T15n0642_001:0631c10": "善根七十七。善知一切方便迴向七十八。善能變",
    "T15n0642_001:0631c11": "化，遍行一切諸菩薩行七十九。佛一切法心得",
    "T15n0642_001:0631c12": "安隱八十。已得捨離宿業本身八十一。能入諸佛",
    "T15n0642_001:0631c13": "秘密法藏八十二。示現自恣遊戲諸欲八十三。聞",
    "T15n0642_001:0631c14": "無量法具足能持八十四。求一切法心無厭足",
    "T15n0642_001:0631c15": "八十五。順諸世法而不染污八十六。於無量劫為人",
    "T15n0642_001:0631c16": "說法，皆令謂如從旦至食八十七。示現種種癃、殘、",
    "T15n0642_001:0631c17": "跛、蹇、聾、盲、瘖、瘂以化眾生八十八。百千密跡金剛",
    "T15n0642_001:0631c18": "力士常隨護侍八十九。自然能觀知諸佛道九十。",
    "T15n0642_001:0631c19": "能於一念，示受無量無數劫壽九十一。現行一",
    "T15n0642_001:0631c20": "切二乘儀法，而內不捨諸菩薩行九十二。其心善",
    "T15n0642_001:0631c21": "寂空無有相九十三。於眾伎樂現自娛樂，而內不",
    "T15n0642_001:0631c22": "捨念佛三昧九十四。若見若聞及觸共住，皆能成",
    "T15n0642_001:0631c23": "就無量眾生九十五。能於念念示成佛道，隨本所",
    "T15n0642_001:0631c24": "化令得解脫九十六。示現入胎初生九十七。出家",
    "T15n0642_001:0631c25": "成就佛道九十八。轉於法輪九十九。入大滅度而",
    "T15n0642_001:0631c26": "不永滅一百。「堅意！首楞嚴三昧如是無量，悉",
    "T15n0642_001:0631c27": "能示佛一切神力，無量眾生皆得饒益。堅意！",
    "T15n0642_001:0631c28": "首楞嚴三昧，不以一事一緣一義可知，一切",
    "T15n0642_001:0631c29": "禪定解脫三昧，神通如意無礙智慧，皆攝在",
    "T15n0642_001:0632a01": "首楞嚴中。譬如陂泉江河諸流皆入大海，如",
    "T15n0642_001:0632a02": "是菩薩所有禪定，皆在首楞嚴三昧。譬如轉",
    "T15n0642_001:0632a03": "輪聖王有大勇將，諸四種兵皆悉隨從。堅意！",
    "T15n0642_001:0632a04": "如是所有三昧門、禪定門、辯才門、解脫門、陀羅",
    "T15n0642_001:0632a05": "尼門、神通門、明解脫門，是諸法門悉皆攝在",
    "T15n0642_001:0632a06": "首楞嚴三昧，隨有菩薩行首楞嚴三昧，一切",
    "T15n0642_001:0632a07": "三昧皆悉隨從。堅意！譬如轉輪聖王行時七",
    "T15n0642_001:0632a08": "寶皆從。如是堅意！首楞嚴三昧，一切助菩提",
    "T15n0642_001:0632a09": "法皆悉隨從，是故此三昧名為首楞嚴。」佛",
    "T15n0642_001:0632a10": "告堅意：「菩薩住首楞嚴三昧，不行求財而以",
    "T15n0642_001:0632a11": "布施，大千世界及諸大海、天宮、人間，所有寶",
    "T15n0642_001:0632a12": "物、飲食、衣服、象馬車乘，如是等物自在施與，",
    "T15n0642_001:0632a13": "此皆是本功德所致，況以神力隨意所作。是",
    "T15n0642_001:0632a14": "名菩薩住首楞嚴三昧檀波羅蜜本事果報。」",
    "T15n0642_001:0632a15": "佛告堅意：「菩薩住首楞嚴三昧，不復受戒，於",
    "T15n0642_001:0632a16": "戒不動，為欲化導諸眾生故，現受持戒行諸",
    "T15n0642_001:0632a17": "威儀，示有所犯滅除過罪，而內清淨常無闕",
    "T15n0642_001:0632a18": "失。為欲教化諸眾生故，生於欲界作轉輪王，",
    "T15n0642_001:0632a19": "諸婇女眾恭敬圍遶，現有妻子五欲自恣，而",
    "T15n0642_001:0632a20": "內常在禪定淨戒，善能了見三有過患。堅意！",
    "T15n0642_001:0632a21": "是名菩薩住首楞嚴三昧尸波羅蜜本事果",
    "T15n0642_001:0632a22": "報。」",
    "T15n0642_001:0632a23": "佛告堅意：「菩薩住首楞嚴三昧，修行忍辱，畢",
    "T15n0642_001:0632a24": "竟盡故，眾生不生而修於忍、諸法不起而修",
    "T15n0642_001:0632a25": "於忍、心無形色而修於忍、不得彼我而修於",
    "T15n0642_001:0632a26": "忍、不念生死而修於忍、以涅槃性而修於忍、",
    "T15n0642_001:0632a27": "不壞法性而修於忍。菩薩如是修行忍辱，而",
    "T15n0642_001:0632a28": "無所修亦無不修。為化眾生生於欲界，現有",
    "T15n0642_001:0632a29": "瞋恨而內清淨；現行遠離而無遠近，為淨眾",
    "T15n0642_001:0632b01": "生壞世威儀，而未曾壞諸法之性；現有所忍",
    "T15n0642_001:0632b02": "而無有法，常定不壞可以忍者。菩薩成就如",
    "T15n0642_001:0632b03": "是忍辱，為斷眾生多瞋惡心，而常稱歎忍辱",
    "T15n0642_001:0632b04": "之福，亦復不得瞋恚忍辱。堅意！是名菩薩住",
    "T15n0642_001:0632b05": "首楞嚴三昧羼提波羅蜜本事果報。」佛告堅",
    "T15n0642_001:0632b06": "意：「菩薩住首楞嚴三昧，發大精進得諸善法，",
    "T15n0642_001:0632b07": "而不發動身口意業，為懈怠者現行精進，欲",
    "T15n0642_001:0632b08": "令眾生隨効我學，而於諸法無發無受。所以",
    "T15n0642_001:0632b09": "者何？菩薩悉知一切諸法，常住法性不來不",
    "T15n0642_001:0632b10": "去，如是遠離身口意行，而能示現發行精進，",
    "T15n0642_001:0632b11": "亦不見法有成就者。現於世間發行精進，而",
    "T15n0642_001:0632b12": "於內外無所作為；常能往來無量佛國，而於",
    "T15n0642_001:0632b13": "身相平等不動；示現發行一切善法，而於諸",
    "T15n0642_001:0632b14": "法不得善惡；現行求法有所諮受，而於佛道",
    "T15n0642_001:0632b15": "不隨他教；現行親近和上諸師，而為一切",
    "T15n0642_001:0632b16": "諸天人尊；現勤請問，而內自得無障礙辯；",
    "T15n0642_001:0632b17": "現行恭敬，而為一切天人戴仰；現入胞胎，而",
    "T15n0642_001:0632b18": "於諸法無所染污；現有出生，而於諸法不見",
    "T15n0642_001:0632b19": "生滅；現為小兒，而身諸根悉皆具足；現行",
    "T15n0642_001:0632b20": "伎藝、醫方、呪術、文章、算數、工巧事能，而內先",
    "T15n0642_001:0632b21": "來皆悉通達；現有病苦，而已永離諸煩惱患；",
    "T15n0642_001:0632b22": "示現衰老，而於先來諸根不壞；示現有死，",
    "T15n0642_001:0632b23": "而未曾有生滅退失。堅意！是名菩薩住首楞",
    "T15n0642_001:0632b24": "嚴三昧精進波羅蜜本事果報。」佛告堅意：「菩",
    "T15n0642_001:0632b25": "薩住首楞嚴三昧，雖知諸法常是定相，而示",
    "T15n0642_001:0632b26": "眾生諸禪差別；現身住禪化亂心者，而於諸",
    "T15n0642_001:0632b27": "法不見有亂；一切諸法如法性相，以調伏心",
    "T15n0642_001:0632b28": "於禪不動；現諸威儀來去坐臥，而常寂然在",
    "T15n0642_001:0632b29": "於禪定；示同眾人有所言說，而常不捨諸禪",
    "T15n0642_001:0632c01": "定相；慈愍眾生入於城邑、聚落、郡國，而常在",
    "T15n0642_001:0632c02": "定；為欲饒益諸眾生故現有所食，而常在定。",
    "T15n0642_001:0632c03": "其身堅牢猶若金剛，內實不虛不可破壞，其",
    "T15n0642_001:0632c04": "內無有生藏、熟藏、大小便利、臭穢不淨；現有",
    "T15n0642_001:0632c05": "所食而無所入，但為慈愍饒益眾生，於一切",
    "T15n0642_001:0632c06": "處無有過患；現行一切凡夫所行，而實無行",
    "T15n0642_001:0632c07": "已過諸行。「堅意！菩薩住首楞嚴三昧，現在空",
    "T15n0642_001:0632c08": "閑聚落無異；現在居家、出家無異；現為白衣",
    "T15n0642_001:0632c09": "而不放逸；現為沙門而不自高。於諸外道出",
    "T15n0642_001:0632c10": "家法中，為化眾生而無所出家，不為一切邪",
    "T15n0642_001:0632c11": "見所染，亦不於中謂得清淨；現行一切外道",
    "T15n0642_001:0632c12": "儀法，而不隨順其所行道。「堅意！譬如導師將",
    "T15n0642_001:0632c13": "諸人眾過嶮道已，還度餘人。如是堅意！菩薩",
    "T15n0642_001:0632c14": "住首楞嚴三昧，隨諸眾生所發道意，若聲聞",
    "T15n0642_001:0632c15": "道、若辟支佛道、若發佛道，隨宜示導令得度",
    "T15n0642_001:0632c16": "已，即復來還度餘眾生，是故大士名為導師。",
    "T15n0642_001:0632c17": "譬如牢船從於此岸，度無量人令至彼岸，至",
    "T15n0642_001:0632c18": "彼岸已還度餘人。如是堅意！菩薩住首楞",
    "T15n0642_001:0632c19": "嚴三昧，見諸眾生，墮生死水四流所漂，",
    "T15n0642_001:0632c20": "為欲度脫令得出故，隨其所種善根成就，",
    "T15n0642_001:0632c21": "若見可以緣覺度者，即為現身示涅槃道；",
    "T15n0642_001:0632c22": "若見可以聲聞度者，為說寂滅共入涅槃。首",
    "T15n0642_001:0632c23": "楞嚴三昧力故，還復現生度脫餘人，是故大",
    "T15n0642_001:0632c24": "士名為船師。「堅意！譬如幻師，於多眾前自",
    "T15n0642_001:0632c25": "現身死，膖脹爛臭、若火所燒、鳥獸所食。於眾",
    "T15n0642_001:0632c26": "人前如是現身，得財物已而便還起，以其善",
    "T15n0642_001:0632c27": "能學幻術故。菩薩如是住首楞嚴三昧，為",
    "T15n0642_001:0632c28": "化眾生示現老死，而實無有生老病死。堅意！",
    "T15n0642_001:0632c29": "是名首楞嚴三昧禪波羅蜜本事果報。」佛告",
    "T15n0642_001:0633a01": "堅意：「菩薩住首楞嚴三昧，修行智慧諸根猛",
    "T15n0642_001:0633a02": "利，未曾見有眾生之性，為欲化故說有眾生；",
    "T15n0642_001:0633a03": "不見壽者命者，說有壽者命者；不得業性",
    "T15n0642_001:0633a04": "及業報性，而示眾生有業業報；不得生死諸",
    "T15n0642_001:0633a05": "煩惱性，而說當知見生死煩惱；不見涅槃",
    "T15n0642_001:0633a06": "而說至涅槃；不見諸法有差別相，而說諸法",
    "T15n0642_001:0633a07": "有善不善；已能度至無礙智岸，現生欲界而",
    "T15n0642_001:0633a08": "不著欲界；現行色界禪而不著色界；現入",
    "T15n0642_001:0633a09": "無色定而生於色界；現行色界禪而生於欲",
    "T15n0642_001:0633a10": "界；現於欲界而不行欲界行。悉知諸禪及知",
    "T15n0642_001:0633a11": "禪分，自在皆能入禪出禪，為化眾生隨意所",
    "T15n0642_001:0633a12": "生，一切生處悉能受身。常能成就深妙智",
    "T15n0642_001:0633a13": "慧，除斷一切眾生諸行，為化眾生現有所",
    "T15n0642_001:0633a14": "行，而於諸法實無所行。皆已出過一切諸",
    "T15n0642_001:0633a15": "行，久已滅除我我所心，而示現受諸所須物。",
    "T15n0642_001:0633a16": "菩薩成就如是智慧，有所施作皆隨智慧，而",
    "T15n0642_001:0633a17": "未曾為業果所污，為化眾生示現瘖瘂，而內",
    "T15n0642_001:0633a18": "實有微妙梵音，通達語言經書彼岸。不先",
    "T15n0642_001:0633a19": "思量當說何法，隨所至眾所說皆妙，悉能",
    "T15n0642_001:0633a20": "令喜心得堅固，隨其所應而為說法，而是菩",
    "T15n0642_001:0633a21": "薩智慧不減。「堅意！譬如男女若大若小，隨所",
    "T15n0642_001:0633a22": "持器行詣水所，若泉、若池、渠、河、大海，隨器大",
    "T15n0642_001:0633a23": "小各滿而歸，而此諸水無所減少。如是堅意！",
    "T15n0642_001:0633a24": "菩薩住首楞嚴三昧，隨所至眾，若剎利眾、婆",
    "T15n0642_001:0633a25": "羅門眾，若居士眾、釋眾、梵眾，至是諸眾不加",
    "T15n0642_001:0633a26": "心力，能以善言皆令喜悅，隨宜所應而為演",
    "T15n0642_001:0633a27": "法，然其智辯無所減少。堅意！是名菩薩",
    "T15n0642_001:0633a28": "住首楞嚴三昧般若波羅蜜本事果報。」",
    "T15n0642_001:0633a29": "佛告堅意：「菩薩住首楞嚴三昧，眾生見者皆",
    "T15n0642_001:0633b01": "得度脫，有聞名字、有見威儀、有聞說法、有見",
    "T15n0642_001:0633b02": "默然，而皆得度。堅意！譬如大藥樹王名為",
    "T15n0642_001:0633b03": "憙見，有人見者病皆得愈。如是堅意！菩薩",
    "T15n0642_001:0633b04": "住首楞嚴三昧，眾生見者，貪恚癡病皆得除",
    "T15n0642_001:0633b05": "愈。如大藥王名曰滅除，若鬪戰時用以塗鼓，",
    "T15n0642_001:0633b06": "諸被箭射刀矛所傷，得聞鼓聲箭出毒除。如",
    "T15n0642_001:0633b07": "是堅意！菩薩住首楞嚴三昧，有聞名者，貪恚",
    "T15n0642_001:0633b08": "癡箭自然拔出，諸邪見毒皆悉除滅，一切煩",
    "T15n0642_001:0633b09": "惱不復動發。「堅意！譬如藥樹名為具足。有人",
    "T15n0642_001:0633b10": "用根病得除愈，莖、節、心、皮、枝葉、花果皆能除",
    "T15n0642_001:0633b11": "愈，若生、若乾、若段段截，悉能除愈眾生諸病。",
    "T15n0642_001:0633b12": "菩薩住首楞嚴三昧亦復如是，於諸眾生無",
    "T15n0642_001:0633b13": "時不益，常能滅除一切眾患，謂以說法兼行",
    "T15n0642_001:0633b14": "四攝諸波羅蜜，令得度脫。若人供養、若不供",
    "T15n0642_001:0633b15": "養、有益無益，而是菩薩皆以法利令得安隱；",
    "T15n0642_001:0633b16": "乃至身死有食肉者，若諸畜生二足、四足及",
    "T15n0642_001:0633b17": "諸鳥獸、人與非人，是諸眾生皆以菩薩戒願",
    "T15n0642_001:0633b18": "力故，死得生天，常無病痛衰惱諸患。堅意！住",
    "T15n0642_001:0633b19": "首楞嚴三昧菩薩，猶如藥樹。」",
    "T15n0642_001:0633b20": "佛告堅意：「菩薩住首楞嚴三昧，六波羅蜜世",
    "T15n0642_001:0633b21": "世自知不從他學，舉足下足入息出息，念念",
    "T15n0642_001:0633b22": "常有六波羅蜜。何以故？堅意！如是菩薩",
    "T15n0642_001:0633b23": "身皆是法、行皆是法。堅意！譬如有王若諸大",
    "T15n0642_001:0633b24": "臣，百千種香搗以為末。若有人來索中一種，",
    "T15n0642_001:0633b25": "不欲餘香共相熏雜。堅意！如是百千眾香末",
    "T15n0642_001:0633b26": "中，可得一種不雜餘不？」「不也，世尊！」「堅意！是",
    "T15n0642_001:0633b27": "菩薩以一切波羅蜜熏身心故，於念念中常",
    "T15n0642_001:0633b28": "生六波羅蜜。堅意！菩薩云何於念念中生六",
    "T15n0642_001:0633b29": "波羅蜜？堅意！是菩薩一切悉捨心無貪著，是",
    "T15n0642_001:0633c01": "檀波羅蜜；心善寂滅畢竟無惡，是尸波羅",
    "T15n0642_001:0633c02": "蜜；知心盡相於諸塵中而無所傷，是羼提波",
    "T15n0642_001:0633c03": "羅蜜；勤觀擇心知心離相，是毘梨耶波羅蜜；",
    "T15n0642_001:0633c04": "畢竟善寂調伏其心，是禪波羅蜜；觀心知心",
    "T15n0642_001:0633c05": "通達心相，是般若波羅蜜。堅意！菩薩住首",
    "T15n0642_001:0633c06": "楞嚴三昧，如是法門念念皆有六波羅蜜。」爾",
    "T15n0642_001:0633c07": "時堅意菩薩白佛言：「未曾有也。世尊！菩薩",
    "T15n0642_001:0633c08": "成就首楞嚴三昧，其所施行不可思議。世尊！",
    "T15n0642_001:0633c09": "若諸菩薩欲行佛行，當學是首楞嚴三昧。何",
    "T15n0642_001:0633c10": "以故？世尊！是菩薩現行一切諸凡夫行，而",
    "T15n0642_001:0633c11": "於其心無貪恚癡。」於時眾中有大梵王名曰",
    "T15n0642_001:0633c12": "成慈，白佛言：「世尊！若菩薩欲行一切諸凡",
    "T15n0642_001:0633c13": "夫行，當學首楞嚴三昧。何以故？是菩薩現",
    "T15n0642_001:0633c14": "行一切諸凡夫行，而心無有貪恚癡行。」佛",
    "T15n0642_001:0633c15": "言：「善哉！善哉！成慈！如汝所說。若菩薩欲行",
    "T15n0642_001:0633c16": "一切諸凡夫行，當學首楞嚴三昧，不念一切",
    "T15n0642_001:0633c17": "諸所學故。」堅意菩薩白佛言：「世尊！菩薩欲",
    "T15n0642_001:0633c18": "學首楞嚴三昧，當云何學？」佛告堅意：「譬如",
    "T15n0642_001:0633c19": "學射，先射大準；射大準已，學射小準；射",
    "T15n0642_001:0633c20": "小準已，次學射的；學射的已，次學射杖；學射",
    "T15n0642_001:0633c21": "杖已，學射百毛；射百毛已，學射十毛；射十毛",
    "T15n0642_001:0633c22": "已，學射一毛；射一毛已，學射百分毛之一分；",
    "T15n0642_001:0633c23": "能射是已，名為善射，隨意不空。是人若欲於",
    "T15n0642_001:0633c24": "夜闇中所聞音聲，若人非人，不用心力射之皆",
    "T15n0642_001:0633c25": "著。如是堅意！菩薩欲學首楞嚴三昧，先當",
    "T15n0642_001:0633c26": "學愛樂心，學愛樂心已當學深心，學深心已",
    "T15n0642_001:0633c27": "當學大慈，學大慈已當學大悲，學大悲已當",
    "T15n0642_001:0633c28": "學四聖梵行，所謂慈、悲、喜、捨。學四聖梵行",
    "T15n0642_001:0633c29": "已，當學報得最上五通常自隨身，學是通已，",
    "T15n0642_001:0634a01": "爾時便能成就六波羅蜜；成就六波羅蜜已，",
    "T15n0642_001:0634a02": "便能通達方便；通達方便已，得住第三柔順",
    "T15n0642_001:0634a03": "忍；住第三柔順忍已，得無生法忍；得無生法",
    "T15n0642_001:0634a04": "忍已，諸佛授記；諸佛授記已，能入第八菩薩",
    "T15n0642_001:0634a05": "地；入第八菩薩地已，得諸佛現前三昧；得諸",
    "T15n0642_001:0634a06": "佛現前三昧已，常不離見諸佛；常不離見諸",
    "T15n0642_001:0634a07": "佛已，能具足一切佛法因緣；具足一切佛法",
    "T15n0642_001:0634a08": "因緣已，能起莊嚴佛土功德；能起莊嚴佛土",
    "T15n0642_001:0634a09": "功德已，能具生家種姓；能具生家種姓",
    "T15n0642_001:0634a10": "已，入胎出生；入胎出生已，能具十地；具十",
    "T15n0642_001:0634a11": "地已，爾時便得受佛職號；受佛職號已，便得",
    "T15n0642_001:0634a12": "一切菩薩三昧；得一切菩薩三昧已，然後乃",
    "T15n0642_001:0634a13": "得首楞嚴三昧；得首楞嚴三昧已，能為眾生",
    "T15n0642_001:0634a14": "施作佛事，而亦不捨菩薩行法。「堅意！菩薩若",
    "T15n0642_001:0634a15": "學如是諸法，則得首楞嚴三昧。菩薩已得首",
    "T15n0642_001:0634a16": "楞嚴三昧，則於諸法無所復學。何以故？先已",
    "T15n0642_001:0634a17": "善學一切法故。譬如學射能射一毛分，不復",
    "T15n0642_001:0634a18": "學餘。所以者何？先已學故。如是堅意！菩薩",
    "T15n0642_001:0634a19": "住首楞嚴三昧，於一切法無所復學，一切三",
    "T15n0642_001:0634a20": "昧、一切功德皆已學故。」爾時堅意菩薩白佛",
    "T15n0642_001:0634a21": "言：「世尊！我今欲說譬喻，唯願聽許。」佛言：「便",
    "T15n0642_001:0634a22": "說。」「世尊！譬如三千大千世界大梵天王，自然",
    "T15n0642_001:0634a23": "普能遍觀三千大千世界不加功力。如是菩",
    "T15n0642_001:0634a24": "薩住首楞嚴三昧，於一切法自然能觀不用",
    "T15n0642_001:0634a25": "功力；又亦能知一切眾生心心所行。」佛告堅",
    "T15n0642_001:0634a26": "意：「如汝所說。若菩薩住首楞嚴三昧者，悉知",
    "T15n0642_001:0634a27": "一切諸菩薩法、一切佛法。」",
    "T15n0642_001:0634a28": "爾時會中有天帝釋，名持須彌頂，於此三千",
    "T15n0642_001:0634a29": "大千世界最在邊外，白佛言：「世尊！譬如住",
    "T15n0642_001:0634b01": "於須彌山頂，悉能覩見一切天下。菩薩如是，",
    "T15n0642_001:0634b02": "住首楞嚴三昧，於諸聲聞、辟支佛行及諸一",
    "T15n0642_001:0634b03": "切眾生之行，自然能觀。」爾時堅意菩薩問是",
    "T15n0642_001:0634b04": "持須彌頂釋言：「汝從何許四天下來？住何",
    "T15n0642_001:0634b05": "須彌山頂？」是釋報言：「善男子！若有菩薩得首",
    "T15n0642_001:0634b06": "楞嚴三昧，不應問其所住處也。所以者何？",
    "T15n0642_001:0634b07": "如此菩薩一切佛國皆是住處，而不著住處、",
    "T15n0642_001:0634b08": "不得住處、不見住處。」堅意問言：「仁者得是首",
    "T15n0642_001:0634b09": "楞嚴三昧耶？」釋言：「是三昧中寧復有得不得",
    "T15n0642_001:0634b10": "相耶？」堅意言：「不也。」釋言：「善男子！當知菩薩",
    "T15n0642_001:0634b11": "行是三昧，於諸法中都無所得。」堅意言：「如",
    "T15n0642_001:0634b12": "汝辯者，必已得是首楞嚴三昧。」釋言：「善男",
    "T15n0642_001:0634b13": "子！我不見法有所住處，於一切法無所住者，",
    "T15n0642_001:0634b14": "乃得首楞嚴三昧。善男子！住是三昧則於諸",
    "T15n0642_001:0634b15": "法都無所住，若無所住即無所取；若無所取",
    "T15n0642_001:0634b16": "即無所說。」爾時佛告堅意菩薩：「汝見是持須",
    "T15n0642_001:0634b17": "彌山釋不？」「已見。世尊！」「堅意！是釋自然隨意，",
    "T15n0642_001:0634b18": "能得首楞嚴三昧，住是三昧，於此三千大千",
    "T15n0642_001:0634b19": "世界，諸帝釋宮皆能現身。」爾時此間釋提桓",
    "T15n0642_001:0634b20": "因白佛言：「世尊！若持須彌山釋於諸釋宮",
    "T15n0642_001:0634b21": "能現身者，我於一切帝釋處所，何故不見？」",
    "T15n0642_001:0634b22": "爾時持須彌山釋語此釋言：「憍尸迦！若我今",
    "T15n0642_001:0634b23": "以實身示汝，汝於宮殿不復喜樂，我常至汝",
    "T15n0642_001:0634b24": "所住宮殿，汝不見我。」爾時釋提桓因白佛言：",
    "T15n0642_001:0634b25": "「世尊！我欲見此大士成就妙身。」佛言：「憍尸迦！",
    "T15n0642_001:0634b26": "汝欲見耶？」「世尊！願樂欲見。」佛語持須彌山",
    "T15n0642_001:0634b27": "釋言：「善男子！汝示此釋真實妙身。」彼釋即",
    "T15n0642_001:0634b28": "現真實妙身。爾時，會中其諸釋梵護世天王、",
    "T15n0642_001:0634b29": "聲聞、菩薩，不得首楞嚴三昧者，身皆不現猶",
    "T15n0642_001:0634c01": "若聚墨。持須彌山釋身如須彌山王，高大巍",
    "T15n0642_001:0634c02": "巍光明遠照，爾時佛身倍更明顯。釋提桓因",
    "T15n0642_001:0634c03": "白佛言：「未曾有也。世尊！今此大士身色清淨",
    "T15n0642_001:0634c04": "殊妙難及，是諸釋梵護世天王身皆不現，猶",
    "T15n0642_001:0634c05": "如聚墨。世尊！我於須彌山善妙堂上，著釋",
    "T15n0642_001:0634c06": "迦毘楞伽摩尼瓔珞，以是光明，一切天眾身",
    "T15n0642_001:0634c07": "皆不現。我今以此大士光明，身不復現，所著",
    "T15n0642_001:0634c08": "寶瓔珞亦無光色。」佛告釋提桓因：「憍尸迦！",
    "T15n0642_001:0634c09": "若此三千大千世界，滿中釋迦毘楞伽摩尼",
    "T15n0642_001:0634c10": "珠，更有照明諸天摩尼珠，能令此珠皆不",
    "T15n0642_001:0634c11": "復現。憍尸迦！若此三千大千世界滿中照",
    "T15n0642_001:0634c12": "明諸天摩尼珠，更有金剛明摩尼珠，能令此",
    "T15n0642_001:0634c13": "珠皆不復現。憍尸迦！若此三千大千世界，滿",
    "T15n0642_001:0634c14": "中金剛明摩尼珠，更有諸明集摩尼珠，能",
    "T15n0642_001:0634c15": "令此珠皆不復現。憍尸迦！汝見是釋所著諸",
    "T15n0642_001:0634c16": "明集摩尼珠不？」「已見。世尊！但為此珠其光猛",
    "T15n0642_001:0634c17": "盛，我眼不堪。」佛告憍尸迦：「若有菩薩得首楞",
    "T15n0642_001:0634c18": "嚴三昧或作帝釋，皆著如是摩尼瓔珞。」爾",
    "T15n0642_001:0634c19": "時釋提桓因白佛言：「世尊！諸有不發阿耨多",
    "T15n0642_001:0634c20": "羅三藐三菩提心者，不得如是清淨妙身，",
    "T15n0642_001:0634c21": "亦復失是首楞嚴三昧。」於時瞿域天子語釋",
    "T15n0642_001:0634c22": "提桓因言：「諸聲聞人已入法位，雖復稱歎愛",
    "T15n0642_001:0634c23": "樂佛道無能為也，已於生死作障隔故。若人",
    "T15n0642_001:0634c24": "已發阿耨多羅三藐三菩提心者，今發當發，",
    "T15n0642_001:0634c25": "是人則應愛樂佛道，能得如是上妙色身。",
    "T15n0642_001:0634c26": "譬如有人從生而盲，雖復稱歎愛樂日月，然",
    "T15n0642_001:0634c27": "其不蒙日月光明。如是聲聞入法位者，雖復",
    "T15n0642_001:0634c28": "稱歎愛樂佛法，而佛功德於身無益。是故",
    "T15n0642_001:0634c29": "若欲得此妙身大智慧者，當發無上佛菩提",
    "T15n0642_001:0635a01": "心，便得如是上妙色身。」瞿域天子說是語",
    "T15n0642_001:0635a02": "時，萬二千天子發阿耨多羅三藐三菩提心。",
    "T15n0642_001:0635a03": "爾時堅意菩薩問瞿域天子言：「行何功德轉",
    "T15n0642_001:0635a04": "女人身？」答言：「善男子！發大乘者不見男女而",
    "T15n0642_001:0635a05": "有別異。所以者何？薩婆若心不在三界，",
    "T15n0642_001:0635a06": "有分別故有男有女。仁者所問，行何功德轉",
    "T15n0642_001:0635a07": "女人身？昔事菩薩心無諂曲。」「云何而事？」答",
    "T15n0642_001:0635a08": "言：「如事世尊！」「云何其心而不諂曲？」答言：「身業",
    "T15n0642_001:0635a09": "隨口，口業隨意，是名女人心無諂曲。」問言：",
    "T15n0642_001:0635a10": "「云何轉女人身？」答言：「如成。」問言：「云何如成？」答",
    "T15n0642_001:0635a11": "言：「如轉。」問言：「天子此語何義？」答言：「善男子！",
    "T15n0642_001:0635a12": "一切諸法中不成不轉，諸法一味，謂法性",
    "T15n0642_001:0635a13": "味。善男子！我隨所願有女人身，若使我身得",
    "T15n0642_001:0635a14": "成男子，於女身相不壞不捨。善男子！是故",
    "T15n0642_001:0635a15": "當知，是男是女俱為顛倒，一切諸法及與顛",
    "T15n0642_001:0635a16": "倒，悉皆畢竟離於二相。」堅意菩薩問瞿域",
    "T15n0642_001:0635a17": "言：「汝於首楞嚴三昧知少分耶？」答言：「善男",
    "T15n0642_001:0635a18": "子！我知他得，身自不證。我念過世釋迦牟尼",
    "T15n0642_001:0635a19": "佛，在淨飯王家為菩薩時，於宮殿內眾采",
    "T15n0642_001:0635a20": "女中夜半清淨。爾時東方恒河沙等諸梵王",
    "T15n0642_001:0635a21": "來，有問菩薩乘者、有問聲聞道者，菩薩各隨",
    "T15n0642_001:0635a22": "所問而答。於梵眾中有一梵王，不解菩薩所",
    "T15n0642_001:0635a23": "行方便，而作是言：『仁者乃有如是智慧善答",
    "T15n0642_001:0635a24": "所問，云何貪愛王位色欲？』餘諸梵王了知菩",
    "T15n0642_001:0635a25": "薩智慧方便，語此梵言：『菩薩不貪王位色欲，",
    "T15n0642_001:0635a26": "將為教化成就眾生，處在居家現為菩薩，而",
    "T15n0642_001:0635a27": "今他方成就佛道轉妙法輪。』是梵聞已而作",
    "T15n0642_001:0635a28": "是言：『得何三昧能作如是自在神變？』餘梵謂",
    "T15n0642_001:0635a29": "言：『是首楞嚴三昧勢力。』善男子！我於爾時而",
    "T15n0642_001:0635b01": "作是念：『菩薩住三昧，神力感應至未曾有，",
    "T15n0642_001:0635b02": "處在愛欲領理國事，而能不離如是三昧。』我",
    "T15n0642_001:0635b03": "聞此已倍加恭敬，於菩薩所生世尊想，深發",
    "T15n0642_001:0635b04": "阿耨多羅三藐三菩提心，願於來世亦當成",
    "T15n0642_001:0635b05": "就如是功德。善男子！我所見者如是少分，",
    "T15n0642_001:0635b06": "我唯知此首楞嚴三昧，當有無量不可思議",
    "T15n0642_001:0635b07": "功德勢力。」堅意白佛言：「希有世尊！是瞿域",
    "T15n0642_001:0635b08": "天子深心說此，皆是如來為作善知識常所",
    "T15n0642_001:0635b09": "守護故。世尊！瞿域天子不久亦當住首楞",
    "T15n0642_001:0635b10": "嚴三昧，得是自在神變勢力，如今世尊所為",
    "T15n0642_001:0635b11": "無異。」",
    "T15n0642_001:0635b12": "堅意菩薩白佛言：「世尊！今此會中寧有得是",
    "T15n0642_001:0635b13": "首楞嚴三昧者不？」爾時會中有天子名現意，",
    "T15n0642_001:0635b14": "語堅意菩薩言：「譬如賈客入於大海，而作是",
    "T15n0642_001:0635b15": "言：『此大海中有摩尼珠，可持去不？』汝語似是。",
    "T15n0642_001:0635b16": "所以者何？於今如來大智海會，其中菩薩成",
    "T15n0642_001:0635b17": "就法寶發大莊嚴，汝在中坐而作是問：『於",
    "T15n0642_001:0635b18": "此會中寧有菩薩得是首楞嚴三昧者不？』堅",
    "T15n0642_001:0635b19": "意！今此會中自有菩薩得首楞嚴三昧現帝",
    "T15n0642_001:0635b20": "釋身，有現梵王身，有現諸天、龍、夜叉、乾闥婆、",
    "T15n0642_001:0635b21": "阿修羅、迦樓羅、緊那羅、摩睺羅伽身；有得首",
    "T15n0642_001:0635b22": "楞嚴三昧現比丘、比丘尼、優婆塞、優婆夷身；",
    "T15n0642_001:0635b23": "有得首楞嚴三昧以諸相好而自嚴身；自有",
    "T15n0642_001:0635b24": "菩薩為化眾生，現作女身形色相貌、有現聲",
    "T15n0642_001:0635b25": "聞形色相貌、有現辟支佛形色相貌。堅意！如",
    "T15n0642_001:0635b26": "來自在隨所至眾，若剎利眾、婆羅門眾、若居",
    "T15n0642_001:0635b27": "士眾、釋眾、梵眾、諸護世眾，隨是諸眾普能示",
    "T15n0642_001:0635b28": "現形色相貌，當知皆是首楞嚴三昧本事果",
    "T15n0642_001:0635b29": "報。堅意！若見如來所說法處，當知此中則",
    "T15n0642_001:0635c01": "有無量諸大菩薩，大智自在發大莊嚴、於一",
    "T15n0642_001:0635c02": "切法自在行者，能隨如來轉法輪者。」堅意菩",
    "T15n0642_001:0635c03": "薩白佛言：「世尊！我今謂是現意天子得此",
    "T15n0642_001:0635c04": "首楞嚴三昧，如其智慧辯才無礙神通如是。」",
    "T15n0642_001:0635c05": "佛言：「堅意！如汝所說，是現意天子已住首楞",
    "T15n0642_001:0635c06": "嚴三昧，通達是三昧故能作是說。」爾時佛告",
    "T15n0642_001:0635c07": "現意天子：「汝可示現首楞嚴三昧本事少分。」",
    "T15n0642_001:0635c08": "現意天子語堅意言：「仁者！欲見首楞嚴三昧",
    "T15n0642_001:0635c09": "少勢力不？」答言：「天子！願樂欲見。」現意天子",
    "T15n0642_001:0635c10": "善得首楞嚴三昧力故，即現變應，令眾會者",
    "T15n0642_001:0635c11": "皆作轉輪聖王，三十二相而自莊嚴，及諸眷",
    "T15n0642_001:0635c12": "屬七寶侍從。天子問言：「汝見何等？」堅意答言：",
    "T15n0642_001:0635c13": "「我見眾會皆作轉輪聖王，色相、眷屬、七寶侍",
    "T15n0642_001:0635c14": "從。」爾時天子復現眾會，皆作釋提桓因處忉",
    "T15n0642_001:0635c15": "利宮，百千天女作眾伎樂圍遶娛樂；復以神",
    "T15n0642_001:0635c16": "力普令眾會皆作梵王色相威儀，在於梵宮",
    "T15n0642_001:0635c17": "行四無量。又問堅意：「汝見何等？」答言：「天子！",
    "T15n0642_001:0635c18": "我見眾會皆是梵王。」復現神力，普令眾會皆",
    "T15n0642_001:0635c19": "作長老摩訶迦葉形色相貌，執持衣鉢入諸",
    "T15n0642_001:0635c20": "禪定，行八解脫皆無有異；復現神力，普令",
    "T15n0642_001:0635c21": "眾會皆如釋迦牟尼佛身相好威儀，各有比",
    "T15n0642_001:0635c22": "丘眷屬圍遶。又問：「堅意！汝見何等？」答言：「天",
    "T15n0642_001:0635c23": "子！我見大眾皆是釋迦牟尼佛身相好威儀，",
    "T15n0642_001:0635c24": "各有比丘眷屬圍遶。」現意天子謂堅意言：",
    "T15n0642_001:0635c25": "「是為首楞嚴三昧自在勢力如是！堅意！菩薩",
    "T15n0642_001:0635c26": "得首楞嚴三昧，能以三千大千世界入芥子",
    "T15n0642_001:0635c27": "中，令諸山河日月星宿現皆如故，而不迫",
    "T15n0642_001:0635c28": "迮示諸眾生。堅意！首楞嚴三昧不可思議勢",
    "T15n0642_001:0635c29": "力如是！」爾時諸大弟子，及諸天、龍、夜叉、乾",
    "T15n0642_001:0636a01": "闥婆、釋、梵、護世天王，同聲白佛言：「世尊！若",
    "T15n0642_001:0636a02": "人得是首楞嚴三昧，是人功德不可思議。所",
    "T15n0642_001:0636a03": "以者何？是人則為究竟佛道，成就智慧神通",
    "T15n0642_001:0636a04": "諸明。我等今日於一座上，普見眾會種種色",
    "T15n0642_001:0636a05": "相若干變現，我等惟念：『若人不聞首楞嚴三",
    "T15n0642_001:0636a06": "昧，當知是為魔所得便；若得聞者，當知是人",
    "T15n0642_001:0636a07": "諸佛所護，何況聞已隨說行者。』世尊！菩薩若",
    "T15n0642_001:0636a08": "欲通達佛法至於彼岸，當一心聽首楞嚴三",
    "T15n0642_001:0636a09": "昧，受持讀誦為他人說。世尊！菩薩若欲普現",
    "T15n0642_001:0636a10": "一切形色威儀，欲悉普知一切眾生心心所",
    "T15n0642_001:0636a11": "行，又欲普知一切眾生隨病與藥，當善聽是",
    "T15n0642_001:0636a12": "三昧法寶受持讀誦。世尊！若人得是首楞嚴",
    "T15n0642_001:0636a13": "三昧，當知是人入佛境界智慧自在。」佛言：「如",
    "T15n0642_001:0636a14": "是！如是！如汝等說。若人不得首楞嚴三昧，不",
    "T15n0642_001:0636a15": "得名為深行菩薩，如來不謂此人具足布施、",
    "T15n0642_001:0636a16": "持戒、忍辱、精進、禪定、智慧。是故汝等若欲遍",
    "T15n0642_001:0636a17": "行一切道者，當學得是首楞嚴三昧，不念一",
    "T15n0642_001:0636a18": "切諸所學故。」",
    "T15n0642_001:0636a19": "爾時堅意菩薩問現意天子言：「菩薩若欲得",
    "T15n0642_001:0636a20": "是三昧，當修行何法？」天子答言：「菩薩若欲",
    "T15n0642_001:0636a21": "得是三昧，當修行凡夫法。若見凡夫法、佛",
    "T15n0642_001:0636a22": "法不合不散，是名修集首楞嚴三昧。」堅意",
    "T15n0642_001:0636a23": "問言：「於佛法中有合散耶？」天子答言：「凡夫",
    "T15n0642_001:0636a24": "法中尚無合散，何況佛法？」「云何名修行？」「若",
    "T15n0642_001:0636a25": "能通達，諸凡夫法、佛法無二，是名修集。而",
    "T15n0642_001:0636a26": "實此法無合無散。善男子！一切法集，無生",
    "T15n0642_001:0636a27": "相故；一切法集，無壞相故；一切法集，虛空相",
    "T15n0642_001:0636a28": "故；一切法集，無受相故。」堅意復問：「首楞嚴三",
    "T15n0642_001:0636a29": "昧去至何所？」天子答言：「首楞嚴三昧去至一",
    "T15n0642_001:0636b01": "切眾生心行，而亦不緣心行取相；去至一切",
    "T15n0642_001:0636b02": "諸所生處，而亦不為生處所污；去至一切世",
    "T15n0642_001:0636b03": "界佛所，而不分別佛身相好；去至一切音聲",
    "T15n0642_001:0636b04": "語言，而不分別諸文字相；普能開示一切佛",
    "T15n0642_001:0636b05": "法，而不至於畢竟盡處。善男子！問是三昧至",
    "T15n0642_001:0636b06": "何處者？隨佛所至，是三昧者亦如是至。」堅意",
    "T15n0642_001:0636b07": "問言：「佛至何處？」天子答言：「佛如如故至無所",
    "T15n0642_001:0636b08": "至。」又問：「佛不至涅槃耶？」答言：「一切諸法究竟",
    "T15n0642_001:0636b09": "涅槃，是故如來不至涅槃。所以者何？涅槃",
    "T15n0642_001:0636b10": "性故不至涅槃。」又問：「過去恒河沙等諸佛，",
    "T15n0642_001:0636b11": "不至涅槃耶？」答言：「恒沙諸佛為是生耶？」堅意",
    "T15n0642_001:0636b12": "言：「如來所說，恒沙諸佛生已滅度。」天子言：「善",
    "T15n0642_001:0636b13": "男子！如來不云一人出世多所饒益安樂眾",
    "T15n0642_001:0636b14": "生。於意云何？如來為定得諸眾生有生滅耶？」",
    "T15n0642_001:0636b15": "答言：「天子！如來於法不得生滅。」「善男子！當",
    "T15n0642_001:0636b16": "知如來雖說諸佛出於世間，於如來相而實",
    "T15n0642_001:0636b17": "無生；雖說諸佛至於涅槃，於如來相而實",
    "T15n0642_001:0636b18": "無滅。」",
    "T15n0642_001:0636b19": "又問：「今現無量如來得成道不？」答言：「如來",
    "T15n0642_001:0636b20": "無生無滅相如是成道。善男子！若諸佛出、若",
    "T15n0642_001:0636b21": "入涅槃，無有差別。所以者何？如來通達一",
    "T15n0642_001:0636b22": "切諸法是寂滅相，是名為佛。」又問：「若一切",
    "T15n0642_001:0636b23": "法畢竟寂滅，涅槃相者可通達耶？」答言：「如",
    "T15n0642_001:0636b24": "一切法畢竟寂滅同涅槃相，通達相者亦復",
    "T15n0642_001:0636b25": "如是。善男子！如來不以生住滅出，無生住",
    "T15n0642_001:0636b26": "滅是名佛出。」堅意問言：「汝住首楞嚴三昧，能",
    "T15n0642_001:0636b27": "作如是說耶？」答言：「善男子！於意云何？如來",
    "T15n0642_001:0636b28": "化人，住何法中而有所說？」堅意答言：「乘佛",
    "T15n0642_001:0636b29": "神力能有所說。」又問：「佛住何處而作化人？」答",
    "T15n0642_001:0636c01": "言：「佛住不二神通而作化人。」天子言：「如如",
    "T15n0642_001:0636c02": "來住不住法而作化人，諸化人亦住不住法",
    "T15n0642_001:0636c03": "而有所說。」堅意言：「若無所住，云何有說？」天子",
    "T15n0642_001:0636c04": "言：「如無所住，說亦如是！」又問：「菩薩云何具足",
    "T15n0642_001:0636c05": "樂說辯才？」答言：「菩薩不以我相、不以彼相、",
    "T15n0642_001:0636c06": "不以法相而有所說，是名具足樂說辯才。",
    "T15n0642_001:0636c07": "隨所說法，文字相不盡、法相亦不盡。如是說",
    "T15n0642_001:0636c08": "者不以二說，是名具足樂說辯才。又善男子！",
    "T15n0642_001:0636c09": "若菩薩不捨諸法幻相，於諸音聲不捨響相，",
    "T15n0642_001:0636c10": "是名具足樂說辯才。又如諸文字音聲語言，",
    "T15n0642_001:0636c11": "無處、無方、無內、無外，無有所住，從眾緣有。一",
    "T15n0642_001:0636c12": "切諸法亦復如是，無處、無方、無內、無外，亦無",
    "T15n0642_001:0636c13": "所住，非是過去未來現在，不為文字言辭所",
    "T15n0642_001:0636c14": "表，內自通達而有所說，是名具足樂說辯才。",
    "T15n0642_001:0636c15": "譬喻如響，一切音聲皆隨響相而有所說。」堅",
    "T15n0642_001:0636c16": "意問言：「隨義云何？」「善男子！隨虛空是隨義。如",
    "T15n0642_001:0636c17": "虛空無所隨，一切說法亦無所隨。諸法無",
    "T15n0642_001:0636c18": "比無有譬喻，為有得者言有所隨。」爾時世尊",
    "T15n0642_001:0636c19": "讚天子言：「善哉！善哉！如汝所說。菩薩於此不",
    "T15n0642_001:0636c20": "應驚怖。所以者何？若有所隨，不得阿耨多羅",
    "T15n0642_001:0636c21": "三藐三菩提。」",
    "T15n0642_001:0636c22": "堅意菩薩白佛言：「世尊！是現意天子從何佛",
    "T15n0642_001:0636c23": "土來至此間？」天子謂言：「問作何等？」堅意答言：",
    "T15n0642_001:0636c24": "「我今欲向彼方作禮，以是大士遊行住處。」天",
    "T15n0642_001:0636c25": "子謂言：「若人手得是首楞嚴三昧者，一切世",
    "T15n0642_001:0636c26": "間諸天人民皆應禮敬。」爾時佛告堅意菩薩：",
    "T15n0642_001:0636c27": "「是現意天子！從阿閦佛妙喜世界來至於此，",
    "T15n0642_001:0636c28": "是人於彼常說首楞嚴三昧。堅意！一切諸佛",
    "T15n0642_001:0636c29": "無有不說首楞嚴三昧者。堅意！是現意天子",
    "T15n0642_001:0637a01": "於此娑婆世界當得成佛，是人欲斷此五濁",
    "T15n0642_001:0637a02": "惡，取淨佛土教化眾生，修習增長首楞嚴故",
    "T15n0642_001:0637a03": "來至於此。」堅意白佛言：「今此天子幾時當於",
    "T15n0642_001:0637a04": "此間世界得成佛道？其號云何？世界何名？」佛",
    "T15n0642_001:0637a05": "言：「是天子者，過是賢劫千佛滅已，六十二劫",
    "T15n0642_001:0637a06": "無復有佛，中間但有百千萬億辟支佛出，其",
    "T15n0642_001:0637a07": "中眾生得種善根。過是劫已，當得成佛，號淨",
    "T15n0642_001:0637a08": "光稱王如來。世界爾時名為淨見。於時淨",
    "T15n0642_001:0637a09": "光稱王如來，能令眾生心得清淨，世界眾",
    "T15n0642_001:0637a10": "生不為貪欲、瞋恚、愚癡所覆，得法淨信皆行",
    "T15n0642_001:0637a11": "善法。堅意！是淨光稱王佛壽十小劫，以三乘",
    "T15n0642_001:0637a12": "法度脫眾生，其中無量無邊菩薩得首楞嚴",
    "T15n0642_001:0637a13": "三昧，於諸法中得自在力。爾時魔若魔民，",
    "T15n0642_001:0637a14": "皆修大乘慈愍眾生。其佛國土無三惡道及",
    "T15n0642_001:0637a15": "諸難處，莊嚴清淨如欝單越，無眾魔事離諸",
    "T15n0642_001:0637a16": "邪見。佛滅度後，法住千萬億歲。堅意！是天子",
    "T15n0642_001:0637a17": "者當於如是清淨國土而成佛道。」爾時堅意",
    "T15n0642_001:0637a18": "菩薩謂天子言：「汝得大利，如來授汝阿耨多",
    "T15n0642_001:0637a19": "羅三藐三菩提記。」天子答言：「善男子！於一切",
    "T15n0642_001:0637a20": "法若無所得，是名大利，於法有得是則無利。",
    "T15n0642_001:0637a21": "善男子！是故當知，若不得法是名大利。」說是",
    "T15n0642_001:0637a22": "法時，二萬五千天子，曾於先世殖眾德本，",
    "T15n0642_001:0637a23": "皆發阿耨多羅三藐三菩提心；有萬菩薩得",
    "T15n0642_001:0637a24": "無生忍。",
    "T15n0642_001:0637a25": "佛說首楞嚴三昧經卷上"
}