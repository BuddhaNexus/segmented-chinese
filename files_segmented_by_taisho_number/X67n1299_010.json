{
    "X67n1299_010:0059c19": "禪林類聚卷第十",
    "X67n1299_010:0059c21": "人境　心眼　肢體　真像",
    "X67n1299_010:0059c22": "人境",
    "X67n1299_010:0059c23": "臨濟玄禪師示眾云。赤肉團上有一無位真人。常在",
    "X67n1299_010:0059c24": "汝等諸人面門出入。未證據者看看。時有僧出問。如",
    "X67n1299_010:0060a01": "何是無位真人。師下繩床扭住云。道道。僧無語。師打",
    "X67n1299_010:0060a02": "一掌拓開云。無位真人是甚麼乾屎橛。",
    "X67n1299_010:0060a03": "雪峯存云。臨濟大似白拈賊。　雪竇顯云。夫善竊",
    "X67n1299_010:0060a04": "者神鬼莫知。既被雪峯覰破。臨濟不是好手。復召",
    "X67n1299_010:0060a05": "大眾云。雪竇今日換你諸人眼睛了也。你若不信。",
    "X67n1299_010:0060a06": "各歸寮舍自摸[打丁+索]看。　琅瑘覺云。臨濟可謂水凌",
    "X67n1299_010:0060a07": "上度過九鞠。劒刃上拾得全身。",
    "X67n1299_010:0060a08": "白雲端頌云。春風浩浩烘天地。是處山藏煙霞裏。",
    "X67n1299_010:0060a09": "無位真人不可尋。落花又見隨流水。　保寧勇云。",
    "X67n1299_010:0060a10": "播土揚塵沒處藏。面門出入太狼當。撒屎撒尿渾",
    "X67n1299_010:0060a11": "閑事。浩浩誰分臭與香。　佛印元云。卞璧無瑕奪",
    "X67n1299_010:0060a12": "日輝。秦王雖愛不輸機。可憐又入相如手。一陣清",
    "X67n1299_010:0060a13": "風滿路歸。　通照逢云。無位真人臨濟道。勸君不",
    "X67n1299_010:0060a14": "用更尋討。鳥道無功遊者稀。百尺竿頭要親到。",
    "X67n1299_010:0060a15": "　佛心才云。聲色不干眼耳。天地本自同根。巖下忽",
    "X67n1299_010:0060a16": "逢啼鳥。翻身又到松門。",
    "X67n1299_010:0060a17": "臨濟小參云。我有時奪人不奪境。有時奪境不奪人。",
    "X67n1299_010:0060a18": "有時人境兩俱奪。有時人境俱不奪。克符便出問如",
    "X67n1299_010:0060a19": "何是奪人不奪境。師云。煦日發生鋪地錦。嬰兒垂髮",
    "X67n1299_010:0060a20": "白如絲。云如何是奪境不奪人。師云。王令已行天下",
    "X67n1299_010:0060a21": "遍。將軍塞外絕煙塵。云如何是人境兩俱奪。師云。并",
    "X67n1299_010:0060a22": "汾已信。獨處一方。云如何是人境俱不奪。師云。王登",
    "X67n1299_010:0060a23": "寶殿。野老謳歌。",
    "X67n1299_010:0060a24": "克符復頌云。奪人不奪境。緣自是誵訛。擬欲求玄",
    "X67n1299_010:0060b01": "旨。思量反責麼。驪珠光燦爛。蟾桂影婆娑。覿面無",
    "X67n1299_010:0060b02": "差互。還應滯網羅。奪境不奪人。尋言何處真。問禪",
    "X67n1299_010:0060b03": "禪是妄。究理理非親。日照寒光澹。山搖翠色新。直",
    "X67n1299_010:0060b04": "饒玄會得。恰似眼中塵。人境兩俱奪。從來正令行。",
    "X67n1299_010:0060b05": "不論佛與祖。那說聖凡情。擬犯吹毛劒。還如值木",
    "X67n1299_010:0060b06": "盲。進前求妙會。特地打精靈。人境俱不奪。思量意",
    "X67n1299_010:0060b07": "不偏。主賓言不異。問答理俱全。蹋破澄潭月。穿開",
    "X67n1299_010:0060b08": "碧落天。不能明妙用。淪溺在無緣。",
    "X67n1299_010:0060b09": "大同濟禪師。僧問如何是本來人。師云共住不相識。",
    "X67n1299_010:0060b10": "云恁麼則禮拜去也。師云暗寫愁腸寄阿誰。",
    "X67n1299_010:0060b11": "保寧勇頌云。共住同行世莫知。幾人當面便逢伊。",
    "X67n1299_010:0060b12": "縱饒紹續家門者。半是貧寒乞養兒。",
    "X67n1299_010:0060b13": "趙州諗禪師問投子。大死底人却活時如何。子云。不",
    "X67n1299_010:0060b14": "許夜行。投明須到。",
    "X67n1299_010:0060b15": "雪竇顯頌云。活中有眼還同死。藥忌何須鑒作家。",
    "X67n1299_010:0060b16": "古佛尚言曾未到。不知誰解撒塵沙。　白雲端云。",
    "X67n1299_010:0060b17": "死去活來牙尚露。投明須到己先行。誰家別舘池",
    "X67n1299_010:0060b18": "塘裏。一對鴛鴦畵不成。　長靈卓云。虗空產出鐵",
    "X67n1299_010:0060b19": "牛兒。頭角分明也大奇。踏破澄潭深處月。夜闌牽",
    "X67n1299_010:0060b20": "向雪中歸。　佛印元云。大死底人同活人。三千豪",
    "X67n1299_010:0060b21": "俠又隨塵。李陵本是收番將。却作降番上將身。",
    "X67n1299_010:0060b22": "　徑山杲云。禾黍不陽艶。競栽桃李春。翻令力耕者。",
    "X67n1299_010:0060b23": "半作賣花人。",
    "X67n1299_010:0060b24": "趙州僧問。路逢達道人。不將語默對。未審將甚麼對。",
    "X67n1299_010:0060c01": "師云。人從陳州來。不得許州信。",
    "X67n1299_010:0060c02": "大溈行頌云。滿滿彎弓射不著。長長揮劒斫無痕。",
    "X67n1299_010:0060c03": "堪笑日月不到處。箇中別是一乾坤。",
    "X67n1299_010:0060c04": "夾山會禪師。僧問如何是夾山境。師云。猿抱子歸青",
    "X67n1299_010:0060c05": "嶂後。鳥銜花落碧巖前。",
    "X67n1299_010:0060c06": "法眼云。我二十年來只作境話會却。　浮山遠云。",
    "X67n1299_010:0060c07": "直饒不作境話會。亦未會在。何故。犀因翫月通於",
    "X67n1299_010:0060c08": "角。象被雷驚花入牙。　琅瑘覺云。且道如今怎生",
    "X67n1299_010:0060c09": "會。良久云。上士遊山水。中人坐竹林。",
    "X67n1299_010:0060c10": "投子青頌云。月皎青松鶴夢長。碧霄丹桂掛羚羊。",
    "X67n1299_010:0060c11": "巖高壁仞千峯雪。石笋生條半夜霜。　寶峯祥云。",
    "X67n1299_010:0060c12": "古鏡重磨又一新。一回出匣一驚人。石頭城下風",
    "X67n1299_010:0060c13": "雷吼。老老禪翁把要津。　丹霞淳云。蚌含明月珠",
    "X67n1299_010:0060c14": "生腹。龍擁深雲雨灑空。莫向平田翻巨浪。直須點",
    "X67n1299_010:0060c15": "點盡朝東。　徑山杲云。境話會來猶未是。却問而",
    "X67n1299_010:0060c16": "今作麼生。清凉元來鼻頭直。夾山依舊兩眉橫。",
    "X67n1299_010:0060c17": "雲門偃禪師。僧問如何是大修行底人。師云一榼在",
    "X67n1299_010:0060c18": "手。",
    "X67n1299_010:0060c19": "大中德頌云。手中一榼絕痕瑕。道聽途傳轉見賖。",
    "X67n1299_010:0060c20": "作者至今拈不起。依前獨自挈歸家。",
    "X67n1299_010:0060c21": "鳳翔石柱禪師遊方時到洞山(即青林也)。值山示眾云。有",
    "X67n1299_010:0060c22": "四種人。一人說過佛祖。一步行不得。一人行過佛祖。",
    "X67n1299_010:0060c23": "一句說不得。一人說得行得。一人說不得行不得。那",
    "X67n1299_010:0060c24": "箇是其人。師出眾云。一人說過佛祖。一步行不得。祇",
    "X67n1299_010:0061a01": "是無舌不許行。一人行過佛祖。一句說不得。祇是無",
    "X67n1299_010:0061a02": "足不許說。一人說得行得。祇是函蓋相稱。一人說不",
    "X67n1299_010:0061a03": "得行不得。如斷命求活。此是石女兒披枷帶鎻。山云",
    "X67n1299_010:0061a04": "闍梨分上又作麼生。師云。該通分上。卓卓寧彰。山云",
    "X67n1299_010:0061a05": "祗如海上明公秀又作麼生。師云。幻人相逢。撫掌呵",
    "X67n1299_010:0061a06": "呵。",
    "X67n1299_010:0061a07": "丹霞淳頌云。水底泥牛耕白月。雲中木馬驟清風。",
    "X67n1299_010:0061a08": "胡僧懶捧西乾鉢。半夜乘舟過海東。",
    "X67n1299_010:0061a09": "靈峯顯禪師。僧問如何是諸佛向上人。師云白雲覆",
    "X67n1299_010:0061a10": "青山。云莫便是和尚為人處也無。師云淥沼徒長蕖。",
    "X67n1299_010:0061a11": "投子青頌云。雪嶠層層翠鎻深。風生寒岫結重雲。",
    "X67n1299_010:0061a12": "夜來丹鳳冲霄漢。聽曉樵人逐鴈群。",
    "X67n1299_010:0061a13": "心眼",
    "X67n1299_010:0061a14": "十祖脇尊者因十一祖作童子時來。祖乃問爾從何",
    "X67n1299_010:0061a15": "來。云我心非往。祖云爾住何所。云我心非止。祖云子",
    "X67n1299_010:0061a16": "不定耶。云諸佛亦然。祖云爾非諸佛。云諸佛亦非。",
    "X67n1299_010:0061a17": "翠巖芝云。祖師與童子一問一答。總欠會在。如今",
    "X67n1299_010:0061a18": "作麼生會。",
    "X67n1299_010:0061a19": "南堂靜頌云。諸佛亦非。國泰家肥。出窟獅子。報曉",
    "X67n1299_010:0061a20": "金雞。",
    "X67n1299_010:0061a21": "馬祖一禪師示眾云。汝等諸人各信自心是佛。此心",
    "X67n1299_010:0061a22": "即是佛心。達磨自南天竺國來至中華。傳上乘一心",
    "X67n1299_010:0061a23": "之法。令汝等開悟。僧問。和尚為甚麼說即心即佛。師",
    "X67n1299_010:0061a24": "云為止小兒啼。云啼止後如何。師云非心非佛。云除",
    "X67n1299_010:0061b01": "此後如何指示。師云向伊道不是物。",
    "X67n1299_010:0061b02": "翠巖真頌云。百萬雄兵出。將軍獵渭城。不閑弓矢",
    "X67n1299_010:0061b03": "力。斜漢月初生。　圓悟勤云。無鬚鎻子。八面玲瓏。",
    "X67n1299_010:0061b04": "不撥自轉。南北西東。海神知貴不知價。留與人間",
    "X67n1299_010:0061b05": "光照夜。　佛國白云。心心即佛佛心心。佛佛心心",
    "X67n1299_010:0061b06": "即佛心。心佛悟來無一物。將軍止渴望梅林。　佛",
    "X67n1299_010:0061b07": "鑑懃云。美如西子離金閣。嬌似楊妃倚玉樓。猶把",
    "X67n1299_010:0061b08": "琵琶半遮面。不令人見轉風流。　長靈卓云。風勁",
    "X67n1299_010:0061b09": "葉頻落。山高日易沈。坐中人不見。牕外白雲深。",
    "X67n1299_010:0061b10": "　黃龍震云。敲之即響。聽則無聲。嚴冬汗濕。酷熱冰",
    "X67n1299_010:0061b11": "清。試問道途來往客。長安此去幾多程。",
    "X67n1299_010:0061b12": "槃山積禪師示眾云。三界無法。何處求心。",
    "X67n1299_010:0061b13": "雪竇顯頌云。三界無法。何處求心。白雲為蓋。流水",
    "X67n1299_010:0061b14": "作琴。一曲兩曲無人會。雨過夜塘秋水深。　佛性",
    "X67n1299_010:0061b15": "泰云。三界無法。何處求心。山容雨過。松韻風吟。橫",
    "X67n1299_010:0061b16": "眠倒臥無餘事。一任莓苔滿地侵。　佛鑑懃云。青",
    "X67n1299_010:0061b17": "青入座當軒竹。黯黯遮門對面山。更有一般堪羨",
    "X67n1299_010:0061b18": "處。夜深流水響潺潺。",
    "X67n1299_010:0061b19": "麻谷徹禪師問臨濟。大悲千手眼。那箇是正眼。濟云。",
    "X67n1299_010:0061b20": "大悲千手眼。作麼生是正眼。速道速道。師拽濟下禪",
    "X67n1299_010:0061b21": "牀却坐。濟遂起云不審。師擬議。濟便喝。拽師下禪床",
    "X67n1299_010:0061b22": "却坐。師便出去。",
    "X67n1299_010:0061b23": "達觀頴云。諸德。此二尊宿如此。且道怎生。今時人",
    "X67n1299_010:0061b24": "總道照用照甚麼椀。一切人只解自騎馬去捉賊。",
    "X67n1299_010:0061c01": "自持刀去殺賊。此二人便能奪賊馬捉賊。奪賊刀",
    "X67n1299_010:0061c02": "殺賊。雖然如是。臨濟雖是得便宜。却是落便宜。",
    "X67n1299_010:0061c03": "　保寧勇頌云。多年塞上只聞名。今日陣前親見面。",
    "X67n1299_010:0061c04": "疋馬單鏘戰數場。好是見機開一箭。　海印信云。",
    "X67n1299_010:0061c05": "大悲正眼問來端。互換之機子細看。會得不得亦",
    "X67n1299_010:0061c06": "顢頇。也似黏魚上竹竿。　覺海元云。正眼英雄逢",
    "X67n1299_010:0061c07": "正眼。勝劣短長徒用揀。那吒現出本來身。且非父",
    "X67n1299_010:0061c08": "母能生產。　普融平云。相逢狹路轉身難。一陣交",
    "X67n1299_010:0061c09": "鋒瞬息間。旗號縱橫渾莫辨。試問何人得勝還。",
    "X67n1299_010:0061c10": "龐蘊居士問馬祖。不昧本來人。請師高著眼。祖直下",
    "X67n1299_010:0061c11": "覷。士進云。一種沒絃琴。唯師彈得妙。祖直上覷。士乃",
    "X67n1299_010:0061c12": "作禮。祖歸方丈。士隨後入云。弄巧成拙。",
    "X67n1299_010:0061c13": "雲峯悅云。且道賓家弄巧成拙。主家弄巧成拙。還",
    "X67n1299_010:0061c14": "有人揀得出麼。若揀得出。三十棒一棒也較不得。",
    "X67n1299_010:0061c15": "若揀不出。明年更有新條在。惱亂春風卒未休。",
    "X67n1299_010:0061c16": "　琅瑘覺云。一夜作竊。不覺天曉。",
    "X67n1299_010:0061c17": "保寧勇頌云。浩浩擎山頂嶽來。撑天拄地勢崔嵬。",
    "X67n1299_010:0061c18": "從教弄巧翻成拙。撒手前行更不回。　佛眼遠云。",
    "X67n1299_010:0061c19": "與子偕行今日路。與君共看本來人。同名同姓同",
    "X67n1299_010:0061c20": "形段。無死無生無色塵。　佛鑑懃云。馬師素有拏",
    "X67n1299_010:0061c21": "雲手。龐老猶伸掣電機。上苑鶯鶯相對語。朱樓鷰",
    "X67n1299_010:0061c22": "鷰一雙飛。",
    "X67n1299_010:0061c23": "雲巖晟禪師問道吾。大悲菩薩用許多手眼作甚麼。",
    "X67n1299_010:0061c24": "吾云如人夜間背手摸枕子相似。師云我會也。吾云",
    "X67n1299_010:0062a01": "汝作麼生會。師云徧身是手眼。吾云。道也太煞道。只",
    "X67n1299_010:0062a02": "道得八成。師云。某甲只恁麼。師兄作麼生。吾云通身",
    "X67n1299_010:0062a03": "是手眼。",
    "X67n1299_010:0062a04": "雪竇顯頌云。徧身是。通身是。拈來猶較十萬里。展",
    "X67n1299_010:0062a05": "翅崩騰六合雲。搏風鼓蕩四溟水。是何埃[土*(壴士+山)]兮忽",
    "X67n1299_010:0062a06": "生。那箇毫氂兮未止。君不見。網珠垂範影重重。棒",
    "X67n1299_010:0062a07": "頭手眼從何起。喝。　佛心才云。演若怖回鏡裏首。",
    "X67n1299_010:0062a08": "那吒還復舊時身。不知千眼從何起。便道全軀在",
    "X67n1299_010:0062a09": "剎塵。　大洪預云。弟應兄呼豈偶然。嬉遊時在舊",
    "X67n1299_010:0062a10": "山前。通身手眼如何會。拾得寒山笑揭天。　天寧",
    "X67n1299_010:0062a11": "璉云。通身是手眼。徧界不曾藏。背摸床頭枕。翻身",
    "X67n1299_010:0062a12": "嫌夜長。",
    "X67n1299_010:0062a13": "趙州諗禪師問僧甚處來。云雪峯來。師云雪峯近日",
    "X67n1299_010:0062a14": "有何言句。僧云雪峯示眾云。盡大地是沙門一隻眼。",
    "X67n1299_010:0062a15": "汝等諸人向甚處屙。師云。上座若回雪峰。我寄箇鍬",
    "X67n1299_010:0062a16": "子去與他。",
    "X67n1299_010:0062a17": "保福展云。南有雪峯。北有趙州。　琅瑘覺云。眾中",
    "X67n1299_010:0062a18": "有云。寄鍬子去。埋却趙州。若道寄鉢盂去。便道盛",
    "X67n1299_010:0062a19": "粥飯。用狂解益見作麼商量。不是僧繇手。謾說學",
    "X67n1299_010:0062a20": "丹青。　雪竇顯云。這僧既不從雪峯來。可惜趙州",
    "X67n1299_010:0062a21": "鍬子。",
    "X67n1299_010:0062a22": "正覺逸頌云。南望雪峰猶萬里。北遊未踏趙州關。",
    "X67n1299_010:0062a23": "賺他一隻破鍬子。二百餘年去不還。　佛慧泉云。",
    "X67n1299_010:0062a24": "石橋一路滑如苔。閩嶺風高凍不開。相見盡言遊",
    "X67n1299_010:0062b01": "歷去。幾人曾到雪峯來。　鼓山珪云。大地是眼何",
    "X67n1299_010:0062b02": "處屙。天下不柰雪老何。趙州寄箇鍬子去。方得此",
    "X67n1299_010:0062b03": "話圓堶堶。　徑山杲云。途路波吒數十州。傳言送",
    "X67n1299_010:0062b04": "語當風流。不知脚下泥生刺。踏著錐人脚指頭。",
    "X67n1299_010:0062b05": "保壽第二世禪師開堂日。三聖和尚乃推出一僧。師",
    "X67n1299_010:0062b06": "便打。聖云。恁麼為人。瞎却鎮州一城人眼去在。師便",
    "X67n1299_010:0062b07": "歸方丈。",
    "X67n1299_010:0062b08": "雪竇顯云。保壽三聖雖發明臨濟正法眼藏。要且",
    "X67n1299_010:0062b09": "只解無佛處稱尊。當時這僧若是箇漢。纔被推出",
    "X67n1299_010:0062b10": "便掀倒禪牀。直饒保壽全機。也較三千里。　雲峯",
    "X67n1299_010:0062b11": "悅云。臨濟一宗掃地而盡。因甚麼却到這裏。驀拈",
    "X67n1299_010:0062b12": "拄杖云。甚麼處去也。　溈山秀云。保壽為將。因何",
    "X67n1299_010:0062b13": "三聖却作中軍。可惜鎮州一城人眼。至今未辨東",
    "X67n1299_010:0062b14": "西。然清議之排必有竊吹之處。當時連三聖趂出。",
    "X67n1299_010:0062b15": "必然救得鎮州一城人眼。　五祖戒別保壽云。千",
    "X67n1299_010:0062b16": "鈞之弩不為鼷鼠而發機。　琅瑘覺云。不是三聖",
    "X67n1299_010:0062b17": "爭到今日。然雖如是。錯會者多。　大溈喆云。保壽",
    "X67n1299_010:0062b18": "大似寰中天子勑正行。三聖塞外將軍令正舉。還",
    "X67n1299_010:0062b19": "有不惜性命者麼。出來與老僧相見。要斷不平之",
    "X67n1299_010:0062b20": "事。良久云。橫按鏌鎁全正令。太平寰宇斬癡頑。",
    "X67n1299_010:0062b21": "　黃龍南頌云。寶華王座始登時。三聖推僧決眾疑。",
    "X67n1299_010:0062b22": "棒下分明無老少。天下盲人幾箇知。　佛國白云。",
    "X67n1299_010:0062b23": "臨濟家風兩獻酬。推僧棒瞎見宗猷。若非保壽全",
    "X67n1299_010:0062b24": "機眼。更有誰明此話頭。　保寧勇云。黑白未分著",
    "X67n1299_010:0062c01": "著奇。任他閑漢畔頭窺。不知除却神僊手。更有何",
    "X67n1299_010:0062c02": "人敵得伊。　徑山杲云。提起須彌第一槌。電光石",
    "X67n1299_010:0062c03": "火太遲遲。象王行處狐蹤絕。獅子咆哮百獸危。",
    "X67n1299_010:0062c04": "雲門偃禪師。僧問如何是正法眼。師云普。",
    "X67n1299_010:0062c05": "黃龍心云。更道箇瞎。且圖兩得相見。",
    "X67n1299_010:0062c06": "洞山聰頌云。普之一字豈尋常。擡手須看掣電光。",
    "X67n1299_010:0062c07": "擬議思量生會解。堪嗟剜肉作身瘡。　大愚芝云。",
    "X67n1299_010:0062c08": "說佛說法廣鋪舒。矢上加尖也太愚。明眼衲僧傍",
    "X67n1299_010:0062c09": "覷見。一條拄杖兩人舁。　白雲端云。頂上有來真",
    "X67n1299_010:0062c10": "箇瞎。輝天輝地不同時。大悲手裡休擎出。獨自夜",
    "X67n1299_010:0062c11": "行誰得知。　正覺逸云。普之一字天然別。著眼看",
    "X67n1299_010:0062c12": "時如電掣。宇宙茫茫無處尋。秤槌踏著硬如鐵。",
    "X67n1299_010:0062c13": "　圓通僊云。應機無出老韶陽。法眼咨詢普字當。機",
    "X67n1299_010:0062c14": "會若非獅子子。一場閑夢過瀟湘。",
    "X67n1299_010:0062c15": "天童啟禪師。僧問如何是應用無虧底眼。師云恰如",
    "X67n1299_010:0062c16": "瞎一般。",
    "X67n1299_010:0062c17": "丹霞淳頌云。盲聾瘖瘂逈天真。眼似眉毛道始隣。",
    "X67n1299_010:0062c18": "昨夜東君潛布令。黃鶯啼處綠楊春。",
    "X67n1299_010:0062c19": "護國澄禪師。僧問如何是本來心。師云犀因翫月紋",
    "X67n1299_010:0062c20": "生角。象被雷驚花入牙。",
    "X67n1299_010:0062c21": "丹霞淳頌云。三脚靈龜荒徑走。一枝瑞草亂峯垂。",
    "X67n1299_010:0062c22": "崑崗含玉山先潤。凉兔懷胎月未知。",
    "X67n1299_010:0062c23": "肢體",
    "X67n1299_010:0062c24": "達磨大師將返西天。謂門人云。時將至矣。盇各言所",
    "X67n1299_010:0063a01": "得乎。時門人道副對云。如我所見。不執文字。不離文",
    "X67n1299_010:0063a02": "字。而為道用。師云汝得吾皮。尼總持云。我今所解。如",
    "X67n1299_010:0063a03": "慶喜見阿閦佛國。一見更不再見。師云汝得吾肉。道",
    "X67n1299_010:0063a04": "育云。四大本空。五陰非有。而我見處。無一法可得。師",
    "X67n1299_010:0063a05": "云汝得吾骨。最後慧可禮拜後依位而立。師云汝得",
    "X67n1299_010:0063a06": "吾髓。於是傳法付衣。",
    "X67n1299_010:0063a07": "明安云。且道更有一人出來。得箇甚麼。乃云。不得",
    "X67n1299_010:0063a08": "不得。又云。意況不到。　翠巖芝云。二祖被他當面",
    "X67n1299_010:0063a09": "塗糊。莫道髓。皮也不曾摸著。因甚却紹祖位。　天",
    "X67n1299_010:0063a10": "衣懷云。祖師與麼說話。無計較中翻成計較。無塗",
    "X67n1299_010:0063a11": "轍中却成塗轍。若教伊踏著德山臨濟門下。免見",
    "X67n1299_010:0063a12": "九年冷坐。被人喚作壁觀胡僧。直饒如是。也未免",
    "X67n1299_010:0063a13": "殃及兒孫。　五祖演云。當時若見他三人恁麼道。",
    "X67n1299_010:0063a14": "各人好與三十棒。只如白雲今日也合喫二十九",
    "X67n1299_010:0063a15": "棒。留一棒與你諸人。其間若有知痛痒者。不辜負",
    "X67n1299_010:0063a16": "先聖。亦乃得見白雲。其或未知。堂裏喫粥喫飯更",
    "X67n1299_010:0063a17": "須爛嚼。多見是渾圝吞却。",
    "X67n1299_010:0063a18": "佛國白頌云。缺齒胡僧到大唐。却將皮髓強分張。",
    "X67n1299_010:0063a19": "九年懡[怡台+羅]空歸去。添得華人笑幾場。　保寧勇云。",
    "X67n1299_010:0063a20": "門前諸子列成行。各逞英雄越羈王。如何獨有無",
    "X67n1299_010:0063a21": "言者。坐斷毗盧不可當。　正覺逸云。少林真嗣擇",
    "X67n1299_010:0063a22": "全才。諸子紛紛點額回。衣法莫言容易得。曾憑三",
    "X67n1299_010:0063a23": "拜作良媒。　地藏恩云。當門齒缺真堪笑。面壁無",
    "X67n1299_010:0063a24": "言坐九年。皮髓些些分俵了。依前懡[怡台+羅]返西天。",
    "X67n1299_010:0063b01": "　枯木成云。四維上下絕遮欄。涌出水壺印碧天。無",
    "X67n1299_010:0063b02": "孔笛中藏六律。一聲驚起釣魚船。",
    "X67n1299_010:0063b03": "南泉願禪師示眾云。王老師賣身去也。還有人買麼。",
    "X67n1299_010:0063b04": "時有一僧出眾云某甲買。師云。不作貴。不作賤。你作",
    "X67n1299_010:0063b05": "麼生買。僧無語。",
    "X67n1299_010:0063b06": "趙州云。明年與和尚作一領布衫。　臥龍球代云。",
    "X67n1299_010:0063b07": "和尚屬某甲。　澄源代云。是何道理。　雪竇顯云。",
    "X67n1299_010:0063b08": "雖然作家競買。要且不解輸機。且道南泉還肯麼。",
    "X67n1299_010:0063b09": "雪竇也酬箇價。直令南泉進且無門退亦無地。不",
    "X67n1299_010:0063b10": "作貴不作賤作麼生買。別處容和尚不得。　佛鑑",
    "X67n1299_010:0063b11": "懃云。遼天索價。著地相酬。也須是當行家始得。若",
    "X67n1299_010:0063b12": "非當行。價例不等。不成買賣。",
    "X67n1299_010:0063b13": "泉大道頌云。貴賤非同價不常。箇中交道勿商量。",
    "X67n1299_010:0063b14": "趙州布衫應時用。一任閑人說短長。　野軒遵云。",
    "X67n1299_010:0063b15": "南泉鋪席大開張。差寶希珍壓市行。競買雖多酬",
    "X67n1299_010:0063b16": "價少。至今天下錯商量。　海印信云。賣身王老難",
    "X67n1299_010:0063b17": "為價。貴賤俱非不易酬。若使當時無退悔。喚來分",
    "X67n1299_010:0063b18": "付與園頭。　保寧勇云。王老哀哉不惜身。臨危將",
    "X67n1299_010:0063b19": "賣與何人。若無令子輕酬價。往往一年空過春。",
    "X67n1299_010:0063b20": "南泉因僧來參乃叉手而立。師云大俗生。僧合掌。師",
    "X67n1299_010:0063b21": "云大僧生。僧無語。",
    "X67n1299_010:0063b22": "保寧勇代撒手倒行出去。",
    "X67n1299_010:0063b23": "佛眼遠頌云。南北東西無不利。令人深愛老南泉。",
    "X67n1299_010:0063b24": "眉毛廝繫如相似。鼻孔遼天不著穿。",
    "X67n1299_010:0063c01": "南泉云。喚作如如。早是變了也。今時人須向異類中",
    "X67n1299_010:0063c02": "行始得。趙州在僧堂前見師便問。異即不問。如何是",
    "X67n1299_010:0063c03": "類。師以手托地。州以脚踏。師倒地。州走入延壽堂呌",
    "X67n1299_010:0063c04": "悔悔。師令侍者問悔甚麼。州云悔更不與兩踏。",
    "X67n1299_010:0063c05": "保寧勇頌云。張公移住向深村。被賊潛身入後門。",
    "X67n1299_010:0063c06": "鍋子一時偷去後。更來敲枕翫兒孫。　佛日才云。",
    "X67n1299_010:0063c07": "父不慈。子不孝。作之在前。悔之在後。明眼衲僧。難",
    "X67n1299_010:0063c08": "緘其口。",
    "X67n1299_010:0063c09": "溈山見仰山從外入。師以兩手握拳相交示之。仰便",
    "X67n1299_010:0063c10": "作女人拜。師云如是如是。",
    "X67n1299_010:0063c11": "佛鑑懃云。須知道解與師齊減師半德。見過於師",
    "X67n1299_010:0063c12": "方堪傳授。溈山纔向針鋒上把定乾坤。仰山便向",
    "X67n1299_010:0063c13": "藕絲裏開張世界。且因甚如此。不見道功多業就",
    "X67n1299_010:0063c14": "水到渠成。　大溈智云。功已成。名亦遂。父父子子",
    "X67n1299_010:0063c15": "有巴有鼻。千古之下如金擲地。諸仁者。還知麼。溈",
    "X67n1299_010:0063c16": "山搖頭。仰山擺尾。理合如斯。因事長智。周公制禮。",
    "X67n1299_010:0063c17": "如是如是。　塗毒策云。恁麼說話豈不是奇特商",
    "X67n1299_010:0063c18": "量。殊不知溈山父子無繩自縛。去死十分。祇如溈",
    "X67n1299_010:0063c19": "山以手握拳相交示之。何似塗毒轉箇拄杖子。自",
    "X67n1299_010:0063c20": "西邊拈過東邊。且道是同是別。箇裏不曾開活眼。",
    "X67n1299_010:0063c21": "知君泥水未甞分。",
    "X67n1299_010:0063c22": "慈受深頌云。佳人十八正嬌癡。一曲堂前舞柘枝。",
    "X67n1299_010:0063c23": "只有玉郎知雅態。更無人道柳如眉。",
    "X67n1299_010:0063c24": "臨濟玄禪師因趙州遊方到院。在後架洗脚次。師便",
    "X67n1299_010:0064a01": "問如何是祖師西來意。州云恰遇山僧洗脚。師近前",
    "X67n1299_010:0064a02": "作聽勢。州云。會即便會。啗啄作甚麼。師便歸方丈。州",
    "X67n1299_010:0064a03": "云。三十年行脚。今日錯為人下註脚。",
    "X67n1299_010:0064a04": "玉泉璉云。二老相見各有來由。明暗互換強弱相",
    "X67n1299_010:0064a05": "持。檢點將來。大似賊偷賊物。要識他用處麼。一條",
    "X67n1299_010:0064a06": "拄杖兩人擎。好手手中呈好手。　松源岳云。半雨",
    "X67n1299_010:0064a07": "半晴。桃紅李白。點著便行。不勞啗啄。那箇是他錯",
    "X67n1299_010:0064a08": "下註脚處。試道看。",
    "X67n1299_010:0064a09": "鼓山珪頌云。洗脚處更不安排。側聆時非是啗啄。",
    "X67n1299_010:0064a10": "趙州臨濟二老人相見。何曾下註脚。　徑山杲云。",
    "X67n1299_010:0064a11": "一人眼似鼓槌。一人頭如木杓。兩箇老。不識羞。至",
    "X67n1299_010:0064a12": "今無處安著。",
    "X67n1299_010:0064a13": "長慶稜禪師。僧問如何得不疑去。師展兩手。",
    "X67n1299_010:0064a14": "投子青頌云。展手之時。萬仞摧枯。河無水。月無來。",
    "X67n1299_010:0064a15": "若疑別問龐居士。石女黃梅誰共陪。",
    "X67n1299_010:0064a16": "魏府大覺禪師。僧問如何是本來身。師云。頭枕衡山。",
    "X67n1299_010:0064a17": "脚踏北嶽。",
    "X67n1299_010:0064a18": "保寧勇頌云。主山之後案山前。下是地兮上是天。",
    "X67n1299_010:0064a19": "身手太長衫袴短。醉狂贏得樂豐年。",
    "X67n1299_010:0064a20": "文殊禪師。師問古人垂一足意旨如何。師云坐久成",
    "X67n1299_010:0064a21": "勞。",
    "X67n1299_010:0064a22": "投子青頌云。馳書纔去返忽忽。一足垂酬繼後蹤。",
    "X67n1299_010:0064a23": "坐久成勞誰委悉。紅爐點雪自相通。",
    "X67n1299_010:0064a24": "龍濟修山主同法眼悟空三人到地藏。阻雪附爐次。",
    "X67n1299_010:0064b01": "藏問山河大地與上座自己是同是別。師云別。藏竪",
    "X67n1299_010:0064b02": "起兩指。師云同。藏亦竪起兩指便起去。師罔措。遂投",
    "X67n1299_010:0064b03": "誠入室。",
    "X67n1299_010:0064b04": "禾山方云。這箇漢向火也不了。更只管說同說別。",
    "X67n1299_010:0064b05": "直饒見得歷歷分明。正在途中。向禾山門下。直須",
    "X67n1299_010:0064b06": "喫棒。何故。十語九中。不如一默。",
    "X67n1299_010:0064b07": "白雲端頌云。地藏當鋒竪指頭。諸老至今猶未瞥。",
    "X67n1299_010:0064b08": "天迴地轉却等閑。千古萬古兩條鐵。　保寧勇云。",
    "X67n1299_010:0064b09": "商量同別有多般。潦倒何曾鼓舌端。今古不能提",
    "X67n1299_010:0064b10": "得去。一雙靈劒倚天寒。　佛印元云。山河大地兼",
    "X67n1299_010:0064b11": "同別。口中未有娘生舌。多知禪客強分疎。甕裏何",
    "X67n1299_010:0064b12": "曾走却鼈。",
    "X67n1299_010:0064b13": "黃龍南禪師室中垂問學徒云。我手何似佛手。我脚",
    "X67n1299_010:0064b14": "何似驢脚。人人有箇生緣處。那箇是上座生緣處。少",
    "X67n1299_010:0064b15": "有契其機者。天下號為黃龍三關。師復有偈示眾云。",
    "X67n1299_010:0064b16": "生緣斷處垂驢脚。驢脚伸時佛手開。為報五湖參學",
    "X67n1299_010:0064b17": "者。三關一一透將來。",
    "X67n1299_010:0064b18": "旻古佛頌云。我手佛手兼舉。禪人直下薦取。不動",
    "X67n1299_010:0064b19": "干戈道出。當處超佛超祖。我脚驢脚並行。步步踏",
    "X67n1299_010:0064b20": "著無生。會得雲收日卷。方知此道縱橫。生緣有語",
    "X67n1299_010:0064b21": "人皆識。水母何曾離得蝦。但見日頭東畔上。誰能",
    "X67n1299_010:0064b22": "更喫趙州茶。　照覺總云。佛手纔開古鑑明。森羅",
    "X67n1299_010:0064b23": "無得隱纖形。朝朝日自東邊出。多少行人問丙丁。",
    "X67n1299_010:0064b24": "驢脚伸時動地輪。大泮海底播紅塵。唯餘庭際青",
    "X67n1299_010:0064c01": "青栢。一度年來一度春。垂問生緣何處來。到家禪",
    "X67n1299_010:0064c02": "客絕纖埃。毗盧剎海周遊也。休說峨嵋與五臺。",
    "X67n1299_010:0064c03": "　佛眼遠云。佛手驢脚生緣。黃龍元無此語。直饒恁",
    "X67n1299_010:0064c04": "麼知之。我儂亦未相許。奉報四海禪人。第一不得",
    "X67n1299_010:0064c05": "錯舉。",
    "X67n1299_010:0064c06": "五祖演禪師每見僧來。師乃展手問云。何故喚作手。",
    "X67n1299_010:0064c07": "佛眼遠頌云。何故喚作手。衲僧難開口。擬議自顢",
    "X67n1299_010:0064c08": "頇。可憐太蒙斗。",
    "X67n1299_010:0064c09": "黃龍心禪師在室中竪拳示僧云。喚作拳頭則觸。不",
    "X67n1299_010:0064c10": "喚作拳頭則背。未審喚作甚麼。",
    "X67n1299_010:0064c11": "雪巢一頌云。背觸人難會。憑君子細看。片雲纔出",
    "X67n1299_010:0064c12": "洞。遮却面前山。　道場琳云。赤體更無藏隱處。黃",
    "X67n1299_010:0064c13": "龍未語先分付。若將見解上門來。他家自有通霄",
    "X67n1299_010:0064c14": "路。",
    "X67n1299_010:0064c15": "真像",
    "X67n1299_010:0064c16": "南泉願禪師一日訪百丈。丈問甚處來。師云江西來。",
    "X67n1299_010:0064c17": "丈云還將得馬大師真來麼。師云只這是。丈云背後",
    "X67n1299_010:0064c18": "底[妳女+口]。師拂袖便出。(或作訪忠國師)",
    "X67n1299_010:0064c19": "長慶稜云。大似不知。　保福展云。幾不到和尚此",
    "X67n1299_010:0064c20": "間。　雲居錫云。此二尊宿盡扶背後。只如南泉休",
    "X67n1299_010:0064c21": "去。為當扶面前扶背後。　五祖戒云。和尚於此路",
    "X67n1299_010:0064c22": "熟。　佛鑑懃云。一雙孤鴈搏地高飛。兩隻鴛鴦池",
    "X67n1299_010:0064c23": "邊獨立。　塗毒策云。膠漆易辨。乳酪難分。雖然難",
    "X67n1299_010:0064c24": "弟難兄。其柰各行活路。只如百丈道背後底聻。南",
    "X67n1299_010:0065a01": "泉拂袖便出。又作麼生。不因同渡風波惡。爭見船",
    "X67n1299_010:0065a02": "師手段高。",
    "X67n1299_010:0065a03": "佛眼遠頌云。八面當風祇這是。拂袖之談動天地。",
    "X67n1299_010:0065a04": "堪愛賣身王老師。不作賤兮不作貴。",
    "X67n1299_010:0065a05": "槃山積禪師將順世告眾云。有人邈得吾真不。眾或",
    "X67n1299_010:0065a06": "將所傳頂相呈似。皆不契。時普化云。某甲邈得。師云",
    "X67n1299_010:0065a07": "何不呈似老僧。化遂打筋斗而出。師云這漢向後掣",
    "X67n1299_010:0065a08": "風狂去在。",
    "X67n1299_010:0065a09": "保福展云。普化掣顛不少。槃山醜拙更多。　雲居",
    "X67n1299_010:0065a10": "云。普化只知邈真。不覺露醜。",
    "X67n1299_010:0065a11": "佛眼遠頌云。師真醜拙不堪呈。用盡身心笑殺人。",
    "X67n1299_010:0065a12": "波中莫覔絲頭意。白鼻崑崙賀新正。",
    "X67n1299_010:0065a13": "洞山价禪師問雲巖云。和尚百年後。忽有人問。還邈",
    "X67n1299_010:0065a14": "得師真。如何祗對。巖云但向伊道只這是。師良久。巖",
    "X67n1299_010:0065a15": "云。价闍梨。承當這箇事大須審細。師無語。巖便打。後",
    "X67n1299_010:0065a16": "因供養雲巖真。有僧問。先師道只這是。莫便是不。師",
    "X67n1299_010:0065a17": "云是。僧云意旨如何。師云當時幾錯會先師語。云未",
    "X67n1299_010:0065a18": "審先師還知有也無。師云。若不知有。爭解恁麼道。若",
    "X67n1299_010:0065a19": "知有。爭肯恁麼道。",
    "X67n1299_010:0065a20": "長慶稜云。既知有。為甚恁麼道。又云。養子方知父",
    "X67n1299_010:0065a21": "慈。",
    "X67n1299_010:0065a22": "天童覺頌云。爭解恁麼道。五更雞唱家林曉。爭肯",
    "X67n1299_010:0065a23": "恁麼道。千年鶴與雲松老。寶鑑澄明驗正偏。玉機",
    "X67n1299_010:0065a24": "轉側看兼到。門風大振兮規步綿綿。父子變通兮",
    "X67n1299_010:0065b01": "聲光浩浩。",
    "X67n1299_010:0065b02": "九峯虔禪師。僧問一筆丹青為甚麼邈誌公真不得。",
    "X67n1299_010:0065b03": "師云僧繇却許誌公。云為甚麼却許誌公。師云烏龜",
    "X67n1299_010:0065b04": "稽首須彌柱。",
    "X67n1299_010:0065b05": "投子青頌云。荊山採玉卞人尋。至寶無瑕絕見因。",
    "X67n1299_010:0065b06": "鐵牛帶子踏滄海。撞月石龜長羽鱗。",
    "X67n1299_010:0065b07": "文殊禪師。僧問僧繇為甚麼邈誌公真不得。師云。非",
    "X67n1299_010:0065b08": "但僧繇。誌公亦邈不得。云誌公為甚麼邈不得。師云",
    "X67n1299_010:0065b09": "彩繪不將來。云和尚還邈得也無。師云我亦邈不得。",
    "X67n1299_010:0065b10": "云和尚為甚麼邈不得。師云。渠不以苟我顏色。教我",
    "X67n1299_010:0065b11": "作麼生邈。",
    "X67n1299_010:0065b12": "丹霞淳頌云。身光熾盛相巍巍。妙筆如何彩繪伊。",
    "X67n1299_010:0065b13": "休問僧繇吳道子。誌公他自不能知。",
    "X67n1299_010:0065b15": "禪林類聚卷第"
}