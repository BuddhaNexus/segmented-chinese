{
    "T45n1893_002:0826a24": "淨心誡觀法卷下",
    "T45n1893_002:0826a26": "誡觀詐善揚名口清心濁法第十六",
    "T45n1893_002:0826a27": "聖賢密行內智外愚，凡夫狂癡內愚外智，未",
    "T45n1893_002:0826a28": "有戒定現戒定相，彰揚善名招引利養，隱匿",
    "T45n1893_002:0826a29": "垢過外顯清白，常向道俗說己功德。經云：「此",
    "T45n1893_002:0826b01": "是無刀大賊，罪於劫掠，誑詐犯重墮三惡道。」",
    "T45n1893_002:0826b02": "詐善之人具足五業：一者天神不護，證知缺",
    "T45n1893_002:0826b03": "戒受施。二者五千大鬼常遮其前，唱言大賊，",
    "T45n1893_002:0826b04": "掃其脚迹。三者或於現世得大衰惱。四者常",
    "T45n1893_002:0826b05": "不值佛，生邪見家。五者自欺亦欺誑他，自受",
    "T45n1893_002:0826b06": "苦報施主無果，是為五業。是以誡汝，推直於",
    "T45n1893_002:0826b07": "人，引曲向己，祕善陰德似不能言。何以故？善",
    "T45n1893_002:0826b08": "如金玉不用他知，惡如糞土不須藏覆，糞土",
    "T45n1893_002:0826b09": "之法貴在早除，細貨寶物默然牢掌。知足之",
    "T45n1893_002:0826b10": "性不求好名，少欲寂靜寧懼惡響，計我之人",
    "T45n1893_002:0826b11": "欲得名利。察身無我，名利安在？名利俱空，離",
    "T45n1893_002:0826b12": "我即實，滅於空實，正入平等，能捨名利，是為",
    "T45n1893_002:0826b13": "淨心。欲得淨土當淨其心，隨汝心淨即佛土",
    "T45n1893_002:0826b14": "淨，名為淨心。偈曰：",
    "T45n1893_002:0826b15": "　出家行非法，　　感得多衰惱，",
    "T45n1893_002:0826b16": "　危苦隨念豐，　　安樂稱情少。",
    "T45n1893_002:0826b17": "　天神不愛護，　　魔事數來擾，",
    "T45n1893_002:0826b18": "　死時懷恐懼，　　長劫墮惡道。",
    "T45n1893_002:0826b19": "　善德深密藏，　　其猶摩尼寶，",
    "T45n1893_002:0826b20": "　過惡悉除滅，　　理同苗邊草。",
    "T45n1893_002:0826b21": "　真行不求名，　　戒定內明了，",
    "T45n1893_002:0826b22": "　詐善覆藏惡，　　佛法中非好。",
    "T45n1893_002:0826b23": "　諦觀此誡文，　　繫意開懷抱，",
    "T45n1893_002:0826b24": "　一切障道因，　　懺悔更莫造。",
    "T45n1893_002:0826b25": "誡觀眾生各著依正二報法第十七",
    "T45n1893_002:0826b26": "三界眾生住著堅牢，為貪二報障於解脫。非",
    "T45n1893_002:0826b27": "非想天自謂涅槃果報終極，懷增上慢不逸",
    "T45n1893_002:0826b28": "三塗；色界眾生貪著禪味，自謂安樂更無過",
    "T45n1893_002:0826b29": "者，復念身光宮殿明淨我果最勝；欲界眾生",
    "T45n1893_002:0826c01": "性多放逸，貪五欲樂不覺無常，天福亦盡還",
    "T45n1893_002:0826c02": "歸惡道；薄地凡夫臭身隔陋果報卑劣，起大",
    "T45n1893_002:0826c03": "憍慢各恃我見，謂此人中常樂我淨更無過",
    "T45n1893_002:0826c04": "者；畜生萬類巢居穴處，各愛壽命不願人天，",
    "T45n1893_002:0826c05": "不嫌己身，不希淨土。此雜類身一身遍受，乃",
    "T45n1893_002:0826c06": "至毒蛇屏虫之類，悉愛壽命貪著住處，不覺",
    "T45n1893_002:0826c07": "身中同有佛性。然此諸身無始已來，隨業轉",
    "T45n1893_002:0826c08": "換無暫停時。汝可諦觀當起厭離，勤求方便",
    "T45n1893_002:0826c09": "脫於生死依正二報，漸證法身巍巍不動，至",
    "T45n1893_002:0826c10": "得如是覺悟，除諸疑惑決定誠信，名為淨信。",
    "T45n1893_002:0826c11": "偈曰：",
    "T45n1893_002:0826c12": "　三界六趣中，　　無數種眾生，",
    "T45n1893_002:0826c13": "　形壽各差別，　　依正亦難明。",
    "T45n1893_002:0826c14": "　今就人道修，　　對治隨分行：",
    "T45n1893_002:0826c15": "　觀諸眾生類，　　憎愛心不平，",
    "T45n1893_002:0826c16": "　憎者欲相殺，　　愛即長癡盲，",
    "T45n1893_002:0826c17": "　貪瞋更互起，　　身壞墮三坑。",
    "T45n1893_002:0826c18": "　各貪愛危命，　　處險未知驚，",
    "T45n1893_002:0826c19": "　造因不畏果，　　寧知死復生。",
    "T45n1893_002:0826c20": "　菩薩以是故，　　欲令眾生樂，",
    "T45n1893_002:0826c21": "　眾生煩惱垢，　　方便為除却。",
    "T45n1893_002:0826c22": "　教觀十八空，　　六塵莫取著，",
    "T45n1893_002:0826c23": "　四倒及五欲，　　禁斷更莫作。",
    "T45n1893_002:0826c24": "　愚人貪現樂，　　不識當來惡，",
    "T45n1893_002:0826c25": "　當來還是我，　　如何即疎薄。",
    "T45n1893_002:0826c26": "　假使多身樂，　　一一填溝壑，",
    "T45n1893_002:0826c27": "　為此求常住，　　解脫無明縛。",
    "T45n1893_002:0826c28": "誡觀煩惱結使法第十八",
    "T45n1893_002:0826c29": "一切生死障道苦業皆因結使，如《毘曇》說，今",
    "T45n1893_002:0827a01": "略況言，令息覺觀。結有十結，使通三界九十",
    "T45n1893_002:0827a02": "八種，今恐文繁，少分喻說。結使者，阿梨邪",
    "T45n1893_002:0827a03": "藏染分種子名之為結；受六道果報名之為",
    "T45n1893_002:0827a04": "使。使業發生增有漏種，如賊居險潛伏聚集，",
    "T45n1893_002:0827a05": "名之為結；持仗劫害掠人財寶，名之為使。貪",
    "T45n1893_002:0827a06": "瞋性習依真潛伏，還緣起發，能劫戒財，取著",
    "T45n1893_002:0827a07": "諸塵害於智寶，剎那相續追求如使。無對名",
    "T45n1893_002:0827a08": "結，外觀名使；止慮名結，攀緣名使；繫念名",
    "T45n1893_002:0827a09": "結，役心名使。為有結使愛恚互生，由愛恚故",
    "T45n1893_002:0827a10": "成取捨業，妄取捨故癡翳轉厚，故障其慧眼。",
    "T45n1893_002:0827a11": "慧眼未開名無明闇，闇心緣事，與顛倒相應，",
    "T45n1893_002:0827a12": "抱真常性愛生死苦，生死流浪，迷失正道。未",
    "T45n1893_002:0827a13": "見正道名為迷惑，無常常想，無樂樂想，無",
    "T45n1893_002:0827a14": "我見我，無淨見淨，如是狂錯皆因結使。如是",
    "T45n1893_002:0827a15": "結使造顛倒業，欲斷結使即修五停觀法以",
    "T45n1893_002:0827a16": "對治之，安般守意入三脫門，觀空離相結使",
    "T45n1893_002:0827a17": "斷除，身心寂靜，故不起煩惱。煩惱滅處名真",
    "T45n1893_002:0827a18": "解脫，解脫者則大涅槃，欲起染心當自挫辱，",
    "T45n1893_002:0827a19": "挫不令散，名為淨心。偈曰：",
    "T45n1893_002:0827a20": "　佛於波羅奈，　　三轉厭離行，",
    "T45n1893_002:0827a21": "　授與四諦法，　　為治煩惱病。",
    "T45n1893_002:0827a22": "　永斷生死根，　　成就智慧命，",
    "T45n1893_002:0827a23": "　修禪斷結使，　　照理心懸鏡。",
    "T45n1893_002:0827a24": "　調心唯柔軟，　　持戒須彌硬，",
    "T45n1893_002:0827a25": "　戒淨不悔恨，　　布薩心喜慶。",
    "T45n1893_002:0827a26": "　煩惱生結使，　　結使長煩惱，",
    "T45n1893_002:0827a27": "　唯有禪定力，　　摧之如腐草。",
    "T45n1893_002:0827a28": "　結使妄取捨，　　瞖厚障見道，",
    "T45n1893_002:0827a29": "　故修五停觀，　　淨心內明了。",
    "T45n1893_002:0827b01": "誡觀十八界假緣生法第十九",
    "T45n1893_002:0827b02": "何名十八界？身有六根，謂眼耳鼻舌身意；外",
    "T45n1893_002:0827b03": "有六塵，謂色聲香味觸法；中間生六識；三",
    "T45n1893_002:0827b04": "六假合名十八界。云何名根？能生諸業長養",
    "T45n1893_002:0827b05": "任持，故名根。云何名塵？坌污淨心觸身成",
    "T45n1893_002:0827b06": "垢，故名塵。云何名識？能了前境妄起分別，名",
    "T45n1893_002:0827b07": "為識。然此根塵互相涉入，名十二入，假緣生",
    "T45n1893_002:0827b08": "起無真實性。眾生不達，謂內外入有常樂我",
    "T45n1893_002:0827b09": "淨，貪心熱惱堅著執取，迷惑昏謬不信聖道，",
    "T45n1893_002:0827b10": "順情生貪，違意起瞋，以此貪瞋增長結使，此",
    "T45n1893_002:0827b11": "名凡夫以十八界。學人十八界者，著三十二",
    "T45n1893_002:0827b12": "相名貪色，願聞說法名貪聲，願上香供養名",
    "T45n1893_002:0827b13": "貪香，願證大乘理教諸法實相名貪味，願得",
    "T45n1893_002:0827b14": "清淨法身名貪觸，願成一切智名貪法。於此",
    "T45n1893_002:0827b15": "緣修之中有善貪瞋癡，進求上地名貪，背捨",
    "T45n1893_002:0827b16": "劣行名瞋，情有向背名癡，見身證道名慢，故",
    "T45n1893_002:0827b17": "云學人十八界。義名智障，非有煩惱，非無煩",
    "T45n1893_002:0827b18": "惱。能知二種根塵，而熾然修入平等大道無",
    "T45n1893_002:0827b19": "為法中，故名淨心。偈曰：",
    "T45n1893_002:0827b20": "　塵境雖如幻，　　見色起慈悲，",
    "T45n1893_002:0827b21": "　發意離諂慢，　　不失四威儀。",
    "T45n1893_002:0827b22": "　六塵行坌污，　　亦是行者師，",
    "T45n1893_002:0827b23": "　除病不除法，　　七覺分修持。",
    "T45n1893_002:0827b24": "　雖觀文字空，　　要須遍讀經，",
    "T45n1893_002:0827b25": "　廣尋聖者義，　　般若漸得成。",
    "T45n1893_002:0827b26": "　雖觀根塵空，　　和敬護人情，",
    "T45n1893_002:0827b27": "　戒儀須具足，　　修德慎惡名。",
    "T45n1893_002:0827b28": "　雖觀諸行空，　　對塵修五停，",
    "T45n1893_002:0827b29": "　貪癡結使斷，　　寂滅心安寧。",
    "T45n1893_002:0827c01": "　雖觀三界空，　　擇惡善須歸，",
    "T45n1893_002:0827c02": "　修行擇覺分，　　離垢識是非。",
    "T45n1893_002:0827c03": "　雖知三諦空，　　知諦義窮微，",
    "T45n1893_002:0827c04": "　常依二諦說，　　與理不相違。",
    "T45n1893_002:0827c05": "　十八界雖妄，　　出生於珍寶，",
    "T45n1893_002:0827c06": "　觀解緣和義，　　不生亦不老。",
    "T45n1893_002:0827c07": "　七地大菩薩，　　不名無煩惱，",
    "T45n1893_002:0827c08": "　金剛心滅後，　　然證無為道。",
    "T45n1893_002:0827c09": "誡觀修習安那般那假相觀法第二十",
    "T45n1893_002:0827c10": "夫坐禪要法當有十種：",
    "T45n1893_002:0827c11": "一者、先託靜處，遠於水火、禽獸、音樂、八難土境，",
    "T45n1893_002:0827c12": "令心安隱。二者、厚敷草蓐，中高邊下。三者、緩",
    "T45n1893_002:0827c13": "帶衣裳，節食少飲。四者、結加趺坐，左手壓右",
    "T45n1893_002:0827c14": "手，閉目合口齒不相嚙，端身平視。五者、年少",
    "T45n1893_002:0827c15": "腹飽當數出息，年老腹飢當數入息。六者、當",
    "T45n1893_002:0827c16": "觀出息去鼻遠近，入到何處，即知氣色初麁",
    "T45n1893_002:0827c17": "後細，下至氣海上衝於頂。七者、從第一息數",
    "T45n1893_002:0827c18": "至第十，若未至十，緣於異想，還攝取心，更從",
    "T45n1893_002:0827c19": "一數。八者、手掌之內置一明珠，繫念觀珠，心",
    "T45n1893_002:0827c20": "心相續光明即現。九者、如五停觀對治現行，",
    "T45n1893_002:0827c21": "五種煩惱隨起隨治，隨分解脫煩惱不行，令",
    "T45n1893_002:0827c22": "戒清淨，以戒清淨故，諸天歡喜善神衛護。十",
    "T45n1893_002:0827c23": "者、以修定故，舉動審諦心不卒暴，謙下柔和",
    "T45n1893_002:0827c24": "忍辱無諍，以是功德增長智慧，臨命終時他",
    "T45n1893_002:0827c25": "方菩薩來迎，神識不遭苦患，諸天世人所共",
    "T45n1893_002:0827c26": "稱讚，生於淨土，見佛聞法，永離三塗，受解脫",
    "T45n1893_002:0827c27": "樂。自餘諸法如經所說，汝當受行成戒定根，",
    "T45n1893_002:0827c28": "根性明利，名為淨心。偈曰：",
    "T45n1893_002:0827c29": "　凡夫學道法，　　唯可心自知，",
    "T45n1893_002:0828a01": "　造次向他道，　　他即反生誹。",
    "T45n1893_002:0828a02": "　諦觀少言說，　　人重德能威，",
    "T45n1893_002:0828a03": "　遠眾近靜處，　　端坐正思惟。",
    "T45n1893_002:0828a04": "　但自觀身行，　　口勿說他短，",
    "T45n1893_002:0828a05": "　結舌少論量，　　默然心柔軟。",
    "T45n1893_002:0828a06": "　無知若聾盲，　　內智懷實貨，",
    "T45n1893_002:0828a07": "　頭陀樂閑靜，　　對修離懈惰。",
    "T45n1893_002:0828a08": "誡觀善惡相資法第二十一",
    "T45n1893_002:0828a09": "夫善者是諸惡之師，惡者是萬善之資。經",
    "T45n1893_002:0828a10": "云：「眾生能度佛，佛復度眾生。」何以故？一切",
    "T45n1893_002:0828a11": "諸佛皆因眾生而成佛道。經云：「高原陸地不",
    "T45n1893_002:0828a12": "生蓮華，淤泥之中出生華耳。」又一切眾生皆",
    "T45n1893_002:0828a13": "因於佛而得解脫。言諸惡者，謂五逆十惡、犯",
    "T45n1893_002:0828a14": "四重八重禁、謗諸賢聖、破正法輪、一闡提等，",
    "T45n1893_002:0828a15": "菩薩於此將為福田。何以故？同體大悲故。於",
    "T45n1893_002:0828a16": "三塗四趣代諸眾生受碎身等苦，軟語引導",
    "T45n1893_002:0828a17": "教令懺悔，慈心拔濟救令得樂，廣開甘露說",
    "T45n1893_002:0828a18": "微妙法，破彼惡業善言誘示，令信十善生人",
    "T45n1893_002:0828a19": "天處，復勸迴向無上菩提，因是功德菩薩道",
    "T45n1893_002:0828a20": "成，即名眾生亦能度佛。又身中真性由人弘",
    "T45n1893_002:0828a21": "顯，若無信力聞思修等，諸佛菩薩雖具慈悲，",
    "T45n1893_002:0828a22": "無如之何？是故誡汝，凡是罪惡可賤眾生，惟",
    "T45n1893_002:0828a23": "起哀愍，不應瞋罵生下劣心。又見上行清淨",
    "T45n1893_002:0828a24": "好人，不應偏重別請供養。何以故？善惡一如",
    "T45n1893_002:0828a25": "性俱空故，於好醜色二見平等，常觀空寂入",
    "T45n1893_002:0828a26": "三解脫門，含生之類皆如幻化不著諸相，名",
    "T45n1893_002:0828a27": "為淨心。偈曰：",
    "T45n1893_002:0828a28": "　欲得解脫樂，　　疎己常親他，",
    "T45n1893_002:0828a29": "　行慈拔彼苦，　　自度生死河。",
    "T45n1893_002:0828b01": "　若聞我與彼，　　便是分別魔，",
    "T45n1893_002:0828b02": "　眾生壽者見，　　賢聖共譏訶。",
    "T45n1893_002:0828b03": "　法界同一如，　　真妄水共波，",
    "T45n1893_002:0828b04": "　波者即是水，　　水者即是波。",
    "T45n1893_002:0828b05": "　善門有多途，　　慈悲最是急，",
    "T45n1893_002:0828b06": "　是故薩陀倫，　　世號常啼泣。",
    "T45n1893_002:0828b07": "　憐愍眾生故，　　捨樂懷憂悒，",
    "T45n1893_002:0828b08": "　護生成佛因，　　損生佛道澁。",
    "T45n1893_002:0828b09": "　無財施貧厄，　　分食與減粒，",
    "T45n1893_002:0828b10": "　若能修一慈，　　十六分不及。",
    "T45n1893_002:0828b11": "誡觀六道眾生善惡因果法第二十二",
    "T45n1893_002:0828b12": "造因感果數若恒沙，今略言之一十八種：一",
    "T45n1893_002:0828b13": "者麁因果，二細因果，三大因果，四小因果，五",
    "T45n1893_002:0828b14": "輕因果，六重因果，七明因果，八闇因果，九香",
    "T45n1893_002:0828b15": "因果，十臭因果，十一延因果，十二促因果，十",
    "T45n1893_002:0828b16": "三愚因果，十四智因果，十五凡因果，十六聖",
    "T45n1893_002:0828b17": "因果，十七真因果，十八妄因果。先舉現果",
    "T45n1893_002:0828b18": "後出其因。麁果者，地獄畜生餓鬼等故。細果",
    "T45n1893_002:0828b19": "者，無色界四陰身故。大果者，色界梵天及大",
    "T45n1893_002:0828b20": "龍金翅鳥摩竭魚等三由旬者，節級乃至八",
    "T45n1893_002:0828b21": "萬四千由旬，及阿鼻地獄身等，善惡報差大",
    "T45n1893_002:0828b22": "果所攝。小果者，下至翾飛蠕動如小微塵，但",
    "T45n1893_002:0828b23": "動不能行故。輕果者，諸天報身輕舉飛行故，",
    "T45n1893_002:0828b24": "五通諸仙、緊疾、夜叉、鬼神等故。重果者，如鐵",
    "T45n1893_002:0828b25": "圍山中大蟒大獸大海盲龍身，重如山故。明",
    "T45n1893_002:0828b26": "果者，人天中有日月光火珠身光等故。闇果",
    "T45n1893_002:0828b27": "者，如八大地獄，但聞忍苦聲目不見故。香果",
    "T45n1893_002:0828b28": "者，上界諸天毛孔之中皆出妙香，聞者心悅，",
    "T45n1893_002:0828b29": "及依報處宮殿等香故。臭果者，畜生餓鬼不",
    "T45n1893_002:0828c01": "淨業鬼，人中臭物無可比故。延果者，非非想",
    "T45n1893_002:0828c02": "天壽命八萬劫故。促果者，如蝎蠓等生，生",
    "T45n1893_002:0828c03": "竟即死，不得暫停故。愚果者，凡夫鬼畜等故。",
    "T45n1893_002:0828c04": "智果者，眾生中為導師故。凡果者，人天中未",
    "T45n1893_002:0828c05": "發道心故。聖果者，阿那含已下及人天中五",
    "T45n1893_002:0828c06": "淨居處故。真果者，三乘學人漏未盡故。妄果",
    "T45n1893_002:0828c07": "者，四大五陰身心緣集故。此等是六道中正",
    "T45n1893_002:0828c08": "果。何故名因？今次第相對說。麁因者，四重八",
    "T45n1893_002:0828c09": "禁五逆十惡，謗大乘正法、一切賢聖，用三寶",
    "T45n1893_002:0828c10": "財物，殺發菩提心眾生，破塔燒寺故。細因",
    "T45n1893_002:0828c11": "者，修禪定業，外道邪命梵行故。大因者，修四",
    "T45n1893_002:0828c12": "無量心善因故，破三聚淨戒惡因故。小因者，",
    "T45n1893_002:0828c13": "始脫地獄入畜生道故。輕因者，淨修梵行，十",
    "T45n1893_002:0828c14": "善業緣故。重因者，損害三寶，一闡提行者故。",
    "T45n1893_002:0828c15": "明因者，施燈明燭火照佛形像，同十善道故。",
    "T45n1893_002:0828c16": "闇因者，毀他眼目，盜塔燈明，點滅經字，破人",
    "T45n1893_002:0828c17": "善業，污佛戒故。香因者，造旃檀塔廟香木形",
    "T45n1893_002:0828c18": "像，香水灌像沐浴洗僧香華供養故。臭因者，",
    "T45n1893_002:0828c19": "觸僧淨食噉辛入寺，畜養猪雞，十惡業故。延",
    "T45n1893_002:0828c20": "因者，修不殺戒及四空定邪正二業故。促因",
    "T45n1893_002:0828c21": "者，殺生餘業故。愚因者，不信正法故。智因",
    "T45n1893_002:0828c22": "者，受持經律熏修般若故。凡因者，無明癡愛",
    "T45n1893_002:0828c23": "貪五欲故。聖因者，戒定慧故。真因者，本性清",
    "T45n1893_002:0828c24": "淨故。盲因者，諸根對塵生識故。論六道因果",
    "T45n1893_002:0828c25": "唯佛知盡，今說少分為除疑網，深信因果。汝",
    "T45n1893_002:0828c26": "可思量種諸善根收納善果，所行之善皆迴",
    "T45n1893_002:0828c27": "向無上菩提成解脫分善，不取六道有漏善，",
    "T45n1893_002:0828c28": "如是修習諦知因果無漏，名為淨心。偈曰：",
    "T45n1893_002:0828c29": "　可慜罪眾生，　　墮在無底坑，",
    "T45n1893_002:0829a01": "　不知因果義，　　冥冥暗中行。",
    "T45n1893_002:0829a02": "　抱真未覺識，　　有眼猶名盲，",
    "T45n1893_002:0829a03": "　真樂無心趣，　　妄色共相諍。",
    "T45n1893_002:0829a04": "　今為除疑網，　　略指因果業，",
    "T45n1893_002:0829a05": "　若能決定信，　　近三僧祇劫。",
    "T45n1893_002:0829a06": "　以信因果故，　　常聞大乘法，",
    "T45n1893_002:0829a07": "　應趣種性地，　　勇猛心勿怯。",
    "T45n1893_002:0829a08": "誡觀行者善護戒財塵賊止劫法第二十三",
    "T45n1893_002:0829a09": "一切眾生從無始來受生死苦，迷失聖道，障",
    "T45n1893_002:0829a10": "於常住清淨法身，唯因識心貪取塵境。譬如",
    "T45n1893_002:0829a11": "家貧，智者教業，隨教修業，漸多財寶；有六惡",
    "T45n1893_002:0829a12": "賊夜來劫奪，持仗扣門臨欲危害，財主即便",
    "T45n1893_002:0829a13": "牢下關鑰，牆高塹深，遂免劫失，身安財固，無眾",
    "T45n1893_002:0829a14": "苦惱。貧喻闡提身無一善；智者教業喻佛經",
    "T45n1893_002:0829a15": "律；漸多財寶喻集福智；六賊喻六塵，夜喻",
    "T45n1893_002:0829a16": "無明；劫喻貪愛；持仗扣門喻根對於塵；牢下",
    "T45n1893_002:0829a17": "關鑰喻修道人堅住四念及五停觀；牆高喻",
    "T45n1893_002:0829a18": "善知識及毘尼正法；塹深喻深心弘誓不犯",
    "T45n1893_002:0829a19": "律禁；免劫者喻全梵行、戒無缺無漏、諸佛歡",
    "T45n1893_002:0829a20": "喜，聖凡同讚；身安喻生善道人天淨土，及大",
    "T45n1893_002:0829a21": "涅槃安隱快樂；財固喻持戒守心，行不退菩",
    "T45n1893_002:0829a22": "提，諸波羅蜜增長不失。法喻並顯，汝宜知之。",
    "T45n1893_002:0829a23": "比丘破戒墮三惡道沈溺苦海者，皆由無善",
    "T45n1893_002:0829a24": "知識方便勸導，又不修習四念處法、五停觀",
    "T45n1893_002:0829a25": "法等，汝可依戒順此教授，煩惱魔賊不能得",
    "T45n1893_002:0829a26": "便，是故守心禁勒根門，幻惑塵賊莫令前入，",
    "T45n1893_002:0829a27": "繫意觀空離我、我所，如是修行名為淨心。偈",
    "T45n1893_002:0829a28": "曰：",
    "T45n1893_002:0829b01": "　六塵如狂賊，　　貪塵聲與色，",
    "T45n1893_002:0829b02": "　妄情同惡馬，　　牢加禪轡勒。",
    "T45n1893_002:0829b03": "　欲入佛法海，　　堅修戒定德，",
    "T45n1893_002:0829b04": "　當住三空門，　　心淨樂靜默。",
    "T45n1893_002:0829b05": "誡觀世諦第一義諦法第二十四",
    "T45n1893_002:0829b06": "世諦者，恃怙宗望、公卿爵祿、籍曹婚姻、文武",
    "T45n1893_002:0829b07": "伎藝、墓陵碑績、爭勳競封、取着空名。或為財",
    "T45n1893_002:0829b08": "色不惜軀命，輕身為惡更相殺戮，譽歎弓馬",
    "T45n1893_002:0829b09": "驕勇前鋒，自謂丈夫猛略身手。或侵妻奪職",
    "T45n1893_002:0829b10": "傷殺於人，枉法受求苦毒非理，噉食生命，耳",
    "T45n1893_002:0829b11": "貪絲竹晝夜放蕩，不避親疎飲酒醉亂，鬪打",
    "T45n1893_002:0829b12": "惡罵迭相是非。或大怨讎，或逐財色不慮艱",
    "T45n1893_002:0829b13": "阻，喜著色衣，食無時節，愛養臭穢膿血之身，",
    "T45n1893_002:0829b14": "不覺剎那念念生滅，老病既至身壞命終，膖",
    "T45n1893_002:0829b15": "脹臭爛虫出獸噉，神魂受報生三惡道，百千",
    "T45n1893_002:0829b16": "萬劫無解脫時，是名世諦。第一義諦者，非貪",
    "T45n1893_002:0829b17": "上來虛妄等事，隨順菩提至無為道，不同世",
    "T45n1893_002:0829b18": "間生死出沒，待對緣修，非色至識，非眼至意，",
    "T45n1893_002:0829b19": "非念工夫見聞覺知，非名句味，清淨平等猶",
    "T45n1893_002:0829b20": "如虛空，湛然凝寂是名第一義諦。能觀世諦",
    "T45n1893_002:0829b21": "如幻化，諂誑癡凡，無有實性，畢竟於真常道",
    "T45n1893_002:0829b22": "中作此解脫，故名為淨心。偈曰：",
    "T45n1893_002:0829b23": "　世法誑癡人，　　謂實起貪瞋，",
    "T45n1893_002:0829b24": "　若知無自性，　　慧性入童真。",
    "T45n1893_002:0829b25": "　凡夫歷生死，　　因愛取諸塵，",
    "T45n1893_002:0829b26": "　若覺根塵空，　　性本是法身。",
    "T45n1893_002:0829b27": "　貪愛名世諦，　　輪迴十二緣，",
    "T45n1893_002:0829b28": "　除貪即出世，　　此句佛親宣。",
    "T45n1893_002:0829b29": "　第一義諦者，　　離相絕音聲，",
    "T45n1893_002:0829c01": "　所言平等者，　　假名平等名。",
    "T45n1893_002:0829c02": "　寄言以表諦，　　故說一切經，",
    "T45n1893_002:0829c03": "　方知陰法空，　　對治滅心形。",
    "T45n1893_002:0829c04": "誡觀晚出家人心行法第二十五",
    "T45n1893_002:0829c05": "夫晚出家者有十種罪過：一者健鬪，世言竭",
    "T45n1893_002:0829c06": "斗，俗氣成性，我心自在，意凌徒眾，不受呵責。",
    "T45n1893_002:0829c07": "二者喜見他短，自謂精誠，所作事業未必合",
    "T45n1893_002:0829c08": "道，短知短見未解作解，言說常多綺語所攝。",
    "T45n1893_002:0829c09": "三者見師僧過起嫌恨心，燒滅功德修三惡",
    "T45n1893_002:0829c10": "道。四者輕慢他人自謂丈夫，身心剛強不從",
    "T45n1893_002:0829c11": "折伏。五者舉動造次威儀不整，高語大笑無",
    "T45n1893_002:0829c12": "所畏忌。六者喜好瓶鉢衣服鮮華，心無實德",
    "T45n1893_002:0829c13": "貪求利養。七者心想散亂憶俗時事，增長煩",
    "T45n1893_002:0829c14": "惱不能如法對治。八者笑他破戒自謂清淨，",
    "T45n1893_002:0829c15": "拘著相貌不達真理；專愚執見諍論取勝，未",
    "T45n1893_002:0829c16": "具五德畜養沙彌，唯貪其力無心教授。九者",
    "T45n1893_002:0829c17": "不攝諸根身疲神倦，放縱睡眠不念明相，夜",
    "T45n1893_002:0829c18": "數惡夢諸天不護。十者剏入佛法莫沾道味，",
    "T45n1893_002:0829c19": "憂慮疑惑情思還俗，嫌薄三寶反懷悔恨，既",
    "T45n1893_002:0829c20": "自還俗憎出家人，輕賤行者成闡提業。此之",
    "T45n1893_002:0829c21": "十惡過患，是地獄畜生餓鬼正因，汝當省察，",
    "T45n1893_002:0829c22": "名為淨心。偈曰：",
    "T45n1893_002:0829c23": "　俗氣力方強，　　三毒至猛盛，",
    "T45n1893_002:0829c24": "　年晚始入道，　　猶守本時性。",
    "T45n1893_002:0829c25": "　不解將護他，　　造次強是正，",
    "T45n1893_002:0829c26": "　自謂最精鍊，　　七支未必淨。",
    "T45n1893_002:0829c27": "　喧喧逐講論，　　不肯修戒定，",
    "T45n1893_002:0829c28": "　已說十種過，　　若犯須除屏。",
    "T45n1893_002:0829c29": "　身無一德行，　　沙彌度三兩，",
    "T45n1893_002:0830a01": "　有過不肯呵，　　犯罪不與杖。",
    "T45n1893_002:0830a02": "　破齋犯僧前，　　污戒惡名響，",
    "T45n1893_002:0830a03": "　人天漸漸希，　　三塗轉增長。",
    "T45n1893_002:0830a04": "　唯教作福法，　　無軌令人倣，",
    "T45n1893_002:0830a05": "　自身如小兒，　　況能調剛強。",
    "T45n1893_002:0830a06": "　處眾好鬪諍，　　恒懷瞋恨想，",
    "T45n1893_002:0830a07": "　四輩不恭敬，　　眷屬寧欽仰。",
    "T45n1893_002:0830a08": "告慈忍已前二十五篇，對治諸垢煩惱業淨",
    "T45n1893_002:0830a09": "汝身心，心既淨矣名自利行。今更為汝略說",
    "T45n1893_002:0830a10": "大乘利他之行。汝可順菩薩道自他俱利，名",
    "T45n1893_002:0830a11": "為淨心。自除垢染名真淨心，自利利他名廣",
    "T45n1893_002:0830a12": "大淨心。偈曰：",
    "T45n1893_002:0830a13": "　如鳥欲遊空，　　長力養毛翅，",
    "T45n1893_002:0830a14": "　菩薩欲利他，　　養德自先利。",
    "T45n1893_002:0830a15": "　三慧隨分明，　　然可授人智，",
    "T45n1893_002:0830a16": "　淨心功行立，　　彼此俱對治。",
    "T45n1893_002:0830a17": "誡觀對發菩提心法第二十六",
    "T45n1893_002:0830a18": "夫發道心如滴水寄海，雖復微鮮水終不失。",
    "T45n1893_002:0830a19": "經云：「一搆乳頃，起大乘心，當成佛道。」何以故？",
    "T45n1893_002:0830a20": "若修道時百一十苦悉堪忍之。所謂飢渴寒",
    "T45n1893_002:0830a21": "熱、蚊虻蚤虱、惡風暴雨、四百四病、呵責罵辱、惡",
    "T45n1893_002:0830a22": "口誹謗、水火劫盜、毒虫猛獸、鞭打侵惱，難忍之",
    "T45n1893_002:0830a23": "事悉皆甘受，不見苦相，我身能忍，修行六度，",
    "T45n1893_002:0830a24": "修三空門，以是因緣故至成佛果。經云：「此",
    "T45n1893_002:0830a25": "國一日修道，勝他方一劫。」何以故？此中多惱",
    "T45n1893_002:0830a26": "害能忍者希，雖忍諸苦功德易長，淨土無惱",
    "T45n1893_002:0830a27": "佛道難成。於佛法中若欲退心，當憶過去經",
    "T45n1893_002:0830a28": "無量劫在地獄中，受熾猛火碎身等苦無逃",
    "T45n1893_002:0830a29": "避處，人中苦者百千萬億不重於彼一瞬目",
    "T45n1893_002:0830b01": "頃，若不堅固勤行諸度，云何能盡生死大苦",
    "T45n1893_002:0830b02": "因緣？三塗罪人若為能救？若不能救眾生何",
    "T45n1893_002:0830b03": "名慈悲？既無慈悲，菩提分法依何為本？若無",
    "T45n1893_002:0830b04": "根本則遠種性。是故菩薩願盡後生不破菩",
    "T45n1893_002:0830b05": "薩戒，聲聞之人受形俱戒，汝可善知二戒差",
    "T45n1893_002:0830b06": "別。菩薩者不染三界，不厭三界，求無為道",
    "T45n1893_002:0830b07": "不住無為，常處生死而無生死。何故不染三",
    "T45n1893_002:0830b08": "界？煩惱盡故，業不繫故，不厭三界愍眾生故，",
    "T45n1893_002:0830b09": "大慈悲故，求無為道故，欲自他利故，隨順大",
    "T45n1893_002:0830b10": "乘故。何故不住無為？攝正法故，攝眾生故。何",
    "T45n1893_002:0830b11": "故常處生死？利行同事故，本願無盡故，而非",
    "T45n1893_002:0830b12": "生死業種盡故，得大自在入解脫海故。是以",
    "T45n1893_002:0830b13": "不在此彼，不著中流，離於中邊心不住邊道。",
    "T45n1893_002:0830b14": "何以故？不守自性，法應爾故。常觀四諦十二",
    "T45n1893_002:0830b15": "因緣生死苦聚，常起四弘誓願建大夫志，常",
    "T45n1893_002:0830b16": "以四攝饒益眾生，常修四無量心怨親平等，",
    "T45n1893_002:0830b17": "常行六度自他利益，常修萬德求無上菩提，",
    "T45n1893_002:0830b18": "為成十力無畏不共之法。今唯略勸，廣恐文",
    "T45n1893_002:0830b19": "繁，能依此誡，名廣大淨心。偈曰：",
    "T45n1893_002:0830b20": "　若發菩提心，　　動念起慈悲，",
    "T45n1893_002:0830b21": "　求於無為道，　　身常處有為。",
    "T45n1893_002:0830b22": "　四攝調眾生，　　然可受三歸，",
    "T45n1893_002:0830b23": "　譬如大暗處，　　日輪放光暉。",
    "T45n1893_002:0830b24": "　自未脫諸苦，　　先當救艱危，",
    "T45n1893_002:0830b25": "　無緣修四等，　　饒益與除衰。",
    "T45n1893_002:0830b26": "　逢一百十苦，　　甘忍未曾瞋，",
    "T45n1893_002:0830b27": "　亦不見苦相，　　又不見我身。",
    "T45n1893_002:0830b28": "　身苦二空俱，　　忍法亦復然，",
    "T45n1893_002:0830b29": "　諸苦及人法，　　三相滅隨真。",
    "T45n1893_002:0830c01": "　菩薩不住道，　　隨逐利益行，",
    "T45n1893_002:0830c02": "　常處於三界，　　救濟苦眾生。",
    "T45n1893_002:0830c03": "　迷道令見道，　　無明令得明，",
    "T45n1893_002:0830c04": "　慧手執金錍，　　決膜療群盲。",
    "T45n1893_002:0830c05": "　滅者不永滅，　　生者不常生，",
    "T45n1893_002:0830c06": "　生滅畢竟空，　　凡聖本來平。",
    "T45n1893_002:0830c07": "　願從今日後，　　乃成法界主，",
    "T45n1893_002:0830c08": "　不起一慾心，　　貪染一切女。",
    "T45n1893_002:0830c09": "　願從今日後，　　乃至成佛道，",
    "T45n1893_002:0830c10": "　於一切眾生，　　不嫌不瞋惱。",
    "T45n1893_002:0830c11": "　願從今日後，　　乃至證真如，",
    "T45n1893_002:0830c12": "　不起顛倒心，　　取著世六塵。",
    "T45n1893_002:0830c13": "　願從今日後，　　乃至無為岸，",
    "T45n1893_002:0830c14": "　不起攀緣心，　　念諸惡覺觀。",
    "T45n1893_002:0830c15": "　今發菩提心，　　生生超八難，",
    "T45n1893_002:0830c16": "　弘誓要期已，　　道心勿退散。",
    "T45n1893_002:0830c17": "誡觀教化眾生法第二十七",
    "T45n1893_002:0830c18": "既發道心，宜修萬德，宗旨綱要不過二種：一",
    "T45n1893_002:0830c19": "者自利、二者利他。自利之行略已宣說，利他",
    "T45n1893_002:0830c20": "之法今亦少言。先垂慈悲念三界苦，且就人",
    "T45n1893_002:0830c21": "道化益眾生，愛言軟語令其調順，識信因果",
    "T45n1893_002:0830c22": "歸依三寶，量其根性利鈍廣狹，授與諸乘階",
    "T45n1893_002:0830c23": "梯正法。人乘天乘三界果報，雖是有漏堪受",
    "T45n1893_002:0830c24": "道化，從人天中引入三乘無漏之境。或有眾",
    "T45n1893_002:0830c25": "生我慢放逸、貪瞋熾盛、不敬三寶、謗無因果，",
    "T45n1893_002:0830c26": "定知此業必墮地獄畜生餓鬼，即用方便善",
    "T45n1893_002:0830c27": "巧之譚，悅可其心令意歡喜，然後誘化示人",
    "T45n1893_002:0830c28": "天道，教修十善五戒六齋，使離三塗得人天",
    "T45n1893_002:0830c29": "果。若被罵打灰土坌散、毀辱憎賤、悉能忍受",
    "T45n1893_002:0831a01": "不生退悔，彼人知己，迴心慚愧受其教化。或",
    "T45n1893_002:0831a02": "復出家求無上道，學二乘者為說四諦十二",
    "T45n1893_002:0831a03": "因緣，令生厭悔知有為過。四諦者，苦集滅",
    "T45n1893_002:0831a04": "道是名四諦，如實解了是名諦。苦者是果，集",
    "T45n1893_002:0831a05": "者是因。何故先果後因？苦有三種：苦苦、壞苦，",
    "T45n1893_002:0831a06": "此二麁惡眾生目驗，能起厭心；行苦一門智",
    "T45n1893_002:0831a07": "人能解。此三苦者遍十方界，故先說苦。苦從",
    "T45n1893_002:0831a08": "集生，教斷集因者，根本十惡及有漏十善。滅",
    "T45n1893_002:0831a09": "者，生死永盡，證解脫樂。知此滅度云何可得，",
    "T45n1893_002:0831a10": "故須修道。道者，戒定慧等，從五停觀起，乃至",
    "T45n1893_002:0831a11": "三十七品、六波羅蜜。故名知苦、斷集、證滅、修",
    "T45n1893_002:0831a12": "道。十二因緣者：暗心無知，如盲人夜行曠野",
    "T45n1893_002:0831a13": "失於正道，故曰無明。貪染世法名為行。虛",
    "T45n1893_002:0831a14": "妄知見，故名識。識神入胎向受生處，與不淨",
    "T45n1893_002:0831a15": "合，故曰名色。現陰成根，通識來往，故名六",
    "T45n1893_002:0831a16": "入。根塵相對故名觸。觸生違順愛恚事成，故",
    "T45n1893_002:0831a17": "名為受。於順情中貪染心熱，故名為愛。愛之",
    "T45n1893_002:0831a18": "不捨，故名為取。取已屬身成有漏業，故名為",
    "T45n1893_002:0831a19": "有；有業既定感後果報，故名為生。生命不住，",
    "T45n1893_002:0831a20": "故名為老死。老死復生終而復始，千萬億劫",
    "T45n1893_002:0831a21": "捨身受身，故名輪迴十二因緣。次教十善對",
    "T45n1893_002:0831a22": "治十惡，人間短壽殺生餘報，欲得長命，慈心",
    "T45n1893_002:0831a23": "勿殺。人間多病，食噉肉血、鞭打他人二種餘",
    "T45n1893_002:0831a24": "報，欲得康強，斷食肉血，勿行楚撻。人間貧窮，",
    "T45n1893_002:0831a25": "偷盜餘報，欲得大富，竭情布施斷除貪悋。人",
    "T45n1893_002:0831a26": "間卑賤，憍慢餘報，欲得尊貴，當勤恭敬。人間",
    "T45n1893_002:0831a27": "醜陋，瞋怒餘報，欲得端正，忍前毀辱。人間愚",
    "T45n1893_002:0831a28": "蒙，飲酒餘報，欲得智明，讀誦大乘。人間貪婬",
    "T45n1893_002:0831a29": "鬼畜餘報，欲得梵行，常觀欲過禁斷婬妷。人",
    "T45n1893_002:0831b01": "間惡性，龍蛇餘報，欲得調柔，和顏離諍，伏心",
    "T45n1893_002:0831b02": "遠離，有過思悔，每自呵責。人間邪見，謗法餘",
    "T45n1893_002:0831b03": "報，欲得正法，近善知識。此是十種正對治行。",
    "T45n1893_002:0831b04": "何因說餘不言正報？餘者現見即能起厭，地",
    "T45n1893_002:0831b05": "獄餓鬼不現見故恐疑不信，畜生一道雖在",
    "T45n1893_002:0831b06": "目前實見正報，癡人猶言天生供厨疑非是",
    "T45n1893_002:0831b07": "業。此之十事人間惡重，教未信者令心開解，",
    "T45n1893_002:0831b08": "恐墮三塗永失人路，是以先化令生天上受",
    "T45n1893_002:0831b09": "諸快樂。儻佛出世先度諸天，下劣之人，聞大",
    "T45n1893_002:0831b10": "乘實相空理心驚迷悶，或起誹謗，是故諸",
    "T45n1893_002:0831b11": "佛先化未解，拔凡入聖。譬如有坑深百千丈，",
    "T45n1893_002:0831b12": "下有屎尿、諸虫、膿血、寒熱飢渴、鞭打繫縛、斬斫",
    "T45n1893_002:0831b13": "誅戮、憂悲嘷哭、苦惱臭穢充滿其中，有癡眾",
    "T45n1893_002:0831b14": "生樂著此坑將為快樂。智者慈悲不避艱險，",
    "T45n1893_002:0831b15": "入坑誘引令使出離，千萬億言既不從用，不",
    "T45n1893_002:0831b16": "信坑外更有勝處，唯謂此坑是常住法。爾時",
    "T45n1893_002:0831b17": "智者內心思量：「坑裏穢惡苦惱難居，我要化",
    "T45n1893_002:0831b18": "盡然可出坑。」於恒沙劫同止坑中不辭勞倦，",
    "T45n1893_002:0831b19": "坑人瞋恨反生誹謗，種種示導都無出心。坑",
    "T45n1893_002:0831b20": "喻三界，下喻凡夫，諸苦不淨喻五陰身，智者",
    "T45n1893_002:0831b21": "喻佛，化喻慈悲，哀眾生難拔喻坑下人天乘。",
    "T45n1893_002:0831b22": "已前四諦、十二因緣是名二乘，破相六波羅",
    "T45n1893_002:0831b23": "蜜、緣修十地是名大乘，如是大品《華嚴》廣分",
    "T45n1893_002:0831b24": "別說。又泯道諦及十八空，入平等理、不思議",
    "T45n1893_002:0831b25": "海，離於形名，是為佛乘，如《思益》、《維摩》、《信力》、《入",
    "T45n1893_002:0831b26": "印》、《首楞嚴經》等，住真空理，語斷行滅。如江河",
    "T45n1893_002:0831b27": "萬流若入大海失本色相，道諦緣修方便淨",
    "T45n1893_002:0831b28": "法亦復如是。汝當修集無緣慈悲隨力勸化，",
    "T45n1893_002:0831b29": "自勸勸他，於身命財為大乘故莫生悋惜，為",
    "T45n1893_002:0831c01": "一眾生經多年月設多方便說多佛法，令使",
    "T45n1893_002:0831c02": "悟解背生死苦得自在樂，為多眾生亦復如",
    "T45n1893_002:0831c03": "是，是名利他教化眾生。雖有此益勿生一念",
    "T45n1893_002:0831c04": "六相之心，譬如幻人為幻說法，若見我說，彼",
    "T45n1893_002:0831c05": "受我化，則有我人眾生壽者，即是魔心、生死",
    "T45n1893_002:0831c06": "之心、障礙之心、自纏縛心。汝但發起菩薩",
    "T45n1893_002:0831c07": "之心莫生怯弱，譬如百疋之經始緯一絲，雖",
    "T45n1893_002:0831c08": "未成疋非不貫攝，得其頭緒即是發趣起作",
    "T45n1893_002:0831c09": "之始，漸漸累功自至端疋。利他六度者為除",
    "T45n1893_002:0831c10": "他惱，自行布施、持戒、忍辱、精進、定、慧等亦復",
    "T45n1893_002:0831c11": "如是，先自行道然後化他，他即信伏；自造惡",
    "T45n1893_002:0831c12": "行教他作善，信用語者無有是處。或口勤說",
    "T45n1893_002:0831c13": "十二部經，方便善巧種種譬喻，令人信解；或",
    "T45n1893_002:0831c14": "以身勸，自修萬德一切善業，令他倣習；或以",
    "T45n1893_002:0831c15": "意勸思念教導，作易解章句布施眾生，令",
    "T45n1893_002:0831c16": "他誦持起正信解，名為利他。說法解釋五乘，",
    "T45n1893_002:0831c17": "自成辯才淨於口業；善現威儀恭敬禮拜供",
    "T45n1893_002:0831c18": "養三寶，勤苦利他自成相好淨於身業；若念",
    "T45n1893_002:0831c19": "眾生迷惑忍苦，思欲救濟淨於意業。利他令",
    "T45n1893_002:0831c20": "眾生淨信，反資己身成三真業。明知利他還",
    "T45n1893_002:0831c21": "是自利，雖復利他恒自益己，然受化者非不",
    "T45n1893_002:0831c22": "蒙潤。若化百千無數眾生，智慧轉增漸成四",
    "T45n1893_002:0831c23": "辯，不同財施損減竭盡。說法之時不念財食，",
    "T45n1893_002:0831c24": "是故世尊說法，未曾先說後受供養。教化功",
    "T45n1893_002:0831c25": "德高於須彌深於巨海，以此利他之因當成",
    "T45n1893_002:0831c26": "佛果，能如是學，名廣大淨心。偈曰：",
    "T45n1893_002:0831c27": "　若見重愚癡，　　莫說甚深法，",
    "T45n1893_002:0831c28": "　聞者生誹謗，　　受苦百千劫。",
    "T45n1893_002:0831c29": "　宿世無習氣，　　聞法疑恐怯，",
    "T45n1893_002:0832a01": "　我見計斷常，　　未信三世業。",
    "T45n1893_002:0832a02": "　量根授法藥，　　是名大智人，",
    "T45n1893_002:0832a03": "　心邪無正見，　　聞法反生瞋。",
    "T45n1893_002:0832a04": "　如蠶吐絲繭，　　罪業復自纏，",
    "T45n1893_002:0832a05": "　以不聞法故，　　常為愛網牽。",
    "T45n1893_002:0832a06": "　一切真如門，　　巧用方便起，",
    "T45n1893_002:0832a07": "　凡欲化眾生，　　愛語令歡喜。",
    "T45n1893_002:0832a08": "　菩薩同體悲，　　觀他如我己，",
    "T45n1893_002:0832a09": "　柔和善將護，　　似乳投於水。",
    "T45n1893_002:0832a10": "　或時須多言，　　有時須寂默，",
    "T45n1893_002:0832a11": "　知時名法師，　　見面量根力。",
    "T45n1893_002:0832a12": "　若不觀機性，　　不名具智德，",
    "T45n1893_002:0832a13": "　冥之於心內，　　所為成法則。",
    "T45n1893_002:0832a14": "　有用耎語時，　　有時須麁獷，",
    "T45n1893_002:0832a15": "　耎根耎語調，　　伏強現威猛。",
    "T45n1893_002:0832a16": "　種種調眾生，　　對治種種境，",
    "T45n1893_002:0832a17": "　如是巧方便，　　唯有菩薩秉。",
    "T45n1893_002:0832a18": "　凡欲教化人，　　慈悅勿使瞋，",
    "T45n1893_002:0832a19": "　觸情起毒心，　　即造地獄因。",
    "T45n1893_002:0832a20": "　無聞非法者，　　授戒令生人，",
    "T45n1893_002:0832a21": "　且免三塗苦，　　漸引歸正真。",
    "T45n1893_002:0832a22": "　為說四諦法，　　顯示十二因，",
    "T45n1893_002:0832a23": "　令知生死苦，　　正趣涅槃門。",
    "T45n1893_002:0832a24": "　有大性欲者，　　入理為譚論，",
    "T45n1893_002:0832a25": "　破相十八空，　　身中無世尊。",
    "T45n1893_002:0832a26": "　五乘漸分化，　　拔斷無明根，",
    "T45n1893_002:0832a27": "　是名利他義，　　順教報佛恩。",
    "T45n1893_002:0832a28": "誡觀佛性不一二非有無含中道不著中法第",
    "T45n1893_002:0832a29": "二十八",
    "T45n1893_002:0832b01": "既發道心復自他利，須知眾生同有佛性，略",
    "T45n1893_002:0832b02": "說十種，廣在諸經：一者生死煩惱從真性起，",
    "T45n1893_002:0832b03": "喻如大水本淨湛然，為因風故遂生波動後",
    "T45n1893_002:0832b04": "因大寒乃結成氷。眾生佛性本淨有水，由覺",
    "T45n1893_002:0832b05": "觀風波浪生死，貪愛堅固成煩惱氷。欲顯佛",
    "T45n1893_002:0832b06": "性者，慧火融氷，禪定息波，氷液波止，水即清",
    "T45n1893_002:0832b07": "淨，佛性影現。二者如金在鑛麁弊無堪，於後",
    "T45n1893_002:0832b08": "融銷，金始顯現，寶中最上，無能嫌者。眾生佛",
    "T45n1893_002:0832b09": "性在煩惱鑛，戒定慧火練出真性，法界之中",
    "T45n1893_002:0832b10": "最上無比。三者如牛未產，乳血和雜，緣成始",
    "T45n1893_002:0832b11": "停構取煎煖，乃生醍醐明淨，隨器變色不守",
    "T45n1893_002:0832b12": "自性。眾生佛性為煩惱合如雜血乳，假緣修",
    "T45n1893_002:0832b13": "治漸至佛果，發起神通隨眾生變，同類救",
    "T45n1893_002:0832b14": "苦不守自性。四者喻如一人行千萬里，經多",
    "T45n1893_002:0832b15": "屋宿，屋雖多種人是一人。屋喻五陰，人喻佛",
    "T45n1893_002:0832b16": "性，眾生佛性，經五道陰，陰雖差別，佛性是一。",
    "T45n1893_002:0832b17": "人別屋別，故名不一；人常一人，故名不二。",
    "T45n1893_002:0832b18": "氷凍未融，水即非有；氷消即水，故名非無。佛",
    "T45n1893_002:0832b19": "性道理，不一不二，非有非無。五者四諦、十",
    "T45n1893_002:0832b20": "二因緣、四等、六度、三十七品，道諦所攝，名為佛",
    "T45n1893_002:0832b21": "性。六者四親近法名為佛性。一親近善知識，",
    "T45n1893_002:0832b22": "二親近正法，三親近靜思，四親近如說修。離",
    "T45n1893_002:0832b23": "此四法得成佛者無有是處。七者佛性非邊，",
    "T45n1893_002:0832b24": "中道是也。眾生五陰託佛性起，故名非斷；生",
    "T45n1893_002:0832b25": "滅如幻，名為非常。人依五陰乃得修道，陰藉",
    "T45n1893_002:0832b26": "神持方能存立。八者離真妄者名為佛性。立",
    "T45n1893_002:0832b27": "真辯妄，對妄表真，若滅妄法，真名不生。佛性",
    "T45n1893_002:0832b28": "清淨，智不能知，識不能識。九者能說之法顯",
    "T45n1893_002:0832b29": "於無說，無說之空亦不可取，故名佛性。十者",
    "T45n1893_002:0832c01": "空平寂靜與有亂俱行，體離於形名，常顯名",
    "T45n1893_002:0832c02": "色，是為十性。無礙之智與癡凡一如，如真解",
    "T45n1893_002:0832c03": "脫本從凡起，雖有此喻，佛性之義唯佛能知，",
    "T45n1893_002:0832c04": "略說十種，廣恐文繁汝能觀解，名真淨心。偈",
    "T45n1893_002:0832c05": "曰：",
    "T45n1893_002:0832c06": "　一切諸眾生，　　平等有佛性，",
    "T45n1893_002:0832c07": "　佛性雜煩惱，　　塵染未清淨。",
    "T45n1893_002:0832c08": "　戒定除客塵，　　即離生死徑，",
    "T45n1893_002:0832c09": "　性隱名生死，　　性顯名賢聖。",
    "T45n1893_002:0832c10": "　五陰雖流轉，　　佛性本來定，",
    "T45n1893_002:0832c11": "　欲知佛性者，　　勵己修八正。",
    "T45n1893_002:0832c12": "　初發道意走覓道，　　心邪曲見未正直，",
    "T45n1893_002:0832c13": "　江南江北求菩提，　　菩提共行不相識。",
    "T45n1893_002:0832c14": "　身外覓訪既疲勞，　　一處靜思頓止息，",
    "T45n1893_002:0832c15": "　忽然醒悟覺少分，　　乃知菩提身中匿。",
    "T45n1893_002:0832c16": "　解煩惱性空如幻，　　未死不久自窮極，",
    "T45n1893_002:0832c17": "　涅槃生死同一如，　　道理不二亦不即。",
    "T45n1893_002:0832c18": "　若能明了根塵法，　　長養無礙神通翼，",
    "T45n1893_002:0832c19": "　觀察五陰假緣生，　　自性本來包十方。",
    "T45n1893_002:0832c20": "誡觀智差別福田不等法第二十九",
    "T45n1893_002:0832c21": "已起大心，修自他利，兼觀佛性，此是因相。次",
    "T45n1893_002:0832c22": "須觀果，果是佛智。經云：滿大千界眾生智",
    "T45n1893_002:0832c23": "不及一須陀洹智，世界須陀洹智不及一斯",
    "T45n1893_002:0832c24": "陀含智，世界斯陀含智不及一阿那含智，世",
    "T45n1893_002:0832c25": "界阿那含智不及一阿羅漢智，世界阿羅漢",
    "T45n1893_002:0832c26": "智不及一辟支佛智，滿十方世界辟支佛智",
    "T45n1893_002:0832c27": "不及一種性菩薩智，如是節級不及一十地",
    "T45n1893_002:0832c28": "菩薩智，滿十地菩薩智不及如來一念之智。",
    "T45n1893_002:0832c29": "是故世尊智慧大海，恒沙大士咸共思量，不知",
    "T45n1893_002:0833a01": "如來舉足之事。是故汝當一心精進，求佛智",
    "T45n1893_002:0833a02": "慧。若以飲食、衣服、臥具、湯藥，施一世界凡夫",
    "T45n1893_002:0833a03": "眾生，不及布施一須陀洹，布施世界須陀",
    "T45n1893_002:0833a04": "洹不及一斯陀含，乃至節級不及一辟支佛，",
    "T45n1893_002:0833a05": "不如供養一種性菩薩，節級乃至不如初地",
    "T45n1893_002:0833a06": "聖人，二地三地四五六七八九十地，布施此",
    "T45n1893_002:0833a07": "諸三賢十聖，滿足一劫，不及供養如來一食果",
    "T45n1893_002:0833a08": "報。何以故？如來有大智慧故，消諸天世人供",
    "T45n1893_002:0833a09": "養恭敬，智慧多故，消於多供。無一智慧，地",
    "T45n1893_002:0833a10": "上水葉尚不得消，何況人食？汝當領解誡之",
    "T45n1893_002:0833a11": "本意，修習淨戒莫令缺犯。以戒淨故易得禪",
    "T45n1893_002:0833a12": "定，定心清淨發生智慧，福德具足成五分法",
    "T45n1893_002:0833a13": "身一切種智。諸佛智力今更略說：十方世界",
    "T45n1893_002:0833a14": "一時細雨，經多年月，一瞬眼頃，悉知滴數；十",
    "T45n1893_002:0833a15": "方江海，總知斛斗；十方鐵圍，須彌大地，普知",
    "T45n1893_002:0833a16": "斤兩；法界剎土爾許塵數，或遍虛空界眾生",
    "T45n1893_002:0833a17": "心行，悉知善惡，一一眾生，知某劫作佛；十方",
    "T45n1893_002:0833a18": "山海天地日月，置於掌中遊行世界，帝釋梵",
    "T45n1893_002:0833a19": "王不覺來去；十方水火吸著口中，水不滅火，",
    "T45n1893_002:0833a20": "火不損口，若欲具說不可窮盡。如是神力從",
    "T45n1893_002:0833a21": "五停觀生，從三十七品生，從四無量心生，從",
    "T45n1893_002:0833a22": "六波羅蜜生，從大乘十地生，是名諸佛智力",
    "T45n1893_002:0833a23": "神力，從斷財色五停觀生。因起已來，諸行次",
    "T45n1893_002:0833a24": "第至今佛地，即是此誡始終說相。菩薩別行，",
    "T45n1893_002:0833a25": "前後階位，如《華嚴》說。汝可發起慈悲種子，布",
    "T45n1893_002:0833a26": "眾生田，恭敬種子，置三寶田。福智芽生，乃成",
    "T45n1893_002:0833a27": "佛樹，蔭覆法界，十方華敷，結無上果。從發道",
    "T45n1893_002:0833a28": "心，畢至究竟，其間功用悉名智障。到如來地，",
    "T45n1893_002:0833a29": "二障永盡，反望生死，如幻如夢，本無真實，誑",
    "T45n1893_002:0833b01": "惑癡人，唯佛正覺，故稱遍知。汝今應取如來",
    "T45n1893_002:0833b02": "智海，勇猛修入，名決定淨心。偈曰：",
    "T45n1893_002:0833b03": "　大千世界人，　　自謂根性利，",
    "T45n1893_002:0833b04": "　悉集共思量，　　不及信行者。",
    "T45n1893_002:0833b05": "　世界信行人，　　眾議出情端，",
    "T45n1893_002:0833b06": "　多時共思議，　　不及須陀洹。",
    "T45n1893_002:0833b07": "　世界須陀洹，　　議論共宣譚，",
    "T45n1893_002:0833b08": "　見解之慧力，　　不及斯陀含。",
    "T45n1893_002:0833b09": "　節級辟支佛，　　節級十地人，",
    "T45n1893_002:0833b10": "　節級智差別，　　不及如來身。",
    "T45n1893_002:0833b11": "　布施節級聖，　　果報節級大，",
    "T45n1893_002:0833b12": "　布施十地聖，　　不及佛田最。",
    "T45n1893_002:0833b13": "　是故汝當知，　　佛智最窮深，",
    "T45n1893_002:0833b14": "　福田難思議，　　信者名淨心。",
    "T45n1893_002:0833b15": "誡觀內行密修囑付殷勤受持法第三十",
    "T45n1893_002:0833b16": "告慈忍：父母七生，師僧累劫，義深恩重，愚",
    "T45n1893_002:0833b17": "者莫知。汝始入道，方復別師，旦暮念汝，汝思",
    "T45n1893_002:0833b18": "吾否？彼若依止得好人，日夜有宜，如無善匠，",
    "T45n1893_002:0833b19": "心何所寄？汝既出家受如來戒，失意之間，長",
    "T45n1893_002:0833b20": "劫受苦。今時末法，眾生心薄，背恩絕義，易厭",
    "T45n1893_002:0833b21": "師僧。樂獨遊居，適情自在，恐不如法，墮於惡",
    "T45n1893_002:0833b22": "道。無那纏懷，撰製斯誡，略述近標表宣人事。",
    "T45n1893_002:0833b23": "諸餘部帙，大家共知，當道經論，汝應自有。大",
    "T45n1893_002:0833b24": "乘要義，率土咸同，更欲顯示，恐卷軸繁滋。直",
    "T45n1893_002:0833b25": "洗汝心，猶過千句，汝可如渴得水，隨飲莫齚，",
    "T45n1893_002:0833b26": "靜處披讀，何勞他見？我之微意，汝未能知，縱",
    "T45n1893_002:0833b27": "使世人亦不諳悉，唯有天眼者，證知我心。汝",
    "T45n1893_002:0833b28": "可依行，終不謟誤。何故靜尋不令人看？唯",
    "T45n1893_002:0833b29": "聖與聖，物以群分，愚智別類，方以類聚。今時",
    "T45n1893_002:0833c01": "學者，意見差殊，迭相是非，破他自譽，讚己毀",
    "T45n1893_002:0833c02": "人，邪情怪笑、無急之語，競共書持。要切之言，",
    "T45n1893_002:0833c03": "賤而輕薄。欲得廣知，不欲廣行；願多達解，眾",
    "T45n1893_002:0833c04": "中獨出。規貪虛響，聰明聲息；背捨身心，野偷",
    "T45n1893_002:0833c05": "名利。三塗即至，終無免期。經云：譬如一日挑",
    "T45n1893_002:0833c06": "千人眼，如是日日挑多眼睛，此人實行罪重",
    "T45n1893_002:0833c07": "於前。為此避護，唯汝自知，非是誡中多有過",
    "T45n1893_002:0833c08": "失。世有難語、並語、壞彼語、華綺語、越理語、袞",
    "T45n1893_002:0833c09": "語、番語、牒語、迷人語、惱亂語、差悶語，今時後",
    "T45n1893_002:0833c10": "生，專學此語，在前解者，欺未解者，直習戲論，",
    "T45n1893_002:0833c11": "何關修道？口勞神疲，心無一潤，煩惱更增，吾",
    "T45n1893_002:0833c12": "我轉大。一生勤苦，損功無福，意在名利，未詳",
    "T45n1893_002:0833c13": "淨心，假名得利，何由可消？如大猛火，難受難",
    "T45n1893_002:0833c14": "近。又復如法語、易解語、身心語、戒律語、要切",
    "T45n1893_002:0833c15": "語、離罪語、治障道語、入理語、成就語，若見如",
    "T45n1893_002:0833c16": "是等語，即拍手大笑，眼不欲視，何況受持？汝",
    "T45n1893_002:0833c17": "當緩尋，字字思量，一字之中含無量義，若直",
    "T45n1893_002:0833c18": "讀之，少時即遍，依誡起行，一生不徹。貴在快",
    "T45n1893_002:0833c19": "行，不在快讀，手執眼看，宜應垂淚，生難遭想，",
    "T45n1893_002:0833c20": "如見世尊。何以故？宣揚勸發，順聖道故；教汝",
    "T45n1893_002:0833c21": "淨心，趣菩提故。凡經論誡義有二種：一者順",
    "T45n1893_002:0833c22": "理。如來祕藏空平等法，泯相入真，冲玄密境，",
    "T45n1893_002:0833c23": "補處莫知，二乘不測，是名順理。二者文義易",
    "T45n1893_002:0833c24": "解，讀時滑利，或作偈頌，美妙悅心，名為順情。",
    "T45n1893_002:0833c25": "相欲似淺，因斯入深，廢見皆是，立見悉非。譬",
    "T45n1893_002:0833c26": "如大海初入沒踝，漸進無涯底不可得。如七",
    "T45n1893_002:0833c27": "日嬰兒，未消上饌；庸野田人，豈乘輦輿。未食",
    "T45n1893_002:0833c28": "便餐，必被噎塞；非乘強乘，智者呵責。但佛法",
    "T45n1893_002:0833c29": "大海，無智莫入，寶臺千仞，非階莫升；始入道",
    "T45n1893_002:0834a01": "門，未修戒定，越學空宗，佛不隨喜。積世鄙夫，",
    "T45n1893_002:0834a02": "輒持國璽，王若見者，必當重罰；要從五停，除",
    "T45n1893_002:0834a03": "惱證聖。今此誡者體無華巧，愍汝情深，指事",
    "T45n1893_002:0834a04": "約勒，又恨冐沾師首，愚於教訓。故遣苦切入",
    "T45n1893_002:0834a05": "心之語，如對面言，成汝道行。既自知已，轉教",
    "T45n1893_002:0834a06": "同學，及餘智者。吾甚疾劣，宿不保安，儻不見",
    "T45n1893_002:0834a07": "汝，此當遺囑。旨不殷勤，如誡淨心。",
    "T45n1893_002:0834a08": "淨心誡觀卷下"
}