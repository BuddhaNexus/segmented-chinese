{
    "T16n0658_006:0234c11": "寶雲經卷第六",
    "T16n0658_006:0234c13": "梁扶南三藏曼陀羅仙譯",
    "T16n0658_006:0234c14": "「◎善男子！菩薩復有十法名為信敬。何等為",
    "T16n0658_006:0234c15": "十？善根深厚宿殖德本、得於正見不隨他信",
    "T16n0658_006:0234c16": "不歸依他、志性恒正不為虛妄、其心質直無",
    "T16n0658_006:0234c17": "有諂曲、利根智慧功德具足、除諸陰蓋其心",
    "T16n0658_006:0234c18": "清淨、常依善知識遠離惡知識、摧伏憍慢、",
    "T16n0658_006:0234c19": "聞深妙法能善諦受、終不顛倒妄解如來甚",
    "T16n0658_006:0234c20": "深法藏威德自在。善男子！具此十事是名菩",
    "T16n0658_006:0234c21": "薩能多信敬。」",
    "T16n0658_006:0234c22": "爾時，除蓋障菩薩白佛言：「世尊！我今於如來",
    "T16n0658_006:0234c23": "大威德所願說少法，令我得聞。」「善男子！汝今",
    "T16n0658_006:0234c24": "善聽，當為說之，如來要法、威德少分。」「善哉，世",
    "T16n0658_006:0234c25": "尊！願為演說。」佛言：「如來大慈等與一切眾",
    "T16n0658_006:0234c26": "生樂，若於一眾生起慈心時，乃至十方眾生",
    "T16n0658_006:0234c27": "亦復如是，遍一切眾生界亦滿虛空界，無能",
    "T16n0658_006:0234c28": "遍知如來甚深境界邊際。「如來有大悲心，不",
    "T16n0658_006:0234c29": "與聲聞、辟支佛共。如來於一眾生起於悲心，",
    "T16n0658_006:0235a01": "乃至一切眾生亦復如是，為作利益。如來大",
    "T16n0658_006:0235a02": "悲無有邊際，非諸二乘所能究竟。「善男子！如",
    "T16n0658_006:0235a03": "來說法不可窮盡，能於一時普為十方眾生",
    "T16n0658_006:0235a04": "說法，若一劫、百千萬億劫、無量阿僧祇劫作",
    "T16n0658_006:0235a05": "如是說，一切眾生無有能知如來說法邊際",
    "T16n0658_006:0235a06": "本末。「假使無量眾生一時問難，而如來於一",
    "T16n0658_006:0235a07": "念中各隨其類一音能答，然如來辯才無有",
    "T16n0658_006:0235a08": "窮盡。「如來有無量阿僧祇禪定三昧之所行",
    "T16n0658_006:0235a09": "處。善男子！假使一切眾生皆得十住，各各皆",
    "T16n0658_006:0235a10": "入無量三昧，於百千劫中各入異定，如是經",
    "T16n0658_006:0235a11": "無量劫猶不能盡知如來三昧境界。「如來又",
    "T16n0658_006:0235a12": "作無量阿僧祇應身，令一切眾生應受化者，",
    "T16n0658_006:0235a13": "悉見如來皆現其前，於一念頃，一一色相皆",
    "T16n0658_006:0235a14": "生信解，各有差別。如來又復一時皆現其前，",
    "T16n0658_006:0235a15": "隨其所應而為說法，令諸眾生悉皆受行。「善",
    "T16n0658_006:0235a16": "男子！如來天眼所見境界無量無邊，非肉眼",
    "T16n0658_006:0235a17": "所見。是天眼境界，如來於一念中悉皆見之，",
    "T16n0658_006:0235a18": "如觀掌中阿摩勒果。「如來天耳所聞境界無",
    "T16n0658_006:0235a19": "量無邊，如上天眼，一切眾生、異類音聲，隨其",
    "T16n0658_006:0235a20": "大小於一念頃悉分別知。「如來復有無量無",
    "T16n0658_006:0235a21": "邊無礙智慧，無與等者、不可為譬。一切眾生",
    "T16n0658_006:0235a22": "若心念所知，隨其根性種種差別，如來於一",
    "T16n0658_006:0235a23": "剎那頃悉分別知。隨彼眾生各各所念、各各",
    "T16n0658_006:0235a24": "所作、隨造善惡所得業報，如來能以三達無",
    "T16n0658_006:0235a25": "礙智慧，於剎那頃悉分別知。「善男子！如來常",
    "T16n0658_006:0235a26": "在禪定。何以故？如來終無忘念。如來諸根",
    "T16n0658_006:0235a27": "無有錯謬，如來斷一切結使，其心寂靜；若雜",
    "T16n0658_006:0235a28": "結使，其心散亂，離清淨法。如來已離一切業",
    "T16n0658_006:0235a29": "習，塵垢永盡，無漏、無為，於法自在，一切三昧",
    "T16n0658_006:0235b01": "三摩提無量境界，已度彼岸。「如來常在三昧、",
    "T16n0658_006:0235b02": "常一威儀，乃至涅槃。「如來於無量百千億劫",
    "T16n0658_006:0235b03": "修集所得，無有眾生能思惟分別知其量者。」",
    "T16n0658_006:0235b04": "除蓋障菩薩白佛言：「世尊！如來不從阿僧祇",
    "T16n0658_006:0235b05": "劫積集功德耶？」佛言：「不爾。何以故？善男子！菩",
    "T16n0658_006:0235b06": "薩不能思議如來境界。如來境界不可思量，",
    "T16n0658_006:0235b07": "但為淺近眾生，說三阿僧祇修集所得，菩薩",
    "T16n0658_006:0235b08": "而實發心以來不可計數。」除蓋障菩薩白佛",
    "T16n0658_006:0235b09": "言：「世尊！若眾生久修善根、植諸業行、除去蓋",
    "T16n0658_006:0235b10": "障、多有信解、近於阿耨多羅三藐三菩提、得",
    "T16n0658_006:0235b11": "聞如來無量威德，聞是法已歡喜信樂，況復",
    "T16n0658_006:0235b12": "受持、讀誦、書寫、供養、為人廣說？如是之人不",
    "T16n0658_006:0235b13": "久亦當得大威德，堪任法器。」佛言：「如汝所說，",
    "T16n0658_006:0235b14": "如是如是。如此眾生為佛所護，久種善根、親",
    "T16n0658_006:0235b15": "近諸佛，聞佛有大威德，善男子、善女人而於",
    "T16n0658_006:0235b16": "其中不生疑惑。善男子、善女人心不錯亂，不",
    "T16n0658_006:0235b17": "錯亂故，思惟如來有大威德，深生殷重信樂",
    "T16n0658_006:0235b18": "之心，七日七夜著鮮淨衣恭敬供養，專念如",
    "T16n0658_006:0235b19": "來大功德寶，心不移易必得見佛；若不滿七",
    "T16n0658_006:0235b20": "日，乃至一日一夜，命終之時亦得見佛。」除",
    "T16n0658_006:0235b21": "蓋障菩薩白佛言：「世尊！頗有眾生於如來所",
    "T16n0658_006:0235b22": "說不信受者？」佛即答言：「善男子！有。或有眾生",
    "T16n0658_006:0235b23": "聞佛所說不肯信受，深生惱害，於說法者生",
    "T16n0658_006:0235b24": "惡知識想，以是因緣，身壞命終墮於地獄。善",
    "T16n0658_006:0235b25": "男子！若聞如來有大威德，生世尊想、生大師",
    "T16n0658_006:0235b26": "想，如此之人已於前世得聞如來無量功德，",
    "T16n0658_006:0235b27": "以是因緣今復續聞。即自思惟：『我等先身必",
    "T16n0658_006:0235b28": "曾從佛聞如此法。』」爾時，如來即出廣長舌相",
    "T16n0658_006:0235b29": "自覆其面，其舌廣長踰於髮際乃至覆頭，覆",
    "T16n0658_006:0235c01": "頭已復覆其身，覆身已覆師子座，又覆菩薩、",
    "T16n0658_006:0235c02": "聲聞、緣覺、護世四天王、梵天、帝釋，遍覆一切",
    "T16n0658_006:0235c03": "無量大眾。佛還攝舌相告諸大眾：「善男子等！",
    "T16n0658_006:0235c04": "如是舌相無虛妄耶。善男子！若信是事，長夜",
    "T16n0658_006:0235c05": "安隱，得諸利樂。」說是語時，八萬四千眾生得",
    "T16n0658_006:0235c06": "無生法忍，無量眾生遠塵離垢得法眼淨，無",
    "T16n0658_006:0235c07": "量眾生未發菩提心者皆發阿耨多羅三藐",
    "T16n0658_006:0235c08": "三菩提心。",
    "T16n0658_006:0235c09": "佛復告除蓋障菩薩言：「善男子！菩薩復有十",
    "T16n0658_006:0235c10": "法名滿世間善。何等為十？雖說於色，而於實",
    "T16n0658_006:0235c11": "諦不見有相，亦不著色相；受、想、行、識亦復如",
    "T16n0658_006:0235c12": "是。雖說於地，而於實諦不見有相，亦不著地",
    "T16n0658_006:0235c13": "相；水、火、風、空識亦復如是。雖說於眼，而於實",
    "T16n0658_006:0235c14": "諦不見有相，亦不著眼相；雖說鼻、舌、身、意法，",
    "T16n0658_006:0235c15": "而於實諦不見有相，亦不著意法等相。雖說",
    "T16n0658_006:0235c16": "有我，而於實諦不見有相，亦不著我相；眾生",
    "T16n0658_006:0235c17": "壽者、命者、丈夫人，而於實諦不見有相，亦不",
    "T16n0658_006:0235c18": "取著。但世諦假施設有，第一義諦則不可得，",
    "T16n0658_006:0235c19": "亦不取著；世諦假施設有，第一義諦無有體",
    "T16n0658_006:0235c20": "相，亦不取著。世流布中而有佛法差別，若於",
    "T16n0658_006:0235c21": "實諦亦無佛法善惡之相；但世諦中而有菩",
    "T16n0658_006:0235c22": "提，第一義諦則無菩提，亦無取著。善男子！假",
    "T16n0658_006:0235c23": "施設法名為世諦，終不說世諦為第一義諦。",
    "T16n0658_006:0235c24": "善男子！菩薩摩訶薩善於世諦，不名為善於",
    "T16n0658_006:0235c25": "第一義諦。善男子！具此十事是名菩薩滿世",
    "T16n0658_006:0235c26": "間善。「善男子！菩薩復有十法名為善說第一",
    "T16n0658_006:0235c27": "義諦。何等為十？成就無生法忍、成就滅法、成",
    "T16n0658_006:0235c28": "就不壞法、非造作法、是究竟法、非處所法、無",
    "T16n0658_006:0235c29": "言語法、無調戲法、是寂滅法、是賢聖法。何以",
    "T16n0658_006:0236a01": "故？善男子！第一義諦不生、不滅，非壞、非所作，",
    "T16n0658_006:0236a02": "亦非盡，非文字，亦非調戲所得。善男子！第",
    "T16n0658_006:0236a03": "一義諦非言語道，法相寂滅，賢聖之所證覺。",
    "T16n0658_006:0236a04": "善男子！第一義諦非壞敗相，諸佛出世及不",
    "T16n0658_006:0236a05": "出世，法相常爾。以是因緣故，菩薩剃除鬚髮、",
    "T16n0658_006:0236a06": "信家非家、出家學道、正信出家、身服袈裟、著",
    "T16n0658_006:0236a07": "壞色衣，精勤修道如救頭然，捨諸虛妄，志求",
    "T16n0658_006:0236a08": "實法。善男子！若無實法則虛出家，諸佛如來",
    "T16n0658_006:0236a09": "亦虛出世，以是因緣，有真實法。善男子！具此",
    "T16n0658_006:0236a10": "十事是名菩薩善解第一義諦。",
    "T16n0658_006:0236a11": "「善男子！菩薩復有十法名為善知十二因緣。",
    "T16n0658_006:0236a12": "何等為十？善知體相空、善知剎那法、善知不",
    "T16n0658_006:0236a13": "堅法、善知如影、如水中月、如呼聲響、善知法",
    "T16n0658_006:0236a14": "如幻、善知法如電、善知法如焰、如因緣生法。",
    "T16n0658_006:0236a15": "此悉是空，一剎那頃不堅法，如是，乃至因緣",
    "T16n0658_006:0236a16": "生法，此法生亦見生、住亦見住、異壞亦見",
    "T16n0658_006:0236a17": "異壞。菩薩如是思惟：『以何因緣生？以何因緣",
    "T16n0658_006:0236a18": "滅？』菩薩復更思惟：『因無明故，能生諸法；無明",
    "T16n0658_006:0236a19": "力故，諸法得出。一切諸法，無明為導；一切諸",
    "T16n0658_006:0236a20": "法，依止無明。依無明故，能生於行；依行故，生",
    "T16n0658_006:0236a21": "識；識因緣生名色、名色因緣生六入、六入因",
    "T16n0658_006:0236a22": "緣生觸、觸因緣生受；受因緣故，凡愚眾生於",
    "T16n0658_006:0236a23": "受少分便起染愛；愛因緣生取、取因緣生有、",
    "T16n0658_006:0236a24": "有因緣生生、生因緣有老死；丈夫人老死，死",
    "T16n0658_006:0236a25": "因緣憂、悲、苦、惱眾苦聚集，以是因緣生大苦",
    "T16n0658_006:0236a26": "陰。』以深智慧慇懃方便，當斷無明、拔無明根，",
    "T16n0658_006:0236a27": "滅於無明，無明相應法一切盡滅。譬如命根",
    "T16n0658_006:0236a28": "盡時，諸根都盡；無明盡時，依無明法一切悉",
    "T16n0658_006:0236a29": "盡。無明滅故，諸煩惱滅；煩惱滅故，生死因皆",
    "T16n0658_006:0236b01": "滅；生死滅故，近於涅槃。善男子！具此十事是",
    "T16n0658_006:0236b02": "名菩薩善知十二因緣。",
    "T16n0658_006:0236b03": "「善男子！菩薩復有十法名善知我。何等為十？",
    "T16n0658_006:0236b04": "菩薩作如是觀察：『我生誰家？為是婆羅門家？",
    "T16n0658_006:0236b05": "為是剎利家？為是長者家？為是下賤家？』菩薩",
    "T16n0658_006:0236b06": "雖生上族家而無憍慢想。若生下賤處而作",
    "T16n0658_006:0236b07": "是念：『我本曾作不善諸業，以惡業故，今生下",
    "T16n0658_006:0236b08": "賤家。』以是因緣多修厭惡，多修厭惡故欲得",
    "T16n0658_006:0236b09": "出家。「既出家已作是思惟：『我為何事而求出",
    "T16n0658_006:0236b10": "家？夫出家法為自度脫亦度於彼，以是因緣，",
    "T16n0658_006:0236b11": "不應懈怠而自懶墮。』「作是思惟：『我今出家當",
    "T16n0658_006:0236b12": "何不善？若有少惡速疾除斷，於諸善法深",
    "T16n0658_006:0236b13": "起愛樂、歡喜無厭，所未斷惡方便令斷。』如是",
    "T16n0658_006:0236b14": "復更觀察：『我等出家，云何增廣善法？善法增",
    "T16n0658_006:0236b15": "已，當倍愛樂、深心歡喜；善法未增當令增廣。",
    "T16n0658_006:0236b16": "我今依怙師僧增廣善法，以是因緣於和上",
    "T16n0658_006:0236b17": "所——若持戒、若破戒，若多聞、若少聞，若聰明、",
    "T16n0658_006:0236b18": "若無智——悉皆恭敬生世尊想。於諸世尊恭敬",
    "T16n0658_006:0236b19": "供養，信樂歡喜；於和上所亦復如是，於阿闍",
    "T16n0658_006:0236b20": "梨復生恭敬。我依阿闍梨故，善法增廣，菩",
    "T16n0658_006:0236b21": "提法分未滿足者當令使滿、諸結未斷者當",
    "T16n0658_006:0236b22": "令使斷。』於阿闍梨復生和上想，供養如前，",
    "T16n0658_006:0236b23": "愛樂歡喜，增長右法、損減左法。如是，左法不",
    "T16n0658_006:0236b24": "令增長。「復更觀察：『誰是我世尊？一切種智是",
    "T16n0658_006:0236b25": "我世尊；能一切覺、能一切說、救濟世間、憐愍",
    "T16n0658_006:0236b26": "眾生、具大悲心、是大福田，是我世尊、天人之",
    "T16n0658_006:0236b27": "師。』以是因緣、以是相貌，應生信敬，愛樂歡喜。",
    "T16n0658_006:0236b28": "「又復思惟：『我得大利，遇佛、世尊、如來制戒，我",
    "T16n0658_006:0236b29": "今寧捨身命終不毀犯如來制戒。』是名善受",
    "T16n0658_006:0236c01": "佛教。「『我今當應從誰受供？如我今者，當從剎",
    "T16n0658_006:0236c02": "利、婆羅門、聚落、城邑受彼供施，令彼果報尊",
    "T16n0658_006:0236c03": "貴富樂。我亦不應虛受人供，如是剎利、婆羅",
    "T16n0658_006:0236c04": "門、聚落、城邑皆作何想？我今思惟有何功德",
    "T16n0658_006:0236c05": "而施飲食？剎利、婆羅門、聚落、城邑當念我是",
    "T16n0658_006:0236c06": "沙門、作福田想，我今應當具滿沙門所行之",
    "T16n0658_006:0236c07": "道、比丘功德、沙門功德，福田淨業宜稱其名。』",
    "T16n0658_006:0236c08": "「『我今處生死中當自拔出，我今已得出家善",
    "T16n0658_006:0236c09": "利、我今初得無上大利、我得出家即是無上",
    "T16n0658_006:0236c10": "大利、我今能稱出家之法亦是無上大利，我",
    "T16n0658_006:0236c11": "今當勤精進，遠離懈怠，亦疾速出生死災患。』",
    "T16n0658_006:0236c12": "善男子！菩薩出家常應執念如是思惟。「善男",
    "T16n0658_006:0236c13": "子！具此十事是名菩薩善知於我。「善男子！菩",
    "T16n0658_006:0236c14": "薩復有十法名善知世法。何等為十？於自高",
    "T16n0658_006:0236c15": "人起卑賤想、於憍慢人起恭敬想、於諂曲人",
    "T16n0658_006:0236c16": "起質直想、於妄語人起真實想、於憎惡人起",
    "T16n0658_006:0236c17": "愛樂想、於剛強人起柔軟想、於不忍人起忍",
    "T16n0658_006:0236c18": "辱想、於瞋忿人起慈心想、於苦惱人起悲心",
    "T16n0658_006:0236c19": "想、於多貪人起施與想。善男子！具此十事是",
    "T16n0658_006:0236c20": "名菩薩善知世法。「善男子！菩薩復有十法名",
    "T16n0658_006:0236c21": "能生淨佛國土。何等為十？持戒清淨無闕戒",
    "T16n0658_006:0236c22": "無嫌戒、於一切眾生心常平等、同其事業具",
    "T16n0658_006:0236c23": "諸功德、遠離名聞讚歎利養、不染八法深信",
    "T16n0658_006:0236c24": "不疑、勤修精進無有懈怠、攝心禪定無諸錯",
    "T16n0658_006:0236c25": "亂、善修多聞遠離無智、利根聰慧滅除愚",
    "T16n0658_006:0236c26": "闇、於瞋惱眾生恒修慈心。」除蓋障菩薩白佛",
    "T16n0658_006:0236c27": "言：「世尊！若十事不具，能生淨土不？」佛即答言：",
    "T16n0658_006:0236c28": "「善男子！若能於一事具足無闕，當知十事悉",
    "T16n0658_006:0236c29": "皆清淨，以是義故，名具十事得生淨土。善",
    "T16n0658_006:0237a01": "男子！具此十事是名菩薩能生淨佛國土。",
    "T16n0658_006:0237a02": "「善男子！菩薩復有十法名胎不染污。何等為",
    "T16n0658_006:0237a03": "十？作諸形像、如來塔寺若有毀壞嚴飾修治、",
    "T16n0658_006:0237a04": "復以諸香泥塗於佛塔如來形像、常以香湯",
    "T16n0658_006:0237a05": "洗浴、於如來塔塗掃清淨、於父母所躬自供",
    "T16n0658_006:0237a06": "養、於和上阿闍梨同梵行者心常恭敬供",
    "T16n0658_006:0237a07": "養不為財利、以此善根迴與一切眾生、願令",
    "T16n0658_006:0237a08": "皆得胎不染污、心常殷重如是思惟。善男",
    "T16n0658_006:0237a09": "子！具此十事是名菩薩胎不染污。「善男子！菩",
    "T16n0658_006:0237a10": "薩復有十法，名捨家出家。何等為十？無所受",
    "T16n0658_006:0237a11": "用、於可染處終不親近、背於五欲、除諸愛渴、",
    "T16n0658_006:0237a12": "於如來所制禁戒終不毀犯、少欲知足、衣服",
    "T16n0658_006:0237a13": "飲食床敷臥具趣得支命終不貪積、於五欲",
    "T16n0658_006:0237a14": "所常生畏怖、恒念厭離、修集善法。善男子！",
    "T16n0658_006:0237a15": "具此十事是名菩薩捨家出家。",
    "T16n0658_006:0237a16": "寶雲經卷第六"
}