{
    "T24n1450_002:0104b14": "根本說一切有部毘奈耶破僧事",
    "T24n1450_002:0104b15": "卷第二",
    "T24n1450_002:0104b17": "大唐三藏法師義淨奉　制譯",
    "T24n1450_002:0104b18": "「爾時四王子，與諸人眾漸漸前行，至雪山下",
    "T24n1450_002:0104b19": "弶伽河側，近劫比羅仙人所住之處。時四王",
    "T24n1450_002:0104b20": "子與諸人眾，各剪茅草以為屋舍，依此而住，",
    "T24n1450_002:0104b21": "爾時眾人共相採捕以自養活。時四王子，日",
    "T24n1450_002:0104b22": "日三時往劫比羅仙所，親近供養。四王子等",
    "T24n1450_002:0104b23": "年既長大，而無妻妾形體羸瘦，仙人問曰：『汝",
    "T24n1450_002:0104b24": "等何因漸加憔悴？』王子答曰：『我等少年無有",
    "T24n1450_002:0104b25": "妻妾，日夜憂愁豈不憔悴？』時仙報曰：『汝等之",
    "T24n1450_002:0104b26": "妹互相配適。』王子白曰：『我等不知合得以不？』",
    "T24n1450_002:0104b27": "仙人報曰：『既不同母，通許此事。』爾時王子各",
    "T24n1450_002:0104b28": "自思惟：『我等兄弟既離本國，此處無人可為",
    "T24n1450_002:0104b29": "婚對，仙人此教甚適我願。』即大歡喜，互相",
    "T24n1450_002:0104c01": "嫁娶以成夫婦，未久之間各生男女。時四王",
    "T24n1450_002:0104c02": "子心生喜慶，將其妻子頻至仙所，因茲便生",
    "T24n1450_002:0104c03": "諠鬧。仙見是已心不得定，告王子曰：『汝當安",
    "T24n1450_002:0104c04": "此好住，我離斯處。』王子白曰：『何故即去？』仙人",
    "T24n1450_002:0104c05": "報曰：『汝等諠鬧亂我禪定，猶如跣脚踏棘刺",
    "T24n1450_002:0104c06": "上。』王子白曰：『願仙住此，可與我等別覓好處，",
    "T24n1450_002:0104c07": "我當住彼。』仙曰：『可爾！』時彼仙人有神通力，隨",
    "T24n1450_002:0104c08": "其所樂皆得成就，即持金瓶盛滿中水，詣餘",
    "T24n1450_002:0104c09": "好處洒水為界。告王子曰：『汝等可於此地安",
    "T24n1450_002:0104c10": "止。』時諸王子奉仙人教已，即築城壁止住其",
    "T24n1450_002:0104c11": "內，彼仙人灑水為界，因此立名，為劫比羅城。",
    "T24n1450_002:0104c12": "百姓漸多城先窄小，時有天神見此事已，便",
    "T24n1450_002:0104c13": "指餘處其地寬廣，即就此處別立一城，因號",
    "T24n1450_002:0104c14": "此城，名為天示。時諸王子總集籌議：『為我父",
    "T24n1450_002:0104c15": "王娶後妻故，令我兄弟出離本國。我等諸人",
    "T24n1450_002:0104c16": "應共立契，自今以後唯娶一婦更不娶餘。』爾",
    "T24n1450_002:0104c17": "時增長王問群臣曰：『我之四子今何所在？』群",
    "T24n1450_002:0104c18": "臣報曰：『王諸子等因有過故，王令出國，并諸",
    "T24n1450_002:0104c19": "姊妹。今者見在雪山之下天示城中自廣營",
    "T24n1450_002:0104c20": "城邑。』增長王曰：『我諸子等豈能如此自成就",
    "T24n1450_002:0104c21": "不？』群臣報曰：『能。』時增長王即大踊躍，端坐舉",
    "T24n1450_002:0104c22": "手告諸臣曰：『我子大能！我子大能！』由大威德",
    "T24n1450_002:0104c23": "言大能大能故，得釋迦名。後於異時，增長王",
    "T24n1450_002:0104c24": "崩，愛樂太子即紹立為王。「時愛樂王亦無子",
    "T24n1450_002:0104c25": "息，後便命終。爾時群臣相共諮議，往天示",
    "T24n1450_002:0104c26": "城，冊第一王子名曰炬面以為國主，子息便",
    "T24n1450_002:0104c27": "死。炬面無子，後便命終，復冊大耳以為國主。",
    "T24n1450_002:0104c28": "大耳無子，復便命終，復便冊象行以為國主。",
    "T24n1450_002:0104c29": "象行無子，復冊寶釧以為國主。寶釧有子，名",
    "T24n1450_002:0105a01": "近寶釧，後紹王位。近寶釧有子，名曰天門亦",
    "T24n1450_002:0105a02": "紹王位。「復次諸仁！其天門王，於劫比羅大城",
    "T24n1450_002:0105a03": "子孫相繼，經五萬五千代正法治國，其最後",
    "T24n1450_002:0105a04": "王名曰十車，十車有子名曰百車，百車有",
    "T24n1450_002:0105a05": "子名曰嚴車，嚴車有子名曰勝車，勝車有",
    "T24n1450_002:0105a06": "子名曰堅車，堅車有子名曰十弓，十弓有",
    "T24n1450_002:0105a07": "子名曰百弓，百弓有子名曰九十弓，九十",
    "T24n1450_002:0105a08": "弓有子名曰最勝弓，最勝弓有子名曰嚴",
    "T24n1450_002:0105a09": "弓，嚴弓有子名曰堅弓。「復次諸仁！其堅弓",
    "T24n1450_002:0105a10": "王而有二子：一名師子頰、二名師子吼。此",
    "T24n1450_002:0105a11": "贍部洲所有一切善射之者，師子頰王最為",
    "T24n1450_002:0105a12": "上首。其師子頰王而有四子：一名淨飯、二名",
    "T24n1450_002:0105a13": "白飯、三名斛飯、四名甘露飯。師子頰王復有",
    "T24n1450_002:0105a14": "四女：一名清淨、二名純白、三名純斛、四名甘",
    "T24n1450_002:0105a15": "露。淨飯王有二子：其最大太子，即我薄伽梵",
    "T24n1450_002:0105a16": "是；其第二者，即具壽難陀是。白飯王有二子：",
    "T24n1450_002:0105a17": "一名恒星、二名賢善。斛飯王有二子：一名",
    "T24n1450_002:0105a18": "大名、二名阿那律。甘露飯王有二子：一名慶",
    "T24n1450_002:0105a19": "喜、二名天授！其清淨女誕生一子，名曰善悟。",
    "T24n1450_002:0105a20": "純白有子，名曰有鬘。純斛有子，名曰勝力。甘",
    "T24n1450_002:0105a21": "露有子，名曰大力。我薄伽梵有子，名曰羅",
    "T24n1450_002:0105a22": "怙羅。始從地主大王乃至羅睺羅斷其繼嗣。",
    "T24n1450_002:0105a23": "何以故？以羅睺羅證無生果，斷生死種故，",
    "T24n1450_002:0105a24": "為此斷其繼嗣。」尊者大目健連為諸釋種大",
    "T24n1450_002:0105a25": "眾說其釋迦族已，便即退坐默然而住。爾時",
    "T24n1450_002:0105a26": "世尊知大目連說種族已，便從臥起端身而",
    "T24n1450_002:0105a27": "坐，告大目連曰：「善哉，善哉！汝為諸苾芻，說我",
    "T24n1450_002:0105a28": "釋迦昔世以來所有種類。」如法說已，復告目",
    "T24n1450_002:0105a29": "連曰：「若復有人，為他廣說釋迦種族，此善男",
    "T24n1450_002:0105b01": "子於長夜中得大利益恒受安樂。」爾時世尊",
    "T24n1450_002:0105b02": "重復告諸大眾苾芻、苾芻尼曰：「汝等當知！應",
    "T24n1450_002:0105b03": "受我昔世以來釋迦種族所在餘方，如法憶",
    "T24n1450_002:0105b04": "念、為他廣說。何以故？能於汝等獲大利益。具",
    "T24n1450_002:0105b05": "利義故、具法義故、具梵行故，當得如上所有",
    "T24n1450_002:0105b06": "功德。是故汝等苾芻！應當受持讀誦為他廣",
    "T24n1450_002:0105b07": "說。」爾時劫比羅城中諸釋種等，聞此本族次",
    "T24n1450_002:0105b08": "第說已，皆大歡喜，即從座起頂禮佛足，各還",
    "T24n1450_002:0105b09": "本處。",
    "T24n1450_002:0105b10": "爾時世尊復告諸苾芻等：「汝等諦聽！昔時師",
    "T24n1450_002:0105b11": "子頰王，於劫比羅城正法化人，於其國土甚",
    "T24n1450_002:0105b12": "大豐熟、無有恐怖、人眾歡樂。其善悟王，於天",
    "T24n1450_002:0105b13": "示城正法化人，國土安隱、家給年豐、無有衰",
    "T24n1450_002:0105b14": "惱。善悟王后名曰妙勝，顏貌端正眾所樂見，",
    "T24n1450_002:0105b15": "一切有情恒得安樂。天示城中有一長者名",
    "T24n1450_002:0105b16": "曰吉祥，甚多財寶倉庫盈溢，園林田宅其數",
    "T24n1450_002:0105b17": "不少，多諸眷屬，所有珍財如薜室羅末拏等",
    "T24n1450_002:0105b18": "無有異。時彼長者有一芳園，多諸花果流泉",
    "T24n1450_002:0105b19": "浴池，種種諸鳥出和雅聲，世所殊絕。國王",
    "T24n1450_002:0105b20": "王子及諸妃后常往遊戲。時王夫人見此",
    "T24n1450_002:0105b21": "園林即生貪愛，白其王曰：『此園甚好，可乞我",
    "T24n1450_002:0105b22": "來。』王即報曰：『今此園者，是長者所有，我今安",
    "T24n1450_002:0105b23": "得輒持與汝？汝必須者，我於城內別自修造，",
    "T24n1450_002:0105b24": "勝於此園，與汝遊戲。』爾時其王為夫人故，於",
    "T24n1450_002:0105b25": "王城內即造一園，倍勝前者，以此園林為妙",
    "T24n1450_002:0105b26": "勝夫人所造故，因名此園號為妙勝。師子頰",
    "T24n1450_002:0105b27": "王恒自思念：『常乞一願，若得我種之內出一",
    "T24n1450_002:0105b28": "金輪王，甚適我願。』其善悟王亦乞一願：『願我",
    "T24n1450_002:0105b29": "得與師子頰王速為眷屬，甚適我願。』時善悟",
    "T24n1450_002:0105c01": "王最大夫人，因即懷胎，滿足十月誕生一女，",
    "T24n1450_002:0105c02": "顏容端正世所希有。由此王女甚端嚴故，王",
    "T24n1450_002:0105c03": "及夫人後宮眷屬一切見者無不怪仰，共相",
    "T24n1450_002:0105c04": "議曰：『今此王女，為是人生？為是善巧天來之",
    "T24n1450_002:0105c05": "所化作？』經三七日，即如國法作諸喜慶，令諸",
    "T24n1450_002:0105c06": "群臣遞相籌議：『今與此女作何名字？』諸臣白",
    "T24n1450_002:0105c07": "曰：『此天示城中咸相謂曰：「由此王女先業果",
    "T24n1450_002:0105c08": "報，得此端正。」復相議曰：「今此王女非人能生，",
    "T24n1450_002:0105c09": "是善巧天之所化作。」』咸白王曰：『可名此女號",
    "T24n1450_002:0105c10": "為幻化。』即為此女，令八乳母共相養育，至漸",
    "T24n1450_002:0105c11": "長大時，占相師來白王曰：『今王聖女後必生",
    "T24n1450_002:0105c12": "兒，具足諸相有大威德，得力輪位。』王聞此語",
    "T24n1450_002:0105c13": "甚大歡喜。後善悟王最大夫人更復懷妊，十",
    "T24n1450_002:0105c14": "月滿足誕生一女，其女身光明徹城內，容顏",
    "T24n1450_002:0105c15": "相好世所無比。至三七日作喜慶已，即集群",
    "T24n1450_002:0105c16": "臣議其名字，以此小女勝幻化故，因即立名",
    "T24n1450_002:0105c17": "為大幻化。復為此女令八乳母共相養育，漸",
    "T24n1450_002:0105c18": "至長大時，占相師來白王言：『今王聖女後必",
    "T24n1450_002:0105c19": "生兒，具三十二大丈夫相，威德尊重，至轉輪",
    "T24n1450_002:0105c20": "王位。』王聞此語倍懷歡喜。時善悟王即令使",
    "T24n1450_002:0105c21": "者持書詣師子頰王，報其王曰：『我大夫人誕",
    "T24n1450_002:0105c22": "生二女，其最長者生誕之日，顏貌端正世所",
    "T24n1450_002:0105c23": "希有，相師占之，後當生子得力輪位。其小",
    "T24n1450_002:0105c24": "女者身光倍勝，相師占之，後必生子得轉輪",
    "T24n1450_002:0105c25": "位。我聞大王有最長子名曰淨飯，二女之中",
    "T24n1450_002:0105c26": "願以一女為淨飯妃，故令使報。』至彼具陳，王",
    "T24n1450_002:0105c27": "聞此言甚大歡喜，令使還國報善悟王曰：『王",
    "T24n1450_002:0105c28": "之二女皆具相好，我今總取為淨飯妃。然我",
    "T24n1450_002:0105c29": "先王而有要誓，不取二妃，今且取其小女生",
    "T24n1450_002:0106a01": "輪王者，其大女者且勿令嫁，待我集諸群臣",
    "T24n1450_002:0106a02": "及諸眷屬籌議此事。』時善悟王聞是語已，即",
    "T24n1450_002:0106a03": "以國法莊嚴小女，并令五百婇女圍繞侍從，",
    "T24n1450_002:0106a04": "至彼國已與淨飯王為妃。",
    "T24n1450_002:0106a05": "「爾時師子頰國王，有一輔庸之國，居山谷",
    "T24n1450_002:0106a06": "內，名般茶婆，忽然反叛，抄掠劫害隣近諸國。",
    "T24n1450_002:0106a07": "時隣境住人諸釋迦種，被其侵逼，互相犇馳",
    "T24n1450_002:0106a08": "告師子頰：『我等村落，皆被某賊日夜侵害，願",
    "T24n1450_002:0106a09": "王興兵親往降伏。』師子頰王曰：『我今年老不",
    "T24n1450_002:0106a10": "任鬪戰。』彼諸人曰：『請王太子淨飯往彼捕捉。』",
    "T24n1450_002:0106a11": "王即報曰：『汝諸人等，若許太子求一願者，我",
    "T24n1450_002:0106a12": "便發遣。』眾答王曰：『唯然隨命。』時師子頰王於",
    "T24n1450_002:0106a13": "其城中擊鼓宣令，嚴勅四兵隨從太子，往彼",
    "T24n1450_002:0106a14": "討罰。爾時淨飯太子奉持父命，將領四兵至",
    "T24n1450_002:0106a15": "彼賊所共相戰害。以威力故，時彼賊眾，被太",
    "T24n1450_002:0106a16": "子軍或殺或縛，無有遺櫱。賊既除滅，淨飯太",
    "T24n1450_002:0106a17": "子即領其軍還歸本國。時諸釋種既得太子",
    "T24n1450_002:0106a18": "平除賊已，皆大踊躍而白王言：『淨飯太子為",
    "T24n1450_002:0106a19": "除怨害。』臣等諸人不勝喜慶：『王之先言：「太子",
    "T24n1450_002:0106a20": "有願。」請王為臣等說。』時師子頰王告諸釋",
    "T24n1450_002:0106a21": "曰：『汝釋迦種，先立言誓不取二妻。』諸釋迦曰：",
    "T24n1450_002:0106a22": "『王今豈欲解先誓耶？』王曰：『不然！更須牢結。然",
    "T24n1450_002:0106a23": "我意者，唯為淨飯太子取其二妃，餘不應取。』",
    "T24n1450_002:0106a24": "諸釋迦曰：『此事可爾。』時師子頰王即令使",
    "T24n1450_002:0106a25": "者往善悟王所，而告之曰：『我今與諸釋迦種",
    "T24n1450_002:0106a26": "等共相籌議，咸皆許我為淨飯太子取王長",
    "T24n1450_002:0106a27": "女為妃，王可與我。』王聞語已甚大歡喜，即以",
    "T24n1450_002:0106a28": "五百婇女為其侍從，種種珍服莊嚴女身，送",
    "T24n1450_002:0106a29": "劫比羅國。時師子頰王得其女至，即如國法，",
    "T24n1450_002:0106b01": "會諸群臣作倡伎樂，納娶其女為太子妃。未",
    "T24n1450_002:0106b02": "久之間師子頰崩，以其淨飯太子後繼父位。",
    "T24n1450_002:0106b03": "正法化人，國土安樂、五穀豐熟、無諸衰惱，其",
    "T24n1450_002:0106b04": "國人眾處處充滿。於異時中，與大幻化夫人",
    "T24n1450_002:0106b05": "登諸樓閣，後宮婇女圍遶侍衛，奏諸女樂縱",
    "T24n1450_002:0106b06": "逸遊戲。「菩薩若在覩史多天，常有五法觀察",
    "T24n1450_002:0106b07": "世間。何謂五法？一者觀察生處、二者觀察國",
    "T24n1450_002:0106b08": "土、三者觀察時節、四者觀察種族、五者觀察",
    "T24n1450_002:0106b09": "所生父母。何故菩薩觀察生處？在覩史多天",
    "T24n1450_002:0106b10": "宮，常作是念：『過去菩薩何處受生？』便即觀見，",
    "T24n1450_002:0106b11": "或於淨行婆羅門家生、或於剎帝利貴種家",
    "T24n1450_002:0106b12": "生、或為婆羅門師、或為剎帝利師故。『當今",
    "T24n1450_002:0106b13": "之時，剎利為尊，我當往彼剎利家生。何以",
    "T24n1450_002:0106b14": "故？若我於彼貧下家生者，或有來世眾生，誹",
    "T24n1450_002:0106b15": "謗我故。』由此因緣，菩薩以自在福力，隨其所",
    "T24n1450_002:0106b16": "念皆得生彼。由此義故，菩薩受生之時，先當",
    "T24n1450_002:0106b17": "觀察所生之處。何故菩薩觀察國土，菩薩在",
    "T24n1450_002:0106b18": "覩史多天，常作是念：『過去菩薩生何國土？』即",
    "T24n1450_002:0106b19": "見彼國，有甘蔗、粳米、大麥、小麥、黃牛、水牛，家",
    "T24n1450_002:0106b20": "家充滿，乞食易得，無有十惡、多修十善。菩薩",
    "T24n1450_002:0106b21": "思惟：『中天竺國如是等物悉皆具足故，我今",
    "T24n1450_002:0106b22": "生彼中天竺國。何以故？若生邊地者，或時有",
    "T24n1450_002:0106b23": "情誹謗我故。』是故菩薩以福德力，隨其所念",
    "T24n1450_002:0106b24": "皆得生彼，如佛所說無有虛也。何故觀察時",
    "T24n1450_002:0106b25": "節？菩薩在覩史多天宮，常作是念：『過去菩薩",
    "T24n1450_002:0106b26": "於何時節下生人間？』若見彼國眾生上壽八萬",
    "T24n1450_002:0106b27": "歲、下壽乃至百歲，菩薩爾時來生其國。何以",
    "T24n1450_002:0106b28": "故？若人長壽八萬已上，時諸眾生無有愁苦、",
    "T24n1450_002:0106b29": "愚癡、頑鈍、憍慢，著樂非正法器，難受化故；若",
    "T24n1450_002:0106c01": "人短壽百歲已下，時諸眾生為諸五濁昏冒",
    "T24n1450_002:0106c02": "重故。云何為五？一者命濁、二者煩惱濁、三者",
    "T24n1450_002:0106c03": "有情濁、四者見濁、五者劫濁。菩薩爾時作是",
    "T24n1450_002:0106c04": "思惟：『若我惡世時出現於世，多諸外道心王",
    "T24n1450_002:0106c05": "誹謗，五濁增長非正法器，猶如過去一切菩",
    "T24n1450_002:0106c06": "薩濁惡世時不出於世。何以故？諸佛出興所",
    "T24n1450_002:0106c07": "說正法，皆不虛過。』由是義故，觀察時節。復次",
    "T24n1450_002:0106c08": "何故觀察種族？菩薩在覩史多天，常作是思",
    "T24n1450_002:0106c09": "惟：『觀察於何種族可受生者？』若見有人先世",
    "T24n1450_002:0106c10": "以來，內外親族無能謗者，即生於彼。菩薩爾",
    "T24n1450_002:0106c11": "時作是觀已，乃見釋迦清淨尊貴轉輪王種",
    "T24n1450_002:0106c12": "堪可出現。何以故？菩薩若於下賤家生世間，",
    "T24n1450_002:0106c13": "有情或生誹謗。菩薩於無量劫來，獲自在力，",
    "T24n1450_002:0106c14": "所有欲念皆得隨意，凡所說法曾無虛過。由",
    "T24n1450_002:0106c15": "此因緣，菩薩觀察所生種族。復次何故觀所",
    "T24n1450_002:0106c16": "生母？菩薩在覩史多天宮，作是思惟：『如餘菩",
    "T24n1450_002:0106c17": "薩，於何等母而受胎藏？』觀彼女人七世種",
    "T24n1450_002:0106c18": "族，悉皆清淨無有婬污，形貌端嚴善修戒品，",
    "T24n1450_002:0106c19": "堪任菩薩具足十月處其胎藏；而此女人，所",
    "T24n1450_002:0106c20": "其生業往來進止，曾無障礙。復次大幻化夫",
    "T24n1450_002:0106c21": "人，曾於過去諸佛發無上願：『使我來世所生",
    "T24n1450_002:0106c22": "之子得成種覺。』由是諸菩薩，恐諸眾生作",
    "T24n1450_002:0106c23": "是謗言：『何故菩薩於彼無相女人胎中而出",
    "T24n1450_002:0106c24": "於世？』是故菩薩，從無始已來種諸善根，皆悉",
    "T24n1450_002:0106c25": "成就。由是義故，菩薩觀察所生之母。",
    "T24n1450_002:0106c26": "「爾時菩薩作是五種遍觀察已，即慇懃三唱",
    "T24n1450_002:0106c27": "告六欲天，而作是言：『我今從是覩史多天下",
    "T24n1450_002:0106c28": "生人間，於白淨王最大夫人胎中為其太子，",
    "T24n1450_002:0106c29": "誕生之後證常住果。汝等諸天，願欲隨我證",
    "T24n1450_002:0107a01": "斯果者，可於人間同我生彼。』於天眾中三告",
    "T24n1450_002:0107a02": "是語。爾時諸天聞此語已，同聲報曰：『善哉！菩",
    "T24n1450_002:0107a03": "薩知不？彼贍部洲剛強難化多諸濁亂，外",
    "T24n1450_002:0107a04": "道六師及隨外道六聲聞等，并諸六定外道",
    "T24n1450_002:0107a05": "之類，遍滿其土，深著邪見難可拔濟。何謂六",
    "T24n1450_002:0107a06": "師：一者脯剌拏、二者末揭利子、三者珊逝",
    "T24n1450_002:0107a07": "移毘羅胝子、四者阿市多雞舍甘婆羅、五者",
    "T24n1450_002:0107a08": "脚拘陀迦旃延種、六者昵揭爛陀若提子。何",
    "T24n1450_002:0107a09": "謂六隨外道聲聞？一者拘達多婆羅門、二者",
    "T24n1450_002:0107a10": "輸那陀、三者遮彌、四者梵壽、五者蓮實、六",
    "T24n1450_002:0107a11": "者赤海子。何謂六定外道？一者欝多伽囉摩",
    "T24n1450_002:0107a12": "子、二者囉囉哥囉摩、三者善梵志、四者最",
    "T24n1450_002:0107a13": "勝儒童、五者黑仙、六者優樓頻螺迦葉若胝",
    "T24n1450_002:0107a14": "羅(唐云有多毛)。如是等外道邪法，教化彼諸眾生，",
    "T24n1450_002:0107a15": "貪著邪見難可濟度。如何菩薩今欲往彼？今",
    "T24n1450_002:0107a16": "我覩史多宮，一一諸天聽法之座，縱廣正等",
    "T24n1450_002:0107a17": "十二踰膳那。當我在此說法，我等聞已深生",
    "T24n1450_002:0107a18": "信受，能令我等於長夜中安樂利益。』彼時諸",
    "T24n1450_002:0107a19": "天作是語已，菩薩爾時告諸天曰：『汝等諸天，",
    "T24n1450_002:0107a20": "宜各隨意作諸音樂。』時彼天眾即皆同時作",
    "T24n1450_002:0107a21": "諸音樂，其聲沸鬧。爾時菩薩即吹大螺，諸音",
    "T24n1450_002:0107a22": "樂響普皆摧息。菩薩爾時復問天曰：『諸音樂",
    "T24n1450_002:0107a23": "中何聲為大？』諸天答曰：『螺聲最大。』『諸善男子！",
    "T24n1450_002:0107a24": "汝等當知：如大螺聲能令一切諸音樂聲悉",
    "T24n1450_002:0107a25": "皆摧息，我亦如是，下於贍部洲中有所說法，",
    "T24n1450_002:0107a26": "能令六師外道、六隨聲聞外道、六定外道皆悉",
    "T24n1450_002:0107a27": "摧滅，令一切眾生得甘露法，皆悉飽滿；吹",
    "T24n1450_002:0107a28": "無常螺，令諸外道假常之計皆悉摧滅；吹大",
    "T24n1450_002:0107a29": "空螺，令諸外道執有之見亦皆摧滅。』爾時菩",
    "T24n1450_002:0107b01": "薩說伽他曰：",
    "T24n1450_002:0107b02": "「『師子能伏諸猛獸，　　金剛善摧一切堅；",
    "T24n1450_002:0107b03": "　　帝釋能伏阿蘇羅，　　一切光中日光勝。』",
    "T24n1450_002:0107b04": "「爾時菩薩說此頌已，告諸天曰：『汝等若欲清",
    "T24n1450_002:0107b05": "淨飽滿甘露之法，可生中天竺國六大城內。』",
    "T24n1450_002:0107b06": "爾時釋提桓因在於座中，作是思念：『知釋迦",
    "T24n1450_002:0107b07": "菩薩必託摩耶夫人胎藏之內，我當以神通",
    "T24n1450_002:0107b08": "力清淨其體，令無垢穢身力強健，以待菩薩。』",
    "T24n1450_002:0107b09": "作是念已，即以通力淨彼摩耶夫人胎藏之",
    "T24n1450_002:0107b10": "內。菩薩爾時於覩史多天宮五種觀察，慇懃",
    "T24n1450_002:0107b11": "三唱告諸天已，即於夜中，如六牙白象形下",
    "T24n1450_002:0107b12": "於天竺，降摩耶夫人清淨胎內。「爾時摩耶夫",
    "T24n1450_002:0107b13": "人，即於其夜見四種夢：一者見六牙白象來",
    "T24n1450_002:0107b14": "處胎中、二者見其自身飛騰虛空、三者見上",
    "T24n1450_002:0107b15": "高山、四者見多人眾頂禮圍繞。作是夢已，向",
    "T24n1450_002:0107b16": "淨飯王說如上事。時淨飯王即召相師說其",
    "T24n1450_002:0107b17": "夢事，相師答曰：『如我相法，王大夫人必當生",
    "T24n1450_002:0107b18": "男，具足三十二丈夫之相，莊嚴其身。若紹王",
    "T24n1450_002:0107b19": "位，當乘金輪伏四天下；若出家修道，證法王",
    "T24n1450_002:0107b20": "位，名聞十方作眾生父。』」",
    "T24n1450_002:0107b21": "內攝頌曰：",
    "T24n1450_002:0107b22": "　我降生時，　　四天守護，　　如明月珠，",
    "T24n1450_002:0107b23": "　諸物纏裹；　　亦如寶線，　　智者明了，",
    "T24n1450_002:0107b24": "　自持五戒，　　無諸欲念。",
    "T24n1450_002:0107b25": "「諸菩薩有常法，從覩史天下生母胎。當爾之",
    "T24n1450_002:0107b26": "時，十方大地悉皆震動，有大光明並皆周遍，",
    "T24n1450_002:0107b27": "六趣眾生隨業之境，日月威光所不到處，普",
    "T24n1450_002:0107b28": "皆明徹。其中眾生各相告曰：『今此光明得未",
    "T24n1450_002:0107b29": "曾有，將非我等別受生耶？』復次菩薩降母胎",
    "T24n1450_002:0107c01": "時，釋提桓因即遣四天王神營衛其母，而此",
    "T24n1450_002:0107c02": "四神：一執利刀，一執羂索，一執於戟，一執弓",
    "T24n1450_002:0107c03": "箭。何以故？恐諸惡魔得其母便。諸菩薩降生",
    "T24n1450_002:0107c04": "之時，其母胎中諸血穢等，皆悉遠離而不染",
    "T24n1450_002:0107c05": "著；如明月珠，雖為諸物之所纏裹，而無染污。",
    "T24n1450_002:0107c06": "菩薩在母胎時亦復如是。諸菩薩常法：其母",
    "T24n1450_002:0107c07": "常見菩薩在其胎中，猶以青黃赤白等綿裹",
    "T24n1450_002:0107c08": "於淨寶，諸慧眼人見其寶綿分別曉了，母見",
    "T24n1450_002:0107c09": "菩薩在其胎中亦復如是。諸菩薩常法：在母",
    "T24n1450_002:0107c10": "胎時，能令其母身體和悅無有疲乏。諸菩薩",
    "T24n1450_002:0107c11": "在母胎時，其母自然常持五戒：不殺、不盜、不",
    "T24n1450_002:0107c12": "邪行、不妄語、不飲酒。諸菩薩常法：在其母胎，",
    "T24n1450_002:0107c13": "其母自然不貪欲愛。復次摩耶夫人，忽自思",
    "T24n1450_002:0107c14": "念：『四大海水皆飲令盡。』向淨飯王說其心願。",
    "T24n1450_002:0107c15": "時劫比羅城中有一外道名曰赤眼，善諸幻",
    "T24n1450_002:0107c16": "術，王令使者喚其赤眼，說如上意。赤眼報曰：",
    "T24n1450_002:0107c17": "『願與夫人登高樓上。』既登樓已，即以幻術為",
    "T24n1450_002:0107c18": "四大海水，持其海水與夫人飲。既飲水已，爾",
    "T24n1450_002:0107c19": "時夫人其意即息。時摩耶夫人復更思念：『一",
    "T24n1450_002:0107c20": "切有情被繫閉者，悉令解脫。』作是思已即向",
    "T24n1450_002:0107c21": "王說。王聞是語，即勅獄官，所有囚閉皆令放",
    "T24n1450_002:0107c22": "出，爾時夫人其念即息。摩耶夫人又復思念：",
    "T24n1450_002:0107c23": "『意欲布施財物。』作是念已即向王說。王聞是",
    "T24n1450_002:0107c24": "語，即為布施種種財物，爾時夫人其念便息。",
    "T24n1450_002:0107c25": "又復思惟：『欲往苑園遊行觀望。』便向王說。王",
    "T24n1450_002:0107c26": "聞是已，即將夫人就諸園苑觀望，其念便息。",
    "T24n1450_002:0107c27": "又復生念意：『欲於父王園苑中居止。』便告王",
    "T24n1450_002:0107c28": "曰，王聞是語，即令使者往善悟王處報云：",
    "T24n1450_002:0107c29": "『今摩耶夫人，意欲就彼父王藍毘尼園中居",
    "T24n1450_002:0108a01": "止。』王聞是語，便即差人敷設掃洒，令摩耶",
    "T24n1450_002:0108a02": "夫人及諸侍從、婇女詣藍毘尼園而為遊觀。",
    "T24n1450_002:0108a03": "乃見一無憂樹花葉滋茂，夫人欲生太子，便",
    "T24n1450_002:0108a04": "手攀其樹枝。時天帝釋，知菩薩母心懷慚恥，",
    "T24n1450_002:0108a05": "多人眾中不能即誕其子，便作方便發大風",
    "T24n1450_002:0108a06": "雨，令諸人眾各自分散。是時帝釋，化作老嬭",
    "T24n1450_002:0108a07": "立夫人前，夫人即生。時天帝釋以仙衣擎取，",
    "T24n1450_002:0108a08": "先在腹內心多煩悶，告帝釋曰：『汝放於地。』時",
    "T24n1450_002:0108a09": "天帝釋暫少遠住。「菩薩生時大地振動，天地",
    "T24n1450_002:0108a10": "光明乃至日月所不及處，皆令明徹。其中眾",
    "T24n1450_002:0108a11": "生皆得相見，各相謂言：『非唯我身獨在此處",
    "T24n1450_002:0108a12": "生，亦有餘人共在此處。』一切菩薩有常法式：",
    "T24n1450_002:0108a13": "從胎出時，無諸濃血及餘穢惡。其菩薩母欲",
    "T24n1450_002:0108a14": "產之時，不坐不臥攀樹而立，無諸苦惱後有。",
    "T24n1450_002:0108a15": "菩薩常法：生已在地，無人扶侍而行七步，觀",
    "T24n1450_002:0108a16": "察四方便作是言：『此是東方，我是一切眾生",
    "T24n1450_002:0108a17": "最上。此是南方，我堪眾生之所供養。此是西",
    "T24n1450_002:0108a18": "方，我今決定不受後生。此是北方，我今已出",
    "T24n1450_002:0108a19": "生死大海。』爾時諸天，手持白蓋及與白拂，萃",
    "T24n1450_002:0108a20": "寶嚴飾覆菩薩上。諸龍王等，各持二種清淨",
    "T24n1450_002:0108a21": "香水，所謂冷暖調和，洗浴菩薩。諸菩薩常法：",
    "T24n1450_002:0108a22": "誕生之處，於其母前現大池水，其母所欲澡",
    "T24n1450_002:0108a23": "洗皆悉充足。諸菩薩常法：誕生之時，諸天仙",
    "T24n1450_002:0108a24": "眾在虛空中，以種種天妙和香，末香塗香旃",
    "T24n1450_002:0108a25": "檀沈水，而散菩薩。種種諸天音樂，在虛空中",
    "T24n1450_002:0108a26": "自然發響。「爾時阿私陀仙，在吉悉枳迷山石",
    "T24n1450_002:0108a27": "窟之中，彼仙恒知一切世間興衰之相。其仙",
    "T24n1450_002:0108a28": "有一外甥名那羅陀，彼那羅陀時時而來恭",
    "T24n1450_002:0108a29": "敬供養。爾時仙人隨緣教示，報那羅陀曰：『彼",
    "T24n1450_002:0108b01": "聞仙記深信不虛，喜溢身心，求請出家而作",
    "T24n1450_002:0108b02": "弟子。』菩薩初誕天地光明，那羅陀覩瑞，即白",
    "T24n1450_002:0108b03": "仙曰：『親教！頗有惡世二日雙現以不？若無二",
    "T24n1450_002:0108b04": "日，何故此窟有是光明？』時阿私陀仙，說伽",
    "T24n1450_002:0108b05": "他曰：",
    "T24n1450_002:0108b06": "「『日光極熱不明淨，　　此光明淨及清涼；",
    "T24n1450_002:0108b07": "　　流輝晃耀於山窟，　　我定知是牟尼光。",
    "T24n1450_002:0108b08": "　　菩薩神通大威德，　　出其母胎現此光；",
    "T24n1450_002:0108b09": "　　清淨明朗真金色，　　遍滿世間諸大地。』",
    "T24n1450_002:0108b10": "「那羅陀報曰：『親教！我今隨從親教欲看菩薩。』",
    "T24n1450_002:0108b11": "時仙告曰：『汝今知不？彼之菩薩有大威德，天",
    "T24n1450_002:0108b12": "龍八部之所圍遶，我等往彼不可得見。若彼",
    "T24n1450_002:0108b13": "菩薩入劫比羅城三號已，然後我往可見菩",
    "T24n1450_002:0108b14": "薩。』菩薩生時，五百宮人各生一男，謂贊鐸迦",
    "T24n1450_002:0108b15": "而為上首。五百宮人各生一女，旃尼而為上",
    "T24n1450_002:0108b16": "首。五百大臣各生一男，鄔陀夷而為上首。有",
    "T24n1450_002:0108b17": "五百象各生一子，報灑陀子而為上首。五百馬",
    "T24n1450_002:0108b18": "各生一子，馬囉呵馬子而為上首。五百寶藏",
    "T24n1450_002:0108b19": "自開出現，四方諸國王等悉皆降伏，常獻種",
    "T24n1450_002:0108b20": "種雜物而來奉事。爾時大臣見是相已，來白",
    "T24n1450_002:0108b21": "大王。王聞此事便深思念：『我今此子，成就一",
    "T24n1450_002:0108b22": "切諸善事業。』因此大王號此太子，名為成就",
    "T24n1450_002:0108b23": "一切事，是故菩薩初得此名。「時劫比羅城有",
    "T24n1450_002:0108b24": "一藥叉，名為釋迦增長，城內若有釋迦族類，",
    "T24n1450_002:0108b25": "生得男女，先將向彼藥叉而為作禮。時彼大",
    "T24n1450_002:0108b26": "王便勅臣佐，將其太子往增長釋迦藥叉處，",
    "T24n1450_002:0108b27": "遣作禮拜。臣得王教，以七寶輦輿安置太子，",
    "T24n1450_002:0108b28": "往詣藥叉之處。劫比羅城諸釋種等，性懷獷",
    "T24n1450_002:0108b29": "烈心意兇猛，多起人我堅鞕惡暴。見彼菩薩",
    "T24n1450_002:0108c01": "皆悉寂靜，默然而住。時淨飯王作思念曰：『此",
    "T24n1450_002:0108c02": "住劫比羅城諸釋種等，性懷獷烈心意兇暴，",
    "T24n1450_002:0108c03": "多起人我堅鞕惡性，彼見太子入城，皆如牟",
    "T24n1450_002:0108c04": "尼默然而住。以此緣故，可呼太子名為釋迦",
    "T24n1450_002:0108c05": "牟尼。』時釋迦牟尼菩薩至藥叉廟所，彼釋迦",
    "T24n1450_002:0108c06": "增長藥叉遙見菩薩漸近廟所，即從座起五",
    "T24n1450_002:0108c07": "體投地頂禮菩薩。眾人見已甚大驚怪，即往",
    "T24n1450_002:0108c08": "淨飯王所白言：『大王！今藥叉神遙見太子，從",
    "T24n1450_002:0108c09": "廟而出頂禮雙足。』時王聞已甚大歡喜，作如",
    "T24n1450_002:0108c10": "是言：『若天神禮拜太子故，知是天中天。以此",
    "T24n1450_002:0108c11": "緣故，號為天中天。』「時彼大王即將太子還於",
    "T24n1450_002:0108c12": "本宮，令宮乳母依時養育。彼乳母等甚大歡",
    "T24n1450_002:0108c13": "喜，即以雙手，於父王邊捧受太子，在宮閣",
    "T24n1450_002:0108c14": "內勤加養育。彼乳母等，每日香湯洗浴，塗妙",
    "T24n1450_002:0108c15": "好香種種莊嚴，每日將向王所。王乃抱持太",
    "T24n1450_002:0108c16": "子安於膝上，觀看相貌甚大歡喜。國有常法：",
    "T24n1450_002:0108c17": "若王宮生子，即喚梵行相師觀看相貌。王乃",
    "T24n1450_002:0108c18": "喚相人令占大子，既占相已而答王曰：『今此",
    "T24n1450_002:0108c19": "太子，實是成就三十二相。若在家者，得作",
    "T24n1450_002:0108c20": "金輪聖王，王四天下善法理化，具有七寶：一",
    "T24n1450_002:0108c21": "者金輪寶、二者象寶、三者馬寶、四者末尼寶、",
    "T24n1450_002:0108c22": "五者女寶、六者主藏臣寶、七者兵將寶，具足",
    "T24n1450_002:0108c23": "千子，勇健端嚴降伏他軍。此大地中所有人",
    "T24n1450_002:0108c24": "等無相犯者，皆悉令行勝妙善法。若當出家",
    "T24n1450_002:0108c25": "得法王位，如來、應、正等覺，名稱普聞具三十",
    "T24n1450_002:0108c26": "二相。』王即問曰：『何者是其三十二大丈夫相？』",
    "T24n1450_002:0108c27": "『一者具大丈夫足善安住等案地相；二者於雙",
    "T24n1450_002:0108c28": "足下現千輻輪相；三者具大丈夫纖長指；四",
    "T24n1450_002:0108c29": "者足跟趺圓長；五者手足細軟；六者手足網",
    "T24n1450_002:0109a01": "縵；七者垂手摩膝相；八者醫泥邪[蹲-酋+(十/田/ㄙ)]相；九",
    "T24n1450_002:0109a02": "者身不僂曲；十者勢峯藏密；十一者身相圓",
    "T24n1450_002:0109a03": "滿如尼瞿陀樹相；十二者常光一尋；十三者",
    "T24n1450_002:0109a04": "身毛上靡；十四者身諸毛孔一一毛生，如紺",
    "T24n1450_002:0109a05": "青色螺文右旋；十五者身皮金色；十六者身",
    "T24n1450_002:0109a06": "皮細滑塵垢不著；十七者於其身上兩手兩",
    "T24n1450_002:0109a07": "足兩肩及項七處圓滿；十八者其身上半如",
    "T24n1450_002:0109a08": "師子王；十九者肩善圓滿；二十者髆間充實；",
    "T24n1450_002:0109a09": "二十一者身洪健直；二十二者具四十齒皆",
    "T24n1450_002:0109a10": "悉齊平；二十三者其齒無隙；二十四者其齒",
    "T24n1450_002:0109a11": "鮮白；二十五者頷如師子；二十六者其舌廣",
    "T24n1450_002:0109a12": "薄若從口出普覆面輪至耳髮際；二十七者",
    "T24n1450_002:0109a13": "於諸味中得最上味；二十八者得大梵音言",
    "T24n1450_002:0109a14": "詞和雅能悅眾意，譬如羯羅頻迦之音，其聲",
    "T24n1450_002:0109a15": "雷震猶如天鼓；二十九者其目紺青；三十者",
    "T24n1450_002:0109a16": "睫如牛王；三十一者其頂上現烏率膩沙；三",
    "T24n1450_002:0109a17": "十二者眉間毫相，其色光白螺文右旋。若不",
    "T24n1450_002:0109a18": "出家，得轉輪聖王王四大洲。』「菩薩常法：其菩",
    "T24n1450_002:0109a19": "薩母產菩薩已，七日命終生三十三天。菩薩",
    "T24n1450_002:0109a20": "常法：生已其身端嚴，超諸世間，眾所愛樂見",
    "T24n1450_002:0109a21": "者無厭，猶如善巧工人以閻浮檀金作諸形",
    "T24n1450_002:0109a22": "像，天衣覆上放大光明普遍暉耀。其菩薩身",
    "T24n1450_002:0109a23": "亦復如是，如彼蓮花眾人所愛，菩薩亦爾。菩",
    "T24n1450_002:0109a24": "薩常法：眼恒不眴，如三十三天。由果業故，",
    "T24n1450_002:0109a25": "日夜常見四維上下一由旬內，梵音深遠，如",
    "T24n1450_002:0109a26": "雪山鳥其聲清妙。菩薩生已，自然具足廣大",
    "T24n1450_002:0109a27": "智慧，善解一切世間正化，父王國法無不明",
    "T24n1450_002:0109a28": "了。「爾時那羅陀仙人來白師曰：『今者菩薩入",
    "T24n1450_002:0109a29": "劫比羅城，父王淨飯已立三號，願師共詣禮",
    "T24n1450_002:0109b01": "拜瞻仰。』其師謂曰：『今隨汝意。』二仙相隨欲修",
    "T24n1450_002:0109b02": "禮謁，以菩薩力故遂失神通，不得如常乘空",
    "T24n1450_002:0109b03": "而去，便共步往劫比羅城。既入城已至王門",
    "T24n1450_002:0109b04": "外，告門人曰：『汝可為我往白大王，阿私陀仙",
    "T24n1450_002:0109b05": "今來門外，願見大王。』時守門人即至王所，具",
    "T24n1450_002:0109b06": "陳上事。王聞是已，即持香花迎彼二仙，安置",
    "T24n1450_002:0109b07": "宮內。既安置已善言問訊：『今者大仙，何緣遠",
    "T24n1450_002:0109b08": "來？欲求何事？』二仙答曰：『我等故來願見菩薩。』",
    "T24n1450_002:0109b09": "王報仙曰：『我之大子今正安眠，且待須臾令",
    "T24n1450_002:0109b10": "與相見。』爾時二仙復白王曰：『雖復未覺，我等",
    "T24n1450_002:0109b11": "意者暫欲觀瞻。』爾時大王即領二仙至菩薩",
    "T24n1450_002:0109b12": "所，便見菩薩，雖復寢睡其眼常開。時阿私陀",
    "T24n1450_002:0109b13": "仙見是事已，即說頌曰：",
    "T24n1450_002:0109b14": "「『如真飛龍馬，　　暫睡還復覺；",
    "T24n1450_002:0109b15": "　　如善營事人，　　睡蓋不能覆。』",
    "T24n1450_002:0109b16": "「時彼嬭母即前捧抱太子授彼二仙，時阿私",
    "T24n1450_002:0109b17": "陀便以雙手跪而承受遍體觀察，白大王曰：",
    "T24n1450_002:0109b18": "『大王已令諸婆羅門占相師等相太子未？』父",
    "T24n1450_002:0109b19": "王答曰：『已令相訖。』阿私陀仙復白王曰：『彼",
    "T24n1450_002:0109b20": "等諸人，占此太子當有何相？』父王報曰：『若紹",
    "T24n1450_002:0109b21": "國位，御金輪寶，聲聞十方一切國土。』時阿私",
    "T24n1450_002:0109b22": "陀以贊頌曰：",
    "T24n1450_002:0109b23": "「『大王今當知！　　相者不能測，",
    "T24n1450_002:0109b24": "　　末劫無輪王，　　必證菩提道。",
    "T24n1450_002:0109b25": "　　一切金輪王，　　相猶不炳著，",
    "T24n1450_002:0109b26": "　　我今觀太子，　　當取法王位。』",
    "T24n1450_002:0109b27": "根本說一切有部毘奈耶破僧事卷第二"
}