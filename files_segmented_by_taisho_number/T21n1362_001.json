{
    "T21n1362_001:0881c03": "佛說善夜經一卷",
    "T21n1362_001:0881c05": "唐三藏法師義淨奉　制譯",
    "T21n1362_001:0881c06": "如是我聞。一時薄伽梵。在王舍城竹林園所。",
    "T21n1362_001:0881c07": "去斯不遠有一苾芻住溫泉側。時有一天顏",
    "T21n1362_001:0881c08": "貌端嚴光明殊妙。過初夜分詣苾芻所。彼天",
    "T21n1362_001:0881c09": "威光周圓赫奕。悉皆照耀普遍溫泉。合掌",
    "T21n1362_001:0881c10": "禮敬在一面坐。白苾芻言大德。仁頗先聞善",
    "T21n1362_001:0881c11": "夜經不。苾芻答曰我未曾聞如是經典。復問",
    "T21n1362_001:0881c12": "天言仁先知不。天曰我亦不知。苾芻曰誰有",
    "T21n1362_001:0881c13": "知者。天曰無上慈父在竹林園。仁今可往詣",
    "T21n1362_001:0881c14": "彼請問。如佛所說當奉行之。說是語已忽然",
    "T21n1362_001:0881c15": "不現。時彼苾芻至天曉已。詣世尊所頂禮雙",
    "T21n1362_001:0881c16": "足。在一面立白言世尊。昨夜有天過初更後。",
    "T21n1362_001:0881c17": "來詣我所。光明照曜周遍溫泉。而問我言。",
    "T21n1362_001:0881c18": "仁頗先聞善夜經不。我言未聞。我問彼天仁",
    "T21n1362_001:0881c19": "先知不。答言不知。我復問言誰有知者。彼言",
    "T21n1362_001:0881c20": "無上慈父在竹林園。仁可往問。如佛所說當",
    "T21n1362_001:0881c21": "奉行之。說是語已忽然不現。我緣斯事故來",
    "T21n1362_001:0881c22": "至此請問世尊。佛告苾芻汝識彼天不。答言",
    "T21n1362_001:0881c23": "不識。汝今當知彼是三十三天勝妙天子威",
    "T21n1362_001:0881c24": "德大將名曰栴檀。為欲利益諸眾生故。來覺",
    "T21n1362_001:0881c25": "悟汝問是經名。時彼苾芻復白佛言。世尊我",
    "T21n1362_001:0881c26": "今願聞善夜經典。唯願世尊哀愍為說。爾時",
    "T21n1362_001:0881c27": "世尊告苾芻言。此善夜經具大功德。若有聞",
    "T21n1362_001:0881c28": "者能斷煩惱速證菩提。汝應諦聽善極作意。",
    "T21n1362_001:0881c29": "吾當為說。過去諸法不應追念。未來諸法亦",
    "T21n1362_001:0882a01": "不希求。現在諸法勿生染著。如是行者名真",
    "T21n1362_001:0882a02": "解脫。爾時世尊即說頌曰。",
    "T21n1362_001:0882a03": "　過去不應念　　未來不希求",
    "T21n1362_001:0882a04": "　於現在時中　　皆如法觀察",
    "T21n1362_001:0882a05": "　妄想心難遣　　智人應善觀",
    "T21n1362_001:0882a06": "　宜可速勤修　　焉知至明日",
    "T21n1362_001:0882a07": "　由彼死王眾　　與汝鎮相隨",
    "T21n1362_001:0882a08": "　是故我牟尼　　善夜經今說",
    "T21n1362_001:0882a09": "　常願諸有情　　離苦獲安樂",
    "T21n1362_001:0882a10": "　不造諸惡業　　恒修於眾善",
    "T21n1362_001:0882a11": "爾時世尊為欲利益一切眾生。令於長夜得",
    "T21n1362_001:0882a12": "安隱樂離諸障惱。於生生處增長善根。常遇",
    "T21n1362_001:0882a13": "三寶不墮惡趣。復更說此陀羅尼曰。",
    "T21n1362_001:0882a14": "怛姪他　毘尼婆(引)喇儞　跋柁摩單滯　摩",
    "T21n1362_001:0882a15": "膩儞[打丁+致][打丁+致][打丁+致][打丁+致]　瞿里健陀里　旃茶里摩登",
    "T21n1362_001:0882a16": "祇(上)薩囉爛帝　莫呼剌膩攝鉢利　斫羯囉",
    "T21n1362_001:0882a17": "婆(引)枳　攝伐里莫訶攝伐里　步精揭(巨列)",
    "T21n1362_001:0882a18": "儞　儞弭儞名揭儞　訖栗多(引)儞　莎(引)訶",
    "T21n1362_001:0882a19": "(引)僧拽體(天移)曇(去)　頞[口*束*頁]伽帝　捺囉伽帝",
    "T21n1362_001:0882a20": "　謗蘇迦波(引)裔　劫布得(都洛)　迦波(引)裔",
    "T21n1362_001:0882a21": "　答布檀泥(去)莎訶",
    "T21n1362_001:0882a22": "若有苾芻苾芻尼鄔波索迦鄔波斯迦及餘",
    "T21n1362_001:0882a23": "善男子善女人等。於此善夜經中。若一伽他",
    "T21n1362_001:0882a24": "若一句呪。讀誦受持供養尊重。明解其義為",
    "T21n1362_001:0882a25": "他演說。當知是人於一切時無諸災厄。亦無",
    "T21n1362_001:0882a26": "抂橫及諸衰惱。能知過去七生之事。亦不忘",
    "T21n1362_001:0882a27": "失大菩提心。決定能趣涅槃正道。若有善男",
    "T21n1362_001:0882a28": "子善女人。受持讀誦此善夜經者。於未來世",
    "T21n1362_001:0882a29": "所生之處。必定當得宿住之智。常受尊貴安",
    "T21n1362_001:0882b01": "隱快樂。復說頌曰。",
    "T21n1362_001:0882b02": "　此人一切時　　無有枉橫事",
    "T21n1362_001:0882b03": "　由造順時業　　永離非時死",
    "T21n1362_001:0882b04": "　擁護諸眾生　　令離病憂怖",
    "T21n1362_001:0882b05": "　不祥及惡夢　　險路常安隱",
    "T21n1362_001:0882b06": "　若男子女人　　戴持此經者",
    "T21n1362_001:0882b07": "　具相人敬重　　所願皆圓滿",
    "T21n1362_001:0882b08": "　若於身語意　　所有諸不善",
    "T21n1362_001:0882b09": "　由此經威力　　終無有惡報",
    "T21n1362_001:0882b10": "　若水火王賊　　雷電毒害等",
    "T21n1362_001:0882b11": "　怨家戰諍時　　念經皆得脫",
    "T21n1362_001:0882b12": "　又復有明呪　　若能讀誦者",
    "T21n1362_001:0882b13": "　於一切時中　　長善滅諸惡",
    "T21n1362_001:0882b14": "即說呪曰。",
    "T21n1362_001:0882b15": "怛姪他　儞弭尼民達哩　窒哩盧迦(引)盧",
    "T21n1362_001:0882b16": "枳儞　窒哩輸攞陀唎儞　惡矩比　姪哩底",
    "T21n1362_001:0882b17": "奴麗　矩都軍底　矩都屈此　雞[口*栗]底矩比",
    "T21n1362_001:0882b18": "儞　擁護擁護我某甲於一切恐怖處　於一",
    "T21n1362_001:0882b19": "切疾病苦痛處　於一切憂愁相惱處於一切",
    "T21n1362_001:0882b20": "毒蟲毒藥處　於一切鬼魅厭禱處　於一切",
    "T21n1362_001:0882b21": "王賊水火處　於一切猛獸驚怖處　於一切",
    "T21n1362_001:0882b22": "謗讟言訟處　於一切怨家鬪諍處　於一切",
    "T21n1362_001:0882b23": "身意惡業處　所有語業四過處　於一切厄",
    "T21n1362_001:0882b24": "難危亡處　并執金剛神　常衛護我某甲",
    "T21n1362_001:0882b25": "并諸眷屬莎(引)訶(引)",
    "T21n1362_001:0882b26": "復說呪曰。",
    "T21n1362_001:0882b27": "恒姪他　呬里呬里弭里弭里　畢舍脂",
    "T21n1362_001:0882b28": "鉢拏　攝伐里止里莎訶",
    "T21n1362_001:0882b29": "爾時世尊說是經已。時彼苾芻及諸大眾。人",
    "T21n1362_001:0882c01": "天八部諸鬼神等皆大歡喜信受奉行。",
    "T21n1362_001:0882c02": "佛說善夜經"
}