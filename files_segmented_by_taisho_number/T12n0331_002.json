{
    "T12n0331_002:0067c02": "佛說無畏授所問大乘經卷中",
    "T12n0331_002:0067c04": "西天譯經三藏朝奉大夫",
    "T12n0331_002:0067c05": "試光祿卿傳法大師賜紫",
    "T12n0331_002:0067c06": "沙門臣法護等奉　詔譯",
    "T12n0331_002:0067c07": "「復次，長者！菩薩摩訶薩觀察此身，最初何因",
    "T12n0331_002:0067c08": "之所成立？謂依父母精血合集生起彼因。復",
    "T12n0331_002:0067c09": "由受其飲食，食已變壞，旋聚即散，歸淡廕",
    "T12n0331_002:0067c10": "藏，淡廕流潤終歸不淨。然後火大增彊，煮變",
    "T12n0331_002:0067c11": "成熟。後歸風力，由其風力各分滓重及與流",
    "T12n0331_002:0067c12": "潤——滓重所謂大、小便等，流潤謂血——血變成肉、",
    "T12n0331_002:0067c13": "肉成於脂、脂成於骨、骨成其髓、髓成其精，",
    "T12n0331_002:0067c14": "精等乃成此不淨身。菩薩觀此不淨身故，乃",
    "T12n0331_002:0067c15": "起思惟：此身多種合集，各別名相，謂三百骨、",
    "T12n0331_002:0067c16": "六十肪及膏相、合四百膜、五百肉團、六百",
    "T12n0331_002:0067c17": "腦、七百脈、九百筋、十六肋骨。復有三事內",
    "T12n0331_002:0067c18": "纏其腸，分生、熟、藏腸，有十六交絡而住，二千",
    "T12n0331_002:0067c19": "五百脈道透映一百七節；八十萬俱胝毛",
    "T12n0331_002:0067c20": "孔具有五根、九竅、七藏，不淨充滿；髓有一",
    "T12n0331_002:0067c21": "掬、腦有一掬、脂有三掬、淡廕六掬、滓重六",
    "T12n0331_002:0067c22": "掬、風力隨遍、血有一斗，如是一切各各充滿。",
    "T12n0331_002:0067c23": "有七水脈而復圍繞，吸諸滋味，內火大增，",
    "T12n0331_002:0067c24": "熾然燒煮，逼切疲極，身脈汗流，是等諸相",
    "T12n0331_002:0067c25": "極難可見。此之臭穢不淨體相，是中云何起",
    "T12n0331_002:0067c26": "增上愛？如求丐人得所用物，得已旋棄；又",
    "T12n0331_002:0067c27": "如大車，負極重等。唯，諸智者！於法覺了應如",
    "T12n0331_002:0067c28": "是知。」即說頌曰：",
    "T12n0331_002:0067c29": "「此身多種不淨聚，　　愚無智者不了知，",
    "T12n0331_002:0068a01": "　彊起增上愛著心，　　如穢瓶破多穢氣。",
    "T12n0331_002:0068a02": "　耳、目、口、鼻皆穢物，　　彼等何者為香潔？",
    "T12n0331_002:0068a03": "　涎眵、結聹及涕洟，　　諸蟲雜惡何生愛？",
    "T12n0331_002:0068a04": "　譬如愚者取於炭，　　勤力摩治欲令白，",
    "T12n0331_002:0068a05": "　炭盡力疲白莫成，　　無智妄貪亦如是。",
    "T12n0331_002:0068a06": "　如人意欲成潔淨，　　多種修治於此身，",
    "T12n0331_002:0068a07": "　百轉沐浴及香塗，　　身壞命終歸不淨。」",
    "T12n0331_002:0068a08": "爾時，世尊復告無畏授等五百長者言：「長者",
    "T12n0331_002:0068a09": "當知，菩薩摩訶薩欲證阿耨多羅三藐三菩",
    "T12n0331_002:0068a10": "提者，觀察此身有四十四相。何等四十四？",
    "T12n0331_002:0068a11": "謂菩薩摩訶薩觀察此身誠所厭棄，菩薩觀",
    "T12n0331_002:0068a12": "身不可愛樂，以不饒益故；菩薩觀身極為臭",
    "T12n0331_002:0068a13": "穢，膿血滿故；菩薩觀身甚不堅牢，終破壞",
    "T12n0331_002:0068a14": "故；菩薩觀身體性羸劣，筋骨相聯故；菩薩觀",
    "T12n0331_002:0068a15": "身不淨，穢惡常流故，菩薩觀身如幻，愚夫",
    "T12n0331_002:0068a16": "異生彊起虛妄、動亂相故；菩薩觀身多所漏",
    "T12n0331_002:0068a17": "失，以九竅門常流注故；菩薩觀身熾然燒爇，",
    "T12n0331_002:0068a18": "謂貪火所焚、瞋火猛聚、癡火暗冥故；菩薩觀",
    "T12n0331_002:0068a19": "身，貪、瞋、癡網常所蓋覆，愛網相續故；菩薩",
    "T12n0331_002:0068a20": "觀身竅穴所依，以九竅門及諸毛孔周遍流",
    "T12n0331_002:0068a21": "注，雜穢充故；菩薩觀身多種逼惱，四百四病",
    "T12n0331_002:0068a22": "常增損故；菩薩觀身是為窟宅，八萬四千戶",
    "T12n0331_002:0068a23": "蟲之所聚故；菩薩觀身無常，終歸死法故；",
    "T12n0331_002:0068a24": "菩薩觀身無知，於法不知故；菩薩觀身如器",
    "T12n0331_002:0068a25": "用，眾緣合成、終破壞故；菩薩觀身逼切，眾",
    "T12n0331_002:0068a26": "多憂惱故；菩薩觀身無歸趣，畢竟老、死故；",
    "T12n0331_002:0068a27": "菩薩觀身深隱，諂誑所行故；菩薩觀身如",
    "T12n0331_002:0068a28": "地，難平滿故；菩薩觀身如火，以所愛色隨",
    "T12n0331_002:0068a29": "繫著故；菩薩觀身無厭足，隨五欲故；菩薩",
    "T12n0331_002:0068b01": "觀身破壞，煩惱對礙故；菩薩觀身無定分",
    "T12n0331_002:0068b02": "位，以其利衰現所受故；菩薩觀身無自他",
    "T12n0331_002:0068b03": "緣，不得源流故；菩薩觀身馳流心意，以種",
    "T12n0331_002:0068b04": "種緣作意伺察故；菩薩觀身棄背畢竟，歸於",
    "T12n0331_002:0068b05": "棄尸林故；菩薩觀身為他所食，鷲鳥、豺狼",
    "T12n0331_002:0068b06": "等食噉故；菩薩觀身如輪盤影現，筋骨連",
    "T12n0331_002:0068b07": "接故；菩薩觀身無所顧惜，殘棄漏失、膿血滿",
    "T12n0331_002:0068b08": "故；菩薩觀身耽著滋味，飲食所成故；菩薩",
    "T12n0331_002:0068b09": "觀身勤苦無利，以是無常生滅法故；菩薩觀",
    "T12n0331_002:0068b10": "身如惡友，起諸邪妄故；菩薩觀身如殺者，",
    "T12n0331_002:0068b11": "重重現增苦故；菩薩觀身為苦器，三苦逼惱",
    "T12n0331_002:0068b12": "故，所謂行苦、壞苦、苦苦；菩薩觀身為苦聚，五",
    "T12n0331_002:0068b13": "蘊隨轉無主宰故；菩薩觀身極不自在，種種",
    "T12n0331_002:0068b14": "緣成故；菩薩觀身無壽者，離男女相故；菩",
    "T12n0331_002:0068b15": "薩觀身空寂，諸蘊處界所合成故；菩薩觀身",
    "T12n0331_002:0068b16": "虛假，以如夢故；菩薩觀身不實，以如幻故；菩",
    "T12n0331_002:0068b17": "薩觀身動亂，如陽焰故；菩薩觀身馳流，如",
    "T12n0331_002:0068b18": "響應故；菩薩觀身虛妄所起，如影現故。長",
    "T12n0331_002:0068b19": "者！菩薩摩訶薩以如是等四十四相觀察於",
    "T12n0331_002:0068b20": "身。「而菩薩摩訶薩作此觀察時，所有於身樂",
    "T12n0331_002:0068b21": "欲、於身顧惜、於身執我、於身愛染、於身積",
    "T12n0331_002:0068b22": "集、於身繫著，一切悉斷。由是，於命樂欲、於",
    "T12n0331_002:0068b23": "命顧惜、於命執我、於命愛染、於命積集、於命",
    "T12n0331_002:0068b24": "繫著，乃至舍宅、妻子、眷屬、飲食、衣服、乘馭、床",
    "T12n0331_002:0068b25": "座、珍寶、財穀、香華、燈塗、一切受用樂具，若樂",
    "T12n0331_002:0068b26": "欲、若顧惜、若執我所、若愛染、若積集、若繫",
    "T12n0331_002:0068b27": "著，一切亦斷。由於身命能棄捨故，乃至一切",
    "T12n0331_002:0068b28": "受用樂具亦悉棄捨，如是乃能圓滿六波羅",
    "T12n0331_002:0068b29": "蜜多。長者！菩薩摩訶薩以能圓滿波羅蜜多",
    "T12n0331_002:0068c01": "故，即能速證阿耨多羅三藐三菩提。」",
    "T12n0331_002:0068c02": "爾時，世尊欲重宣此義即說頌曰：",
    "T12n0331_002:0068c03": "「應知人身極難得，　　莫因此身造眾罪，",
    "T12n0331_002:0068c04": "　豺狗取食棄尸林，　　空將此身為殘棄。",
    "T12n0331_002:0068c05": "　愚無智者常動亂，　　虛偽身中起貪愛，",
    "T12n0331_002:0068c06": "　此身難馭違背深，　　晝夜受苦無停息。",
    "T12n0331_002:0068c07": "　此身苦輪常生病、　　此身不淨廣充盈，",
    "T12n0331_002:0068c08": "　飢渴隨逐嬈惱深，　　誰諸智者生愛著？",
    "T12n0331_002:0068c09": "　此身如地廣無主，　　及如惡友愚生愛，",
    "T12n0331_002:0068c10": "　因此身故眾罪興，　　畢竟還自受諸苦。",
    "T12n0331_002:0068c11": "　此身不同金剛堅，　　莫因此身廣造罪，",
    "T12n0331_002:0068c12": "　智者應修勝福因，　　於佛教中生淨信。",
    "T12n0331_002:0068c13": "　此身不久徒存養，　　衣服香嚴飲食資，",
    "T12n0331_002:0068c14": "　緣歸破壞暫任持，　　邪勤施作何空過？",
    "T12n0331_002:0068c15": "　經百劫中難得遇，　　大牟尼尊出世間，",
    "T12n0331_002:0068c16": "　速於佛教淨信生，　　莫於惡趣受極怖。",
    "T12n0331_002:0068c17": "　假使壽千俱胝歲，　　彼尚勿應生貪愛，",
    "T12n0331_002:0068c18": "　何況壽不滿百年，　　豈生貪愛無厭足？",
    "T12n0331_002:0068c19": "　或有一類奢侈者，　　不念此身極難得，",
    "T12n0331_002:0068c20": "　廣集嬉戲歌伎人，　　於前戲劇求快樂。",
    "T12n0331_002:0068c21": "　廣集財寶何有樂？　　護惜重重苦惱增，",
    "T12n0331_002:0068c22": "　下劣愚夫喜悅生，　　智者於中離貪著。",
    "T12n0331_002:0068c23": "　富貴不實如夢幻，　　愚者馳流於心意，",
    "T12n0331_002:0068c24": "　剎那破壞剎那成，　　誰諸智者生貪愛？",
    "T12n0331_002:0068c25": "佛說無畏授所問大乘經卷中"
}