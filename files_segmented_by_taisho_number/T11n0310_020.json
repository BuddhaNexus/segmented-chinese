{
    "T11n0310_020:0107a10": "大寶積經卷第二十",
    "T11n0310_020:0107a12": "大唐三藏菩提流志奉　詔譯",
    "T11n0310_020:0107a13": "4 菩薩眾品不動如來會第六之二菩薩眾品第四",
    "T11n0310_020:0107a14": "爾時尊者舍利弗作如是念：「世尊今者已說",
    "T11n0310_020:0107a15": "聲聞功德，復願說諸菩薩具足功德。何以故？",
    "T11n0310_020:0107a16": "一切功德從此出生。」爾時世尊知其所念，告",
    "T11n0310_020:0107a17": "舍利弗：「彼佛剎中有無量百千億諸菩薩眾",
    "T11n0310_020:0107a18": "皆來集會。所有出家菩薩，以佛神力隨所聽",
    "T11n0310_020:0107a19": "聞，皆能領悟受持讀誦。舍利弗！我於此界說",
    "T11n0310_020:0107a20": "法至少，比不動如來所說法藏，百分、千分、百",
    "T11n0310_020:0107a21": "千分、億百千分、算分、數分、迦羅分、鄔波尼殺",
    "T11n0310_020:0107a22": "曇分亦所不及。舍利弗！此皆不動如來、應、正",
    "T11n0310_020:0107a23": "等覺修菩薩行時發如是願：『願我成佛，彼剎",
    "T11n0310_020:0107a24": "土中所有菩薩，以我威力隨所聽聞，皆能領",
    "T11n0310_020:0107a25": "悟受持讀誦。』舍利弗！是諸菩薩由彼如來本",
    "T11n0310_020:0107a26": "願神力，於佛所聞悉能領受諷誦通利。",
    "T11n0310_020:0107a27": "「復次舍利弗！若彼菩薩自心欲樂往異佛土，",
    "T11n0310_020:0107a28": "舉心便至，形服言音善同方俗。於彼如來禮",
    "T11n0310_020:0107a29": "拜供養，聽聞正法善為問難，能事已周還歸",
    "T11n0310_020:0107b01": "佛所。舍利弗！此賢劫中有九百九十六佛當",
    "T11n0310_020:0107b02": "出於世，若有菩薩樂見此如來者，應願生彼",
    "T11n0310_020:0107b03": "不動佛剎。舍利弗！若善男子善女人從此佛",
    "T11n0310_020:0107b04": "剎及餘佛剎於命終後，若已生、若今生、若當",
    "T11n0310_020:0107b05": "生不動如來佛剎中者，必不信住諸聲聞",
    "T11n0310_020:0107b06": "地。何以故？彼行佛道常遇如來，天魔波旬不",
    "T11n0310_020:0107b07": "得其便，於二乘地永斷相續，必定當得無上",
    "T11n0310_020:0107b08": "菩提，常在如來諸大集會。舍利弗！汝應當知，",
    "T11n0310_020:0107b09": "若住不動如來清淨佛剎者，彼諸眾生終不",
    "T11n0310_020:0107b10": "退墮，不可引攝亦不退還，住無上菩提，有大",
    "T11n0310_020:0107b11": "勢力不可搖動，永無退轉。舍利弗！若有善男",
    "T11n0310_020:0107b12": "子善女人於此世界或他世界，若命終後生",
    "T11n0310_020:0107b13": "於彼土，即於生時得如是念：『我已入如來室、",
    "T11n0310_020:0107b14": "住無畏城。』舍利弗！彼諸菩薩所有言議，皆與",
    "T11n0310_020:0107b15": "般若波羅蜜相應，互相遵敬起導師想。",
    "T11n0310_020:0107b16": "「復次舍利弗！彼佛剎中諸菩薩眾，在家者少",
    "T11n0310_020:0107b17": "出家者多，皆以佛神力隨所聽聞，即能領悟",
    "T11n0310_020:0107b18": "受持諷誦。舍利弗！若在家菩薩摩訶薩雖不",
    "T11n0310_020:0107b19": "繫念，於法會中隨在方所若坐若立，以佛神",
    "T11n0310_020:0107b20": "力皆能聽聞，領悟受持讀誦通利。彼出家菩",
    "T11n0310_020:0107b21": "薩亦復如是，諸在異方乃至諷誦無別。是諸",
    "T11n0310_020:0107b22": "菩薩捨身受身，於所聞經終不忘失，於諸佛",
    "T11n0310_020:0107b23": "土隨願受生。舍利弗！彼亦是不動如來本願",
    "T11n0310_020:0107b24": "功德之所莊嚴。舍利弗！若菩薩於一生中欲",
    "T11n0310_020:0107b25": "見無量百千億那由他諸佛者，應當願生不",
    "T11n0310_020:0107b26": "動如來之所。若菩薩於彼生已，即見無量諸",
    "T11n0310_020:0107b27": "佛種諸善根，復能為無數百千眾生演說法",
    "T11n0310_020:0107b28": "要，令諸眾生增長善根。舍利弗，此賢劫中諸",
    "T11n0310_020:0107b29": "佛世尊當出於世，若諸菩薩以衣服飲食臥",
    "T11n0310_020:0107c01": "具醫藥種種資具供養如來，便即出家。既出",
    "T11n0310_020:0107c02": "家已，於諸佛所淨修梵行。以此善根，方餘菩",
    "T11n0310_020:0107c03": "薩於不動如來之所，於一生中與波羅蜜相",
    "T11n0310_020:0107c04": "應，所有福聚百分不及一、千分不及一，算分、",
    "T11n0310_020:0107c05": "迦羅分、數分、喻分、鄔波尼殺曇分亦不能及。",
    "T11n0310_020:0107c06": "舍利弗！此亦不動如來清淨佛剎功德莊嚴。",
    "T11n0310_020:0107c07": "舍利弗！若有菩薩從此世界或餘世界於壽",
    "T11n0310_020:0107c08": "終後，若已生、現生、當生不動如來佛剎者，一",
    "T11n0310_020:0107c09": "切皆得不退轉位。何以故？彼佛剎中天魔波",
    "T11n0310_020:0107c10": "旬不為障礙，亦無魔業之所嬈亂。舍利弗！譬",
    "T11n0310_020:0107c11": "如毒蛇，神呪所伏不能為害，一切諸蟲見彼",
    "T11n0310_020:0107c12": "毒蛇亦無憂懼。然此毒蛇雖無毒害，由本業",
    "T11n0310_020:0107c13": "故受此蛇身，故名毒蛇。舍利弗！彼魔波旬亦",
    "T11n0310_020:0107c14": "復如是，由不動如來往修菩薩行時本願善",
    "T11n0310_020:0107c15": "根如是迴向：『願我當證無上菩提，調伏諸魔",
    "T11n0310_020:0107c16": "不為障惱，彼諸菩薩、聲聞、凡夫乃至三千大",
    "T11n0310_020:0107c17": "千世界亦不為障惱。』然由先業所感受此魔",
    "T11n0310_020:0107c18": "身，生彼天中而自悔責，無始故業獲此身名，",
    "T11n0310_020:0107c19": "雖得自在常生厭患。於彼如來說法之時，諸",
    "T11n0310_020:0107c20": "魔眷屬常預聽聞聞已心淨，於聲聞眾而生",
    "T11n0310_020:0107c21": "愛樂：『云何當得住於寂靜少欲知足？』彼諸魔",
    "T11n0310_020:0107c22": "眾常起出家之心而無障礙之想故。彼國中",
    "T11n0310_020:0107c23": "聲聞菩薩及凡夫眾，皆由彼佛往昔精勤弘",
    "T11n0310_020:0107c24": "誓威力得安樂住。舍利弗！此亦不動佛剎殊",
    "T11n0310_020:0107c25": "勝莊嚴。」時舍利弗白佛言：「世尊！若有善男子",
    "T11n0310_020:0107c26": "善女人，以七寶滿三千大千世界，持用布施",
    "T11n0310_020:0107c27": "願生彼國。由茲行願，此善男子善女人終不",
    "T11n0310_020:0107c28": "退墮聲聞、辟支佛地，從一佛剎至一佛剎，歷",
    "T11n0310_020:0107c29": "事供養諸佛如來，於諸佛所聽聞正法，雖未",
    "T11n0310_020:0108a01": "證得無上菩提，而能見彼無量百千乃至億",
    "T11n0310_020:0108a02": "那由他百千諸佛，於諸佛所種諸善根。世尊！",
    "T11n0310_020:0108a03": "若善男子善女人由此方便，以七寶滿三千",
    "T11n0310_020:0108a04": "大千世界持用布施，由茲善捨往生彼國。」佛",
    "T11n0310_020:0108a05": "告舍利弗：「如是如是，彼善生善往，如是諸菩",
    "T11n0310_020:0108a06": "薩摩訶薩滿彼剎中。舍利弗！譬如金礦精加",
    "T11n0310_020:0108a07": "鑄鍊，除去砂礫唯有真金，造諸飾好嚴身之",
    "T11n0310_020:0108a08": "具。舍利弗！彼佛剎中菩薩摩訶薩，住於真實",
    "T11n0310_020:0108a09": "亦復如是。然彼菩薩摩訶薩清淨集會，汝今",
    "T11n0310_020:0108a10": "應知。「復次舍利弗！彼佛剎中所有菩薩，若已",
    "T11n0310_020:0108a11": "生、若現生、若當生，如是菩薩皆行一行。所謂",
    "T11n0310_020:0108a12": "住如來行。舍利弗！云何如來行？所謂超過聲",
    "T11n0310_020:0108a13": "聞、辟支佛地。言行一行者是彼假名。是故舍",
    "T11n0310_020:0108a14": "利弗！若菩薩摩訶薩樂行一行者，應當願生",
    "T11n0310_020:0108a15": "彼佛剎土。舍利弗！我所授記得不退轉菩薩",
    "T11n0310_020:0108a16": "摩訶薩，此輩應生不動佛所。舍利弗！是諸菩",
    "T11n0310_020:0108a17": "薩生彼佛剎者，我不捨離。譬如剎利灌頂大",
    "T11n0310_020:0108a18": "王，有敵國來欲侵財位。王既聞已作是思惟：",
    "T11n0310_020:0108a19": "『我之妃后愛子不堪禦敵，及諸財寶收入宮",
    "T11n0310_020:0108a20": "城，不為怨敵之所侵害，王之國祚安靜無虞，",
    "T11n0310_020:0108a21": "威震強敵不憂災難。』舍利弗！我不捨離諸菩",
    "T11n0310_020:0108a22": "薩者亦復如是，如彼王之寶物愛子妃后，修",
    "T11n0310_020:0108a23": "菩薩行者應如是知。彼佛剎中無有畏懼猶",
    "T11n0310_020:0108a24": "如宮城，彼敵王者即魔波旬，於菩薩行人勤",
    "T11n0310_020:0108a25": "為障礙，如彼灌頂大王不被怨敵之所侵擾。",
    "T11n0310_020:0108a26": "如來亦復如是，不為天魔之所擾惱。舍利弗！",
    "T11n0310_020:0108a27": "譬如有人畏於債主遠適邊國，不為債主及",
    "T11n0310_020:0108a28": "於他人之所陵奪。何以故？由路遠險絕，債主",
    "T11n0310_020:0108a29": "家人不能達彼。彼諸菩薩生妙喜國者，波旬",
    "T11n0310_020:0108b01": "路絕亦復如是。舍利弗！此三千大千世界天",
    "T11n0310_020:0108b02": "魔波旬，常為菩薩聲聞作諸障礙。妙喜剎中",
    "T11n0310_020:0108b03": "諸天魔眾不為魔業，彼諸菩薩若已生、現生、",
    "T11n0310_020:0108b04": "當生，常無恐怖。何以故？由彼如來本行菩薩",
    "T11n0310_020:0108b05": "道時，所有善根如是迴向：『我證無上正等覺",
    "T11n0310_020:0108b06": "時，彼天魔眾不為障惱及作魔事。』舍利弗！譬",
    "T11n0310_020:0108b07": "如丈夫善服毒藥能使消化，方為食事無有",
    "T11n0310_020:0108b08": "諸毒。彼剎天魔亦復如是，常加利益不為損",
    "T11n0310_020:0108b09": "害。舍利弗，彼佛剎土成就如是無量功德。」爾",
    "T11n0310_020:0108b10": "時舍利弗作是思惟：「我今欲見彼佛世界不",
    "T11n0310_020:0108b11": "動如來、應、正等覺及聲聞眾。」爾時世尊知舍",
    "T11n0310_020:0108b12": "利弗心之所念，則以神力不起于座皆令得",
    "T11n0310_020:0108b13": "見。告舍利弗言：「汝今見不？」答言：「已見。」佛告",
    "T11n0310_020:0108b14": "舍利弗：「汝見彼諸天人微有勝劣殊異相不？」",
    "T11n0310_020:0108b15": "答言：「不見。何以故？我見妙喜國人衣服飲食",
    "T11n0310_020:0108b16": "及諸珍玩，皆是諸天樂具。彼不動如來處眾",
    "T11n0310_020:0108b17": "說法，猶若金山光明赫奕，諸聲聞眾無量無",
    "T11n0310_020:0108b18": "邊。譬如有人遊於大海，中流四望涯際莫知，",
    "T11n0310_020:0108b19": "觀彼聲聞亦復如是。是諸聲聞隨所聽法，身",
    "T11n0310_020:0108b20": "心不動如入禪定，匪如此界入定之人時或",
    "T11n0310_020:0108b21": "搖動。世尊！若善男子善女人，以七寶滿三千",
    "T11n0310_020:0108b22": "大千世界持用布施，由茲善捨，彼諸菩薩善",
    "T11n0310_020:0108b23": "得往生妙喜世界。何以故？彼亦如是得不退",
    "T11n0310_020:0108b24": "轉。世尊！譬如王使遠適他國，執持符印經途",
    "T11n0310_020:0108b25": "來往，關防主司莫能為礙。何以故？以王印力",
    "T11n0310_020:0108b26": "人無遮止。彼諸菩薩摩訶薩亦復如是，或從",
    "T11n0310_020:0108b27": "此界若他世界壽命終後，於彼佛剎若已生、",
    "T11n0310_020:0108b28": "若現生、若當生，皆不退轉於阿耨多羅三藐",
    "T11n0310_020:0108b29": "三菩提，從一佛剎至一佛剎，常不遠離諸佛",
    "T11n0310_020:0108c01": "世尊，皆當速證無上菩提。」時舍利弗復白佛",
    "T11n0310_020:0108c02": "言：「世尊！彼界所生菩薩摩訶薩，與此世界預",
    "T11n0310_020:0108c03": "流果人無有差別。何以故？如預流果人不墮",
    "T11n0310_020:0108c04": "惡趣，彼界菩薩若已生、現生、當生，亦皆斷諸",
    "T11n0310_020:0108c05": "惡趣及聲聞辟支佛地，乃至未證無上菩提，",
    "T11n0310_020:0108c06": "從一佛剎至一佛剎，不離諸佛及聲聞眾。」佛",
    "T11n0310_020:0108c07": "告舍利弗：「如是如是。是諸菩薩摩訶薩受生",
    "T11n0310_020:0108c08": "彼國，不墮聲聞辟支佛地，及至未證無上菩",
    "T11n0310_020:0108c09": "提，從一佛土至一佛土，常得現前供養諸佛，",
    "T11n0310_020:0108c10": "及當證得佛菩提果。舍利弗！譬如預流果人，",
    "T11n0310_020:0108c11": "決定當得聲聞菩提，終不墮惡趣。是諸菩薩",
    "T11n0310_020:0108c12": "亦復如是，或從此世及以他世，命終之後受",
    "T11n0310_020:0108c13": "生彼剎，彼皆決定當證阿耨多羅三藐三菩",
    "T11n0310_020:0108c14": "提，從一佛剎至一佛剎，於諸佛所常不遠離",
    "T11n0310_020:0108c15": "阿耨多羅三藐三菩提。」時舍利弗復白佛言：",
    "T11n0310_020:0108c16": "「世尊！於此世界所有一來向及一來果，乃至",
    "T11n0310_020:0108c17": "住阿羅漢向及羅漢果，與彼佛剎所生菩薩",
    "T11n0310_020:0108c18": "摩訶薩等無有異。」佛告舍利弗：「汝勿作此言。",
    "T11n0310_020:0108c19": "何以故？於此佛剎菩薩摩訶薩佛授記者，與",
    "T11n0310_020:0108c20": "彼所生菩薩等無有異。復次舍利弗！於此世",
    "T11n0310_020:0108c21": "界坐道場菩薩，與彼所生菩薩等無有異。何",
    "T11n0310_020:0108c22": "以故？彼諸菩薩行如來行，不為天魔之所得",
    "T11n0310_020:0108c23": "便，於二乘地永斷相續，從一佛剎至一佛剎，",
    "T11n0310_020:0108c24": "常能供養一切如來，乃至證得無上正覺。」爾",
    "T11n0310_020:0108c25": "時阿難作如是念：「我今應察長老須菩提辯",
    "T11n0310_020:0108c26": "才之力。」作是念已白須菩提言：「我等應觀不",
    "T11n0310_020:0108c27": "動如來及聲聞眾兼彼佛土。」時須菩提告阿",
    "T11n0310_020:0108c28": "難言：「汝欲見彼如來者，今應且觀上方。」爾時",
    "T11n0310_020:0108c29": "阿難觀上方已，白須菩提言：「我極觀上方，皆",
    "T11n0310_020:0109a01": "空寂靜。」須菩提言：「彼不動如來諸聲聞眾及",
    "T11n0310_020:0109a02": "彼佛土，亦復如是，如見上方。」爾時舍利弗白",
    "T11n0310_020:0109a03": "佛言：「世尊！如佛所說，此世獲記菩薩與彼所",
    "T11n0310_020:0109a04": "生菩薩等無有異。世尊！我今不知以何為等？」",
    "T11n0310_020:0109a05": "佛告舍利弗：「以法界等故得無有異。」",
    "T11n0310_020:0109a06": "5 涅槃功德品涅槃功德品第五",
    "T11n0310_020:0109a07": "爾時尊者舍利弗復作是念：「世尊已說不動",
    "T11n0310_020:0109a08": "如來、應、正等覺修菩薩道功德無邊，又說彼",
    "T11n0310_020:0109a09": "土及聲聞菩薩殊勝德業廣大莊嚴。復願世",
    "T11n0310_020:0109a10": "尊於茲開示彼佛滅度化迹如何。」爾時世尊",
    "T11n0310_020:0109a11": "知舍利弗心之所念，告言：「舍利弗！不動如來",
    "T11n0310_020:0109a12": "般涅槃日，化身分布一切世界，於地獄中說",
    "T11n0310_020:0109a13": "諸妙法，以法調伏無量有情，皆當證得阿羅",
    "T11n0310_020:0109a14": "漢果，然此時獲果方滅度，前證無學人轉增",
    "T11n0310_020:0109a15": "其數。即於此日，授香象菩薩摩訶薩記云：『汝",
    "T11n0310_020:0109a16": "於我滅度後當得作佛，號曰金蓮如來、應、正",
    "T11n0310_020:0109a17": "等覺。』復次舍利弗！彼金蓮如來佛剎功德聲",
    "T11n0310_020:0109a18": "聞眾數，與不動如來等無有異。復次舍利弗！",
    "T11n0310_020:0109a19": "不動如來入般涅槃，是時大地普皆震動，一",
    "T11n0310_020:0109a20": "切三千大千世界震吼發聲，其聲上徹乃至",
    "T11n0310_020:0109a21": "阿迦尼吒天，諸天聞已即知彼佛入於涅槃。",
    "T11n0310_020:0109a22": "「復次舍利弗！彼佛剎中所有叢林及諸藥草，",
    "T11n0310_020:0109a23": "皆悉傾向不動如來涅槃之處。是時天人悉",
    "T11n0310_020:0109a24": "以華鬘雜香及諸衣服而散佛上，所散香花",
    "T11n0310_020:0109a25": "周匝圍繞高一由旬。復次舍利弗！彼涅槃時，",
    "T11n0310_020:0109a26": "三千大千世界所有天、龍、夜叉、乾闥婆、阿修羅、",
    "T11n0310_020:0109a27": "迦樓羅、緊那羅、摩睺羅伽等，皆向不動如來",
    "T11n0310_020:0109a28": "合掌作禮。他方諸天以佛神力，悉皆得見入",
    "T11n0310_020:0109a29": "般涅槃。是諸天人經七晝夜心懷悲惱，不受",
    "T11n0310_020:0109b01": "人天嬉戲娛樂亦無欲想，互相謂言：『不動如",
    "T11n0310_020:0109b02": "來為世光明作眾生眼，今取滅度一何速哉。』",
    "T11n0310_020:0109b03": "舍利弗！若菩薩摩訶薩從此世界或餘世界，",
    "T11n0310_020:0109b04": "於命終後生彼佛剎，若現生彼皆得授阿耨",
    "T11n0310_020:0109b05": "多羅三藐三菩提記，非可以百數而數，彼以",
    "T11n0310_020:0109b06": "千數及百千數。舍利弗！是百千菩薩摩訶薩",
    "T11n0310_020:0109b07": "數者，應知入如來數皆入佛數，皆入佛數入",
    "T11n0310_020:0109b08": "一切智性數。若有菩薩摩訶薩當生彼剎者，",
    "T11n0310_020:0109b09": "亦皆得入如來等數，舍利弗！除彼不退菩薩",
    "T11n0310_020:0109b10": "摩訶薩。所餘菩薩於此世界，若不聞稱讚不",
    "T11n0310_020:0109b11": "動如來功德法門者，皆為惡魔之所攝受。「復",
    "T11n0310_020:0109b12": "次舍利弗！不動如來般涅槃後，乃至正法住",
    "T11n0310_020:0109b13": "世，彼佛剎中所生菩薩摩訶薩亦當入其",
    "T11n0310_020:0109b14": "數。所以者何？由彼如來本願力故。是諸菩薩",
    "T11n0310_020:0109b15": "若於後時受生彼者，應當讀誦百八法門，讀",
    "T11n0310_020:0109b16": "誦茲已方能受持彼一切法。不動如來之所",
    "T11n0310_020:0109b17": "安立一百八法門本性，我滅度後若有菩薩",
    "T11n0310_020:0109b18": "摩訶薩當生彼剎者，亦當讀誦一百八法門，",
    "T11n0310_020:0109b19": "及能受持一切法門。舍利弗！不動如來、應、正",
    "T11n0310_020:0109b20": "等覺善能攝受諸菩薩摩訶薩，佛雖滅度，其",
    "T11n0310_020:0109b21": "說法聲及莊嚴功德與佛在世等無有異。「復",
    "T11n0310_020:0109b22": "次舍利弗！彼不動如來、應、正等覺從身出火",
    "T11n0310_020:0109b23": "而自闍維，舍利遺形皆作金色。譬如低彌羅",
    "T11n0310_020:0109b24": "樹隨分斷處皆有卍音萬字之文，如來舍利亦",
    "T11n0310_020:0109b25": "復如是。復次舍利弗！不動如來所有舍利分",
    "T11n0310_020:0109b26": "分周圓，表裏皆有吉祥之相相表之文其狀如下卍。舍利",
    "T11n0310_020:0109b27": "弗！譬如補羅迦樹，隨解之處中表皆有吉祥",
    "T11n0310_020:0109b28": "之文。彼佛舍利亦復如是。舍利弗！彼國眾生",
    "T11n0310_020:0109b29": "為供舍利起七寶塔，遍滿三千大千世界，又",
    "T11n0310_020:0109c01": "以金色千葉蓮華而為供養，其大千世界即",
    "T11n0310_020:0109c02": "以塔華而為嚴飾。「復次舍利弗！若諸菩薩於",
    "T11n0310_020:0109c03": "不動佛國將滅度者，臨壽終時曾不失念，而",
    "T11n0310_020:0109c04": "見如是種種瑞相。或有菩薩見當生土，無有",
    "T11n0310_020:0109c05": "如來自方作佛，或見彼有佛當即奉事。或見",
    "T11n0310_020:0109c06": "菩薩入於母胎，或見菩薩被大甲冑，或見捨",
    "T11n0310_020:0109c07": "家趣於非家，或見坐於道場降伏魔軍，或見",
    "T11n0310_020:0109c08": "菩薩證一切智智，或見菩薩於某世界成等",
    "T11n0310_020:0109c09": "正覺轉於法輪。或有菩薩住虛空中，自身漸",
    "T11n0310_020:0109c10": "滅不遺少分。譬然濕草煙氣上騰，漸以消散",
    "T11n0310_020:0109c11": "至于滅盡。舍利弗！是諸菩薩既滅度已，一切",
    "T11n0310_020:0109c12": "天人備修供養。「復次舍利弗！不動如來以大",
    "T11n0310_020:0109c13": "涅槃，般涅槃已正法住世經百千劫。」時舍利",
    "T11n0310_020:0109c14": "弗白佛言：「世尊！不動如來正法所住，是何等",
    "T11n0310_020:0109c15": "劫？」佛告舍利弗：「二十小劫以為一劫，彼住如",
    "T11n0310_020:0109c16": "是百千劫數。舍利弗！正法滅已，有大光明照",
    "T11n0310_020:0109c17": "十方界，地皆震動發大音聲。然彼非天魔之",
    "T11n0310_020:0109c18": "所能壞，亦非如來及聲聞眾而自沈隱。但由",
    "T11n0310_020:0109c19": "彼時人少有聽聞多無欲樂，能說法者皆悉",
    "T11n0310_020:0109c20": "遠之。既於正法寡聞轉增不信，不信增長則",
    "T11n0310_020:0109c21": "無精勤。知法比丘自當退靜，觀無樂欲不復",
    "T11n0310_020:0109c22": "弘宣，彼佛微言漸當隱沒。」",
    "T11n0310_020:0109c23": "6 往生因緣品往生因緣品第六",
    "T11n0310_020:0109c24": "爾時尊者舍利弗白佛言：「世尊！菩薩摩訶薩",
    "T11n0310_020:0109c25": "以何因緣善根之力，於彼佛剎而得受生？」佛",
    "T11n0310_020:0109c26": "告舍利弗：「若菩薩摩訶薩欲生妙喜世界者，",
    "T11n0310_020:0109c27": "應學不動如來往昔行菩薩行，發弘誓心願",
    "T11n0310_020:0109c28": "生其國，如是行願能作因緣生彼佛剎。「復次",
    "T11n0310_020:0109c29": "舍利弗！菩薩摩訶薩行檀波羅蜜時，以此相",
    "T11n0310_020:0110a01": "應善根迴向無上菩提，願與不動如來共相",
    "T11n0310_020:0110a02": "會遇，舍利弗！以此因緣當生彼界。如是菩薩",
    "T11n0310_020:0110a03": "摩訶薩行尸波羅蜜，乃至般若波羅蜜亦復",
    "T11n0310_020:0110a04": "如是。「復次舍利弗！不動如來光明普照三千",
    "T11n0310_020:0110a05": "大千佛之剎土，願於來世當見此光證無上",
    "T11n0310_020:0110a06": "覺，因見光已成大菩提，復以身光遍滿世界，",
    "T11n0310_020:0110a07": "舍利弗！菩薩以是因緣當生彼土。「復次舍利",
    "T11n0310_020:0110a08": "弗！彼不動如來應正等覺諸聲聞眾無量無",
    "T11n0310_020:0110a09": "邊，願我當見，見已起如是行，證佛菩提。證菩",
    "T11n0310_020:0110a10": "提時，亦有如是無量無數諸聲聞眾。舍利弗！",
    "T11n0310_020:0110a11": "以是因緣故，菩薩摩訶薩於彼佛剎而得受",
    "T11n0310_020:0110a12": "生。「復次舍利弗！彼佛剎中菩薩摩訶薩無量",
    "T11n0310_020:0110a13": "無邊，我當欲見此諸菩薩，行禪定行願當隨",
    "T11n0310_020:0110a14": "學，與諸菩薩處處結集，同學同乘同俱究竟。",
    "T11n0310_020:0110a15": "願當會遇欲求圓滿大慈悲者，欲求菩提及",
    "T11n0310_020:0110a16": "沙門者，捨離二乘心者，安住真實空性者，於",
    "T11n0310_020:0110a17": "佛如來一切智性及法僧名號念住相續者。",
    "T11n0310_020:0110a18": "舍利弗！若善男子善女人聞是色類菩薩名",
    "T11n0310_020:0110a19": "者，於彼佛剎當得受生；何況與般若波羅蜜",
    "T11n0310_020:0110a20": "相應善根，迴向不動如來應正等覺。舍利弗！",
    "T11n0310_020:0110a21": "以是因緣，是人於彼佛土決定當生。「復次舍",
    "T11n0310_020:0110a22": "利弗！若菩薩摩訶薩願生彼佛剎者，於東方",
    "T11n0310_020:0110a23": "無量世界諸佛如來說微妙法及聲聞眾，應",
    "T11n0310_020:0110a24": "以其像隨念在前，願我當證菩提說微妙法，",
    "T11n0310_020:0110a25": "及聲聞眾皆如彼佛。舍利弗！是諸菩薩應",
    "T11n0310_020:0110a26": "修三種隨念善根，願與一切眾生平等共",
    "T11n0310_020:0110a27": "習，以此善根迴向阿耨多羅三藐三菩提。舍",
    "T11n0310_020:0110a28": "利弗！如是菩薩迴向善根無有限量。假使一",
    "T11n0310_020:0110a29": "切眾生各持一器量等虛空，作如是言：『丈夫！",
    "T11n0310_020:0110b01": "彼之善根分與於我。』舍利弗！此諸善根若有",
    "T11n0310_020:0110b02": "色相，給與眾生皆滿其器各各持去，而彼善",
    "T11n0310_020:0110b03": "根亦無窮盡。以迴向阿耨多羅三藐三菩提，",
    "T11n0310_020:0110b04": "無有限量不可移轉故。舍利弗！彼三隨念所",
    "T11n0310_020:0110b05": "成迴向一切種智，以此善根三寶隨轉。舍利",
    "T11n0310_020:0110b06": "弗！若有菩薩成此善根，應知不墮一切惡趣，",
    "T11n0310_020:0110b07": "而能摧伏波旬及諸魔眾，於彼彼佛剎隨樂",
    "T11n0310_020:0110b08": "受生。乃至南西北方四維上下亦復如是，皆",
    "T11n0310_020:0110b09": "得隨願受生。是故菩薩摩訶薩於此隨念善",
    "T11n0310_020:0110b10": "根應當積集，彼積集已應迴向不動如來，故",
    "T11n0310_020:0110b11": "於彼剎當得受生。「復次舍利弗！不動如來佛",
    "T11n0310_020:0110b12": "剎功德廣大莊嚴，於無量佛剎中彼皆無有。",
    "T11n0310_020:0110b13": "是故菩薩摩訶薩應當發如是心，我以此善",
    "T11n0310_020:0110b14": "根願當見彼土，彼土莊嚴願當攝受，亦願當",
    "T11n0310_020:0110b15": "見彼諸菩薩。舍利弗！以此因緣，菩薩當生彼",
    "T11n0310_020:0110b16": "國。舍利弗！菩薩摩訶薩願生彼佛剎者，應發",
    "T11n0310_020:0110b17": "增上樂欲之心。舍利弗！若善男子善女人發",
    "T11n0310_020:0110b18": "增上心，我皆與記於彼佛剎而得受生。舍利",
    "T11n0310_020:0110b19": "弗！譬如有城，無有樓閣園林池沼，亦無象馬",
    "T11n0310_020:0110b20": "遊行之處。彼城之王雖有力安處，而城無樓",
    "T11n0310_020:0110b21": "閣諸功德故，則非莊嚴。舍利弗！我此佛剎亦",
    "T11n0310_020:0110b22": "復如是，無彼功德故則非嚴飾。舍利弗！我此",
    "T11n0310_020:0110b23": "剎中若有如是功德莊嚴，則如不動如來佛",
    "T11n0310_020:0110b24": "剎嚴勝。舍利弗！若菩薩摩訶薩願當攝受清",
    "T11n0310_020:0110b25": "淨佛剎者，應如不動如來往修菩薩行，植眾",
    "T11n0310_020:0110b26": "德本嚴淨佛剎已，及當如是攝取功德。「復次",
    "T11n0310_020:0110b27": "舍利弗！如我今時得阿耨多羅三藐三菩提",
    "T11n0310_020:0110b28": "已，調伏無量眾生，於二乘道皆獲果證，及我",
    "T11n0310_020:0110b29": "聲聞所調伏者悉皆積聚，方彼如來諸聲聞",
    "T11n0310_020:0110c01": "眾，百分不及一、千分不及一，百千分、億百千",
    "T11n0310_020:0110c02": "分、數分、算分、喻分、鄔波尼殺曇分亦不及一。",
    "T11n0310_020:0110c03": "何以故？由數無量故；若言解脫則無有異。且",
    "T11n0310_020:0110c04": "止斯事。舍利弗！彼彌勒如來當出於世，諸聲",
    "T11n0310_020:0110c05": "聞眾及彼調伏所餘聲聞，以方不動如來聲",
    "T11n0310_020:0110c06": "聞之數，不及之分如上應知。舍利弗！由彼如",
    "T11n0310_020:0110c07": "來於一說法，善能調伏無量有情。然彼世尊",
    "T11n0310_020:0110c08": "之所攝受，無有能知其數量者。舍利弗！我之",
    "T11n0310_020:0110c09": "聲聞及彌勒如來諸聲聞眾，乃至賢劫諸佛",
    "T11n0310_020:0110c10": "世尊所有聲聞，及彼聲聞當所調伏餘聲聞",
    "T11n0310_020:0110c11": "眾，彼皆積聚比不動如來諸聲聞眾，百分不",
    "T11n0310_020:0110c12": "及一，乃至鄔波尼殺曇分亦不及一。何以故？",
    "T11n0310_020:0110c13": "其數多故；解脫無異故。」時舍利弗白佛言：「世",
    "T11n0310_020:0110c14": "尊！如我解佛所說義者，應知彼阿羅漢剎非",
    "T11n0310_020:0110c15": "愚夫剎。何以故？彼佛剎中阿羅漢多故。」佛告",
    "T11n0310_020:0110c16": "舍利弗：「如是如是，如汝所說，彼佛剎中多漏",
    "T11n0310_020:0110c17": "盡阿羅漢故。復次舍利弗！此三千大千世界",
    "T11n0310_020:0110c18": "星宿數量，不如彼佛聲聞眾多。由彼如來於",
    "T11n0310_020:0110c19": "一說法，無量有情得阿羅漢。舍利弗！此三千",
    "T11n0310_020:0110c20": "大千世界星宿猶有數量，彼一一會，無量有",
    "T11n0310_020:0110c21": "情得阿羅漢故，諸會聲聞無有數量。「復次舍",
    "T11n0310_020:0110c22": "利弗！彼剎天人殖眾善本，餘界人天縱以天",
    "T11n0310_020:0110c23": "眼亦不能見。舍利弗！假令餘界諸天及人，往",
    "T11n0310_020:0110c24": "彼剎中善男子善女人所，盡其天眼亦不得",
    "T11n0310_020:0110c25": "見。若人聞此功德稱揚法門，聞已受持讀誦",
    "T11n0310_020:0110c26": "通利，彼善男子等皆於不動如來往昔行菩",
    "T11n0310_020:0110c27": "薩行時皆已見聞，是故聞此法門即得信心",
    "T11n0310_020:0110c28": "清淨。舍利弗！東方一切世界諸剎土中，若菩",
    "T11n0310_020:0110c29": "薩乘人或聲聞乘人，於此法門讀誦通利者，",
    "T11n0310_020:0111a01": "其數甚多。彼諸菩薩及聲聞人，由願力故於",
    "T11n0310_020:0111a02": "不動剎中，若已生、現生、當生，唯除不退菩薩，",
    "T11n0310_020:0111a03": "由彼菩薩於諸剎中當得阿耨多羅三藐三菩",
    "T11n0310_020:0111a04": "提故。南西北方四維上下亦復如是。舍利弗！",
    "T11n0310_020:0111a05": "彼不動如來於妙喜世界及他方剎土，在菩",
    "T11n0310_020:0111a06": "薩等乘中而為上首。舍利弗！若有善男子善",
    "T11n0310_020:0111a07": "女人聞不動如來功德法門，善能受持讀誦",
    "T11n0310_020:0111a08": "通利，願生彼剎者，乃至命終，不動如來常為",
    "T11n0310_020:0111a09": "護念，不使諸魔及魔眷屬退轉其心。舍利弗！",
    "T11n0310_020:0111a10": "應知是善男子或善女人乃至無上菩提，無",
    "T11n0310_020:0111a11": "有退轉之怖，亦無水火刀杖惡獸毒蟲之所",
    "T11n0310_020:0111a12": "損害，亦不為人非人等之所怖畏。何以故？由",
    "T11n0310_020:0111a13": "不動如來常加護念，於彼佛剎當受生故。「舍",
    "T11n0310_020:0111a14": "利弗！譬如日輪雖復遙遠，與閻浮提眾生而",
    "T11n0310_020:0111a15": "作光明。不動如來亦復如是，雖在遙遠，能與",
    "T11n0310_020:0111a16": "他界諸菩薩眾而作光明。舍利弗！譬如比丘",
    "T11n0310_020:0111a17": "有天眼者，能見遠方諸善惡色。不動如來雖",
    "T11n0310_020:0111a18": "在彼剎，餘世界中諸菩薩眾所有形類等色",
    "T11n0310_020:0111a19": "皆悉能見。舍利弗！又如比丘得心自在，獲彼",
    "T11n0310_020:0111a20": "神通波羅蜜者，雖在遙遠了知一切有情之",
    "T11n0310_020:0111a21": "心。不動如來亦復如是，能知餘界諸菩薩心。",
    "T11n0310_020:0111a22": "舍利弗！譬如比丘證得天耳，身雖在遠能聞",
    "T11n0310_020:0111a23": "諸聲。不動如來亦復如是，餘世界中所住眾",
    "T11n0310_020:0111a24": "生作如是言：『我於彼剎願當生者。』彼佛皆聞。",
    "T11n0310_020:0111a25": "舍利弗！如是色類善男子善女人所有姓名，",
    "T11n0310_020:0111a26": "不動如來皆悉了知。若有受持讀誦通利此",
    "T11n0310_020:0111a27": "功德法門者，此諸人等皆為不動如來之所",
    "T11n0310_020:0111a28": "知見及已護念。」時舍利弗白佛言：「希有世尊！",
    "T11n0310_020:0111a29": "乃至彼佛世尊護念彼諸菩薩摩訶薩。」如是",
    "T11n0310_020:0111b01": "白已。佛告舍利弗：「如是如是，如汝所言。彼菩",
    "T11n0310_020:0111b02": "薩摩訶薩如來之所護念。何以故？由護念菩",
    "T11n0310_020:0111b03": "薩故，一切眾生皆得護念。舍利弗！譬如剎利",
    "T11n0310_020:0111b04": "灌頂大王多有倉廩盈儲穀豆，嚴誡主司善",
    "T11n0310_020:0111b05": "令監守。何以故？於饑饉世當濟群生。舍利弗！",
    "T11n0310_020:0111b06": "是諸菩薩於彼如來滅度之後，當證無上正",
    "T11n0310_020:0111b07": "等菩提，能於正法饑饉之時作大豐稔。如來",
    "T11n0310_020:0111b08": "亦復如是，善能覆護此諸菩薩。舍利弗！於此",
    "T11n0310_020:0111b09": "世界有諸菩薩，當聞不動如來功德法門，能",
    "T11n0310_020:0111b10": "善受持讀誦通利，於彼佛剎願欲受生，應知",
    "T11n0310_020:0111b11": "此人得不退轉。舍利弗！若餘菩薩於此法門，",
    "T11n0310_020:0111b12": "善能受持讀誦通利，為無量無數百千眾生",
    "T11n0310_020:0111b13": "開示演說，亦令諸有情如是殖眾善本，使當",
    "T11n0310_020:0111b14": "親近無上菩提。舍利弗！若菩薩願速證無上",
    "T11n0310_020:0111b15": "菩提者，應當受持讀誦通利如是法門，為諸",
    "T11n0310_020:0111b16": "眾生開示演說。何以故？菩薩摩訶薩應如是",
    "T11n0310_020:0111b17": "演說此功德門大智慧業，當如是如是發起積",
    "T11n0310_020:0111b18": "集。彼諸人等由發起積集故，於其現身諸漏",
    "T11n0310_020:0111b19": "當盡。舍利子！是故聲聞乘者若聞彼法門，應",
    "T11n0310_020:0111b20": "當受持讀誦通利，廣為眾生開示演說。何以",
    "T11n0310_020:0111b21": "故？此善男子善女人由受持如是正法，於其",
    "T11n0310_020:0111b22": "現身當證無學。舍利弗！若有淨信男子女人",
    "T11n0310_020:0111b23": "於此功德稱讚法門，應當為他時時演說。彼",
    "T11n0310_020:0111b24": "諸人等不越兩生，當於現身得盡諸漏。「復次",
    "T11n0310_020:0111b25": "舍利弗！此不動如來所有功德稱讚法門，非",
    "T11n0310_020:0111b26": "愚淺者之所能受，其有智慧深廣方能受持。",
    "T11n0310_020:0111b27": "舍利弗！彼善男子善女人當見諸佛，於此功",
    "T11n0310_020:0111b28": "德稱讚法門必當身得。舍利弗！譬若無價寶",
    "T11n0310_020:0111b29": "珠從海持來。於意云何？此無價寶何人先得？」",
    "T11n0310_020:0111c01": "舍利弗白佛言：「世尊！有諸國王、王子、大臣，此",
    "T11n0310_020:0111c02": "人先得。」佛告舍利弗：「彼佛功德法門亦復如",
    "T11n0310_020:0111c03": "是，菩薩先得。是諸菩薩當不退轉，若聞此法",
    "T11n0310_020:0111c04": "必能受持讀誦通利，為無上菩提於真如性",
    "T11n0310_020:0111c05": "當勤修學。」舍利弗白佛言：「世尊！若諸菩薩欲",
    "T11n0310_020:0111c06": "住不退地者，聞此稱讚法門，應當受持讀誦",
    "T11n0310_020:0111c07": "通利。何以故？菩薩摩訶薩住此法門，於法性",
    "T11n0310_020:0111c08": "中當不退轉。」佛告舍利弗：「假使有人終以金",
    "T11n0310_020:0111c09": "寶滿閻浮提持用布施，冀聞此法終亦不聞。",
    "T11n0310_020:0111c10": "何以故？此功德法非薄福眾生當執持故。復",
    "T11n0310_020:0111c11": "次舍利弗！若聲聞乘人聞此功德法門受持",
    "T11n0310_020:0111c12": "讀誦，為無上菩提及真如相應故精勤修習，",
    "T11n0310_020:0111c13": "彼於後身當得成就，或於二生補處、或復三",
    "T11n0310_020:0111c14": "生，終不超過，當成正覺。彼若聞此稱讚法門",
    "T11n0310_020:0111c15": "讀誦通利，復為無量百千眾生開示演說。舍",
    "T11n0310_020:0111c16": "利弗！如轉輪王以先業感七寶見前。不動",
    "T11n0310_020:0111c17": "如來亦復如是，以本願力，我今說此功德法",
    "T11n0310_020:0111c18": "門。舍利弗！若諸菩薩摩訶薩於此稱讚法門，",
    "T11n0310_020:0111c19": "若已聞若當聞者，彼皆由不動如來往昔行",
    "T11n0310_020:0111c20": "菩薩行時慈悲願力，或當於賢劫中諸佛世",
    "T11n0310_020:0111c21": "尊之所預聞開示此之法門，如我於今演說",
    "T11n0310_020:0111c22": "開示，不增不減名數若干。舍利弗！是故菩薩",
    "T11n0310_020:0111c23": "摩訶薩欲速證無上菩提者，於此功德稱讚",
    "T11n0310_020:0111c24": "法門，應當受持讀誦通利為他廣說。「復次舍",
    "T11n0310_020:0111c25": "利弗！若善男子善女人為求此法門故，於彼",
    "T11n0310_020:0111c26": "村落城邑，聽聞受持讀誦通利。雖出家菩薩",
    "T11n0310_020:0111c27": "居白衣家，我說無過，亦隨聽住。何以故？彼善",
    "T11n0310_020:0111c28": "男子善女人於命終後，欲令此法當不隱沒。",
    "T11n0310_020:0111c29": "舍利弗！若彼村邑在於遙遠，是諸菩薩亦當",
    "T11n0310_020:0112a01": "應往，及住彼中，受持讀誦開示演說。舍利弗！",
    "T11n0310_020:0112a02": "彼善男子善女人於已流布稱讚法門，或於",
    "T11n0310_020:0112a03": "他人有是經卷，應可詣彼而書寫之。彼人若",
    "T11n0310_020:0112a04": "有願求，汝當斷食，或使經行若坐若立等，",
    "T11n0310_020:0112a05": "應曲隨教命書寫是經。若於彼村求不能得，",
    "T11n0310_020:0112a06": "應詣隣境書寫，受持讀誦通利，復為他人開",
    "T11n0310_020:0112a07": "示演說。若往餘方勤求不獲，彼人應發如是",
    "T11n0310_020:0112a08": "誓心：『我於無上菩提不應生於退轉之相。",
    "T11n0310_020:0112a09": "由我已聞不動如來法門名號，是人於我欲",
    "T11n0310_020:0112a10": "為利益令我聽聞。』舍利弗！如是稱讚法門，有",
    "T11n0310_020:0112a11": "能演說及預聞者，皆由如來威神之力。」時舍",
    "T11n0310_020:0112a12": "利弗白佛言：「世尊！如來滅後，由誰威力而當",
    "T11n0310_020:0112a13": "得聞？」「舍利弗！我滅度後，由不動如來威神之",
    "T11n0310_020:0112a14": "力當復得聞。或由四大天王、釋提桓因等當",
    "T11n0310_020:0112a15": "勤加護，令諸法師宣揚此法。及彼菩薩本業",
    "T11n0310_020:0112a16": "成熟，四天王等威加策進，令諸菩薩而得聽",
    "T11n0310_020:0112a17": "聞。」舍利弗白佛言：「世尊！如此法門能成就廣",
    "T11n0310_020:0112a18": "大功德。」佛告舍利弗：「如是如是，如汝所言。舍",
    "T11n0310_020:0112a19": "利弗！若於國中雨雹為災，非時霹靂及餘種",
    "T11n0310_020:0112a20": "種可怖之事。彼善男子善女人等，應當專念",
    "T11n0310_020:0112a21": "不動如來及稱名號，是諸災害皆得消除。由",
    "T11n0310_020:0112a22": "彼如來往昔弘濟百千諸龍解脫眾苦，又由",
    "T11n0310_020:0112a23": "慈悲本願誠諦不虛，迴向善根要期圓滿故，",
    "T11n0310_020:0112a24": "稱彼名號憂患自消；唯除有情宿業成熟。」舍",
    "T11n0310_020:0112a25": "利弗白佛言：「世尊！是諸菩薩現身欲證無上",
    "T11n0310_020:0112a26": "菩提者，應如不動如來往修願行。」佛告舍利",
    "T11n0310_020:0112a27": "弗：「如是如是，如汝所言。舍利弗！少有菩薩摩",
    "T11n0310_020:0112a28": "訶薩已能如是具修淨剎及當淨修如不動",
    "T11n0310_020:0112a29": "如來者，舍利弗！彼諸菩薩皆當證得阿耨多",
    "T11n0310_020:0112b01": "羅三藐三菩提，而於佛性及一切智、攝受佛",
    "T11n0310_020:0112b02": "國悉皆同等。菩薩聲聞非無優劣，而於解脫",
    "T11n0310_020:0112b03": "則無有異。」",
    "T11n0310_020:0112b04": "爾時欲界諸天及梵眾天等，皆向彼如來合",
    "T11n0310_020:0112b05": "掌頂禮而三唱言：「南無不動如來、應、正等覺",
    "T11n0310_020:0112b06": "甚為希有。」又歸命此界釋迦牟尼如來、應、正",
    "T11n0310_020:0112b07": "等覺，善能說彼稱讚法門。爾時欲界諸天以",
    "T11n0310_020:0112b08": "曼陀羅花及諸天香以散佛上，所散香華於",
    "T11n0310_020:0112b09": "虛空中合而成蓋；復以諸天花香遙散彼佛",
    "T11n0310_020:0112b10": "以為供養。時天帝釋作如是念：「我此四眾及",
    "T11n0310_020:0112b11": "欲界諸天，皆欲見彼不動如來、應、正等覺。」爾",
    "T11n0310_020:0112b12": "時世尊知彼釋天心之所念，結加趺坐安處",
    "T11n0310_020:0112b13": "虛空。是諸大眾以佛神力亦住空中，皆遙見",
    "T11n0310_020:0112b14": "彼妙喜世界不動如來及聲聞眾。眾皆見已，",
    "T11n0310_020:0112b15": "右膝著地向不動如來、應、正等覺。爾時此界",
    "T11n0310_020:0112b16": "眾人皆作是念：「豈非三十三天為見彼佛而",
    "T11n0310_020:0112b17": "來集會禮拜供養？」是時帝釋作如是念：「彼界",
    "T11n0310_020:0112b18": "諸天以人相而住，我見彼諸人等服玩資具",
    "T11n0310_020:0112b19": "與彼諸天無少優劣。」爾時世尊攝神通已，告",
    "T11n0310_020:0112b20": "天帝言：「彼諸人民皆受天樂，汝應愛樂。是諸",
    "T11n0310_020:0112b21": "人等見彼如來及愛樂彼受天資具者，彼諸",
    "T11n0310_020:0112b22": "眾生從餘世界命終以後，皆得往生不動佛",
    "T11n0310_020:0112b23": "剎。」爾時舍利弗告帝釋言：「汝見釋迦牟尼佛",
    "T11n0310_020:0112b24": "及不動如來，由此緣故，汝於此身得大善利，",
    "T11n0310_020:0112b25": "況汝已得過人之法。」時天帝釋作如是念：「彼",
    "T11n0310_020:0112b26": "諸眾生聞此法門亦得善利，何況得生不動",
    "T11n0310_020:0112b27": "佛剎。」爾時佛告天帝釋言：「彼菩薩乘人當生",
    "T11n0310_020:0112b28": "彼佛剎者亦得善利。何以故？彼諸菩薩皆應",
    "T11n0310_020:0112b29": "得住不退轉故。若餘菩薩於其現身願生彼",
    "T11n0310_020:0112c01": "佛國者，應知皆是住不退轉。」佛說此法門時，",
    "T11n0310_020:0112c02": "五百比丘於無漏法心得解脫；五千菩薩、六",
    "T11n0310_020:0112c03": "千比丘尼、八千優婆塞、十千優婆夷及欲界",
    "T11n0310_020:0112c04": "中無量天子，於彼佛剎皆願受生。如來是時",
    "T11n0310_020:0112c05": "皆與授記，於彼佛剎當獲往生。若餘有情當",
    "T11n0310_020:0112c06": "願生者，如來亦當與記生彼佛剎。是時三千",
    "T11n0310_020:0112c07": "大千世界六種震動，所謂動、遍動、等遍動，搖、",
    "T11n0310_020:0112c08": "遍搖、等遍搖，震、遍震、等遍震，由此法門所加",
    "T11n0310_020:0112c09": "持故。佛說此經已，舍利弗等，及諸世間天、人、",
    "T11n0310_020:0112c10": "阿修羅、乾闥婆、迦樓羅、緊那羅、摩睺羅伽，聞",
    "T11n0310_020:0112c11": "佛所說，皆大歡喜，信受奉行。",
    "T11n0310_020:0112c12": "大寶積經卷第二十"
}