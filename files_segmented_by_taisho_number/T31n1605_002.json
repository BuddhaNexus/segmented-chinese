{
    "T31n1605_002:0667a08": "大乘阿毘達磨集論卷第二",
    "T31n1605_002:0667a10": "無著菩薩造",
    "T31n1605_002:0667a11": "三藏法師玄奘奉　詔譯",
    "T31n1605_002:0667a12": "2本事分中三法品第一之二",
    "T31n1605_002:0667a13": "復次蘊界處廣分別云何？嗢柁南曰：",
    "T31n1605_002:0667a14": "實有性等所知等，　　色等漏等已生等，",
    "T31n1605_002:0667a15": "過去世等諸緣等，　　云何幾種為何義。",
    "T31n1605_002:0667a16": "蘊界處中云何實有？幾是實有？為何義故觀",
    "T31n1605_002:0667a17": "實有耶？謂不待名言此餘根境，是實有義。一",
    "T31n1605_002:0667a18": "切皆是實有。為捨執著實有我故，觀察實有。",
    "T31n1605_002:0667a19": "云何假有？幾是假有？為何義故觀假有耶。謂",
    "T31n1605_002:0667a20": "待名言此餘根境，是假有義。一切皆是假有。",
    "T31n1605_002:0667a21": "為捨執著實有我故，觀察假有。",
    "T31n1605_002:0667a22": "云何世俗有？幾是世俗有？為何義故觀世俗",
    "T31n1605_002:0667a23": "有耶？謂雜染所緣，是世俗有義。一切皆是世",
    "T31n1605_002:0667a24": "俗有。為捨執著雜染相我故，觀察世俗有。云",
    "T31n1605_002:0667a25": "何勝義有？幾是勝義有？為何義故觀勝義有",
    "T31n1605_002:0667a26": "耶？謂清淨所緣，是勝義有義。一切皆是勝義",
    "T31n1605_002:0667a27": "有。為捨執著清淨相我故，觀察勝義有。云何",
    "T31n1605_002:0667a28": "所知？幾是所知？為何義故觀所知耶。謂所知",
    "T31n1605_002:0667a29": "有五種：一色、二心、三心所有法、四心不相應",
    "T31n1605_002:0667b01": "行、五無為。若於是處雜染清淨，若所雜染及",
    "T31n1605_002:0667b02": "所清淨，若能雜染及能清淨，若於此分位若",
    "T31n1605_002:0667b03": "此清淨性，由依此故一切皆是所知。此中色",
    "T31n1605_002:0667b04": "謂色蘊，十色界、十色處及法界法處所攝諸",
    "T31n1605_002:0667b05": "色。心謂識蘊，七識界及意處。心所有法，謂",
    "T31n1605_002:0667b06": "受蘊、想蘊、相應行蘊，及法界法處一分。心不",
    "T31n1605_002:0667b07": "相應行，謂不相應行蘊及法界法處一分。無",
    "T31n1605_002:0667b08": "為，謂法界法處一分。又所知法者，謂勝解智",
    "T31n1605_002:0667b09": "所行故、道理智所行故、不散智所行故、內證",
    "T31n1605_002:0667b10": "智所行故、他性智所行故、下智所行故、上智",
    "T31n1605_002:0667b11": "所行故、厭患智所行故、不起智所行故、無生",
    "T31n1605_002:0667b12": "智所行故、智智所行故、究竟智所行故、大義",
    "T31n1605_002:0667b13": "智所行故，是所知義。一切皆是所知。為捨執",
    "T31n1605_002:0667b14": "著知者見者我故，觀察所知。",
    "T31n1605_002:0667b15": "云何所識？幾是所識？為何義故觀所識耶？謂",
    "T31n1605_002:0667b16": "無分別故、有分別故、因故、轉故、相故、相所生",
    "T31n1605_002:0667b17": "故、能治所治故、微細差別故，是所識義。一切",
    "T31n1605_002:0667b18": "皆是所識。為捨執著能見者等我故，觀察所",
    "T31n1605_002:0667b19": "識。",
    "T31n1605_002:0667b20": "云何所通達？幾是所通達？為何義故觀所通",
    "T31n1605_002:0667b21": "達耶？謂轉變故、隨聞故、入行故、來故、往故、出",
    "T31n1605_002:0667b22": "離故，是所通達義。一切皆是所通達。為捨執",
    "T31n1605_002:0667b23": "著有威德我故，觀察所通達。",
    "T31n1605_002:0667b24": "云何有色？幾是有色？為何義故觀有色耶？謂",
    "T31n1605_002:0667b25": "色自性故、依大種故、憙集故、有方所故、處",
    "T31n1605_002:0667b26": "遍滿故、方所可說故、方處所行故、二同所行",
    "T31n1605_002:0667b27": "故、相屬故、隨逐故、顯了故、變壞故、顯示故、積",
    "T31n1605_002:0667b28": "集建立故、外門故、內門故、長遠故、分限故、暫",
    "T31n1605_002:0667b29": "時故、示現故，是有色義。一切皆是有色。或隨",
    "T31n1605_002:0667c01": "所應，為捨執著有色我故，觀察有色。",
    "T31n1605_002:0667c02": "云何無色？幾是無色？為何義故觀無色耶？謂",
    "T31n1605_002:0667c03": "有色相違，是無色義。一切皆是無色。或隨所",
    "T31n1605_002:0667c04": "應，為捨執著無色我故，觀察無色。",
    "T31n1605_002:0667c05": "云何有見？幾是有見？為何義故觀有見耶？謂",
    "T31n1605_002:0667c06": "眼所行境，是有見義，餘差別如有色說。一切",
    "T31n1605_002:0667c07": "皆是有見。或隨所應，為捨執著眼境我故，觀",
    "T31n1605_002:0667c08": "察有見。",
    "T31n1605_002:0667c09": "云何無見？幾是無見？為何義故觀無見耶？謂",
    "T31n1605_002:0667c10": "有見相違，是無見義。一切皆是無見。或隨所",
    "T31n1605_002:0667c11": "應，為捨執著非眼境我故，觀察無見。",
    "T31n1605_002:0667c12": "云何有對？幾是有對？為何義故觀有對耶？謂",
    "T31n1605_002:0667c13": "諸有見者皆是有對。又三因故說名有對，",
    "T31n1605_002:0667c14": "謂種類故、積集故、不修治故。種類者，謂諸",
    "T31n1605_002:0667c15": "色法互為能礙、互為所礙。積集者，謂極微",
    "T31n1605_002:0667c16": "已上。不修治者，謂非三摩地自在轉色。又損",
    "T31n1605_002:0667c17": "害依處是有對義。一切皆是有對。或隨所應，",
    "T31n1605_002:0667c18": "為捨執著不遍行我故，觀察有對。",
    "T31n1605_002:0667c19": "云何無對？幾是無對？為何義故觀無對耶？謂",
    "T31n1605_002:0667c20": "有對相違，是無對義。一切皆是無對。或隨所",
    "T31n1605_002:0667c21": "應，為捨執著遍行我故，觀察無對。",
    "T31n1605_002:0667c22": "云何有漏？幾是有漏？為何義故觀有漏耶？謂",
    "T31n1605_002:0667c23": "漏自性故、漏相屬故、漏所縛故、漏所隨故、漏",
    "T31n1605_002:0667c24": "隨順故、漏種類故，是有漏義。五取蘊、十五界、",
    "T31n1605_002:0667c25": "十處全，及三界二處少分，是有漏。為捨執著",
    "T31n1605_002:0667c26": "漏合我故，觀察有漏。",
    "T31n1605_002:0667c27": "云何無漏？幾是無漏？為何義故觀無漏耶？謂",
    "T31n1605_002:0667c28": "有漏相違，是無漏義。五無取蘊全，及三界二",
    "T31n1605_002:0667c29": "處少分，是無漏。為捨執著離漏我故，觀察無",
    "T31n1605_002:0668a01": "漏。",
    "T31n1605_002:0668a02": "云何有諍？幾是有諍？為何義故觀有諍耶？謂",
    "T31n1605_002:0668a03": "依如是貪瞋癡故，執持刀杖發起一切鬪訟",
    "T31n1605_002:0668a04": "違諍，彼自性故、彼相屬故、彼所縛故、彼所",
    "T31n1605_002:0668a05": "隨故、彼隨順故、彼種類故，是有諍義。乃至",
    "T31n1605_002:0668a06": "有漏有爾所量，有諍亦爾。為捨執著諍合我",
    "T31n1605_002:0668a07": "故，觀察有諍。",
    "T31n1605_002:0668a08": "云何無諍？幾是無諍？為何義故觀無諍耶？謂",
    "T31n1605_002:0668a09": "有諍相違，是無諍義。乃至無漏有爾所量，無",
    "T31n1605_002:0668a10": "諍亦爾。為捨執著離諍我故，觀察無諍。",
    "T31n1605_002:0668a11": "云何有染？幾是有染？為何義故觀有染耶？謂",
    "T31n1605_002:0668a12": "依如是貪瞋癡故，染著後有自身，彼自性故、",
    "T31n1605_002:0668a13": "彼相屬故、彼所縛故、彼隨逐故、彼隨順故、",
    "T31n1605_002:0668a14": "彼種類故，是有染義。乃至有諍有爾所量，",
    "T31n1605_002:0668a15": "有染亦爾。為捨執著染合我故，觀察有染。",
    "T31n1605_002:0668a16": "云何無染？幾是無染？為何義故觀無染耶？謂",
    "T31n1605_002:0668a17": "有染相違，是無染義。乃至無諍有爾所量，無",
    "T31n1605_002:0668a18": "染亦爾。為捨執著離染我故，觀察無染。",
    "T31n1605_002:0668a19": "云何依耽嗜？幾是依耽嗜？為何義故觀依耽",
    "T31n1605_002:0668a20": "嗜耶？謂依如是貪瞋癡故染著五欲，彼自性",
    "T31n1605_002:0668a21": "故、彼相屬故、彼所縛故、彼隨逐故、彼隨順",
    "T31n1605_002:0668a22": "故、彼種類故，是依耽嗜義。乃至有染有爾",
    "T31n1605_002:0668a23": "所量，依耽嗜亦爾。為捨執著耽嗜合我故，觀",
    "T31n1605_002:0668a24": "察依耽嗜。",
    "T31n1605_002:0668a25": "云何依出離？幾是依出離？為何義故觀依出",
    "T31n1605_002:0668a26": "離耶？謂依耽嗜相違，是依出離義。乃至無染",
    "T31n1605_002:0668a27": "有爾所量，出離亦爾。為捨執著離耽嗜我故，",
    "T31n1605_002:0668a28": "觀察出離。",
    "T31n1605_002:0668a29": "云何有為？幾是有為？為何義故觀有為耶？謂",
    "T31n1605_002:0668b01": "若法有生滅住異，可知是有為義。一切皆是",
    "T31n1605_002:0668b02": "有為，唯除法界法處一分。為捨執著無常我",
    "T31n1605_002:0668b03": "故，觀察有為。",
    "T31n1605_002:0668b04": "云何無為？幾是無為？為何義故觀無為耶？謂",
    "T31n1605_002:0668b05": "有為相違，是無為義。法界法處一分是無為。",
    "T31n1605_002:0668b06": "為捨執著常住我故，觀察無為。無取五蘊，當",
    "T31n1605_002:0668b07": "言有為？當言無為？彼不應言有為無為。何以",
    "T31n1605_002:0668b08": "故？諸業煩惱所不為故，不應言有為；隨欲現",
    "T31n1605_002:0668b09": "前不現前故，不應言無為。如世尊說：法有二",
    "T31n1605_002:0668b10": "種，謂有為、無為。云何今說此法非有為非無",
    "T31n1605_002:0668b11": "為？若由此義說名有為，不以此義說名無",
    "T31n1605_002:0668b12": "為；若由此義說名無為，不以此義說名有為。",
    "T31n1605_002:0668b13": "依此道理，唯說二種。",
    "T31n1605_002:0668b14": "云何世間？幾是世間？為何義故觀世間耶？謂",
    "T31n1605_002:0668b15": "三界所攝，及出世智後所得似彼顯現，是世",
    "T31n1605_002:0668b16": "間義。諸蘊一分，十五界、十處全，及三界二處",
    "T31n1605_002:0668b17": "一分，是世間。為捨執著世依我故，觀察世間。",
    "T31n1605_002:0668b18": "云何出世？幾是出世？為何義故觀出世耶？謂",
    "T31n1605_002:0668b19": "能對治三界，無顛倒、無戲論、無分別故，是無",
    "T31n1605_002:0668b20": "分別出世間義。又出世後所得亦名出世。依",
    "T31n1605_002:0668b21": "止出世故，是出世義。諸蘊一分，及三界二處",
    "T31n1605_002:0668b22": "一分，是出世。為捨執著獨存我故，觀察出世。",
    "T31n1605_002:0668b23": "云何已生？幾是已生？為何義故觀已生耶？謂",
    "T31n1605_002:0668b24": "過去、現在，是已生義。一切一分是已生。為捨",
    "T31n1605_002:0668b25": "執著非常我故，觀察已生。又有二十四種已",
    "T31n1605_002:0668b26": "生，謂最初已生、相續已生、長養已生、依止",
    "T31n1605_002:0668b27": "已生、轉變已生、成熟已生、退墮已生、勝進",
    "T31n1605_002:0668b28": "已生、清淨已生、不清淨已生、運轉已生、有",
    "T31n1605_002:0668b29": "種已生、無種已生、影像自在示現已生、展轉",
    "T31n1605_002:0668c01": "已生、剎那壞已生、離會已生、異位已生、生死",
    "T31n1605_002:0668c02": "已生、成壞已生、先時已生、死時已生、中時已",
    "T31n1605_002:0668c03": "生、續時已生。",
    "T31n1605_002:0668c04": "云何非已生？幾是非已生？為何義故觀非已",
    "T31n1605_002:0668c05": "生耶？謂未來及無為法，是非已生義。一切一",
    "T31n1605_002:0668c06": "分是非已生。為捨執著常住我故，觀察非已",
    "T31n1605_002:0668c07": "生。又已生相違，是非已生義。",
    "T31n1605_002:0668c08": "云何能取？幾是能取？為何義故觀能取耶？謂",
    "T31n1605_002:0668c09": "諸色根及心心所，是能取義。三蘊全，色行蘊",
    "T31n1605_002:0668c10": "一分，十二界六處全，及法界法處一分，是能",
    "T31n1605_002:0668c11": "取。為捨執著能受用我故，觀察能取。又能取",
    "T31n1605_002:0668c12": "有四種，謂不至能取、至能取、自相現在各別",
    "T31n1605_002:0668c13": "境界能取、自相共相一切時一切境界能取。",
    "T31n1605_002:0668c14": "又由和合識等生故，假立能取。",
    "T31n1605_002:0668c15": "云何所取？幾是所取？為何義故觀所取耶？謂",
    "T31n1605_002:0668c16": "諸能取亦是所取。或有所取非能取，謂唯是",
    "T31n1605_002:0668c17": "取所行義。一切皆是所取。為捨執著境界我",
    "T31n1605_002:0668c18": "故，觀察所取。",
    "T31n1605_002:0668c19": "云何外門？幾是外門？為何義故觀外門耶？謂",
    "T31n1605_002:0668c20": "欲界所繫法是外門義。除依佛教所生聞思",
    "T31n1605_002:0668c21": "慧及彼隨法行所攝心心所等，四界二處全",
    "T31n1605_002:0668c22": "及餘一分欲界所攝，是外門。為捨執著不離",
    "T31n1605_002:0668c23": "欲我故，觀察外門。",
    "T31n1605_002:0668c24": "云何內門？幾是內門？為何義故觀內門耶？謂",
    "T31n1605_002:0668c25": "外門相違，是內門義。除四界二處全及餘一",
    "T31n1605_002:0668c26": "分，是內門。為捨執著離欲我故，觀察內門。",
    "T31n1605_002:0668c27": "云何染污？幾是染污？為何義故觀染污耶？謂",
    "T31n1605_002:0668c28": "不善及有覆無記法，是染污義。有覆無記者，",
    "T31n1605_002:0668c29": "謂遍行意相應煩惱等，及色無色界繫諸煩",
    "T31n1605_002:0669a01": "惱等。諸蘊十界四處一分，是染污。為捨執著",
    "T31n1605_002:0669a02": "煩惱合我故，觀察染污。",
    "T31n1605_002:0669a03": "云何不染污？幾是不染污？為何義故觀不染",
    "T31n1605_002:0669a04": "污耶？謂善及無覆無記法，是不染污義。八界",
    "T31n1605_002:0669a05": "八處全，諸蘊及餘界處一分，是不染污。為捨",
    "T31n1605_002:0669a06": "執著離煩惱我故，觀察不染污。",
    "T31n1605_002:0669a07": "云何過去？幾是過去？為何義故觀過去耶？謂",
    "T31n1605_002:0669a08": "自相已生已滅故、因果已受用故、染淨功用",
    "T31n1605_002:0669a09": "已謝故、攝因已壞故、果及自相有非有故、憶",
    "T31n1605_002:0669a10": "念分別相故、戀為雜染相故、捨為清淨相",
    "T31n1605_002:0669a11": "故，是過去義。一切一分是過去。為捨執著流",
    "T31n1605_002:0669a12": "轉我故，觀察過去。",
    "T31n1605_002:0669a13": "云何未來？幾是未來？為何義故觀未來耶？謂",
    "T31n1605_002:0669a14": "有因非已生故、未得自相故、因果未受用故、",
    "T31n1605_002:0669a15": "雜染清淨性未現前故、因及自相有非有故、",
    "T31n1605_002:0669a16": "希為雜染相故、不希為清淨相故，是未來義。",
    "T31n1605_002:0669a17": "一切一分是未來。為捨執著流轉我故，觀察",
    "T31n1605_002:0669a18": "未來。",
    "T31n1605_002:0669a19": "云何現在？幾是現在？為何義故觀現在耶？謂",
    "T31n1605_002:0669a20": "自相已生未滅故、因果受用未受用故、雜染",
    "T31n1605_002:0669a21": "清淨正現前故、能顯過去未來相故、作用現",
    "T31n1605_002:0669a22": "前故，是現在義。一切一分是現在。為捨執著",
    "T31n1605_002:0669a23": "流轉我故，觀察現在。",
    "T31n1605_002:0669a24": "何故過去未來現在說名言事，非涅槃等？內",
    "T31n1605_002:0669a25": "自所證不可說故、唯曾當現是言說所依故。",
    "T31n1605_002:0669a26": "云何善？幾是善？為何義故觀善耶？謂自性故、",
    "T31n1605_002:0669a27": "相屬故、隨逐故、發起故、勝義故、生得故、加行",
    "T31n1605_002:0669a28": "故、現前供養故、饒益故、引攝故、對治故、寂靜",
    "T31n1605_002:0669a29": "故、等流故，是善義。五蘊十界四處一分是善。",
    "T31n1605_002:0669b01": "為捨執著法合我故，觀察善。何等自性善？謂",
    "T31n1605_002:0669b02": "信等十一心所有法。何等相屬善？謂彼相應",
    "T31n1605_002:0669b03": "法。何等隨逐善？謂即彼諸法習氣。何等發起",
    "T31n1605_002:0669b04": "善？謂彼所發身業語業。何等勝義善？謂真如。",
    "T31n1605_002:0669b05": "何等生得善？謂即彼諸善法，由先串習故感",
    "T31n1605_002:0669b06": "得如是報，由此自性即於是處不由思惟任",
    "T31n1605_002:0669b07": "運樂住。何等加行善。謂依止親近善丈夫故，",
    "T31n1605_002:0669b08": "聽聞正法如理作意，修習淨善法隨法行。何",
    "T31n1605_002:0669b09": "等現前供養善？謂想對如來，建立靈廟圖寫",
    "T31n1605_002:0669b10": "尊容；或想對正法，書治法藏興供養業。何等",
    "T31n1605_002:0669b11": "饒益善？謂以四攝事饒益一切有情。何等引",
    "T31n1605_002:0669b12": "攝善？謂施性福業事及戒性福業事故，引攝",
    "T31n1605_002:0669b13": "生天樂異熟、引攝生富貴家、引攝隨順清淨",
    "T31n1605_002:0669b14": "法。何等對治善？謂厭壞對治、斷對治、持對",
    "T31n1605_002:0669b15": "治、遠分對治、伏對治、離繫對治、煩惱障對",
    "T31n1605_002:0669b16": "治、所知障對治。何等寂靜善？謂永斷貪欲、永",
    "T31n1605_002:0669b17": "斷瞋恚、永斷愚癡、永斷一切煩惱，若想受",
    "T31n1605_002:0669b18": "滅、若有餘依涅槃界、若無餘依涅槃界、若無",
    "T31n1605_002:0669b19": "所住涅槃界。何等等流善？謂已得寂靜者，由",
    "T31n1605_002:0669b20": "此增上力故，發起勝品神通等世出世共不",
    "T31n1605_002:0669b21": "共功德。",
    "T31n1605_002:0669b22": "云何不善？幾是不善？為何義故觀不善耶？",
    "T31n1605_002:0669b23": "謂自性故、相屬故、隨逐故、發起故、勝義故、生",
    "T31n1605_002:0669b24": "得故、加行故、現前供養故、損害故、引攝故、所",
    "T31n1605_002:0669b25": "治故、障礙故，是不善義。五蘊十界四處一分，是",
    "T31n1605_002:0669b26": "不善。為捨執著非法合我故，觀察不善。何等",
    "T31n1605_002:0669b27": "自性不善？謂除染污意相應及色無色界煩",
    "T31n1605_002:0669b28": "惱等，所餘能發惡行煩惱隨煩惱。何等相屬",
    "T31n1605_002:0669b29": "不善？謂即此煩惱隨煩惱相應法。何等隨逐",
    "T31n1605_002:0669c01": "不善？謂即彼習氣。何等發起不善？謂彼所起",
    "T31n1605_002:0669c02": "身業語業。何等勝義不善？謂一切流轉。何等",
    "T31n1605_002:0669c03": "生得不善？謂由串習不善故，感得如是異熟，",
    "T31n1605_002:0669c04": "由此自性即於不善任運樂住。何等加行不",
    "T31n1605_002:0669c05": "善？謂依止親近不善丈夫故，聽聞不正法，不",
    "T31n1605_002:0669c06": "如理作意行身語意惡行。何等現前供養不",
    "T31n1605_002:0669c07": "善？謂想對歸依隨一天眾已，或殺害意為先、",
    "T31n1605_002:0669c08": "或邪惡意為先，建立祠廟廣興供養業，令無",
    "T31n1605_002:0669c09": "量眾廣樹非福。何等損害不善？謂於一切處",
    "T31n1605_002:0669c10": "起身語意種種邪行。何等引攝不善？謂行身",
    "T31n1605_002:0669c11": "語意諸惡行已，於惡趣善趣引攝不愛果異",
    "T31n1605_002:0669c12": "熟或引或滿。何等所治不善？謂諸對治所對",
    "T31n1605_002:0669c13": "治法。何等障礙不善？謂能障礙諸善品法。",
    "T31n1605_002:0669c14": "云何無記？幾是無記？為何義故觀無記耶？謂",
    "T31n1605_002:0669c15": "自性故、相屬故、隨逐故、發起故、勝義故、生得",
    "T31n1605_002:0669c16": "故、加行故、現前供養故、饒益故、受用故、引攝",
    "T31n1605_002:0669c17": "故、對治故、寂靜故、等流故，是無記義。八界八",
    "T31n1605_002:0669c18": "處全，及餘蘊界處一分，是無記。為捨執著離",
    "T31n1605_002:0669c19": "法非法我故，觀察無記。何等自性無記？謂八",
    "T31n1605_002:0669c20": "色界處意相應品，命根、眾同分、名句文身等。",
    "T31n1605_002:0669c21": "何等相屬無記？謂懷非穢非淨心者，所有由",
    "T31n1605_002:0669c22": "名句文身所攝受心心所法。何等隨逐無記？",
    "T31n1605_002:0669c23": "謂即彼戲論習氣。何等發起無記？謂彼所攝",
    "T31n1605_002:0669c24": "受諸心心所法所發身業語業。何等勝義無",
    "T31n1605_002:0669c25": "記？謂虛空、非擇滅。何等生得無記？謂諸不善",
    "T31n1605_002:0669c26": "有漏善法異熟。何等加行無記？謂非染非善",
    "T31n1605_002:0669c27": "心者所有威儀路、工巧處法。何等現前供養",
    "T31n1605_002:0669c28": "無記？謂如有一想對歸依隨一天眾，遠離殺",
    "T31n1605_002:0669c29": "害意邪惡見，建立祠廟興供養業，令無量眾",
    "T31n1605_002:0670a01": "於如是處不生長福非福。何等饒益無記？謂",
    "T31n1605_002:0670a02": "如有一於自僕使妻子等所，以非穢非淨心",
    "T31n1605_002:0670a03": "而行惠施。何等受用無記？謂如有一以無簡",
    "T31n1605_002:0670a04": "擇無染污心受用資具。何等引攝無記？謂如",
    "T31n1605_002:0670a05": "有一於工巧處串習故，於當來世復引攝如",
    "T31n1605_002:0670a06": "是相身，由此身故習工巧處速疾究竟。何等",
    "T31n1605_002:0670a07": "對治無記？謂如有一為治疾病得安樂故，以",
    "T31n1605_002:0670a08": "簡擇心好服醫藥。何等寂靜無記？謂色無色",
    "T31n1605_002:0670a09": "界諸煩惱等，由奢摩他所藏伏故。何等等流",
    "T31n1605_002:0670a10": "無記？謂變化心俱生品。",
    "T31n1605_002:0670a11": "復有示現善不善無記法。此復云何？謂佛及",
    "T31n1605_002:0670a12": "得第一究竟菩薩摩訶薩，為欲饒益諸有情",
    "T31n1605_002:0670a13": "故，有所示現。當知此中無有一法真實可得。",
    "T31n1605_002:0670a14": "云何欲界繫？幾是欲界繫？為何義故觀欲界",
    "T31n1605_002:0670a15": "繫耶？謂未離欲者所有善不善無記法，是欲",
    "T31n1605_002:0670a16": "界繫義。四界二處全，及餘蘊界處一分，是欲界",
    "T31n1605_002:0670a17": "繫。為捨執著未離欲界欲我故，觀察欲界繫。",
    "T31n1605_002:0670a18": "云何色界繫？幾是色界繫？為何義故觀色界",
    "T31n1605_002:0670a19": "繫耶？謂已離欲界欲、未離色界欲者，所有善",
    "T31n1605_002:0670a20": "無記法，是色界繫義。除前所說四界二處，餘",
    "T31n1605_002:0670a21": "蘊界處一分，是色界繫。為捨執著離欲界欲",
    "T31n1605_002:0670a22": "我故，觀察色界繫。",
    "T31n1605_002:0670a23": "云何無色界繫？幾是無色界繫？為何義故觀",
    "T31n1605_002:0670a24": "無色界繫耶？謂已離色界欲？未離無色界欲",
    "T31n1605_002:0670a25": "者，所有善無記法，是無色界繫義。三界二處",
    "T31n1605_002:0670a26": "四蘊一分，是無色界繫。為捨執著離色界欲",
    "T31n1605_002:0670a27": "我故，觀察無色界繫。",
    "T31n1605_002:0670a28": "復次有一分離欲、具分離欲、通達離欲、損伏離",
    "T31n1605_002:0670a29": "欲、永害離欲。復有十種離欲，謂自性離欲、損",
    "T31n1605_002:0670b01": "害離欲、任持離欲、增上離欲、愚癡離欲、對",
    "T31n1605_002:0670b02": "治離欲、遍知離欲、永斷離欲、有上離欲、無",
    "T31n1605_002:0670b03": "上離欲。何等自性離欲？謂於苦受及順苦受",
    "T31n1605_002:0670b04": "處法生厭背性。何等損害離欲？謂習欲者暢",
    "T31n1605_002:0670b05": "熱惱已，生厭背性。何等任持離欲？謂飽食已，",
    "T31n1605_002:0670b06": "於諸美膳生厭背性。何等增上離欲？謂得勝",
    "T31n1605_002:0670b07": "處已，於下劣處生厭背性。何等愚癡離欲？謂",
    "T31n1605_002:0670b08": "諸愚夫於涅槃界生厭背性。何等對治離欲？",
    "T31n1605_002:0670b09": "謂由世間出世間道斷諸煩惱。何等遍知離",
    "T31n1605_002:0670b10": "欲？謂已得見道者？於三界法生厭背性。何等",
    "T31n1605_002:0670b11": "永斷離欲？謂永斷地地諸煩惱已，生厭背性。",
    "T31n1605_002:0670b12": "何等有上離欲？謂世間聲聞、獨覺所有離欲。",
    "T31n1605_002:0670b13": "何等無上離欲？謂佛菩薩所有離欲，為欲利",
    "T31n1605_002:0670b14": "樂諸有情故。",
    "T31n1605_002:0670b15": "云何有學？幾是有學？為何義故觀有學耶？謂",
    "T31n1605_002:0670b16": "求解脫者所有善法，是有學義。十界四處諸",
    "T31n1605_002:0670b17": "蘊一分，是有學。為捨執著求解脫我故，觀察",
    "T31n1605_002:0670b18": "有學。",
    "T31n1605_002:0670b19": "云何無學？幾是無學？為何義故觀無學耶？謂",
    "T31n1605_002:0670b20": "於諸學處已得究竟者所有善法，是無學義。",
    "T31n1605_002:0670b21": "為捨執著已脫我故，觀察無學。",
    "T31n1605_002:0670b22": "云何非學非無學？幾是非學非無學？為何義",
    "T31n1605_002:0670b23": "故觀非學非無學耶？謂諸異生所有善不善",
    "T31n1605_002:0670b24": "無記法，及諸學者染污無記法，諸無學者無",
    "T31n1605_002:0670b25": "記法并無為法，是非學非無學義。八界八處",
    "T31n1605_002:0670b26": "全，及餘蘊界處一分，是非學非無學。為捨執",
    "T31n1605_002:0670b27": "著不解脫我故，觀察非學非無學。",
    "T31n1605_002:0670b28": "云何見所斷？幾是見所斷？為何義故觀見所",
    "T31n1605_002:0670b29": "斷耶？謂分別所起染污見疑見、處疑處，及於",
    "T31n1605_002:0670c01": "見等所起邪行煩惱隨煩惱，及由見等所發身",
    "T31n1605_002:0670c02": "語意業，并一切惡趣等蘊界處，是見所斷義。",
    "T31n1605_002:0670c03": "一切一分是見所斷。為捨執著見圓滿我故，",
    "T31n1605_002:0670c04": "觀察見所斷。",
    "T31n1605_002:0670c05": "云何修所斷？幾是修所斷？為何義故觀修所",
    "T31n1605_002:0670c06": "斷耶？謂得見道後見所斷相違諸有漏法，是",
    "T31n1605_002:0670c07": "修所斷義。一切一分是修所斷。為捨執著修",
    "T31n1605_002:0670c08": "圓滿我故，觀察修所斷。",
    "T31n1605_002:0670c09": "云何非所斷？幾是非所斷？為何義故觀非所",
    "T31n1605_002:0670c10": "斷耶？謂諸無漏法，除順決擇分，是非所斷。十",
    "T31n1605_002:0670c11": "界四處諸蘊一分，是非所斷。為捨執著成滿",
    "T31n1605_002:0670c12": "我故，觀察非所斷。",
    "T31n1605_002:0670c13": "云何緣生？幾是緣生？為何義故觀緣生耶？謂",
    "T31n1605_002:0670c14": "相故、分別支故、略攝支故、建立支緣故、建立支",
    "T31n1605_002:0670c15": "業故、支雜染攝故、義故、甚深故、差別故、順逆故，",
    "T31n1605_002:0670c16": "是緣生義。一切皆是緣生，唯除法界法處一",
    "T31n1605_002:0670c17": "分諸無為法。為捨執著無因不平等因我法",
    "T31n1605_002:0670c18": "故，觀察緣生。",
    "T31n1605_002:0670c19": "何等相故？謂無作緣生故、無常緣生故、勢用",
    "T31n1605_002:0670c20": "緣生故，是緣生相。",
    "T31n1605_002:0670c21": "何等分別支故？謂分別緣生為十二分。何等",
    "T31n1605_002:0670c22": "十二？謂無明、行、識、名色、六處、觸、受、愛、取、有、生",
    "T31n1605_002:0670c23": "及老死。",
    "T31n1605_002:0670c24": "何等略攝支故？謂能引支、所引支、能生支、所",
    "T31n1605_002:0670c25": "生支。能引支者，謂無明、行、識。所引支者，謂",
    "T31n1605_002:0670c26": "名色、六處、觸、受。能生支者，謂愛，取，有。所生支",
    "T31n1605_002:0670c27": "者，謂生、老死。",
    "T31n1605_002:0670c28": "何等建立支緣故？謂習氣故、引發故、思惟故、",
    "T31n1605_002:0670c29": "俱有故，建立支緣，隨其所應。",
    "T31n1605_002:0671a01": "何等建立支業故？謂無明有二種業：一令諸",
    "T31n1605_002:0671a02": "有情於有愚癡；二與行作緣。行有二種業：一",
    "T31n1605_002:0671a03": "令諸有情於諸趣中種種差別；二與識作緣。",
    "T31n1605_002:0671a04": "由熏習故，識有二種業：一持諸有情所有業",
    "T31n1605_002:0671a05": "縛；二與名色作緣。名色有二種業：一攝諸有",
    "T31n1605_002:0671a06": "情自體；二與六處作緣。六處有二種業：一",
    "T31n1605_002:0671a07": "攝諸有情自體圓滿；二與觸作緣。觸有二種",
    "T31n1605_002:0671a08": "業：一令諸有情於所受用境界流轉；二與受",
    "T31n1605_002:0671a09": "作緣。受有二種業：一令諸有情於所受用生",
    "T31n1605_002:0671a10": "果流轉；二與愛作緣。愛有二種業：一引諸有",
    "T31n1605_002:0671a11": "情流轉生死；二與取作緣。取有二種業：一為",
    "T31n1605_002:0671a12": "取後有，令諸有情發有取識；二與有作緣。有",
    "T31n1605_002:0671a13": "有二種業：一令諸有情後有現前；二與生作",
    "T31n1605_002:0671a14": "緣。生有二種業：一令諸有情名色六處觸受",
    "T31n1605_002:0671a15": "次第生起；二與老死作緣。老死有二種業：一",
    "T31n1605_002:0671a16": "數令有情時分變異；二數令有情壽命變異。",
    "T31n1605_002:0671a17": "何等支雜染攝故？謂若無明、若愛、若取，是煩",
    "T31n1605_002:0671a18": "惱雜染所攝。若行，若識，若有，是業雜染所攝。",
    "T31n1605_002:0671a19": "餘是生雜染所攝。",
    "T31n1605_002:0671a20": "何等義故？謂無作者義、有因義、離有情義、依",
    "T31n1605_002:0671a21": "他起義、無作用義、無常義、有剎那義、因果",
    "T31n1605_002:0671a22": "相續不斷義、因果相似攝受義、因果差別義、",
    "T31n1605_002:0671a23": "因果決定義，是緣起義。",
    "T31n1605_002:0671a24": "何等甚深故？謂因甚深故、相甚深故、生甚深",
    "T31n1605_002:0671a25": "故、住甚深故、轉甚深故，是甚深義。又諸緣",
    "T31n1605_002:0671a26": "起法雖剎那滅而住可得，雖無作用緣而有",
    "T31n1605_002:0671a27": "功能緣可得，雖離有情而有情可得，雖無作",
    "T31n1605_002:0671a28": "者而諸業果不壞可得，是故甚深。又諸緣起",
    "T31n1605_002:0671a29": "法，不從自生、不從他生、不從共生，非不自作",
    "T31n1605_002:0671b01": "他作因生，是故甚深。",
    "T31n1605_002:0671b02": "何等差別故？謂識生差別故、內死生差別故、",
    "T31n1605_002:0671b03": "外穀等生差別故、成壞差別故、食持差別故、",
    "T31n1605_002:0671b04": "愛非愛趣分別差別故、清淨差別故、威德差",
    "T31n1605_002:0671b05": "別故，是差別義。",
    "T31n1605_002:0671b06": "何等順逆故？謂雜染順逆故、清淨順逆故，是",
    "T31n1605_002:0671b07": "說緣起順逆義。",
    "T31n1605_002:0671b08": "大乘阿毘達磨集論卷第二"
}