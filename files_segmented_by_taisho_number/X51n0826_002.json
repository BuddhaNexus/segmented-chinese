{
    "X51n0826_002:0541b01": "成唯識論音響補遺卷第二〔龍省〕",
    "X51n0826_002:0541b02": "清武林蓮居　紹覺大師　音義",
    "X51n0826_002:0541b03": "新伊大師　合響",
    "X51n0826_002:0541b04": "法嗣智素　補遺",
    "X51n0826_002:0541b05": "△五破三有為相(二)初破他非(二)初徵答實有(二)",
    "X51n0826_002:0541b06": "初論主問。",
    "X51n0826_002:0541b07": "復如何知諸有為相異色心等有實自性。",
    "X51n0826_002:0541b08": "補遺　諸有為相。即生住異滅色心等。即有為法。",
    "X51n0826_002:0541b09": "由生住異滅。即色心等法之相。本不可離。外人計",
    "X51n0826_002:0541b10": "為離。色心外。有生等相。自性可得故。論主徵問。佛",
    "X51n0826_002:0541b11": "性論云。一切有為法。約前際與生相相應。約後際",
    "X51n0826_002:0541b12": "與滅相相應。約中際與住異相相應(文)。若法全行",
    "X51n0826_002:0541b13": "三世遷流。此經說為有為之相。令諸有情。生厭畏",
    "X51n0826_002:0541b14": "故。",
    "X51n0826_002:0541b15": "△次外人答。",
    "X51n0826_002:0541b16": "契經說故如契經說有三有為之有為相乃至廣說。",
    "X51n0826_002:0541b17": "補遺　此外人。引經為證。三有為相者。一生相。二",
    "X51n0826_002:0541b18": "住異相。三滅相。此三是色法心法之相。因有此相。",
    "X51n0826_002:0541b19": "遂名色心。為有為法。又經說。四相不說者。何。所謂",
    "X51n0826_002:0541b20": "住相。謂住於彼行攝受。安立常樂。與彼不相捨離",
    "X51n0826_002:0541b21": "故。不立在有為相中。廣百論云。謂色心等。諸有為",
    "X51n0826_002:0541b22": "法。具生住滅。三有為相(文)。又有為法。具足四相。今",
    "X51n0826_002:0541b23": "住異合為一相。謂住相轉變。即名為異。瑜伽云。非",
    "X51n0826_002:0541b24": "此異相。離住相。外有別體可得。是故二種總攝為",
    "X51n0826_002:0541c01": "一施設一相(文)。今外人因所引契經中。三有為之",
    "X51n0826_002:0541c02": "有為相之字起執意。謂生等之相。定在色心外也。",
    "X51n0826_002:0541c03": "△次正破實有(二)初依經總非。",
    "X51n0826_002:0541c04": "此經不說異色心等有實自性為證不成。",
    "X51n0826_002:0541c05": "△次就義別破(五)初破能相所相體異。",
    "X51n0826_002:0541c06": "非第六聲便表異體(至)無為相體應異所相。",
    "X51n0826_002:0541c07": "補遺　先約屬聲破開蒙云。聲有八轉。謂體業具",
    "X51n0826_002:0541c08": "為從。屬依呼釋。第六屬聲。有繫屬者。皆屬聲攝。外",
    "X51n0826_002:0541c09": "人因所引經中之字。是第六聲。便執生等之相。繫",
    "X51n0826_002:0541c10": "屬色心之法。故生等相定異色心等法也。俱舍論。",
    "X51n0826_002:0541c11": "敘外人計云。生相若無應無生覺。又第六轉言。應",
    "X51n0826_002:0541c12": "不得成。謂色之生受之生(文)。今破意謂經中之字。",
    "X51n0826_002:0541c13": "既是屬聲。正見生等三相。繫屬於色心之法故。離",
    "X51n0826_002:0541c14": "色心外。無別有生等之體。可得非謂第六聲。便表",
    "X51n0826_002:0541c15": "異體。而言生住滅相。在色心之外。如云色心之體。",
    "X51n0826_002:0541c16": "豈因之字。而色心之體。便異於色心耶。即色心故。",
    "X51n0826_002:0541c17": "非能下次舉例破。如堅濕煖動之能相。不異於地",
    "X51n0826_002:0541c18": "水火風。所相之外。而有豈生等能相。定異於色心",
    "X51n0826_002:0541c19": "所相耶。若生住滅。有為能相。定異色心等所相。例",
    "X51n0826_002:0541c20": "此則無為能相體(無生無滅)。亦應異於無為所相耶(虗空",
    "X51n0826_002:0541c21": "非擇滅等)。",
    "X51n0826_002:0541c22": "△次破生等相體俱有。",
    "X51n0826_002:0541c23": "又生等相若體俱有(至)又住異滅用不應俱。",
    "X51n0826_002:0541c24": "合響　小乘俱舍論云。四相雖許。俱有用時別故。",
    "X51n0826_002:0542a01": "謂生作用。在於未來。現在已生。不更生故。諸法生",
    "X51n0826_002:0542a02": "已正現在時。住等三相作用方起。非生用時。有餘",
    "X51n0826_002:0542a03": "三用故。雖俱有。而不相違(文)。文中先以用破體。若",
    "X51n0826_002:0542a04": "生等相體是俱。有。必一切時。齊興作用。則一法一",
    "X51n0826_002:0542a05": "時。有生住滅。寧有是理。廣百論云。法體生時住滅。",
    "X51n0826_002:0542a06": "未有至住滅位。生相已無。而言體同極為迷謬(文)。",
    "X51n0826_002:0542a07": "若相違下破轉計。謂若生等體。雖俱有。其用相違。",
    "X51n0826_002:0542a08": "不頓興者。體亦應然。那計俱有。又既相違。則生住",
    "X51n0826_002:0542a09": "滅用。不應俱。云何執同現在。",
    "X51n0826_002:0542a10": "△三破能所相本有。",
    "X51n0826_002:0542a11": "能相所相體俱本有(至)又執生等便為無用。",
    "X51n0826_002:0542a12": "合響　初以用破體。彼執能相所相體。俱本有故。",
    "X51n0826_002:0542a13": "破云。體既本有。用亦應然。以用與體。無別性故。若",
    "X51n0826_002:0542a14": "謂下破轉計。若謂體雖本有。用須待緣。方得興起。",
    "X51n0826_002:0542a15": "則所待因緣。應非本有。所待既爾。能待亦然。是則",
    "X51n0826_002:0542a16": "能所之相。俱因緣生。何云本有。又必待餘緣用。方",
    "X51n0826_002:0542a17": "得起。所執生等。便為無用。",
    "X51n0826_002:0542a18": "△四破能相合所相。",
    "X51n0826_002:0542a19": "所相恒有而生等合(至)彼此異因不可得故。",
    "X51n0826_002:0542a20": "音義　廣百論。敘彼計云彼作是言。我宗中說諸",
    "X51n0826_002:0542a21": "行四相。展轉相依。三世往來。不相捨離。由生等合",
    "X51n0826_002:0542a22": "故。成無常法性不壞。故說恒有。是故恒有不廢無",
    "X51n0826_002:0542a23": "常等(文)。今立量例破有為法。所相恒有。而生等合",
    "X51n0826_002:0542a24": "故。如無為法。無為法。所相恒有。亦生等合故。如有",
    "X51n0826_002:0542b01": "為法。兩宗皆共生等合因。故云彼此異因。不可得",
    "X51n0826_002:0542b02": "故。無為所相。既不與生等。合有為所相。又寧得與",
    "X51n0826_002:0542b03": "生等合。此中但破。而生等合故。因其所相恒有宗",
    "X51n0826_002:0542b04": "准破。",
    "X51n0826_002:0542b05": "△五破生等三世相違。",
    "X51n0826_002:0542b06": "又去來世非現非常(至)故彼所執進退非理。",
    "X51n0826_002:0542b07": "音義　先立比量。明過未非實。生名下明對世相",
    "X51n0826_002:0542b08": "違。先順明生滅違世。若以生名為有。應屬現在。不",
    "X51n0826_002:0542b09": "在未來。若以滅名為無。應屬過去。非是現在。滅若",
    "X51n0826_002:0542b10": "下反難。彼救云。滅是非無。故屬現在。若以滅為非",
    "X51n0826_002:0542b11": "無應以生為非有。又滅下謂住滅不應同時生住。",
    "X51n0826_002:0542b12": "何容異世。故彼下結退生於未來。進滅於現在。皆",
    "X51n0826_002:0542b13": "不應理。",
    "X51n0826_002:0542b14": "△次申正義(二)初剎那四相(三)初標立相意。",
    "X51n0826_002:0542b15": "然有為法因緣力故(至)表異為假立四相。",
    "X51n0826_002:0542b16": "合響　會玄第十卷。引唯識疏云。相謂相狀。標印",
    "X51n0826_002:0542b17": "名相。由此標法。知是有為。俱於現行法上。立此四",
    "X51n0826_002:0542b18": "相。",
    "X51n0826_002:0542b19": "△次釋成四相(四)初別說四相。",
    "X51n0826_002:0542b20": "本無今有有位名生(至)暫有還無無時名滅。",
    "X51n0826_002:0542b21": "合響　會玄問。一剎那中。何得四相名義。如是差",
    "X51n0826_002:0542b22": "別。時既極促。理亦難知。答古人有錐插紙喻。如百",
    "X51n0826_002:0542b23": "疊紙。用利錐一插。插則同時。而百層皆透。然錐必",
    "X51n0826_002:0542b24": "次第而過。應有百重生住異滅。同於一時。必見一",
    "X51n0826_002:0542c01": "剎那中。有四相前後。理亦然也。",
    "X51n0826_002:0542c02": "△次約世揀小。",
    "X51n0826_002:0542c03": "前三有故同在現在後一是無故在過去。",
    "X51n0826_002:0542c04": "合響　玄談第五卷云。同時四相滅表。後無揀異",
    "X51n0826_002:0542c05": "小乘。生在未來。餘三現在。會玄問滅表。後無應屬",
    "X51n0826_002:0542c06": "未來。何云過去耶。答以滅位是無。故云過去。以現",
    "X51n0826_002:0542c07": "在落謝故也。若望次一剎那中生相等。卻在未來。",
    "X51n0826_002:0542c08": "正當生時。還屬現在。故異小乘。思之。",
    "X51n0826_002:0542c09": "補遺　大乘四相。若約世論生住異。屬現在滅屬",
    "X51n0826_002:0542c10": "過去。若約表論。俱於現行法上說。",
    "X51n0826_002:0542c11": "△三釋通外難。",
    "X51n0826_002:0542c12": "如何無法與有為相表此後無為相何失。",
    "X51n0826_002:0542c13": "合響　會玄引古疏云。此外人問。滅若是無如何",
    "X51n0826_002:0542c14": "與現在有體法為相。表此下論主。答不表現法。有",
    "X51n0826_002:0542c15": "但表法後。無因明者。說無得為無因。故亦無過。若",
    "X51n0826_002:0542c16": "爾即龜毛等。應立為相。答此不同彼。非後無故。本",
    "X51n0826_002:0542c17": "無今無。故非是相。",
    "X51n0826_002:0542c18": "△四迷相所表。",
    "X51n0826_002:0542c19": "生表有法先非有滅(至)然住表此法暫有用。",
    "X51n0826_002:0542c20": "音義　初別。釋表義。生表有法。先時非有於今方",
    "X51n0826_002:0542c21": "有。滅表有法。後時當無。今猶未無。異表此法非凝",
    "X51n0826_002:0542c22": "然。常遷變改易。住表此法。暫時有用。非久遠用。古",
    "X51n0826_002:0542c23": "疏云。此文正述說相所由。及相所表。",
    "X51n0826_002:0542c24": "△三結成是假。",
    "X51n0826_002:0543a01": "故此四相於有為法(至)此依剎那假立四相。",
    "X51n0826_002:0543a02": "△次一期四相。",
    "X51n0826_002:0543a03": "一期分位亦得假立(至)是故四相皆是假立。",
    "X51n0826_002:0543a04": "補遺　初標。初有下釋。瑜伽云。謂於彼彼有情。眾",
    "X51n0826_002:0543a05": "同分中。初生名生。終歿名滅。於二中間。嬰孩位等",
    "X51n0826_002:0543a06": "立住異性乃至壽位。說名為住。諸位後後轉變差",
    "X51n0826_002:0543a07": "別。名住異性。開蒙云。約人物等。從生至滅。長短時",
    "X51n0826_002:0543a08": "節。一期之間。說此四相。名一期也(文)。是故下結。",
    "X51n0826_002:0543a09": "△六破名句文身(二)初破他非(二)初徵答實有(二)",
    "X51n0826_002:0543a10": "初論主問。",
    "X51n0826_002:0543a11": "復如何知異色心等有實詮表名句文身。",
    "X51n0826_002:0543a12": "補遺　說文云。詮者具也。謂具說事理故。身者體",
    "X51n0826_002:0543a13": "依聚義。單謂之名。二名已上。方名名身。一句非身",
    "X51n0826_002:0543a14": "多句成身。文即是字為名句。依多文名身。廣五蘊",
    "X51n0826_002:0543a15": "論曰。云何名身。謂於諸法自性。增語為性。如說眼",
    "X51n0826_002:0543a16": "等云何句身。謂於諸法差別增語為性。如說諸行。",
    "X51n0826_002:0543a17": "謂無常等云何文身。謂即諸字。此能表了。前二性",
    "X51n0826_002:0543a18": "故(文)。名句文。即聲上屈曲。詮表非色非心。但約色",
    "X51n0826_002:0543a19": "心分位假立。是假非實。屬不相應行所攝。今外人",
    "X51n0826_002:0543a20": "計名句文身。實有離聲之外。別有自體論主。將欲",
    "X51n0826_002:0543a21": "破斥其非。故先徵問。",
    "X51n0826_002:0543a22": "△次外人答。",
    "X51n0826_002:0543a23": "契經說故如契經說佛得希有名句文身。",
    "X51n0826_002:0543a24": "補遺　正理論第十四卷云。由此教證。故知別有",
    "X51n0826_002:0543b01": "能詮諸義名句文身。猶如語聲。實而非假。",
    "X51n0826_002:0543b02": "△次正破實有(二)初依經總非。",
    "X51n0826_002:0543b03": "此經不說異色心等有實名等為證不成。",
    "X51n0826_002:0543b04": "△次就義別破(二)初正破二師(二)初單破正理論",
    "X51n0826_002:0543b05": "師(二)初破名等異聲實有。",
    "X51n0826_002:0543b06": "若名句文異聲實有應如色等非實能詮。",
    "X51n0826_002:0543b07": "合響　據俱舍論中。經部師言。名句文身。用聲為",
    "X51n0826_002:0543b08": "體。色自性攝。所以者何。由教及理。知別有故。教謂",
    "X51n0826_002:0543b09": "經言語身文身。若文即語別說。何為。又說應持正",
    "X51n0826_002:0543b10": "法文句。由此等教證知。別有能詮諸義名句文身。",
    "X51n0826_002:0543b11": "猶如語聲實而非假。理謂現見。有時得聲。而不得",
    "X51n0826_002:0543b12": "字。有時得字。而不得聲。故知體別。有時得聲。不得",
    "X51n0826_002:0543b13": "字者。謂雖聞聲。而不又義。現見有人。麤聞他語。而",
    "X51n0826_002:0543b14": "復審問。汝何所言此聞語聲不了義者。都由不達。所",
    "X51n0826_002:0543b15": "發文故。如何乃執文不異聲。有時得字。不得聲者。",
    "X51n0826_002:0543b16": "謂不聞聲。而得了義。現見有人。不聞他語覩唇等。",
    "X51n0826_002:0543b17": "動知其所說。此不聞聲。得了義者。都由己達所發",
    "X51n0826_002:0543b18": "文故。由斯理證文。必異聲等(文)。廣如彼說。今論主。",
    "X51n0826_002:0543b19": "立比量破。若名句文。異聲實有。則名句文。應同色",
    "X51n0826_002:0543b20": "香味等。非實能詮。以離聲無別能詮故。量云。名句",
    "X51n0826_002:0543b21": "文身。非實能詮。異聲實有。應如色等。",
    "X51n0826_002:0543b22": "△次破聲能生名句文(二)初正破。",
    "X51n0826_002:0543b23": "謂聲能生名句文者(至)此足能詮何用名等。",
    "X51n0826_002:0543b24": "合響　玄談引古疏云。薩婆多宗。雖有名等。由聲",
    "X51n0826_002:0543c01": "顯生二義。今論主取生破顯類破之。會玄卷第十",
    "X51n0826_002:0543c02": "二釋云。由聲顯生二義者。謂彼立名句文。在未來",
    "X51n0826_002:0543c03": "藏中。雖皆有體。須藉因緣。而得生起。喉吻等為緣。",
    "X51n0826_002:0543c04": "聲為因。由此因緣。名等生起。今論主取由聲生之",
    "X51n0826_002:0543c05": "義破之。其由聲顯之義。類例破之。以皆離聲。別有",
    "X51n0826_002:0543c06": "名等實體。故俱破也(文)。謂聲能生名句文者。牒辭",
    "X51n0826_002:0543c07": "此聲下破。謂汝宗既執聲。能生名句文。此之聲上",
    "X51n0826_002:0543c08": "必有音韻屈曲。即此音韻屈曲。足能詮表。何用別",
    "X51n0826_002:0543c09": "生名等。為能詮耶。",
    "X51n0826_002:0543c10": "△次遮救(二)初遮音韻即名等異聲實有。",
    "X51n0826_002:0543c11": "若謂聲上音韻屈曲(至)應異色處別有實體。",
    "X51n0826_002:0543c12": "音義　前以聲上。即有音韻屈曲。破其別生名等。",
    "X51n0826_002:0543c13": "外人已許。音韻屈曲。即名句文。然猶計異聲。實有",
    "X51n0826_002:0543c14": "自體。正理師救云。聲上屈曲。是名句文。體異於聲。",
    "X51n0826_002:0543c15": "而定實有。所見下例破。色上形量。謂長短等。但是",
    "X51n0826_002:0543c16": "假有。非異色處。別有實體。聲亦應然。",
    "X51n0826_002:0543c17": "△次遮音韻非能詮須生名等。",
    "X51n0826_002:0543c18": "若謂聲上音韻屈曲(至)又誰說彼定不能詮。",
    "X51n0826_002:0543c19": "音義　先牒救辭。正理師救云。聲上音韻屈曲。如",
    "X51n0826_002:0543c20": "絃管聲。非實能詮。要須別生名等。立量云。音韻屈",
    "X51n0826_002:0543c21": "曲。別生名等。非能詮故。如絃管聲。此應下須例破。",
    "X51n0826_002:0543c22": "彼以絃管聲。喻聲上音韻屈曲。非是能詮故。須別",
    "X51n0826_002:0543c23": "生名等。論主即以此音韻屈曲之聲。還同絃管聲。",
    "X51n0826_002:0543c24": "不別生名等。立量云。此音韻屈曲聲。不別生名等。",
    "X51n0826_002:0544a01": "非能詮故。如絃管聲。會玄云。又誰說彼定不能詮。",
    "X51n0826_002:0544a02": "以上破正理師聲。若能詮以下。兼破經部。",
    "X51n0826_002:0544a03": "△次雙破經部正理(二)初正破。",
    "X51n0826_002:0544a04": "聲若能詮風鈴聲等(至)如何不許唯語能詮。",
    "X51n0826_002:0544a05": "合響　此中併破經部者。以彼計名等即聲故。玄",
    "X51n0826_002:0544a06": "談謂正理破彼師(相經部)云。汝不應立名句文身。即",
    "X51n0826_002:0544a07": "聲為體。以經部義參大乘。亦說名等假聲體實。故",
    "X51n0826_002:0544a08": "云即聲今但破其即。謂汝經部執聲。若能詮。則風",
    "X51n0826_002:0544a09": "鈴聲等。亦應有詮表用意。以應字反顯唯聲。不能",
    "X51n0826_002:0544a10": "詮表。此應下兼破正理。由上既破經部之。即正理",
    "X51n0826_002:0544a11": "意謂彼計聲即能詮。故有是難。我宗之聲。正如風",
    "X51n0826_002:0544a12": "鈴聲等。非即能詮故。須別生名等。破云。彼風鈴聲",
    "X51n0826_002:0544a13": "等。不能詮表。不別生名等。此聲既如風鈴聲等。亦",
    "X51n0826_002:0544a14": "應不別生實名句文身。若唯下正理救云。彼風鈴",
    "X51n0826_002:0544a15": "聲等。或不能生。今唯語聲能生名等。破云。若唯語",
    "X51n0826_002:0544a16": "聲能生名等。汝如何不許。唯語能詮。必欲別生名",
    "X51n0826_002:0544a17": "等耶。以正理亦破經部計即故。此中且順經部之",
    "X51n0826_002:0544a18": "即。而破正理之離實。則即亦未甞許也。會玄云。明",
    "X51n0826_002:0544a19": "不即以破經部。明不離。以破正理(文)。以大乘具不",
    "X51n0826_002:0544a20": "即不離二義故。雙破二宗也。",
    "X51n0826_002:0544a21": "△次結責。",
    "X51n0826_002:0544a22": "何理定知能詮即語寧知異語別有能詮。",
    "X51n0826_002:0544a23": "音義　初句責經部。次句責正理。古疏破竟結云。",
    "X51n0826_002:0544a24": "故知但有無始慣習前語之聲。分位力故。後生解",
    "X51n0826_002:0544b01": "時。謂聞名等。其實耳等。但能取得聲之自性。剎那",
    "X51n0826_002:0544b02": "便謝意識。於中詮解究竟。目為名等。非別實有。是",
    "X51n0826_002:0544b03": "故汝等寧知異語。別有能詮。",
    "X51n0826_002:0544b04": "△次結成愚智。",
    "X51n0826_002:0544b05": "語不異能詮人天共了執能詮異語天愛非餘。",
    "X51n0826_002:0544b06": "合響　會玄云。語即能詮。若人若天皆共了達(以經",
    "X51n0826_002:0544b07": "部與大乘皆能了故)共知聲。即能詮固執能詮之。名體異於",
    "X51n0826_002:0544b08": "語。唯汝天愛(唯汝正理師也)。非餘智者。言天愛者。以其愚",
    "X51n0826_002:0544b09": "癡無可錄念。唯天所愛。方得自存。如言此人。天憐",
    "X51n0826_002:0544b10": "汝爾。故名天愛。有本云。天受言稟受其義也。樞要",
    "X51n0826_002:0544b11": "云。世間之勝。莫過於天。世間之劣。莫過於愚。喚愚",
    "X51n0826_002:0544b12": "為天調戲之也。",
    "X51n0826_002:0544b13": "△次申正義(四)初顯假差別。",
    "X51n0826_002:0544b14": "然依語聲分位差別而假建立名句文身。",
    "X51n0826_002:0544b15": "音義　准古疏釋。假外問云。既聲體。即能詮。如何",
    "X51n0826_002:0544b16": "有名等三種差別故。答云然依語聲分位差別等。",
    "X51n0826_002:0544b17": "此論主依聲假立名句文身。如梵音斫芻若二字",
    "X51n0826_002:0544b18": "分呼。未有所目。說為字分位。若二字連合。詮於眼",
    "X51n0826_002:0544b19": "體。說為名分位。然未有句位。更添言。阿薩利縛。名",
    "X51n0826_002:0544b20": "為眼有漏。說為句位。故依分位。以立名等。",
    "X51n0826_002:0544b21": "△次顯三用殊。",
    "X51n0826_002:0544b22": "名詮自性句詮差別文即是字為二所依。",
    "X51n0826_002:0544b23": "補遺　筆削記云。能詮諸法自性者名也。名是能",
    "X51n0826_002:0544b24": "詮諸法。自性是所詮。如言色言心。言水火等。各各",
    "X51n0826_002:0544c01": "詮表法自性故。詮法差別者句也。句是能詮諸法。",
    "X51n0826_002:0544c02": "差別是所詮。如言形色。顯色真心妄心等。諸法例",
    "X51n0826_002:0544c03": "然。一一法中。揀令別故。二所依者文也。二即名句",
    "X51n0826_002:0544c04": "文。即是字。以此通為二法所依止故。由是名則次",
    "X51n0826_002:0544c05": "第行列。句則次第安布。文則次第連合。",
    "X51n0826_002:0544c06": "△三明不即不離。",
    "X51n0826_002:0544c07": "此三離聲雖無別體而假實異亦不即聲。",
    "X51n0826_002:0544c08": "音義　論主答難。謂先有問曰。上來雖言名等即",
    "X51n0826_002:0544c09": "聲。若名等。是不相應行者。色上屈曲。非是不相應",
    "X51n0826_002:0544c10": "行聲。何故爾故此。答曰此三離聲。雖無別體名等。",
    "X51n0826_002:0544c11": "是假聲。是實有。假實異故。故名等三非。即是聲非",
    "X51n0826_002:0544c12": "聲處攝。但是差別之聲。義說名等。以詮義故。是不",
    "X51n0826_002:0544c13": "相應。無別種子生。故言即聲。",
    "X51n0826_002:0544c14": "△四會其相違(二)初正會相違。",
    "X51n0826_002:0544c15": "由此法詞二無礙解(至)蘊處界攝亦各有異。",
    "X51n0826_002:0544c16": "補遺　玄談卷第七云。外人問言。若名等即聲。法",
    "X51n0826_002:0544c17": "辭二無礙解境有何別(會玄云。外人問者。顯其違也。小乘意云。若我離聲有",
    "X51n0826_002:0544c18": "名等是實有。則二境可別。今既名等。即聲二境何別。故此會通)。答曰即此緣故。二",
    "X51n0826_002:0544c19": "境有異。法無礙解。緣假名等(小鈔云。法謂諸法。如說地水火風等。名字",
    "X51n0826_002:0544c20": "是法。古人假為立名以名諸法。故法無礙解。所緣是假名等)。詞無礙解緣實聲",
    "X51n0826_002:0544c21": "等(謂以言品說地等詞。王以言詞分別莊嚴。名字及義能令人解。此言詞聲是實法。故詞無礙解緣",
    "X51n0826_002:0544c22": "實聲)。故說境差別非。二俱緣實。雖二自性(名等與聲)。互不",
    "X51n0826_002:0544c23": "相離法。對所詮故。但取名詞。多對機故。但說聲。耳",
    "X51n0826_002:0544c24": "聞聲已。意了義故。以所對不同。說二有異。非體有",
    "X51n0826_002:0545a01": "異也。又此二境及名等。三與聲別者。蘊處界攝。亦",
    "X51n0826_002:0545a02": "有異故。色蘊行蘊。聲處法處。聲界法界。如其次第。",
    "X51n0826_002:0545a03": "攝聲名等(色蘊聲處聲界。唯屬於聲行蘊。法處法界。屬名句文)。",
    "X51n0826_002:0545a04": "△次躡蹟會違(如對法說。盋陀是跡。如尋象跡。以覓象理。應名跡義之跡。故尋此知",
    "X51n0826_002:0545a05": "義也。所謂或有佛土。瞬視顯法。或復揚眉。乃至或示微笑云云。以如是等。而顯於法則瞬視揚眉等之能",
    "X51n0826_002:0545a06": "顯有異。是跡。而所顯之義。是同本也。如下文補遺所引玄談備悉)。",
    "X51n0826_002:0545a07": "且依此土說名句文(至)玅香味等假立三故。",
    "X51n0826_002:0545a08": "音義　問曰。聲上屈曲。假即言不相應。色上屈曲。",
    "X51n0826_002:0545a09": "假應非色處攝。答聲上有教名等不相應。色上無",
    "X51n0826_002:0545a10": "教故。是色處攝。問聲上有屈曲。即以為教。色上有",
    "X51n0826_002:0545a11": "屈曲。亦應得為教故。論曰。且以此土等(云云)。所引",
    "X51n0826_002:0545a12": "即淨名經。而言等者。等取觸思數等。上(光明是色香味如名。",
    "X51n0826_002:0545a13": "等。獨思二塵顯餘五塵皆得立教也。思即法塵)。皆得假立名等三種。亦是",
    "X51n0826_002:0545a14": "不相應。攝此三法故。以眾生機。欲對待故假。",
    "X51n0826_002:0545a15": "補遺　玄談云。但能顯義理。一切諸法。皆為教體。",
    "X51n0826_002:0545a16": "聲能顯義聲名為教。六塵顯義。六塵皆教。又楞伽",
    "X51n0826_002:0545a17": "經云。大慧如汝所說。有言說故。有諸法者。此論則",
    "X51n0826_002:0545a18": "壞非一切佛土。皆有言說。言說者。假安立耳。或有",
    "X51n0826_002:0545a19": "佛土。瞬視顯法。或復揚眉。或動目睛。或示微笑。嚬",
    "X51n0826_002:0545a20": "呻謦欬憶念動搖。以如是等。而顯於法。如香積世",
    "X51n0826_002:0545a21": "界[(歹*又)/食]香飯。而顯三昧。極樂國土。聽風柯。而正念成。",
    "X51n0826_002:0545a22": "絲竹。可以傳心。目擊以之存道故。非定由言說。而",
    "X51n0826_002:0545a23": "有諸法也。",
    "X51n0826_002:0545a24": "△三傍破執隨眠等(二)初正破(二)初敘執。",
    "X51n0826_002:0545b01": "有執隨眠異心心所是不相應行蘊所攝。",
    "X51n0826_002:0545b02": "音義　宗輪論云。謂化地部。說隨眠非心。亦非心",
    "X51n0826_002:0545b03": "所。亦無所緣。與現纏異(纏即。煩惱。現行故名現纏。瑜伽云。一切煩惱。皆有其",
    "X51n0826_002:0545b04": "纏。由現行者。悉名纏故)。隨眠自性心。不相應。現纏自性心相",
    "X51n0826_002:0545b05": "應故。即是此執。",
    "X51n0826_002:0545b06": "補遺　隨者俱生義。眠者種子義。謂煩惱種子。隨",
    "X51n0826_002:0545b07": "逐有情眠。伏藏識。或隨增過。故名隨眠。即彼第八",
    "X51n0826_002:0545b08": "識相分。且即為第八執持。而餘乘以為不與六現",
    "X51n0826_002:0545b09": "識相應故。執為亦是不相應行攝。",
    "X51n0826_002:0545b10": "△次破斥。",
    "X51n0826_002:0545b11": "彼亦非理名貪等故如現貪等非不相應。",
    "X51n0826_002:0545b12": "補遺　貪等種子。名貪等故即如貪等現行定與",
    "X51n0826_002:0545b13": "染心相應。豈得名為不相應行耶。瑜伽第八十九",
    "X51n0826_002:0545b14": "卷云。煩惱品所有麤重。隨附依身。說名隨眠。能為",
    "X51n0826_002:0545b15": "種子生起一切煩惱纏故。當知此復建立七種。由",
    "X51n0826_002:0545b16": "未離欲品差別故。建貪嗔恚隨眠。由已離欲品差",
    "X51n0826_002:0545b17": "別。建立有貪隨眠。由二俱品差別故。建立慢無明",
    "X51n0826_002:0545b18": "見疑隨眠。如是總攝一切煩惱(文)。量云。所執隨眠",
    "X51n0826_002:0545b19": "是有法。非不相應宗。名貪等故因。如現貪等喻。",
    "X51n0826_002:0545b20": "△次例餘。",
    "X51n0826_002:0545b21": "執別有餘不相應行准前理趣皆應遮止。",
    "X51n0826_002:0545b22": "補遺　例破。餘之十種。謂流轉定異相應勢速次",
    "X51n0826_002:0545b23": "第時方數。和合性。不和合性(義如開蒙中釋)。准前所破十",
    "X51n0826_002:0545b24": "四法之理趣。遮止異色心等。有實自性。上破不相",
    "X51n0826_002:0545c01": "應行法竟。",
    "X51n0826_002:0545c02": "△三破無為法(二)初正破實有(二)初依理總非。",
    "X51n0826_002:0545c03": "諸無為法離色心等決定實有理不可得。",
    "X51n0826_002:0545c04": "合響　諸無為。謂虗空。擇滅。非擇滅三種。餘乘執",
    "X51n0826_002:0545c05": "此離色心等。實有自性。今論主。據理總非。",
    "X51n0826_002:0545c06": "△次約義別破(二)初正破(二)初例有為總破(二)初",
    "X51n0826_002:0545c07": "例破離色心等定有無為。",
    "X51n0826_002:0545c08": "且定有法略有三種(至)故不可執無為定有。",
    "X51n0826_002:0545c09": "合響　將破無為。先舉有為作能例。宗鏡第五十",
    "X51n0826_002:0545c10": "八卷釋云。如色心等者。即是五識身他心智境(知他",
    "X51n0826_002:0545c11": "心法。名他心智)。謂色等五塵。及心心所。此約總聚不別分",
    "X51n0826_002:0545c12": "別。此何識境現量所知。非境所知。如瓶衣等者。此",
    "X51n0826_002:0545c13": "雖現見受用。而非現量所緣是假法故。但是現世",
    "X51n0826_002:0545c14": "所受用物。問此中緣瓶衣等心。是何量收。答非量",
    "X51n0826_002:0545c15": "收。不親緣得法自體故。非比度故。是非量所收。如",
    "X51n0826_002:0545c16": "眼耳等者。此五色根。非現量得。亦非現世人所知。",
    "X51n0826_002:0545c17": "有此眼耳等。各由彼彼有發識用比。知是有證知",
    "X51n0826_002:0545c18": "者。證成道理也。以現見果。比有因故。果謂所生心",
    "X51n0826_002:0545c19": "心所法。比量知有諸淨色根。此非現量他心智知。",
    "X51n0826_002:0545c20": "大乘第八識境。亦現量得。除佛已外。共許為論非",
    "X51n0826_002:0545c21": "世共悉。是故但言比知是有(文)。無為下正例可知。",
    "X51n0826_002:0545c22": "△次立量顯無為即色心實性。",
    "X51n0826_002:0545c23": "然諸無為所知性故(至)離色心等實無為性。",
    "X51n0826_002:0545c24": "音義　無為是聖智所知之境。亦是色心等。二空",
    "X51n0826_002:0546a01": "所顯性故。應知即是色心真性。量云。諸無為是有",
    "X51n0826_002:0546a02": "法。不應下宗。因云所知性故。或色心等所顯性故。",
    "X51n0826_002:0546a03": "喻如色心等。",
    "X51n0826_002:0546a04": "△次約一多別破(二)初總徵。",
    "X51n0826_002:0546a05": "又虗空等一為多。",
    "X51n0826_002:0546a06": "△次別釋(二)初破體一(二)初破虗空。",
    "X51n0826_002:0546a07": "若體是一徧一切處(至)有應相雜無應不徧。",
    "X51n0826_002:0546a08": "合響　初句牒所計。徧一切下約徧容破體一。謂",
    "X51n0826_002:0546a09": "虗空體若是一。彼徧一切處。虗空體。能容受色等",
    "X51n0826_002:0546a10": "法故。則所合虗空。應隨能合諸法。而成多體。何以",
    "X51n0826_002:0546a11": "故。一所合處。餘不合故。如一方器所合。空處餘圓",
    "X51n0826_002:0546a12": "器等。不能合此方器中空。則餘圓器等。各自有空",
    "X51n0826_002:0546a13": "合。寧不成多。不爾謂非一合。餘不合者。則此諸法。",
    "X51n0826_002:0546a14": "應互相徧。如空與方器合。餘圓等器。應皆徧在。方",
    "X51n0826_002:0546a15": "中圓等器。合其義亦然。既云非一。合餘不合。理應",
    "X51n0826_002:0546a16": "爾故。若謂下破轉救。若謂虗空不與法合。應非容",
    "X51n0826_002:0546a17": "受。如擇滅等。尚非虗空。說何體一。量云。虗空應非",
    "X51n0826_002:0546a18": "容受。不與法合故。如餘無為。又色等下。約有無二",
    "X51n0826_002:0546a19": "義詰破。若謂有則色空混而相雜。無則色空離而",
    "X51n0826_002:0546a20": "不徧。云何體一。",
    "X51n0826_002:0546a21": "△次破餘二。",
    "X51n0826_002:0546a22": "一部一品結法斷時(至)執彼體一理應爾故。",
    "X51n0826_002:0546a23": "音義　部謂部分。即見部修部等。品謂品類。即上",
    "X51n0826_002:0546a24": "中下等。由智簡擇滅諸結使。名曰擇滅。若執體一",
    "X51n0826_002:0546b01": "故。得一部一品。擇滅應得餘部餘品。擇滅不由簡",
    "X51n0826_002:0546b02": "擇。緣闕所顯。名非擇滅。若執體一。則一法緣。闕得",
    "X51n0826_002:0546b03": "不生時。應於一切。得非擇滅。",
    "X51n0826_002:0546b04": "△次破體多。",
    "X51n0826_002:0546b05": "若體是多便有品類(至)無為虗空又應多徧容受。",
    "X51n0826_002:0546b06": "音義　初總破三種。虗空下別破虗空無為。",
    "X51n0826_002:0546b07": "△次例餘(二)初准前例破。",
    "X51n0826_002:0546b08": "餘部所執離心心所實有無為准前應破。",
    "X51n0826_002:0546b09": "合響　華嚴鈔二十一之一云小乘多說三種者。",
    "X51n0826_002:0546b10": "即俱舍等論云。無漏謂道諦。及三種無為。謂虗空",
    "X51n0826_002:0546b11": "二滅(此即前所破)。而言多者。分別論有四。一虗空。二非",
    "X51n0826_002:0546b12": "擇滅。三想受滅。四真如。大眾部說九無為。謂三及",
    "X51n0826_002:0546b13": "四空緣起支性。聖道支性。化地部。亦九三外。加不",
    "X51n0826_002:0546b14": "動三性道支緣起(即此中所破)。",
    "X51n0826_002:0546b15": "△次立此量破。",
    "X51n0826_002:0546b16": "又諸無為許無因果故應如兔角非異心等有。",
    "X51n0826_002:0546b17": "△次顯示正義(三)初總標。",
    "X51n0826_002:0546b18": "然契經說有虗空等諸無為法略有二種。",
    "X51n0826_002:0546b19": "補遺　瑜伽云。無生滅。不繫屬因緣。是名無為。會",
    "X51n0826_002:0546b20": "玄第十卷云。略有四釋。一不生不滅。簡四相故。二",
    "X51n0826_002:0546b21": "無去無來。非三世故。三無彼無此。皆離自他故。四",
    "X51n0826_002:0546b22": "無得無失。不增減故。即顯無為。離此四種。無造作",
    "X51n0826_002:0546b23": "故。名曰無為。或簡有為。名曰無為。",
    "X51n0826_002:0546b24": "△次別釋(二)初依識變假施設有。",
    "X51n0826_002:0546c01": "一依識變假施設有(至)無有變易假說為常。",
    "X51n0826_002:0546c02": "合響　初標。謂曾下釋。曾聞說等者。謂於佛菩薩",
    "X51n0826_002:0546c03": "處。聞得虗空等六種無為之名。隨聞分別。有虗空",
    "X51n0826_002:0546c04": "等相。從始發心乃至地前。以有漏心數數熏習力",
    "X51n0826_002:0546c05": "故。心等生時。變現似虗空等無為相。或地上菩薩",
    "X51n0826_002:0546c06": "根本智。證真如已。於後得智。變現似虗空等相故。",
    "X51n0826_002:0546c07": "有漏無漏。皆依識變。此所下釋是假有。宗鏡第五",
    "X51n0826_002:0546c08": "十八卷云。此無本質。唯心所變。如極微等。變似空",
    "X51n0826_002:0546c09": "等相。現出體者。大乘但約心變相分。假說有虗空",
    "X51n0826_002:0546c10": "故。非離心外有空也。問若說識變相分。說是無為",
    "X51n0826_002:0546c11": "者。即相狀之相。隨識而為何成無為耶。答此說是",
    "X51n0826_002:0546c12": "識變。假說是無為。其實非是無為。無為是常住法",
    "X51n0826_002:0546c13": "故。今此依無為體者。但取隨識。獨影相分為體。以",
    "X51n0826_002:0546c14": "前後相似。無有變易。唯有一類空等相故。假說無",
    "X51n0826_002:0546c15": "為此六無為地前菩薩識變。即是有漏。若地上後",
    "X51n0826_002:0546c16": "得智變。即是無漏。",
    "X51n0826_002:0546c17": "△次依法性假施設有(二)初示法性名。",
    "X51n0826_002:0546c18": "二依法性假施設有(至)是法真理故名法性。",
    "X51n0826_002:0546c19": "音義　初標。謂空下釋。法性者。法謂差別色心等",
    "X51n0826_002:0546c20": "法。性謂彼法所依體性。即二空所顯真如。遠離有",
    "X51n0826_002:0546c21": "無一異等執。是法真理。名為法性。",
    "X51n0826_002:0546c22": "△次出無為體。",
    "X51n0826_002:0546c23": "離諸障礙故名虗空(至)有實常法名曰真如。",
    "X51n0826_002:0546c24": "音義　一虗空無為。離一切色心諸法障礙。所顯",
    "X51n0826_002:0547a01": "真理。二擇滅無為。由無漏智。起簡擇滅諸障染。所",
    "X51n0826_002:0547a02": "顯真理。三非擇滅無為。有法不由擇力。起無漏智",
    "X51n0826_002:0547a03": "簡擇而本性淨。即自性清淨。是或有為法緣闕。不",
    "X51n0826_002:0547a04": "具得不生時。即清淨理。顯此二義。名非擇滅無為。",
    "X51n0826_002:0547a05": "四不動無為。第四淨慮。離三災八難(憂苦喜樂。尋伺出息入息)。",
    "X51n0826_002:0547a06": "苦樂頓捨所顯真理。五想受滅無為。從第四禪以",
    "X51n0826_002:0547a07": "上。至無所有處已來。捨受不行。并麤想亦無。顯得",
    "X51n0826_002:0547a08": "真。如此五下出體。謂五種無為。皆是真如真如體",
    "X51n0826_002:0547a09": "外更無別。出六種。無為。各皆依真如實德。真如下",
    "X51n0826_002:0547a10": "明真如無為。此五無為。依真如上。假立虗空等。而",
    "X51n0826_002:0547a11": "真如體。非如非不如。故真如名亦是假立。譬如有",
    "X51n0826_002:0547a12": "蟲。名曰食油。假名食油。不稱體故。真如亦爾。遮撥",
    "X51n0826_002:0547a13": "下約義釋名。清涼云。真如亦是假者。不得體故。遮",
    "X51n0826_002:0547a14": "空見者。說如為有遮。小乘中化地部等。執定實有。",
    "X51n0826_002:0547a15": "故說為空(空其情執)。非言無為體即空也(不空真如體也)。勿謂",
    "X51n0826_002:0547a16": "虗幻者。虗簡徧計幻揀依他。即顯真如。是圓成實。",
    "X51n0826_002:0547a17": "以無虗妄顛倒法故名真如也。不同下。結異餘宗。",
    "X51n0826_002:0547a18": "合響　不由擇力等者。華嚴鈔釋云。論存二義。初",
    "X51n0826_002:0547a19": "義異小緣闕者。俱舍論云。畢究礙當生。別得非擇",
    "X51n0826_002:0547a20": "滅。當生者。當來生法。緣會則生。緣闕不生。於不生",
    "X51n0826_002:0547a21": "時。得非擇滅。此非擇滅。礙當生法。令永不起名畢",
    "X51n0826_002:0547a22": "竟。礙別得者。謂非擇滅。有實體性。緣闕位中。起別",
    "X51n0826_002:0547a23": "得故。非擇滅得不因擇滅。但由緣闕。名非擇滅。論",
    "X51n0826_002:0547a24": "指事明云。如眼與意專一色時。餘色聲香味觸等。",
    "X51n0826_002:0547b01": "謝緣彼境界。五識身等。住未來世。畢竟不生。由彼",
    "X51n0826_002:0547b02": "不能緣。過去境。緣不具故。得非擇滅。觸等者。等取",
    "X51n0826_002:0547b03": "法中有與能緣。同時為所緣境者。如他心智。所緣",
    "X51n0826_002:0547b04": "境是也。",
    "X51n0826_002:0547b05": "△三結示。",
    "X51n0826_002:0547b06": "故諸無為非定實有。",
    "X51n0826_002:0547b07": "△次立量以顯唯識(二)初雙顯二取是相見分。",
    "X51n0826_002:0547b08": "外道餘乘所執諸法(至)是能取故如緣此覺。",
    "X51n0826_002:0547b09": "合響　前文破外道餘乘所執。實我已竟。總立二",
    "X51n0826_002:0547b10": "量。顯實我與我見。是相見分。今已廣破所執實法",
    "X51n0826_002:0547b11": "竟。亦總立二量。顯二取是唯識。初量明所執實法。",
    "X51n0826_002:0547b12": "離心無體。但是內心所取相分。次量明能取彼法",
    "X51n0826_002:0547b13": "之覺。秪是內心能取見分。亦不緣所執實法。以能",
    "X51n0826_002:0547b14": "取見分。自有相分。為所緣故。如緣內境之見分也。",
    "X51n0826_002:0547b15": "立量如文。",
    "X51n0826_002:0547b16": "△次結示唯識亦是假說。",
    "X51n0826_002:0547b17": "諸心心所依他起故(至)如執外境亦是法執。",
    "X51n0826_002:0547b18": "合響　宗鏡第八十四卷。引唯識鈔問云。內心唯",
    "X51n0826_002:0547b19": "識者。為是真實有。為非真實有耶。答論云。諸心心",
    "X51n0826_002:0547b20": "所(前陳也)依他起故(因也)。亦如幻事(喻也)。非真實有(法也)。問",
    "X51n0826_002:0547b21": "若爾心境。都無差別。何故乃說唯有識耶。答為遣",
    "X51n0826_002:0547b22": "外道等。心心所外執實有境故。假說唯有識。非唯",
    "X51n0826_002:0547b23": "識言。便有實識(文)。開蒙外難云。破我說色色等即",
    "X51n0826_002:0547b24": "空。破色說識。識性亦空。答識性不空。問何偏不空。",
    "X51n0826_002:0547c01": "答非所執故。問若執識實。復說何破。答執識實有。",
    "X51n0826_002:0547c02": "即是法執。至如唯識。亦是法故。何以故。若執依圓。",
    "X51n0826_002:0547c03": "是有還同徧計之無(文)。",
    "X51n0826_002:0547c04": "△三結屬法執俱分(三)初標列。",
    "X51n0826_002:0547c05": "然諸法執略有二種一者俱生二者分別。",
    "X51n0826_002:0547c06": "補遺　此例前我執分科。釋意同前。但我執與法",
    "X51n0826_002:0547c07": "執有異耳。",
    "X51n0826_002:0547c08": "△次別釋(二)初俱生法執(三)初釋總名。",
    "X51n0826_002:0547c09": "俱生法執無始時來(至)任運而轉故名俱生。",
    "X51n0826_002:0547c10": "△次釋別相。",
    "X51n0826_002:0547c11": "此復二種一常相續(至)起自心相執為實法。",
    "X51n0826_002:0547c12": "△三明斷位。",
    "X51n0826_002:0547c13": "此二法執細故難斷(至)勝法空觀方能除滅。",
    "X51n0826_002:0547c14": "△次分別法執(三)初釋總名。",
    "X51n0826_002:0547c15": "分別法執亦由現在(至)然後方起故名分別。",
    "X51n0826_002:0547c16": "△次釋別相。",
    "X51n0826_002:0547c17": "唯在第六意識中有(至)分別計度執為實法。",
    "X51n0826_002:0547c18": "△三明斷位。",
    "X51n0826_002:0547c19": "此二法執麤故易斷(至)法空真如即能除滅。",
    "X51n0826_002:0547c20": "△三結判(二)初正判(二)初判相質有無(二)初判定",
    "X51n0826_002:0547c21": "有無。",
    "X51n0826_002:0547c22": "如是所說一切法執(至)自心內法一切皆有。",
    "X51n0826_002:0547c23": "△次結成前義。",
    "X51n0826_002:0547c24": "是故法執皆緣自心所現似法執為實有。",
    "X51n0826_002:0548a01": "△次判依徧有無。",
    "X51n0826_002:0548a02": "然似法相從緣生故(至)妄計度故決定非有。",
    "X51n0826_002:0548a03": "△次引證。",
    "X51n0826_002:0548a04": "故世尊說慈氏當知(至)依他起性如幻事等。",
    "X51n0826_002:0548a05": "△次結示心外境非所緣(二)初明離識我法非所",
    "X51n0826_002:0548a06": "緣緣。",
    "X51n0826_002:0548a07": "如是外道餘乘所執(至)緣用必依實有體故。",
    "X51n0826_002:0548a08": "補遺　此下別立比量。總収我法二執。皆不離識。",
    "X51n0826_002:0548a09": "緣用所依。唯識變起。必有實體。以通二變三境故。",
    "X51n0826_002:0548a10": "離識我法隨情徧計。如龜毛等。無有實體。故非所",
    "X51n0826_002:0548a11": "緣。",
    "X51n0826_002:0548a12": "△次明自心外蘊非所緣緣(二)初簡異聚王所。",
    "X51n0826_002:0548a13": "現在彼聚心心所法(至)如非所緣他聚攝故。",
    "X51n0826_002:0548a14": "合響　現在觸緣。必有同時一聚心心所法。相應",
    "X51n0826_002:0548a15": "現起。故名為聚。彼此聚者。若有漏位中。唯指第六",
    "X51n0826_002:0548a16": "識為此。餘七識聚為彼。以第六能通緣餘七。餘七",
    "X51n0826_002:0548a17": "不能通緣。如第六故。若無漏位中。即八識互為彼",
    "X51n0826_002:0548a18": "此。以有互緣義故。所以如此。簡者以顯依他起。有",
    "X51n0826_002:0548a19": "體王所。尚須自聚識上。托質變相。為親所緣緣。況",
    "X51n0826_002:0548a20": "徧計無體法。而可得為所緣緣耶。如非所緣者。如",
    "X51n0826_002:0548a21": "色非耳所緣。聲非眼所緣也。立量如文。",
    "X51n0826_002:0548a22": "△次簡同聚心所。",
    "X51n0826_002:0548a23": "同聚心所亦非親所緣自體異故如餘非所取。",
    "X51n0826_002:0548a24": "合響　謂不但彼聚王所。非此聚識親所緣。即一",
    "X51n0826_002:0548b01": "識同聚心所。亦非同聚心王親所緣。以王與所。自",
    "X51n0826_002:0548b02": "體異故。必各仗心王為本質。自變相分。為親所緣。",
    "X51n0826_002:0548b03": "如受決不親緣想也。立量如文。",
    "X51n0826_002:0548b04": "補遺　初簡去外色等。次簡去異聚心心所。三簡",
    "X51n0826_002:0548b05": "去同聚心所皆非親所緣。以見心心所法。定有親",
    "X51n0826_002:0548b06": "所緣。是唯識所現。",
    "X51n0826_002:0548b07": "△三總結證成。",
    "X51n0826_002:0548b08": "由此應知實無外境(至)擾濁心故似彼而轉。",
    "X51n0826_002:0548b09": "補遺　初結示。是故下引密嚴經偈。初二句。證無",
    "X51n0826_002:0548b10": "實我法。次二句。證有似外境。問外境實無。何由內",
    "X51n0826_002:0548b11": "識似外境生。答由彼無始習氣。擾濁其心故。內識",
    "X51n0826_002:0548b12": "變似彼境而轉。",
    "X51n0826_002:0548b13": "△次釋假應依實難(二)初難。",
    "X51n0826_002:0548b14": "有作是難若無離識(至)如何說心似外境轉。",
    "X51n0826_002:0548b15": "合響　先法說。由前廣破實我實法是無。聖教所",
    "X51n0826_002:0548b16": "說似我似法是有故。外人難云。若實我法既無。聖",
    "X51n0826_002:0548b17": "教假說我法。亦應不可得。所以者何。謂假必依真",
    "X51n0826_002:0548b18": "事似事共法而立。以有真似。及真似共相。方可假",
    "X51n0826_002:0548b19": "說故。真事指實我法。似事指似我法。共法指二種",
    "X51n0826_002:0548b20": "我法上。軌持主宰二義。意顯假說。必依實似。何得",
    "X51n0826_002:0548b21": "全言。實我法是無。似我法是有耶。如有下次喻明",
    "X51n0826_002:0548b22": "真火似火。喻實法似法。猛赤法。喻二法上共有軌",
    "X51n0826_002:0548b23": "持義。假說牛等者。例上應有真牛似牛。及愚勇法。",
    "X51n0826_002:0548b24": "真牛似牛。喻實我似我。愚勇法。喻二我上共有主",
    "X51n0826_002:0548c01": "宰義。謂依此三事。然後可假說。此人為火為牛等",
    "X51n0826_002:0548c02": "也。我法下。合法結成難意。謂如上法喻。明知假必",
    "X51n0826_002:0548c03": "依真。今既不許有實我實法。從何而說假我假法。",
    "X51n0826_002:0548c04": "假說既無。似亦不成。如何說言心似外境轉耶。如",
    "X51n0826_002:0548c05": "開蒙外家問云。外境既無。何有所似。不可牛毛反",
    "X51n0826_002:0548c06": "似龜毛也。",
    "X51n0826_002:0548c07": "△次釋(二)初正釋外難(二)初總破法喻。",
    "X51n0826_002:0548c08": "彼難非理離識我法(至)假說火等俱不成故。",
    "X51n0826_002:0548c09": "合響　初句總非。離識。下直破真事。以彼真事。指",
    "X51n0826_002:0548c10": "所執實我法故。開蒙云。汝之真火已破成非。何勞",
    "X51n0826_002:0548c11": "再舉。依類下略破假依類實。前難文云。真似此言",
    "X51n0826_002:0548c12": "類實者何也。葢由外人所說真似名。雖與大乘同。",
    "X51n0826_002:0548c13": "而義意逈別大乘所謂似者。如開蒙云。以內似外",
    "X51n0826_002:0548c14": "以有似無。外人不達。謂有兩法並立以此似彼說",
    "X51n0826_002:0548c15": "名為似者此秪可云類。不得稱似。故論主。就彼之",
    "X51n0826_002:0548c16": "意。以類字代之。又彼言真者。據大乘意。於俗諦中。",
    "X51n0826_002:0548c17": "無可言真。即欲說之。但可指諸法自相。如下文云。",
    "X51n0826_002:0548c18": "真謂自相。外人不達。以實為真。本非是真。秪可言",
    "X51n0826_002:0548c19": "實。故論主就彼之意。以實字代之。此中破意。謂不",
    "X51n0826_002:0548c20": "但實我實法已破成非。不應復舉。即汝所說。依類",
    "X51n0826_002:0548c21": "依實。假說火等。義亦不成。",
    "X51n0826_002:0548c22": "△次別破法喻(二)初破喻(二)初破依類假說(三)初",
    "X51n0826_002:0548c23": "正破。",
    "X51n0826_002:0548c24": "依類假說理且不成(至)應亦於水等假說火等名。",
    "X51n0826_002:0549a01": "補遺　此約火德。非類有破猛。以火性言赤。以火",
    "X51n0826_002:0549a02": "色言轉生。成熟化有為無是火之德。意謂火之猛",
    "X51n0826_002:0549a03": "性赤色。類火人有之。火之轉生。成熟化有為無之",
    "X51n0826_002:0549a04": "德。非類火人有。是故猛赤類有德則不共若無共",
    "X51n0826_002:0549a05": "德。而可假說彼人為火。則應於水。亦可假說為火",
    "X51n0826_002:0549a06": "耶。",
    "X51n0826_002:0549a07": "△次遮救。",
    "X51n0826_002:0549a08": "若謂猛等雖非類德(至)現見亦有互相離故。",
    "X51n0826_002:0549a09": "音義　先牒救云。猛赤之德。雖非類有。然人之色",
    "X51n0826_002:0549a10": "赤者性必猛。性猛者色必赤。有似乎火故。可於人",
    "X51n0826_002:0549a11": "假說如火。此亦下破人之猛赤。亦有互離。現見有",
    "X51n0826_002:0549a12": "人猛而不赤者。亦有赤而不猛者。",
    "X51n0826_002:0549a13": "△三結破。",
    "X51n0826_002:0549a14": "類既無德又互相離(至)故知假說不依類成。",
    "X51n0826_002:0549a15": "音義　無德互離。而可假說。故知假說。不依於類。",
    "X51n0826_002:0549a16": "△次破依實假說(三)初正破。",
    "X51n0826_002:0549a17": "依實假說理亦不成(至)無共假說有過同前。",
    "X51n0826_002:0549a18": "合響　此約火德非共有破。以猛赤之德。人之與",
    "X51n0826_002:0549a19": "火。而不共有。謂猛赤在火在人。其體不同。以其所",
    "X51n0826_002:0549a20": "依無情有情各別異故。若無共德。而假說火人者。",
    "X51n0826_002:0549a21": "則應於水。可以假說火等。問類實俱約無共德破。",
    "X51n0826_002:0549a22": "有何差別。答前約無火德。破依類明似火。人但有",
    "X51n0826_002:0549a23": "相似猛赤。然不能似火。有能燒之用。故云非類有。",
    "X51n0826_002:0549a24": "今約無共德。破依實明似火。人雖有猛赤。然不同",
    "X51n0826_002:0549b01": "火一體。有能燒之用。故非共有。約法雖同。其義各",
    "X51n0826_002:0549b02": "別。",
    "X51n0826_002:0549b03": "△次遮救。",
    "X51n0826_002:0549b04": "若謂人火德相似故(至)說火在人非在德故。",
    "X51n0826_002:0549b05": "音義　先牒救。理亦下破假說火。人應依體立。非",
    "X51n0826_002:0549b06": "在於德。那依似德。而假說耶。",
    "X51n0826_002:0549b07": "△三結破。",
    "X51n0826_002:0549b08": "由此假說不依實成。",
    "X51n0826_002:0549b09": "△次破法(二)初正破假說依真。",
    "X51n0826_002:0549b10": "又假必依真事立者(至)故知假說不依真事。",
    "X51n0826_002:0549b11": "補遺　此約大乘宗中自共相。破彼假必依真。先",
    "X51n0826_002:0549b12": "標斥。真謂下釋。真謂自相者。即諸法自體相。如地",
    "X51n0826_002:0549b13": "之堅相。水之濕相。火之煖相。風之動相等。唯身識",
    "X51n0826_002:0549b14": "現量證知。非名言所得故。假智及詮。俱非其境。假",
    "X51n0826_002:0549b15": "智者。即作行解。有分別心。詮者。謂心上解心名句",
    "X51n0826_002:0549b16": "文。及聲上解心名句文。不得自相等者。正顯假不",
    "X51n0826_002:0549b17": "依真。唯依共相而轉。言共相者。此以名下所詮之",
    "X51n0826_002:0549b18": "義。名共相。會玄云。共相是法自體上義。更無別體。",
    "X51n0826_002:0549b19": "如言火遮非火等。此義即通一切火上。故言共相。",
    "X51n0826_002:0549b20": "得其義也。若法體性。言說所及。假智所緣。是為共",
    "X51n0826_002:0549b21": "相言說。若著自相者。說火之時。火應燒口。火以燒",
    "X51n0826_002:0549b22": "物。為自相故。緣亦如是。緣火之時。火應燒心。今不",
    "X51n0826_002:0549b23": "燒心及燒口者。明緣及說。俱得共相。此是第六意",
    "X51n0826_002:0549b24": "識。隨五識後起。緣此智故。發言語等。但是所緣所",
    "X51n0826_002:0549c01": "說法之共相。非彼自相。亦非下遮轉救。恐彼救云。",
    "X51n0826_002:0549c02": "我宗離大乘所謂自相之外。別有自相名真。為假",
    "X51n0826_002:0549c03": "所依故。遮云。亦非離此有別方便。施設自相。為假",
    "X51n0826_002:0549c04": "所依。然假下釋明假不依真之義結成。然假智詮。",
    "X51n0826_002:0549c05": "必依意言聲相而起。聲不及處。此假智詮。便不轉",
    "X51n0826_002:0549c06": "也(筆削云。意言分別者。意言即分別也。形口曰言。在意曰分別。以所分別與所言同。故云意言。夫人發",
    "X51n0826_002:0549c07": "言。皆意中之事。聲不及處。即是自相義)。能詮謂言及智。所詮謂境與",
    "X51n0826_002:0549c08": "義。此二俱非法之自相。故知假說不依真立。",
    "X51n0826_002:0549c09": "△次結申假說正義。",
    "X51n0826_002:0549c10": "由此但依似事而轉(至)故不可說假必依真。",
    "X51n0826_002:0549c11": "音義　似事即共相也。似謂增益者。謂現量智了",
    "X51n0826_002:0549c12": "自相已。於後剎那。起分別意識。有此分別。變現影",
    "X51n0826_002:0549c13": "像。此是增益。非實有相。如人照鏡。形之與影。宛然",
    "X51n0826_002:0549c14": "二人。是增益義。聲依此似相而轉。不依自相。故不",
    "X51n0826_002:0549c15": "可說假必依真。",
    "X51n0826_002:0549c16": "補遺　開蒙。問共相何境。答比量之境。問何以故。",
    "X51n0826_002:0549c17": "答作情解等。不稱本法故。問緣共相心。不稱本法。",
    "X51n0826_002:0549c18": "應是法執。答此稱影像。若法執不稱影像。問不稱",
    "X51n0826_002:0549c19": "影像。是非量否。答隨所度境。不謬解故。非量謬解",
    "X51n0826_002:0549c20": "(文)。似謂增益者。此稱影像之比量共相境也。非實",
    "X51n0826_002:0549c21": "有相者。不稱本法。非現量自相境也。",
    "X51n0826_002:0549c22": "△三結難非理。",
    "X51n0826_002:0549c23": "是故彼難不應正理。",
    "X51n0826_002:0549c24": "△次示假說意。",
    "X51n0826_002:0550a01": "然依識變對遣妄執(至)於識所變假說我法名。",
    "X51n0826_002:0550a02": "合響　問既依識變。何不直言唯識。而乃假說似",
    "X51n0826_002:0550a03": "我法耶。答然依識變。秪是唯識。只為對遣外道餘",
    "X51n0826_002:0550a04": "乘妄執。心外實有我法故。假說我法言。豈可謂之",
    "X51n0826_002:0550a05": "依真立假乎。近結當文。遠則通結前文。由假說我",
    "X51n0826_002:0550a06": "法所變三句頌也。引證可知。",
    "X51n0826_002:0550a07": "△次釋後三句能變(二)初結前標數。",
    "X51n0826_002:0550a08": "識所變相雖無量種而能變識類則有三。",
    "X51n0826_002:0550a09": "音義　初結前。而能下標類數。謂能變識。雖則有",
    "X51n0826_002:0550a10": "八。約類而言。唯有三種。",
    "X51n0826_002:0550a11": "△次釋通別名(二)初釋三類別名。",
    "X51n0826_002:0550a12": "一謂異熟即第八識(至)及言顯六合為一種。",
    "X51n0826_002:0550a13": "合響　梵音毗播迦。此云異熟。開蒙。問異熟何義。",
    "X51n0826_002:0550a14": "答有三義。謂變異而熟。異時而熟。異類而熟。具此",
    "X51n0826_002:0550a15": "三義。故名異熟。問變異而熟。答種變異時。果方熟",
    "X51n0826_002:0550a16": "故。問異時而熟。答造因果熟。定異時故。問異類而",
    "X51n0826_002:0550a17": "熟。答因通善惡。果唯無記。因果性異。名異類熟(文)。",
    "X51n0826_002:0550a18": "言多異熟性者。此第八識。隨先業轉。不待現緣。名",
    "X51n0826_002:0550a19": "異熟性。不同第七全無。前六唯有一分。故名為多。",
    "X51n0826_002:0550a20": "恒審思量者。謂前五不恒不審。第六審而不恒。第",
    "X51n0826_002:0550a21": "八恒而不審。唯此第七。於已轉依未轉依位。恒審",
    "X51n0826_002:0550a22": "思量我無我相故。了境相麤者。謂諸識雖俱了境。",
    "X51n0826_002:0550a23": "而七八相見。甚微細故。慈恩云。了別別境及麤顯",
    "X51n0826_002:0550a24": "境。唯前六故。宗鏡云。具四義名麤。一易可了知。乃",
    "X51n0826_002:0550b01": "至兒童亦知。二共許有。即三乘共許。三行相麤。為",
    "X51n0826_002:0550b02": "了別行相顯故。四所緣麤。即五塵是麤境。及即兼",
    "X51n0826_002:0550b03": "統之義。顯前六種。總合為一了別境識也。",
    "X51n0826_002:0550b04": "△次釋能變通名(二)初總標。",
    "X51n0826_002:0550b05": "此三皆名能名能變識者能變有二種。",
    "X51n0826_002:0550b06": "△次別釋(二)初釋因能變。",
    "X51n0826_002:0550b07": "一因能變謂第八識(至)有漏善惡熏令生長。",
    "X51n0826_002:0550b08": "合響　先標。謂第八識中。二因習氣。是因能變。即",
    "X51n0826_002:0550b09": "能感異熟果。諸業習氣。及等流果。二取習氣也。華",
    "X51n0826_002:0550b10": "嚴鈔釋云。種子生現行。名因習氣。等流下釋等流",
    "X51n0826_002:0550b11": "習氣。即七識三性種子。各生自現。唯除第八。不能",
    "X51n0826_002:0550b12": "熏故。熏令生長者。謂未生時。由前七識三性現行",
    "X51n0826_002:0550b13": "熏故令生。已生者。復由熏令增長成熟。異熟習氣。",
    "X51n0826_002:0550b14": "唯除第七及無記者。非異熟因故。謂由前六識中。",
    "X51n0826_002:0550b15": "造有漏善惡業。熏令生長。名異熟習氣。前是因緣。",
    "X51n0826_002:0550b16": "此增上緣。開蒙。問因能變義。答謂二因種子。轉變",
    "X51n0826_002:0550b17": "生果。名因能變。",
    "X51n0826_002:0550b18": "△次釋果能變(二)初總明。",
    "X51n0826_002:0550b19": "二果能變謂前二種習氣力故有八識生現種種相。",
    "X51n0826_002:0550b20": "合響　華嚴鈔釋云。即前二因。所生現果。謂有緣",
    "X51n0826_002:0550b21": "法。能變現者名果。能變種種相者。即八識相應心",
    "X51n0826_002:0550b22": "所相見分等。",
    "X51n0826_002:0550b23": "補遺　因能變。約轉變言。種子生現行。名因習氣。",
    "X51n0826_002:0550b24": "果能變。約變現言。唯現心等。能起見相。故云有八",
    "X51n0826_002:0550c01": "識生現種種相。開蒙云。即前二因所生果。其自證",
    "X51n0826_002:0550c02": "分。能變現生相見二分。名果能變。",
    "X51n0826_002:0550c03": "△次別釋(二)初等流果。",
    "X51n0826_002:0550c04": "等流習氣為因緣故(至)名等流果果似因故。",
    "X51n0826_002:0550c05": "合響　體謂內二分。相謂外二分。差別者。謂八識",
    "X51n0826_002:0550c06": "現行體相。各從自種子生。而不亂故。宗鏡第七十",
    "X51n0826_002:0550c07": "一卷云。等流果者。等謂平等。流謂流類。如第八識",
    "X51n0826_002:0550c08": "中三性種子。各生三性現行果。果與因性同故。即",
    "X51n0826_002:0550c09": "心種子生心現行。色種子生色現行。有漏種生有",
    "X51n0826_002:0550c10": "漏現行。無漏種生無漏現行(文)。此是一切法親因",
    "X51n0826_002:0550c11": "緣也。",
    "X51n0826_002:0550c12": "△次異熟果(二)初正釋。",
    "X51n0826_002:0550c13": "異熟習氣為增上緣(至)名異熟果果異因故。",
    "X51n0826_002:0550c14": "音義　引業者。謂業有力。能引總報第八識者。滿",
    "X51n0826_002:0550c15": "業者。謂業無力。唯感前六識中。一分無記。酬於業",
    "X51n0826_002:0550c16": "者。如持五戒招得人身。是總報引業。由於因中。有",
    "X51n0826_002:0550c17": "嗔忍等。於人總報。而有妍媸。名別報滿業。第八識",
    "X51n0826_002:0550c18": "者。是總報主。酬前引業。又恒相續。是真異熟。前六",
    "X51n0826_002:0550c19": "轉識。無記性者。乃是別報。酬滿業者。有間斷故。不",
    "X51n0826_002:0550c20": "名異熟。從真異熟起。名異熟生。此二總得名異熟",
    "X51n0826_002:0550c21": "果。由善惡招。體是無記。果異因故。名為異熟。此即",
    "X51n0826_002:0550c22": "異性而熟。名為異熟也。",
    "X51n0826_002:0550c23": "合響　異熟增上緣等者。會玄第十卷。引古疏云。",
    "X51n0826_002:0550c24": "勝業名引。引餘果生故。報亦名引。引餘果故。成滿",
    "X51n0826_002:0551a01": "果事名滿。因果皆有滿義。引業能招第八識。名真",
    "X51n0826_002:0551a02": "異熟。恒相續故名真。因通善惡。果唯無記。故名異",
    "X51n0826_002:0551a03": "熟。滿業能招前六識中。極劣無記。名異熟生。有間",
    "X51n0826_002:0551a04": "斷故。問明品鈔云。能招第八。引異熟果。故名引業。",
    "X51n0826_002:0551a05": "能招前六。滿異熟果。名為滿業。然其引業能造之",
    "X51n0826_002:0551a06": "思。要是第六意識所起。若其滿業。能造之思。從五",
    "X51n0826_002:0551a07": "識起。故此引業亦名總報業。滿業亦名別業。又引",
    "X51n0826_002:0551a08": "業如畵師作模。滿業如弟子填彩(文)。又宗鏡第五",
    "X51n0826_002:0551a09": "十卷云。異熟識者。此是善惡業果位。以善惡業為",
    "X51n0826_002:0551a10": "因。即招感得此引果故。前世業為因。因是善惡。今",
    "X51n0826_002:0551a11": "世感第八識。是無記異熟。即果異於因。故名異熟。",
    "X51n0826_002:0551a12": "問第八真異熟識。如何名引果。答謂善惡業為能",
    "X51n0826_002:0551a13": "引。第八為所引。是能引家之果。故名引果。故是總",
    "X51n0826_002:0551a14": "報主。前六識名為滿果。有一分善惡別報來滿故。",
    "X51n0826_002:0551a15": "此滿業所招。名異熟生。非真異熟也(文)。",
    "X51n0826_002:0551a16": "△次簡異。",
    "X51n0826_002:0551a17": "此中且說我愛執藏(至)名為異熟非謂一切。",
    "X51n0826_002:0551a18": "合響　釋中。雖有異熟及異熟生。名異熟果。然頌",
    "X51n0826_002:0551a19": "中且說。我愛執藏。第八能變果識。非通前六異熟",
    "X51n0826_002:0551a20": "生。故云非謂一切。△初一頌半。略答外難略標識",
    "X51n0826_002:0551a21": "相竟。",
    "X51n0826_002:0551a22": "△次二十三頌半廣明識相顯前頌意(二)初十四",
    "X51n0826_002:0551a23": "行半頌明三能變相(二)初廣釋三能變相(三)初初",
    "X51n0826_002:0551a24": "能變相(三)初末論設問。",
    "X51n0826_002:0551b01": "雖已略說能變三名(至)且初能變其相云何。",
    "X51n0826_002:0551b02": "△次舉本頌答。",
    "X51n0826_002:0551b03": "頌曰初阿賴耶識(至)恒轉如暴流阿羅漢位捨。",
    "X51n0826_002:0551b04": "開蒙。問初能變識。有幾門解。答有十二門。一自相",
    "X51n0826_002:0551b05": "門(初阿賴耶識)。二果相門(異熟)。三因相門(一切種)四不可知",
    "X51n0826_002:0551b06": "門(不可知)。五所緣門(執受處)。六行相門(了)。七相應門(常與",
    "X51n0826_002:0551b07": "至相應)。八受俱門(唯捨受)。九三性門(是無覆無記)。十心所例",
    "X51n0826_002:0551b08": "王門(觸等亦如是)十一因果法喻門(恒轉如暴流)。十二伏斷",
    "X51n0826_002:0551b09": "位次門(阿羅漢位捨)。",
    "X51n0826_002:0551b10": "△三末論釋成(二)初正釋頌文(八)初自相等三門",
    "X51n0826_002:0551b11": "(二)初正釋三門(二)初別釋(三)初自相門。",
    "X51n0826_002:0551b12": "論曰初能變識大小乘教(至)藏初過重是故偏說。",
    "X51n0826_002:0551b13": "補遺　大乘教。謂阿毗達摩等。小乘教。謂增一阿",
    "X51n0826_002:0551b14": "含等。阿賴耶。此云藏。具三藏義故。謂與下轉釋。圓",
    "X51n0826_002:0551b15": "覺小鈔卷四下釋云。與雜染互為緣者。此解能所",
    "X51n0826_002:0551b16": "藏義。諸有漏法。皆名雜染。謂能持染種。種名所藏。",
    "X51n0826_002:0551b17": "此識為能藏。是雜染法所熏所依處故。又染法為",
    "X51n0826_002:0551b18": "能藏。此識為所藏。有情執為自內我者。此解執藏",
    "X51n0826_002:0551b19": "義。有情謂染第七識。即有能愛之心。為有情。此唯",
    "X51n0826_002:0551b20": "煩惱障義。非所知障。不爾無學應有此名。此不別",
    "X51n0826_002:0551b21": "執為我所。及與他我。名為自內我。此即正解阿賴",
    "X51n0826_002:0551b22": "耶義。義雖具三。正以執藏為名。此即下結示自相。",
    "X51n0826_002:0551b23": "謂即此三藏是識自相。自相者。自體相也。問與雜",
    "X51n0826_002:0551b24": "染互為緣者。說為能藏。即是因義。亦為所藏。即是",
    "X51n0826_002:0551c01": "果義。因果之外。豈更有自體相耶。故答云。攝持因",
    "X51n0826_002:0551c02": "果。為自相故。自相是總。因果是別。攝持別相。為自",
    "X51n0826_002:0551c03": "體故。攝是包含義。持是依持義。問若爾自相應是",
    "X51n0826_002:0551c04": "假有。答不然。若條然因果兩相。合之為自相。自相",
    "X51n0826_002:0551c05": "可成假。既離自相。無別因果相。因果相即自體之",
    "X51n0826_002:0551c06": "上別說。故非假也。此識下釋妨。問此識有三位(一我",
    "X51n0826_002:0551c07": "愛執藏位。二善惡因果位。三相續執持位)。何故三能變中舉異熟。於此",
    "X51n0826_002:0551c08": "釋中反舉藏之名耶。故云此識自相分位雖多。此",
    "X51n0826_002:0551c09": "中先安阿賴耶名者。以是最初捨故。又執藏之義。",
    "X51n0826_002:0551c10": "過失最重。故偏說之(藏初者。初捨故。小乘第四果大乘第八地。先捨阿賴耶名)。",
    "X51n0826_002:0551c11": "此識自相分位雖多者。瑜伽論云。第八識自相有",
    "X51n0826_002:0551c12": "八。一依止執受相。二最初生起相。三有明了性相。",
    "X51n0826_002:0551c13": "四有種子性相。五業用差別相。六身受差別相。七",
    "X51n0826_002:0551c14": "處無心定相。八命終時分相。",
    "X51n0826_002:0551c15": "△二果相門。",
    "X51n0826_002:0551c16": "此是能引諸界趣生(至)異熟實不共故偏說之。",
    "X51n0826_002:0551c17": "合響　此是能引等者。謂善不善業是能引。能引",
    "X51n0826_002:0551c18": "三界五趣四生之異熟果故。即此第八異熟識。是",
    "X51n0826_002:0551c19": "所引。離此下正顯。唯此為界趣生。真異熟果。故云",
    "X51n0826_002:0551c20": "離此(云云)。此即下結示果相。此識下簡異多位種。",
    "X51n0826_002:0551c21": "小鈔云。異熟是善惡業果位。從無始來。至於等覺。",
    "X51n0826_002:0551c22": "因位最寬。多種者。宗鏡第五十一卷云。望自種子。",
    "X51n0826_002:0551c23": "是等流果。望作意等心所。是士用果。望第七識。為",
    "X51n0826_002:0551c24": "增上果。望善惡因。即異熟果。第八雖具四果。然前",
    "X51n0826_002:0552a01": "三果。諸識皆有。唯此真異熟果。餘識所無。故云不",
    "X51n0826_002:0552a02": "共偏說也。",
    "X51n0826_002:0552a03": "△三因相門。",
    "X51n0826_002:0552a04": "此能執持諸法種子(至)持種不共是故偏說。",
    "X51n0826_002:0552a05": "合響　染淨諸法種子。此第八能持不失。名為一",
    "X51n0826_002:0552a06": "切種識。餘法者。謂餘色心等法。或有間轉。或無實",
    "X51n0826_002:0552a07": "體。故離第八。餘能持種不可得故。此識下簡異。因",
    "X51n0826_002:0552a08": "相多種者。宗鏡第五十一卷云。能持種子義邊。是",
    "X51n0826_002:0552a09": "持種因。若因望種子。俱時而有。即俱有因。若自類",
    "X51n0826_002:0552a10": "種子。前後相引。即同類因。若望同時心所等。即相",
    "X51n0826_002:0552a11": "應因(文)。第八雖具四因。餘之三因諸識共有。唯持",
    "X51n0826_002:0552a12": "種因。局在此識。故云不共偏說。",
    "X51n0826_002:0552a13": "△次總結。",
    "X51n0826_002:0552a14": "初能變識體相雖多略說唯有如是三相。",
    "X51n0826_002:0552a15": "△次重明因相(三)初標。",
    "X51n0826_002:0552a16": "一切種相應更分別。",
    "X51n0826_002:0552a17": "補遺　三相門中。唯種子相。在於因位。義相難知",
    "X51n0826_002:0552a18": "故。特標種相。更分別之。",
    "X51n0826_002:0552a19": "△次釋(四)初明種子相(二)初正釋(二)初正示種相。",
    "X51n0826_002:0552a20": "此中何法名為種子(至)體用因果理應爾故。",
    "X51n0826_002:0552a21": "補遺　此中者。即本識中也。初句徵。謂本下。正出",
    "X51n0826_002:0552a22": "種相。親生自果者。以見條然不紊亂之義。如眼識",
    "X51n0826_002:0552a23": "種親生眼識現。耳識種。鼻識種。親生耳識鼻識現",
    "X51n0826_002:0552a24": "等。功能者。種有生果作用名功能。差別者。顯此種",
    "X51n0826_002:0552b01": "子非止一種。色心等種。生色心等現。定差別故。轉",
    "X51n0826_002:0552b02": "識論云。所餘七識種子。竝能生自類無量諸法。此",
    "X51n0826_002:0552b03": "與本識下。宗鏡第四十七卷釋云。本識是體。種子",
    "X51n0826_002:0552b04": "是用。種子是因。所生是果。此之二法。理應如是。不",
    "X51n0826_002:0552b05": "一不異。本識望種。於出體中。攝相歸性(攝種子之相。歸於本",
    "X51n0826_002:0552b06": "識體性。以本識是無記故。攝相歸性。亦屬無記)。故皆無記。種從現行。望於",
    "X51n0826_002:0552b07": "本識。相(種子)用(現行)別論。故通三性。若即是一。不可說",
    "X51n0826_002:0552b08": "為有因果法。有體用法。若一向異。應糓麥等能生",
    "X51n0826_002:0552b09": "荳等。以許因果一向異故。不爾法滅應方有用。以",
    "X51n0826_002:0552b10": "許體用一向異故。體用相似。氣勢必同。因果相似。",
    "X51n0826_002:0552b11": "功能狀貌。可相隨順。非一向異。宗鏡第四十八卷。",
    "X51n0826_002:0552b12": "問種子與阿賴耶識。為一為異。答非一非異。攝論",
    "X51n0826_002:0552b13": "云。是不淨品法種子。在阿賴識中。為有別體故異。",
    "X51n0826_002:0552b14": "為無別體故不異。二俱有失。須明不一不異。此阿",
    "X51n0826_002:0552b15": "賴識與種子共生。雖有能依所依。不由別體故異。",
    "X51n0826_002:0552b16": "乃至能是假無體。所是依是實有體。假實和合。異",
    "X51n0826_002:0552b17": "相難可分別。以無二體故。是故非不一。此識先未",
    "X51n0826_002:0552b18": "有功能。熏習生後方有功能。故勝於前。譬如麥種。",
    "X51n0826_002:0552b19": "生於自芽有功能。故說麥是芽種子。麥若陳久。或",
    "X51n0826_002:0552b20": "為火所損。則失功能。麥相不異。以功能壞故。不名",
    "X51n0826_002:0552b21": "種子。此識亦爾。若有生一切法功能。由與功能相",
    "X51n0826_002:0552b22": "應。說名一切種子。此功能若謝無餘。但說名果報",
    "X51n0826_002:0552b23": "識。非一切種子。是故非不異(文)。",
    "X51n0826_002:0552b24": "△次明種實有(二)初正釋。",
    "X51n0826_002:0552c01": "雖非一異而是實有假法如無非因緣故。",
    "X51n0826_002:0552c02": "合響　此斷定實有。謂此之種子。雖與本識及所",
    "X51n0826_002:0552c03": "生果。非一非異。而是有體實法。以是親因緣故。",
    "X51n0826_002:0552c04": "△次釋妨(二)初難。",
    "X51n0826_002:0552c05": "此與諸法既非一異應如瓶等是假非實。",
    "X51n0826_002:0552c06": "補遺　外人難。謂此種子與諸法。既非一異。應如",
    "X51n0826_002:0552c07": "瓶等。泥團與瓶非一異故則此種子同瓶是假。量",
    "X51n0826_002:0552c08": "云。此種子是有法。是假非實宗。與諸法既非一異",
    "X51n0826_002:0552c09": "故因。應如瓶等喻。",
    "X51n0826_002:0552c10": "△次釋(二)初正釋。",
    "X51n0826_002:0552c11": "若爾真如應是假有許則便無真勝義諦。",
    "X51n0826_002:0552c12": "音義　若爾者。牒上難辭。若謂此與諸法。既非一",
    "X51n0826_002:0552c13": "異。是假非實者。真如亦應是假非實。以真如亦與",
    "X51n0826_002:0552c14": "諸法非一異故。若許真如是假。便無真勝義諦。若",
    "X51n0826_002:0552c15": "不許者。此亦應然。",
    "X51n0826_002:0552c16": "△次簡別。",
    "X51n0826_002:0552c17": "然諸種子唯依世俗說為實有不同真如。",
    "X51n0826_002:0552c18": "音義　種子實有。依理世俗。不同真如勝義實有。",
    "X51n0826_002:0552c19": "實有義齊。故可為喻。世俗勝義二諦不同。復須簡",
    "X51n0826_002:0552c20": "別。",
    "X51n0826_002:0552c21": "△次結判(二)初判屬相分。",
    "X51n0826_002:0552c22": "種子雖依第八識體(至)非餘見分恒取此為境故。",
    "X51n0826_002:0552c23": "音義　種子乃是本識相分。非餘三分。見分恒緣",
    "X51n0826_002:0552c24": "此為境故。",
    "X51n0826_002:0553a01": "△次判屬三性(二)初正判。",
    "X51n0826_002:0553a02": "諸有漏種與異熟識(至)善性攝故唯名為善。",
    "X51n0826_002:0553a03": "音義　宗鏡第四十八卷云。此有漏種。與本第八",
    "X51n0826_002:0553a04": "識。體無別故。性類是同。唯是無記。若能所生法。皆",
    "X51n0826_002:0553a05": "通善等三性。謂此種子本能熏現行之因。及後所",
    "X51n0826_002:0553a06": "生現行之果。皆通三性。故言因果俱善等性。此依",
    "X51n0826_002:0553a07": "功能差別門說。非依體門性唯無記。此約有漏種",
    "X51n0826_002:0553a08": "說。若無漏種。非異熟識性所攝。故非無記。體性不",
    "X51n0826_002:0553a09": "順本識體故。體既不同。不可相即。又性類別。能治",
    "X51n0826_002:0553a10": "所治漏無漏殊。不可相即。問無漏既不從識。名無",
    "X51n0826_002:0553a11": "記性。此何為性。答因果俱是善性攝故。唯名為善。",
    "X51n0826_002:0553a12": "法爾一切無漏之法。順理違生。無惡與無記也。",
    "X51n0826_002:0553a13": "△次釋妨(二)初難。",
    "X51n0826_002:0553a14": "若爾何故決擇分說(至)皆有異熟種子皆異熟生。",
    "X51n0826_002:0553a15": "補遺　瑜伽第五十七卷。攝決擇分中。問二十二",
    "X51n0826_002:0553a16": "根。幾有種子異熟。答一切皆有。又問幾是異熟生。",
    "X51n0826_002:0553a17": "答亦一切。種子所攝。異熟所生。今難意云。若無漏",
    "X51n0826_002:0553a18": "種。非是異熟識性所攝。何故瑜伽決擇分說二十",
    "X51n0826_002:0553a19": "二根。一切皆有異熟種子。皆異熟生耶。以未知當",
    "X51n0826_002:0553a20": "知等。後三根唯無漏故。二十二根。見後第七卷末。",
    "X51n0826_002:0553a21": "△次釋。",
    "X51n0826_002:0553a22": "雖名異熟而非無記(至)非無記性所攝異熟。",
    "X51n0826_002:0553a23": "音義　先直答。謂名雖同。而性是別。依異下轉釋。",
    "X51n0826_002:0553a24": "初約所依得名。異性相依等者。謂能依無漏種是",
    "X51n0826_002:0553b01": "善。所依異熟是無記。例如眼識等。依眼等根。識通",
    "X51n0826_002:0553b02": "三性。根唯無記。豈善眼識等。不許其依無記根耶。",
    "X51n0826_002:0553b03": "或無下。次約轉變得名。或無漏種。由聞思修熏習",
    "X51n0826_002:0553b04": "轉變。至成熟位。故名異熟。非無記性所攝異熟也。",
    "X51n0826_002:0553b05": "△次明本新義(三)初淨月等師唯立本有(三)初釋",
    "X51n0826_002:0553b06": "義。",
    "X51n0826_002:0553b07": "此中有義一切種子(至)由熏習力但可增長。",
    "X51n0826_002:0553b08": "音義　有義者。有師立義。謂染淨等種。皆本來有。",
    "X51n0826_002:0553b09": "不由熏生。但由熏習力故。令本有種子。增長成熟",
    "X51n0826_002:0553b10": "而已。",
    "X51n0826_002:0553b11": "△次引證(二)初引教。",
    "X51n0826_002:0553b12": "如契經說一切有情(至)如是等文誠證非一。",
    "X51n0826_002:0553b13": "補遺　初引經證。染淨種子。皆本性有。惡叉聚毒",
    "X51n0826_002:0553b14": "樹果。一苞三子。此喻差別種。一處業生。法爾而有",
    "X51n0826_002:0553b15": "者。正顯本有種子。非由功力。界即種子差別異名",
    "X51n0826_002:0553b16": "者。瑜伽卷第十二。又諸種子乃有多種差別之名。",
    "X51n0826_002:0553b17": "所謂名界。名種性。名因名薩迦耶。名戲論。乃至如",
    "X51n0826_002:0553b18": "是等類差別。次引論證。由熏長此。亦瑜伽第二卷",
    "X51n0826_002:0553b19": "中文。諸有情等者。顯種本有。不從熏生。般此云入。",
    "X51n0826_002:0553b20": "謂有情類。堪入涅槃法者。漏無漏種。一切悉具。不",
    "X51n0826_002:0553b21": "堪入者。即闕如來緣覺聲聞三種菩提種子。後二",
    "X51n0826_002:0553b22": "句結。",
    "X51n0826_002:0553b23": "△次引理。",
    "X51n0826_002:0553b24": "又諸有情既說本有(至)由熏增長不別熏生。",
    "X51n0826_002:0553c01": "音義　初證無漏種。五種者。一聲聞。二緣覺。三如",
    "X51n0826_002:0553c02": "來。四不定。五闡提。謂聖教既說本有五種性別。故",
    "X51n0826_002:0553c03": "應定有法爾無漏種子。不由熏生。依此建立種性",
    "X51n0826_002:0553c04": "差別。三無漏根者。即未知當知根。已知根。具知根。",
    "X51n0826_002:0553c05": "有漏下例同。漏種亦爾。",
    "X51n0826_002:0553c06": "補遺　法爾有種等。瑜伽卷第二卷。此種子隨所",
    "X51n0826_002:0553c07": "生處。自體之中。餘體種子。皆悉隨逐。是故欲界自",
    "X51n0826_002:0553c08": "體中。亦有色無色界一切種子。如是色界自體中。",
    "X51n0826_002:0553c09": "亦有欲界無色界一切種子。無色界自體中。亦有",
    "X51n0826_002:0553c10": "欲色界一切種子。又云。若於一處有染欲。即說一",
    "X51n0826_002:0553c11": "切處有染欲。若於一處得離欲。即說一切處得離",
    "X51n0826_002:0553c12": "欲。是故一一自體中。皆有一切自體種子。",
    "X51n0826_002:0553c13": "△三結示。",
    "X51n0826_002:0553c14": "如是建立因果不亂。",
    "X51n0826_002:0553c15": "合響　本識中。本有種子。由諸轉識。熏令增長。則",
    "X51n0826_002:0553c16": "漏仍熏漏。無漏仍熏無漏。現熏種時。現因種果。種",
    "X51n0826_002:0553c17": "起現時。種因現果。漏無漏別。如是建立因果不亂。",
    "X51n0826_002:0553c18": "若許熏生。漏與無漏。設互相熏。因果亂矣。",
    "X51n0826_002:0553c19": "△次難陀等師唯立新熏(三)初釋義。",
    "X51n0826_002:0553c20": "有義種子皆熏故生(至)如麻香氣華熏故生。",
    "X51n0826_002:0553c21": "音義　初一句。直明新熏。所熏下通妨。問種若新",
    "X51n0826_002:0553c22": "熏。何故經云無始時來。有種種界。故釋云。能熏所",
    "X51n0826_002:0553c23": "熏俱無始有。乃從無始熏習成就。種子下。約義明",
    "X51n0826_002:0553c24": "熏。種子既是習氣異名。故諸種子。必由熏習而生。",
    "X51n0826_002:0554a01": "如胡麻中香氣。必假華熏。方得香也。量云。種子皆",
    "X51n0826_002:0554a02": "熏故生。習氣必由熏習有故。如麻香氣。",
    "X51n0826_002:0554a03": "△次引證(二)初引教。",
    "X51n0826_002:0554a04": "如契經說諸有情心(至)外種熏習或有或無。",
    "X51n0826_002:0554a05": "補遺　內種。謂本識中種。外種。謂糓麥等種。外種",
    "X51n0826_002:0554a06": "熏習或有或無者。外種是假。以是第八識中。共中",
    "X51n0826_002:0554a07": "不共種子所生現行之法。故云或有熏習。以糓麥",
    "X51n0826_002:0554a08": "等。自有根種。展轉相傳。故云或無熏習。",
    "X51n0826_002:0554a09": "△次引理(二)初證有漏。",
    "X51n0826_002:0554a10": "又名言等三種熏習(至)故有漏種必藉熏生。",
    "X51n0826_002:0554a11": "音義　三種習氣。一名言。二有支。三我執。解見後",
    "X51n0826_002:0554a12": "第八卷。",
    "X51n0826_002:0554a13": "△次證無漏。",
    "X51n0826_002:0554a14": "無漏種生亦由熏習(至)是出世心種子性故。",
    "X51n0826_002:0554a15": "合響　淨法界者。即清淨法界。真如妙理。等流正",
    "X51n0826_002:0554a16": "法者。即諸佛菩薩。如清淨妙理所說教法。謂此教",
    "X51n0826_002:0554a17": "法。即詮此清淨法界之正法。非別有所說。故云平",
    "X51n0826_002:0554a18": "等流類。此句釋成種子由熏生。下句釋成是無漏。",
    "X51n0826_002:0554a19": "△三會違(二)初會本有五種性別(三)初標。",
    "X51n0826_002:0554a20": "有情本來種性差別(至)但依有障無障建立。",
    "X51n0826_002:0554a21": "合響　此由初家意。以無漏種子有無。有五性別。",
    "X51n0826_002:0554a22": "證成定有法爾種子。今通云。五性別者。但依有障",
    "X51n0826_002:0554a23": "無障建立。何關無漏種子有無耶。",
    "X51n0826_002:0554a24": "△次釋。",
    "X51n0826_002:0554b01": "如瑜伽說於真如境(至)即立彼為如來種性。",
    "X51n0826_002:0554b02": "音義　畢竟者。謂永不可害也。不般涅槃法性者。",
    "X51n0826_002:0554b03": "謂一闡提。",
    "X51n0826_002:0554b04": "△三結。",
    "X51n0826_002:0554b05": "故知本來種性差別依障建立非無漏種。",
    "X51n0826_002:0554b06": "△次會地獄成就三根。",
    "X51n0826_002:0554b07": "所說成就無漏種言依當可生非已有體。",
    "X51n0826_002:0554b08": "補遺　此結顯上義。通上瑜伽論。謂彼論意。依地",
    "X51n0826_002:0554b09": "獄有情。當來有可生無漏種義。名為成就。非謂地",
    "X51n0826_002:0554b10": "獄有情。已有無漏種體也。",
    "X51n0826_002:0554b11": "△三護法正義新本合論(三)初正釋二類(二)初標。",
    "X51n0826_002:0554b12": "有義種子各有二類。",
    "X51n0826_002:0554b13": "合響　宗鏡第四十八卷云。若取正義。本有新熏。",
    "X51n0826_002:0554b14": "合生現行。非有前後。古德解熏種義。諸法雖有新",
    "X51n0826_002:0554b15": "舊二種。當生現時。或從新生。或從舊生。名為二種。",
    "X51n0826_002:0554b16": "非為二種於一念中同生一現。若爾即有多種共",
    "X51n0826_002:0554b17": "生一芽之過。以此准知。色心相分種。竝同於此(文)。",
    "X51n0826_002:0554b18": "△次釋(二)初本有。",
    "X51n0826_002:0554b19": "一者本有謂無始來(至)此即名為本性住種。",
    "X51n0826_002:0554b20": "合響　宗鏡第四十八卷云。一切種子。與第八識",
    "X51n0826_002:0554b21": "一時而有。從此能生前七現行。古德問。此總未熏",
    "X51n0826_002:0554b22": "時。此本有從何而生。答謂從無始時來。此身與種",
    "X51n0826_002:0554b23": "子俱時而有。如外草木等種(文)。",
    "X51n0826_002:0554b24": "△次始起。",
    "X51n0826_002:0554c01": "二者始起謂無始來(至)此即名為習所成種。",
    "X51n0826_002:0554c02": "音義　現行者。現有三義。一顯現。簡非種子。二現",
    "X51n0826_002:0554c03": "在。簡非過未。三現有。簡非無法。",
    "X51n0826_002:0554c04": "補遺　瑜伽論卷第二云。又種子體。無始時來。相",
    "X51n0826_002:0554c05": "續不絕。性雖無始有之。然由淨不淨業。差別熏發。",
    "X51n0826_002:0554c06": "望數數取異熟果。說彼為新。",
    "X51n0826_002:0554c07": "△次斥前互闕(二)初破淨月唯本有(二)初正破(二)",
    "X51n0826_002:0554c08": "初明違理(二)初約因緣義破不從熏生(三)初標。",
    "X51n0826_002:0554c09": "若唯本有轉識不應與阿賴耶為因緣性。",
    "X51n0826_002:0554c10": "音義　由有新熏。前七與第八為因緣性。若唯本",
    "X51n0826_002:0554c11": "有。則前七雖是能熏。不應與第八。為因緣性。",
    "X51n0826_002:0554c12": "合響　開蒙云若唯本有無新熏者。前七王所。具",
    "X51n0826_002:0554c13": "能熏義。何緣不熏。舉例難云。如水既濕。何不潤物。",
    "X51n0826_002:0554c14": "若不潤者。恁麼則火應不燒。地應不載。風應不動。",
    "X51n0826_002:0554c15": "此例無邊。為大失也。",
    "X51n0826_002:0554c16": "△次釋(二)初引經。",
    "X51n0826_002:0554c17": "如契經說諸法於識(至)展轉相生互為因果。",
    "X51n0826_002:0554c18": "音義　先引文。宗鏡古師釋云。諸法於識藏能攝",
    "X51n0826_002:0554c19": "藏也。謂與諸識。作二緣性。一為彼種子。二為彼所",
    "X51n0826_002:0554c20": "依。識於法亦爾。所攝藏也。謂諸轉識。與阿賴耶。亦",
    "X51n0826_002:0554c21": "為二緣。一於現法長養彼種。二於後法轉攝植彼",
    "X51n0826_002:0554c22": "種互相生故。此頌下。華嚴鈔云。七熏八種。七是八",
    "X51n0826_002:0554c23": "因。八含七種。八是七因。故云互為因果。",
    "X51n0826_002:0554c24": "合響　顯揚論卷第十七。問互為因相。建立云何。",
    "X51n0826_002:0555a01": "答阿賴耶識。與彼轉識。為二種因。一為種子生因。",
    "X51n0826_002:0555a02": "二為所依止因。種子生因者。謂諸所有善不善無",
    "X51n0826_002:0555a03": "記。轉識生時。一切皆因阿賴耶識種子而生。所依",
    "X51n0826_002:0555a04": "止因者。謂由阿賴耶識。所執色根。為依止故。五識",
    "X51n0826_002:0555a05": "身轉。非無執受。又由有此識故。得有意根。由此意",
    "X51n0826_002:0555a06": "根為依止故。意識得生。復次轉識。與阿賴耶識。為",
    "X51n0826_002:0555a07": "二種因。一於現法中。長養彼種子故。二於後法中。",
    "X51n0826_002:0555a08": "為彼得生攝植彼種子故。於現法中長養彼種子",
    "X51n0826_002:0555a09": "者。謂隨依止阿賴耶識。如是如是善不善無記。轉",
    "X51n0826_002:0555a10": "識生時。於一依止。同生同滅。如是如是熏習此識",
    "X51n0826_002:0555a11": "(即彼三性轉識熏此賴耶)。由是因緣故。後彼轉識。善不善無記",
    "X51n0826_002:0555a12": "性。轉識復增上。轉復熾然。轉復明了。而得生起。於",
    "X51n0826_002:0555a13": "後法中攝植彼種子者。謂彼熏習種類。能引攝未",
    "X51n0826_002:0555a14": "來(顯識論云。分別識名為攝識。譬如誦經。初一徧未得。第二徧誦攝前第一。如是乃至第十徧誦通利",
    "X51n0826_002:0555a15": "時。即通攝前九。此即引攝未來攝植彼種之義)。即此異熟阿賴耶識。如是",
    "X51n0826_002:0555a16": "種子因故。依止因故。長養種子攝植種子故。是名",
    "X51n0826_002:0555a17": "建立阿賴耶識。互為因相。",
    "X51n0826_002:0555a18": "△次引論。",
    "X51n0826_002:0555a19": "攝大乘說阿賴耶識(至)又如束蘆互相依住。",
    "X51n0826_002:0555a20": "音義　宗鏡云。如燈炷束蘆者。舉增上緣。喻因緣",
    "X51n0826_002:0555a21": "義。如燈炷與燄。展轉生燄。內炷生燄。如種生現。內",
    "X51n0826_002:0555a22": "燄燒炷。如現熏種。又如束蘆相依。為俱有因。類顯",
    "X51n0826_002:0555a23": "二法為喻。喻因緣義。",
    "X51n0826_002:0555a24": "△三結。",
    "X51n0826_002:0555b01": "唯依此二建立因緣(至)與阿賴耶有因緣義。",
    "X51n0826_002:0555b02": "音義　唯依種現互相生義。建立因緣。除此餘法。",
    "X51n0826_002:0555b03": "非因緣義。若謂種子不由熏生。如何前七與第八。",
    "X51n0826_002:0555b04": "有因緣義。",
    "X51n0826_002:0555b05": "△次約因緣義破由熏增長。",
    "X51n0826_002:0555b06": "非熏令長可名因緣勿善惡業與異熟果為因緣故。",
    "X51n0826_002:0555b07": "音義　由前本有家云。由熏習力。令本有種。但可",
    "X51n0826_002:0555b08": "增長。即熏增長。可名因緣。故轉識與阿賴耶。有因",
    "X51n0826_002:0555b09": "緣義。破云。非熏令長。可名因緣。應知熏長。是增上",
    "X51n0826_002:0555b10": "緣。如善惡業。感異熟果。非因緣故。",
    "X51n0826_002:0555b11": "△次明違教。",
    "X51n0826_002:0555b12": "又諸聖教說有種子由熏習生皆違彼義。",
    "X51n0826_002:0555b13": "△次結責。",
    "X51n0826_002:0555b14": "故唯本有理教相違。",
    "X51n0826_002:0555b15": "△次破難陀唯新熏(二)初正破(二)初明違理(二)初",
    "X51n0826_002:0555b16": "正明違理(二)初斥非(二)初約有為無漏無因破。",
    "X51n0826_002:0555b17": "若唯始起有為無漏(至)善等應為不善等種。",
    "X51n0826_002:0555b18": "音義　有為無漏者。謂四智菩提清淨法界。乃是",
    "X51n0826_002:0555b19": "了因所了。可非種生。四智菩提。生因所生。生必有",
    "X51n0826_002:0555b20": "種。若無本有無漏種子。為因緣故。則不得生應一",
    "X51n0826_002:0555b21": "切有情。永不成佛。有漏下破救。前始起家救云。聞",
    "X51n0826_002:0555b22": "淨法界等流正法。所起聞熏習。即此聞熏。為無漏",
    "X51n0826_002:0555b23": "種。破云初聞熏習。是有漏心。不應為無漏種。若有",
    "X51n0826_002:0555b24": "漏種。生無漏法。應無漏種。可得生有漏法。是以云",
    "X51n0826_002:0555c01": "勿無漏種生有漏故。若許則應諸佛復生有漏。而",
    "X51n0826_002:0555c02": "善等應為不善等種。",
    "X51n0826_002:0555c03": "合響　開蒙云。若唯新熏無本有者。上品無漏無",
    "X51n0826_002:0555c04": "記第八。此上二類無新熏理。又無本有。從何種生。",
    "X51n0826_002:0555c05": "唯新熏者。不盡此理。",
    "X51n0826_002:0555c06": "補遺　未登地以前。資糧加行位中。所有聞思修",
    "X51n0826_002:0555c07": "慧。俱屬有漏善。但可為增上緣。助彼無漏種子。令",
    "X51n0826_002:0555c08": "漸增長。非可作因緣也。如下文云。後勝進位。熏令",
    "X51n0826_002:0555c09": "增長無漏法起。以此為因。",
    "X51n0826_002:0555c10": "△次遮性淨為無漏生因(三)初出彼所憑。",
    "X51n0826_002:0555c11": "分別論者雖作是說(至)故無漏法非無因生。",
    "X51n0826_002:0555c12": "合響　分別論者。指造中邊分別論之人。即天親",
    "X51n0826_002:0555c13": "菩薩。彼論上卷云。云何不染非不染。本心自性清",
    "X51n0826_002:0555c14": "淨故。云何不淨非不淨。煩惱客塵故。此中但義出",
    "X51n0826_002:0555c15": "彼引由。前以無漏無因。破唯始起。彼救云。分別論",
    "X51n0826_002:0555c16": "者說。心性本淨。乃至轉成無漏。故無前過。意即此",
    "X51n0826_002:0555c17": "彼清淨性。是有為無漏之因。何要本有無漏種子。",
    "X51n0826_002:0555c18": "今護法破云。分別論者。雖作是說。心性本淨(云云)。",
    "X51n0826_002:0555c19": "然未可據此。遂謂便無前過。何者。以彼說無為(涅槃)。",
    "X51n0826_002:0555c20": "非說有為(菩提)無漏故耳。",
    "X51n0826_002:0555c21": "△次破彼謬解(二)初徵。",
    "X51n0826_002:0555c22": "而心性言彼說何義。",
    "X51n0826_002:0555c23": "合響　此徵其所解。謂汝引分別論者所說心性",
    "X51n0826_002:0555c24": "本淨等語。以救前過。今且問汝。彼心性言。為說何",
    "X51n0826_002:0556a01": "義。",
    "X51n0826_002:0556a02": "△次破(三)初破以空理為無漏因。",
    "X51n0826_002:0556a03": "若說空理空非心因(至)以體前後無轉變故。",
    "X51n0826_002:0556a04": "音義　若說空理為心性。此空理是無為。非有為",
    "X51n0826_002:0556a05": "無漏菩提心因。且空理常住。非諸法種。以體前後",
    "X51n0826_002:0556a06": "無轉變故。種子必須剎那滅故。",
    "X51n0826_002:0556a07": "△次破以即心為無漏因。",
    "X51n0826_002:0556a08": "若即說心應同數論(至)勿善惡等互為因故。",
    "X51n0826_002:0556a09": "音義　若即說現在心。其體本淨。有煩惱時。其相",
    "X51n0826_002:0556a10": "則染。離煩惱時。轉成無漏。其體常如。是則應同數",
    "X51n0826_002:0556a11": "論師所執自性。相雖轉變。而體常一。又心通三性。",
    "X51n0826_002:0556a12": "若說心即本淨者。惡無記心。應是善心。若許是善。",
    "X51n0826_002:0556a13": "應與信等心所相應。不許是善。惡與無應記非善",
    "X51n0826_002:0556a14": "心體。既爾惡無記心。尚不可名善。何況是有為無",
    "X51n0826_002:0556a15": "漏耶。又有漏善心。非無漏因。有漏善心雖異。不善",
    "X51n0826_002:0556a16": "雜染是同故。如惡心等性非無漏。既善惡等。皆非",
    "X51n0826_002:0556a17": "無漏。故不應與無漏為因。何以故。勿便善惡等。互",
    "X51n0826_002:0556a18": "為因故。",
    "X51n0826_002:0556a19": "△三破有漏性是無漏(二)初以有漏例無漏。",
    "X51n0826_002:0556a20": "若有漏心性是無漏(至)差別因緣不可得故。",
    "X51n0826_002:0556a21": "音義　若漫言心雖有漏。性是無漏。名本淨者。反",
    "X51n0826_002:0556a22": "是而言。則無漏心性應有漏。何者。心法是同。差別",
    "X51n0826_002:0556a23": "因緣不可得故。",
    "X51n0826_002:0556a24": "△次以異生例聖者(二)初正例。",
    "X51n0826_002:0556b01": "又異生心若是無漏則異生位無漏現行應名聖者。",
    "X51n0826_002:0556b02": "△次破救。",
    "X51n0826_002:0556b03": "若異生心性雖無漏(至)種子現行性相同故。",
    "X51n0826_002:0556b04": "音義　先牒轉救。若謂異生心性雖無漏。相有染",
    "X51n0826_002:0556b05": "故。不得名為無漏現行。故異生位。無有應名聖之",
    "X51n0826_002:0556b06": "失。則心下破。謂現行既非無漏。則心種子。亦非無",
    "X51n0826_002:0556b07": "漏。何故汝論。說有異生唯得成就無漏種子。何者。",
    "X51n0826_002:0556b08": "種子現行。性相同故。",
    "X51n0826_002:0556b09": "△三申經正義。",
    "X51n0826_002:0556b10": "然契經說心性淨者(至)性是無漏故名本淨。",
    "X51n0826_002:0556b11": "合響　然經說心性淨者。謂二空所顯真如。真如",
    "X51n0826_002:0556b12": "是心實性故。宗鏡卷第四十八云。心性者真如也。",
    "X51n0826_002:0556b13": "真如無為。非心之因。亦非種子。能有果法。如虗空",
    "X51n0826_002:0556b14": "等(文)。或說第一義。不相應心體。名性本淨。心體非",
    "X51n0826_002:0556b15": "是煩惱法故。具斯二義。名性本淨。故非有漏。心性",
    "X51n0826_002:0556b16": "是無漏。名本性淨也。",
    "X51n0826_002:0556b17": "△次顯正。",
    "X51n0826_002:0556b18": "由此應信是諸有情(至)有漏法種類此應知。",
    "X51n0826_002:0556b19": "合響　宗鏡卷第四十八云。法爾本有無漏種子。",
    "X51n0826_002:0556b20": "雖有生果之能。須假資加二位。有漏諸善資。熏擊",
    "X51n0826_002:0556b21": "發。方能生現(文)。故見道位無漏現起。用此清淨無",
    "X51n0826_002:0556b22": "漏種子為因。無漏起時。復熏成種。展轉增勝。乃至",
    "X51n0826_002:0556b23": "圓滿菩提。故無漏種。定有本新二類。有漏例知。",
    "X51n0826_002:0556b24": "△次通前所引(四)初通內種定有熏習。",
    "X51n0826_002:0556c01": "諸聖教中雖說內種(至)故說內種定有熏習。",
    "X51n0826_002:0556c02": "補遺　由前難陀立義。唯新無本。故云種子皆熏",
    "X51n0826_002:0556c03": "故生。且引教證成內種定有熏習故。護法通之。謂",
    "X51n0826_002:0556c04": "教中雖如此說。然不定說一切種子皆熏故生。寧",
    "X51n0826_002:0556c05": "撥全無本有種子。然熏習之義。通於生長。勿得漫",
    "X51n0826_002:0556c06": "言皆熏故生。故本有種子。亦由熏習。令其增盛。方",
    "X51n0826_002:0556c07": "能得果。是故聖教。槩說內種定有熏習也。",
    "X51n0826_002:0556c08": "△次通無漏由聞熏習(二)初明亦熏本無漏種。",
    "X51n0826_002:0556c09": "其聞熏習非唯有漏(至)故亦說此名聞熏習。",
    "X51n0826_002:0556c10": "音義　有漏善心。聞正法時。新所熏種。是有漏性。",
    "X51n0826_002:0556c11": "熏習本有無漏種子。令其增盛。是無漏性。彼執新",
    "X51n0826_002:0556c12": "熏。即無漏種。殊不知本有無漏種子。止得熏令增",
    "X51n0826_002:0556c13": "長。乃至生出世心。又復不知此新熏種。是有漏性。",
    "X51n0826_002:0556c14": "故此釋云。其聞熏習。非是唯熏新有漏種。亦熏本",
    "X51n0826_002:0556c15": "有無漏種子。令漸增盛。乃至生出世心。以從真如",
    "X51n0826_002:0556c16": "展轉熏生。是故聖教亦說。此名聞熏習。出世心者。",
    "X51n0826_002:0556c17": "即見道無漏心也。",
    "X51n0826_002:0556c18": "△次判二性為緣亦異。",
    "X51n0826_002:0556c19": "聞熏習中有漏性者(至)方便說為出世心種。",
    "X51n0826_002:0556c20": "音義　聞熏習中有漏性者。於三斷中。是修所斷。",
    "X51n0826_002:0556c21": "於五果中。感異熟果。於四緣中。為見道心勝增上",
    "X51n0826_002:0556c22": "緣。聞熏習中無漏性者。是非所斷。與見道心。正為",
    "X51n0826_002:0556c23": "親因緣。是等流果。此正下釋疑。疑云。既別有無漏",
    "X51n0826_002:0556c24": "性。與出世心為因緣。何故教中有處。不簡有漏。總",
    "X51n0826_002:0557a01": "說聞熏習。為出世心種。故釋云。此正因緣(云云)。如",
    "X51n0826_002:0557a02": "無性攝論云。此聞熏習。雖是世間有漏心。而是出",
    "X51n0826_002:0557a03": "世間心種子故。",
    "X51n0826_002:0557a04": "△三通依障建立種性(二)初正釋。",
    "X51n0826_002:0557a05": "依障建立種性別者(至)障有可斷不可斷義。",
    "X51n0826_002:0557a06": "補遺　此中通意。由前難陀。引瑜伽論文。會釋淨",
    "X51n0826_002:0557a07": "月家。有情本性差別。不由無漏種子有無。但依有",
    "X51n0826_002:0557a08": "障無障建立。故護法通云。謂依障建立種性別者。",
    "X51n0826_002:0557a09": "意顯正由無漏種子有無(云云)。乃至結示云。故由",
    "X51n0826_002:0557a10": "無漏種子有無。障有可斷不可斷義。文中初標意。",
    "X51n0826_002:0557a11": "謂若下釋。非涅槃法者。指闡提。故由下結。",
    "X51n0826_002:0557a12": "△次通妨。",
    "X51n0826_002:0557a13": "然無漏種微隱難知(至)而說依障立種性別。",
    "X51n0826_002:0557a14": "音義　新熏家復難云。既由無漏種子有無。立種",
    "X51n0826_002:0557a15": "性別。云何瑜伽中說依障建立。釋曰。斷障可否。由",
    "X51n0826_002:0557a16": "種有無。論不說者。為無漏種隱微難知。故約彼障",
    "X51n0826_002:0557a17": "顯性差別。若不爾者。彼障有何別因。害有可不可",
    "X51n0826_002:0557a18": "者。若謂法爾種亦應然。若本全無無漏法種。聖道",
    "X51n0826_002:0557a19": "不生。誰斷二障。而言約此立種性別。",
    "X51n0826_002:0557a20": "△四通三根依當可生。",
    "X51n0826_002:0557a21": "既彼聖道必無生義說當可生亦定非理。",
    "X51n0826_002:0557a22": "音義　此承上文。無無漏種。則諸聖道永無生義。",
    "X51n0826_002:0557a23": "而新熏家。謂地獄成就無漏三根。依當可生。亦非",
    "X51n0826_002:0557a24": "理也。",
    "X51n0826_002:0557b01": "△次明違教。",
    "X51n0826_002:0557b02": "然諸聖教處處說有本有種子皆違彼義。",
    "X51n0826_002:0557b03": "△次結責。",
    "X51n0826_002:0557b04": "故唯始起理教相違。",
    "X51n0826_002:0557b05": "△三結示正義。",
    "X51n0826_002:0557b06": "由此應知諸法種子各有本有始起二類。",
    "X51n0826_002:0557b07": "合響　宗鏡出護法意云。有漏無漏種子。皆有新",
    "X51n0826_002:0557b08": "熏本有。合生現行。亦不雜亂。若新熏遇緣。即從新",
    "X51n0826_002:0557b09": "熏生。若本有遇緣。即從本有生。若偏執唯從新熏。",
    "X51n0826_002:0557b10": "或偏執唯從本有。二俱違教。若二義俱取。善符教",
    "X51n0826_002:0557b11": "理。",
    "X51n0826_002:0557b12": "補遺　一往如上。更須細簡。無漏中佛果善。及因",
    "X51n0826_002:0557b13": "中上品無漏。唯從舊種生。若見道本有無漏種。已",
    "X51n0826_002:0557b14": "發現行。從初地已去。十地位中。則有新熏本有二",
    "X51n0826_002:0557b15": "類。若有漏中。宗鏡第四十八卷云。今正解者。第八",
    "X51n0826_002:0557b16": "識聚。及此所變異熟五根相分。并異熟浮根等。及",
    "X51n0826_002:0557b17": "異熟前六識等。竝無新熏。以其極劣。非能熏故。從",
    "X51n0826_002:0557b18": "本有舊種所生。其長養五根。及此浮根(異熟五根長養五根",
    "X51n0826_002:0557b19": "者。如過去業。招得眼等。名異熟五根。於今世時。因飲食等。長小令大。養瘦令肥。名長養五根)。及",
    "X51n0826_002:0557b20": "等流五塵等相分。前六識所變者。皆可各有新本",
    "X51n0826_002:0557b21": "二種(文)。若善惡有覆前七識聚。一一皆有新本二",
    "X51n0826_002:0557b22": "類。",
    "X51n0826_002:0557b23": "△三明種子義(三)初明內種(三)初總標。",
    "X51n0826_002:0557b24": "然種子義略有六種。",
    "X51n0826_002:0557c01": "補遺　攝論頌曰。勝義諸種子。當知有六種。剎那",
    "X51n0826_002:0557c02": "滅俱有。恒隨轉應知。決定待眾緣。唯能引自果。",
    "X51n0826_002:0557c03": "△次別釋(六)初剎那滅。",
    "X51n0826_002:0557c04": "一剎那滅謂體纔生(至)不可說有能生用故。",
    "X51n0826_002:0557c05": "合響　先釋義。此遮下明簡。竝如文。開蒙。問剎那",
    "X51n0826_002:0557c06": "滅者何也。答顯是有為有轉變義。於轉變位。能取",
    "X51n0826_002:0557c07": "與果。方成種子。問剎那義簡去何法。不得名種。答",
    "X51n0826_002:0557c08": "簡無為法。及長時四相。併外道常我。",
    "X51n0826_002:0557c09": "△二果俱有。",
    "X51n0826_002:0557c10": "二果俱有謂與所生(至)故但應說與果俱有。",
    "X51n0826_002:0557c11": "合響　開蒙難。若剎那滅為種子者。應前念種望",
    "X51n0826_002:0557c12": "後念現。或應一念。自他相望。皆與為種。答第二義",
    "X51n0826_002:0557c13": "簡要果俱有。宗鏡釋云。謂此種子。要望所生現行",
    "X51n0826_002:0557c14": "果法。俱時現有現者。一顯現。二現在。三現有。三義",
    "X51n0826_002:0557c15": "名現。由此無性人。第七識不名種子。果不顯現故。",
    "X51n0826_002:0557c16": "即顯現言。簡彼第七。現在簡前後。現有簡假法。體",
    "X51n0826_002:0557c17": "是實有。方成種子故。顯現唯在果。現有唯在因。現",
    "X51n0826_002:0557c18": "在通因果。和合簡相離(文)。現種下轉釋。明簡去之",
    "X51n0826_002:0557c19": "義。種現相望。種非是現。故名異類。然現與種雖是",
    "X51n0826_002:0557c20": "類別。互不相違。一處一時。有能生用。是種子義。非",
    "X51n0826_002:0557c21": "如種引生種。其類雖同。自體相違。因果前後必不",
    "X51n0826_002:0557c22": "俱有。雖因下。意明因果雖有俱不俱殊。要須因果",
    "X51n0826_002:0557c23": "同時。現在可有生果因用。以未來未生。過去已滅。",
    "X51n0826_002:0557c24": "無自體故。依生下。結示立名。",
    "X51n0826_002:0558a01": "△三恒隨轉。",
    "X51n0826_002:0558a02": "三恒隨轉謂要長時(至)此顯種子自類相生。",
    "X51n0826_002:0558a03": "合響　開蒙。問種因生現。要與現果俱時而有。方",
    "X51n0826_002:0558a04": "得名種。現因熏種。亦與種果俱時而有。應亦名種。",
    "X51n0826_002:0558a05": "答有第三義。要恒隨轉。問恒是何義。答要長時相",
    "X51n0826_002:0558a06": "續。其性一類。方名種子(文)。種子轉至成熟位。將生",
    "X51n0826_002:0558a07": "現時。名究竟位。此遮下。開蒙云。遮彼轉識現熏種",
    "X51n0826_002:0558a08": "時。雖一念與種果俱有。非恒隨轉。問其能熏現與",
    "X51n0826_002:0558a09": "所熏種。何非恒隨。答間斷之識。三性互起。非長相",
    "X51n0826_002:0558a10": "續。一類而轉。故能熏現不得名種。難曰。若爾第七",
    "X51n0826_002:0558a11": "不間。應得名種。答漏無漏間。不得名種。難若云一",
    "X51n0826_002:0558a12": "類。如何說有有壽盡相。答約生果有限。名有壽盡",
    "X51n0826_002:0558a13": "相。種體非斷。",
    "X51n0826_002:0558a14": "△四性決定。",
    "X51n0826_002:0558a15": "四性決定謂隨因力(至)生異性果有因緣義。",
    "X51n0826_002:0558a16": "音義　先釋義。性謂三性。決定者。謂此種子。各別",
    "X51n0826_002:0558a17": "決定。從此物種。還生此物故。因力謂前能生善等。",
    "X51n0826_002:0558a18": "即隨前因力。生後現果。前後善等。一定不移。此遮",
    "X51n0826_002:0558a19": "下明遮。謂此決定義。遮餘部所執。善等因生惡等",
    "X51n0826_002:0558a20": "果。",
    "X51n0826_002:0558a21": "合響　開蒙問。若恒隨轉得名種子。應善等種生",
    "X51n0826_002:0558a22": "染等現。答四性決定。遮彼異性。為自類因。問性決",
    "X51n0826_002:0558a23": "何義。能遮彼也。答謂隨能熏善惡無記。決定無雜。",
    "X51n0826_002:0558a24": "生各性果。名性決定。難若異性因不名種子。如何",
    "X51n0826_002:0558b01": "說有因通善惡。果唯無記也。答彼增上緣。此說因",
    "X51n0826_002:0558b02": "緣。",
    "X51n0826_002:0558b03": "△五待眾緣。",
    "X51n0826_002:0558b04": "五待眾緣謂此要待(至)故種於果非恒頓生。",
    "X51n0826_002:0558b05": "合響　先釋義。此遮下明遮。初以眾緣。遮自然生。",
    "X51n0826_002:0558b06": "次以待緣遮緣恒有(開蒙)。問若自性因生自性果。應",
    "X51n0826_002:0558b07": "此性因一時頓生。此性多果。答五待眾緣。遮彼頓",
    "X51n0826_002:0558b08": "生多此性果。問待緣何意。答須等待眾緣和合。方",
    "X51n0826_002:0558b09": "起現行。始成種子。問眾緣者何。答親因緣。增上緣。",
    "X51n0826_002:0558b10": "等無間緣。所緣緣。問誰說一因。頓生多果。答外道",
    "X51n0826_002:0558b11": "執自然等頓生多果。",
    "X51n0826_002:0558b12": "△六引自果。",
    "X51n0826_002:0558b13": "六引自果謂於別別(至)執色心等互為因緣。",
    "X51n0826_002:0558b14": "合響　先釋義。此遮下明遮。初遮外道。次遮餘部。",
    "X51n0826_002:0558b15": "俱如文。開蒙問。若同性待緣。生一性果。應善色種",
    "X51n0826_002:0558b16": "生善心果。餘性準難。答六引自果。謂要別色及別",
    "X51n0826_002:0558b17": "心等。各自引生自色心果。方成種子。問色心互生。",
    "X51n0826_002:0558b18": "是誰所執。答有外道計一因能生一切諸果。是故",
    "X51n0826_002:0558b19": "遮之。",
    "X51n0826_002:0558b20": "△三結示。",
    "X51n0826_002:0558b21": "唯本識中功能差別具斯六義成種非餘。",
    "X51n0826_002:0558b22": "△次明外種。",
    "X51n0826_002:0558b23": "外穀麥等識所變故(至)令不頓絕即名引因。",
    "X51n0826_002:0558b24": "音義　攝論云。種子有二。一外種。但是假名。以一",
    "X51n0826_002:0558c01": "切法。唯有識故。二內種。則是真實。以一切法。以識",
    "X51n0826_002:0558c02": "為本故。故穀麥等。是第八識變。相分所攝。無性攝",
    "X51n0826_002:0558c03": "論云。若外種子。親望於芽。為能生因。傳望莖等為",
    "X51n0826_002:0558c04": "能引因。准攝論釋。內種亦有生引二因。謂阿賴耶",
    "X51n0826_002:0558c05": "識中內種子。親望名色。為能生因。傳望六處乃至",
    "X51n0826_002:0558c06": "老死。為能引因。後反釋云。若二種子。唯作生因非",
    "X51n0826_002:0558c07": "引因者。收置倉中麥等種子。不應久時相似相續。",
    "X51n0826_002:0558c08": "喪後屍骸。如青瘀等分位隨轉。亦不應有。何者。纔",
    "X51n0826_002:0558c09": "死即應滅壞故。",
    "X51n0826_002:0558c10": "△三簡熏習。",
    "X51n0826_002:0558c11": "內種必由熏習生長(至)是共相種所生果故。",
    "X51n0826_002:0558c12": "合響　無性攝論釋云。內種子。即是阿賴耶識中。",
    "X51n0826_002:0558c13": "一切法熏習。如是種子。應知定由熏習故有。何以",
    "X51n0826_002:0558c14": "故。若無所持聞等熏習。多聞等果。不見有故。外種",
    "X51n0826_002:0558c15": "熏習或有或無者。以外種是依報。乃眾生共相種",
    "X51n0826_002:0558c16": "所感。故云熏習或有。以彼自有根種。展轉相傳。故",
    "X51n0826_002:0558c17": "云熏習或無。宗鏡云。云何外種子。如穀麥等。無熏",
    "X51n0826_002:0558c18": "習。得成種子。由內外得成。是故內有熏者。外若成",
    "X51n0826_002:0558c19": "種子。不由自能。必由內熏習感外。故成種子。何以",
    "X51n0826_002:0558c20": "故。一切外法。離內則不成。是故於外不成熏習。亦",
    "X51n0826_002:0558c21": "由內有熏習。得成種子(文)。為增上緣等者。謂外種",
    "X51n0826_002:0558c22": "子。辦自所生果。是增上緣。必以內種為因緣。何者。",
    "X51n0826_002:0558c23": "是本識中共相種。所生果故。",
    "X51n0826_002:0558c24": "補遺　廣百論卷第三云。如外種等。依自因緣功",
    "X51n0826_002:0559a01": "能差別。而得生起(此內種為因緣)。復待餘緣。助發功力。變",
    "X51n0826_002:0559a02": "生自類芽等諸果(外餘緣為增上緣)。",
    "X51n0826_002:0559a03": "△四明熏習義(三)初總標(二)初問。",
    "X51n0826_002:0559a04": "依何等義立熏習名。",
    "X51n0826_002:0559a05": "△次答。",
    "X51n0826_002:0559a06": "所熏能熏各具四義令種生長故名熏習。",
    "X51n0826_002:0559a07": "合響　習氣種子名異義同。習氣約熏習時說。種",
    "X51n0826_002:0559a08": "子對現行立名。宗鏡。問熏習以何為義。答熏者發",
    "X51n0826_002:0559a09": "也。或猶致也。習者生也。近也。數也。即發致果。於本",
    "X51n0826_002:0559a10": "識內。令種子生近生長也。",
    "X51n0826_002:0559a11": "△次別釋(二)初行熏(三)初徵。",
    "X51n0826_002:0559a12": "何等名為所熏四義。",
    "X51n0826_002:0559a13": "△次釋(四)初堅住性。",
    "X51n0826_002:0559a14": "一堅住性若法始終(至)性不堅住故非所熏。",
    "X51n0826_002:0559a15": "合響　先釋義。此遮下次明遮。下皆倣此。宗鏡第",
    "X51n0826_002:0559a16": "四十八卷云。夫為所熏者。且須一類堅住相續不",
    "X51n0826_002:0559a17": "斷。能持習氣。乃是所熏。今前六轉識。若五位無心",
    "X51n0826_002:0559a18": "時。皆間斷故。既非堅住。非是所熏。此亦遮經部師。",
    "X51n0826_002:0559a19": "將色心更互持種。論主云。且如於無色界入滅定",
    "X51n0826_002:0559a20": "時。色心俱間斷。此時將何法能持種。又如五根五",
    "X51n0826_002:0559a21": "塵。皆不通三界。亦非堅住。如何堪為所熏性。又第",
    "X51n0826_002:0559a22": "七識。在有漏位。雖不間斷。在十地位中。亦有解脫",
    "X51n0826_002:0559a23": "間斷。謂得無漏時。不能持有漏種。以有漏無漏體",
    "X51n0826_002:0559a24": "相違故。以第八識。雖是有漏。以在因中。體無解脫。",
    "X51n0826_002:0559b01": "唯無覆性。即不妨亦能持無漏種。得名所熏。量云。",
    "X51n0826_002:0559b02": "轉識是有法。非所熏宗。性不堅住故因。如聲風等",
    "X51n0826_002:0559b03": "喻。",
    "X51n0826_002:0559b04": "△二無記性。",
    "X51n0826_002:0559b05": "二無記性若法平等(至)唯帶舊種非新受熏。",
    "X51n0826_002:0559b06": "合響　宗鏡。問若言有堅住性。即是所熏者。只如",
    "X51n0826_002:0559b07": "佛果第八。亦是堅住性。應名所熏。答將第二義簡。",
    "X51n0826_002:0559b08": "夫為所熏者。須唯是一類無記。即不違善惡性。方",
    "X51n0826_002:0559b09": "受彼熏。今佛果第八。既是善性。即不容不善。及無",
    "X51n0826_002:0559b10": "記性。非是所熏。以佛果圓滿故。如沉麝不受臭穢",
    "X51n0826_002:0559b11": "物熏。若不善性者。即是煩惱。又不容信等心所熏。",
    "X51n0826_002:0559b12": "互不相容納故。其所熏性。如寬心捨行之人。能容",
    "X51n0826_002:0559b13": "納得一切善惡事。如惡心性人。即不中第八識。似",
    "X51n0826_002:0559b14": "寬心捨行之人。能容一切習氣。有此義故。方名所",
    "X51n0826_002:0559b15": "熏。若如來第八無漏淨識。所持一切無漏之種。從",
    "X51n0826_002:0559b16": "無始以來。展轉相傳舊種而已。此唯在因中。曾所",
    "X51n0826_002:0559b17": "熏習。帶此舊種。非新受熏。以唯善故。違於不善等。",
    "X51n0826_002:0559b18": "又云。善染如沉麝韮蒜等。故不受熏。無記如素帛。",
    "X51n0826_002:0559b19": "故能受熏。如善不容於惡。猶白不受於黑。若惡不",
    "X51n0826_002:0559b20": "容於善。如臭不納於香。唯本識之含藏。同太虗之",
    "X51n0826_002:0559b21": "廣納。",
    "X51n0826_002:0559b22": "△三可熏性。",
    "X51n0826_002:0559b23": "三可熏性若法自在(至)依他堅密故非所熏。",
    "X51n0826_002:0559b24": "合響　宗鏡問。若言堅住性。及無記性。二義便名",
    "X51n0826_002:0559c01": "所熏者。且如第八五心所同心王。具此二義。應是",
    "X51n0826_002:0559c02": "所熏。又如無為。亦有堅住性義。為所熏何失。答將",
    "X51n0826_002:0559c03": "第三義簡。自在者。正簡難陀。許第八五心所受熏。",
    "X51n0826_002:0559c04": "論主云。心所不自在故。依他生起。非所熏性。性非",
    "X51n0826_002:0559c05": "堅密者簡馬鳴菩薩。真如受熏。論主云。無為體堅",
    "X51n0826_002:0559c06": "密。如金石等。而不受熏。夫可熏者。須體性虗疎。能",
    "X51n0826_002:0559c07": "容種子方得。唯第八心王。體性虗疎。方可受熏。如",
    "X51n0826_002:0559c08": "衣服虗疎。方能受香等熏。",
    "X51n0826_002:0559c09": "△四與能熏和合。",
    "X51n0826_002:0559c10": "四與能熏共和合性(至)無和合義故非所熏。",
    "X51n0826_002:0559c11": "合響　宗鏡。問若言有堅住性。無記性。及可熏性",
    "X51n0826_002:0559c12": "三義。即是所熏者。應可此人第八識。受他人前七",
    "X51n0826_002:0559c13": "識熏。以此人第八。是可熏性故。答將第四義簡。今",
    "X51n0826_002:0559c14": "將此人第八。望他人前七。無同時同處和合義。故",
    "X51n0826_002:0559c15": "非是所熏。亦遮經部師。將前念識體。熏後念識相。",
    "X51n0826_002:0559c16": "不同時。亦非所熏。",
    "X51n0826_002:0559c17": "△三結。",
    "X51n0826_002:0559c18": "唯異熟識具此四義可是所熏非心所等。",
    "X51n0826_002:0559c19": "合響　華嚴鈔云。非心所等者。即第八同時心所。",
    "X51n0826_002:0559c20": "等取所餘。如上所簡。",
    "X51n0826_002:0559c21": "△次能熏(三)初徵。",
    "X51n0826_002:0559c22": "何等名為能熏四義。",
    "X51n0826_002:0559c23": "△次釋(四)初有生滅。",
    "X51n0826_002:0559c24": "一有生滅若法非常(至)無生長用故非能熏。",
    "X51n0826_002:0560a01": "合響　宗鏡云。外人問。無為法得名能熏否。答將",
    "X51n0826_002:0560a02": "第一義簡。前七識有生滅。有生長作用。乃是能熏",
    "X51n0826_002:0560a03": "(文)。",
    "X51n0826_002:0560a04": "△二有勝用。",
    "X51n0826_002:0560a05": "二有勝用若有生滅(至)勢力羸劣故非能熏。",
    "X51n0826_002:0560a06": "合響　宗鏡。問若爾者。如業感異熟生心心所。及",
    "X51n0826_002:0560a07": "色法不相應行等。皆有生滅。亦有作用。應是能熏。",
    "X51n0826_002:0560a08": "答將第二義簡。其業感異熟生心心所等。劣弱無",
    "X51n0826_002:0560a09": "強盛作用。能熏色法。雖有強盛。又無緣慮勝用。不",
    "X51n0826_002:0560a10": "相應行。二用俱闕。此非能熏。又勢用有二。一能緣",
    "X51n0826_002:0560a11": "用。即簡諸色。為相分熏。非能緣熏。二強盛用。謂不",
    "X51n0826_002:0560a12": "任運起。即異熟心等。有緣慮用。無強盛用。為相分",
    "X51n0826_002:0560a13": "熏。非能緣熏。內色等有強盛用。無能緣用。異熟心",
    "X51n0826_002:0560a14": "等。有能緣用。無強盛用。不相應法。二用俱無。皆非",
    "X51n0826_002:0560a15": "能熏。即緣勢用。可致熏習。如強徤人。能致功効。",
    "X51n0826_002:0560a16": "△三有增減。",
    "X51n0826_002:0560a17": "三有增減若有勝用(至)前後佛果應有勝劣。",
    "X51n0826_002:0560a18": "合響　宗鏡。問若有生滅。及有勝用。即名能熏者。",
    "X51n0826_002:0560a19": "如佛果前七識。亦具此二義。應是能熏。答將第三",
    "X51n0826_002:0560a20": "義簡。開蒙。問有增減者。何等義也。答損益之義。佛",
    "X51n0826_002:0560a21": "無損益。故非能熏(文)。若有損益。則應前佛後佛有",
    "X51n0826_002:0560a22": "勝劣之不同矣。",
    "X51n0826_002:0560a23": "△四與所熏和合。",
    "X51n0826_002:0560a24": "四與所熏和合而轉(至)無和合義故非能熏。",
    "X51n0826_002:0560b01": "合響　宗鏡。問若言具有生滅。有勝用。有增減三",
    "X51n0826_002:0560b02": "義。即名能熏者。如他人前七識。亦有上三義。應與",
    "X51n0826_002:0560b03": "此人第八。熏得種否。答將第四義簡(文)。要與所熏",
    "X51n0826_002:0560b04": "和合而轉。簡自他前後不得互熏。",
    "X51n0826_002:0560b05": "△三結。",
    "X51n0826_002:0560b06": "唯七轉識及彼心所(至)具此四義可是能熏。",
    "X51n0826_002:0560b07": "合響　開蒙。問能熏前七。皆有王所。莫同第八唯",
    "X51n0826_002:0560b08": "王非所麼。答王所皆能。問前七心所。何故同王。亦",
    "X51n0826_002:0560b09": "能熏也。答四義具故。問第八心所。何不同王亦所",
    "X51n0826_002:0560b10": "熏耶。答適來已簡。闕自在義。所以非所。難曰。心所",
    "X51n0826_002:0560b11": "不自在。心所非所熏。心所不自在。心所非能熏。答",
    "X51n0826_002:0560b12": "已具義不具義故。何煩再問。我問前義。豈可重繁。",
    "X51n0826_002:0560b13": "答為因據有力。心所亦能熏。心所有力故。受熏須",
    "X51n0826_002:0560b14": "報主。心所非所熏。所非報主故。難曰。為因言有力。",
    "X51n0826_002:0560b15": "心所便能熏。為果應有力。心所亦所熏。答為果無",
    "X51n0826_002:0560b16": "力。又過失多。所以心所非是所熏問何知。無力。及",
    "X51n0826_002:0560b17": "有過失。答既有過失。知是無力。問過失者何。答頓",
    "X51n0826_002:0560b18": "生六果。是為過失。宗鏡。問七能熏中熏第八。四分",
    "X51n0826_002:0560b19": "之中。約熏何分。答前五轉識。能熏阿賴耶相分種",
    "X51n0826_002:0560b20": "子。第六意識。能熏第八相見分種子。第七末那。唯",
    "X51n0826_002:0560b21": "熏第八見分種子。問前七識四分何分能熏。答見",
    "X51n0826_002:0560b22": "相二分能熏種。以此二分。有作用故。問相分是色。",
    "X51n0826_002:0560b23": "何能熏種。答但是見分與力。令相分熏種。如梟附",
    "X51n0826_002:0560b24": "塊而成卵[穀-禾+卵]。又是分是自證分與力。問前五識與",
    "X51n0826_002:0560c01": "第八。熏相分種者。其第八相分有三境。今熏何相",
    "X51n0826_002:0560c02": "分種。答但熏內身及外器。實五塵相分種。餘即不",
    "X51n0826_002:0560c03": "熏。以不能緣故。問五識於一切時。為皆熏三種。為",
    "X51n0826_002:0560c04": "有不爾。答皆熏三種。縱異界相緣時。五識須託自",
    "X51n0826_002:0560c05": "第八相。而熏本質種。又如二禪已上。借初禪三識。",
    "X51n0826_002:0560c06": "緣上地三境時。亦各熏三種。其相質種。二禪已上。",
    "X51n0826_002:0560c07": "收見分種。即屬初禪繫。以越界地地法無。故言借。",
    "X51n0826_002:0560c08": "若得諸根互用。緣自他五塵境。皆熏三種子。以是",
    "X51n0826_002:0560c09": "性境收本質。同是第八相分故。若第六緣第八見",
    "X51n0826_002:0560c10": "分時。熏得見質二種。皆是心種。即與第八熏得見",
    "X51n0826_002:0560c11": "分種。又自熏得第六見分種。中間相分即不熏。若",
    "X51n0826_002:0560c12": "第六緣第八相分時。或熏三種子。為自熏得能緣",
    "X51n0826_002:0560c13": "見分種。若現量時。亦自熏得相分五塵種。又與第",
    "X51n0826_002:0560c14": "八。熏得五根塵本質種。多分只熏見質二種。問第",
    "X51n0826_002:0560c15": "六緣第八三境相分時。皆與熏得三境種否。答只",
    "X51n0826_002:0560c16": "熏根身器界種。緣種子境。即不熏種。恐犯無窮過",
    "X51n0826_002:0560c17": "故。其第六緣五根及種子境時。皆是獨影境。有說",
    "X51n0826_002:0560c18": "是性境者。即須相分是實。便有兩重五根現行。犯",
    "X51n0826_002:0560c19": "有情界增過。故知不可。問第六能緣第八四分。何",
    "X51n0826_002:0560c20": "言唯熏見相分種。答以內二分。與見分同。是心種",
    "X51n0826_002:0560c21": "故。於見分中攝。問第六緣一百法時。皆熏本質種",
    "X51n0826_002:0560c22": "否。答若緣無為。并不相應行。及心所中一分假者。",
    "X51n0826_002:0560c23": "皆不熏本質種。實者即熏。以緣假法時。但是獨影",
    "X51n0826_002:0560c24": "境故。亦不熏相分種。其能緣見分種即熏。若第七",
    "X51n0826_002:0561a01": "識。緣第八見分熏種者。但熏見質二種。定不熏相",
    "X51n0826_002:0561a02": "分種。其中間相分。但從兩頭合起。仍通二性。一半",
    "X51n0826_002:0561a03": "從本質上起者。是無覆性。一半從能緣見分上生",
    "X51n0826_002:0561a04": "者。是有覆性。",
    "X51n0826_002:0561a05": "△三結判(二)初結熏習。",
    "X51n0826_002:0561a06": "如是能熏與所熏識(至)如熏苣蕂故名熏習。",
    "X51n0826_002:0561a07": "音義　先法次喻。言苣蕂者。攝論云。苣蕂本來是",
    "X51n0826_002:0561a08": "炭。多時埋在地中。便變為苣蕂。如苣蕂與華俱生",
    "X51n0826_002:0561a09": "俱滅。由於熏習故生香氣。又種子是習氣之異名。",
    "X51n0826_002:0561a10": "習氣必由熏習而有。舉喻。如蔴香氣花熏故生。即",
    "X51n0826_002:0561a11": "胡麻中所有香氣。必假花熏。方得香也。西方若欲",
    "X51n0826_002:0561a12": "作塗身香油。先以花香。取於苣蕂子。聚為一處。淹",
    "X51n0826_002:0561a13": "令極爛。後取苣蕂壓油。油遂香氣芬馥故。麻中無",
    "X51n0826_002:0561a14": "香氣。因華熏故生。熏習義者。要俱生俱滅。熏習義",
    "X51n0826_002:0561a15": "成。非如種生芽異時故。不同生滅。故以為喻。",
    "X51n0826_002:0561a16": "△次判因果(二)初約種現判因果同時。",
    "X51n0826_002:0561a17": "能熏識等從種生時(至)因果俱時理不傾動。",
    "X51n0826_002:0561a18": "音義　能熏現識。從種生時。即能為因。復熏成種。",
    "X51n0826_002:0561a19": "種生現時。則種因現果。現生種時。則現因種果。三",
    "X51n0826_002:0561a20": "法者。前後種子。為二法。中間現識。為一法。此三展",
    "X51n0826_002:0561a21": "轉能生所生。因果同時。如下喻同時之義。前後焦",
    "X51n0826_002:0561a22": "炷。喻前後種。中間光燄。喻現行識。此喻展轉相生",
    "X51n0826_002:0561a23": "之義。蘆束相依。而不相離。此喻互相依住之義。如",
    "X51n0826_002:0561a24": "是因果同時。道理一定。而不傾動。量云。種現是有",
    "X51n0826_002:0561b01": "法。因果同時宗。因云。展轉相生故。同喻。如炷燄等。",
    "X51n0826_002:0561b02": "△次約三類判因果橫豎(二)初正判三類。",
    "X51n0826_002:0561b03": "能熏生種種起現行(至)如同類因引等流果。",
    "X51n0826_002:0561b04": "音義　俱有同類。是六因中二。士用等流。即五果",
    "X51n0826_002:0561b05": "中二。五果如下釋。六因如宗鏡第七十一卷中釋。",
    "X51n0826_002:0561b06": "俱有者。謂此與果俱時而有。果與因俱。名俱有因。",
    "X51n0826_002:0561b07": "士用果。謂士夫作用。所成辦果。能熏勝用。所生種",
    "X51n0826_002:0561b08": "子。種隨因力生善等法。義同俱有因。得士用果。同",
    "X51n0826_002:0561b09": "類者。即因似果。如先善心與後善心作因等。等流",
    "X51n0826_002:0561b10": "果者。即果似因。如後善心與先善心為果等。謂前",
    "X51n0826_002:0561b11": "種子。生後自類。所生自類果。似前因義。如同類因。",
    "X51n0826_002:0561b12": "引生等流果。",
    "X51n0826_002:0561b13": "合響　開蒙。問種引種。現引現。不同時。種生現。現",
    "X51n0826_002:0561b14": "熏種。却同時。請細敷演有異之理。答種引種。現引",
    "X51n0826_002:0561b15": "現。約剎那四相。前後相引。乃橫說。故不同也。種生",
    "X51n0826_002:0561b16": "現。現熏種。約頭上脚下。生莖結子。乃豎說故。却同",
    "X51n0826_002:0561b17": "時也。是故不同。",
    "X51n0826_002:0561b18": "△次結屬因緣。",
    "X51n0826_002:0561b19": "此二於果是因緣性(至)設名因緣應知假說。",
    "X51n0826_002:0561b20": "合響　此二者。指上種生現。現熏種。因果同時故。",
    "X51n0826_002:0561b21": "合為一。種引種。因果前後。別自為一。餘法即現引",
    "X51n0826_002:0561b22": "現等。開蒙。問種生現。現生種。如父生子。子復生孫。",
    "X51n0826_002:0561b23": "是親因緣。殊無疑滯。其種引種。何理說為親因緣",
    "X51n0826_002:0561b24": "也。答前念既滅。後念已生。即前念體。親引後念。知",
    "X51n0826_002:0561c01": "是親因緣。譬如輥彈。前彈至後。後彈即是前彈之",
    "X51n0826_002:0561c02": "體。豈不親也。其種現相生別辦體者。尚說為親。此",
    "X51n0826_002:0561c03": "種引種。前念後念。即是一體。豈不至親也。問其現",
    "X51n0826_002:0561c04": "引現。亦是前念。親引後念。應是因緣。何故却說為",
    "X51n0826_002:0561c05": "真等流也。答疏出已有種子生故。問疏意如何。答",
    "X51n0826_002:0561c06": "前念種子生起頭上前念現行。其種輥至第二念",
    "X51n0826_002:0561c07": "時。還生頭上第二念現。故知後念現行。不是前念",
    "X51n0826_002:0561c08": "現行親生。如戴花人。向前行時。其花不曾自向前",
    "X51n0826_002:0561c09": "行。隨人向前也。思之思之。問三類親因緣。四類真",
    "X51n0826_002:0561c10": "等流。請以喻釋不同之理。答種生現。如焦炷生燄。",
    "X51n0826_002:0561c11": "現熏種。如燄生焦炷。種引種。如炷前後自相引生。",
    "X51n0826_002:0561c12": "現引現。如燄前後自家相引。其義稍難。又復問云。",
    "X51n0826_002:0561c13": "何故前三名親因緣。第四只名等流也。答炷親生",
    "X51n0826_002:0561c14": "燄。燄親生焦。此之易見。炷引炷者。其炷脚下。更無",
    "X51n0826_002:0561c15": "有物能生炷者。即知前炷。親引後炷。此亦名親。其",
    "X51n0826_002:0561c16": "燄引燄脚下。已有前後燈炷。而生燄故。即知後燄",
    "X51n0826_002:0561c17": "非前親引。故非因緣。只是等流。止是相似。名真流。",
    "X51n0826_002:0561c18": "不是親生。故非因緣。翻云若前後燄。自親引生。何",
    "X51n0826_002:0561c19": "故炷盡。燄便隨滅。固是前燄。不能親生也。",
    "X51n0826_002:0561c20": "△三結。",
    "X51n0826_002:0561c21": "是謂略說一切種相。",
    "X51n0826_002:0561c22": "△二不可知等三門(二)初徵答總標。",
    "X51n0826_002:0561c23": "此識行相所緣云何謂不可知執受處了。",
    "X51n0826_002:0561c24": "合響　先徵。謂不下。答不可知。即第四不可知門。",
    "X51n0826_002:0562a01": "執受處。即第五所緣門。了即第六行相門。",
    "X51n0826_002:0562a02": "△次別釋三門(二)初釋行相所緣(二)初略釋(二)初",
    "X51n0826_002:0562a03": "明行相。",
    "X51n0826_002:0562a04": "了謂了別即是行相識以了別為行相故。",
    "X51n0826_002:0562a05": "合響　了謂了別者。即第八識。能緣見分。見分取",
    "X51n0826_002:0562a06": "境。有了別用。故名行相(行猶緣也作平聲)。開蒙云。能緣用",
    "X51n0826_002:0562a07": "謂之見分。",
    "X51n0826_002:0562a08": "△次明所緣(二)初別明執受處(二)初釋明處。",
    "X51n0826_002:0562a09": "處謂處所即器世間是諸有情所依處故。",
    "X51n0826_002:0562a10": "合響　開蒙云。有情所依世界如器。名器世間。即",
    "X51n0826_002:0562a11": "第八識所緣之相分。",
    "X51n0826_002:0562a12": "△次釋執受。",
    "X51n0826_002:0562a13": "執受有二謂諸種子(至)攝為自體同安危故。",
    "X51n0826_002:0562a14": "音義　先標。開蒙云。第八自證分上。一分生現功",
    "X51n0826_002:0562a15": "能。謂之種子。有根之身。名為根身。謂諸下釋。相名",
    "X51n0826_002:0562a16": "分別習氣者。釋種子也。即有支名言我執三種習",
    "X51n0826_002:0562a17": "氣。亦即五法之三。色根及根依處者。釋根身也。色",
    "X51n0826_002:0562a18": "根即勝義根。根依處。即色根所依之處。謂浮塵根。",
    "X51n0826_002:0562a19": "此二下結。謂此種子根身二種。皆是第八識所執",
    "X51n0826_002:0562a20": "受。攝為自體。同安危故。宗鏡第四十九卷云。執受",
    "X51n0826_002:0562a21": "各具二義。且執二義者。一攝義。攝為自體二持義。",
    "X51n0826_002:0562a22": "持令不散。受二義者。一領義。領以為境。二覺義。令",
    "X51n0826_002:0562a23": "生覺受。安危共同。根身具執受四義。一攝為自體。",
    "X51n0826_002:0562a24": "同是無記性故。二持令不散。第八能任持此身。令",
    "X51n0826_002:0562b01": "不爛壞。三領以為境。根身是第八親相分。四令生",
    "X51n0826_002:0562b02": "覺受。安危共同。若第八危五根危。第八安五根安。",
    "X51n0826_002:0562b03": "若器世間量。但緣非執受。即受二義中。領以為境",
    "X51n0826_002:0562b04": "一義。",
    "X51n0826_002:0562b05": "補遺　宗鏡。問此第八識。有幾執受。答有二種。攝",
    "X51n0826_002:0562b06": "論云。一切種子心識成熟。展轉和合。增長廣大。依",
    "X51n0826_002:0562b07": "二執受。一者有色諸根及所依執受。二者相名分",
    "X51n0826_002:0562b08": "別言說戲論習氣執受(文)。根身器界。如上解。開蒙",
    "X51n0826_002:0562b09": "云。八緣種時。具執二義。攝為自體。持令不散。具受",
    "X51n0826_002:0562b10": "一義。領以為境(文)。又宗鏡。問識中無漏種子。具此",
    "X51n0826_002:0562b11": "三義否。答一切有漏種子。即具三義。若是無漏種",
    "X51n0826_002:0562b12": "子。不隨第八成無記。唯是善性。即第八不領為境。",
    "X51n0826_002:0562b13": "以相違故。不妨持而不緣。三義中但具一義。",
    "X51n0826_002:0562b14": "△次總結是所緣。",
    "X51n0826_002:0562b15": "執受及處俱是所緣(至)行相仗之而得起故。",
    "X51n0826_002:0562b16": "音義　初總明。阿賴耶下明所變。即以下明所緣。",
    "X51n0826_002:0562b17": "△次廣釋(二)初釋行相(三)初略指是異熟見分。",
    "X51n0826_002:0562b18": "此中了者謂異熟識(至)用此了別見分所攝。",
    "X51n0826_002:0562b19": "△次通明心心所分量。",
    "X51n0826_002:0562b20": "補遺　王所分量。總有四義。一相分。二見分。三自",
    "X51n0826_002:0562b21": "證分。四證自證分。有四師立義不同。今先於科下。",
    "X51n0826_002:0562b22": "略敘四家。標宗立義差別來源。令學者預識涇渭。",
    "X51n0826_002:0562b23": "庶使臨文或立或破。消釋文義。不致淆訛。宗鏡第",
    "X51n0826_002:0562b24": "六十卷云。第一安慧。立一自證分。識論云。此自證",
    "X51n0826_002:0562c01": "分。從緣所生。是依他起。故說為有。見相二分。不從",
    "X51n0826_002:0562c02": "緣生。因徧計性妄執而有。如是二分。情有理無。唯",
    "X51n0826_002:0562c03": "自證分。是依他起性。有種子生。是實有故。見相二",
    "X51n0826_002:0562c04": "分是無。更變起我法二執。又是無。以無似無。故知",
    "X51n0826_002:0562c05": "八識見相二分。皆徧計妄執有故。唯有自證一分。",
    "X51n0826_002:0562c06": "是依他起。性是實有(云云)。第二難陀立二分。成唯",
    "X51n0826_002:0562c07": "識。初標宗者。一切心生。皆有見相二分。見相二分。",
    "X51n0826_002:0562c08": "是能所二緣。若無相分牽。心心法無由得生。若無",
    "X51n0826_002:0562c09": "能緣見分。誰知所緣相分。謂有境有心。方成唯識。",
    "X51n0826_002:0562c10": "見分是能變。相分是所變。能所得成。須具二分。見",
    "X51n0826_002:0562c11": "分相分是依他起性。有時緣獨影境。即同種生。有",
    "X51n0826_002:0562c12": "時緣帶質境。即別種生。從種生故。非徧計性。若不",
    "X51n0826_002:0562c13": "許者。諸佛不應現身土等。種種影像也(云云)。第三",
    "X51n0826_002:0562c14": "陳那立三分。謂安慧立一分。但有體而無用。難陀",
    "X51n0826_002:0562c15": "立見相二分。但有用而無體。皆互不足。立理者。謂",
    "X51n0826_002:0562c16": "立量果義。相分為所量。見分為能量。即要自證分",
    "X51n0826_002:0562c17": "為證者。是量果也。今見分緣相分不錯。皆由自證",
    "X51n0826_002:0562c18": "分為作果故(云云)。第四護法立四分。立宗者。心心",
    "X51n0826_002:0562c19": "所若細分別。應有四分。立理者。若無第四分。將何",
    "X51n0826_002:0562c20": "法與第三為量果耶。汝陳那立三分者。謂見分有",
    "X51n0826_002:0562c21": "能量。了境用故。即將自證分為量果。汝自證分。亦",
    "X51n0826_002:0562c22": "有能量照境故。即將何法與能量。自證分為量果",
    "X51n0826_002:0562c23": "耶。即須將第四證自證分。為第三分量果也(云云)。",
    "X51n0826_002:0562c24": "略敘如上。廣如宗鏡。欲詳往討。就中分三。△初難",
    "X51n0826_002:0563a01": "陀立二分(二)初正明立二分(二)初正釋(二)初釋(二)",
    "X51n0826_002:0563a02": "初明心心所各有二分。",
    "X51n0826_002:0563a03": "然有漏識自體生時(至)似能緣相說名見分。",
    "X51n0826_002:0563a04": "音義　清涼云。謂依他二分。似徧計所執二分。又",
    "X51n0826_002:0563a05": "以小乘相分名行相。能取所緣故。見分名事。心心",
    "X51n0826_002:0563a06": "所自體相故。似心外中境。名似所緣。是心外法。此",
    "X51n0826_002:0563a07": "中無故。所變相分。為所緣耳。若明相分。未是顛倒。",
    "X51n0826_002:0563a08": "向心外取。方為倒耳。又見者。是能緣境義。通心心",
    "X51n0826_002:0563a09": "所。非推求義。推求義者。唯慧能故。",
    "X51n0826_002:0563a10": "△次破安慧唯立自證分(二)初破無所緣。",
    "X51n0826_002:0563a11": "若心心所無所緣相(至)自境如餘餘如自故。",
    "X51n0826_002:0563a12": "音義　清涼釋云。不能緣自境者。謂緣色之心。應",
    "X51n0826_002:0563a13": "不能緣色。或應下。謂隨一識等。能緣一切境。以眼",
    "X51n0826_002:0563a14": "識無所緣。而能緣色。餘識無色緣。亦應能緣色。既",
    "X51n0826_002:0563a15": "餘不能緣一切。明知無所緣者。是義不然。此中正",
    "X51n0826_002:0563a16": "義緣自境時。心上必有帶境之相。如鏡上面。似面",
    "X51n0826_002:0563a17": "相生。",
    "X51n0826_002:0563a18": "△次破無能緣。",
    "X51n0826_002:0563a19": "若心心所無能緣相(至)或虗空等亦是能緣。",
    "X51n0826_002:0563a20": "音義　清涼釋曰。若心等無能緣。同虗空。不能緣",
    "X51n0826_002:0563a21": "故。或虗下。此反難也。謂心心所無能緣。而能緣所",
    "X51n0826_002:0563a22": "緣。此虗空等無能緣。亦應緣所緣(文)。量云。心心所",
    "X51n0826_002:0563a23": "是有法。應不能緣宗。因云無能緣相故。喻如虗空。",
    "X51n0826_002:0563a24": "△次結。",
    "X51n0826_002:0563b01": "故心心所必有二相。",
    "X51n0826_002:0563b02": "△次引證。",
    "X51n0826_002:0563b03": "如契經說一切唯有(至)能覺所覺分各自然而轉。",
    "X51n0826_002:0563b04": "補遺　此即密嚴經。前半明無外境。後半明有見",
    "X51n0826_002:0563b05": "相二分。宗鏡釋云。一切唯有覺者。即唯識也。所覺",
    "X51n0826_002:0563b06": "義皆無者。即心外妄執實境是。無能覺所覺者。能",
    "X51n0826_002:0563b07": "覺是依他實見分。所覺是依他實相分。各自然而",
    "X51n0826_002:0563b08": "轉者。見分從心種子生。相分從色種子生。故須立",
    "X51n0826_002:0563b09": "二分。唯識道理方成。",
    "X51n0826_002:0563b10": "△次大小乘辯異(二)初明小乘偏義(二)初明行相",
    "X51n0826_002:0563b11": "所緣。",
    "X51n0826_002:0563b12": "執有離識所緣境者(至)是心心所自體相故。",
    "X51n0826_002:0563b13": "△次明王所同異。",
    "X51n0826_002:0563b14": "心與心所同所依緣(至)識受想等相各別故。",
    "X51n0826_002:0563b15": "音義　彼謂王所同所依根。同所緣境。由彼執離",
    "X51n0826_002:0563b16": "識境。故所緣同。以相分為行相故。得行相相似。事",
    "X51n0826_002:0563b17": "雖數等者。數即心數。等者相似義。彼說王所。皆以",
    "X51n0826_002:0563b18": "見分為事。故云等。若爾則王所何分。故曰事雖數",
    "X51n0826_002:0563b19": "等而相各異。謂識之相。非受等相故。",
    "X51n0826_002:0563b20": "△次申大乘正說(二)初明行相所緣。",
    "X51n0826_002:0563b21": "達無離識所緣境者(至)如不曾更境必不能憶故。",
    "X51n0826_002:0563b22": "音義　清涼釋曰。此中雖是立二分家。義已有三。",
    "X51n0826_002:0563b23": "謂內境是所緣。能緣名行相。自證分名事。是相見",
    "X51n0826_002:0563b24": "二分。所依自體故。此若下。明有自證分。意云。相離",
    "X51n0826_002:0563c01": "於見。無別自體。但二功能故。應別有一所依體。若",
    "X51n0826_002:0563c02": "無自證。應不自憶心心所法。如不曾更境。必不能",
    "X51n0826_002:0563c03": "憶。謂如見分不更相分之境。則不能憶。要曾更之。",
    "X51n0826_002:0563c04": "方能憶之。若無自證。已滅心所。則不能憶。以曾不",
    "X51n0826_002:0563c05": "為自證緣故。則如見分不曾更境。今能憶之。明先",
    "X51n0826_002:0563c06": "有自證。己曾緣故。如於見分。憶曾更境故。",
    "X51n0826_002:0563c07": "合響　唯識疏云。如不曾更境。必不能憶。如現行",
    "X51n0826_002:0563c08": "色曾被見分緣者。後必能憶。若不曾為見分緣者。",
    "X51n0826_002:0563c09": "後時必不能記憶也。以能緣見分。於過去時。及現",
    "X51n0826_002:0563c10": "在世。但緣相分不曾自緣。前已滅心既過去已。今",
    "X51n0826_002:0563c11": "時見分。有何所以。能自憶持。以於昔時。不曾返緣",
    "X51n0826_002:0563c12": "自見分故。既許今時心心所法。能自記憶。明由昔",
    "X51n0826_002:0563c13": "時。有自證分。緣於見分。證彼緣境。作量果故。故今",
    "X51n0826_002:0563c14": "能憶(文)。",
    "X51n0826_002:0563c15": "△次明王所同異。",
    "X51n0826_002:0563c16": "心與心所同所依根(至)識受等體有差別故。",
    "X51n0826_002:0563c17": "音義　謂大乘正義。以相分境為所緣。王所相分",
    "X51n0826_002:0563c18": "各自變起。故但相似。以見分為行相。心王了別為",
    "X51n0826_002:0563c19": "用。心所領納等為用故。行相各別。王所等。以自證",
    "X51n0826_002:0563c20": "分為事故。亦言事雖數等。識體與受等體。定有差",
    "X51n0826_002:0563c21": "別。故相各異。",
    "X51n0826_002:0563c22": "△次陳那立三分(二)初正釋。",
    "X51n0826_002:0563c23": "然心心所一一生時(至)相見必有所依體故。",
    "X51n0826_002:0563c24": "音義　初標宗。各有三分者。顯非王所共三分故。",
    "X51n0826_002:0564a01": "所量下立理。清涼云。所量是相分。能量是見分。量",
    "X51n0826_002:0564a02": "果是自證分。自證分與相見分為所依故。",
    "X51n0826_002:0564a03": "補遺　宗鏡云。見分緣相分不錯。由自證分。為作",
    "X51n0826_002:0564a04": "果故。眼識見分緣青時。定不緣黃也。如見分緣不",
    "X51n0826_002:0564a05": "曾見境。忽然緣黃境時。定不緣青。若無自證分。即",
    "X51n0826_002:0564a06": "見分不能自記憶。故知須立三分。若無自證分。即",
    "X51n0826_002:0564a07": "相見亦無。若有二分者。即須定有自證分。自證分",
    "X51n0826_002:0564a08": "喻牛頭。二角喻相見二分。",
    "X51n0826_002:0564a09": "△次引證。",
    "X51n0826_002:0564a10": "如集量論伽他中說(至)即能量及果彼三體無別。",
    "X51n0826_002:0564a11": "音義　似境相即相分。似外境現故。能取即是見",
    "X51n0826_002:0564a12": "分。能取相分故。自證即自體也。清涼云。果是何義。",
    "X51n0826_002:0564a13": "成滿因義。無別體者。同一識故。則離心無境。",
    "X51n0826_002:0564a14": "△三護法立四分(二)初正明應有四分(二)初正釋。",
    "X51n0826_002:0564a15": "又心心所若細分別(至)證自體者必現量故。",
    "X51n0826_002:0564a16": "音義　初標宗。此若下立理。清涼釋云。見分是心",
    "X51n0826_002:0564a17": "分。須有自證分。自證分是心分。應有第四證。諸能",
    "X51n0826_002:0564a18": "量必有果者。見分是能量。須有自證果。自證量見",
    "X51n0826_002:0564a19": "分。應有第四果。不應下遮救。恐彼救云。却用見分。",
    "X51n0826_002:0564a20": "為第三果。故遮云。不應見分是第三果。見分或時",
    "X51n0826_002:0564a21": "非量攝故。意謂見分。通於三量。三量者。謂現量比",
    "X51n0826_002:0564a22": "量非量。即明見緣相時。或是非量。不可非量法為",
    "X51n0826_002:0564a23": "現量果。自證是心體。得與比量非量而為果。見分",
    "X51n0826_002:0564a24": "非心體。不得與自證。而為其量果故。不得見分。證",
    "X51n0826_002:0564b01": "於第三證自體者。必現量故。第三四分。既是現量。",
    "X51n0826_002:0564b02": "故得相證。無無窮失。意云。若以見分為能量。但用",
    "X51n0826_002:0564b03": "三分亦足矣。若以見分為所量。必須第四為其量",
    "X51n0826_002:0564b04": "果。若通作喻者。所量如絹。能量如尺。智為量果。即",
    "X51n0826_002:0564b05": "自證分。若尺為所使。智為能使。何物用智。即是於",
    "X51n0826_002:0564b06": "人如證自證分。人能用智。智能使人。故能更證。亦",
    "X51n0826_002:0564b07": "如明鏡。鏡像為相。鏡明為見。鏡面如自證。鏡背如",
    "X51n0826_002:0564b08": "證自證。面依於背。背復依面。故得互證。亦可以銅",
    "X51n0826_002:0564b09": "為證自證。鏡依於銅。銅依於鏡。",
    "X51n0826_002:0564b10": "合響　宗鏡第六十卷云。前二師皆非全不正。第",
    "X51n0826_002:0564b11": "三師陳那三分。似有體用。若成量者。於中道理猶",
    "X51n0826_002:0564b12": "未足。須更立第四分。相分為所量。見分為能量。即",
    "X51n0826_002:0564b13": "將自證分為量果。若將見分為所量。自證分為能",
    "X51n0826_002:0564b14": "量。更將何法為量果。故知將證自證分為量果方",
    "X51n0826_002:0564b15": "足也。見分外緣虗疎。通比非二量故。不取見分。為",
    "X51n0826_002:0564b16": "自證量果內二分。唯現量故。互為果無失。夫為量",
    "X51n0826_002:0564b17": "果者。須是現量。方為量果。比非定非量果。喻如作",
    "X51n0826_002:0564b18": "保證人。須是敦直者。方可為證。若略虗人則不堪。",
    "X51n0826_002:0564b19": "又前五識與第八見分。雖是現量。以外緣即非量",
    "X51n0826_002:0564b20": "果。夫量果者。須內緣方為量果。又第七識。雖是內",
    "X51n0826_002:0564b21": "緣。是非量。亦不可為量果。夫為量果者。具二義。一",
    "X51n0826_002:0564b22": "現量。二內緣。又果中後得見分。雖是現量。內緣時",
    "X51n0826_002:0564b23": "變影緣。故非量果。須具三義。又果中根本智見分。",
    "X51n0826_002:0564b24": "雖親證真如。不變影故。是心用故非量果。即須心",
    "X51n0826_002:0564c01": "體。須具四義。一現量。二內緣。三不變影。四是心體。",
    "X51n0826_002:0564c02": "方為量果。",
    "X51n0826_002:0564c03": "△次結判(二)初正判。",
    "X51n0826_002:0564c04": "此四分中前二是外(至)非即非離唯識理成。",
    "X51n0826_002:0564c05": "音義　初判內外。前二即相見二分。是用是外。後",
    "X51n0826_002:0564c06": "二即自證證自證二分。是體是內。初唯下。判能所",
    "X51n0826_002:0564c07": "緣。相分唯所緣。後三分。俱通能所緣。謂第二下轉",
    "X51n0826_002:0564c08": "釋。見分緣相。即是能緣。自證緣見。見即所緣。第三",
    "X51n0826_002:0564c09": "緣第四。三是能緣。四是所緣。第四緣第三。四是能",
    "X51n0826_002:0564c10": "緣。三是所緣。第四不緣第二者。第二既為第三所",
    "X51n0826_002:0564c11": "證。第四設緣。亦無所益。見分通三量。三四皆現量。",
    "X51n0826_002:0564c12": "故心下結。無無窮過者。謂第三四既皆現量。故得",
    "X51n0826_002:0564c13": "互證。無無窮過。若不然者。更須第五證第四。如是",
    "X51n0826_002:0564c14": "展轉。有無窮過。開為四分故非即。合為一心故非",
    "X51n0826_002:0564c15": "離。",
    "X51n0826_002:0564c16": "△次引證。",
    "X51n0826_002:0564c17": "是故契經伽他中說(至)此中見者是見分故。",
    "X51n0826_002:0564c18": "音義　所引即密嚴經。心二性者。內二分為一性。",
    "X51n0826_002:0564c19": "相見二分。為第二性。即心境內外二性。一切分者。",
    "X51n0826_002:0564c20": "內外各二分也。能取纏者。即能緣麤動。是能緣見",
    "X51n0826_002:0564c21": "分。所取纏者。即是相縛所緣縛也。見種種差別者。",
    "X51n0826_002:0564c22": "見分通三量故。此頌下論釋。先釋初句。若內下釋",
    "X51n0826_002:0564c23": "二三句。見有下釋第四句。",
    "X51n0826_002:0564c24": "△次攝歸唯是一心(二)初明攝。",
    "X51n0826_002:0565a01": "如是四分或攝為三(至)或攝為一體無別故。",
    "X51n0826_002:0565a02": "補遺　此言見者。是能緣義。明有所簡別也。宗鏡",
    "X51n0826_002:0565a03": "第六十卷云。此見分有五類。一證見名見。即三根",
    "X51n0826_002:0565a04": "本智見分是。二照燭名見。此通根心。俱有照燭義",
    "X51n0826_002:0565a05": "故。三能緣名見。即通內三分。俱能緣故。四念解名",
    "X51n0826_002:0565a06": "見。以念解所詮義故。五推度名見。即比量心。推度",
    "X51n0826_002:0565a07": "一切境故(文)。今謂後三。俱是能緣性故。皆見分攝",
    "X51n0826_002:0565a08": "者。乃是五類中。第三能緣名見之見。即通見分自",
    "X51n0826_002:0565a09": "證分證自證分。三俱能緣性。義簡非餘四類也。",
    "X51n0826_002:0565a10": "△次引證。",
    "X51n0826_002:0565a11": "如入楞伽伽他中說(至)此一心言亦攝心所。",
    "X51n0826_002:0565a12": "音義　先引經。如是下釋義。宗鏡第六十卷云。如",
    "X51n0826_002:0565a13": "是處處說唯一心者。外境無故。唯有一心。內執著",
    "X51n0826_002:0565a14": "故似外境轉。定無外境。許有自心。不離心故總名",
    "X51n0826_002:0565a15": "一識。心所與心相應。色法心之所變。真如識之實",
    "X51n0826_002:0565a16": "性。皆不離識。竝名唯識。",
    "X51n0826_002:0565a17": "合響　宗鏡第六十一卷。問只如安慧說一分。不",
    "X51n0826_002:0565a18": "立相見等。今護法攝四歸一分時。亦不別立相見",
    "X51n0826_002:0565a19": "等。義勢既同。何故言非安慧等諸師知見耶。答乍",
    "X51n0826_002:0565a20": "看似同。細詳理別。且如安慧立一自證分。全不說",
    "X51n0826_002:0565a21": "證自證分。雖說見相二分。一向判為徧計所執性。",
    "X51n0826_002:0565a22": "此乃四分中一分。全無二分。有名無體。故亦是無。",
    "X51n0826_002:0565a23": "唯立一依他自證分。今護法雖攝四歸一。又不名",
    "X51n0826_002:0565a24": "自證分。但總名一心分。然不失自證等四分義。但",
    "X51n0826_002:0565b01": "以與心無決定相離義。總名一分。與彼別立自證",
    "X51n0826_002:0565b02": "分義別。乃至攝四歸三時。內之二分。雖互相緣。其",
    "X51n0826_002:0565b03": "用各別。然其所緣。不失自體故。但名自證。雖總名",
    "X51n0826_002:0565b04": "自證。而互相緣。二分之義不失。不同陳那自證。但",
    "X51n0826_002:0565b05": "有證見分之自證。即無證自證之自證。由此義故。",
    "X51n0826_002:0565b06": "非諸師之知見。",
    "X51n0826_002:0565b07": "△三結歸是異熟見分。",
    "X51n0826_002:0565b08": "故識行相即是了別了別即是識之見分。",
    "X51n0826_002:0565b09": "△次釋所緣(二)初正明所變(二)初明唯變處等(二)",
    "X51n0826_002:0565b10": "初正釋(二)初明業力所變決定(三)初器界(二)初正",
    "X51n0826_002:0565b11": "明共中共變(二)初釋義(二)初正釋。",
    "X51n0826_002:0565b12": "所言處者謂異熟識(至)即外大種及所造色。",
    "X51n0826_002:0565b13": "音義　異熟謂能變心。共相種即器界種。宗鏡第",
    "X51n0826_002:0565b14": "四十九卷云。何為共相。多人所感故。雖知人人所",
    "X51n0826_002:0565b15": "變各別。名為唯識。然有相似共受用義。說名共相。",
    "X51n0826_002:0565b16": "實非自變。他能用之。若能用者。此即名緣。心外法",
    "X51n0826_002:0565b17": "故。變似色等。等者。謂由自種子。為因緣故。本識變",
    "X51n0826_002:0565b18": "為器世間相。唯外非情。此即能造。及所造色。在外",
    "X51n0826_002:0565b19": "處故。言外大種。非心外法也。",
    "X51n0826_002:0565b20": "△次釋疑。",
    "X51n0826_002:0565b21": "雖諸有情所變各別(至)如眾燈明各徧似一。",
    "X51n0826_002:0565b22": "音義　疑云。器界既是諸有情識所變。自應各別。",
    "X51n0826_002:0565b23": "如何現見。是一器世間相耶。釋云。雖諸有情等。眾",
    "X51n0826_002:0565b24": "燈喻諸有情。明喻所變器世間相。各徧喻所變各",
    "X51n0826_002:0565c01": "別。似一喻相相似處所無異。",
    "X51n0826_002:0565c02": "合響　宗鏡云。如眾燈明。各徧似一者。此釋共果。",
    "X51n0826_002:0565c03": "同在一處。不相障礙。謂外器界相。如眾燈明。共在",
    "X51n0826_002:0565c04": "一室。各各徧室。一一自別。而相相似處所無異。此",
    "X51n0826_002:0565c05": "如何知各各徧也。一燈去時。其光常徧。若共為一。",
    "X51n0826_002:0565c06": "是則應將一燈去已。餘明不徧。又相涉入不相隔",
    "X51n0826_002:0565c07": "礙。故見似一。置多燈已。人影亦多(文)。會玄十二。引",
    "X51n0826_002:0565c08": "百法鈔。問如一人心上所變現。木之與石。則互相",
    "X51n0826_002:0565c09": "礙。如欲界一切有情。同變山河大地木石等。所變",
    "X51n0826_002:0565c10": "之相。隨心各異。然更相涉入。如眾燈光。不相障礙。",
    "X51n0826_002:0565c11": "謂從諸有情共相種生業力相似。處所無異。而互",
    "X51n0826_002:0565c12": "相攝入也。問多人共變。不相障礙。一人第八所變",
    "X51n0826_002:0565c13": "木石。却有礙耶。答由昔造業熏種。而有同異。故使",
    "X51n0826_002:0565c14": "然也。如第六識。緣山河大地時。不作彼此分別。但",
    "X51n0826_002:0565c15": "熏其種故。後生果時。互相攝入。若木石等互相礙",
    "X51n0826_002:0565c16": "者。由第六識緣時。定作木石等。差別之解。而熏成",
    "X51n0826_002:0565c17": "種。後生果時。亦各有異(文)。",
    "X51n0826_002:0565c18": "△次料簡(二)初徵。",
    "X51n0826_002:0565c19": "誰異熟識變為此相。",
    "X51n0826_002:0565c20": "△次釋(三)初月藏明一切有情共變。",
    "X51n0826_002:0565c21": "有義一切所以者何(至)業增上力共所起故。",
    "X51n0826_002:0565c22": "△二次師明現居當生者變(二)初斥前非。",
    "X51n0826_002:0565c23": "有義若爾諸佛菩薩(至)變為此土復何所用。",
    "X51n0826_002:0565c24": "音義　若爾者。牒前釋。謂若一切有情識共變起。",
    "X51n0826_002:0566a01": "則不簡聖凡之別。佛等淨識。應變穢土。異生垢心。",
    "X51n0826_002:0566a02": "應現淨土。佛度下劣權現可然。生承佛力。乍見容",
    "X51n0826_002:0566a03": "有。若言實變。無有是處。又那含聖者。銷礙入空。必",
    "X51n0826_002:0566a04": "不下生。變此下土。復何所用。",
    "X51n0826_002:0566a05": "合響　開蒙。問共中共相。實各自變。月藏何說一",
    "X51n0826_002:0566a06": "切共變。難月藏云。若如爾說。應凡與聖。互相變也。",
    "X51n0826_002:0566a07": "難聖變穢。假變不遮。若實變者。穢種已亡。如何變",
    "X51n0826_002:0566a08": "穢。難凡變淨。如何凡夫見靈鷲山。仍是丘陵。即知",
    "X51n0826_002:0566a09": "凡夫。不變淨境。",
    "X51n0826_002:0566a10": "△次申自義。",
    "X51n0826_002:0566a11": "是故現居及當生者(至)諸業同者皆共變故。",
    "X51n0826_002:0566a12": "音義　謂現居此土有情。異熟識變。故無生佛淨",
    "X51n0826_002:0566a13": "穢雜亂之失。又未來當生有情。異熟識變。故無無",
    "X51n0826_002:0566a14": "色聖者變下之過。經依下。通前師所引經義。一切",
    "X51n0826_002:0566a15": "有二種。一者名字一切。二者實一切。少分一切。即",
    "X51n0826_002:0566a16": "名字一切。簡所同也。若實一切。法苑云。一以普及",
    "X51n0826_002:0566a17": "為言。切以盡際為語。經依業同少分有情共變而",
    "X51n0826_002:0566a18": "說。非謂實一切也。",
    "X51n0826_002:0566a19": "△三護法明於身有用即變(二)初斥前非。",
    "X51n0826_002:0566a20": "有義若爾器將壞時(至)此變為彼亦何所益。",
    "X51n0826_002:0566a21": "音義　若言器界定屬現居當生者變。器界將壞",
    "X51n0826_002:0566a22": "時。必無現居當生者。則此將壞器界。是誰識變耶。",
    "X51n0826_002:0566a23": "又諸下。復約當生難破。無色異生。後雖當生現無",
    "X51n0826_002:0566a24": "色身。預變何用。又無色界劫數長遠。下土數經三",
    "X51n0826_002:0566b01": "災。變斯何益。設有下。恐彼救云。無色無身。不變可",
    "X51n0826_002:0566b02": "爾。色界有身。豈不變耶。釋曰。色界異生。設有色身。",
    "X51n0826_002:0566b03": "然細身。麤器不相依持。且上下懸隔。所變何益。",
    "X51n0826_002:0566b04": "△次申正義。",
    "X51n0826_002:0566b05": "然所變土本為色身(至)雖無有情而亦現有。",
    "X51n0826_002:0566b06": "音義　謂所變器界。本為有情正報依持受用。故",
    "X51n0826_002:0566b07": "於身有益。便變為彼。由斯義故。若此土雜居地人。",
    "X51n0826_002:0566b08": "設生他方雜居地。彼識亦得變此雜居地。餘地例",
    "X51n0826_002:0566b09": "然。故器界將壞時。及初成時。雖無有情。而亦現有。",
    "X51n0826_002:0566b10": "問他方彼識。變此器界。相去懸遠。云何於身有依",
    "X51n0826_002:0566b11": "持用耶。答喻如北方人。置南方產業。雖非現居。而",
    "X51n0826_002:0566b12": "亦得有受用義故。",
    "X51n0826_002:0566b13": "合響　開蒙。月藏質云。若不互變。劫初將壞。無有",
    "X51n0826_002:0566b14": "情時。誰人變器。正義答云。劫初如受胎。將壞如殘",
    "X51n0826_002:0566b15": "果。問正義家。既不互變。成壞胎殘。有情未生。是誰",
    "X51n0826_002:0566b16": "變也。答成壞之劫。受胎殘果。皆有情業。何須生已。",
    "X51n0826_002:0566b17": "方能變也(文)。他方則異。次解現居義。自地則異月",
    "X51n0826_002:0566b18": "藏互變義。",
    "X51n0826_002:0566b19": "△次結顯共中不共。",
    "X51n0826_002:0566b20": "此說一切共受用者(至)鬼人天等所見異故。",
    "X51n0826_002:0566b21": "音義　初句結前共中共變。次句例明共中不共。",
    "X51n0826_002:0566b22": "鬼人下釋成。如一恒河。鬼見猛火。人見為水。天見",
    "X51n0826_002:0566b23": "琉璃。魚龍為窟宅。各隨自業力。異熟識變故。宗鏡",
    "X51n0826_002:0566b24": "云。共中不共變者。如己田宅妻子。多人第八共變。",
    "X51n0826_002:0566c01": "得名為共。若受用時。唯自前六受用。不通他人。即",
    "X51n0826_002:0566c02": "名不共。",
    "X51n0826_002:0566c03": "△次種子。",
    "X51n0826_002:0566c04": "諸種子者謂異熟識(至)如真如性不違唯識。",
    "X51n0826_002:0566c05": "音義　有漏法種。與異熟識同無記性。第八見分。",
    "X51n0826_002:0566c06": "恒取所緣。無漏法種。非此性攝。故非所緣。雖非下",
    "X51n0826_002:0566c07": "通妨。難曰。無漏法種。既非所緣。與心相離。豈不違",
    "X51n0826_002:0566c08": "於唯識理耶。通意可知。",
    "X51n0826_002:0566c09": "合響　宗鏡第四十九卷。問無漏種子。既不離識。",
    "X51n0826_002:0566c10": "中有如何不緣。答具三義故。所以不緣。一能對治",
    "X51n0826_002:0566c11": "故。即無漏能對有染汙法。亦能破壞有漏法。二體",
    "X51n0826_002:0566c12": "性異故。以第八唯無記。無漏種子唯善性。三不相",
    "X51n0826_002:0566c13": "順故。以無漏種子。不順有漏第八識故。無漏善性。",
    "X51n0826_002:0566c14": "不順無記性故。所以不緣。",
    "X51n0826_002:0566c15": "△三根身(二)初明不共中不共變自根身。",
    "X51n0826_002:0566c16": "有根身者謂異熟識(至)即內大種及所造色。",
    "X51n0826_002:0566c17": "合響　不共相種者。謂異熟識不共中不共種子。",
    "X51n0826_002:0566c18": "即根身種也。似色根者。即眼等五根。如經所謂清",
    "X51n0826_002:0566c19": "淨四大根。依處者。即眼等所依浮塵根。經中所謂",
    "X51n0826_002:0566c20": "如葡萄朵新卷葉等。此根身。即內四大種。及所造",
    "X51n0826_002:0566c21": "四微所成。宗鏡云。不共中不共。如眼等根。唯自識",
    "X51n0826_002:0566c22": "依用。非他用故。又不共中不共變。如眼等五根。唯",
    "X51n0826_002:0566c23": "自第八。於中有末心。第一念託父母遺體時。變名",
    "X51n0826_002:0566c24": "不共。唯自第八變故。又唯自受用。復名不共。如眼",
    "X51n0826_002:0567a01": "識唯依眼根發眼識。乃至身識依身根等。",
    "X51n0826_002:0567a02": "補遺　大種即地水火風。四大種是能造。色香味",
    "X51n0826_002:0567a03": "觸四微是所造。廣五蘊論云。云何為四大種。謂地",
    "X51n0826_002:0567a04": "界水界火界風界。此復云何。謂地堅性。水濕性。火",
    "X51n0826_002:0567a05": "煖性。風動性。界者能持自相所造色故。云何四大",
    "X51n0826_002:0567a06": "所造色。謂眼根。耳根。鼻根。舌根。身根(此即內大種及所造色)。",
    "X51n0826_002:0567a07": "色聲香味。所觸一分(身根所取。謂滑澁輕重等)。無表色(法處所攝色)。",
    "X51n0826_002:0567a08": "即外大種。及所造色。造者因義。謂以四大種為生",
    "X51n0826_002:0567a09": "依立。持養因義即依五因。說名為造。瑜伽第三卷。",
    "X51n0826_002:0567a10": "問一切法生。皆從自種而起。云何說諸大種。能生",
    "X51n0826_002:0567a11": "所造耶。答由一切內外大種。及所造色種子。皆悉",
    "X51n0826_002:0567a12": "依附內相續心。乃至諸大種子。未生諸大以來。造",
    "X51n0826_002:0567a13": "色種子。終不能生造色。要由彼生造色。方從自種",
    "X51n0826_002:0567a14": "子生。是故說彼能生造色。由彼生為前導故。由此",
    "X51n0826_002:0567a15": "道理。說諸大種。為彼生因(亦即起因。謂離大種色不起故)。云何造",
    "X51n0826_002:0567a16": "色依於彼耶。由造色生已。不離大種處而轉故(亦即",
    "X51n0826_002:0567a17": "轉因。謂捨大種諸所造色。無有功能。據別處故)。云何彼所建立。由大種損",
    "X51n0826_002:0567a18": "益彼。同安危故(謂由大種變異。能依造色隨變異故)。云何彼所任持。",
    "X51n0826_002:0567a19": "由隨大種量不壞故(謂由大種諸所造色。相似相續生。持令不絕故)。云何",
    "X51n0826_002:0567a20": "彼所長養。由飲食睡眠。修習梵行三摩地等。依彼",
    "X51n0826_002:0567a21": "造色倍復增長。故說大種為彼長養因(此指身根內大種造",
    "X51n0826_002:0567a22": "色而言)。如是諸大種望所造色。有五種作用。應知(文)。",
    "X51n0826_002:0567a23": "廣如彼論。又會玄記云。雖色等各從自種辦體而",
    "X51n0826_002:0567a24": "生。即親因緣。依彼大種。為增上緣。故名為造。",
    "X51n0826_002:0567b01": "△次明不共中共種變他依處(二)初正釋。",
    "X51n0826_002:0567b02": "有共相種成熟力故(至)不爾應無受用他義。",
    "X51n0826_002:0567b03": "合響　雖此根身。是不共種所成。然於不共種中。",
    "X51n0826_002:0567b04": "復有一分共相種子。成熟之力。能依他人身處。亦",
    "X51n0826_002:0567b05": "變似彼他人浮塵根。為己受用。不爾應無受用他",
    "X51n0826_002:0567b06": "人之義。宗鏡云。不共中共變。即自浮塵根。初唯自",
    "X51n0826_002:0567b07": "第八變。名不共變。生已後他人亦有受用義。復名",
    "X51n0826_002:0567b08": "為共。問若許受用他人浮塵根者。心外取法。何名",
    "X51n0826_002:0567b09": "唯識。答受用他人浮塵時。自識先變一重相分。在",
    "X51n0826_002:0567b10": "他人身上。若受用時。還受用自相分。心外無法。得",
    "X51n0826_002:0567b11": "成唯識。問若言受用自相分。因何殺他人。得地獄",
    "X51n0826_002:0567b12": "罪。以殺自相分故。答自相分。與他相分。同在他身",
    "X51n0826_002:0567b13": "處。殺自相分。亦能令他五根相分斷滅。故得罪也。",
    "X51n0826_002:0567b14": "△次料簡(二)初師亦變似根。",
    "X51n0826_002:0567b15": "此中有義亦變似根辨中邊說似自他身五根現故。",
    "X51n0826_002:0567b16": "音義　謂不唯變他依處。亦變似自他身五根。引",
    "X51n0826_002:0567b17": "辯中邊論證釋。",
    "X51n0826_002:0567b18": "△次師唯變依處。",
    "X51n0826_002:0567b19": "有義唯能變似依處(至)彼餘尸骸猶見相續。",
    "X51n0826_002:0567b20": "音義　次師申正義云。此本識唯能變。似他人浮",
    "X51n0826_002:0567b21": "塵根。為我受用。決不能變他人勝義根。為我受用。",
    "X51n0826_002:0567b22": "以自己不能受用他人勝義根故。似自下。通所引",
    "X51n0826_002:0567b23": "論義。故生下結示。意明由識能變他依處故。是以",
    "X51n0826_002:0567b24": "或生他地。或入涅槃。彼餘尸骸。為現前有情識之",
    "X51n0826_002:0567c01": "所變。猶見相續。而不壞也。",
    "X51n0826_002:0567c02": "合響　宗鏡第四十九卷云。此唯變他根依處。他",
    "X51n0826_002:0567c03": "根於己都無用故。若無用亦變。何不變七識。無緣",
    "X51n0826_002:0567c04": "慮用。而得緣故。若爾說自他根。現文如何通。所說",
    "X51n0826_002:0567c05": "自他阿賴耶識。各自變為根。非自變他根。一則無",
    "X51n0826_002:0567c06": "用不變他根。二由不定說自身本識變他根故。不",
    "X51n0826_002:0567c07": "可為證。",
    "X51n0826_002:0567c08": "△次明定等所變不定。",
    "X51n0826_002:0567c09": "前來且說業力所變(至)隨現緣力擊發起故。",
    "X51n0826_002:0567c10": "音義　先結前。若定下正釋。謂佛菩薩及諸聖者。",
    "X51n0826_002:0567c11": "以定力通力所變器之界地。身之自他。則不決定。",
    "X51n0826_002:0567c12": "界地不定者。或遇剛強難化眾生。則現穢土而折",
    "X51n0826_002:0567c13": "伏之。設遇根性易調者。則現淨土而攝受之。自他",
    "X51n0826_002:0567c14": "不定者。如普門三十二應身等。身之與器。是一期",
    "X51n0826_002:0567c15": "利物。為他受用。故多相續。聲之與光。乃是一時。應",
    "X51n0826_002:0567c16": "緣擊發變現。故不恒也。",
    "X51n0826_002:0567c17": "△次結示。",
    "X51n0826_002:0567c18": "略說此識所變境者(至)及墮法處所現實色。",
    "X51n0826_002:0567c19": "音義　十有色處者。謂五根五塵。即通器界根身。",
    "X51n0826_002:0567c20": "墮法處所現實色者。意識緣境。有實有假。此唯實",
    "X51n0826_002:0567c21": "定果色也。",
    "X51n0826_002:0567c22": "△次明不變心等(二)初問。",
    "X51n0826_002:0567c23": "何故此識不能變似心心所等為所緣耶。",
    "X51n0826_002:0567c24": "△次答(二)初通明諸識有二種變。",
    "X51n0826_002:0568a01": "有漏識變略有二種(至)初必有用後但為境。",
    "X51n0826_002:0568a02": "音義　宗鏡釋云。因緣變者。謂由先業。及名言實",
    "X51n0826_002:0568a03": "種。即要有力。唯任運心。非由作意。其心乃生。即五",
    "X51n0826_002:0568a04": "八識。隨其增上異熟因為緣。名言種為因。故變於",
    "X51n0826_002:0568a05": "境。分別變者。謂作意生心。是籌度心。即六七識。隨",
    "X51n0826_002:0568a06": "自分別。作意生故。由此六七緣時。影像相分。無有",
    "X51n0826_002:0568a07": "實體。未必有用。初隨因緣變。必有實體用。即五八",
    "X51n0826_002:0568a08": "等所變之境。後隨分別變。但能為境。非必有用。即",
    "X51n0826_002:0568a09": "六七識等。又解。初唯第八異熟心故。所熏處故。能",
    "X51n0826_002:0568a10": "持種故。變必有用。後餘七識所變色觸等。皆無實",
    "X51n0826_002:0568a11": "用。似本質用。如鏡中光。於三境中。性境不隨心。因",
    "X51n0826_002:0568a12": "緣變攝。獨影帶質。皆分別變。四句分別者。一因緣",
    "X51n0826_002:0568a13": "變非分別變。即五識心心所。及第八識心王。為所",
    "X51n0826_002:0568a14": "緣相分。從自種生。二唯分別變非因緣變。即有漏",
    "X51n0826_002:0568a15": "第七識。及第八五心所是。為所變相分。唯從分別",
    "X51n0826_002:0568a16": "心生故。三俱句。即有漏第六。及無漏八識。以能通",
    "X51n0826_002:0568a17": "緣假實法故。四俱非。即不相應行是。以無實體故。",
    "X51n0826_002:0568a18": "不與能緣同種生故。",
    "X51n0826_002:0568a19": "△次別顯異熟唯因緣變(二)初有漏位唯變色等。",
    "X51n0826_002:0568a20": "異熟識變但隨因緣(至)故異熟識不緣心等。",
    "X51n0826_002:0568a21": "音義　所變色等有實用者。宗鏡云。顯變色等從",
    "X51n0826_002:0568a22": "實種生。故所變法必有體用。若相分心心所。如化",
    "X51n0826_002:0568a23": "心等。故不緣之。緣便無用。須彼實用。別從此生者。",
    "X51n0826_002:0568a24": "謂若彼心等。須有實用。別從此第八識所持心種",
    "X51n0826_002:0568b01": "子生。若從種生。則非異熟現行識能變故。異熟識",
    "X51n0826_002:0568b02": "不變心等。變無為等亦無實用者。無為是理。果智",
    "X51n0826_002:0568b03": "所證。第六觀心變起。故無實用。故異熟識不緣心",
    "X51n0826_002:0568b04": "等。結答前問。意顯此異熟識。能變色等。有實用法。",
    "X51n0826_002:0568b05": "即以所變而為所緣。不變似心等。無實用法。故異",
    "X51n0826_002:0568b06": "熟識不緣心及無為。此明因中不能緣也。",
    "X51n0826_002:0568b07": "△次無漏位亦現心影。",
    "X51n0826_002:0568b08": "至無漏位勝慧相應(至)不爾諸佛應非徧智。",
    "X51n0826_002:0568b09": "音義　謂第八識至佛果位。與圓鏡智相應。雖無",
    "X51n0826_002:0568b10": "分別。由體澄淨。亦現彼影。縱無實用。亦能現彼心",
    "X51n0826_002:0568b11": "等影像。若謂圓智不緣心等。諸佛亦非徧智。此明",
    "X51n0826_002:0568b12": "果位能變緣也。",
    "X51n0826_002:0568b13": "△次總結所緣。",
    "X51n0826_002:0568b14": "故有漏位此異熟識(至)彼識亦緣此色為境。",
    "X51n0826_002:0568b15": "音義　欲色二界。具三所緣。謂身器及有漏種。在",
    "X51n0826_002:0568b16": "無色界。厭離色故。無業果色故。但緣有漏種子。雖",
    "X51n0826_002:0568b17": "無業果。有定中所現實果。彼識亦得緣此為境。故",
    "X51n0826_002:0568b18": "具緣三。亦不違理。宗鏡。問色從識變者。無色界無",
    "X51n0826_002:0568b19": "色。云何說變。答下界眾生所見。是業果色。無色界",
    "X51n0826_002:0568b20": "現境。即定果色。俱不離心。",
    "X51n0826_002:0568b21": "△次明不可知門(二)初明不可知。",
    "X51n0826_002:0568b22": "不可知者謂此行相(至)量難測故名不可知。",
    "X51n0826_002:0568b23": "音義　初明能緣行相不可知。或此下。次明所緣",
    "X51n0826_002:0568b24": "三境不可知。",
    "X51n0826_002:0568c01": "合響　瑜伽第五十一卷云。阿賴耶識。當言於欲",
    "X51n0826_002:0568c02": "界中緣狹小執受境。於色界中緣廣大執受境。於",
    "X51n0826_002:0568c03": "無色界空無邊處。識無邊處。緣無量執受境。於無",
    "X51n0826_002:0568c04": "所有處。緣微細執受境。於非想非非想處。緣極微",
    "X51n0826_002:0568c05": "細執受境。阿賴耶識緣境微細。世聰慧者。亦難了",
    "X51n0826_002:0568c06": "故。",
    "X51n0826_002:0568c07": "△次徵答勸信(二)初徵。",
    "X51n0826_002:0568c08": "云何是識取所緣境行相難知。",
    "X51n0826_002:0568c09": "△次答。",
    "X51n0826_002:0568c10": "如滅定中不離身識(至)無想等位當知亦爾。",
    "X51n0826_002:0568c11": "音義　謂此識行相微細。如滅盡定。不離身識。麤",
    "X51n0826_002:0568c12": "動想等。悉皆不行。唯有一類相續微細異熟心在。",
    "X51n0826_002:0568c13": "幽隱難知。應信為有。然必下。立量顯有。量云。滅定",
    "X51n0826_002:0568c14": "是有法。有識宗。有情攝故因。同喻如有心時。無想",
    "X51n0826_002:0568c15": "下例知。",
    "X51n0826_002:0568c17": "成唯識論音響補遺卷第二",
    "X51n0826_002:0568c20": "　　音釋",
    "X51n0826_002:0568c21": "插(測合切攙入聲)。斫(職略切音酌)。嚬呻(嚬。皮賓切。音貧。呻。升人切。音身。微笑吟詠之狀",
    "X51n0826_002:0568c22": "也)。妍媸(妍。五堅切。音研。媸。赤之切。音嗤。研媸美好醜惡也)。苣蕂(上臼許切。渠上聲。下",
    "X51n0826_002:0568c23": "式正切。音聖。苣蕂胡麻也)。韮蒜(上舉有切。音九。葷菜名。下蘇貫切。音筭。葷菜)。[穀-禾+卵](乞約切。音",
    "X51n0826_002:0568c24": "却。鳥卵空也)。隔(各額切。音格。障也)。纏(呈延切音蟬)。"
}