{
    "T30n1566_011:0104a19": "般若燈論釋卷第十一",
    "T30n1566_011:0104a21": "偈本龍樹菩薩　釋論分別明菩薩",
    "T30n1566_011:0104a22": "大唐中印度三藏波羅頗蜜多羅譯",
    "T30n1566_011:0104a23": "18 觀法品觀法品第十八",
    "T30n1566_011:0104a24": "釋曰：今此品者，亦為遮空所對治，令解諸行",
    "T30n1566_011:0104a25": "我我所空故說。",
    "T30n1566_011:0104a26": "諸外道等雖說我見有無量種，亦以五受陰",
    "T30n1566_011:0104a27": "為所緣，是故今當次觀諸陰。如佛所說，若有",
    "T30n1566_011:0104a28": "沙門婆羅門等言見我者，但見五陰，實無有",
    "T30n1566_011:0104a29": "我。有異僧佉人作是說言：身相形色及四大",
    "T30n1566_011:0104b01": "聚、諸根諸根聚、諸識等為我。論者言：汝於四",
    "T30n1566_011:0104b02": "大諸根陰相若總若別起我分別者，是事不",
    "T30n1566_011:0104b03": "然。如論偈說：",
    "T30n1566_011:0104b04": "「若我是陰相，　　即是起盡法；",
    "T30n1566_011:0104b05": "我若異諸陰，　　是則非陰相。」",
    "T30n1566_011:0104b06": "釋曰：我者是世諦義，起於言說稱云我者，以",
    "T30n1566_011:0104b07": "陰為境。僧佉人復言：隨有陰處，我義得成，即",
    "T30n1566_011:0104b08": "是我所立義得成。論者言：如汝意者，我是",
    "T30n1566_011:0104b09": "諸陰。若我是陰，即起盡法。此中說驗，第一義",
    "T30n1566_011:0104b10": "中四大及造色聚、諸根諸根聚、諸識及識身",
    "T30n1566_011:0104b11": "等非我，是起盡法故。譬如外四大等，果故因",
    "T30n1566_011:0104b12": "故、可識境界故、亦果報故。以是等因，廣為作",
    "T30n1566_011:0104b13": "驗。有自部論師言：我若是陰，一一身中有",
    "T30n1566_011:0104b14": "多陰故，亦有多我。復次我若是陰，即起盡法，",
    "T30n1566_011:0104b15": "以彼諸陰起盡法故，即自破汝無起無盡差",
    "T30n1566_011:0104b16": "別我也。差別法體破故，汝立義有過。復次我",
    "T30n1566_011:0104b17": "若是陰，即起盡法。然外人不欲令我是起盡",
    "T30n1566_011:0104b18": "故，其所計我無起無盡者，亦復不能令我信",
    "T30n1566_011:0104b19": "解。以是故我今說驗，第一義中畢竟無我。何",
    "T30n1566_011:0104b20": "以故？無起無盡法故，譬如兔角。復次我者若",
    "T30n1566_011:0104b21": "是陰，即起盡法。以是故我今說驗，第一義中",
    "T30n1566_011:0104b22": "色等五陰決定非我。何以故？起盡法故，譬如",
    "T30n1566_011:0104b23": "瓶。如是陰者果故因故、暫有故、憂喜因故、邪",
    "T30n1566_011:0104b24": "智正智疑智因故非我，是諸因義，廣如前驗。",
    "T30n1566_011:0104b25": "釋即陰已，我異陰者，鞞世師人言：身及諸根",
    "T30n1566_011:0104b26": "覺等之外而別有我，能與苦樂等作依止，是",
    "T30n1566_011:0104b27": "作者、是無心、是常是遍，作如是說。復有僧佉",
    "T30n1566_011:0104b28": "人言：有如是我。云何有耶？因果之外別有於",
    "T30n1566_011:0104b29": "我，然非作者，是受食者，是淨是遍，無聽聞",
    "T30n1566_011:0104c01": "等具。僧佉鞞世師等謂論者言：如彼所說，立",
    "T30n1566_011:0104c02": "驗方便，我無此過。復有以丈夫為因者，亦言",
    "T30n1566_011:0104c03": "無如上過。以是義故，鞞世師等言，諸陰外別",
    "T30n1566_011:0104c04": "有我者，亦復不能令物信解。論者知故，說偈",
    "T30n1566_011:0104c05": "答云：我異諸陰則非陰相，非者言無。非陰相",
    "T30n1566_011:0104c06": "者，陰無我故，言無陰相。今當說驗，第一義中",
    "T30n1566_011:0104c07": "色陰等外無別有我，無陰相故，譬如石女兒。",
    "T30n1566_011:0104c08": "鞞世師人言：如彼涅槃，非陰相而是有我體，",
    "T30n1566_011:0104c09": "如是雖非陰相而亦是有。論者言：如經偈言",
    "T30n1566_011:0104c10": "「亦無有一處，一法是無為。」此言無為，涅槃等",
    "T30n1566_011:0104c11": "並已遮故，一向是無。然常遍我非苦樂等依",
    "T30n1566_011:0104c12": "止，有起故，譬如色等。汝所立我，亦非是遍。",
    "T30n1566_011:0104c13": "何以故？是實故，譬如瓶，應如前驗。鞞世師人",
    "T30n1566_011:0104c14": "言：如虛空是實是遍，我亦如是。如彼所立驗",
    "T30n1566_011:0104c15": "者不然，非一向是實者皆不遍。論者言：汝立",
    "T30n1566_011:0104c16": "虛空是實者，前已遮故。如遮我是遍故，亦遮",
    "T30n1566_011:0104c17": "虛空是遍，不非一向是實者皆遍。復次我亦",
    "T30n1566_011:0104c18": "如是非是作者。何以故？非質礙故，譬如思業。",
    "T30n1566_011:0104c19": "我亦非常，是實法故，譬如瓶。我者是可知故",
    "T30n1566_011:0104c20": "非常，是一物故非常，是等諸因須廣出驗。復",
    "T30n1566_011:0104c21": "次我者亦非無因，以有體故，譬如瓶。第一",
    "T30n1566_011:0104c22": "義中思不是我，是一物故，譬如柱。我者非常",
    "T30n1566_011:0104c23": "非遍，亦不無因，是一物故，或為正智邪智疑",
    "T30n1566_011:0104c24": "智因故，有時為喜為怒因故，譬如柱。有是等",
    "T30n1566_011:0104c25": "驗。次破僧佉人別執有我是受食者，於第一",
    "T30n1566_011:0104c26": "義中無我受食。所言疑智因者，如夜見杌，我",
    "T30n1566_011:0104c27": "是一物故，如瓶，應如是說。復次有外人作如",
    "T30n1566_011:0104c28": "是意，謂論者言：彼既不令我是一物，復還簡",
    "T30n1566_011:0104c29": "別言我，是物、是體、是無常、是不遍、是疑智等。",
    "T30n1566_011:0105a01": "作是說者，其義不然。亦如有人自生分別，譬",
    "T30n1566_011:0105a02": "如石女實自無兒，何得示他青黃色耶？汝今",
    "T30n1566_011:0105a03": "所說令物解者，是則虛妄。論者言：汝語非也。",
    "T30n1566_011:0105a04": "取後有識者，謂施設我，是故說識為我。如",
    "T30n1566_011:0105a05": "《般若經》中偈言「調心為善哉，調心招樂果。」又",
    "T30n1566_011:0105a06": "如《阿含經》偈言「我與己為親，不以他為親。智",
    "T30n1566_011:0105a07": "者善調我，則得生善趣。」此謂世諦中假說有",
    "T30n1566_011:0105a08": "我。是諸外道分別所執悉皆遮故，我無過咎。",
    "T30n1566_011:0105a09": "復次身及諸根非常遍我不共取境，因可取",
    "T30n1566_011:0105a10": "故，譬如柱。如是諸根是可量故，應廣說驗。僧",
    "T30n1566_011:0105a11": "佉人言：以何義故陰中無我？若彼陰中定無",
    "T30n1566_011:0105a12": "我者，汝喻無體。何以故？柱等諸物亦有我故。",
    "T30n1566_011:0105a13": "論者言：我亦不論有我，但遮諸陰及身根等",
    "T30n1566_011:0105a14": "非常遍我不共取境因，此是我立義意。如汝",
    "T30n1566_011:0105a15": "妄說，不能依我所立驗解。復次諸修行者自",
    "T30n1566_011:0105a16": "於此陰當善觀察，如此我者，為是陰相？為非",
    "T30n1566_011:0105a17": "陰相？如上偈說，若我是陰即起盡法，以是",
    "T30n1566_011:0105a18": "故言彼陰非我，以起滅故，譬如諸陰。復次非",
    "T30n1566_011:0105a19": "陰相者，如上偈說「我若異諸陰，是則非陰",
    "T30n1566_011:0105a20": "相。」以是義故，無有我也。無陰相故，譬如空",
    "T30n1566_011:0105a21": "華，其義如是。復次若我非陰相，我則無生，如",
    "T30n1566_011:0105a22": "空華，如石女等。若言是陰相者，是亦無我。何",
    "T30n1566_011:0105a23": "以故？是起、是因、是果、是物故，譬如瓶。行者",
    "T30n1566_011:0105a24": "如是觀察已，即得通達無我。復次鞞世師人",
    "T30n1566_011:0105a25": "言：有如是我，見境界故。我若是無，眾生身中",
    "T30n1566_011:0105a26": "則無有我，根等無心，猶如窓牖而得見物者。",
    "T30n1566_011:0105a27": "是事不然。由我與根相異故和合乃見，彼見",
    "T30n1566_011:0105a28": "是我，故知有我。論者言：以見境界言是我者，",
    "T30n1566_011:0105a29": "義亦不然。何以故？我見境界者，此驗無體。如",
    "T30n1566_011:0105b01": "是若無我者，先所見物後見還識，是先所見",
    "T30n1566_011:0105b02": "知有我者，無如是因及譬喻。若立身中得有",
    "T30n1566_011:0105b03": "我者，無如是因及譬喻。若以能憶先所更事",
    "T30n1566_011:0105b04": "知有我者，無如是因及譬喻。若以有業有果",
    "T30n1566_011:0105b05": "報可得故知有我者，無如是因及譬喻。如是",
    "T30n1566_011:0105b06": "等因悉當廣遮。鞞世師中有聰慢者，謂論者",
    "T30n1566_011:0105b07": "言：說我之聲，由其身中有實我境界，聲於彼",
    "T30n1566_011:0105b08": "轉有處假設故，譬如喚人為師子。復次緣我",
    "T30n1566_011:0105b09": "境界名為正智，緣異境界名顛倒智，譬如丈",
    "T30n1566_011:0105b10": "夫丈夫智。云何為異境界？謂身及諸根因果",
    "T30n1566_011:0105b11": "聚等名異境界。云何為顛倒智？謂緣陰為我",
    "T30n1566_011:0105b12": "名顛倒智，故言異境界。顛倒智隨實境界，如",
    "T30n1566_011:0105b13": "其義智彼即是我，是故有我。論者言：汝所計",
    "T30n1566_011:0105b14": "我，如我法中不遮世諦汎說有我。汝若作是",
    "T30n1566_011:0105b15": "立義者，反成我義。云何成我義？我佛法中名",
    "T30n1566_011:0105b16": "識為我，聲如其義，名為實我。若於色等諸",
    "T30n1566_011:0105b17": "陰名為我者，是則為假。如《阿含經》中所說，依",
    "T30n1566_011:0105b18": "眾分故得名為車。我亦如是，以陰為因假說",
    "T30n1566_011:0105b19": "為我。有如此經。又復識能取後有，故說識為",
    "T30n1566_011:0105b20": "我。若外人意謂聲召實我境界不召於識，是",
    "T30n1566_011:0105b21": "作故，譬如身。智緣實我境界不緣於識，是作",
    "T30n1566_011:0105b22": "故，譬如身。如是證有我者，論者言：若第一義",
    "T30n1566_011:0105b23": "中召我之聲及緣我智，皆以心為境界。汝意",
    "T30n1566_011:0105b24": "謂不如實義者，反成我義。云何成我義？於",
    "T30n1566_011:0105b25": "一切時一切處，我見等先已遮故。若世諦中",
    "T30n1566_011:0105b26": "遮，是事不然，有假設聲、有召實體聲。智亦如",
    "T30n1566_011:0105b27": "是，有緣假境界、有緣實境界。我佛法義得成，",
    "T30n1566_011:0105b28": "我所欲者亦成。若於第一義中無召實我之",
    "T30n1566_011:0105b29": "聲亦無我為境界，如汝所說師子聲義是假",
    "T30n1566_011:0105c01": "設故，彼師子境界不如其義。復次聲於假施",
    "T30n1566_011:0105c02": "設處起，彼處但見眾緣聚集境界，如師子等",
    "T30n1566_011:0105c03": "聲。若外人意謂，我聲及智非眾緣聚集境界。",
    "T30n1566_011:0105c04": "作是執者，此即自壞。以是故汝差別法壞，是",
    "T30n1566_011:0105c05": "立義有過。復次若外人有未深解道理者謂",
    "T30n1566_011:0105c06": "我言，如彼所說五陰及諸根等，非是不共取境",
    "T30n1566_011:0105c07": "因，但欲遮差別法、不遮我體。彼嫌我者，自違",
    "T30n1566_011:0105c08": "本宗。論者言：我者是世諦中假名字耳。如汝",
    "T30n1566_011:0105c09": "所分別者，是常是遍是受食者，我法於世諦中",
    "T30n1566_011:0105c10": "遮故。汝今欲令他信解者，是我無體。若第",
    "T30n1566_011:0105c11": "一義中，一切時有我悉皆遮故，不但獨遮差",
    "T30n1566_011:0105c12": "別法也。以是故，汝之所說如嚼虛空。僧佉人",
    "T30n1566_011:0105c13": "言：有處有如是我故，於彼可遮，猶如遮此井",
    "T30n1566_011:0105c14": "無水，即知餘井有水。如是遮身及諸根中無",
    "T30n1566_011:0105c15": "我，定知餘處有我。復次由身根中有我故遮，",
    "T30n1566_011:0105c16": "不以身諸根中無我故遮，以是故知有我。論",
    "T30n1566_011:0105c17": "者言：先已遮故，內諸入等非自在天作、非自",
    "T30n1566_011:0105c18": "性藏作、非時作、非那邏延作。如是亦遮有",
    "T30n1566_011:0105c19": "處我不作內入等，無起故，譬如兔角。第一義",
    "T30n1566_011:0105c20": "中水等不成，譬喻無體，是故此說不然。僧佉",
    "T30n1566_011:0105c21": "人復言：有如是我，有我所故，譬如自體有則",
    "T30n1566_011:0105c22": "有我所物，謂我舍宅臥具衣服及眼耳諸根等，",
    "T30n1566_011:0105c23": "故知有我。論者言：我若是有，我所之物得成。",
    "T30n1566_011:0105c24": "然我是無，先已令汝解故。其義如論偈說：",
    "T30n1566_011:0105c25": "「我既無所有，　　何處有我所？",
    "T30n1566_011:0105c26": "無我無我所，　　我執得永息。」",
    "T30n1566_011:0105c27": "釋曰：此中言無我，以是故因不成，譬喻無體，",
    "T30n1566_011:0105c28": "第一義中有我自體不成。復次若有人言：有",
    "T30n1566_011:0105c29": "如是我，果有故，能依有故。作如是因者，亦以",
    "T30n1566_011:0106a01": "前過答。諸行者應如是觀察實義所說道理",
    "T30n1566_011:0106a02": "者，即是已說修行果也。復次僧佉人言：有如",
    "T30n1566_011:0106a03": "是我，在彼無我我所身根識中。何以故？彼法",
    "T30n1566_011:0106a04": "中修行者真實智起時，言我得無我無我所",
    "T30n1566_011:0106a05": "者，由見實我故。如石女無兒，不可得說住於",
    "T30n1566_011:0106a06": "解脫言，我得無我無我所智。由有住解脫者",
    "T30n1566_011:0106a07": "言，我得無我無我所智故，故知有我。論者言：",
    "T30n1566_011:0106a08": "雖諸行聚等剎那剎那壞，相續法起得見無我",
    "T30n1566_011:0106a09": "無我所而無實我，二乘之人得無我故，唯見",
    "T30n1566_011:0106a10": "有此法生此法滅，起如是見。然我境界無故，",
    "T30n1566_011:0106a11": "緣我之心亦不起，我無體故，無有我所內外",
    "T30n1566_011:0106a12": "等法，以緣我之心不復起故，乃至得無我之",
    "T30n1566_011:0106a13": "念亦不起，唯除世俗名字。菩薩摩訶薩住無分",
    "T30n1566_011:0106a14": "別智，能見諸行本來無生，其義如論偈說：",
    "T30n1566_011:0106a15": "「得無我我所，　　不見法起滅；",
    "T30n1566_011:0106a16": "無我我所故，　　彼見亦非見。」",
    "T30n1566_011:0106a17": "釋曰：此謂唯有假施設我，其義如是。第一義",
    "T30n1566_011:0106a18": "中無有我與法，如翳眼人以眼病故不見實",
    "T30n1566_011:0106a19": "法，無實毛輪妄見毛輪。汝亦如是，實無有我",
    "T30n1566_011:0106a20": "妄見有我，以邪見故起取著意。以是故，我為",
    "T30n1566_011:0106a21": "因義不成。若謂我得無我我所，由見實我為",
    "T30n1566_011:0106a22": "因者，無我我所自體不成。體不成故，即是因",
    "T30n1566_011:0106a23": "義不成，汝得如是過。故修行者欲得見內外",
    "T30n1566_011:0106a24": "入真實者，當勤觀察內外法空。問曰：得空者",
    "T30n1566_011:0106a25": "有何義利？答曰：如論偈說：",
    "T30n1566_011:0106a26": "「得盡我我所，　　亦盡內外入，",
    "T30n1566_011:0106a27": "及盡彼諸取，　　取盡則生盡。」",
    "T30n1566_011:0106a28": "釋曰：取謂欲取、見取、戒取、我語取。行者見無",
    "T30n1566_011:0106a29": "我故，得我語取盡。我語取根本盡故，餘取自",
    "T30n1566_011:0106b01": "盡。諸取盡故則生盡，生盡故得解脫。二乘之",
    "T30n1566_011:0106b02": "人見無我故煩惱障盡，乘彼乘去，是名說斷",
    "T30n1566_011:0106b03": "煩惱障。說斷煩惱障方便已，次說斷智障方",
    "T30n1566_011:0106b04": "便，其義如論偈說：",
    "T30n1566_011:0106b05": "「解脫盡業惑，　　彼苦盡解脫；",
    "T30n1566_011:0106b06": "分別起業惑，　　見空滅分別。」",
    "T30n1566_011:0106b07": "釋曰：此謂生因。諸有煩惱未離欲眾生，不緣",
    "T30n1566_011:0106b08": "境界而起煩惱。是諸煩惱從何而起？謂從可",
    "T30n1566_011:0106b09": "意不可意諸分別起。有分別故則有煩惱，是",
    "T30n1566_011:0106b10": "故分別為煩惱因，如有種子則有芽生。如是",
    "T30n1566_011:0106b11": "非聖者有不正思惟分別故起業煩惱；若",
    "T30n1566_011:0106b12": "無分別則無諸業煩惱，譬如聖相續體。彼染",
    "T30n1566_011:0106b13": "污心起作意故名為煩惱，由染污心起身口",
    "T30n1566_011:0106b14": "所作故名業。云何名煩惱？謂貪瞋等，能令眾",
    "T30n1566_011:0106b15": "生垢污相續，是名煩惱。當知起業煩惱皆因",
    "T30n1566_011:0106b16": "戲論分別，彼應斷者是世諦相。云何滅分別？",
    "T30n1566_011:0106b17": "謂見空則滅。云何見空則滅？謂空智起時則",
    "T30n1566_011:0106b18": "無分別，是故說滅。復次有聲聞人言：見人",
    "T30n1566_011:0106b19": "無我故，則無可意不可意分別煩惱及纏，是",
    "T30n1566_011:0106b20": "等俱斷，煩惱纏斷已成就聲聞果。果得成已，",
    "T30n1566_011:0106b21": "何用法無我耶？論者言：汝不善說。為拔煩",
    "T30n1566_011:0106b22": "惱根蔓熏習令無餘故。若離法無我，終不能",
    "T30n1566_011:0106b23": "得煩惱根蔓熏習盡無餘，以此事故用法無",
    "T30n1566_011:0106b24": "我。復次不染污無知者，諸佛世尊於一切法",
    "T30n1566_011:0106b25": "境界",
    "T30n1566_011:0106b26": "得不顛倒，覺了此覺所治障是不染污無知，",
    "T30n1566_011:0106b27": "若不見法無我則不能斷，是故法無我非是",
    "T30n1566_011:0106b28": "無用。以如是故，戲論寂滅無餘相者，所謂空",
    "T30n1566_011:0106b29": "也。如實見空故即是解脫，解脫者謂脫分別。",
    "T30n1566_011:0106c01": "如經偈言「佛為殺生者，略說不害法；小說空",
    "T30n1566_011:0106c02": "涅槃，為大二俱說。」此謂如來為殺生者略說",
    "T30n1566_011:0106c03": "不害物命為最上法，為諸聲聞說人空及涅",
    "T30n1566_011:0106c04": "槃為最上法，為大乘者說二無我為最上法。",
    "T30n1566_011:0106c05": "說斷智障方便已。有外人言：彼上引佛經中",
    "T30n1566_011:0106c06": "偈，說我與己為親、不以他為親，智者善調我，",
    "T30n1566_011:0106c07": "則得生善趣。以是故汝言無我者，自違汝先",
    "T30n1566_011:0106c08": "所立之義，是故遮我者不成。論者言：復有眾",
    "T30n1566_011:0106c09": "生起如是見，撥無因果、覆障正智，作如是言：",
    "T30n1566_011:0106c10": "畢定無我，無此世無後世故，亦無作善惡業",
    "T30n1566_011:0106c11": "果報，亦無眾生。受彼化生一切時中，作不善",
    "T30n1566_011:0106c12": "事必墮惡道，如臨嶮岸。以是故諸婆伽婆為",
    "T30n1566_011:0106c13": "欲攝取諸眾生故，勤行大悲，依世諦中施設",
    "T30n1566_011:0106c14": "有我。其義如論偈說：",
    "T30n1566_011:0106c15": "「為彼說有我，　　亦說於無我；",
    "T30n1566_011:0106c16": "諸佛所證法，　　不說我無我。」",
    "T30n1566_011:0106c17": "釋曰：諸佛世尊見諸眾生心心數法相續不",
    "T30n1566_011:0106c18": "斷至未來世，以是因緣為說假我。復有眾生",
    "T30n1566_011:0106c19": "計言有我為常為遍，自作善不善業、自作受",
    "T30n1566_011:0106c20": "食者，有如是執。然彼眾生為邪我繩縛其心",
    "T30n1566_011:0106c21": "故，於身根識等無我境界迷而起我。雖有",
    "T30n1566_011:0106c22": "禪定三昧三摩跋提之力，將其遠去乃至有",
    "T30n1566_011:0106c23": "頂，如繩繫鳥牽已復墮，於生死苦猶不生厭。",
    "T30n1566_011:0106c24": "諸佛世尊知眾生已，為息彼苦斷我執繩，於",
    "T30n1566_011:0106c25": "五陰中為說無我。復有眾生善根淳厚諸根",
    "T30n1566_011:0106c26": "已熟，能信甚深大法、堪得一切種智，為彼眾",
    "T30n1566_011:0106c27": "生宣說諸佛所證第一甘露妙法，令知有為",
    "T30n1566_011:0106c28": "如夢如幻如水中月，自性空故，不說我不說",
    "T30n1566_011:0106c29": "無我。問曰：何故不說我無我耶？答曰：我無我",
    "T30n1566_011:0107a01": "分別境界無故。以是故，世諦之中假說有我。",
    "T30n1566_011:0107a02": "如汝所言謂我違於先所立義，然我亦不違",
    "T30n1566_011:0107a03": "先所立。汝若言第一義中欲令有我，違宗之",
    "T30n1566_011:0107a04": "過今還在汝。論者引經偈言「眾生墮生死，不",
    "T30n1566_011:0107a05": "脫如是苦。無我無眾生，唯有法與因。」此經",
    "T30n1566_011:0107a06": "明第一義中畢竟無我，令有我者我無是驗。",
    "T30n1566_011:0107a07": "已說遮我力故，復次今當解異分別者。有二",
    "T30n1566_011:0107a08": "種外道，各執不同。一者言：諸行聚剎那剎",
    "T30n1566_011:0107a09": "那壞，乃至後時命終分諸行壞，是故無我。若",
    "T30n1566_011:0107a10": "無我者，業果所為是則無體。此諸外道見",
    "T30n1566_011:0107a11": "是事故即生怖畏，生怖畏故亦有施設我。施",
    "T30n1566_011:0107a12": "設我者，謂執說有我。二者復有盧迦耶蜜迦",
    "T30n1566_011:0107a13": "唐言無後世外道，即路伽耶言：唯有身及諸根，無我自體。於",
    "T30n1566_011:0107a14": "諸行中假名眾生，而實無我受持諸行。言有",
    "T30n1566_011:0107a15": "生死流轉者，是事不然。何故作此言耶？彼諸",
    "T30n1566_011:0107a16": "外道愚於因果所為，但眼見身相諸根等即",
    "T30n1566_011:0107a17": "是丈夫，更無別我。如前偈中亦說無我。云何",
    "T30n1566_011:0107a18": "無我？謂於身根聚中無我。諸佛於一切法得",
    "T30n1566_011:0107a19": "了了智，如前偈中佛不說我、不說無我。何故",
    "T30n1566_011:0107a20": "不說我無我耶？由證解一切法真實無戲論",
    "T30n1566_011:0107a21": "故。無戲論已，斷我無我執。我無我執斷已，起",
    "T30n1566_011:0107a22": "我無我境界亦無。何以故？妄置色等為我無",
    "T30n1566_011:0107a23": "我種，是執不起故。如《般若經》中說：「極勇猛！色",
    "T30n1566_011:0107a24": "非是我、非是無我，受想行識非我非無我。若",
    "T30n1566_011:0107a25": "色受想行識非我非無我，是名般若波羅蜜。」",
    "T30n1566_011:0107a26": "如上說見空戲論滅者，今還重釋。云何得戲",
    "T30n1566_011:0107a27": "論滅？謂一切體自相不可得，如虛空相。如是",
    "T30n1566_011:0107a28": "不見，是名見空。若見一切諸法空不可說者，",
    "T30n1566_011:0107a29": "其義云何？如論偈說：",
    "T30n1566_011:0107b01": "「為說息言語，　　斷彼心境界，",
    "T30n1566_011:0107b02": "亦無起滅相，　　如涅槃法性。」",
    "T30n1566_011:0107b03": "釋曰：此中明言語起不可得。云何起不可得？",
    "T30n1566_011:0107b04": "謂心境界斷故。云何為心境界？謂色等是心",
    "T30n1566_011:0107b05": "境界，第一義中色等不成就故。云何色不成",
    "T30n1566_011:0107b06": "就？謂無起滅相故。云何如涅槃法性？謂如",
    "T30n1566_011:0107b07": "涅槃法性無所有相。如是觀者名為見空。復",
    "T30n1566_011:0107b08": "次云何見空？謂體無體不見二故，是名真見。",
    "T30n1566_011:0107b09": "或有人如是疑：云何名真見耶？我今為說。如",
    "T30n1566_011:0107b10": "《無盡慧經》偈言「於第一義中，云何有二相？彼",
    "T30n1566_011:0107b11": "智亦不行，何況諸文字。」此經謂心意識等於",
    "T30n1566_011:0107b12": "第一義中畢竟無體。何以故？一切諸法寂靜",
    "T30n1566_011:0107b13": "相故，心及諸法一切皆如，無人能作。如《寶積",
    "T30n1566_011:0107b14": "經》中說，非空令諸法空，如是等法各各自空，",
    "T30n1566_011:0107b15": "等真如同涅槃故。是義應知。如經說，佛坐道",
    "T30n1566_011:0107b16": "場知諸煩惱無體無起，從分別起，自性不起。",
    "T30n1566_011:0107b17": "佛如是知，以是故此義得成。如經偈言「識",
    "T30n1566_011:0107b18": "是諸有種，彼識行境界。見境無我已，有種子",
    "T30n1566_011:0107b19": "是滅。」此中明有種寂滅，是故言如涅槃。云何",
    "T30n1566_011:0107b20": "如涅槃？謂見一切法無生平等。見平等已心",
    "T30n1566_011:0107b21": "境界斷，心境斷已言說亦斷，言說斷已世諦",
    "T30n1566_011:0107b22": "相所執戲論得寂滅，是故言見空戲論滅。有",
    "T30n1566_011:0107b23": "人言：寂滅相者，即是涅槃真如法中性。云何",
    "T30n1566_011:0107b24": "言如涅槃法性耶？論者言：戲論分別者，謂是",
    "T30n1566_011:0107b25": "世間、是涅槃，或說涅槃無為是寂滅法，執",
    "T30n1566_011:0107b26": "說世間是生死法。此中論者說：一切諸法若",
    "T30n1566_011:0107b27": "世間、若出世間，無生性空，皆寂滅相。為著法",
    "T30n1566_011:0107b28": "眾生不知生死即涅槃相，以是故今阿闍梨",
    "T30n1566_011:0107b29": "以涅槃等為喻者，令知諸法從本以來空無",
    "T30n1566_011:0107c01": "相無作寂滅無戲論故。自部及外人等謂我",
    "T30n1566_011:0107c02": "言：彼中道說無一切句義，與路伽耶說無則",
    "T30n1566_011:0107c03": "無差別。應如是答：我言一切句義無者，亦有",
    "T30n1566_011:0107c04": "差別。汝不解故，出是言耳。有人言：如以智慧",
    "T30n1566_011:0107c05": "知而捨，不以智慧知而捨，豈無差別？若言說",
    "T30n1566_011:0107c06": "無同者，是則凡夫與羅漢不異，生盲與有目",
    "T30n1566_011:0107c07": "不異，平地與丘陵不異。若如是說，中道、路",
    "T30n1566_011:0107c08": "伽則無差別。作此說者不解差別，是為無智。",
    "T30n1566_011:0107c09": "若路伽說無與中道說無是同者，於何時同",
    "T30n1566_011:0107c10": "耶？為世俗言說時同？為見真實時同。且論世",
    "T30n1566_011:0107c11": "諦時同，撥無因果，執者則拔白法善根，行一",
    "T30n1566_011:0107c12": "切不善道，壞世諦法故。復次中道說無者則",
    "T30n1566_011:0107c13": "不如是，所謂說因果相續如幻如焰，行善業",
    "T30n1566_011:0107c14": "道以有漏陰相續故。其義云何？過去有陰相",
    "T30n1566_011:0107c15": "續滅，現在有陰相續起，現在有陰相續滅，未",
    "T30n1566_011:0107c16": "來有陰相續起，譬如夢，是名中道說無與路",
    "T30n1566_011:0107c17": "伽說無，非世諦時同。亦非見真實時同。汝說",
    "T30n1566_011:0107c18": "無者，此說無之識緣無境起，一切時以執無",
    "T30n1566_011:0107c19": "為相。然是邪智，以破戒垢自塗其身，非是",
    "T30n1566_011:0107c20": "息苦因而是起苦因。說中道者，未見真實已",
    "T30n1566_011:0107c21": "前，有此色等境界，覺此色等境界。覺見真實",
    "T30n1566_011:0107c22": "時得空解已，色等境界執覺不起，由見道理",
    "T30n1566_011:0107c23": "故。直言無者，是事不然，無有彼色境界覺",
    "T30n1566_011:0107c24": "者，非第一義中如實義覺故，譬如有覺。以此",
    "T30n1566_011:0107c25": "驗與彼路伽說無者過。復次中道說無與路",
    "T30n1566_011:0107c26": "伽耶說無者，所釋不同。云何不同？佛法遮有",
    "T30n1566_011:0107c27": "不執無，而令物解。譬如須彌、芥子巨細殊遠，",
    "T30n1566_011:0107c28": "汝言說無同者亦復如是。第一義中一切法",
    "T30n1566_011:0107c29": "遮，如涅槃相；為隨順福德聚，所說諸行於",
    "T30n1566_011:0108a01": "世諦中是實。如佛言：「所有內外諸物，世間說",
    "T30n1566_011:0108a02": "實說不實，我亦如是順世間法說實說不實。」",
    "T30n1566_011:0108a03": "其義云何？如論偈說：",
    "T30n1566_011:0108a04": "「一切實不實，　　亦實亦不實，",
    "T30n1566_011:0108a05": "非實非不實，　　是名諸佛法。」",
    "T30n1566_011:0108a06": "釋曰：如佛所說：「世間欲得及不欲得，我亦如",
    "T30n1566_011:0108a07": "是於世諦中說欲得說不欲得。」復次內外諸",
    "T30n1566_011:0108a08": "入色等境界，依世諦法說不顛倒一切皆實；",
    "T30n1566_011:0108a09": "第一義中內外入等從緣而起，如幻所作體",
    "T30n1566_011:0108a10": "不可得，不如其所見故，一切不實。二諦相",
    "T30n1566_011:0108a11": "待故，亦實亦不實。修行者證果時，於一切法",
    "T30n1566_011:0108a12": "得真實無分別故，不見實與不實，是故說非",
    "T30n1566_011:0108a13": "實非不實。復次實不實者，如佛所說，為斷",
    "T30n1566_011:0108a14": "煩惱障故，說內外入我我所空。是名一切皆",
    "T30n1566_011:0108a15": "實。不實者，謂佛法中說識為我。世不解者，妄",
    "T30n1566_011:0108a16": "執有我有我所，指示他云：我是作者、是聞者、",
    "T30n1566_011:0108a17": "是坐禪者、是修道者。是名不實。摩訶衍中一",
    "T30n1566_011:0108a18": "切不起，無一切物是有可為分別無分別，二",
    "T30n1566_011:0108a19": "智境界故，非實非不實。復次云何名佛？於一",
    "T30n1566_011:0108a20": "切法不顛倒真實覺了，故名為佛。云何名法？",
    "T30n1566_011:0108a21": "若欲得人天善趣及解脫樂，佛知眾生諸根",
    "T30n1566_011:0108a22": "性欲不顛倒故，為說人天道及涅槃道，故名",
    "T30n1566_011:0108a23": "為法。復次自他相續所有熏習及無熏習煩",
    "T30n1566_011:0108a24": "惱怨賊悉能破壞故，是名為法。真實道理不",
    "T30n1566_011:0108a25": "與外道等共，為拔一切執著箭故應勤修習。",
    "T30n1566_011:0108a26": "復次自部及外人同謂我言：汝若分別自體",
    "T30n1566_011:0108a27": "盡捨無餘得真實者，此真實相云何？若不說",
    "T30n1566_011:0108a28": "其相，不立自宗，云何但與他過？是汝之失。論",
    "T30n1566_011:0108a29": "者言：實如所言。若實相可說，我能分別。而彼",
    "T30n1566_011:0108b01": "實相非是文字、不可言說，為欲安慰初修行",
    "T30n1566_011:0108b02": "者，以分別智而為解釋。其義云何？如論偈說：",
    "T30n1566_011:0108b03": "「寂滅無他緣，　　戲論不能說，",
    "T30n1566_011:0108b04": "無異無種種，　　是名真實相。」",
    "T30n1566_011:0108b05": "釋曰：無他緣者，是真實法。不以他為緣，故名",
    "T30n1566_011:0108b06": "無他緣。所謂不從他聞亦無保證，自體覺故。",
    "T30n1566_011:0108b07": "寂滅者，自體空故，非差別分別物境界故，名",
    "T30n1566_011:0108b08": "為寂滅。戲論不能說者，戲論謂言說，見真",
    "T30n1566_011:0108b09": "實時不可說故，而不能說。無異者謂無分別。",
    "T30n1566_011:0108b10": "無分別者，謂無一境界可見分別，以分別無",
    "T30n1566_011:0108b11": "境界故名無分別。無種種義者，謂一味故、無",
    "T30n1566_011:0108b12": "體義故、無差別故，是名無種種義，此謂真實",
    "T30n1566_011:0108b13": "相也。復次由無分別故，戲論所不能說。由寂",
    "T30n1566_011:0108b14": "滅故，是無分別智境界，復名無他緣。由無",
    "T30n1566_011:0108b15": "他緣，是故過言語道，真實自體我不能說。復",
    "T30n1566_011:0108b16": "次此遮一切體。自體言說能得真實，自體能",
    "T30n1566_011:0108b17": "起無分別智，能令行者解自覺真實方便，如",
    "T30n1566_011:0108b18": "是語言是得第一義方便。如汝所言，云何為",
    "T30n1566_011:0108b19": "真實相？若不說其相，不立自宗，獨與他過，是",
    "T30n1566_011:0108b20": "汝之失者，我無此失。以此偈答，即是說真實",
    "T30n1566_011:0108b21": "相。如是且約第一義說真實相。今復約世諦",
    "T30n1566_011:0108b22": "說之。其義云何？如論偈說：",
    "T30n1566_011:0108b23": "「從緣所起物，　　此物非緣體，",
    "T30n1566_011:0108b24": "亦不離彼緣，　　非斷亦非常。」",
    "T30n1566_011:0108b25": "釋曰：此明從緣起果，此果不即因。是中說驗",
    "T30n1566_011:0108b26": "因果不一起，異覺境界故，譬如覺及境界。從",
    "T30n1566_011:0108b27": "緣所起果者亦不離彼緣，若離者果起則墮",
    "T30n1566_011:0108b28": "無因過。復次此中立驗因與果不別，藉緣方",
    "T30n1566_011:0108b29": "起故，譬如因自體。以如是因果不一亦不異",
    "T30n1566_011:0108c01": "故，不斷亦不常。復次雖因壞已果起之時，由",
    "T30n1566_011:0108c02": "有因類相續住。然非因壞故果亦壞，以不異",
    "T30n1566_011:0108c03": "故而體不斷，由果時因已壞故而不是常。如",
    "T30n1566_011:0108c04": "經偈言「以有體起故，彼斷不可得；以有體滅",
    "T30n1566_011:0108c05": "故，彼常不可得。」云何不斷不常？謂緣起法爾",
    "T30n1566_011:0108c06": "剎那剎那相續起，是故不斷。有為法體念念",
    "T30n1566_011:0108c07": "滅故不常，今當為汝開演其義。如論偈說：",
    "T30n1566_011:0108c08": "「不一亦不異，　　不斷亦不常，",
    "T30n1566_011:0108c09": "是名諸世尊，　　最上甘露法。」",
    "T30n1566_011:0108c10": "釋曰：甘露者，謂得無分別智因故。如諸佛以",
    "T30n1566_011:0108c11": "己所得智，於一切眾生界，以佛日言說光，隨",
    "T30n1566_011:0108c12": "眾生機令開慧花。復次諸聲聞人，以習聞思",
    "T30n1566_011:0108c13": "修慧得真實甘露法，現證涅槃息一切苦。或",
    "T30n1566_011:0108c14": "為福智聚未滿足故，雖不證解脫，後世決得。",
    "T30n1566_011:0108c15": "其義云何？如論偈說：",
    "T30n1566_011:0108c16": "「諸修真實者，　　今雖未得果，",
    "T30n1566_011:0108c17": "將來決定得，　　如業不假勤。」",
    "T30n1566_011:0108c18": "釋曰：諸修真實行者，若此世、若後世而不得",
    "T30n1566_011:0108c19": "果者，因熏習諸行，未來世中自然得真實智。",
    "T30n1566_011:0108c20": "亦無他為緣，如論偈說：",
    "T30n1566_011:0108c21": "「諸佛未出世，　　聲聞已滅盡，",
    "T30n1566_011:0108c22": "然有辟支佛，　　依寂靜起智。」",
    "T30n1566_011:0108c23": "釋曰：如《三密經》說，辟支佛依寂靜故起實",
    "T30n1566_011:0108c24": "智慧者，由身心寂靜為因故智慧得起，是名",
    "T30n1566_011:0108c25": "甘露法。若今世、若後世有能修真實者，必定",
    "T30n1566_011:0108c26": "得甘露法。是故欲得解脫，應當修行是真實",
    "T30n1566_011:0108c27": "法。此品中破外人立驗，亦說自驗無過，而令",
    "T30n1566_011:0108c28": "信解諸陰我我所空，是此品義意，以是故我",
    "T30n1566_011:0108c29": "義得成。如《般若經中》說：「極勇猛！色非是我、非",
    "T30n1566_011:0109a01": "是無我，乃至受想行識非是我非是無我。若",
    "T30n1566_011:0109a02": "色受想行識非我體非無我體，是名般若波",
    "T30n1566_011:0109a03": "羅蜜。」如經偈言「無我無眾生，無人無受者，但",
    "T30n1566_011:0109a04": "眾緣名身，佛得如是解。」此中明我人眾生及",
    "T30n1566_011:0109a05": "諸行聚，是等皆空無有因起。又如《空寂所問",
    "T30n1566_011:0109a06": "經》說：「一切眾生，竪我見幢、張無明帆、處煩惱",
    "T30n1566_011:0109a07": "風、入生死海。諸佛大悲，張大教網撈漉天",
    "T30n1566_011:0109a08": "人，置涅槃岸。」如上偈說「不二安隱門，能破諸",
    "T30n1566_011:0109a09": "邪見。諸佛所行處，是名無我法。」",
    "T30n1566_011:0109a10": "釋〈觀法品〉竟。",
    "T30n1566_011:0109a11": "19 觀時品般若燈論釋觀時品第十九",
    "T30n1566_011:0109a12": "釋曰：今此品者，亦為遮空所對治，解諸體無",
    "T30n1566_011:0109a13": "自體故說。",
    "T30n1566_011:0109a14": "鞞世師人言：第一義中有時法自體，為了因",
    "T30n1566_011:0109a15": "故，譬如燈。若無時，云何得有了因？譬如龜毛",
    "T30n1566_011:0109a16": "衣。由有物體故，以時為了因，是故有時。論者",
    "T30n1566_011:0109a17": "言：世諦之中諸行若起即名為作，此起但是",
    "T30n1566_011:0109a18": "諸物體起，更無別起。此諸行因果已起名過",
    "T30n1566_011:0109a19": "去時，因滅果起名現在時，因果俱未起名未",
    "T30n1566_011:0109a20": "來時，作有分齊故。約物為時，無有別時。世諦",
    "T30n1566_011:0109a21": "中亦假說有時，如言搆乳時來。然外人分",
    "T30n1566_011:0109a22": "別執言有時，第一義中應作如是觀察。鞞世",
    "T30n1566_011:0109a23": "師人言：有為法外別說有時而是常。論者言：",
    "T30n1566_011:0109a24": "今遮此時故，第一義中有為法外不別有時，",
    "T30n1566_011:0109a25": "有體故，譬如有為自體，第一義中無有常",
    "T30n1566_011:0109a26": "時可識故，譬如瓶。鞞世師人言：如虛空等，非",
    "T30n1566_011:0109a27": "是一向無常。論者言：彼虛空異分無體，亦如",
    "T30n1566_011:0109a28": "是遮故。鞞世師人言：色體外有時與色和合，",
    "T30n1566_011:0109a29": "緣現在時有識起故，譬如人與杖合。如識",
    "T30n1566_011:0109b01": "見提婆達多境界，與杖合者亦如是，於色上",
    "T30n1566_011:0109b02": "起現，在現在識。此色之外有別體者名為時，",
    "T30n1566_011:0109b03": "是故別有時。論者言：汝言有識起為因者，緣",
    "T30n1566_011:0109b04": "杖之識於非時相境界起故，時相則壞。執杖",
    "T30n1566_011:0109b05": "者非常故，常義則壞。自體法、差別法如是等",
    "T30n1566_011:0109b06": "皆破故，是汝立義出因等過。與杖和合者，譬",
    "T30n1566_011:0109b07": "喻無體。第一義中執杖者不成故，為喻不然。",
    "T30n1566_011:0109b08": "緣色之覺與時和合，此覺不能顯了，是故無",
    "T30n1566_011:0109b09": "時。復次三時別成者，為有相待？為無相待？若",
    "T30n1566_011:0109b10": "立時有待成者，其過如論偈說：",
    "T30n1566_011:0109b11": "「現在及未來，　　若待過去時，",
    "T30n1566_011:0109b12": "現在及未來，　　過去時已有。」",
    "T30n1566_011:0109b13": "釋曰：此謂時有待。時有待故，譬如過去時。復",
    "T30n1566_011:0109b14": "次若待過去時有現在未來時者，應過去時中",
    "T30n1566_011:0109b15": "有現在未來時。何以故？因過去時成現在未",
    "T30n1566_011:0109b16": "來時故。亦應現在未來時住過去時中，如是",
    "T30n1566_011:0109b17": "現在未來盡名過去時。若一切時盡名過去時",
    "T30n1566_011:0109b18": "者，則無現在未來時，盡過去故。若無現在未",
    "T30n1566_011:0109b19": "來時，亦應無過去時。何以故？現在未來時已",
    "T30n1566_011:0109b20": "在過去時中故。復次若時有待者，或彼同時",
    "T30n1566_011:0109b21": "有，不與待相違故，譬如父子異。若不立時有",
    "T30n1566_011:0109b22": "待者，現在未來有別起過。其義如論偈說：",
    "T30n1566_011:0109b23": "「現在與未來，　　過去時中無；",
    "T30n1566_011:0109b24": "現在與未來，　　待何而得有？」",
    "T30n1566_011:0109b25": "釋曰：此謂過去時中無現在未來時。若謂過",
    "T30n1566_011:0109b26": "去時中無現在未來時，而因過去時成現在",
    "T30n1566_011:0109b27": "未來時，此二云何得成？若無現在未來時，有",
    "T30n1566_011:0109b28": "何等過？此下說驗，第一義中無現在未來時，",
    "T30n1566_011:0109b29": "自體時有待故，譬如過去時。復次鞞婆沙人",
    "T30n1566_011:0109c01": "言：現在未來於過去中得同時故，而有相",
    "T30n1566_011:0109c02": "待。論者言：亦有別時相待，如兄弟，非是一向，",
    "T30n1566_011:0109c03": "汝語非也。如是有時相待不成。復次若無時",
    "T30n1566_011:0109c04": "相待得成者，其過如論偈說：",
    "T30n1566_011:0109c05": "「不待過去時，　　彼二則不成，",
    "T30n1566_011:0109c06": "現在及未來，　　是則無有時。」",
    "T30n1566_011:0109c07": "釋曰：彼二者，謂現在未來為二。不待過去時",
    "T30n1566_011:0109c08": "則不成現在未來時。何以故？若不待過去時",
    "T30n1566_011:0109c09": "有現在未來時者，於何處有現在未來時？以",
    "T30n1566_011:0109c10": "無相待故，現在未來時亦不成。其義云何？如",
    "T30n1566_011:0109c11": "論偈說：",
    "T30n1566_011:0109c12": "「與過去無別，　　餘二次第轉，",
    "T30n1566_011:0109c13": "及上中下品，　　一體等應觀。」",
    "T30n1566_011:0109c14": "釋曰：以此方便應展轉說。其義云何？如論",
    "T30n1566_011:0109c15": "偈說：",
    "T30n1566_011:0109c16": "「未來又過去，　　若待現在時，",
    "T30n1566_011:0109c17": "未來及過去，　　現在時中有；",
    "T30n1566_011:0109c18": "未來及過去，　　現在時中無，",
    "T30n1566_011:0109c19": "未來及過去，　　待何而得有？",
    "T30n1566_011:0109c20": "不待現在時，　　彼二則不成，",
    "T30n1566_011:0109c21": "未來及過去，　　是則無有時；",
    "T30n1566_011:0109c22": "現在及過去，　　若待未來時，",
    "T30n1566_011:0109c23": "現在及過去，　　未來時中有。",
    "T30n1566_011:0109c24": "現在及過去，　　未來時中無，",
    "T30n1566_011:0109c25": "現在及過去，　　待何而得有？",
    "T30n1566_011:0109c26": "不待未來時，　　彼二則不成，",
    "T30n1566_011:0109c27": "現在及過去，　　是則無有時。」",
    "T30n1566_011:0109c28": "釋曰：此是釋論偈如前自成立，與外人過。云",
    "T30n1566_011:0109c29": "何為上中下品次第乃至一體等？譬如人類",
    "T30n1566_011:0110a01": "同名為人，於中而有差別，功德具足名上品",
    "T30n1566_011:0110a02": "人，稍減者名中品人，全無者名下品人。如",
    "T30n1566_011:0110a03": "是等為待故成？為不待故成？且有上者非上，",
    "T30n1566_011:0110a04": "自體有相待故，譬如中自體。如是中亦非中，",
    "T30n1566_011:0110a05": "自體有相待故，譬如下自體。下亦非下自體，",
    "T30n1566_011:0110a06": "有相待故，譬如上自體。復次以有相待為因，",
    "T30n1566_011:0110a07": "欲令汝解上中下等無自體故，汝不欲得無",
    "T30n1566_011:0110a08": "自體耶？若欲得有自體者，待中故喚為上，是",
    "T30n1566_011:0110a09": "亦不然。如是一數體及一二等，亦如前遮。一",
    "T30n1566_011:0110a10": "數者今當說。第一義中一非一數體。何以故？",
    "T30n1566_011:0110a11": "是數有待故，譬如二數等。如是二非二數體、",
    "T30n1566_011:0110a12": "多非多數體，應如一數說。第一義中不欲",
    "T30n1566_011:0110a13": "於法體外而有彼數，云何欲得？謂一者無二",
    "T30n1566_011:0110a14": "及無異故名為一，無一及無異故名為二，無",
    "T30n1566_011:0110a15": "二及無異故名為三，自三已後總名為多，亦",
    "T30n1566_011:0110a16": "如前遮而令開解。今當更說，第一義中一亦",
    "T30n1566_011:0110a17": "非一，是可數故，譬如異。如是二亦非二，多亦",
    "T30n1566_011:0110a18": "非多，亦如一數說，應作是驗。等者云何？謂一",
    "T30n1566_011:0110a19": "塵非一塵，是可數故，譬如異。如是二塵非二",
    "T30n1566_011:0110a20": "塵，多塵非多塵，亦如上說。及長短遠近前後",
    "T30n1566_011:0110a21": "因果，非長短遠近前後因果，乃至有為無為",
    "T30n1566_011:0110a22": "非有為非無為亦如是說。鞞世師人言：第一",
    "T30n1566_011:0110a23": "義中有如是時。何以故？有分量故。若無時則",
    "T30n1566_011:0110a24": "無分量，如馬無角不可說有分量。由有時",
    "T30n1566_011:0110a25": "故，則有剎那、羅婆、摸呼多、晝夜、半月一月、時",
    "T30n1566_011:0110a26": "行年雙等分量。若有分量，是則有時，譬如稻",
    "T30n1566_011:0110a27": "穀等。有故則有分量，故知有時。論者言：汝之",
    "T30n1566_011:0110a28": "所說義不相應。何以故？如論偈說：",
    "T30n1566_011:0110a29": "「不取不住時，　　住時亦不有；",
    "T30n1566_011:0110b01": "可取不可取，　　云何可施設？」",
    "T30n1566_011:0110b02": "釋曰：不住者，謂諸行聚是起滅法，名為不",
    "T30n1566_011:0110b03": "住。世諦中行聚等名時，是時名不可取。住時",
    "T30n1566_011:0110b04": "者亦不於法體外有非色時可取，是名住時。",
    "T30n1566_011:0110b05": "云何可取不可取？云何施設？時若可取即能",
    "T30n1566_011:0110b06": "施設，時不可取不能施設。以是故諸行如是，",
    "T30n1566_011:0110b07": "曰行等作有分齊，諸行生住滅，摸呼㗚多等",
    "T30n1566_011:0110b08": "法有分量故名為時。如汝所說因者，其義不",
    "T30n1566_011:0110b09": "成。何以故？無所依故，譬如無體。鞞世師人言：",
    "T30n1566_011:0110b10": "有常時，以有剎那、羅婆、摸呼㗚多、過去未來",
    "T30n1566_011:0110b11": "等種種差別。譬如淨摩尼珠，因彼眾色而有",
    "T30n1566_011:0110b12": "種種相現。論者言：此體待彼體得有剎那等",
    "T30n1566_011:0110b13": "名，我義如是。如論偈說：",
    "T30n1566_011:0110b14": "「此彼體相待，　　世諦法如是；",
    "T30n1566_011:0110b15": "第一義無體，　　離體何有時？」",
    "T30n1566_011:0110b16": "釋曰：相待者，謂外人於世諦中立有相待。我",
    "T30n1566_011:0110b17": "義亦爾，第一義中無有常時，如我所說過",
    "T30n1566_011:0110b18": "者汝不能免。鞞世師人言：第一義中有實時",
    "T30n1566_011:0110b19": "體，如非他及他、一時及非一時、遲疾等，即是",
    "T30n1566_011:0110b20": "時相，非無體而有相。論者言：第一義中無",
    "T30n1566_011:0110b21": "少許體。世諦之中有諸行差別相待相續，非",
    "T30n1566_011:0110b22": "他及他等識起一時者，謂諸行無差別剎那",
    "T30n1566_011:0110b23": "相待，非一時者有遲有疾。遲者謂後時相續",
    "T30n1566_011:0110b24": "隨轉，疾者謂下相續隨轉。非他識起者，但",
    "T30n1566_011:0110b25": "是諸行，無別有時。汝所立因無體，何處有時",
    "T30n1566_011:0110b26": "體可得？若外人意謂，他等識起緣諸行法非",
    "T30n1566_011:0110b27": "是時者，何處可得時耶？論者言：汝以時是常",
    "T30n1566_011:0110b28": "是一令他解者，此驗無有。我今說驗，於世",
    "T30n1566_011:0110b29": "諦中常一之時，非是起他等識，因識故，譬如",
    "T30n1566_011:0110c01": "色等識。鞞世師人復言：定有實時，有假設體",
    "T30n1566_011:0110c02": "故。論者問言：似何等物？鞞世師答言：如色",
    "T30n1566_011:0110c03": "等。論者言：第一義中色等體不成，如先已",
    "T30n1566_011:0110c04": "說，能令物解色相無體。色相無體故，譬喻無",
    "T30n1566_011:0110c05": "體。譬喻無體故，時亦不成。我亦無而說有，譬",
    "T30n1566_011:0110c06": "如車軍林等，雖無實體而有施設，故非是一",
    "T30n1566_011:0110c07": "向。有人意謂：依諸行法施設有時，如說晝日",
    "T30n1566_011:0110c08": "住、摸呼㗚多住。作此說者，應如是答。如論",
    "T30n1566_011:0110c09": "偈說：",
    "T30n1566_011:0110c10": "「因物故有時，　　離物無有時，",
    "T30n1566_011:0110c11": "亦無少物體，　　何處時可得？」",
    "T30n1566_011:0110c12": "釋曰：此謂因物生故則名為時，離此行法無",
    "T30n1566_011:0110c13": "別時體。執有時者言定有時，有起差別言說",
    "T30n1566_011:0110c14": "因故。不見無法能起言說，因見有已作今作",
    "T30n1566_011:0110c15": "當作瓶故，即知有時。論者言：汝語不善。已作",
    "T30n1566_011:0110c16": "瓶等能起言說因者，是諸行法亦非是時。汝",
    "T30n1566_011:0110c17": "因不成，有相違過。能起言說因者是世諦法，",
    "T30n1566_011:0110c18": "汝種種說時皆不成故。如先說了因者，義亦",
    "T30n1566_011:0110c19": "不成。此品初已來與外人成立過，自說成立",
    "T30n1566_011:0110c20": "無過。遮空所對治時無有自體，為令信解，此",
    "T30n1566_011:0110c21": "品義意如是。以是故，此下引經顯成。如《放",
    "T30n1566_011:0110c22": "光經》佛說，佛告須菩提：「時非色法、非無色法，",
    "T30n1566_011:0110c23": "非受想行識法、非無受想行識法，非生法、非",
    "T30n1566_011:0110c24": "無生法，非住法、非無住法，非異法、非無異",
    "T30n1566_011:0110c25": "法，非壞法、非無壞法，非受法非住法非出",
    "T30n1566_011:0110c26": "法、非無受無住無出法，乃至非老相非病相",
    "T30n1566_011:0110c27": "非死相非青相非噉相非壞相非散相、非",
    "T30n1566_011:0110c28": "無老無病無死無青無噉無壞無散相。須菩",
    "T30n1566_011:0110c29": "提！若非色非生非住非異非壞相者，是名般",
    "T30n1566_011:0111a01": "若波羅蜜。復次須菩提！若非色非非色，乃至",
    "T30n1566_011:0111a02": "非受想行識非非受想行識者，時即非時亦",
    "T30n1566_011:0111a03": "非非時。若時非時非非時不可言說者，是名",
    "T30n1566_011:0111a04": "般若波羅蜜。」又如《妙臂經》中所說：「菩薩摩訶",
    "T30n1566_011:0111a05": "薩了知三世所有諸行，已起故說名過去世，",
    "T30n1566_011:0111a06": "未起故說名未來世，起時故說名現在世。此",
    "T30n1566_011:0111a07": "現在世陰界入等住者，了知不住。何以故？一",
    "T30n1566_011:0111a08": "剎那時不住故。此一剎那即有起時住時差",
    "T30n1566_011:0111a09": "別，以剎那不住速滅故，定無有時。」",
    "T30n1566_011:0111a10": "釋〈觀時品〉竟。",
    "T30n1566_011:0111a11": "般若燈論釋卷第十一"
}