{
    "X67n1299_018:0105a16": "禪林類聚卷第十八",
    "X67n1299_018:0105a18": "糧食　齋粥　餬餅　五味",
    "X67n1299_018:0105a19": "　茶湯　蔬菜",
    "X67n1299_018:0105a20": "糧食",
    "X67n1299_018:0105a21": "五祖忍大師因詣碓坊問六祖云。米白也不。云。白也。",
    "X67n1299_018:0105a22": "未有篩。師於碓以杖三擊之。六祖即至三鼓入室。密",
    "X67n1299_018:0105a23": "受衣鉢。",
    "X67n1299_018:0105a24": "臨濟玄禪師問院主甚處來。主云州中粜黃米來。師",
    "X67n1299_018:0105b01": "云粜得盡不。主云粜得盡。師以拄杖劃一劃云。還粜",
    "X67n1299_018:0105b02": "得這箇不。主便喝。師便打。後典座至。師舉前話。座云",
    "X67n1299_018:0105b03": "院主不會和尚意。師云你又作麼生。座便禮拜。師亦",
    "X67n1299_018:0105b04": "打。",
    "X67n1299_018:0105b05": "黃龍南云。院主下喝。不可放過。典座禮拜。放過不",
    "X67n1299_018:0105b06": "可。又云。臨濟行令。歸宗放過。二十年後。有人說破。",
    "X67n1299_018:0105b07": "白雲端頌云。寶劒持來刃似霜。幾回臨陣斬蠻王。",
    "X67n1299_018:0105b08": "有情有理俱三段。一道寒光射斗傍。　大溈喆云。",
    "X67n1299_018:0105b09": "院主下喝。典座禮拜。臨濟令行。古今獨邁。　正覺",
    "X67n1299_018:0105b10": "逸云。功德天將黑暗女。有智主人俱不取。後代兒",
    "X67n1299_018:0105b11": "孫渾莽鹵。宏綱委他憑誰舉。　佛鑑懃云。粜米闍",
    "X67n1299_018:0105b12": "梨意氣驕。輕如春雪自飄飄。纔方落地人皆愛。力",
    "X67n1299_018:0105b13": "不禁風當下消。　徑山杲云。一堆紅燄亘晴空。不",
    "X67n1299_018:0105b14": "問金鍮鐵錫銅。入裏盡教成水去。那容蚊蚋泊其",
    "X67n1299_018:0105b15": "中。",
    "X67n1299_018:0105b16": "雪峯存禪師示眾云。盡大地撮來如粟米粒大。拋向",
    "X67n1299_018:0105b17": "面前漆桷不會。打鼓普請看。",
    "X67n1299_018:0105b18": "西院稜問雲門云。雪峰與麼道。還有出頭不得處",
    "X67n1299_018:0105b19": "麼。門云有。院云作麼生。門云不可總作野狐精見",
    "X67n1299_018:0105b20": "解也。又云。狼籍不少。　雲峯悅云。雖然疋上不足。",
    "X67n1299_018:0105b21": "我更與你葛藤。驀拈拄杖云。還見雪峯麼。咄。王令",
    "X67n1299_018:0105b22": "稍嚴。不許攙行奪市。　大溈喆云。我更為諸人土",
    "X67n1299_018:0105b23": "上加泥。乃舉拄杖云。看看雪峯老人。向你諸人面",
    "X67n1299_018:0105b24": "前放屙。咄。為甚麼屎臭氣也不知。　禾山方云。隆",
    "X67n1299_018:0105c01": "慶亦不用打鼓。但祇恁麼看。設使看而未徹。亦乃",
    "X67n1299_018:0105c02": "熏習善種。忽若看得徹去。始知隆慶老婆心切。然",
    "X67n1299_018:0105c03": "雖如是。三十年後不得辜負山僧。",
    "X67n1299_018:0105c04": "雪竇顯頌云。牛頭沒。馬頭回。曹溪鏡裏絕塵埃。打",
    "X67n1299_018:0105c05": "鼓看來君不見。百花春至為誰開。　白雲端云。眉",
    "X67n1299_018:0105c06": "毛罅裏遊南嶽。大海波心泛釣舟。薄藝隨身終不",
    "X67n1299_018:0105c07": "說。從他打鼓看無休。　圓悟勤云。疾燄過風。奔流",
    "X67n1299_018:0105c08": "度刃。唱拍相隨。拳踢相應。驀然轟起震天雷。百草",
    "X67n1299_018:0105c09": "頭顛春色回。　楚安方云。打鼓普請看。直得骨毛",
    "X67n1299_018:0105c10": "寒。拾得寒山舞。笑倒老豐干。",
    "X67n1299_018:0105c11": "雪峯在洞山作飯頭淘米次。洞山問。淘砂去米。淘米",
    "X67n1299_018:0105c12": "去砂。師云砂米一時去。山云大眾喫箇甚麼。師遂覆",
    "X67n1299_018:0105c13": "却米盆。山云。據子因緣。合在德山。",
    "X67n1299_018:0105c14": "投子青云。大眾。洞山恁麼道是甚道理。雖然一色",
    "X67n1299_018:0105c15": "乾坤。爭柰山高水闊。所以野人云。功夫不到不方",
    "X67n1299_018:0105c16": "圓。言語不通非眷屬。乃代云。淘砂去米。淘米去砂。",
    "X67n1299_018:0105c17": "無影長生桂。經霜結子頻。大眾喫箇甚麼。金鳳採",
    "X67n1299_018:0105c18": "香銜不盡。玉雛食藥葉長新。　天童覺云。雪峯祇",
    "X67n1299_018:0105c19": "管步步登高。不覺草鞋跟斷。若也正偏宛轉。敲唱",
    "X67n1299_018:0105c20": "俱行。自是言氣相合。父子相投。且道洞山不肯雪",
    "X67n1299_018:0105c21": "峯意在甚麼處。萬里無雲天有過。碧潭似鏡月難",
    "X67n1299_018:0105c22": "來。　琅瑘覺云。雪峯與麼去。大似拋却鉗桃樹。沿",
    "X67n1299_018:0105c23": "山摘醋梨。",
    "X67n1299_018:0105c24": "投子頌云。滿鉢盛來一物無。豈同香積變珍蘇。日",
    "X67n1299_018:0106a01": "月並輪長不照。木人舞袖向紅爐。",
    "X67n1299_018:0106a02": "黃山輪禪師因夾山問甚處人。師云閩中人。山云還",
    "X67n1299_018:0106a03": "識老僧麼。師云和尚還識某甲麼。山云。不然。子且還",
    "X67n1299_018:0106a04": "老僧草鞋錢。老僧然後還子江陵米價。師云。與麼則",
    "X67n1299_018:0106a05": "不識和尚。未審江陵米作麼價。山云。真獅子兒。善能",
    "X67n1299_018:0106a06": "哮吼。",
    "X67n1299_018:0106a07": "佛鑑懃云。且道二老漢還有相識處也無。若也相",
    "X67n1299_018:0106a08": "識。何須更問。若不相識。因甚却問鞋錢米價交加。",
    "X67n1299_018:0106a09": "黃山云。江陵米作麼價。夾山便贊云真獅子兒善",
    "X67n1299_018:0106a10": "能哮吼意旨如何。於此見得。債無陳。得便新。其或",
    "X67n1299_018:0106a11": "未然。江陵米價逐時增。草鞋錢盡教誰出。　大溈",
    "X67n1299_018:0106a12": "智云。啐啄同時。師資相投。草鞋米價。彼此相酬。有",
    "X67n1299_018:0106a13": "得有失。善能哮吼。既有得失。誰肯誰休。且道那箇",
    "X67n1299_018:0106a14": "全得。那箇全失。若擇得出。許你親見二老。",
    "X67n1299_018:0106a15": "丹霞淳頌云。父子相逢眼倍明。靈苗業裏坦然行。",
    "X67n1299_018:0106a16": "箇中若謂金毛子。已是鹽梅觸大羹。",
    "X67n1299_018:0106a17": "齋粥",
    "X67n1299_018:0106a18": "金牛禪師凡自做飯供養眾僧。每至齋時舁飯桶到",
    "X67n1299_018:0106a19": "僧堂前作舞云。菩薩子喫飯來。乃拊掌大笑。",
    "X67n1299_018:0106a20": "曹山因僧問古人恁麼是奴兒婢子不。山云是。云",
    "X67n1299_018:0106a21": "向上事請師道。山咄云。這奴兒婢。子　長慶稜云。",
    "X67n1299_018:0106a22": "大似因齋慶讚。　大光因僧問。長慶道因齋慶讚",
    "X67n1299_018:0106a23": "意旨如何。光乃作舞。僧禮拜。光云見甚道理便拜。",
    "X67n1299_018:0106a24": "僧却作舞。光云這野狐精。　東禪齊云。古人自出",
    "X67n1299_018:0106b01": "手作飯舞了。喚人來喫。意作麼生。還會麼。只如長",
    "X67n1299_018:0106b02": "慶與大光是明古人意。別為他分折。今問上座。每",
    "X67n1299_018:0106b03": "日持盂掌鉢時。迎來送去時。為當與古人一般。別",
    "X67n1299_018:0106b04": "有道理。若道別。且作麼生得別來。若道一般。恰到",
    "X67n1299_018:0106b05": "他舞又被喚作野狐精。有會處麼。若未會。行脚眼",
    "X67n1299_018:0106b06": "在甚麼處。　雪竇顯云。雖然如此。金牛不是好心。",
    "X67n1299_018:0106b07": "雪竇頌云。白雲影裏笑呵呵。兩手持來付與他。若",
    "X67n1299_018:0106b08": "是金毛獅子子。三千里外見譊訛。　佛國白云。金",
    "X67n1299_018:0106b09": "牛作事也奇哉。拊掌相招喫飯來。若謂因齋成慶",
    "X67n1299_018:0106b10": "讚。都盧笑殺老黃梅。　地藏恩云。拳中十指。展縮",
    "X67n1299_018:0106b11": "自由。菩薩喫飯。莫笑金牛。有意氣時添意氣。不風",
    "X67n1299_018:0106b12": "流處也風流。　佛眼遠云。長連牀上狐屎屎。三聖",
    "X67n1299_018:0106b13": "堂前狗吠春。跳出金牛窠窟子。月明照見夜行人。",
    "X67n1299_018:0106b14": "　長靈卓云。菩薩子。喫飯來。一喚令人眼豁開。却",
    "X67n1299_018:0106b15": "憶上方曾打鼓。親持鐵鉢詣天台。",
    "X67n1299_018:0106b16": "藥山儼禪師一日齋持自打鼓。高沙彌捧鉢作舞入",
    "X67n1299_018:0106b17": "堂。師便拋下鼓槌云是第幾和。彌云第二和。師云如",
    "X67n1299_018:0106b18": "何是第一和。彌就桶內舀一杓飯便去。",
    "X67n1299_018:0106b19": "松源岳云。停囚長智。",
    "X67n1299_018:0106b20": "汾陽昭頌云。一般打鼓并作舞。與你諸方事不同。",
    "X67n1299_018:0106b21": "歷歷正聲霄漢外。且非數日落寰中。　雪峰預云。",
    "X67n1299_018:0106b22": "聲鼓拈槌第二籌。鉢盛香飯飽還休。東風扇後韶",
    "X67n1299_018:0106b23": "光美。別岸垂楊弄翠柔。　枯木成云。父子相投氣",
    "X67n1299_018:0106b24": "味同。擎盂打鼓展家風。雖然百味般般有。爭柰風",
    "X67n1299_018:0106c01": "吹別調中。",
    "X67n1299_018:0106c02": "丹霞然禪師問僧甚處來。云山下來。師云喫飯了未。",
    "X67n1299_018:0106c03": "云喫飯了也。師云將飯與汝喫底人還具眼麼。僧無",
    "X67n1299_018:0106c04": "對。",
    "X67n1299_018:0106c05": "長慶問保福云。將飯與人喫。報恩有分。為甚不具",
    "X67n1299_018:0106c06": "眼。福云施者受者二俱瞎漢。慶云盡其機來還成",
    "X67n1299_018:0106c07": "瞎不。福云道我瞎得麼。　玄覺徵云。且道長慶明",
    "X67n1299_018:0106c08": "丹霞意。為復自用家財。　汾陽昭代云。若不上山",
    "X67n1299_018:0106c09": "爭識丹霞。　芭蕉徹云。各具一得一失。又代僧云。",
    "X67n1299_018:0106c10": "爭不足讓有餘。又代霞云。施受俱無利益。　保寧",
    "X67n1299_018:0106c11": "勇代云。今日被和尚勘破。　應庵華云。丹霞既已",
    "X67n1299_018:0106c12": "龍頭蛇尾。長慶保福只得將錯就錯。雖然。二三老",
    "X67n1299_018:0106c13": "宿要且不知這僧落處。具擇法眼試請辨看。",
    "X67n1299_018:0106c14": "雪竇顯頌云。盡機不成瞎。按牛頭喫草。四七二三",
    "X67n1299_018:0106c15": "諸祖師。寶器持來成過咎。過咎深。無處尋。天上人",
    "X67n1299_018:0106c16": "問同陸沈。",
    "X67n1299_018:0106c17": "趙州諗禪師。僧問學人乍入叢林乞師指示。師云喫",
    "X67n1299_018:0106c18": "粥了也未。云喫粥了。師云洗鉢盂去。其僧因此契悟。",
    "X67n1299_018:0106c19": "雲門云。且道有指示無指示。若言有。趙州向伊道",
    "X67n1299_018:0106c20": "箇甚麼。若言無。這僧為甚悟去。　雪竇顯云。我不",
    "X67n1299_018:0106c21": "似雲門為蛇畫足。直言向爾道。問者如蟲蝕木。答",
    "X67n1299_018:0106c22": "者偶爾成文。然雖與麼。瞎却衲僧眼。作麼生免得",
    "X67n1299_018:0106c23": "此過。諸仁者要會麼。還爾趙州喫粥未。拈却這僧",
    "X67n1299_018:0106c24": "喫粥了。雪竇與爾拄杖子歸堂。　雲峯悅云。雲門",
    "X67n1299_018:0107a01": "與麼道。大似為黃門[栽木+土]鬚。與蛇畫足。若是雲峯則",
    "X67n1299_018:0107a02": "不然。這僧道於此悟去。入地獄如箭射。　保寧勇",
    "X67n1299_018:0107a03": "代云。恩大難酬。",
    "X67n1299_018:0107a04": "泉大道頌云。牀窄先臥。粥稀後坐。濟濟鏘鏘。蕭蕭",
    "X67n1299_018:0107a05": "灑灑。要會趙州洗鉢盂了事。沙彌消一箇。　雲居",
    "X67n1299_018:0107a06": "祐云。粥了尋常洗鉢盂。奈何依樣畫葫蘆。靈光洞",
    "X67n1299_018:0107a07": "徹河沙界。是則名為大丈夫。　佛陀遜云。粥了令",
    "X67n1299_018:0107a08": "教洗鉢盂。麤心往往更心麤。直饒到此分明了。也",
    "X67n1299_018:0107a09": "是平生不丈夫。　雲蓋智云。趙州喫粥話。尋常問",
    "X67n1299_018:0107a10": "禪客。心若不負人。面上無慚色。　白雲端云。梅花",
    "X67n1299_018:0107a11": "落盡杏花披。未免春風著出褫。一氣不言含有象。",
    "X67n1299_018:0107a12": "萬靈何處謝無私。　三祖宗云。乍入叢林伸一問。",
    "X67n1299_018:0107a13": "鉢盂洗却更何疑。從前官路無迃曲。底事遊人不",
    "X67n1299_018:0107a14": "見歸。　湛堂準云。之乎者也。衲僧鼻孔。大頭向下。",
    "X67n1299_018:0107a15": "禪人若也不會。問取東村王大姐。　護國圓云。推",
    "X67n1299_018:0107a16": "窮物理成家計。會合時機便識心。多謝春風無厚",
    "X67n1299_018:0107a17": "薄。貧家桃李也成陰。",
    "X67n1299_018:0107a18": "普化禪師與臨濟在施主家齋。濟問。毛吞巨海芥納",
    "X67n1299_018:0107a19": "須彌。為復是神通妙用。為復是法爾如然。師遂趯倒",
    "X67n1299_018:0107a20": "飯牀。濟云太麤生。師云。這裏是甚所在。說麤說細。濟",
    "X67n1299_018:0107a21": "休去。明日又同一家赴齋。濟問。今日供養。何似昨日。",
    "X67n1299_018:0107a22": "師又趯倒飯床。濟云太麤生。師云。瞎漢。佛法說甚麤",
    "X67n1299_018:0107a23": "細。濟乃吐舌。",
    "X67n1299_018:0107a24": "雪竇顯云。兩箇老賊喫飯也不了。好與三十棒。棒",
    "X67n1299_018:0107b01": "雖行。且道那箇是正賊。　圓悟勤云。真金不百煉",
    "X67n1299_018:0107b02": "爭得光輝。至寶不酬價爭知真假。不是臨濟不能",
    "X67n1299_018:0107b03": "驗得普化。不是普化不能抗他臨濟。所謂如水入",
    "X67n1299_018:0107b04": "水如金博金。雖然如是。放過則彼此作家。檢點則",
    "X67n1299_018:0107b05": "二俱失利。　南堂靜云。此二尊宿如二龍爭珠。拏",
    "X67n1299_018:0107b06": "雲攫霧不動波瀾。如二虎爭餐。活捉生擒不傷物",
    "X67n1299_018:0107b07": "命。今夜或有人問大隋道。毛吞巨海芥納須彌。為",
    "X67n1299_018:0107b08": "復是神通妙用。法爾如然。只向道不見先師翁有",
    "X67n1299_018:0107b09": "言。一拳拳倒黃鶴樓。一趯趯翻鸚鵡洲。有意氣時",
    "X67n1299_018:0107b10": "添意氣。不風流處也風流。　應庵華云。一出一沒",
    "X67n1299_018:0107b11": "一往一來。猛虎口裏奪餐。毒蛇頭上揩痒。要且未",
    "X67n1299_018:0107b12": "稱大丈夫事在。二老名諠宇宙價重當時。光孝今",
    "X67n1299_018:0107b13": "日豈可謹密三寸。二俱放過。為他弄假像真。二俱",
    "X67n1299_018:0107b14": "不放過。為他榼[木*(天/韭)]太甚。是汝諸人若作佛法商量。",
    "X67n1299_018:0107b15": "達磨一宗掃土而盡。",
    "X67n1299_018:0107b16": "上方益頌云。蘭羞供養不尋常。兩度遭伊趯飯牀。",
    "X67n1299_018:0107b17": "總似這般無禮漢。將何因果利存亡。　海印信云。",
    "X67n1299_018:0107b18": "要識真金須入火。再三煅煉見精麤。上行買賣不",
    "X67n1299_018:0107b19": "饒讓。好物從來價自殊。　野軒遵云。相逢一瞎一",
    "X67n1299_018:0107b20": "麤生。齋主渾家喪膽驚。誰識二尊龍象駕。毗盧頂",
    "X67n1299_018:0107b21": "上等閑行。",
    "X67n1299_018:0107b22": "溈山祐禪師一日見劉鐵磨來。師云老牸牛汝來也。",
    "X67n1299_018:0107b23": "磨云。來日臺山大會齋。和尚還去麼。師乃放身作臥",
    "X67n1299_018:0107b24": "勢。磨便出去。",
    "X67n1299_018:0107c01": "保寧勇代磨云。請和尚來日早起。　水庵一云。眾",
    "X67n1299_018:0107c02": "中道放身便臥是不去。劉鐵磨遂懡[怡台+羅]而行。有甚",
    "X67n1299_018:0107c03": "交涉。殊不知溈山老漢平生一條鐵脊梁拗不曲。",
    "X67n1299_018:0107c04": "被劉鐵磨一推推倒。直至而今起不得。若要扶起",
    "X67n1299_018:0107c05": "溈山。請大眾下一轉語。眾無對。師以拄杖一時趕",
    "X67n1299_018:0107c06": "散。",
    "X67n1299_018:0107c07": "雪竇顯頌云。曾騎鐵馬入重城。勑下傳聞六國清。",
    "X67n1299_018:0107c08": "猶握金鞭問歸客。夜深誰共御街行。　天童覺云。",
    "X67n1299_018:0107c09": "百戰功成老太平。優游誰肯苦爭衡。玉鞭金馬閑",
    "X67n1299_018:0107c10": "終日。明月清風富一生。　無盡居士云。老牸牛來",
    "X67n1299_018:0107c11": "到此間。明朝大會去臺山。白雲一曲知音少。樵唱",
    "X67n1299_018:0107c12": "漁歌自往還。",
    "X67n1299_018:0107c13": "甘贄行者因入南泉設粥。仍請南泉念誦。泉乃白搥",
    "X67n1299_018:0107c14": "云。為狸奴白牯念摩訶般若波羅蜜多。者拂袖便去。",
    "X67n1299_018:0107c15": "泉粥後問典座。行者在甚處。座云當時便去也。泉云",
    "X67n1299_018:0107c16": "打破鍋子著。(一云泉乃擊鍋三下)",
    "X67n1299_018:0107c17": "汾陽昭頌云。一般設粥古今稀。十利功圓果不低。",
    "X67n1299_018:0107c18": "鍋鑊盡穿無煑粒。叢林遠近總應知。　慈明圓云。",
    "X67n1299_018:0107c19": "甘贄設粥詣南泉。請師念誦眾僧前。貍奴典座言",
    "X67n1299_018:0107c20": "歸去。當時鍋鑊一時穿。　雪峰預云。異路相逢句",
    "X67n1299_018:0107c21": "已酬。閑吹羗笛回河洲。漁人貪顧沙頭鷺。不覺扁",
    "X67n1299_018:0107c22": "舟逐浪流。　無盡居士云。財施無窮法施多。為他",
    "X67n1299_018:0107c23": "貍牯念摩訶。無端甘贄低頭拜。撩發南泉打破鍋。",
    "X67n1299_018:0107c24": "　湛堂準云。高吟大笑性猖狂。潘閬騎驢出故鄉。",
    "X67n1299_018:0108a01": "驚起暮天沙上鴈。海門斜去兩三行。　徑山杲云。",
    "X67n1299_018:0108a02": "南泉打破閑家具。浩浩諸方作話看。今日為君重",
    "X67n1299_018:0108a03": "舉過。明明歷歷不顢頇。",
    "X67n1299_018:0108a04": "德山鑒禪師因三聖來參。師云。不用展炊單。這裏無",
    "X67n1299_018:0108a05": "殘羹餿飯。聖云。設有。向甚麼處著。師便打。聖接住棒",
    "X67n1299_018:0108a06": "推放床上。師撫掌一下。聖將坐具蓋却頭哭蒼天出",
    "X67n1299_018:0108a07": "去。(或作岩頭)",
    "X67n1299_018:0108a08": "琅瑘覺云。眾中商量極有云云。不見道。若無欒布",
    "X67n1299_018:0108a09": "作。爭得見韓光。　圓悟勤云。二俱勝捷。蓋各各善",
    "X67n1299_018:0108a10": "奪鼓攙旗。二俱失利。彼此傷鋒犯手。大似把手上",
    "X67n1299_018:0108a11": "高山。未免傍觀者哂。敢問大眾。誰是傍觀者。　古",
    "X67n1299_018:0108a12": "德云。殘羹餿飯無處安著。換手槌胸劈頭盖却。兩",
    "X67n1299_018:0108a13": "箇無孔鐵鎚。一樣無繩自縛。",
    "X67n1299_018:0108a14": "鼓山永頌云。南北山相對。東西有路分。不經場陣",
    "X67n1299_018:0108a15": "者。爭見李將軍。",
    "X67n1299_018:0108a16": "太原隱禪師。僧問。數家檀越請。未審赴誰家。師云。月",
    "X67n1299_018:0108a17": "應千江水。門門盡有僧。",
    "X67n1299_018:0108a18": "丹霞淳頌云。玅圓無相劫前人。隨類權分百億身。",
    "X67n1299_018:0108a19": "月夜御樓纔報曉。正明六國盡知春。",
    "X67n1299_018:0108a20": "雲門偃禪師。僧問如何是塵塵三昧。師云鉢裏飯桶",
    "X67n1299_018:0108a21": "裏水。",
    "X67n1299_018:0108a22": "雪竇顯頌云。鉢裏飯。桶裏水。多口阿師難下觜。北",
    "X67n1299_018:0108a23": "斗南星位不殊。白浪滔天平地起。擬不擬。止不止。",
    "X67n1299_018:0108a24": "箇箇無裩長者子。　白雲端云。朝打三千未為多。",
    "X67n1299_018:0108b01": "暮打八百未為少。鉢裏飯兮桶裡水。人前切忌無",
    "X67n1299_018:0108b02": "分曉。　天童覺云。塵塵三昧。彼彼不外。千峯向嶽。",
    "X67n1299_018:0108b03": "百川赴海。更無一法不如來。只箇堂堂觀自在。",
    "X67n1299_018:0108b04": "餬餅",
    "X67n1299_018:0108b05": "天皇悟禪師因龍潭未出家時家為餅鋪。住在寺前。",
    "X67n1299_018:0108b06": "每日常供餅十枚上師。師受已。却留一餅與之云。惠",
    "X67n1299_018:0108b07": "汝以蔭子孫。潭云。是某甲將來。何以返云惠汝。師云。",
    "X67n1299_018:0108b08": "是汝將來。復汝何咎。潭因有悟入。遂投出家。",
    "X67n1299_018:0108b09": "汾陽昭頌云。將去將來事不差。龍潭固問勿交加。",
    "X67n1299_018:0108b10": "後徒多少爭脣吻。春鳥喃喃罵落花。　白雲端云。",
    "X67n1299_018:0108b11": "十餅每回留一箇。因思何謂蔭兒孫。團團將去還",
    "X67n1299_018:0108b12": "將入。不覺醍醐到頂門。　佛國白云。南嶽山頭見",
    "X67n1299_018:0108b13": "石頭。便歸古岸狎沙鷗。謾分餬餅為香餌。引得金",
    "X67n1299_018:0108b14": "龍上直鈎。",
    "X67n1299_018:0108b15": "雲門偃禪師示眾云。聞聲悟道。見色明心。作麼生是",
    "X67n1299_018:0108b16": "聞聲悟道見色明心。乃云。觀世音菩薩將錢來買餬",
    "X67n1299_018:0108b17": "餅。放下手。元來却是饅頭。",
    "X67n1299_018:0108b18": "五祖演云。雲門好則甚好。奇則甚奇。要且只說得",
    "X67n1299_018:0108b19": "老婆禪。若是白雲即不然。作麼生是聞聲悟道見",
    "X67n1299_018:0108b20": "色明心。遂作打杖鼓勢云。堋八囉札。　松源岳云。",
    "X67n1299_018:0108b21": "冶父有條活路要與諸人共行。拈拄杖云。穿入諸",
    "X67n1299_018:0108b22": "人鼻孔裏。燈籠露柱直得眼睛突出。卓拄杖一下。",
    "X67n1299_018:0108b23": "上方益頌云。買得欣欣急走歸。不知放手却成非。",
    "X67n1299_018:0108b24": "直饒超過毗盧頂。也落韶陽第二機。　慈受深云。",
    "X67n1299_018:0108c01": "小院春風特地寒。佳人寂寞倚欄干。斷腸曲調無",
    "X67n1299_018:0108c02": "人聽。更把琵琶月下彈。　南堂靜云。桃花枝上一",
    "X67n1299_018:0108c03": "鶯啼。淥水溪邊路不迷。聞見分明非耳目。休將情",
    "X67n1299_018:0108c04": "解論曹溪。　鼓山珪云。南無觀世音菩薩。補陀巖",
    "X67n1299_018:0108c05": "上紅蓮舌。不知成佛是何時。打刀須是并州鐵",
    "X67n1299_018:0108c06": "　徑山杲云。見色明心事已差。聞聲悟道更交加。觀",
    "X67n1299_018:0108c07": "音妙智慈悲力。荊棘林生優鉢花。",
    "X67n1299_018:0108c08": "雲門因僧問如何是超佛越祖之談。師云餬餅。",
    "X67n1299_018:0108c09": "五祖演云。白雲即不然。忽有人問如何是超佛越",
    "X67n1299_018:0108c10": "祖之談。只向伊道驢屎似馬糞。又云破草鞋。又云",
    "X67n1299_018:0108c11": "靈龜曳尾。且道是同是別。試辨看。",
    "X67n1299_018:0108c12": "雪竇顯頌云。超談禪客問偏多。縫罅披離見也麼。",
    "X67n1299_018:0108c13": "胡餅[祝/土]來猶不住。至今天下有誵訛。　雲居祐云。",
    "X67n1299_018:0108c14": "韶陽胡餅答禪人。佛祖之談道最親。不落言詮休",
    "X67n1299_018:0108c15": "擬議。回頭識取自家珍。　文殊道云。堪悲堪笑老",
    "X67n1299_018:0108c16": "韶陽。餬餅拈來擬鼻香。端的若知滋味者。不勝滿",
    "X67n1299_018:0108c17": "面負慚惶。　道場如云。駕空欲上九層霄。脚下紅",
    "X67n1299_018:0108c18": "絲繫轉牢。賴是龍泉未出匣。且施一割用鉛刀。",
    "X67n1299_018:0108c19": "　佛燈珣云。雲門餬餅對超談。多少禪人看不穿。若",
    "X67n1299_018:0108c20": "是孔門真弟子。自然知道化三千。",
    "X67n1299_018:0108c21": "五味",
    "X67n1299_018:0108c22": "馬祖一禪師始匡徒日。大慧遣一僧去。伺陞堂乃出",
    "X67n1299_018:0108c23": "問作麼生。看伊道甚言句。記將來。僧去一如所教。迴",
    "X67n1299_018:0108c24": "云。馬大師道。自從胡亂後。三十年不曾少鹽醬。大慧",
    "X67n1299_018:0109a01": "然之。",
    "X67n1299_018:0109a02": "徑山杲云。雲門即不然。夜夢不祥書門大吉。又頌",
    "X67n1299_018:0109a03": "云。見得分明識得親。舉來猶自涉途程。直饒不犯",
    "X67n1299_018:0109a04": "毫莖者。也是拈[飢几+追]舐指人。　鼓山珪頌云。胡亂三",
    "X67n1299_018:0109a05": "十年。不少鹽與醬。江西馬大師。南嶽讓和尚。",
    "X67n1299_018:0109a06": "雲巖晟禪師初參藥山。山問甚麼處來。師云百丈來。",
    "X67n1299_018:0109a07": "山云百丈有何言句。師云有時云一句子百味具足。",
    "X67n1299_018:0109a08": "山云。鹹即鹹味。淡即淡味。不鹹不淡是常味。作麼生",
    "X67n1299_018:0109a09": "是百味具足底句。師無對。山云爭柰目前生死何。師",
    "X67n1299_018:0109a10": "云目前無生死。山云。二十年在百丈。俗氣也不除。又",
    "X67n1299_018:0109a11": "問。海兄更說甚麼法。師云。有時道三句外省去。六句",
    "X67n1299_018:0109a12": "外會取。山云三千里外且喜沒交涉。山又問。更說甚",
    "X67n1299_018:0109a13": "麼法。師云有時上堂了。大眾下堂次。復召大眾。眾迴",
    "X67n1299_018:0109a14": "首。乃云是甚麼。山云。何不早恁麼道。師於言下有省。",
    "X67n1299_018:0109a15": "投子青頌云。行盡千峰路轉高。肯歸方憶舊雲房。",
    "X67n1299_018:0109a16": "貪尋古調單于曲。暨蹉胡家一韻長。",
    "X67n1299_018:0109a17": "巖頭豁禪師。僧問浩浩塵中如何辨主。師云銅砂羅",
    "X67n1299_018:0109a18": "裏滿盛油。",
    "X67n1299_018:0109a19": "佛印元頌云。塵中辨主眼分明。特地尋力更點睛。",
    "X67n1299_018:0109a20": "堪笑耆婆雖瞑眩。至今南北絕人行。　雲溪恭云。",
    "X67n1299_018:0109a21": "銅砂羅裏滿盛油。正是毗盧印後收。更有塵中辨",
    "X67n1299_018:0109a22": "得主。太平將將盡封侯。　海印信云。礎潤天將雨。",
    "X67n1299_018:0109a23": "雲開月正明。漁翁閑引釣。牽動一潭星。　草堂清",
    "X67n1299_018:0109a24": "云。銅砂羅裏油清淨。照見塵中舊主人。寄語禪流",
    "X67n1299_018:0109b01": "猛參取。莫教辜負此生身。",
    "X67n1299_018:0109b02": "曹山本寂禪師因僧清稅問。清稅孤貧請師拯濟。山",
    "X67n1299_018:0109b03": "喚稅闍黎。稅應諾。師云。青源白家三盞酒。喫了猶道",
    "X67n1299_018:0109b04": "未沾唇。",
    "X67n1299_018:0109b05": "玄覺云。甚麼處是與他酒喫。　雪竇顯別云。稅闍",
    "X67n1299_018:0109b06": "黎應諾。是甚麼心行。　松源岳云。稅闍黎拋甎引",
    "X67n1299_018:0109b07": "玉。不知換得箇擊子。曹山雖來風深辨。可惜不一",
    "X67n1299_018:0109b08": "等與他本分草料。免致今時向黑山下作活計。",
    "X67n1299_018:0109b09": "　佛印元頌云。清稅孤貧心太麤。曹山携手步享途。",
    "X67n1299_018:0109b10": "白家三盞沾唇酒。醉後添盃不似無。　地藏恩云。",
    "X67n1299_018:0109b11": "青源白家酒。三盞未沾唇。七十二棒且輕恕。一百",
    "X67n1299_018:0109b12": "五十難放君。　南華昺云。滿屋黃金不肯親。吁嗟",
    "X67n1299_018:0109b13": "甘自怨孤貧。無端更飲三盃酒。醉後郎當笑殺人。",
    "X67n1299_018:0109b14": "茶湯(摘茶附)",
    "X67n1299_018:0109b15": "文殊大士與無著喫茶次。乃拈起玻璃盞問無著云。",
    "X67n1299_018:0109b16": "南方還有這箇不。著云無。文殊云尋常將甚麼喫茶。",
    "X67n1299_018:0109b17": "著無對。",
    "X67n1299_018:0109b18": "洞山代展手云。有無且置。借取這箇看得不。　曹",
    "X67n1299_018:0109b19": "山代云。久承大士按劒。為甚麼處在一塵。　長慶",
    "X67n1299_018:0109b20": "稜代云。若與麼。癡客勸主人。　琅瑘覺云。若也是",
    "X67n1299_018:0109b21": "去。可謂虎口裏奪餐。若也不是去。移舟看水勢。舉",
    "X67n1299_018:0109b22": "棹別波瀾。　保寧勇代以手指口。",
    "X67n1299_018:0109b23": "汾陽昭頌云。文殊大士托玻璃。逐問南方有箇奇。",
    "X67n1299_018:0109b24": "無著忽言無這箇。悞他多少老闍黎。至今猶未知",
    "X67n1299_018:0109c01": "端的。擡手拈茶不用疑。　佛印元云。南方不可離",
    "X67n1299_018:0109c02": "須臾。無著因何却道無。寄語後來禪子道。喫茶拈",
    "X67n1299_018:0109c03": "處莫生疎。　正覺逸云。自別南方涉路岐。喫茶處",
    "X67n1299_018:0109c04": "處用玻璃。如何恰到清凉手。問著元來總不知。",
    "X67n1299_018:0109c05": "　佛眼遠云。青山門外白雲飛。淥水溪邊引客歸。莫",
    "X67n1299_018:0109c06": "恠坐來頻勸酒。自從別後見君稀。",
    "X67n1299_018:0109c07": "松山禪師因與龐居士喫茶次。士舉起橐子云。人人",
    "X67n1299_018:0109c08": "盡有分。因甚麼道不得。師云。祇為人人盡有。所以道",
    "X67n1299_018:0109c09": "不得。士云阿兄為甚却道得。師云不可無言也。士云",
    "X67n1299_018:0109c10": "灼然灼然。師便喫茶。士云阿兄喫茶何不揖客。師云",
    "X67n1299_018:0109c11": "誰。士云龐公。師云何須更揖。後丹霞聞舉乃云。若不",
    "X67n1299_018:0109c12": "是松山。洎被箇老翁作亂一上。士聞乃令人傳語云。",
    "X67n1299_018:0109c13": "何不會取未舉起橐時。",
    "X67n1299_018:0109c14": "佛鑑懃云。譬如琴瑟箜篌雖有妙音。若無妙指終",
    "X67n1299_018:0109c15": "不能發。松山解吹無孔笛。龐老解弄勿絃琴。丹霞",
    "X67n1299_018:0109c16": "雖隨聲應拍。須知拍拍是令。眾中若有會底。出來",
    "X67n1299_018:0109c17": "露箇消息。也表眾中有人。若無。各自歸堂。　塗毒",
    "X67n1299_018:0109c18": "策云。辨衡鑑別端倪須是明眼龐公。探竿影草松",
    "X67n1299_018:0109c19": "山不負來機。雖然緇素分明。爭柰傍觀不肯。還知",
    "X67n1299_018:0109c20": "麼。如人看畫虎。暗地長威獰。",
    "X67n1299_018:0109c21": "南堂靜頌云。未提橐子已前。衲子難為下觜。識得",
    "X67n1299_018:0109c22": "這箇靈苗。不向黃泉作鬼。不作鬼。何準擬。一拳拳",
    "X67n1299_018:0109c23": "倒黃鶴樓。一趯趯翻大海水。",
    "X67n1299_018:0109c24": "則首座因與龐居士摘茶次。士問。法界不容身。師今",
    "X67n1299_018:0110a01": "還見我不。師云不是老僧洎答公話。士云有問有答",
    "X67n1299_018:0110a02": "蓋是尋常。師不對。士云莫恠適來容易借問。師亦不",
    "X67n1299_018:0110a03": "顧。士喝云。這無禮儀老漢。待我一一舉似明眼人去",
    "X67n1299_018:0110a04": "在。師乃拋下茶籃便歸。",
    "X67n1299_018:0110a05": "雪竇顯云。則川只解把定封疆。不能同生同死。當",
    "X67n1299_018:0110a06": "時好與捋下幞頭。誰敢喚作龐居士。　佛鑑懃云。",
    "X67n1299_018:0110a07": "兩回不管。提籃便歸。且道旨歸何處。還會麼。苦瓠",
    "X67n1299_018:0110a08": "連根苦。甜瓜徹蔕甜。則川老漢經事多矣。　大溈",
    "X67n1299_018:0110a09": "智云。諸仁者。參須參到這般田地。喚作千人隊裏",
    "X67n1299_018:0110a10": "喚不回頭。萬刃叢中撼他不動。始得穩坐地。若不",
    "X67n1299_018:0110a11": "是則川。被龐公引入荒草裏。便見忘却摘茶事也。",
    "X67n1299_018:0110a12": "　塗毒策云。似海之深。如山之固。方能坐致太平。",
    "X67n1299_018:0110a13": "龐老雖則擂鼓[打丁+麼]旗。其柰則川理兵掉鬪。祇如末",
    "X67n1299_018:0110a14": "後拋下茶籃便歸。又作麼生。太平基業分明在。何",
    "X67n1299_018:0110a15": "必忉忉問別人。",
    "X67n1299_018:0110a16": "保寧勇頌云。相逢相識謾相邀。水碧深深隔斷橋。",
    "X67n1299_018:0110a17": "無限雪辭殊不聽。急扄門戶更徒勞。",
    "X67n1299_018:0110a18": "趙州諗禪師問新到。曾到此間麼。僧云曾到。師云喫",
    "X67n1299_018:0110a19": "茶去。又問一僧。僧云不曾到。師亦云喫茶去。後院主",
    "X67n1299_018:0110a20": "云。和尚為甚曾到也云喫茶去。不曾到也云喫茶去。",
    "X67n1299_018:0110a21": "師召院主。主應諾。師云喫茶去。",
    "X67n1299_018:0110a22": "保福展云。趙州慣得其便。　鏡清怤舉問僧作麼",
    "X67n1299_018:0110a23": "生會。僧便去。清云邯鄲學唐步。　達觀頴云。有條",
    "X67n1299_018:0110a24": "攀條。無條攀例。乃高聲云喫茶去。　雪竇顯云。這",
    "X67n1299_018:0110b01": "僧不是邯鄲人。為甚學唐步。若辨得出。與汝茶喫。",
    "X67n1299_018:0110b02": "汾陽昭頌云。趙州有語喫茶去。天下衲僧總到來。",
    "X67n1299_018:0110b03": "不是石橋元底滑。喚他多少衲僧回。　黃龍南云。",
    "X67n1299_018:0110b04": "趙州驗人端的處。等閑開口便知音。覿面若無青",
    "X67n1299_018:0110b05": "白眼。宗風爭得到如今。　投子青云。見僧便問曾",
    "X67n1299_018:0110b06": "到不。有言曾到不曾來。留坐喫茶珍重去。青煙暗",
    "X67n1299_018:0110b07": "換綠紋苔。　佛國白云。此間曾到不曾到。人義人",
    "X67n1299_018:0110b08": "情去喫茶。院主不知滋味好。却來爭看盞中花。",
    "X67n1299_018:0110b09": "　雲蓋智云。趙州喫茶話。自古及至今。易開終始口。",
    "X67n1299_018:0110b10": "難保歲寒心。　佛眼遠云。趙州一甌茶。驗盡當行",
    "X67n1299_018:0110b11": "家。一期雖似好。爭免事如麻。",
    "X67n1299_018:0110b12": "溈山祐禪師因摘茶謂仰山云。終日摘茶。只聞子聲。",
    "X67n1299_018:0110b13": "不見子形。仰撼茶樹一下。師云。子只得其用。不得其",
    "X67n1299_018:0110b14": "體。師云未審和尚如何。師良久。仰云。和尚只得其體。",
    "X67n1299_018:0110b15": "不得其用。師云放子二十棒。",
    "X67n1299_018:0110b16": "首山念云。夫為宗師須具擇法眼始得。當時不是",
    "X67n1299_018:0110b17": "溈山。便是扶籬摸壁。　琅瑘覺云。五更侵早起。更",
    "X67n1299_018:0110b18": "有夜行人。又云。若不是溈山。洎合打破蔡州。　大",
    "X67n1299_018:0110b19": "溈喆云。陽春白雪今古罕聞。如今還有同聲相應",
    "X67n1299_018:0110b20": "同氣相求者麼。良久云。唱彌高和彌寡。　大溈智",
    "X67n1299_018:0110b21": "云。古人相見。互換之機。啐啄同時。體用雙行。涉是",
    "X67n1299_018:0110b22": "兼非。當時正令若全提。方知畫餅不充飢。遂乃拈",
    "X67n1299_018:0110b23": "起拄杖云。還會麼。良久又云。家醜不可外揚。父子",
    "X67n1299_018:0110b24": "體用全彰。父奪子機猶可。子奪父機無良。擊禪牀",
    "X67n1299_018:0110c01": "一下。　天童覺云。溈山仰山父父子子。叢林盡道",
    "X67n1299_018:0110c02": "各得一橛。殊不知。天共白雲曉。水和明月流。",
    "X67n1299_018:0110c03": "汾陽昭頌云。摘茶更莫別思量。處處分明是道場。",
    "X67n1299_018:0110c04": "體用共推真應物。禪流頓覺雨前香。　保寧勇云。",
    "X67n1299_018:0110c05": "春暖相呼出翠微。時行時坐幾忘歸。黃昏一陣東",
    "X67n1299_018:0110c06": "風雨。未免渾身透濕衣。　佛印元云。體用全彰用",
    "X67n1299_018:0110c07": "不難。當時溈仰自相謾。禪流若具金剛眼。互換機",
    "X67n1299_018:0110c08": "鋒子細看。　野軒遵云。龍生龍子鬪全威。霹靂聲",
    "X67n1299_018:0110c09": "中掣電機。雨過雲收何處去。溈山千古獨巍巍。",
    "X67n1299_018:0110c10": "　佛慧泉云。體用俱非。烏飛兔走。撼樹默然。天長地",
    "X67n1299_018:0110c11": "久。二十拄杖令雖嚴。也是憐兒不覺醜。　佛鑑懃",
    "X67n1299_018:0110c12": "云。張公乍與李公友。待罰李公一盞酒。到被李公",
    "X67n1299_018:0110c13": "罰一盃。好手手中無好手。",
    "X67n1299_018:0110c14": "王延彬太尉因到招慶煎茶次。時朗上座與明招把",
    "X67n1299_018:0110c15": "銚。忽翻却茶銚。尉見乃問上座。茶爐下是甚麼。朗云",
    "X67n1299_018:0110c16": "捧爐神。尉云。既是捧爐神。為甚麼翻却茶。朗云。事官",
    "X67n1299_018:0110c17": "千日。失在一朝。尉拂袖便去。明招云。朗上座喫却招",
    "X67n1299_018:0110c18": "慶飯了。却向江外打野榸。朗云上座作麼生。招云非",
    "X67n1299_018:0110c19": "人得其便。",
    "X67n1299_018:0110c20": "大溈喆云。王大尉大似相如奪璧。怒髮衝冠。明招",
    "X67n1299_018:0110c21": "也是忍俊不禁。難逢快便。大溈若做朗上座。當時",
    "X67n1299_018:0110c22": "見問。但呵呵大笑。何故。見之不取。千載難追。　雪",
    "X67n1299_018:0110c23": "竇顯云。當時但踏倒茶爐。又頌云。來問若成風。應",
    "X67n1299_018:0110c24": "機非善巧。可悲獨眼龍。曾未呈牙爪。牙爪開。生雲",
    "X67n1299_018:0111a01": "雷。逆水之波經幾回。",
    "X67n1299_018:0111a02": "歷村禪師一日煎茶次。僧問如何是祖師西來意。師",
    "X67n1299_018:0111a03": "舉起茶匙子。僧云莫這箇便當不。師擲向火中。",
    "X67n1299_018:0111a04": "投子青頌云。煎茶未了人來問。拈起茶匙呈似他。",
    "X67n1299_018:0111a05": "當初若遇收燕手。性命難存爭柰何。",
    "X67n1299_018:0111a06": "蔬菜",
    "X67n1299_018:0111a07": "丹霞然禪師訪龐居士。門前見女子雲照去洗菜。師",
    "X67n1299_018:0111a08": "問居士在不。照放下菜籃斂手而立。師又問居士在",
    "X67n1299_018:0111a09": "不。照提起籃而去。師便回。居士從外歸。靈照舉似居",
    "X67n1299_018:0111a10": "士。士云丹霞在不。照云已去也。居士云。赤土塗牛嬭。",
    "X67n1299_018:0111a11": "大溈喆云。大小丹霞被居士女子勘破。山僧當時",
    "X67n1299_018:0111a12": "若作丹霞。但與呵呵大笑。待他問長老笑箇甚麼。",
    "X67n1299_018:0111a13": "却向道不是冤家不聚頭。　佛鑑懃云。丹霞從苗",
    "X67n1299_018:0111a14": "辨地。靈照因語識人。放下籃下當處發生。提籃便",
    "X67n1299_018:0111a15": "行隨處滅盡。居士赤土塗牛嬭。堂屋裏販楊州。且",
    "X67n1299_018:0111a16": "道畢竟如何。各自散去。免增話會。　塗毒策云。問",
    "X67n1299_018:0111a17": "在不在。一等尋人。放籃提籃。風流難掩。最好丹霞",
    "X67n1299_018:0111a18": "便回去。龐公猶自下金鈎。還知這般說話也無。愁",
    "X67n1299_018:0111a19": "人莫向愁人說。說向愁人愁殺人。",
    "X67n1299_018:0111a20": "上方益頌云。露頭露面便相酬。慣出人前不怕羞。",
    "X67n1299_018:0111a21": "自是奴奴肌骨好。不施紅粉也風流。白面郎。白面",
    "X67n1299_018:0111a22": "郎。從來門戶恰相當。可憐赤土塗牛嬭。打瓦鑽龜",
    "X67n1299_018:0111a23": "亂度量。　妙高臺主云。丹霞一問。女子斂手。擬議",
    "X67n1299_018:0111a24": "之間。烏飛兔走。何人證明。庵中野叟。赤土塗牛。不",
    "X67n1299_018:0111b01": "說子醜。　無礙居士云。淡薄衣裳取次粧。放籃斂",
    "X67n1299_018:0111b02": "手自無良。老龐猶更多愁在。不到奴奴泄漏香。",
    "X67n1299_018:0111b03": "趙州諗禪師。僧問承聞和尚親見南泉是不。師云鎮",
    "X67n1299_018:0111b04": "州出大蘿蔔頭。",
    "X67n1299_018:0111b05": "汾陽昭頌云。因問當初得法緣。不言東土及西天。",
    "X67n1299_018:0111b06": "鎮州有菜名蘿蔔。濟却飢瘡幾萬千。　雪竇顯云。",
    "X67n1299_018:0111b07": "鎮州出大蘿蔔。天下衲僧取則。只知自古自今。爭",
    "X67n1299_018:0111b08": "辨鵠白烏黑。賊賊。衲僧鼻孔曾拈得。　保寧勇云。",
    "X67n1299_018:0111b09": "鎮州蘿蔔天然別。滿口明明說向人。薄福闡提人",
    "X67n1299_018:0111b10": "不信。一枚秤得二三斤。　海印信云。陶潛彭澤唯",
    "X67n1299_018:0111b11": "[栽木+土]柳。潘岳河陽只種花。何似晚來江上望。數峰蒼",
    "X67n1299_018:0111b12": "翠屬漁家。　徑山杲云。參見南泉王老師。鎮州蘿",
    "X67n1299_018:0111b13": "蔔更無私。拈來塞斷是非口。雪曲陽春非楚詞。",
    "X67n1299_018:0111b14": "夾山會禪師在溈山作典座。溈問今日喫甚菜。師云",
    "X67n1299_018:0111b15": "二年同一春。溈云如法修事著。師云龍宿鳳巢。溈云",
    "X67n1299_018:0111b16": "作家。",
    "X67n1299_018:0111b17": "大溈喆云。夾山雖逞家風。美則美矣。善則未善。慧",
    "X67n1299_018:0111b18": "光即不然。尋常茶飯隨家豐儉。或有人問今日喫",
    "X67n1299_018:0111b19": "甚麼菜。向道不是茄子便是菘菜。如法修事著。五",
    "X67n1299_018:0111b20": "味不少。且道夾山是慧光是。　智海逸云。諸方盡",
    "X67n1299_018:0111b21": "道典座盡善盡美。殊不知弄巧成拙。薦福不然。今",
    "X67n1299_018:0111b22": "日喫甚菜。自炒菠稜著莙薘。如法修事著。自應諾。",
    "X67n1299_018:0111b23": "諸禪德。試辨看。若也辨得。非惟此土舉世無雙。任",
    "X67n1299_018:0111b24": "是香積門中還他第一。",
    "X67n1299_018:0111c01": "投子青頌云。相逢借問眾僧糜。莫比庵園香飯施。",
    "X67n1299_018:0111c02": "紫氣夜隨丹鳳轉。金龍曉纏月中枝。　正覺逸云。",
    "X67n1299_018:0111c03": "變生為熟逐時新。好是二年同一春。龍宿鳳巢輕",
    "X67n1299_018:0111c04": "奮意。調和味塞口多人。　大洪預云。雨過龍庭苔",
    "X67n1299_018:0111c05": "蘚潤。夜央金殿燭初紅。宮姬雅奏昇平曲。禁外虗",
    "X67n1299_018:0111c06": "勞視聽功。",
    "X67n1299_018:0111c07": "睦州蹤禪師。僧問。以一重去一重即不問。不以一重",
    "X67n1299_018:0111c08": "去一重時如何。師云。昨日栽茄子。今朝種冬瓜。",
    "X67n1299_018:0111c09": "靈隱遠云。問者善問不解答。答者善答不解問。山",
    "X67n1299_018:0111c10": "僧今日向飢鷹爪下奪肉。猛虎口裏橫身。為你諸",
    "X67n1299_018:0111c11": "人說箇樣子。登壇道士羽衣。輕呪力雖窮法轉新。",
    "X67n1299_018:0111c12": "拇指破開天地暗。蛇頭攧落鬼神驚。",
    "X67n1299_018:0111c13": "南巖勝頌云。披蓑側笠千峯上。引水澆蔬五老前。",
    "X67n1299_018:0111c14": "中有瓜田難納履。睦州倒退在傍邊。　咲庵悟云。",
    "X67n1299_018:0111c15": "昨日栽茄子。今日種冬瓜。一聲河滿子。和月落誰",
    "X67n1299_018:0111c16": "家。　自得暉云。重重去盡自平常。春暖風和日漸",
    "X67n1299_018:0111c17": "長。戶外鳥啼聲細碎。巖花狼籍滿山房。",
    "X67n1299_018:0111c18": "普化禪師因喫生菜次。臨濟云這漢大似一頭驢。師",
    "X67n1299_018:0111c19": "便作驢鳴。濟云直歲與他細抹草料。師云。少室人不",
    "X67n1299_018:0111c20": "識。金陵又再來。臨濟一隻眼。到處為人開。",
    "X67n1299_018:0111c21": "趙州云。何不與他本分草料。",
    "X67n1299_018:0111c22": "上方益頌云。草裏相逢兩赤眉。交鋒一陣疾如飛。",
    "X67n1299_018:0111c23": "東西旗號渾相似。試問何人得勝歸。　徑山杲云。",
    "X67n1299_018:0111c24": "先師會裏呈真處。臨濟堂前喫菜時。連此三回露",
    "X67n1299_018:0112a01": "栓索。咄這沿臺盤乞兒。",
    "X67n1299_018:0112a02": "大愚芝禪師示眾云。大家相聚喫莖虀。若喚作一莖",
    "X67n1299_018:0112a03": "虀。入地獄如箭射。",
    "X67n1299_018:0112a04": "應庵華云。好語。要且無來處。有人辨得出。與你一",
    "X67n1299_018:0112a05": "兩金。",
    "X67n1299_018:0112a06": "松源岳頌云。殺活全機覿面提。大家相聚喫莖虀。",
    "X67n1299_018:0112a07": "後生不省這箇意。只管忙忙打野榸。",
    "X67n1299_018:0112a09": "禪林類聚卷第十八"
}