{
    "T36n1736_067:0534b02": "16大方廣佛華嚴經隨疏演義鈔卷",
    "T36n1736_067:0534b03": "第六十七",
    "T36n1736_067:0534b05": "唐清涼山大華嚴寺沙門澄觀述",
    "T36n1736_067:0534b06": "第五三道不斷。疏「攝過觀」等者，即《唯識論》",
    "T36n1736_067:0534b07": "惑苦相攝門。疏「過去迷於本際」下，約強弱",
    "T36n1736_067:0534b08": "分別。過迷本際建立生死力強，愛取引果",
    "T36n1736_067:0534b09": "強。二「從其本末」下，是本末分別。無明是本，過",
    "T36n1736_067:0534b10": "去說之；愛取是末，現在說之。前則約用，此",
    "T36n1736_067:0534b11": "則約體。此亦《俱舍》以略攝廣中云「三煩惱",
    "T36n1736_067:0534b12": "二業，七事亦名苦，略果及略因，由中可比",
    "T36n1736_067:0534b13": "二。」釋曰：上二句正以惑業苦攝十二，下二",
    "T36n1736_067:0534b14": "句解妨。謂有問云：一種是惑，何以前際唯一",
    "T36n1736_067:0534b15": "無明，中際分成愛取？一種是苦，何以後際唯",
    "T36n1736_067:0534b16": "二，中具五耶？故為此通。後際二是略果，前",
    "T36n1736_067:0534b17": "際一是略因。由中之五比知後二，由中之",
    "T36n1736_067:0534b18": "二比前之一。若更廣說便為無用，但出略",
    "T36n1736_067:0534b19": "廣不出略之所以。《唯識》則有。疏「若約二世」",
    "T36n1736_067:0534b20": "下，是《唯識論》，即釋能生後問答分別。故彼論",
    "T36n1736_067:0534b21": "中前有問言：何緣發業總立無明，潤業位中",
    "T36n1736_067:0534b22": "別立愛取？答曰：雖諸煩惱皆能發潤，而發",
    "T36n1736_067:0534b23": "業位無明力增，以具十一殊勝事故，謂所",
    "T36n1736_067:0534b24": "緣等廣如經說。於潤業位愛取偏增，說愛",
    "T36n1736_067:0534b25": "如水能沃潤故，要數溉灌方生有芽。且依",
    "T36n1736_067:0534b26": "初後分二。愛取無熏發義，立一無明。釋曰：",
    "T36n1736_067:0534b27": "上皆論文，以論對疏廣略可知。然彼論問",
    "T36n1736_067:0534b28": "乃有二意：一問立名不同。一種是惑，前立",
    "T36n1736_067:0534b29": "無明、後立愛取等。二問廣略有異，故問云：",
    "T36n1736_067:0534c01": "總立無明，別立愛取。故下答中具有二門：",
    "T36n1736_067:0534c02": "先答立名不同，約勝劣門；後「要數溉灌」下，",
    "T36n1736_067:0534c03": "答第二問發業潤業熏不熏故。斯則出於廣",
    "T36n1736_067:0534c04": "略所以。言十一殊勝事者，《緣起經》說「一所",
    "T36n1736_067:0534c05": "緣殊勝，遍緣染淨故；二行相殊勝，隱真顯",
    "T36n1736_067:0534c06": "妄故；三因緣殊勝，惑業生本故；四等起殊",
    "T36n1736_067:0534c07": "勝，等能發起能引所引、能生所生緣起法故；",
    "T36n1736_067:0534c08": "五轉異殊勝，隨眠纏縛相應不共四轉異",
    "T36n1736_067:0534c09": "故；六邪行殊勝，依諦起增益損減行故；七",
    "T36n1736_067:0534c10": "相狀殊勝，微細自相遍愛非愛共相轉故；八",
    "T36n1736_067:0534c11": "作業殊勝，作流轉所依事、作寂止能障事",
    "T36n1736_067:0534c12": "故；九障礙殊勝，障礙殊勝法故；十隨轉殊",
    "T36n1736_067:0534c13": "勝，乃至有頂猶有轉故；十一對治殊勝，二",
    "T36n1736_067:0534c14": "種妙智所對治故。」故不說餘亦名發業支。",
    "T36n1736_067:0534c15": "言「且依初後」者，謂愛初取後分愛取二，以",
    "T36n1736_067:0534c16": "愛為初、取為後故。其實有多現行潤也。疏",
    "T36n1736_067:0534c17": "「業亦有二，已潤未潤」等者，亦《唯識論》，如初",
    "T36n1736_067:0534c18": "章說。疏「三道皆言不斷」下，亦是釋於始終",
    "T36n1736_067:0534c19": "之難，顯無始終。先正釋、後引證。前中，從「三",
    "T36n1736_067:0534c20": "煩惱生於二業」者，從一無明生一行業，從",
    "T36n1736_067:0534c21": "愛取二生一有業。「二業生七苦」者，從一行",
    "T36n1736_067:0534c22": "業生識等五，從一有業生生老死故。「七復",
    "T36n1736_067:0534c23": "生三」者，識等五苦生愛取二，生死二苦生無",
    "T36n1736_067:0534c24": "明故。上云不了知故，生死流轉。「如淨意菩薩」",
    "T36n1736_067:0534c25": "者，彼論與此相應，偈云「煩惱初八九，業二",
    "T36n1736_067:0534c26": "及與十，餘七說為苦，三攝十二法。從三故",
    "T36n1736_067:0534c27": "生二，從二故生七，從七復生三，是故如",
    "T36n1736_067:0534c28": "輪轉。一切世間法，唯因果無人，但從諸法",
    "T36n1736_067:0534c29": "空，還生於空法。」若準《俱舍》，亦為通難，故論",
    "T36n1736_067:0535a01": "「問云：若緣起支唯十二者，不說老死果，生死",
    "T36n1736_067:0535a02": "應有終。不說無明因，生死應有始。或應",
    "T36n1736_067:0535a03": "更立餘緣起支，餘復有餘成無窮失。答云：",
    "T36n1736_067:0535a04": "不應更立。然無前過，此中世尊由義已顯。",
    "T36n1736_067:0535a05": "云何已顯？頌曰：從惑生惑業，從業生於事，",
    "T36n1736_067:0535a06": "從事事惑生，有支理唯此。」釋曰：初句有二，",
    "T36n1736_067:0535a07": "一從惑生惑，謂從愛生取；二從惑生業者，",
    "T36n1736_067:0535a08": "謂取生有無明生行。次句有一義，謂從行",
    "T36n1736_067:0535a09": "生識及從有生生，皆從業生事。第三句有",
    "T36n1736_067:0535a10": "二義：一從事生事，謂識生名色，乃至觸生",
    "T36n1736_067:0535a11": "受及生生老死；二從事生惑，謂受生愛，義",
    "T36n1736_067:0535a12": "亦應有老死生無明。上一「事」字即是能生，",
    "T36n1736_067:0535a13": "下「事惑」字即二所生，「從生」二字兩遍用之。第",
    "T36n1736_067:0535a14": "四句結釋酬難，謂諸有支唯此十二，道理足",
    "T36n1736_067:0535a15": "矣。上所引論，文則小異，義意大同。疏「如二",
    "T36n1736_067:0535a16": "束蘆」者，謂因果互依。初門已有，但約識與名",
    "T36n1736_067:0535a17": "色互依；今通十二因緣。然要云束蘆者，又",
    "T36n1736_067:0535a18": "取中空，十二因緣相，有名生、虛無名滅。生",
    "T36n1736_067:0535a19": "滅假集，亦如束蘆。疏「計苦行心即是煩惱」",
    "T36n1736_067:0535a20": "者，正是邪見，亦見戒取，亦是愚癡上業。此惑",
    "T36n1736_067:0535a21": "皆集諦故，故是苦因，非解脫因。此亦即是宿",
    "T36n1736_067:0535a22": "作因。外道，並如前說。疏「三一切相智觀中",
    "T36n1736_067:0535a23": "即第五入諦觀」者，故疏有二釋：前正論意、二",
    "T36n1736_067:0535a24": "「又體三道」下，即天台意，下都結中當更分",
    "T36n1736_067:0535a25": "別。第六三際輪迴門。初約相諦觀中分三：",
    "T36n1736_067:0535a26": "初總標觀名、二釋三際、三釋經文。疏「三際",
    "T36n1736_067:0535a27": "不同」下，二釋三際。然《唯識》分四：一敘意。「合",
    "T36n1736_067:0535a28": "能所引」者，初二能引、次五所引，要一世故。",
    "T36n1736_067:0535a29": "「十因」下，「正立」直至「及離斷常」，皆是論文。其",
    "T36n1736_067:0535b01": "「生報定同、後報便異」，是義釋耳。三「此則但以」",
    "T36n1736_067:0535b02": "下，結成論意。故彼論次云「施設兩重實為",
    "T36n1736_067:0535b03": "無用，或應過此便致無窮。」釋曰：言無窮",
    "T36n1736_067:0535b04": "者，若愚前際，說過二因。更有愚於前前際者，",
    "T36n1736_067:0535b05": "二因猶少，應更說多。若謂愚於後際說二",
    "T36n1736_067:0535b06": "果者，亦有愚於後後際者，二果猶少，應更說",
    "T36n1736_067:0535b07": "多。四「若爾」下，會通彼論，成三際義。疏「二依",
    "T36n1736_067:0535b08": "智論」下，即第二釋。言「生引俱開」者，然《俱舍》",
    "T36n1736_067:0535b09": "中不說生引，今約大乘又對《唯識》合能所",
    "T36n1736_067:0535b10": "引，故云俱開。是故結云三道抗行，謂無明",
    "T36n1736_067:0535b11": "行即是能生，非要愛等潤竟方能。疏「三依此",
    "T36n1736_067:0535b12": "經」等者，此第三釋，即是大乘有三世義。《唯識》",
    "T36n1736_067:0535b13": "判三為小乘者，特違至教。言「為遮前七定",
    "T36n1736_067:0535b14": "同世」者，即上《唯識》。言「為遮愛等但是潤故」",
    "T36n1736_067:0535b15": "者，所遮亦是《唯識論》意。今明愛等同無明",
    "T36n1736_067:0535b16": "行，具發潤等。疏「示因招果令生厭」者，正說",
    "T36n1736_067:0535b17": "以因從果所以。云果過患由愛等因，應",
    "T36n1736_067:0535b18": "厭因故。亦通妨難。謂有問言：前之二世當",
    "T36n1736_067:0535b19": "世以明，何得未來以因從果？答意可知。疏",
    "T36n1736_067:0535b20": "「則能所引生」下，結示本義。謂能引之二許",
    "T36n1736_067:0535b21": "有能生，能生愛等中必有能引所引之五",
    "T36n1736_067:0535b22": "通其所生。而言容有者，以大乘中雖說三",
    "T36n1736_067:0535b23": "世，而於五果通種及現，約為種邊但為",
    "T36n1736_067:0535b24": "所引，約現行邊即是所生。未潤之二但名能",
    "T36n1736_067:0535b25": "引，已潤之二即名能生。發業愛等但名能引，",
    "T36n1736_067:0535b26": "已潤愛等即名能生，故「皆容互有」。疏「明文",
    "T36n1736_067:0535b27": "昭然」者，結彈《唯識》，非不許其立二世義，取",
    "T36n1736_067:0535b28": "二非三故為非耳。疏「已知」下，三釋經文。疏",
    "T36n1736_067:0535b29": "「如是方名見過去因能防三過」者，亦是遮",
    "T36n1736_067:0535c01": "難。恐有難言：經但說二在於過去，論主何",
    "T36n1736_067:0535c02": "為反覆相屬？故今答云：要知過去因能招現",
    "T36n1736_067:0535c03": "果，現果必從過去二因生。方能護於先業",
    "T36n1736_067:0535c04": "等過，如下當釋。疏「現在目覩故分兩向明",
    "T36n1736_067:0535c05": "其二義」者，此亦通難。謂有問言：前說無明",
    "T36n1736_067:0535c06": "行之二因，唯對現在反覆相成；今明現在",
    "T36n1736_067:0535c07": "五法亦應反覆，何因兩向？故今答云：前來",
    "T36n1736_067:0535c08": "二因因謝過去，故須對現以說彼因；現果",
    "T36n1736_067:0535c09": "已成，方知彼因招果不失。今之現在，非獨",
    "T36n1736_067:0535c10": "酬於過去之因，復能依現在招未來果，",
    "T36n1736_067:0535c11": "故兩向明之。若更相成，不異前二。復應難",
    "T36n1736_067:0535c12": "言：前說無明已說現果酬於過去之因，今",
    "T36n1736_067:0535c13": "何重說是過去果？此應答云：前酬過去為",
    "T36n1736_067:0535c14": "成過去，今說過招為成現在，故非重也，",
    "T36n1736_067:0535c15": "所以二法兩向明之。疏「此未來因決得來",
    "T36n1736_067:0535c16": "果一往定故」者，上句釋成，亦是通難。謂有難",
    "T36n1736_067:0535c17": "言：現在愛等從果名未，過去無明等何不",
    "T36n1736_067:0535c18": "從果而名現耶？故今答云：來果未至，從果",
    "T36n1736_067:0535c19": "名未。知其決得，令其生厭。過因已謝，何得",
    "T36n1736_067:0535c20": "名現？復應問言：現在愛等從果名未，現在",
    "T36n1736_067:0535c21": "識等應從因名過。亦如向答：未因決得，故",
    "T36n1736_067:0535c22": "從果名未。現在已得，何要名過？復應問言：",
    "T36n1736_067:0535c23": "釋前過現反覆兩向，今辨未來何以但將",
    "T36n1736_067:0535c24": "因對果耶？答：前二經文直說過現、不說相",
    "T36n1736_067:0535c25": "成，故論相成。今此經文，經自將現對於未",
    "T36n1736_067:0535c26": "來，故論不釋。言「一往定」者，結成上義。謂",
    "T36n1736_067:0535c27": "說一分三世名為一往，理數如是，稱之為",
    "T36n1736_067:0535c28": "定。對下展轉，故云一往，是一向理故。疏「已",
    "T36n1736_067:0535c29": "知三際」下，第二護過。於中二：先過、後護。前中，",
    "T36n1736_067:0536a01": "一一過內文皆有三：初標名、二徵釋、三辨",
    "T36n1736_067:0536a02": "所從。所從是疏標釋論，皆前之二過以前望",
    "T36n1736_067:0536a03": "後，後之一過以後望前，由無明行在報前",
    "T36n1736_067:0536a04": "故。一未受果報業已謝失，果在於後，望前",
    "T36n1736_067:0536a05": "之業以成過故。疏「此上辨過」下，第二明護。",
    "T36n1736_067:0536a06": "於中有四：一結前徵後、二「若見」下總標護",
    "T36n1736_067:0536a07": "義、三「然過去業」下出過所以、四舉經正護。",
    "T36n1736_067:0536a08": "三中二：先泛明不受報業、後「今無明」下舉",
    "T36n1736_067:0536a09": "今經文明受報業。今初，言「一未作」者，此言",
    "T36n1736_067:0536a10": "難解。謂若未作則未名業，故今依《瑜伽》，其",
    "T36n1736_067:0536a11": "未作業名為不作。論第九云「不作業者，謂若",
    "T36n1736_067:0536a12": "不思業。若不思已，不起身業語業。」釋曰：據",
    "T36n1736_067:0536a13": "此不作，即任運所起，非故意思。設爾有思，",
    "T36n1736_067:0536a14": "又思已不起身口，故不受報。故九地釋",
    "T36n1736_067:0536a15": "表無表業云「作無作，作即身口、無作即意。",
    "T36n1736_067:0536a16": "如殺盜等，心雖欲作，不形身口，故不受",
    "T36n1736_067:0536a17": "報。」若全不作名不受報，何要待言？又何得",
    "T36n1736_067:0536a18": "論云「業有三種不受報」耶？不作即無業故。",
    "T36n1736_067:0536a19": "二未潤，可知。而論但云「作已未得報」，其未",
    "T36n1736_067:0536a20": "潤言是疏義加。三「得對治」者，即《瑜伽》中名「不",
    "T36n1736_067:0536a21": "增長業」。不增長業總有十種：一夢所作業、二",
    "T36n1736_067:0536a22": "無知所作業、三無故思所作業、四不利不數",
    "T36n1736_067:0536a23": "所作業、五狂亂所作業、六失念所作業、七非",
    "T36n1736_067:0536a24": "樂欲所作業、八自性無記業、九悔所損業、十",
    "T36n1736_067:0536a25": "對治所損業。此十名不增長業。除此十種，",
    "T36n1736_067:0536a26": "所餘諸業名為增長。疏「今無明緣行」下，二",
    "T36n1736_067:0536a27": "舉今經明得報義。於中二：先正明、後結酬",
    "T36n1736_067:0536a28": "外難。今初，對前三不得報。「今無明緣行則顯",
    "T36n1736_067:0536a29": "已作」者，此揀第一未作業也。既為無明所",
    "T36n1736_067:0536b01": "發之行，此行要是能感當報，故非向來不",
    "T36n1736_067:0536b02": "思之業。疏「現識等五則顯已潤已受」者，則",
    "T36n1736_067:0536b03": "前無明行等已得潤竟，故今受果，此則過去",
    "T36n1736_067:0536b04": "二因已含發潤。疏「愛取有三則知未得對",
    "T36n1736_067:0536b05": "治」者，謂若得對治，不應依現更起愛等。此",
    "T36n1736_067:0536b06": "後更有論反釋云「若斷愛取，雖有作業，則",
    "T36n1736_067:0536b07": "無明行不能生有。」釋曰：則顯現在亦有無",
    "T36n1736_067:0536b08": "明與行是所潤等。觀此論意，則過去二因",
    "T36n1736_067:0536b09": "具於發潤，但舉發業之名；現在愛等亦有",
    "T36n1736_067:0536b10": "發潤，但顯潤名。故上疏云皆容互有，思之。",
    "T36n1736_067:0536b11": "亦可現在愛取不潤過去後報之業，故不",
    "T36n1736_067:0536b12": "能生有。疏「於已作業既有潤未潤殊斯為",
    "T36n1736_067:0536b13": "異因」者，下第二結酬外難。上立三過，語雖",
    "T36n1736_067:0536b14": "影略，總相皆由無異因故。異因即我。今明",
    "T36n1736_067:0536b15": "不要我為異因，即已造已潤不得對治而",
    "T36n1736_067:0536b16": "為異因。此語是前，說過後論。論出三過竟",
    "T36n1736_067:0536b17": "云「此三種過，以見過去世等異因故，受生",
    "T36n1736_067:0536b18": "報等差別故。」釋曰：上論總出其過，總明答",
    "T36n1736_067:0536b19": "之。今出過所以竟，方用結酬。疏「已潤則受",
    "T36n1736_067:0536b20": "生報」下，第四正明護過。三過即為三別。今",
    "T36n1736_067:0536b21": "初。雖一身中具六道業，潤者先受，那得一",
    "T36n1736_067:0536b22": "時？此即已潤為異因。二「既自造異因」下，",
    "T36n1736_067:0536b23": "護第二過。二報即是生報、後報，此即已造為",
    "T36n1736_067:0536b24": "異因。三「若已作業不得對治」下，護第三過，",
    "T36n1736_067:0536b25": "即不得對治為異因。言「勢力續故」者，小乘",
    "T36n1736_067:0536b26": "則是後後連持，大乘則是已熏成種、後能得",
    "T36n1736_067:0536b27": "果，故云勢力。「三過度矣」者，結也。疏「後無明",
    "T36n1736_067:0536b28": "滅」下，逆觀，中二：先釋文、後「然十二緣三世",
    "T36n1736_067:0536b29": "並備」下第二結示。謂過去二因即含有愛等",
    "T36n1736_067:0536c01": "能潤業等，必依過去識等上起始生終死等",
    "T36n1736_067:0536c02": "過，具十二矣。現七果上起發潤等，現亦具",
    "T36n1736_067:0536c03": "矣。然七事中，五即生死而總別分，故說具",
    "T36n1736_067:0536c04": "七。當雖說二，同現亦具，二必有五及起因",
    "T36n1736_067:0536c05": "故。是以上言皆容互有，並如前說。言「但隨",
    "T36n1736_067:0536c06": "化跡隱顯分三令知過因」下，出隱顯意，義",
    "T36n1736_067:0536c07": "如前說。「則愚癡絕命」下，是逆觀意。以智慧",
    "T36n1736_067:0536c08": "劍破發業惑，以智慧火乾於現在潤業愛",
    "T36n1736_067:0536c09": "取，則七苦不生。能所引生，即四面網。此即《史",
    "T36n1736_067:0536c10": "記》書言「湯出，遇畋捕者祝云：『自天而下、從",
    "T36n1736_067:0536c11": "地而出，四方來者，皆入吾網中。』湯見之，歇",
    "T36n1736_067:0536c12": "三面網，祝云：『可上者上、可下者下，可東者",
    "T36n1736_067:0536c13": "東、可西者西、可南者南、可北者北。負吾",
    "T36n1736_067:0536c14": "命者，入吾網中。』」顯法令寬也。今亦不留一",
    "T36n1736_067:0536c15": "面，故曰四開。皆出證無生，若鳥出網以",
    "T36n1736_067:0536c16": "適八方。疏「二約大悲」等者，文中三：初順顯",
    "T36n1736_067:0536c17": "有因、次「若無」下反質明有後、「斯因」下結爾。",
    "T36n1736_067:0536c18": "疏「當力無力」下，文中三：初標牒、二「謂此三」",
    "T36n1736_067:0536c19": "下疏釋論、三「如是窮究」下結觀。二中三：一",
    "T36n1736_067:0536c20": "釋力無力、二「以斯三際」下釋信入依義、三「化",
    "T36n1736_067:0536c21": "中」下釋化勝。言「籠取三際方顯化勝」，亦是",
    "T36n1736_067:0536c22": "《瑜伽》緣起差別。故《瑜伽》云「緣起差別云何？謂",
    "T36n1736_067:0536c23": "於前際無知等。如經廣說：於前際無知云",
    "T36n1736_067:0536c24": "何？謂於過去諸行等起不如理分別，謂我",
    "T36n1736_067:0536c25": "於過去為曾有耶？為曾無耶？曾何體性？曾",
    "T36n1736_067:0536c26": "何種類？所有無知等。」亦即《俱舍》云「說前後中",
    "T36n1736_067:0536c27": "際，為遣他愚惑。」故彼論云「契經何故唯說",
    "T36n1736_067:0536c28": "有情故有上偈？釋云：世尊為遣三際愚惑，",
    "T36n1736_067:0536c29": "故說緣起唯約有情。問：如何有情前際愚",
    "T36n1736_067:0537a01": "惑？謂於前際生如是疑：我於過去世為",
    "T36n1736_067:0537a02": "曾有非有：何等我曾有：云何我曾有。」釋曰：此",
    "T36n1736_067:0537a03": "有三疑，初疑我有無；二疑我體性為即蘊",
    "T36n1736_067:0537a04": "我、離蘊我耶；三疑我差別，為當常我無常",
    "T36n1736_067:0537a05": "我耶？「問：如何有情後際愚惑？答：謂於後際，",
    "T36n1736_067:0537a06": "生如是疑：我於未來世為當有非有？何等",
    "T36n1736_067:0537a07": "我當有？云何我當有？」釋曰：三疑如前，但曾",
    "T36n1736_067:0537a08": "當有異耳。「問：如何有情中際愚惑？答：謂於中",
    "T36n1736_067:0537a09": "際，生如是疑：何等是我？此我云何？我誰所",
    "T36n1736_067:0537a10": "有？我當有誰？」釋曰：此有四疑。何等是我者，",
    "T36n1736_067:0537a11": "疑我自性也。此我云何者，疑我差別也。我",
    "T36n1736_067:0537a12": "誰所有者，疑我因也，謂此現在我，過去誰",
    "T36n1736_067:0537a13": "因所有也。我當有誰，疑我果也，謂我當有",
    "T36n1736_067:0537a14": "誰果也。「為除如是三際愚惑故，經唯說有",
    "T36n1736_067:0537a15": "情緣起。以契經說『苾芻諦聽！若有苾芻於",
    "T36n1736_067:0537a16": "諸緣起已生諸法，能以如實正慧觀見，彼",
    "T36n1736_067:0537a17": "必不於三際愚惑，謂我過去為曾有非有",
    "T36n1736_067:0537a18": "等。』」釋曰：大小論殊，其旨皆一。今三際無我，斯",
    "T36n1736_067:0537a19": "惑自亡，故以三際化彼凡夫，除其我愚，信",
    "T36n1736_067:0537a20": "入無我、修無我行，為化之勝。第七三苦聚",
    "T36n1736_067:0537a21": "集門。疏「第五不厭厭觀」等者，先釋觀、後「文",
    "T36n1736_067:0537a22": "中」下釋經。前中，先正釋、後「二乘雖知」下通",
    "T36n1736_067:0537a23": "妨。恐有問言：四禪已上皆唯行苦，三乘已超，",
    "T36n1736_067:0537a24": "何言不厭？故有此通。此有二意：一約界內",
    "T36n1736_067:0537a25": "無，即《涅槃》十二云「苦有無量相，非諸聲聞",
    "T36n1736_067:0537a26": "緣覺所知。」二及變易苦，謂為出三界究竟",
    "T36n1736_067:0537a27": "無餘。故疏順中自有三門：一隨相增減門、",
    "T36n1736_067:0537a28": "二實理遍通門、三三受分別門。上二即《唯識》",
    "T36n1736_067:0537a29": "三苦分別門，第三即三受分別門。引論廣釋。",
    "T36n1736_067:0537b01": "今初，即隨相增減門。言「觸對生苦」者，因於苦",
    "T36n1736_067:0537b02": "緣，生於苦心，故云苦苦。然其觸受既通三",
    "T36n1736_067:0537b03": "受，偏言苦苦者，就增說故，亦訶責故。言",
    "T36n1736_067:0537b04": "「老死壞生」者，此遮外難。恐有難言：老死無",
    "T36n1736_067:0537b05": "樂，何名壞苦？故為此釋。則壞苦有二：一者",
    "T36n1736_067:0537b06": "壞樂、二是壞業。正能壞生，即是壞業，得名",
    "T36n1736_067:0537b07": "壞苦。疏「若準瑜伽唯識」下，第二引論廣釋。",
    "T36n1736_067:0537b08": "於中二：先正舉論。即約實理遍通門，正《唯",
    "T36n1736_067:0537b09": "識》文，《瑜伽》同此。疏「若約壞生」下，第二以疏",
    "T36n1736_067:0537b10": "會釋。於中四：一會壞苦，可知。二「若依捨",
    "T36n1736_067:0537b11": "受」下，釋上壞苦。「十一」之言，除老死故。三「以",
    "T36n1736_067:0537b12": "此三苦從三受生」下，釋成老死。無捨受言，即",
    "T36n1736_067:0537b13": "三受分別門也。四「二苦皆言少分」下，釋少",
    "T36n1736_067:0537b14": "分全分。「若是二苦必是行苦」者，諸有漏法",
    "T36n1736_067:0537b15": "剎那性故。「有是」已下，釋二少分，而有二義：一",
    "T36n1736_067:0537b16": "二苦不遍捨受，故名少分；二「又是二苦」下，",
    "T36n1736_067:0537b17": "壞及苦苦各不相攝，兼無捨受，故各不攝",
    "T36n1736_067:0537b18": "二，以壞苦中無有苦受，苦苦之中無樂受",
    "T36n1736_067:0537b19": "故。疏「二約大悲」下，疏文有四：一總釋觀名。",
    "T36n1736_067:0537b20": "二「真解脫者」下，舉正折邪。於中二：先舉論",
    "T36n1736_067:0537b21": "文、後「此四即涅槃」下，疏釋上論，如次配其",
    "T36n1736_067:0537b22": "樂常德等。「故涅槃云」下，唯證第四，我相隱",
    "T36n1736_067:0537b23": "故。三「故下四段」下，顯妄舉正。四「今此明其」",
    "T36n1736_067:0537b24": "下別釋此門。三一切相觀。疏「不如實知微",
    "T36n1736_067:0537b25": "苦我慢」者，此即論文。從「此即增上慢」下，疏",
    "T36n1736_067:0537b26": "釋上論。然論標名有增上慢，釋中即無，故",
    "T36n1736_067:0537b27": "疏指論我慢即增上慢，從本說故。從「若知」",
    "T36n1736_067:0537b28": "下，釋非增上慢。言「又不如實知」者，《涅槃》云",
    "T36n1736_067:0537b29": "「聲聞有苦有諦，而無真實故。」第八因緣生",
    "T36n1736_067:0537c01": "滅門。疏初觀，文前有三：一釋觀名二義名",
    "T36n1736_067:0537c02": "深，一無生故、二生與無生無障礙。二「此門」",
    "T36n1736_067:0537c03": "下，第二指經。三「釋此四句」下，廣辨義相。於",
    "T36n1736_067:0537c04": "中三：初雙標二章。二「理外妄計」下，總釋二",
    "T36n1736_067:0537c05": "章。言「是計是依」者，計是破邪之所，依是顯",
    "T36n1736_067:0537c06": "理之所。「是藥」者，是破邪之能。「是理」者是顯理",
    "T36n1736_067:0537c07": "之能。若望顯理，理為所顯。今用不為理，",
    "T36n1736_067:0537c08": "令於自等而見於理。見理因不，故以不為",
    "T36n1736_067:0537c09": "能顯。後「窮生」下，彰破顯之功。三「然其所計」下，",
    "T36n1736_067:0537c10": "別釋二章。先破邪中，有二：先計、後破。計有",
    "T36n1736_067:0537c11": "三類：凡小，如前夜摩偈說。二小乘，言「同類因」",
    "T36n1736_067:0537c12": "者，因果相似。如善五蘊與善五蘊展轉相",
    "T36n1736_067:0537c13": "望，為同類因。言「異熟因」者，唯諸不善及有漏",
    "T36n1736_067:0537c14": "善相望故也。言「俱有因」，如四大種更互相",
    "T36n1736_067:0537c15": "望，為俱有因。三約大乘，自有三義：前二通",
    "T36n1736_067:0537c16": "法相、無相宗，後一是法性宗。皆執法成病，",
    "T36n1736_067:0537c17": "故俱為所破。至顯理中當知其相。疏「所",
    "T36n1736_067:0537c18": "計雖眾」下，第二明破。但指顯理而為能破，",
    "T36n1736_067:0537c19": "同一不故。疏「顯理復二」下，第二顯理，先標、後",
    "T36n1736_067:0537c20": "釋。疏「法從緣生故不自生」者，即對前果法",
    "T36n1736_067:0537c21": "為自，眾緣為他義說。通於二論：一通《中",
    "T36n1736_067:0537c22": "論》。青目釋不自生云「萬物無有從自體生，",
    "T36n1736_067:0537c23": "必待眾因緣。復次若從自體生，則一法有",
    "T36n1736_067:0537c24": "二體：一謂生、二謂生者。若離餘因從自體",
    "T36n1736_067:0537c25": "生者，則無因無緣。又生更有生，生則無窮。」",
    "T36n1736_067:0537c26": "釋曰：據此即以果體為自也。二通《對法》。先",
    "T36n1736_067:0537c27": "明三句無生、後辨不礙三作。初云「不從自",
    "T36n1736_067:0537c28": "生者，謂一切法非自所作，彼未生時無自",
    "T36n1736_067:0537c29": "性故。」釋曰：此釋同青目意。論云「不他生者，",
    "T36n1736_067:0538a01": "謂彼諸緣非作者故。不共生者，即由於二",
    "T36n1736_067:0538a02": "種因故。」釋曰：二種因者，即指上二句。自他",
    "T36n1736_067:0538a03": "二句各既不生，合亦不生。後辨三作，云「然非",
    "T36n1736_067:0538a04": "不自作他作，因生故甚深。」此意以三作釋",
    "T36n1736_067:0538a05": "不無因，故云「緣望於果，有功能故。因望",
    "T36n1736_067:0538a06": "於果亦然。」合上為三作故。既從三作，故",
    "T36n1736_067:0538a07": "非無因。然觀三作，則自亦是因。今疏中釋",
    "T36n1736_067:0538a08": "不自他等，即《中論》偈意。偈釋自生，即是下文",
    "T36n1736_067:0538a09": "因緣形奪中用，故云「如諸法自性，不在於",
    "T36n1736_067:0538a10": "緣中」，此即以他破自。次云「以無自性故，他",
    "T36n1736_067:0538a11": "性亦復無」，此即以自破他。憑公云：「以自破",
    "T36n1736_067:0538a12": "他，凡有三種：一總、二即、三相待。」今疏即全",
    "T36n1736_067:0538a13": "有此三。初云「既無有自，對誰為他」，即第三相",
    "T36n1736_067:0538a14": "待破，無自可待對故，如無長故無短。次",
    "T36n1736_067:0538a15": "云「又一切法總為自故」，即第一總義萬法皆",
    "T36n1736_067:0538a16": "自。如百人一處，皆用己為自，則他亦是自。",
    "T36n1736_067:0538a17": "今破一自，則他亦破矣。次云「又他望於他亦",
    "T36n1736_067:0538a18": "是自故」者，即第二即義，謂如兩人二互相",
    "T36n1736_067:0538a19": "望，此言是自、指彼為他，他亦自言我即是",
    "T36n1736_067:0538a20": "自、指此為他。故其兩人皆有於自。破此人",
    "T36n1736_067:0538a21": "自，他人之自亦已亡故。從「自他不立」下，即",
    "T36n1736_067:0538a22": "雙用自他破共生義。如二盲人，離不見色，",
    "T36n1736_067:0538a23": "合豈見耶？從「有因尚不生」者，即以三作破",
    "T36n1736_067:0538a24": "無因耳。此中非謂非是無因而立有因，舉",
    "T36n1736_067:0538a25": "況以釋因緣和合。合是生義尚不得生，豈",
    "T36n1736_067:0538a26": "用無因而立生義？故四句求生，生不可",
    "T36n1736_067:0538a27": "得，無生之理顯然可覩。正理既顯，計何由",
    "T36n1736_067:0538a28": "生？疏「二約因緣形奪」者，即就前計，以因",
    "T36n1736_067:0538a29": "為自、以緣為他而顯理也。然《對法》初散釋，",
    "T36n1736_067:0538b01": "亦以破自為先，故云「又有差別。謂待眾緣，",
    "T36n1736_067:0538b02": "故非自作；雖有眾緣，無種子不生，故非他",
    "T36n1736_067:0538b03": "作；彼俱無作用，故非共作；種子及眾緣皆",
    "T36n1736_067:0538b04": "有功能，故非無因生。是故如是說，自種有",
    "T36n1736_067:0538b05": "故不從他等，一如今疏。」釋曰：初句以自破",
    "T36n1736_067:0538b06": "他。如於外法，以穀子為自、水等為他。內",
    "T36n1736_067:0538b07": "法，識種為自、業種增上緣為他。若無種子，",
    "T36n1736_067:0538b08": "決不生果，故不他生。次句以他破自，故",
    "T36n1736_067:0538b09": "云待眾緣故非自作。次無作用故不共生，",
    "T36n1736_067:0538b10": "即以和合無性破共。次有功能故非無因",
    "T36n1736_067:0538b11": "者，以共破無因。言「論解同此」者，今取論解",
    "T36n1736_067:0538b12": "同《對法》也，如下釋文中辨。彼論結云「若緣",
    "T36n1736_067:0538b13": "起理非自非他遣雙句者，猶為甚深。況總",
    "T36n1736_067:0538b14": "亡四句，是故緣起最極甚深。」疏「若爾」下，釋妨",
    "T36n1736_067:0538b15": "揀濫。古人多以非無因是從因生，故為此",
    "T36n1736_067:0538b16": "問答，引《中論》證。唯證假他破自、以自破",
    "T36n1736_067:0538b17": "他等，已如前說。故此論難見，意云：汝立自",
    "T36n1736_067:0538b18": "性而能生者，不合更假其餘因緣。若有自",
    "T36n1736_067:0538b19": "性而復假緣，則此自性應在緣中。今水土",
    "T36n1736_067:0538b20": "緣中無穀自性，明不自生。疏「下二句例然」",
    "T36n1736_067:0538b21": "者，即以無作用破共，非立無作用生。以共",
    "T36n1736_067:0538b22": "破無因，非立共也。此別顯無生義，故令審",
    "T36n1736_067:0538b23": "詳，使物莫濫。若顯甚深，次下當說。疏「二約",
    "T36n1736_067:0538b24": "無礙」下，此門更分為二：先明事理無礙。無",
    "T36n1736_067:0538b25": "力故無生，有力故不礙生，則生不礙無生、",
    "T36n1736_067:0538b26": "無生不礙生。亦取前《對法》偈明之，而用意",
    "T36n1736_067:0538b27": "有別。亦同初門不自生非不自作等。則上三",
    "T36n1736_067:0538b28": "句顯不生，第四句不礙三作。疏「此復二義」",
    "T36n1736_067:0538b29": "下，依此力無力，成於事事無礙法門。謂成",
    "T36n1736_067:0538c01": "相入及相即義，如前玄中。疏「文中亦有」下，",
    "T36n1736_067:0538c02": "第二釋文。「此以不他生」下，是疏釋論。論言",
    "T36n1736_067:0538c03": "「有分」者，分即支也。從「二者非自作緣生故」者，",
    "T36n1736_067:0538c04": "亦是論文，餘皆疏釋。言「非謂四緣之因緣也」",
    "T36n1736_067:0538c05": "者，此句揀濫。以古德釋云：無明望行無因",
    "T36n1736_067:0538c06": "緣義。而言因緣者，有二義：一自種為因，無",
    "T36n1736_067:0538c07": "明為緣，此二合說，故云因緣。然隱此親種、",
    "T36n1736_067:0538c08": "顯彼勝緣，故云無明因緣也。二但彼增上",
    "T36n1736_067:0538c09": "緣，望自增上果，還是親因，故說無明為行",
    "T36n1736_067:0538c10": "因緣。此解失意，故今揀之。若取有力增上，",
    "T36n1736_067:0538c11": "揀無力增上為親因者，於理則可然，亦",
    "T36n1736_067:0538c12": "非因緣，故為失意也。疏後例餘者，謂其餘",
    "T36n1736_067:0538c13": "支及與逆觀。謂順觀尚即自他不生，逆觀豈",
    "T36n1736_067:0538c14": "有自他可滅？疏「二約大悲」下，言「又計妙行」",
    "T36n1736_067:0538c15": "者，以六行伏惑為解脫者，解脫因故。既",
    "T36n1736_067:0538c16": "有欣厭心，亦生滅耳。疏「第三一切相智觀」",
    "T36n1736_067:0538c17": "等，言「此有二意」者，約俗是賢首意，約真是",
    "T36n1736_067:0538c18": "遠公意。前中，言「生死無際」者，即《中論．本際品》",
    "T36n1736_067:0538c19": "云「大聖之所說，本際不可得。生死無有始，亦",
    "T36n1736_067:0538c20": "復無有終。若無有始終，中當云何有？是故",
    "T36n1736_067:0538c21": "於此中，先後共亦無。」釋曰：據此則上二偈，",
    "T36n1736_067:0538c22": "前是俗諦無始，後偈便入真諦。而「俗諦無終」",
    "T36n1736_067:0538c23": "者，約多人說故。今直就事明，但有無始。",
    "T36n1736_067:0538c24": "後意，若約真諦俱無始終，何以但言無",
    "T36n1736_067:0538c25": "始？今謂無明從空而起，故但云無始。下",
    "T36n1736_067:0538c26": "引《淨名》雙證二義。無住之本，即是真諦。立一",
    "T36n1736_067:0538c27": "切法，即是俗諦。俗依真立，真既無始，俗亦無",
    "T36n1736_067:0538c28": "始。而論但名為無始，致令二德各見不同。",
    "T36n1736_067:0538c29": "今疏以理而通，二德並皆全取。疏「故染淨",
    "T36n1736_067:0539a01": "真性皆無始終」者，結示通妨。染之與淨即",
    "T36n1736_067:0539a02": "上俗諦，皆依無住，故無始終。言依無住者，",
    "T36n1736_067:0539a03": "非依無住展轉生來。既無住即是實相異",
    "T36n1736_067:0539a04": "名，故無一法不同實相真性，即上約真諦",
    "T36n1736_067:0539a05": "說理無始終。「顯染可除」下，通妨。妨云：何以",
    "T36n1736_067:0539a06": "但言無始？故為此通。疏「餘如別說」者，然初",
    "T36n1736_067:0539a07": "地中已略顯示，今更略明。謂或說真性無始",
    "T36n1736_067:0539a08": "無終，性無生滅故。恒沙性德依體說相，亦",
    "T36n1736_067:0539a09": "無始終。證淨菩提有始無終，創修成故，說",
    "T36n1736_067:0539a10": "之有始；冥同真性，故無有終。生死妄法無",
    "T36n1736_067:0539a11": "始有終，未曾離念故無有始，妄可斷故",
    "T36n1736_067:0539a12": "本有今無故說有終。若約以因招果說者，",
    "T36n1736_067:0539a13": "無明為始，老死為終，有始有終；約智符理，",
    "T36n1736_067:0539a14": "理無始終，智亦無始。不爾，真智不同真故。",
    "T36n1736_067:0539a15": "妄法有二，亦無始終。一則從緣舉體空故，",
    "T36n1736_067:0539a16": "無可始終。二即妄同真，故無始終。如波即",
    "T36n1736_067:0539a17": "濕，即性無終。隨順觀俗，即真諦故，若有始",
    "T36n1736_067:0539a18": "終不即真故。故疏結云「則染淨真理皆無",
    "T36n1736_067:0539a19": "始終」。疏「論云」下，引論牒釋。即合即門，為",
    "T36n1736_067:0539a20": "一無始，故雙牒釋。疏「不言初際生」下，通上",
    "T36n1736_067:0539a21": "中際因緣生。言「意顯無初故」者，約俗諦門，無",
    "T36n1736_067:0539a22": "明無始故。從「今不起妄」下，反釋論意，故云",
    "T36n1736_067:0539a23": "不生。今即中際不起愛取，何有後際生老",
    "T36n1736_067:0539a24": "死耶？第九生滅繫縛門。疏「亦名似有若無」",
    "T36n1736_067:0539a25": "者，「生滅繫縛」但順經文，「似有若無」即是經意，",
    "T36n1736_067:0539a26": "故論云「不共生」也。文中，順觀之內有三：初",
    "T36n1736_067:0539a27": "牒經文，徵起共義。二「論云」下，舉論解釋。「非",
    "T36n1736_067:0539a28": "二作」，是標。「但隨順」下，論有三釋，明不共義。",
    "T36n1736_067:0539a29": "三「意謂」下，疏釋論文，即就論三義展轉相",
    "T36n1736_067:0539b01": "承。疏有二節：先合釋前二、後別釋第三。今",
    "T36n1736_067:0539b02": "初。「但行順無明，不得不生」，是第一意。既言隨",
    "T36n1736_067:0539b03": "順，故明緣會不得不生，即無生矣。二云何",
    "T36n1736_067:0539b04": "以隨順即得無生？行與無明二互相依無",
    "T36n1736_067:0539b05": "知者故。由上二義，故非自作。第二「若爾」下，",
    "T36n1736_067:0539b06": "別釋第三義，以不住釋上無知。如河中水，",
    "T36n1736_067:0539b07": "湍流奔逝，故無相知。從「此同對法」下，以論",
    "T36n1736_067:0539b08": "證成《對法》，即如前文。又《中論》云「即是過意」。",
    "T36n1736_067:0539b09": "據文即〈因果品〉云「若因眾因緣，而有和合",
    "T36n1736_067:0539b10": "法。和合自不生，云何能生果？」〈如來品〉云「陰合",
    "T36n1736_067:0539b11": "為如來，則無有自性」等，皆其義也。疏「無明",
    "T36n1736_067:0539b12": "滅下逆觀」下，釋逆觀，但釋不共滅義。生滅之",
    "T36n1736_067:0539b13": "相，類前可知。第十無所有盡門。疏「然論經」",
    "T36n1736_067:0539b14": "下，二會二經。今經兩段皆隨順無所有。若論",
    "T36n1736_067:0539b15": "經順觀中，經論皆隨順有逆觀，方云隨順",
    "T36n1736_067:0539b16": "無所有盡。疏家但含順觀之中順有順無，",
    "T36n1736_067:0539b17": "逆觀義同，所以不會。今經取緣生無性，論",
    "T36n1736_067:0539b18": "經即無性緣生，二義相成，故同遣無因。從「無",
    "T36n1736_067:0539b19": "因何失」下，是論結無因之過。「無定因」者，若",
    "T36n1736_067:0539b20": "有定因，因會則生、不會不生。今無定因，故",
    "T36n1736_067:0539b21": "應常生。「故無因」下，結無因過。《中論》云「無因",
    "T36n1736_067:0539b22": "乃成大過。謂布施持戒應墮地獄，殺生偷",
    "T36n1736_067:0539b23": "盜則應生天，諸修妙行無涅槃等。」疏「此即",
    "T36n1736_067:0539b24": "世諦觀」者，以論經云隨順有故。從「即真順",
    "T36n1736_067:0539b25": "有」下，會論經同今經。謂雖順有，虛相都",
    "T36n1736_067:0539b26": "盡，唯第一義諦，故云「未失順無」。疏「自下第",
    "T36n1736_067:0539b27": "三總結」下，疏文有三，初釋逆順、二釋總名、",
    "T36n1736_067:0539b28": "三以義收束。初中二：先直釋經、二引文會",
    "T36n1736_067:0539b29": "釋。今初，言「二門闕逆」者，即一心所攝，及自業",
    "T36n1736_067:0539c01": "助成門也。所以無者，但是略故。若出所以",
    "T36n1736_067:0539c02": "者，其一心所攝之中，本末依持即是順觀。初",
    "T36n1736_067:0539c03": "第一義心，是攝末歸本，義當逆觀，故略無",
    "T36n1736_067:0539c04": "耳。其自業助成順觀之中，二業相顯逆觀。應",
    "T36n1736_067:0539c05": "言：無明若不迷於所緣，則不與行作生起",
    "T36n1736_067:0539c06": "因，則似無明無用無體，故略無耳。若欲著",
    "T36n1736_067:0539c07": "者，應言若無無明迷於所緣，則不與行作",
    "T36n1736_067:0539c08": "生起因。亦可著在，故云略無。一心中，應云：",
    "T36n1736_067:0539c09": "若不迷一心，則不起因緣。亦是逆義，故下",
    "T36n1736_067:0539c10": "偈云「心若滅者生死盡」。以此疏，文但云略",
    "T36n1736_067:0539c11": "無。二「然此逆順若對法」下，引文會釋。先引",
    "T36n1736_067:0539c12": "論有二逆順，今經但一；次引《緣起經》釋於",
    "T36n1736_067:0539c13": "《對法》「誰老死」言。此有七十七智，謂十二因",
    "T36n1736_067:0539c14": "緣除無明支，餘十一支各有七故。「由誰有故」，",
    "T36n1736_067:0539c15": "即是推因，推此老死從何因生？知從於",
    "T36n1736_067:0539c16": "生。「如是老死復由何緣」，即是審因，謂審此",
    "T36n1736_067:0539c17": "老死定由何緣定知因生。三世各二，故有",
    "T36n1736_067:0539c18": "其六，七即法住智，謂觀前所不攝諸有漏慧，",
    "T36n1736_067:0539c19": "遍知義故。謂遍知三世緣起教法，名前不",
    "T36n1736_067:0539c20": "攝，以為第七。前六真實智，此一法住智，合",
    "T36n1736_067:0539c21": "成七智。一切異生及諸聖者俱有此智，入",
    "T36n1736_067:0539c22": "見道位方有四十四智，近四諦故。住教等",
    "T36n1736_067:0539c23": "法是聞慧故，名法住智。如實而知，是思修慧，",
    "T36n1736_067:0539c24": "名真實智。此約染明逆。若清淨逆，但改誰",
    "T36n1736_067:0539c25": "有，為誰滅耳。然此逆順約支體說，經以染",
    "T36n1736_067:0539c26": "淨為逆順者，約順生死、逆生死說。然上",
    "T36n1736_067:0539c27": "鈔云四十四智，謂逆觀老死以至於行，各",
    "T36n1736_067:0539c28": "作四諦觀說。疏「言諸緣起」下，第二釋總",
    "T36n1736_067:0539c29": "名。或名緣起，自有二義：一通約十二緣、二",
    "T36n1736_067:0540a01": "以因對果說。次「亦云緣生」，亦有二說：一生",
    "T36n1736_067:0540a02": "即是起。二「約果說」者，即生起義殊，是《俱舍》",
    "T36n1736_067:0540a03": "意。論云「如世尊說：吾今為汝說緣起法、緣",
    "T36n1736_067:0540a04": "已生法。」「此二何異？」問也。「答：有二義。一云：且",
    "T36n1736_067:0540a05": "本論文，此二無別。」釋曰：即前疏文，生即起義。",
    "T36n1736_067:0540a06": "後義即是論主正釋。偈云「此中意正說，因起",
    "T36n1736_067:0540a07": "果已生。」釋曰：世親明此契經中意，十二有",
    "T36n1736_067:0540a08": "支為因義邊，即名緣起，因起果故。為果義",
    "T36n1736_067:0540a09": "邊皆名緣生，從緣生故。故其十二，所望不",
    "T36n1736_067:0540a10": "同，二義皆成。疏「餘如瑜伽第九」等者，二引",
    "T36n1736_067:0540a11": "文會釋結示根本。《瑜伽》總上四卷，皆明緣",
    "T36n1736_067:0540a12": "起。釋名正當第十，總有五釋。論云「問：何故",
    "T36n1736_067:0540a13": "說為緣起？答云：由煩惱繫縛，往諸趣中數",
    "T36n1736_067:0540a14": "數生起，故名緣起。此依字釋名，謂依緣字",
    "T36n1736_067:0540a15": "起字二字別故，而緣非起。」即是今疏第二釋",
    "T36n1736_067:0540a16": "也。二云「復次依託眾緣速謝滅已續和合",
    "T36n1736_067:0540a17": "起，故名緣起。此依剎那義釋。」三云「復次眾",
    "T36n1736_067:0540a18": "緣過去而不捨離，依自相續而得生起，故",
    "T36n1736_067:0540a19": "名緣起。如說此有故彼有，此生故彼生。非",
    "T36n1736_067:0540a20": "餘。依此義故，釋名應知。」四云「復次數數謝",
    "T36n1736_067:0540a21": "滅，復相續起，故名緣起。此依數壞數起義。」",
    "T36n1736_067:0540a22": "釋曰。此上三釋，皆是今疏第一義。前前為",
    "T36n1736_067:0540a23": "緣令後後起，前前為緣故不捨離，即第三",
    "T36n1736_067:0540a24": "義。前若不滅，復何由起？即含第四。前後不",
    "T36n1736_067:0540a25": "同，必有剎那，即第二義。故其三意，大同小",
    "T36n1736_067:0540a26": "異，疏合為一。五云「復次於過去世覺緣",
    "T36n1736_067:0540a27": "性已等相續起，故名緣起。如世尊言：『我已",
    "T36n1736_067:0540a28": "覺悟，正起宣說。』即由此名展轉傳說，故名",
    "T36n1736_067:0540a29": "緣起。」釋曰：瑜伽五義，初一緣非是起，以因",
    "T36n1736_067:0540b01": "為緣、以果為起。二緣即是起，剎那剎那從",
    "T36n1736_067:0540b02": "緣而起。此揀大乘部十二因緣是無為法，",
    "T36n1736_067:0540b03": "亦揀正量部。三即無間因果，前因為緣而",
    "T36n1736_067:0540b04": "後緣起。四無始因果，前已謝滅，後更起因招",
    "T36n1736_067:0540b05": "果不斷。然通因果，即緣即起。五緣是所覺，",
    "T36n1736_067:0540b06": "起是教法，依悟說教故名緣起。此是自釋",
    "T36n1736_067:0540b07": "五相不同，非餘師義。對會疏文，已如向說。",
    "T36n1736_067:0540b08": "然五義並依起即生義，唯《俱舍》意分二不同。",
    "T36n1736_067:0540b09": "又指《唯識》第八彼中廣釋，如上具引。下以",
    "T36n1736_067:0540b10": "諸門分別有十七門，義亦略具。言十七門",
    "T36n1736_067:0540b11": "者，第一假實分別門，謂十二支，九實三假。一",
    "T36n1736_067:0540b12": "已潤六支，合為有故。二生三老死，三相位",
    "T36n1736_067:0540b13": "別故。第二一非一事門，五是一事，謂無明、識、",
    "T36n1736_067:0540b14": "觸、受與愛，餘非一事。上之二門攝在第一",
    "T36n1736_067:0540b15": "有支相續門。第三染與不染門，無明愛取三",
    "T36n1736_067:0540b16": "唯是染，煩惱性故。七苦不染，異熟果故，七分",
    "T36n1736_067:0540b17": "位中容起善染故。《瑜伽》第十假通二業，有",
    "T36n1736_067:0540b18": "通二有兼無記，此即第五三道不斷門。第",
    "T36n1736_067:0540b19": "四獨雜分別門，無明、愛、取說名獨相，不共",
    "T36n1736_067:0540b20": "餘支相交雜故。餘是雜相。第五色非色門，六",
    "T36n1736_067:0540b21": "唯無色，謂無明、識、觸、受、愛、取，餘通二種。第六",
    "T36n1736_067:0540b22": "有漏無漏門，皆是有漏，唯有為攝，無漏無為",
    "T36n1736_067:0540b23": "非有支故。上三亦如初門。第七有為無為",
    "T36n1736_067:0540b24": "門，有漏無漏門中已具在今。第八因緣生滅",
    "T36n1736_067:0540b25": "及第九生滅繫縛門中已具。第八三性門，無",
    "T36n1736_067:0540b26": "明愛取唯通不善有覆無記，行唯善惡，有通",
    "T36n1736_067:0540b27": "善惡無覆無記，六支合為有故。餘七唯是無",
    "T36n1736_067:0540b28": "覆無記，七分位中亦起善染故。《瑜伽》第十",
    "T36n1736_067:0540b29": "說「七通二性」。此一亦如初門。第九三界分",
    "T36n1736_067:0540c01": "別門，雖皆通三界，而有分有全，欲界則全，",
    "T36n1736_067:0540c02": "二界無染。六處不具，無色唯名故。此門略",
    "T36n1736_067:0540c03": "無。第十能治所治門，上地行支能伏下地，即",
    "T36n1736_067:0540c04": "麁等苦六種行相，有求上生而起彼故。此",
    "T36n1736_067:0540c05": "門略無。第十一學等分別門，一切皆唯非學，",
    "T36n1736_067:0540c06": "無學聖者所起有漏善業明為緣故。違有",
    "T36n1736_067:0540c07": "支故，非有支攝。由此應知，聖必不造感",
    "T36n1736_067:0540c08": "後有業，於後苦果不迷求故。恐有問言：若",
    "T36n1736_067:0540c09": "爾，雜修五淨居業應非行支。若是行支，聖便",
    "T36n1736_067:0540c10": "造業。若非行支，如何生彼感總報耶？故論",
    "T36n1736_067:0540c11": "答云「雜修淨慮，資下故業，生淨居等，於理無",
    "T36n1736_067:0540c12": "違。」意云：不還果等，以有漏無漏前後雜修",
    "T36n1736_067:0540c13": "第四淨慮，資無雲等三天，故業生淨居等，於",
    "T36n1736_067:0540c14": "理無違。此總報業及名言種，凡時已造，生",
    "T36n1736_067:0540c15": "第四禪。下三天業，一地繫故，後由無漏資",
    "T36n1736_067:0540c16": "此故業，生淨居天，非是聖者新造業也。",
    "T36n1736_067:0540c17": "此義亦在初門略具，已如上指。第十二二斷",
    "T36n1736_067:0540c18": "分別門。有義：無明唯見所斷，要迷諦理能",
    "T36n1736_067:0540c19": "發行故。聖必不造後有業故，故非修斷。愛",
    "T36n1736_067:0540c20": "取二支唯修所斷，貪求當有而潤生故，九",
    "T36n1736_067:0540c21": "種命終心俱生愛故。餘九皆通見修二斷。有",
    "T36n1736_067:0540c22": "義：一切皆通見修二斷。《大論》第十說「預流果",
    "T36n1736_067:0540c23": "已斷一切一分有支，無全斷者故。若無明",
    "T36n1736_067:0540c24": "支唯見所斷，寧說預流無全斷者。若愛取",
    "T36n1736_067:0540c25": "支唯修所斷，寧說彼已斷一切支一分。」釋",
    "T36n1736_067:0540c26": "曰：皆斷一分者，則明無明支非惟見斷，",
    "T36n1736_067:0540c27": "由有一分無明在故。愛取二支非唯修斷，",
    "T36n1736_067:0540c28": "入見道時斷一分故。此門經疏略無，含在",
    "T36n1736_067:0540c29": "初門逆觀之內。第十三三受門，十樂捨俱，",
    "T36n1736_067:0541a01": "愛不與受共相應故，老死位中多分無樂",
    "T36n1736_067:0541a02": "及容捨故。十一苦俱，唯除於受，非愛俱故。",
    "T36n1736_067:0541a03": "此門含在第七三苦集成門。十四三苦門，全",
    "T36n1736_067:0541a04": "同第七。十五四諦門，即當第五三道不斷門",
    "T36n1736_067:0541a05": "中，故有入諦之觀。十六四緣門，全同第三",
    "T36n1736_067:0541a06": "自業助成門。十七惑苦相攝門，亦如三道不",
    "T36n1736_067:0541a07": "斷門攝。釋曰：上十七門全分同者，已如上",
    "T36n1736_067:0541a08": "指，故散在諸門。從多分指，恐厭繁博，故",
    "T36n1736_067:0541a09": "疏略耳。疏「十名可知」者，前已廣釋，疏順聲",
    "T36n1736_067:0541a10": "律小有加減及與迴互，大旨無違。疏「然各",
    "T36n1736_067:0541a11": "攝三觀」下，第三以義總收，恐難領會十門",
    "T36n1736_067:0541a12": "義故。於中四：一總出十門之意、二收十為",
    "T36n1736_067:0541a13": "五、三收五為二、四總相融通。初中，於上三",
    "T36n1736_067:0541a14": "觀相參而用。謂三觀小異，論取不同，就其",
    "T36n1736_067:0541a15": "經文故可為一。一「染淨因起」者，相諦觀中",
    "T36n1736_067:0541a16": "明成答相，答於外難，成無我義，無我即淨",
    "T36n1736_067:0541a17": "故。大悲觀名愚癡顛倒，以著我故則生為",
    "T36n1736_067:0541a18": "染，無我則得無生為淨。一切相智名染淨",
    "T36n1736_067:0541a19": "分別，染淨正是第三觀名，今此中義通於三",
    "T36n1736_067:0541a20": "觀，因起之字定通三處。「二緣起本源」者，直就",
    "T36n1736_067:0541a21": "經說，故初觀名第一義諦，是一心本。世諦一",
    "T36n1736_067:0541a22": "心，依本起末。第二觀中，阿陀那識迷執為",
    "T36n1736_067:0541a23": "我，即染淨本。悟即是解脫根本故。一切相智",
    "T36n1736_067:0541a24": "名依止觀，故為本源。「三因果有空」者，相諦",
    "T36n1736_067:0541a25": "觀中名他因觀，由無明故方得有行，斯則",
    "T36n1736_067:0541a26": "有矣。既從緣有，斯則空矣。大悲觀中破於",
    "T36n1736_067:0541a27": "冥性，斯有因緣。一切相智觀名方便觀，以",
    "T36n1736_067:0541a28": "各二業為後方便，亦即有即空義耳。「四相",
    "T36n1736_067:0541a29": "成無作」者，即不相捨離。相諦觀中名自因觀，",
    "T36n1736_067:0541b01": "謂離前支無後支，故云相成，相成故無作。",
    "T36n1736_067:0541b02": "大悲觀中破於自在，故須因緣相成，無別",
    "T36n1736_067:0541b03": "作者。一切相智觀名因緣相，有支無作故。「五",
    "T36n1736_067:0541b04": "陳其諦理」者，即三道不斷，相諦名攝過觀，",
    "T36n1736_067:0541b05": "但攝苦集故。大悲名破苦行因，亦由唯苦",
    "T36n1736_067:0541b06": "集故。一切相智名為入諦，兼取逆觀，即滅",
    "T36n1736_067:0541b07": "道故。「六力用交參」者，即三際輪迴，初名護過",
    "T36n1736_067:0541b08": "觀，三際因果，為因有力、為果無力，能護失",
    "T36n1736_067:0541b09": "業等三過故。大悲觀中治異道求中，無因",
    "T36n1736_067:0541b10": "之見，因有力故。一切相智觀力無力信入，並",
    "T36n1736_067:0541b11": "是力用交參。「七窮苦慢除」，即三苦聚集，初名",
    "T36n1736_067:0541b12": "不厭厭觀，令厭微苦即窮苦義。大悲觀中",
    "T36n1736_067:0541b13": "名破求異中，謂三界有涅槃，但是苦故，今能",
    "T36n1736_067:0541b14": "窮之。一切相智中名增上慢，非增上慢信",
    "T36n1736_067:0541b15": "入，亦窮微苦非增上慢矣。「八形奪無始」者，即",
    "T36n1736_067:0541b16": "因緣生滅，初即深觀，名不自不他，以他奪",
    "T36n1736_067:0541b17": "自、以自奪他。大悲觀中名無常德，以形",
    "T36n1736_067:0541b18": "奪故。一切相智觀名無始觀，因緣無初故。",
    "T36n1736_067:0541b19": "「九有無無本」者，即生滅繫縛。初即深觀中明",
    "T36n1736_067:0541b20": "不共生，明非二作，互無知者故。有無本",
    "T36n1736_067:0541b21": "無作用，故不能生，則無亦無本。二大悲觀",
    "T36n1736_067:0541b22": "既無有淨德，安有本耶？一切相智觀既明",
    "T36n1736_067:0541b23": "無始，始即是本，二諦無始，故有無無本。「十真",
    "T36n1736_067:0541b24": "俗無違」者，即無所有盡。初深觀中顯非無因，",
    "T36n1736_067:0541b25": "真不違俗；無所有盡，俗不違真。大悲觀中",
    "T36n1736_067:0541b26": "以順有故，無有我德。一切相智，種種觀故，",
    "T36n1736_067:0541b27": "亦不違俗。故其三觀，取文小異，大旨多同，",
    "T36n1736_067:0541b28": "故以本意收為一致。疏「復收十門」下，第二",
    "T36n1736_067:0541b29": "收十為五，可知。疏「故唯四門不出事理」下，",
    "T36n1736_067:0541c01": "第三收五為二。言四門者，謂上雖五意，但",
    "T36n1736_067:0541c02": "有四門：一事、二理、三事理雙泯、四事理無礙。",
    "T36n1736_067:0541c03": "故前三意但是事理，三四二門不出事理，",
    "T36n1736_067:0541c04": "故為二也。疏「若從事理無礙」下，第四總相",
    "T36n1736_067:0541c05": "融通，即成事事無礙及泯絕無寄。先正融通；",
    "T36n1736_067:0541c06": "後「即此因緣」下，會通佛性，如前已說。",
    "T36n1736_067:0541c07": "大方廣佛華嚴經隨疏演義鈔卷第六十七"
}