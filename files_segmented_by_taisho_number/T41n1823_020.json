{
    "T41n1823_020:0928b22": "18俱舍論頌疏論本第二十",
    "T41n1823_020:0928b24": "從此第六。明惑能繫。就中分二。一約世",
    "T41n1823_020:0928b25": "明能繫。二約斷明能繫。就約世明能繫",
    "T41n1823_020:0928b26": "中。分二。一正約世明繫。二明三世有無。此",
    "T41n1823_020:0928b27": "下第一。正約世明繫。論云。謂諸有情。於此",
    "T41n1823_020:0928b28": "事中所繫境事。隨眠隨增。名繫此事。應說過去。現在。未來。",
    "T41n1823_020:0928b29": "何等隨眠。能繫何事。頌曰。",
    "T41n1823_020:0928c01": "若於此事中　　未斷貪瞋慢",
    "T41n1823_020:0928c02": "過現若已起　　未來意遍行",
    "T41n1823_020:0928c03": "五可生自世　　不生亦遍行",
    "T41n1823_020:0928c04": "餘過未遍行　　現正緣能繫",
    "T41n1823_020:0928c05": "釋曰。初句明所繫事。後七句明能繫惑。第",
    "T41n1823_020:0928c06": "二句未斷字。第八句能繫字。通在中間句也",
    "T41n1823_020:0928c07": "　欲曉此頌。且要先知隨眠有二。一者自",
    "T41n1823_020:0928c08": "相。謂貪瞋慢。緣別法起。名為自相。二者共",
    "T41n1823_020:0928c09": "相。謂見疑癡。緣多法起。名為共相。緣共相",
    "T41n1823_020:0928c10": "境也　若於此事中者。所繫事也。未斷貪瞋",
    "T41n1823_020:0928c11": "慢者。能繫惑也。於所繫事。未斷貪瞋慢名",
    "T41n1823_020:0928c12": "為能繫也。過現若已起者。此貪瞋慢於所",
    "T41n1823_020:0928c13": "繫事。過去已生。未斷。現在已生。能繫此事",
    "T41n1823_020:0928c14": "　以貪瞋慢是自相惑。非諸有情定遍三世",
    "T41n1823_020:0928c15": "諸事起故。不名遍行。現在已生。不標未",
    "T41n1823_020:0928c16": "斷者。體現在前。必然未斷義必有之。故不",
    "T41n1823_020:0928c17": "標也。應知遍行。須具二義。一者世遍縛三",
    "T41n1823_020:0928c18": "世故。二者事遍。能縛一切自所緣故。過現",
    "T41n1823_020:0928c19": "意識。貪瞋慢三。雖於世遍。闕於事遍。謂",
    "T41n1823_020:0928c20": "有緣此境。不緣餘境故。未來意遍行者。",
    "T41n1823_020:0928c21": "未來意識。貪瞋慢三。遍於三世。乃至未斷。",
    "T41n1823_020:0928c22": "皆能繫縛。以未來意識。縛三世境及一切",
    "T41n1823_020:0928c23": "事故。能遍繫名遍行也。謂未來意識。境流",
    "T41n1823_020:0928c24": "三世故。名世遍。又此意識。種類無邊。於所",
    "T41n1823_020:0928c25": "緣事。必能遍縛。亦名事遍。五可生自世者。",
    "T41n1823_020:0928c26": "未來五識。相應貪瞋。若未斷。可生者。唯繫",
    "T41n1823_020:0928c27": "自世。在未來世。唯繫未來。若流至現。唯繫",
    "T41n1823_020:0928c28": "現在。若落謝過去。唯於過去。謂境必俱故。",
    "T41n1823_020:0928c29": "不生亦遍行者。未來五識。相應貪瞋。若未斷",
    "T41n1823_020:0929a01": "不生。亦遍繫三世。及一切自所緣事。謂所緣",
    "T41n1823_020:0929a02": "境。或在未來。或流至現在。或謝過去。識雖",
    "T41n1823_020:0929a03": "未來緣闕不生。由未斷故。性能繫彼三世",
    "T41n1823_020:0929a04": "境也。或有同時參差三世。如有眼識。定",
    "T41n1823_020:0929a05": "緣青黃赤色三境而起。隨闕一境。識即不",
    "T41n1823_020:0929a06": "生。其所闕境。或一未來。或一現在。或一過",
    "T41n1823_020:0929a07": "去。故說五識遍縛三世。言事遍者。謂不生",
    "T41n1823_020:0929a08": "五識。種類無邊。於自所緣。必能遍縛。餘",
    "T41n1823_020:0929a09": "過未遍行者。餘謂見疑無明。貪等外故。名之",
    "T41n1823_020:0929a10": "為餘。見疑無明。若在過去。或於未來。未斷",
    "T41n1823_020:0929a11": "皆能。遍縛三世一切事境。以共相惑。定遍",
    "T41n1823_020:0929a12": "起故　現正緣能繫者。見疑無明。於現在",
    "T41n1823_020:0929a13": "世。正緣境時。隨於何境。能繫此事。此現在",
    "T41n1823_020:0929a14": "惑。雖具二遍。以不定故。不說遍行。此能",
    "T41n1823_020:0929a15": "繫字。通上諸句。思而可知。",
    "T41n1823_020:0929a16": "從此第二。明三世有無等。就中分二。一述",
    "T41n1823_020:0929a17": "宗。二正破。就述宗中。分二。一教理證。二",
    "T41n1823_020:0929a18": "敘說定宗。且初教理證者。薩婆多宗說。有",
    "T41n1823_020:0929a19": "三世。經部不許。欲將破彼。今且敘宗。論",
    "T41n1823_020:0929a20": "云。應略標宗顯其理趣。頌曰。",
    "T41n1823_020:0929a21": "三世有由說　　二有境果故",
    "T41n1823_020:0929a22": "說三世有故　　許說一切有",
    "T41n1823_020:0929a23": "釋曰。上兩句證。下兩句結宗。三世有由說",
    "T41n1823_020:0929a24": "者。三世實有。由經說故。經言。苾芻當知。若",
    "T41n1823_020:0929a25": "過去色。非有。不應多聞聖弟子眾勤修厭",
    "T41n1823_020:0929a26": "捨。以過去色是有故。應多聞聖弟子眾。勤",
    "T41n1823_020:0929a27": "修厭捨。若未來色非有。不應多聞聖弟子",
    "T41n1823_020:0929a28": "眾勤斷欣求。以未來色是有故。應多聞聖",
    "T41n1823_020:0929a29": "弟子眾勤斷欣求。二有境果故者。二者謂契",
    "T41n1823_020:0929b01": "經說。識二緣生。如說眼識以眼及色。為二",
    "T41n1823_020:0929b02": "緣。乃至意識以意根及法。為二緣。意根過",
    "T41n1823_020:0929b03": "去。法通三世。過未若無。能緣意識。應闕二",
    "T41n1823_020:0929b04": "緣。過去無故。便闕意根。過未無故。復闕法",
    "T41n1823_020:0929b05": "境。已上教證也。有境者。此下有二種理證。",
    "T41n1823_020:0929b06": "此初理也。以識起時。必有境故。有境識生。",
    "T41n1823_020:0929b07": "無境不生。其理決定。過未若無。所緣無故。",
    "T41n1823_020:0929b08": "識亦應無。有果者第二理也。又過去業。有",
    "T41n1823_020:0929b09": "當果故。過去若無。其過去業。體應非有由",
    "T41n1823_020:0929b10": "業無故。當果應無。既業有果故。知過未理",
    "T41n1823_020:0929b11": "必實有。下兩句者。結宗說三世實有故。許",
    "T41n1823_020:0929b12": "是一切有宗也。",
    "T41n1823_020:0929b13": "從此第二。定宗。論云。今此部中。差別有幾",
    "T41n1823_020:0929b14": "問數。誰所立世。最善可依問宗差別。頌曰。",
    "T41n1823_020:0929b15": "此中有四種　　類相位待異",
    "T41n1823_020:0929b16": "第三約作用　　立世最為善",
    "T41n1823_020:0929b17": "釋曰。上兩句。答初問。下兩句。答第二問。今",
    "T41n1823_020:0929b18": "此部中。差別有四。一類異。二相異。三位異。",
    "T41n1823_020:0929b19": "四待異。尊者法救。作如是說。由類不同。三",
    "T41n1823_020:0929b20": "世有異。謂從未來。至現在時。捨未來類。",
    "T41n1823_020:0929b21": "得現在類。若從現在流至過去。捨現在類。",
    "T41n1823_020:0929b22": "得過去類。但類不同。非體有異。如破金",
    "T41n1823_020:0929b23": "器。作餘物時。形雖有殊。金色無異　尊者",
    "T41n1823_020:0929b24": "妙音。說相不同。三世有異。謂法在過去。正",
    "T41n1823_020:0929b25": "與過去相合。而不名為離現未相。以過去",
    "T41n1823_020:0929b26": "相顯。但名為過去。現在正與現在相合。而",
    "T41n1823_020:0929b27": "不名為離過未相。未來正與未來相合。而",
    "T41n1823_020:0929b28": "不名為離過現相。隨顯得名。准過去說",
    "T41n1823_020:0929b29": "　尊者世友說。位不同。三世有異。未作用",
    "T41n1823_020:0929c01": "位。名為未來。正作用位。名為現在。作用謝",
    "T41n1823_020:0929c02": "位。名為過去。至位位中。作異異說。如運",
    "T41n1823_020:0929c03": "一籌。置一位名一。置百位名百。置千位",
    "T41n1823_020:0929c04": "名千。歷位有別。籌體無異　尊者覺天說。",
    "T41n1823_020:0929c05": "待不同。三世有異。待謂觀待。前觀於後。名",
    "T41n1823_020:0929c06": "為過去。後觀於前。名為未來。觀待前後。名",
    "T41n1823_020:0929c07": "為現在。如一女人名女。名母。觀母名女。",
    "T41n1823_020:0929c08": "觀女名母　論主評云。法救執法有轉變",
    "T41n1823_020:0929c09": "故。應置數論外道朋中。以數論執法有轉",
    "T41n1823_020:0929c10": "變故也。妙音所立。世相雜亂。三世皆有三",
    "T41n1823_020:0929c11": "世相故。覺天所立。世還雜亂。三世法中。應",
    "T41n1823_020:0929c12": "有三世。謂過去世。有多剎那。前後剎那。應",
    "T41n1823_020:0929c13": "名去來。中名現在。未來現在。類亦應然",
    "T41n1823_020:0929c14": "　故此四中。第三世友立世最善。以約作用",
    "T41n1823_020:0929c15": "位。立世差別故。",
    "T41n1823_020:0929c16": "從此第二。經部廣破。頌曰。",
    "T41n1823_020:0929c17": "何礙用云何　　無異世便壞",
    "T41n1823_020:0929c18": "有誰未生滅　　此法性甚深",
    "T41n1823_020:0929c19": "釋曰。前三句。經部破。第四句。有宗答。何礙",
    "T41n1823_020:0929c20": "用云何者。此用字兩度言之。一何礙用。二",
    "T41n1823_020:0929c21": "用云何。何。礙用者。經部破云。汝說三世法",
    "T41n1823_020:0929c22": "體常有。應一切時能起作用。何法礙用。時",
    "T41n1823_020:0929c23": "有時無　用云何者。汝說法體由作用故。",
    "T41n1823_020:0929c24": "三世有別。又此作用。云何得說為去來今。",
    "T41n1823_020:0929c25": "且作用中。而得更立有餘作用。用上有用。",
    "T41n1823_020:0929c26": "便致無窮　無異者。有宗救也。用不離體。",
    "T41n1823_020:0929c27": "名為無異。既用即體。體既無無窮之過故。",
    "T41n1823_020:0929c28": "用亦無無窮之失也　世便壞者破也。此經",
    "T41n1823_020:0929c29": "部重破。若言無異。三世便壞。體既恒有。用",
    "T41n1823_020:0930a01": "亦應然。何得有時。名為過未。故彼所執。",
    "T41n1823_020:0930a02": "世義破壞。有誰未生滅者。更以理破之。若",
    "T41n1823_020:0930a03": "說過未如現實有。應俱名現。誰未已生。名",
    "T41n1823_020:0930a04": "為未來。誰復已滅。名為過去。故不許法本",
    "T41n1823_020:0930a05": "無今有。有已還無。則三世義。皆不成立。又經",
    "T41n1823_020:0930a06": "部云。汝薩婆多。許體恒有。而說性非常。如",
    "T41n1823_020:0930a07": "是義言。所未曾有。依如是義。故有頌曰",
    "T41n1823_020:0930a08": "　許法體恒有　而說性非常　性體復無",
    "T41n1823_020:0930a09": "別　此真自在作此頌經部調有宗也。言如外道說。自在天。自作諸世間。",
    "T41n1823_020:0930a10": "須作即作也　此法性甚深者。薩婆多救也。如向所",
    "T41n1823_020:0930a11": "難。我不能通者。謂法性甚深。非尋思境。豈",
    "T41n1823_020:0930a12": "不能釋。便撥為無。論主意朋經部故。作",
    "T41n1823_020:0930a13": "斯釋。",
    "T41n1823_020:0930a14": "從此第二。約斷明離繫。論云。今應思擇。諸",
    "T41n1823_020:0930a15": "事已斷。彼離繫耶。設事離繫。彼已斷耶問也。若",
    "T41n1823_020:0930a16": "事離繫。彼必已斷有事已斷而非離繫答也",
    "T41n1823_020:0930a17": "斷非離繫。其事云何徵起。頌曰。",
    "T41n1823_020:0930a18": "於見苦已斷　　餘遍行隨眠",
    "T41n1823_020:0930a19": "及前品已斷　　餘緣此猶繫",
    "T41n1823_020:0930a20": "釋曰。上兩句明見道。第三句。明修道。第四",
    "T41n1823_020:0930a21": "句。通上兩位。應言餘遍行隨眠緣此猶繫",
    "T41n1823_020:0930a22": "也。及前品已斷。餘緣此猶繫　於見苦已斷",
    "T41n1823_020:0930a23": "餘遍行隨眠者。謂苦智已生。集智未生。苦智",
    "T41n1823_020:0930a24": "已生。見苦已斷。集智未生。有餘集諦遍行",
    "T41n1823_020:0930a25": "隨眠也。此集下遍行隨眠。緣此苦諦。猶繫",
    "T41n1823_020:0930a26": "也。是則苦諦雖斷。而集惑猶繫。是名斷非",
    "T41n1823_020:0930a27": "離繫也。及前品已斷者。於修道位九品隨",
    "T41n1823_020:0930a28": "眠。於前八品。隨斷何品。名前品已斷。前品",
    "T41n1823_020:0930a29": "已斷。未斷後品。能緣此前品者。於前品猶",
    "T41n1823_020:0930b01": "繫。故前品雖斷。而後品猶繫。是名斷非離",
    "T41n1823_020:0930b02": "繫。",
    "T41n1823_020:0930b03": "從此大文第七。明惑隨增。就中分二。一正",
    "T41n1823_020:0930b04": "明惑隨增。二明有隨眠心。且初正明隨增",
    "T41n1823_020:0930b05": "者。論云。何事有幾。隨眠隨增問也。若隨事",
    "T41n1823_020:0930b06": "別。答便費多言論。是故應造略毘婆沙。",
    "T41n1823_020:0930b07": "由此雖勞少少功力。而能越渡大大問",
    "T41n1823_020:0930b08": "流。謂法雖多略有十六種。即三界五部",
    "T41n1823_020:0930b09": "三五十五。及無漏法足前成十六也。能緣彼識。名數亦",
    "T41n1823_020:0930b10": "然識亦十六。應知何法。何識境。易思何事何隨",
    "T41n1823_020:0930b11": "眠隨增境識既解。境即是事。事上惑增。自當了也。此中且應知。何",
    "T41n1823_020:0930b12": "法何識境。頌曰已上論文。",
    "T41n1823_020:0930b13": "見苦集修斷　　若欲界所繫",
    "T41n1823_020:0930b14": "自界三色一　　無漏識所行",
    "T41n1823_020:0930b15": "色自下各三　　上一淨識境",
    "T41n1823_020:0930b16": "無色通三界　　各三淨識境",
    "T41n1823_020:0930b17": "見滅道所斷　　皆增自識行",
    "T41n1823_020:0930b18": "無漏三界中　　後三淨識境",
    "T41n1823_020:0930b19": "釋曰。前兩行頌。明苦集修三境。後一行頌。",
    "T41n1823_020:0930b20": "上兩句。明滅道境。下兩句明無漏境。見苦",
    "T41n1823_020:0930b21": "集修斷者。通標三界三部也。若欲界所繫",
    "T41n1823_020:0930b22": "者。簡別前三部也。自界三色一無漏識所",
    "T41n1823_020:0930b23": "行者。此上欲界所繫。苦集修斷各五識緣。謂",
    "T41n1823_020:0930b24": "自界三。及色界一。並無漏識。名為五識。自",
    "T41n1823_020:0930b25": "界三者。即如前說。苦集修也。及色界一者。",
    "T41n1823_020:0930b26": "謂修所斷。以色界修斷得緣欲界苦集修",
    "T41n1823_020:0930b27": "也。無漏識者。謂無漏識。亦緣欲界苦集修",
    "T41n1823_020:0930b28": "也　色自下各三上一淨識境者。謂色界所",
    "T41n1823_020:0930b29": "繫。苦集修斷。各八識緣。謂自界三。及下界",
    "T41n1823_020:0930c01": "三。下即欲界也。三謂前說。苦集修斷　並上",
    "T41n1823_020:0930c02": "界一。謂無色界。修所斷識。能緣色界苦集",
    "T41n1823_020:0930c03": "修故　兼無漏淨識。亦緣色界苦集修斷",
    "T41n1823_020:0930c04": "故。此八識一一。各皆容緣色界苦集修斷",
    "T41n1823_020:0930c05": "也。無色通三界各三淨識境者。無色所繫。",
    "T41n1823_020:0930c06": "苦集修斷。各十識緣。謂通三界。各三為九。",
    "T41n1823_020:0930c07": "三謂苦集修也　無漏淨識為十。此之十識。",
    "T41n1823_020:0930c08": "一一皆容緣無色界。苦集修斷　見滅道所",
    "T41n1823_020:0930c09": "斷皆增自識行者。約三界說。且欲界繫見",
    "T41n1823_020:0930c10": "滅道所斷。為六識緣。五識如前。更增第",
    "T41n1823_020:0930c11": "六見滅所斷識。見道所斷。亦六識緣。五識",
    "T41n1823_020:0930c12": "如前。更增第六見道所斷識。自諦下識。名",
    "T41n1823_020:0930c13": "為自識也。色界見滅。見道所斷。各為",
    "T41n1823_020:0930c14": "九識緣。八識如前。各增自一　無色界見",
    "T41n1823_020:0930c15": "滅。見道各十一識。緣十事。如前各增自一。",
    "T41n1823_020:0930c16": "准前欲界說也　無漏　三界中後三淨識境",
    "T41n1823_020:0930c17": "者。謂無漏法。通十識緣。謂三界中。各後三",
    "T41n1823_020:0930c18": "部。謂見滅。見道。修所斷識。兼無漏識。以為",
    "T41n1823_020:0930c19": "第十。此之十識。一一皆容緣無漏也　為",
    "T41n1823_020:0930c20": "結前義。復說頌曰。",
    "T41n1823_020:0930c21": "見苦集修斷　　欲色無色繫",
    "T41n1823_020:0930c22": "應知如次第　　五八十識緣",
    "T41n1823_020:0930c23": "解云。欲界三部。五識緣。色界三部。八識緣。無色三部。十識緣。義如前說",
    "T41n1823_020:0930c24": "見滅道所斷　　各增自識緣六識等緣也",
    "T41n1823_020:0930c25": "無漏法應知　　能為十識境",
    "T41n1823_020:0930c26": "論云。如是了知十六種法。為十六識所緣",
    "T41n1823_020:0930c27": "境已　今應廣辨何事何隨眠隨增。若別",
    "T41n1823_020:0930c28": "疏條。恐文煩廣。故我於此。略示方隅。且",
    "T41n1823_020:0930c29": "有問言。所繫事內。樂根有幾隨眠隨增",
    "T41n1823_020:0931a01": "　應觀樂根總有七種。謂欲界一。即修所斷",
    "T41n1823_020:0931a02": "樂在五識。故唯修斷。色界五部色有意樂。故通五部。無漏第七",
    "T41n1823_020:0931a03": "謂第三禪。無漏樂也。無漏樂根。非諸隨眠之所隨增。如",
    "T41n1823_020:0931a04": "前已說。七中前六謂欲界一。色界五也。隨其所應。欲",
    "T41n1823_020:0931a05": "修所斷。及諸遍行　色界一切。隨眠隨增",
    "T41n1823_020:0931a06": "欲界修斷。緣自部樂。及苦集遍行。隨眠能緣修斷樂。色界樂根。既通五部。故一切識。皆緣樂根。言",
    "T41n1823_020:0931a07": "一切者。五部惑也　若有問言。緣樂根識。復有幾種",
    "T41n1823_020:0931a08": "隨眠隨增前約樂根。此約樂根上識也。應觀此識總有十",
    "T41n1823_020:0931a09": "二。謂欲界四除見滅斷解云。欲界見苦。見集遍行。及修所斷。能",
    "T41n1823_020:0931a10": "緣樂根。欲界道諦。邪見疑無明。能緣無漏樂也。滅諦。體非樂根故。滅諦所斷。不緣樂也。",
    "T41n1823_020:0931a11": "色界五部。無色界二。即見道諦。及修所斷",
    "T41n1823_020:0931a12": "無色道諦。邪見疑。無明。緣下第三禪。無漏樂故。無色道諦所斷。有緣樂識也。無色修所斷。",
    "T41n1823_020:0931a13": "生得加行善。通緣九地。類智品道。故彼修斷。得有緣下第三禪。無漏樂根識也。無漏第十",
    "T41n1823_020:0931a14": "二。皆能緣樂根此上明緣樂識。總計有十二也。謂欲界有四。色界有五。足前成",
    "T41n1823_020:0931a15": "九。無色界有二。足前成十一。更加無漏識。故成十二也　此隨所應欲界",
    "T41n1823_020:0931a16": "有四部。色界有為緣。無色界二部。及諸遍",
    "T41n1823_020:0931a17": "行。隨眠隨增解云。此文正明緣樂識上。隨眠隨增也。欲界有四部。除見滅斷也",
    "T41n1823_020:0931a18": "色界有為緣者。取五部下。緣有為惑。除滅諦下。邪見疑無明。彼緣無為也。緣滅諦邪見等。非是緣",
    "T41n1823_020:0931a19": "樂根識。故須除也　無色二部。謂道諦斷。及修所斷。謂道諦下邪見．疑．無明。是緣樂識。此下貪",
    "T41n1823_020:0931a20": "瞋癡等。緣邪見等。起故道諦下貪等。名樂根識上。隨眠隨增也　無色修所斷識。既緣樂根故。修",
    "T41n1823_020:0931a21": "所斷煩惱。於緣樂識上。隨眠隨增也。及諸遍行者。即無色界苦集下。遍行隨眠緣彼道諦所斷。及修所",
    "T41n1823_020:0931a22": "斷。樂根識也　若復有問言。緣緣樂根識。復有",
    "T41n1823_020:0931a23": "幾種隨眠隨增解云。此問緣樂根識上。隨眠隨增也。應觀此",
    "T41n1823_020:0931a24": "識。總有十四。於前十二。更加二種。即無",
    "T41n1823_020:0931a25": "色界。見苦集斷取遍行也。如是十四識。能緣緣",
    "T41n1823_020:0931a26": "樂根能緣緣樂上識。此隨所應。欲色如上。無色四",
    "T41n1823_020:0931a27": "部。除見滅斷。隨眠隨增此正明隨增。上來具註論文。欲令尋論者",
    "T41n1823_020:0931b01": "易曉其義。是故敘之矣。",
    "T41n1823_020:0931b02": "從此第二。明有隨眠心。論云。若心由彼。名",
    "T41n1823_020:0931b03": "有隨眠。彼於此心定隨增問也。此不決定。",
    "T41n1823_020:0931b04": "或有隨增。謂與心相應。及緣心未斷　相",
    "T41n1823_020:0931b05": "應已斷。則不隨增。依此義門。故作是說。頌",
    "T41n1823_020:0931b06": "曰。",
    "T41n1823_020:0931b07": "有隨眠心二　　謂有染無染",
    "T41n1823_020:0931b08": "有染心通二　　無染局隨增",
    "T41n1823_020:0931b09": "釋曰。有隨眠心二者。標也。謂有染無染者。列",
    "T41n1823_020:0931b10": "數也。有隨眠心。總有二種。有染無染心。差",
    "T41n1823_020:0931b11": "別故。與惑相應。名為有染。於有漏中。善無",
    "T41n1823_020:0931b12": "記心。名為無染。有染心通二者。有染污心。",
    "T41n1823_020:0931b13": "名有隨眠。此有隨眠。通有隨增或不隨增。",
    "T41n1823_020:0931b14": "故云二也。有隨增者。一謂染心。與惑相應。",
    "T41n1823_020:0931b15": "隨眠未斷。二謂緣此染心。隨眠未斷。故名",
    "T41n1823_020:0931b16": "有隨增　不隨增者。此謂染心。相應已斷。",
    "T41n1823_020:0931b17": "則不隨增。仍說有隨眠。以恒相應故　已",
    "T41n1823_020:0931b18": "斷縛性。故不隨增。不斷伴性。故恒相應也。",
    "T41n1823_020:0931b19": "相伴性必不可斷。有伴性故。名有隨眠無",
    "T41n1823_020:0931b20": "染局隨增者。簡不隨增。故名為局。以無染",
    "T41n1823_020:0931b21": "心非惑相應。不由伴性。名有隨眠。唯局隨",
    "T41n1823_020:0931b22": "增。名有隨眠。謂由隨眠緣無染心。隨眠未",
    "T41n1823_020:0931b23": "斷。名有隨眠。言未斷者。隨增義故。故唯",
    "T41n1823_020:0931b24": "局隨增。名有隨眠也。",
    "T41n1823_020:0931b25": "從此第八。明次第起。就中分二。一正明次",
    "T41n1823_020:0931b26": "第。二明起惑因。且初明次第者。論云。如上",
    "T41n1823_020:0931b27": "所說十種隨眠次第生時。誰前誰後。頌曰。",
    "T41n1823_020:0931b28": "無明疑邪身　　邊見戒見取",
    "T41n1823_020:0931b29": "貪慢瞋如次　　由前引後生",
    "T41n1823_020:0931c01": "釋曰。一無明。二疑。二邪見。四身見。五邊見。",
    "T41n1823_020:0931c02": "六戒禁取。七見取。八貪。九慢。十瞋。煩惱生",
    "T41n1823_020:0931c03": "時。先由無明。於諦不了。由不了故。次引",
    "T41n1823_020:0931c04": "生疑。於四聖諦。生猶預故。從此疑心。引",
    "T41n1823_020:0931c05": "生邪見。謂定撥無苦集滅道。由撥無諦。",
    "T41n1823_020:0931c06": "引身見生。謂苦蘊中。撥無苦理。便決定執",
    "T41n1823_020:0931c07": "此為我故。從此身見。引邊見生。謂依我",
    "T41n1823_020:0931c08": "執斷常邊故。從此邊見。引生戒禁取。便計",
    "T41n1823_020:0931c09": "前執。為能淨故。從戒禁取。引見取生。謂",
    "T41n1823_020:0931c10": "計能淨已。或必執為能勝故。從此見取。次",
    "T41n1823_020:0931c11": "引貪生。謂自見中。情深愛故。從此貪後。次",
    "T41n1823_020:0931c12": "引慢生。恃自見解。生高舉故。從此慢後。",
    "T41n1823_020:0931c13": "次引生瞋。違已見中。必憎嫌故。如是且依",
    "T41n1823_020:0931c14": "次第起說。越次第者。前後無准。",
    "T41n1823_020:0931c15": "從此第二。明起惑因。論云。諸煩惱起。由幾",
    "T41n1823_020:0931c16": "因緣。頌曰。",
    "T41n1823_020:0931c17": "由未斷隨眠　　及隨應境現",
    "T41n1823_020:0931c18": "非理作意起　　說惑具因緣",
    "T41n1823_020:0931c19": "釋曰。由三因緣。煩惱現起。一由未斷隨眠。",
    "T41n1823_020:0931c20": "即惑因也。二隨應境現。隨應者。",
    "T41n1823_020:0931c21": "隨其所應也。如順境生貪。違境生瞋等。此",
    "T41n1823_020:0931c22": "惑境界也。三由非理作意。即起惑加行也。",
    "T41n1823_020:0931c23": "由上三因。煩惱現起。說惑具因緣者。此上三",
    "T41n1823_020:0931c24": "因。謂此且據具因緣。說或有唯託境界力",
    "T41n1823_020:0931c25": "生。如退法根阿羅漢等。",
    "T41n1823_020:0931c26": "從此大文第三。雜明諸煩惱起。分三。一明",
    "T41n1823_020:0931c27": "漏等四門。二明結等六門。三明五蓋差別。",
    "T41n1823_020:0931c28": "就明漏等四門。分二一出體。二釋名。此下",
    "T41n1823_020:0931c29": "出體。論云。即上所說。隨眠。并纏。經說為漏",
    "T41n1823_020:0932a01": "瀑流軛取。漏謂三漏。一欲漏。二有漏。三無",
    "T41n1823_020:0932a02": "明漏。言瀑流者。四瀑流。一欲瀑流。二有瀑",
    "T41n1823_020:0932a03": "流。三見瀑流。四無明瀑流。軛謂四軛。如瀑",
    "T41n1823_020:0932a04": "流說。取謂四取。一欲取。二見取。三戒禁取。",
    "T41n1823_020:0932a05": "四我語取。如是漏等其體云何。頌曰。",
    "T41n1823_020:0932a06": "欲煩惱并纏　　除癡名欲漏",
    "T41n1823_020:0932a07": "有漏上二界　　唯煩惱除癡",
    "T41n1823_020:0932a08": "同無記內門　　定地故合一",
    "T41n1823_020:0932a09": "無明諸有本　　故別為一漏",
    "T41n1823_020:0932a10": "瀑流軛亦然　　別立見利故",
    "T41n1823_020:0932a11": "見不順住故　　非於漏獨立",
    "T41n1823_020:0932a12": "欲有軛并癡　　見分二名取",
    "T41n1823_020:0932a13": "無明不別立　　以非能取故",
    "T41n1823_020:0932a14": "釋曰。初兩行明三漏。次一行明瀑流及軛。",
    "T41n1823_020:0932a15": "後一行明四取。欲煩惱并纏除癡名欲漏者。",
    "T41n1823_020:0932a16": "此四十一物。名欲漏體。謂欲界繫。根本煩",
    "T41n1823_020:0932a17": "惱。有三十一。并十纏成四十一　有漏上",
    "T41n1823_020:0932a18": "二界唯煩惱除癡者。此有五十二物。為有漏",
    "T41n1823_020:0932a19": "體。謂上二界。根本煩惱。各二十六。五部惑",
    "T41n1823_020:0932a20": "中。各除瞋癡也。兩界合論。故成五十二。彼",
    "T41n1823_020:0932a21": "上二界。雖有昏沈掉舉二纏。不立為漏體",
    "T41n1823_020:0932a22": "者。以纏少故。又此二纏。隨從他起。不自",
    "T41n1823_020:0932a23": "在故。同無記內門。定地故合一者。明上二",
    "T41n1823_020:0932a24": "界。合為有漏也。一同無記性。二同內門轉",
    "T41n1823_020:0932a25": "緣定及身。名內門轉也三同是定地。由此三義。二界隨",
    "T41n1823_020:0932a26": "眠。合為一漏。無明諸有本故別為一漏者。三",
    "T41n1823_020:0932a27": "界無明。各有五種。此中十五物。為無明漏。",
    "T41n1823_020:0932a28": "謂由無明。為三有根本。別為一漏也。瀑流",
    "T41n1823_020:0932a29": "軛亦然者。瀑流與軛。體與漏同故。說亦然。",
    "T41n1823_020:0932b01": "謂前欲漏。析出諸見。名欲瀑流。及名欲",
    "T41n1823_020:0932b02": "軛。如是有漏。析出諸見。名有瀑流。及名有",
    "T41n1823_020:0932b03": "軛。析出諸見。名見瀑流。及名見軛　如是",
    "T41n1823_020:0932b04": "已顯二十九物。名欲瀑流。謂貪。瞋。慢。各有",
    "T41n1823_020:0932b05": "五種十五也。疑四四諦下疑也。足前成十九。纏十足前成二十九。二十",
    "T41n1823_020:0932b06": "八物。名有瀑流。謂貪與慢各十上二界。各五。總成二",
    "T41n1823_020:0932b07": "十。疑八上二界各四。疑成八。足前成二十八也。三十六物。為",
    "T41n1823_020:0932b08": "見瀑流。謂三界中。各十二見苦下五見。集滅各二。見為四。足前",
    "T41n1823_020:0932b09": "成九。道諦下三見。故成十二也。十五物。為無明瀑流。謂三",
    "T41n1823_020:0932b10": "界無明。各有五也。應知四軛。如瀑流說。別",
    "T41n1823_020:0932b11": "立見利故者。析出諸見。別名見瀑流及見",
    "T41n1823_020:0932b12": "軛者。以見推求性猛利故。見不順住故非",
    "T41n1823_020:0932b13": "於漏獨立者。令住生死。名為漏義。見性猛",
    "T41n1823_020:0932b14": "利。不順住義。由此於漏。不獨立名。但可",
    "T41n1823_020:0932b15": "與餘合說為漏　欲有軛並癡見分二名取",
    "T41n1823_020:0932b16": "者。此明四取體。同四軛。欲軛并癡。名為欲",
    "T41n1823_020:0932b17": "取。有軛并癡。名我語取。見軛分二。一名戒",
    "T41n1823_020:0932b18": "禁取。二名見取。應知三十四物。為欲取",
    "T41n1823_020:0932b19": "體。謂貪。瞋。慢。無明。各五四五二十。疑有四足前",
    "T41n1823_020:0932b20": "成二十四。并十纏足前成三十四。三十八物。為我語取",
    "T41n1823_020:0932b21": "體。謂貪。慢。無明。各十。疑有八上界合論。六物為",
    "T41n1823_020:0932b22": "戒禁取體。三界各有二戒禁取。故為六也",
    "T41n1823_020:0932b23": "若下一道下一。三十物。為見取體。三界各有十種",
    "T41n1823_020:0932b24": "見十二見中。除二戒禁取。上界煩惱。名我語取者。我語",
    "T41n1823_020:0932b25": "謂內身。依之說我。故上界煩惱。多緣內身。",
    "T41n1823_020:0932b26": "名我語取。我語之取。依主釋也。於諸見中。",
    "T41n1823_020:0932b27": "別立戒禁取者。由此獨為聖道怨故。雙誑",
    "T41n1823_020:0932b28": "在家出家眾故。謂在家眾。計自餓等。為天",
    "T41n1823_020:0932b29": "道故。諸出家眾。計捨可愛境。為清淨道",
    "T41n1823_020:0932c01": "故。無明不別立以非能取故者。不立無明。",
    "T41n1823_020:0932c02": "別為取者。能取諸有。故名為取。謂不了相。",
    "T41n1823_020:0932c03": "名為無明。非能取故。不立為取。但可與",
    "T41n1823_020:0932c04": "餘。合說為取。此上四取。依薩婆多宗說也",
    "T41n1823_020:0932c05": "　若依經部。四取謂以貪為體性。貪緣五",
    "T41n1823_020:0932c06": "欲境起。名為欲取。貪緣六十二見起。名為",
    "T41n1823_020:0932c07": "見取。貪緣戒禁起。名戒禁取。貪緣三界",
    "T41n1823_020:0932c08": "我語起。名我語取。故彼四取。以貪為體。",
    "T41n1823_020:0932c09": "從此第二。釋名。論云。此隨眠等。名有何義。",
    "T41n1823_020:0932c10": "頌曰。",
    "T41n1823_020:0932c11": "微細二隨增　　隨逐與隨縛",
    "T41n1823_020:0932c12": "住流漂合執　　是隨眠等義",
    "T41n1823_020:0932c13": "釋曰。微細者。釋隨眠義也。根本煩惱。行相",
    "T41n1823_020:0932c14": "難知。故名微細。猶如眠也　二隨增已下。",
    "T41n1823_020:0932c15": "三義釋隨。且第一二隨增者。所緣隨增相應",
    "T41n1823_020:0932c16": "隨增。能隨煩惱。於所緣境。及所相應。增昏",
    "T41n1823_020:0932c17": "滯故　隨逐者。第二釋隨義。煩惱起得。此",
    "T41n1823_020:0932c18": "煩惱得。隨逐有情。常為過患也　隨縛者。",
    "T41n1823_020:0932c19": "第三釋隨義。煩惱現行。隨縛有情　住流",
    "T41n1823_020:0932c20": "漂合執者。釋上漏等名也。住者。能令眾生",
    "T41n1823_020:0932c21": "久住生死流者。能令有情三界流轉　於",
    "T41n1823_020:0932c22": "六根門。泄過無窮故。名為漏。漂者。極漂善",
    "T41n1823_020:0932c23": "品。故名瀑流。合者。和合有情。受種種苦。故",
    "T41n1823_020:0932c24": "名為軛。執者為有漏依。執取生死。故名為",
    "T41n1823_020:0932c25": "取。是隨眠等義者結上也。",
    "T41n1823_020:0932c26": "俱舍論頌疏論本第二十"
}