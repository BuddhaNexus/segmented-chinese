{
    "T37n1763_066:0583c06": "4大般涅槃經集解卷第六十六",
    "T37n1763_066:0583c08": "　廣釋一闡提計無因果事",
    "T37n1763_066:0583c09": "　論闡提生善根義",
    "T37n1763_066:0583c10": "　論闡提斷三世善根義",
    "T37n1763_066:0583c11": "　明斷善根人有佛性義",
    "T37n1763_066:0583c12": "　廣釋九住八住等五種六種七種佛性義",
    "T37n1763_066:0583c13": "　廣說解佛性不同皆失中道",
    "T37n1763_066:0583c14": "迦葉品之第四",
    "T37n1763_066:0583c15": "迦葉菩薩白佛言：世尊至善男子斷善根者。",
    "T37n1763_066:0583c16": "案僧亮曰：將欲諮問斷善者，先問疑著是誰",
    "T37n1763_066:0583c17": "耶？",
    "T37n1763_066:0583c18": "迦葉言：世尊！何等人輩能斷善根。案僧亮",
    "T37n1763_066:0583c19": "曰：問利鈍二根，何者能斷善耶？",
    "T37n1763_066:0583c20": "善男子！若有聰明黠慧利根能善分別。案",
    "T37n1763_066:0583c21": "僧亮曰：有世智辨聰利根之人，能斷善根。",
    "T37n1763_066:0583c22": "僧宗曰：第六翻，廣明起耶見故斷善根也。",
    "T37n1763_066:0583c23": "遠離善友不聽正法不善思惟不如法住。",
    "T37n1763_066:0583c24": "案僧亮曰：斷善之與正定，皆由利根。何者？",
    "T37n1763_066:0583c25": "若外親善友則正，若外離善友則斷也。此說",
    "T37n1763_066:0583c26": "斷善之始。第四譬邪見分也。",
    "T37n1763_066:0583c27": "如是之人能斷善根至當知是人能斷善根。",
    "T37n1763_066:0583c28": "案僧亮曰：向明斷善由邪見不信，今說生邪",
    "T37n1763_066:0583c29": "見所由也。道慧記曰：邪見破言無施，有六事",
    "T37n1763_066:0584a01": "也。",
    "T37n1763_066:0584a02": "復作是念：無父無母至當知是人能斷善根。",
    "T37n1763_066:0584a03": "案道慧記曰：謂無父母有六事也。",
    "T37n1763_066:0584a04": "復作是念：一切世間至是故當知無善惡果。",
    "T37n1763_066:0584a05": "案道慧記曰：謂無善惡，有三事也。",
    "T37n1763_066:0584a06": "復作是念：一切世間至作是觀時能斷善根。",
    "T37n1763_066:0584a07": "案道慧記曰：舉六事，破聖道涅槃，兼無聖人",
    "T37n1763_066:0584a08": "也。",
    "T37n1763_066:0584a09": "善男子！若有眾生深見如是至及三惡道破僧",
    "T37n1763_066:0584a10": "亦爾。案僧亮曰：結能斷善根者必是利智，",
    "T37n1763_066:0584a11": "不得正解、從癡起見，推求謬執故也。",
    "T37n1763_066:0584a12": "迦葉菩薩白佛言，世尊至何時當能還生善根。",
    "T37n1763_066:0584a13": "案僧亮曰：第五，生善分，從塞求通也。偏執",
    "T37n1763_066:0584a14": "者不能分別，能斷善根。不執者則能分別，",
    "T37n1763_066:0584a15": "還生善根。下說佛性不定，事須分別，即是生",
    "T37n1763_066:0584a16": "善之義也。僧宗曰：大段之第二，明還生善也。",
    "T37n1763_066:0584a17": "寶亮曰：大段之第五，明還生善也。眾生雖復",
    "T37n1763_066:0584a18": "斷於善根，而於受苦之中得厭苦心發故，還",
    "T37n1763_066:0584a19": "生善根，相續不斷以至佛也。然就此文中言",
    "T37n1763_066:0584a20": "辭甚曠，略分為五別：第一先明還生善根，定",
    "T37n1763_066:0584a21": "因果之性；第二明中道行；第三引佛三種語，",
    "T37n1763_066:0584a22": "令物虛懷，明佛語無方，不可定執；第四明佛",
    "T37n1763_066:0584a23": "性有無；第五辨得失以結上也。",
    "T37n1763_066:0584a24": "佛言：善男子！是人二時至初入地獄出地獄時。",
    "T37n1763_066:0584a25": "案僧亮曰：初受苦時，心則生悔，善則還生",
    "T37n1763_066:0584a26": "也。若受苦已切，心亂迷濁，不知生悔，臨出之",
    "T37n1763_066:0584a27": "時乃至悔也。僧宗曰：此利根人也。寶亮曰：",
    "T37n1763_066:0584a28": "若極利根，如五百婆羅門等，止入地獄即能",
    "T37n1763_066:0584a29": "生善，以此人聰明故也。亦由先來未經大苦，",
    "T37n1763_066:0584b01": "今報生地獄，即覺苦重，便能思惟推尋，悟所",
    "T37n1763_066:0584b02": "作非理，即得改心也。若神根小復不如，至出",
    "T37n1763_066:0584b03": "地獄時，在後餘報方能改愅也。其中萬塗，不",
    "T37n1763_066:0584b04": "可定也。道慧記曰：初入之時，受苦始爾，神明",
    "T37n1763_066:0584b05": "未惛，猶得正識；後出地獄，所受苦輕，展其生",
    "T37n1763_066:0584b06": "心，所以二時得生善也。",
    "T37n1763_066:0584b07": "善男子！善有三種至斷三世因故名為斷。案",
    "T37n1763_066:0584b08": "僧亮曰：過去已滅，無故不可斷；未來未至，故",
    "T37n1763_066:0584b09": "不待言也。斷三世因名斷者，以現在一念善",
    "T37n1763_066:0584b10": "心為因，能生後善。今以邪見障此善心不得",
    "T37n1763_066:0584b11": "生故，名斷三世因也。僧宗曰：明斷三世善也。",
    "T37n1763_066:0584b12": "是故不名斷過去果者，若過去因感果已定，",
    "T37n1763_066:0584b13": "報在後生，此報當來必受，故不斷也。即此報",
    "T37n1763_066:0584b14": "家之因，因亦是定，亦不可斷也。文中略故，但",
    "T37n1763_066:0584b15": "言不斷果耳。過去之因感果在當，因體已滅，",
    "T37n1763_066:0584b16": "云何可斷耶？斷三世因名斷善根者，若現在",
    "T37n1763_066:0584b17": "有善，即是現善。此善應過去，即過去善也。現",
    "T37n1763_066:0584b18": "在之善，當來相續，即名未來善也。今以此身",
    "T37n1763_066:0584b19": "成一闡提，惡業現前，故現善應生不得生，即",
    "T37n1763_066:0584b20": "是斷現善也。此善若生，便謝過去。以不生故，",
    "T37n1763_066:0584b21": "故無所謝，即是斷過去善也。此當來種類，應",
    "T37n1763_066:0584b22": "續而不得續，即是斷未來也。從義而言，此之",
    "T37n1763_066:0584b23": "文略。何者？現善能感來果，今斷現不起，是則",
    "T37n1763_066:0584b24": "斷因。既曰斷因，果無從生，豈非斷果？亦應",
    "T37n1763_066:0584b25": "云斷果，以略故但舉因耳。寶亮曰：夫生善為",
    "T37n1763_066:0584b26": "理，皆三世中也。若過去曾起者，理不可斷。但",
    "T37n1763_066:0584b27": "約現在，遮未來故，謂之斷二世也。此中云斷",
    "T37n1763_066:0584b28": "三世因者，若現在所起之善，此善即謝在過",
    "T37n1763_066:0584b29": "去，為過去之因也。現在善發，由曾起之善力",
    "T37n1763_066:0584c01": "用相資也。未來善起，亦由現在為因，因故使",
    "T37n1763_066:0584c02": "種類相續也。今現在既斷，便是三世之中善",
    "T37n1763_066:0584c03": "因不起，故言斷三世因也。",
    "T37n1763_066:0584c04": "迦葉菩薩白佛言：世尊至為是未來為遍三世。",
    "T37n1763_066:0584c05": "案僧亮曰：凡有四問，此第一問。夫有法不",
    "T37n1763_066:0584c06": "應三世，今定何世所攝耶？僧宗曰：凡有二問。",
    "T37n1763_066:0584c07": "初問佛性三世攝不？次問闡提現在有佛性",
    "T37n1763_066:0584c08": "不？若有，不應言斷善根也；若無，不應言斷",
    "T37n1763_066:0584c09": "善根也。若無，不應悉有也。寶亮曰：凡有三",
    "T37n1763_066:0584c10": "難。第一舉果性作難，問斷善根人有佛性者，",
    "T37n1763_066:0584c11": "此佛性為在過去？為在未來？為在現在？為遍",
    "T37n1763_066:0584c12": "三世？若使佛性在三世者，云何言常耶？第",
    "T37n1763_066:0584c13": "二難云：若斷善根人有佛性，是善豈得言斷？",
    "T37n1763_066:0584c14": "若使無者，佛云何言斷耶？第三遮佛意。若謂",
    "T37n1763_066:0584c15": "亦有亦斷者，復不得言佛性是常也。道慧記",
    "T37n1763_066:0584c16": "曰：問有三重：二重如上：第三重謂：若不全有",
    "T37n1763_066:0584c17": "全無者，應半有半無也，故云亦有亦斷也。智",
    "T37n1763_066:0584c18": "秀曰：將欲為難，先定佛性三世之中在何世",
    "T37n1763_066:0584c19": "耶？下作三翻難也。",
    "T37n1763_066:0584c20": "若過去者云何名常至三實四善五淨六可見。",
    "T37n1763_066:0584c21": "案僧亮曰：第二難也。本無今有，是現在",
    "T37n1763_066:0584c22": "也。已有還無，是過去也。將有未起，名未來",
    "T37n1763_066:0584c23": "也。法在三世，是無常也，佛說性常。次以常義",
    "T37n1763_066:0584c24": "決之，必定當得，證未來也。必定可見，證現在",
    "T37n1763_066:0584c25": "也。佛性有六者，引佛說也，二證性常、二證",
    "T37n1763_066:0584c26": "可見也。智秀曰：第一約就三世為定難也。初",
    "T37n1763_066:0584c27": "令是常，非三世攝。後就二世責，令是世攝，不",
    "T37n1763_066:0584c28": "得是常也。",
    "T37n1763_066:0584c29": "若斷善根有佛性者至一切眾生悉有佛性。",
    "T37n1763_066:0585a01": "案僧亮曰：第三難也。智秀曰：第二舉佛性",
    "T37n1763_066:0585a02": "是善一句，為雙關難也。若闡提有性，不應言",
    "T37n1763_066:0585a03": "斷善；善若斷者，性不應有也。",
    "T37n1763_066:0585a04": "若言佛性亦有亦斷，云何如來復說是常。",
    "T37n1763_066:0585a05": "案僧亮曰：第四難也。四難之意，皆責佛說不",
    "T37n1763_066:0585a06": "定也。智秀曰：第三引佛所說常教，為防難也。",
    "T37n1763_066:0585a07": "佛性若常，是則定法；若不定者，不得言常也。",
    "T37n1763_066:0585a08": "佛言：善男子！如來世尊至三者隨問答四者置",
    "T37n1763_066:0585a09": "答。案僧亮曰：佛意，夫諍以偏執失中，今法",
    "T37n1763_066:0585a10": "理不同，答有四種，不可一向定說也。僧宗曰：",
    "T37n1763_066:0585a11": "今先牽四種答者，意在分別答也。寶亮曰：未",
    "T37n1763_066:0585a12": "是正答難也，且舉佛有四種語法耳。下次第",
    "T37n1763_066:0585a13": "解釋，以分別答為答也。智秀曰：四種答問，別",
    "T37n1763_066:0585a14": "是一科法門。今取分別及置答以釋其難，故",
    "T37n1763_066:0585a15": "先總列四章門，下別釋也。",
    "T37n1763_066:0585a16": "善男子！云何定答至有如法住是名定答。案",
    "T37n1763_066:0585a17": "僧亮曰：理無二故，不須分別，謂定答也。",
    "T37n1763_066:0585a18": "云何分別答？如我所說至名為道諦是名分別",
    "T37n1763_066:0585a19": "答。案僧亮曰：說有二種，謂法說、義說也。法",
    "T37n1763_066:0585a20": "說總而略，義說別而廣，故云分別答也。",
    "T37n1763_066:0585a21": "云何隨問答？如我所說至為貪瞋癡說一切燒。",
    "T37n1763_066:0585a22": "案僧亮曰：有義自分別，不假問答者；自有",
    "T37n1763_066:0585a23": "法總義別，須問而後答者。舉如來誠旨以為",
    "T37n1763_066:0585a24": "釋也。",
    "T37n1763_066:0585a25": "善男子！如來十力四無所畏至六少見是名分",
    "T37n1763_066:0585a26": "別答。案僧亮曰：先答第二問。佛性有常無",
    "T37n1763_066:0585a27": "常，事須分別，不可執常為問也。七事者，具八",
    "T37n1763_066:0585a28": "自在、四樂四淨、無漏、見法性，皆名真實無學",
    "T37n1763_066:0585a29": "法門，皆得少見也。僧宗曰：將欲提其第二問",
    "T37n1763_066:0585b01": "故，先舉果地諸德及後身菩薩法，出分別答",
    "T37n1763_066:0585b02": "也。寶亮曰：十力等乃至佛性七事，皆是果地",
    "T37n1763_066:0585b03": "佛性也。後身菩薩佛性有六者，十住佛性中",
    "T37n1763_066:0585b04": "多明緣因性也。一常者，十地少見真我常，故",
    "T37n1763_066:0585b05": "言亦常也。無漏之解，一得不失，亦言常也。二",
    "T37n1763_066:0585b06": "淨者，除煩惱之穢也。三真者，不雜偽也。四實",
    "T37n1763_066:0585b07": "者，體用非虛也。五善者，純淨心也。六少見",
    "T37n1763_066:0585b08": "者，謂果性如此分別也。道慧記曰：答初問",
    "T37n1763_066:0585b09": "也。明此佛性則非三世而是常，自餘則是三",
    "T37n1763_066:0585b10": "世攝也。智秀曰：答初難，明佛性雖復名義是",
    "T37n1763_066:0585b11": "一，然在果得為七、在因則六，便為不定。豈可",
    "T37n1763_066:0585b12": "聞斷三世因故，便執佛性為三世所攝，謂是",
    "T37n1763_066:0585b13": "無常，作定難耶？",
    "T37n1763_066:0585b14": "如汝先問斷善根人至得名為有是名分別答。",
    "T37n1763_066:0585b15": "案僧亮曰：稱其第三問也，答其有無兩關",
    "T37n1763_066:0585b16": "難也。僧宗曰：今明斷善根人悉有如上諸三",
    "T37n1763_066:0585b17": "昧及菩薩性也。答意謂：汝問若有，則不名斷",
    "T37n1763_066:0585b18": "善根，我言當有善根，豈得言一切有佛性者？",
    "T37n1763_066:0585b19": "我言無者，現在竟不可得，未來必有，豈得斷",
    "T37n1763_066:0585b20": "善根耶？是二障未來者，正次現在具有煩",
    "T37n1763_066:0585b21": "惱障，未來不得速成佛，故言無耳，非是永無。",
    "T37n1763_066:0585b22": "名分別答也。寶亮曰：且答第二難也。謂斷善",
    "T37n1763_066:0585b23": "根人亦果果頭七種佛性，亦言十住六種",
    "T37n1763_066:0585b24": "緣因之性。是二種佛性，障未來故，名之為無",
    "T37n1763_066:0585b25": "耳；定當得故，名為有也。但以現在惑障，兩種",
    "T37n1763_066:0585b26": "性不現故，便字曰無。豈得云斷善根人無佛",
    "T37n1763_066:0585b27": "性耶？智秀曰：明二種性現在無故，不在斷",
    "T37n1763_066:0585b28": "例。以別斷餘善故，闡提義成；以當有故，言悉",
    "T37n1763_066:0585b29": "有也。",
    "T37n1763_066:0585c01": "如來佛性非過去非現在至未具見故名為未",
    "T37n1763_066:0585c02": "來。案僧亮曰：兼答初難也。難云：性有三",
    "T37n1763_066:0585c03": "世。今明非三世不可說有，便三世攝，少可見",
    "T37n1763_066:0585c04": "故，名現在者；以少見故，名後身也。過去具但",
    "T37n1763_066:0585c05": "二世也。未具見故，名未來者。未具見即少分",
    "T37n1763_066:0585c06": "見也。學身說有去來，非無學也。法瑤曰：答前",
    "T37n1763_066:0585c07": "為過去、為未來、為現在、為遍三世問也。須分",
    "T37n1763_066:0585c08": "別之。佛果非三世，佛緣性三世也。緣因體又",
    "T37n1763_066:0585c09": "是因者、又是果者，故曰佛性。因故三世，果亦",
    "T37n1763_066:0585c10": "三世也。正果佛性非三世也，故言果非三世",
    "T37n1763_066:0585c11": "也。後身菩薩因緣觀智即是佛種性，此初一",
    "T37n1763_066:0585c12": "念為現在，未滿足為未來，過去無也。十住觀",
    "T37n1763_066:0585c13": "智由因而生，觀智佛性故，亦得名為佛性。此",
    "T37n1763_066:0585c14": "佛性亦有因法亦有果法，皆三世也。未有正",
    "T37n1763_066:0585c15": "果佛性故，不得言非三世也。僧宗曰：答初問",
    "T37n1763_066:0585c16": "也。問云：若三世者則是無常。今答云：性有",
    "T37n1763_066:0585c17": "因果。若是果性則常，非是三世。若是因性，如",
    "T37n1763_066:0585c18": "後身菩薩，見在少見故，亦得言現在，未全明",
    "T37n1763_066:0585c19": "了故，亦得言未來也。言其現在未來因，故言",
    "T37n1763_066:0585c20": "爾也，實非三世。若得果時，則不得爾，正以在",
    "T37n1763_066:0585c21": "因之時必當見故，義言其當也。以現在少見，",
    "T37n1763_066:0585c22": "便義言其見也。即非三世，豈為無常？及至五",
    "T37n1763_066:0585c23": "種明闡提當必有故，亦得言有，始是分別答",
    "T37n1763_066:0585c24": "也。寶亮曰：答第一難也。明佛性非在三世中，",
    "T37n1763_066:0585c25": "復不為三世所攝也。後身佛性在三世者，明",
    "T37n1763_066:0585c26": "緣因性，現在少分見故，得名現在；未來方得",
    "T37n1763_066:0585c27": "具足，亦名未來也。道慧記曰：此釋第一難，兼",
    "T37n1763_066:0585c28": "釋第二難也。又曰：此正答第一問也。又曰：此",
    "T37n1763_066:0585c29": "合結釋二問也。智秀曰：此下故是答第二難，",
    "T37n1763_066:0586a01": "兼釋初定性所在也。三世攝者，其在因也；不",
    "T37n1763_066:0586a02": "攝者，在果也。",
    "T37n1763_066:0586a03": "如來未得阿耨多羅至果亦如是是名分別答。",
    "T37n1763_066:0586a04": "案僧亮曰：從學至無學，相續有二說，佛性",
    "T37n1763_066:0586a05": "果亦如是者，亦三世攝也。僧亮曰：若未得無",
    "T37n1763_066:0586a06": "上道果時，故是緣因佛性，悉三世攝。果則不",
    "T37n1763_066:0586a07": "然者，謂佛果性也。有三世者，十住以還。緣因",
    "T37n1763_066:0586a08": "性有非者，佛果佛性也。後身菩薩佛性因故，",
    "T37n1763_066:0586a09": "亦三世攝。果亦如是者，此是十住以還緣因",
    "T37n1763_066:0586a10": "性，前念為因、後念為果，亦三世攝也。",
    "T37n1763_066:0586a11": "九住菩薩佛性六種至果亦如是是名分別答。",
    "T37n1763_066:0586a12": "案僧亮曰：已斷結習、麁惑已滅，說常不",
    "T37n1763_066:0586a13": "同，後身常也。寶亮曰：既一向在觀，無復出",
    "T37n1763_066:0586a14": "入，故餘常名也。",
    "T37n1763_066:0586a15": "八住菩薩下至六住至果亦如是是名分別答。",
    "T37n1763_066:0586a16": "案僧亮曰：八住下至六住，未斷見習，故說",
    "T37n1763_066:0586a17": "無常。無三界煩惱，故說善也。寶亮曰：九住十",
    "T37n1763_066:0586a18": "住：同得常名。而八住以還無者，故知八地",
    "T37n1763_066:0586a19": "初心，猶應有出入觀也。中忍已上雖無，奪",
    "T37n1763_066:0586a20": "不與名也。",
    "T37n1763_066:0586a21": "五住菩薩下至初住佛性五事至四可見五善",
    "T37n1763_066:0586a22": "不善。案僧亮曰：善不善者，類三界煩惱說",
    "T37n1763_066:0586a23": "不善也。寶亮曰：善是緣因，不善是境界因也。",
    "T37n1763_066:0586a24": "六住雖有無色界細惑，為苦用輕，不甚迫心，",
    "T37n1763_066:0586a25": "故不與境界名也。",
    "T37n1763_066:0586a26": "善男子！是五種佛性至故得言有是名分別答。",
    "T37n1763_066:0586a27": "案僧亮曰：上稱第三問，兼答第一廣分別",
    "T37n1763_066:0586a28": "已竟，今還結第三也。七種六種是緣因，闡提",
    "T37n1763_066:0586a29": "現在無也。五事有不善，雖是煩惱，非斷善煩",
    "T37n1763_066:0586b01": "惱，於闡提亦是當有也。寶亮曰：上來所明佛",
    "T37n1763_066:0586b02": "性，斷善根人必皆得故，故言有也。",
    "T37n1763_066:0586b03": "若有說言斷善根者定有佛性定無佛性是名",
    "T37n1763_066:0586b04": "置答。案僧亮曰：答第四問也。明有是未來",
    "T37n1763_066:0586b05": "有，無是現在無也。答以決定，而佛性不定，若",
    "T37n1763_066:0586b06": "作定說，而疑者不決，不應置答。若說不定，所",
    "T37n1763_066:0586b07": "疑以決，不須重答，是名置答也。法瑤曰：答前",
    "T37n1763_066:0586b08": "亦有亦斷問也。斷善根故，不得言定有也。善",
    "T37n1763_066:0586b09": "根還生，不得言定無也。可言亦有無者，此",
    "T37n1763_066:0586b10": "明萬善緣因性也。寶亮曰：答第三難也。答",
    "T37n1763_066:0586b11": "意云：不可定說有，不可定說斷。若言定有定",
    "T37n1763_066:0586b12": "無，此名置答也。",
    "T37n1763_066:0586b13": "迦葉菩薩言：世尊！我聞不答至何因緣答而名",
    "T37n1763_066:0586b14": "置答。案僧亮曰：如餘經說，不答名為置答，",
    "T37n1763_066:0586b15": "故發問也。",
    "T37n1763_066:0586b16": "善男子！我亦不說置而不答乃說置答。案",
    "T37n1763_066:0586b17": "僧亮曰：語少也。應云不但說置而不答乃名",
    "T37n1763_066:0586b18": "置答，義現於下也。",
    "T37n1763_066:0586b19": "善男子！如是置答復有二種至以是義故得名",
    "T37n1763_066:0586b20": "置答。案僧亮曰：一不答名置也，二答而置",
    "T37n1763_066:0586b21": "也。不答而置者，止無義之問也。答而置者，去",
    "T37n1763_066:0586b22": "其偏著之情也。寶亮曰：自有不答，亦名置答。",
    "T37n1763_066:0586b23": "自有答而呵止，不為解釋，亦名置答也。佛今",
    "T37n1763_066:0586b24": "用後解，故云遮止莫著也。道慧記曰：我亦不",
    "T37n1763_066:0586b25": "說置而不答者，不答乃名置答也。又曰：亦不",
    "T37n1763_066:0586b26": "說不答，是置答也。又曰：亦不說置不答也，乃",
    "T37n1763_066:0586b27": "置而為答也。一者遮故，遮其執也。二者莫著，",
    "T37n1763_066:0586b28": "不聽其定著也。兩種置答，通有此二義也。又",
    "T37n1763_066:0586b29": "曰：遮止者，是說置答也。莫著者，是默然置答",
    "T37n1763_066:0586c01": "也。",
    "T37n1763_066:0586c02": "迦葉菩薩白佛言：世尊至非是過去現在未來。",
    "T37n1763_066:0586c03": "案僧亮曰：上未說因體，今更問也。僧宗",
    "T37n1763_066:0586c04": "曰：更問出體相，令人識也。寶亮曰：上解佛果",
    "T37n1763_066:0586c05": "非三世，其義乃了。但果名濫於生死，迦葉致",
    "T37n1763_066:0586c06": "問，顯此旨也。智秀曰：上雖明性，從於因果三",
    "T37n1763_066:0586c07": "世攝不攝義，未出其體，今發問以顯之也。",
    "T37n1763_066:0586c08": "佛言：善男子：五陰二種至亦非過去現在未來。",
    "T37n1763_066:0586c09": "案僧亮曰：此普是因中也。始者為因、金剛",
    "T37n1763_066:0586c10": "為果，猶是有為，不免三世也。言亦非謂佛果",
    "T37n1763_066:0586c11": "也。寶亮曰：因之與果，俱三世攝。前念五陰為",
    "T37n1763_066:0586c12": "因，後念五陰為果，故因果俱三世也。非三世",
    "T37n1763_066:0586c13": "者，唯果佛性獨脫也。智秀曰：正答問也。若是",
    "T37n1763_066:0586c14": "變易地帶應，故具五也。",
    "T37n1763_066:0586c15": "善男子！一切無明煩惱等結至如來佛性猶如",
    "T37n1763_066:0586c16": "醍醐。案僧亮曰：正因性也。上說佛及十地",
    "T37n1763_066:0586c17": "佛性不同，未說凡夫佛性。今從凡夫至佛，更",
    "T37n1763_066:0586c18": "以譬說辨其精麁也。得善五陰者，緣因性有",
    "T37n1763_066:0586c19": "漏善。須陀洹以上，辨無漏有精麁，從正因生",
    "T37n1763_066:0586c20": "也。僧宗曰：此辨正因性也。言此神明是佛正",
    "T37n1763_066:0586c21": "因，因此能生善五陰乃至菩提。以眾生如雜",
    "T37n1763_066:0586c22": "血，以有煩惱在體故也。如眾生皆精血得成，",
    "T37n1763_066:0586c23": "明雖有佛性，要假萬善得成佛也。須陀洹、斯",
    "T37n1763_066:0586c24": "陀含同斷欲界思惟未盡，有少善故，佛性如",
    "T37n1763_066:0586c25": "乳也。那含斷欲界盡，譬酪。羅漢三界惑盡，譬",
    "T37n1763_066:0586c26": "生蘇。緣覺至十地菩薩，斷三界外惑，如熟蘇。",
    "T37n1763_066:0586c27": "佛如醍醐也。寶亮曰：分別兩問既竟，更總收",
    "T37n1763_066:0586c28": "一切萬法。無明等死無非佛性，或正因、或緣",
    "T37n1763_066:0586c29": "因、或境界因，隨義往取盡能助果。故是佛",
    "T37n1763_066:0587a01": "性通論既竟，欲使其旨無遺，仍該明凡夫令",
    "T37n1763_066:0587a02": "事都盡。是以談眾生佛性，如雜血乳，善惡未",
    "T37n1763_066:0587a03": "分，義言雜也。乃至眾生佛性，階給之異，如",
    "T37n1763_066:0587a04": "文所說也。智秀曰：上唯明菩薩，未出凡夫及",
    "T37n1763_066:0587a05": "小聖人。又雖明佛性可得，蓋約因中諸人說",
    "T37n1763_066:0587a06": "為不同。然未釋其所以，故此中并顯之，明因",
    "T37n1763_066:0587a07": "中諸法皆有能得之義，以此為異也。",
    "T37n1763_066:0587a08": "善男子！現在煩惱至佛性亦爾是名分別答。",
    "T37n1763_066:0587a09": "案僧亮曰：草譬凡聖佛性也，牛譬後身菩薩",
    "T37n1763_066:0587a10": "也。牛食草即成醍醐，譬後身見性即成佛",
    "T37n1763_066:0587a11": "也。僧宗曰：以有現在煩惱，故不得覩，豈得言",
    "T37n1763_066:0587a12": "無耶？",
    "T37n1763_066:0587a13": "迦葉菩薩白佛言：世尊至斷善根人有佛性耶。",
    "T37n1763_066:0587a14": "案僧亮曰：廣上置答，未來未起，闡提不應",
    "T37n1763_066:0587a15": "說有佛性也。僧宗曰：猶執見有為難也。寶亮",
    "T37n1763_066:0587a16": "曰：明義粗障欲結還生之旨，故迦葉更致此",
    "T37n1763_066:0587a17": "問也。智秀曰：迦葉亦同未違，所以有問也。",
    "T37n1763_066:0587a18": "佛言：善男子！如諸眾生至佛性力因緣故還生",
    "T37n1763_066:0587a19": "善根。案僧亮曰：凡有者，有三世也。眾生是",
    "T37n1763_066:0587a20": "相續假名，總三世為一有皆屬之。終不能生",
    "T37n1763_066:0587a21": "果者，明未至無用。三有用別，現有則能斷也，",
    "T37n1763_066:0587a22": "未有則生也，故說定無矣。僧宗曰：有過去業，",
    "T37n1763_066:0587a23": "現在有果。未來業未起，故不得有果也。佛",
    "T37n1763_066:0587a24": "性乃非三世，而現有煩惱故，善業則無。以不",
    "T37n1763_066:0587a25": "見佛性，便義說為斷，非為永斷。以未來佛性",
    "T37n1763_066:0587a26": "因緣故，還得生也。寶亮曰：佛今還以譬辨。如",
    "T37n1763_066:0587a27": "眾生有過去業，故招現在果。雖有未來，而業",
    "T37n1763_066:0587a28": "未有，故不能生果。果雖未生，以現在煩惱因",
    "T37n1763_066:0587a29": "緣故，能斷善根。以未來善業因緣力故，故能",
    "T37n1763_066:0587b01": "還生也。智秀曰：佛約業以明義也。有業則得",
    "T37n1763_066:0587b02": "果，有眾生則能得佛，故言有佛性耳。",
    "T37n1763_066:0587b03": "迦葉言：世尊！未來云何能生善根。案僧亮",
    "T37n1763_066:0587b04": "曰：上言未生無果，今問其生義也。道慧記曰：",
    "T37n1763_066:0587b05": "問意以未來無善，云何能生於善耶？",
    "T37n1763_066:0587b06": "善男子！猶如燈日至亦復如是是名分別答。",
    "T37n1763_066:0587b07": "案僧亮曰：法起名生也。日性是明，雖復未",
    "T37n1763_066:0587b08": "起，性自無闇，名為破闇。善惡之性，性自相",
    "T37n1763_066:0587b09": "違，善生則惡滅也。寶亮曰：此人乘過去善為",
    "T37n1763_066:0587b10": "因，現在善知識為緣，則能滅惡生善也。智秀",
    "T37n1763_066:0587b11": "曰：雖未出性能破闇，佛性未來能生善根，",
    "T37n1763_066:0587b12": "其如此也。是少分譬，可善消息取之。",
    "T37n1763_066:0587b13": "迦葉菩薩白佛言：世尊至眾生佛性非內非外。",
    "T37n1763_066:0587b14": "案僧亮曰：廣上分別答也。以偏執生諍，終",
    "T37n1763_066:0587b15": "斷善根。分別中道，去其偏執，此皆答不得定",
    "T37n1763_066:0587b16": "說之義也。法瑤曰：色陰為外、四陰為內，緣因",
    "T37n1763_066:0587b17": "性耳。正因佛性非色，非內非外也。上來非內",
    "T37n1763_066:0587b18": "非外、非有非無，中道義也，是以復發斯問也。",
    "T37n1763_066:0587b19": "僧宗曰：此大段第三也。若論得旨，則不假復",
    "T37n1763_066:0587b20": "明。猶人未解，故爾就上明還生，明佛性三世",
    "T37n1763_066:0587b21": "攝，將來作佛，要修善故得作佛。自下中道觀，",
    "T37n1763_066:0587b22": "是以次明此中道。可有七段：第一以合用明",
    "T37n1763_066:0587b23": "中道。第二非有非無以釋成內外明中道。第",
    "T37n1763_066:0587b24": "三寄乳酪遣執以明中道。第四明如來有隨",
    "T37n1763_066:0587b25": "自意語。明如來所解不同凡夫，正以不善解",
    "T37n1763_066:0587b26": "諸法因果，隨物而說，豈可隨語生著耶？第五",
    "T37n1763_066:0587b27": "明寄七種語以遣著。有因語果語，自有因中",
    "T37n1763_066:0587b28": "說果、自有果中說因，云何於此生著？第六還",
    "T37n1763_066:0587b29": "定因果。明有果時無因，因時何得已有果耶？",
    "T37n1763_066:0587c01": "第七寄七種人譬明也。云何言非內非外者，",
    "T37n1763_066:0587c02": "難佛前句也。寶亮曰：此下第二大段，明中道",
    "T37n1763_066:0587c03": "佛果。佛性非內非外，上〈師子吼品〉以明果非",
    "T37n1763_066:0587c04": "即正因中有，亦非緣因中已有，然復不離五",
    "T37n1763_066:0587c05": "陰得，故言非內非外。今此中明一切法善惡",
    "T37n1763_066:0587c06": "等盡是佛性。恐人情迷故，迦葉謬領，即捉上",
    "T37n1763_066:0587c07": "語作難也。謂若一切法盡是佛性者，是為無",
    "T37n1763_066:0587c08": "一法而非者，上何故言佛性非內非外耶？智秀",
    "T37n1763_066:0587c09": "曰：上明當性是眾生有，復言即是五陰，恐物",
    "T37n1763_066:0587c10": "情偏執、用乖理衷。此第三大段，為除惑執，辨",
    "T37n1763_066:0587c11": "明中道，顯當果之性非是有無，離於內外也。",
    "T37n1763_066:0587c12": "有三別：第一從此訖三種，正顯中道性非內",
    "T37n1763_066:0587c13": "非外離有無。第二訖恒河譬，最後隨自意語，",
    "T37n1763_066:0587c14": "舉如意語，可得隨緣說為多種，況明佛性，不",
    "T37n1763_066:0587c15": "可定執耶。第三科簡虛空與佛性之異也。",
    "T37n1763_066:0587c16": "佛言：善男子！何因緣故至眾生佛性是中道耶。",
    "T37n1763_066:0587c17": "案僧亮曰：謂汝先已解，解則不應復問。而",
    "T37n1763_066:0587c18": "今問者，則是失解也。僧宗曰：指前〈師子吼品〉",
    "T37n1763_066:0587c19": "已廣明中道，今不應復問也。寶亮曰：此中",
    "T37n1763_066:0587c20": "佛意，謂我之所言非內非外者，乃果性不在",
    "T37n1763_066:0587c21": "內不在外，此為中道耳。汝何忽失意作此問",
    "T37n1763_066:0587c22": "也。慧朗述曇愛曰：上云不善五陰及善五陰",
    "T37n1763_066:0587c23": "悉佛性故，迦葉復問：若使五陰是佛性者，云",
    "T37n1763_066:0587c24": "何而說非內非外耶？欲令廣釋內外有無二",
    "T37n1763_066:0587c25": "種中道。道慧記曰：聖說不定，中道之理既不",
    "T37n1763_066:0587c26": "可定執，眾生云何作定執耶？欲令去著會中",
    "T37n1763_066:0587c27": "道故，發問求解也。",
    "T37n1763_066:0587c28": "迦葉言：世尊！我實不失意至不能解故故發斯",
    "T37n1763_066:0587c29": "問。案僧亮曰：迦葉承旨，仍拂迹也。",
    "T37n1763_066:0588a01": "善男子！眾生不解即是中道，或時有解或有不",
    "T37n1763_066:0588a02": "解。案僧亮曰：明一切法皆是中道，不應偏",
    "T37n1763_066:0588a03": "執也。僧宗曰：眾生不解即是中道者，謂不解",
    "T37n1763_066:0588a04": "即惑，惑時無解，是則非內；解時無惑，是則非",
    "T37n1763_066:0588a05": "外，故云即是中道。寶亮曰：謂眾生不解，無有",
    "T37n1763_066:0588a06": "自性故。次此下云或時有解、或時無解，解與",
    "T37n1763_066:0588a07": "不解二俱從緣。眾生亦是從緣，相與無性，盡",
    "T37n1763_066:0588a08": "是中道。但使不執，令二彼俱虛也。若不如",
    "T37n1763_066:0588a09": "是，是則偏著矣。道慧記曰：分中道文為八段。",
    "T37n1763_066:0588a10": "第一明內外中道；第二辨有；第三去執；第四",
    "T37n1763_066:0588a11": "顯三種語，亦是去執；第五顯七種語；第六簡",
    "T37n1763_066:0588a12": "定因果；第七以七人通譬因果；第八偏為果",
    "T37n1763_066:0588a13": "作譬也。此第一，明內外中道也。智秀曰：迦葉",
    "T37n1763_066:0588a14": "已申其執意，意在為物。佛自此下廣顯中道",
    "T37n1763_066:0588a15": "也。",
    "T37n1763_066:0588a16": "善男子！我為眾生得開解故說言佛性非內非",
    "T37n1763_066:0588a17": "外。案智秀曰：此下二種辨中道。此下第一，",
    "T37n1763_066:0588a18": "先明非內非外中道，以破異人所執也。後第",
    "T37n1763_066:0588a19": "二，寄六種因緣，虛空菟角等，明不有不無中",
    "T37n1763_066:0588a20": "道。",
    "T37n1763_066:0588a21": "何以故？凡夫眾生或言佛性至離陰而有猶如",
    "T37n1763_066:0588a22": "虛空。案僧亮曰：舉異執也。略有二種：第一",
    "T37n1763_066:0588a23": "器中果者，雖器無果，而性在陰中，離陰則無",
    "T37n1763_066:0588a24": "也。第二如虛空者，佛性是常，五陰無常。如空",
    "T37n1763_066:0588a25": "性，陰所不攝也。",
    "T37n1763_066:0588a26": "是故如來說於中道至故名中道是名分別答。",
    "T37n1763_066:0588a27": "案僧亮曰：常是果性、無常是因性，二俱性",
    "T37n1763_066:0588a28": "不偏，名為中也。僧宗曰：凡夫所計，理則不",
    "T37n1763_066:0588a29": "然。佛性之理，理非內外，先舉六入以顯義",
    "T37n1763_066:0588b01": "也。若言但內，二俱不當也。今言佛性假內假",
    "T37n1763_066:0588b02": "外合用者，即有正因、即有境界因，不離此而",
    "T37n1763_066:0588b03": "成，故就合用之功以為中道也。就辨合用中",
    "T37n1763_066:0588b04": "有五翻，此即第一翻也。",
    "T37n1763_066:0588b05": "復次善男子！云何名為非內非外至是名分別",
    "T37n1763_066:0588b06": "答。案僧宗曰：第二，就緣因以明合用也。",
    "T37n1763_066:0588b07": "復次善男子！或言佛性至亦名內外是名中道。",
    "T37n1763_066:0588b08": "案僧宗曰：第三，就果上真應明合用也。",
    "T37n1763_066:0588b09": "復次善男子！或有說言至亦名內外是名中道。",
    "T37n1763_066:0588b10": "案僧宗曰：第四，就聞慧思慧以明合用也。",
    "T37n1763_066:0588b11": "復次善男子！或有說言至亦內亦外是名中",
    "T37n1763_066:0588b12": "道。案僧宗曰：第五，略舉行明合用也。大意",
    "T37n1763_066:0588b13": "為顯因果非內非外耳。支流有此五翻，明合",
    "T37n1763_066:0588b14": "用也。",
    "T37n1763_066:0588b15": "復次善男子！或有說言至亦內亦外是名中道。",
    "T37n1763_066:0588b16": "案僧宗曰：寶珠以常現為內，金藏以不現",
    "T37n1763_066:0588b17": "為外也。",
    "T37n1763_066:0588b18": "善男子！眾生佛性非有非無至眾生佛性非有",
    "T37n1763_066:0588b19": "非無。案僧亮曰：辨有無相續中道也。虛空",
    "T37n1763_066:0588b20": "於人不可見有常，不可見定有也。佛性亦不",
    "T37n1763_066:0588b21": "可見有非常，不可見不定有。有不同空，是有",
    "T37n1763_066:0588b22": "中道也。菟角於人是無定無也，佛性於人是",
    "T37n1763_066:0588b23": "無不定無，是無中道也。非有非無者，非虛空",
    "T37n1763_066:0588b24": "之有，非無非菟角之無。亦有者，是當有也。亦",
    "T37n1763_066:0588b25": "無者，是現無也。僧宗曰：此第二，以非有非無",
    "T37n1763_066:0588b26": "釋內外也。言所以爾者，正以非有故非內，正",
    "T37n1763_066:0588b27": "以非無故非外。佛性雖有，非如虛空者，言虛",
    "T37n1763_066:0588b28": "空體無，故見在於人有用；佛性見雖無，而當",
    "T37n1763_066:0588b29": "必有，不同空也。無故不同菟角者，言菟角是",
    "T37n1763_066:0588c01": "永無，此性非永無，故不同也。寶亮曰：外道計",
    "T37n1763_066:0588c02": "虛空是定性有法；然佛性雖有，而是當有之",
    "T37n1763_066:0588c03": "有，不同外道所計之有也。又不同菟角之無，",
    "T37n1763_066:0588c04": "菟角必不生；佛性是可生，豈得同此之永無",
    "T37n1763_066:0588c05": "之無也。道慧記曰：明虛空於現在雖有，而虛",
    "T37n1763_066:0588c06": "空終不可覩見；而佛性之有，可以心眼了了",
    "T37n1763_066:0588c07": "覩見也。內則是有、外則是無，不內故非有、不",
    "T37n1763_066:0588c08": "外故非無，所以是有無中道也。智秀曰：第二，",
    "T37n1763_066:0588c09": "寄六因緣辨非有非無中道也。此第一因緣",
    "T37n1763_066:0588c10": "也。",
    "T37n1763_066:0588c11": "善男子！若有人問是種子中至眾生佛性亦復",
    "T37n1763_066:0588c12": "如是。案僧亮曰：以譬申其旨也。時節有異，",
    "T37n1763_066:0588c13": "其體是一者，花菓是樹分，而樹是有分，樹分",
    "T37n1763_066:0588c14": "則時異，有分則體一。體一則有，時異則無也。",
    "T37n1763_066:0588c15": "僧宗曰：明諸法非先有無，況正因佛性，非有",
    "T37n1763_066:0588c16": "無也。寶亮曰：外道計言，外四大力強能增長",
    "T37n1763_066:0588c17": "內四大，而內四大力弱不能增長外四大也。",
    "T37n1763_066:0588c18": "今佛言不爾，無有外四大力獨能增長內四",
    "T37n1763_066:0588c19": "大者。何以然？如穀子是內、地水等是外，若言",
    "T37n1763_066:0588c20": "力強故能增者，何故水土與穀子初並時不",
    "T37n1763_066:0588c21": "即生，要待後時方生，而不爾？當知先有穀子",
    "T37n1763_066:0588c22": "為正因，後得水土為緣因，故次第得生。何容",
    "T37n1763_066:0588c23": "直外四大力能增長於內四大耶？智秀曰：第",
    "T37n1763_066:0588c24": "二因緣，寄辨種子以明理也。所以者何？以下",
    "T37n1763_066:0588c25": "逆取伏難之意也。明雖復果不即子，而有果",
    "T37n1763_066:0588c26": "必關子。雖復時節先後，而始終得為不異一",
    "T37n1763_066:0588c27": "假，故得稱言子有於果也。",
    "T37n1763_066:0588c28": "若言眾生中有佛性者至應定答言亦生不",
    "T37n1763_066:0588c29": "生。案僧亮曰：已釋中道竟，今舉其以明乖",
    "T37n1763_066:0589a01": "中道也。有淨不淨者，釋學與無學相續是一。",
    "T37n1763_066:0589a02": "不淨名學，謂眾生也。淨名無學，謂佛也。豈容",
    "T37n1763_066:0589a03": "學中別有無學耶？定言亦生不生者，中道",
    "T37n1763_066:0589a04": "之旨既顯，合結勸令識定答之要也。智秀",
    "T37n1763_066:0589a05": "曰：復釋一伏難也。緣聞上說及釋伏難，便生",
    "T37n1763_066:0589a06": "執云：別有果法已在因中。今明眾生即是者，",
    "T37n1763_066:0589a07": "約不異假以明眾生當得作故，故言即是。以",
    "T37n1763_066:0589a08": "義而推，不得別有果法已在因中也。",
    "T37n1763_066:0589a09": "大般涅槃經集解卷第六十六"
}