{
    "T15n0638_001:0531b25": "佛說超日明三昧經卷上",
    "T15n0638_001:0531b27": "西晉清信士聶承遠譯",
    "T15n0638_001:0531b28": "聞如是：一時，佛遊於維耶離[木*奈]氏樹園，與大",
    "T15n0638_001:0531b29": "比丘眾俱，比丘萬八千，菩薩八萬——一切大",
    "T15n0638_001:0531c01": "聖神通已達，悉得總持攬十力慧，住無所住",
    "T15n0638_001:0531c02": "超三脫門，善權方便莫不從化，三達之智無",
    "T15n0638_001:0531c03": "所罣礙，遊步三世獨尊無侶，見生死原本末",
    "T15n0638_001:0531c04": "所起，應病授藥令各得所，守護法城救濟群",
    "T15n0638_001:0531c05": "生，行四等心慈悲喜護，四恩隨時開建橋梁。",
    "T15n0638_001:0531c06": "布施、持戒、忍辱、精進、一心、智慧以度無極，解空、",
    "T15n0638_001:0531c07": "無相、無願之法得不起法忍，現入眾生都無",
    "T15n0638_001:0531c08": "所起，誨諸退轉令不迴還，八不思議拔度八",
    "T15n0638_001:0531c09": "難，與法身合示現菩薩，或為如來聲聞緣覺，",
    "T15n0638_001:0531c10": "猶如日光無所不照，往來十方亦無周旋。觀",
    "T15n0638_001:0531c11": "一切法如化幻夢、野馬影響悉無所有，利衰",
    "T15n0638_001:0531c12": "毀譽苦樂善惡永已滅除，皆過世間諸所有",
    "T15n0638_001:0531c13": "法，至于道場等無增減——其名曰：普明菩薩、普",
    "T15n0638_001:0531c14": "達菩薩、普智菩薩、普慧菩薩、普至菩薩、光明",
    "T15n0638_001:0531c15": "菩薩、光[火*僉]菩薩、光等菩薩、光英菩薩、光造",
    "T15n0638_001:0531c16": "菩薩、慈光菩薩、慈施菩薩、慈戒菩薩、慈忍菩",
    "T15n0638_001:0531c17": "薩、慈進菩薩、慈寂菩薩、慈智菩薩、慈救菩",
    "T15n0638_001:0531c18": "薩、慈護菩薩、慈雨菩薩、慈明菩薩、慈普菩",
    "T15n0638_001:0531c19": "薩。如是等上首八萬德皆如是！爾時世尊，與",
    "T15n0638_001:0531c20": "無央數百千之眾眷屬圍繞，而為說法，講大",
    "T15n0638_001:0531c21": "乘業無極之慧。於是城中有大長者，名曰善",
    "T15n0638_001:0531c22": "實，與千人俱各各手執七寶之華，來詣佛所，",
    "T15n0638_001:0531c23": "稽首佛足，以其寶華共散佛上，而各誓願：「願",
    "T15n0638_001:0531c24": "使十方眾生之類，心軟如華意淨若空。」如來",
    "T15n0638_001:0531c25": "威神令諸寶華皆在空中，於世尊上合成華",
    "T15n0638_001:0531c26": "蓋；華蓋之光普照十方諸佛國土菩薩，諸",
    "T15n0638_001:0531c27": "天人民靡不覩焉！諸佛世界各有無數億百",
    "T15n0638_001:0531c28": "千菩薩來詣佛所，稽首畢一面坐。於是慈普",
    "T15n0638_001:0531c29": "八萬大士，與百億天帝釋梵王，與三十億梵",
    "T15n0638_001:0532a01": "諸天神妙天，與十億眷屬淨居天，與二十億",
    "T15n0638_001:0532a02": "侍從魔子導師，與五千億妓儻，相隨俱來",
    "T15n0638_001:0532a03": "詣佛所，稽首足下退住一面。",
    "T15n0638_001:0532a04": "阿闍世王與八萬人，波斯匿王與五萬人，維",
    "T15n0638_001:0532a05": "耶離王與諸尊者八萬四千人，欝蟬王與二",
    "T15n0638_001:0532a06": "萬人，輸頭檀王與九萬人，拘夷那竭王與",
    "T15n0638_001:0532a07": "六萬人，如是諸王各將官屬不可復計，俱來",
    "T15n0638_001:0532a08": "詣佛所，稽首于地遷坐一面。",
    "T15n0638_001:0532a09": "諸比丘、比丘尼、清信士、清信女，諸天、龍、神、阿",
    "T15n0638_001:0532a10": "須輪、迦留羅、真陀羅、摩休勒、人與非人，無",
    "T15n0638_001:0532a11": "央數億不可譬喻，來詣佛所稽首于地，各各",
    "T15n0638_001:0532a12": "分部，或坐或住。佛在眾中威神特尊，如日",
    "T15n0638_001:0532a13": "初出若星中月，猶須彌山峙干大海周照",
    "T15n0638_001:0532a14": "四域。世尊放身光明巍巍，聖慧無邊，普照一",
    "T15n0638_001:0532a15": "切，靡不蒙度，四品瞻仰猶冥覩明。於是會中",
    "T15n0638_001:0532a16": "有菩薩，名曰普明，從坐起整衣服，長跪叉手",
    "T15n0638_001:0532a17": "以偈讚佛：",
    "T15n0638_001:0532a18": "「大慈哀愍群黎，　　為陰蓋盲冥者；",
    "T15n0638_001:0532a19": "　開無目使視瞻，　　化未聞以道明。",
    "T15n0638_001:0532a20": "　處世間如虛空，　　若蓮花不著水；",
    "T15n0638_001:0532a21": "　心清淨超於彼，　　稽首禮無上聖。",
    "T15n0638_001:0532a22": "　觀法本無所有，　　如野馬水月形、",
    "T15n0638_001:0532a23": "　影響幻化芭蕉，　　曉三界亦如是！",
    "T15n0638_001:0532a24": "　從無量難計劫，　　積功德不可數；",
    "T15n0638_001:0532a25": "　慈心等定廣化，　　眾生類皆被荷。",
    "T15n0638_001:0532a26": "　了三界其若夢，　　覺悉滅無適莫；",
    "T15n0638_001:0532a27": "　生死吾之本末，　　斯恍惚無所有。",
    "T15n0638_001:0532a28": "　佛光明靡不照，　　威相好難計量；",
    "T15n0638_001:0532a29": "　道巍巍無等倫，　　故稽首禮十方。",
    "T15n0638_001:0532b01": "　本發意為十方，　　拯厄難濟群庶；",
    "T15n0638_001:0532b02": "　已獲願過於空，　　一切人莫不蒙。",
    "T15n0638_001:0532b03": "　坐佛樹力降魔，　　逮無量覺道成；",
    "T15n0638_001:0532b04": "　解諸法本自然，　　於異術無所求。",
    "T15n0638_001:0532b05": "　眾上佛七寶華，　　在虛空成華蓋；",
    "T15n0638_001:0532b06": "　光普照十方國，　　群黎集受法誨。",
    "T15n0638_001:0532b07": "　聖尊德喻須彌，　　智慧光超日月；",
    "T15n0638_001:0532b08": "　所敷演不可喻，　　故稽首大聖雄。」",
    "T15n0638_001:0532b09": "爾時，普明說此偈讚佛已，長跪叉手，問曰：「唯",
    "T15n0638_001:0532b10": "然世尊！斯諸會者有發菩薩意，或未發者；有",
    "T15n0638_001:0532b11": "得不退轉，或未得者；有得不起法忍，一生",
    "T15n0638_001:0532b12": "補處道德成者；或在五道生死縛者。如來加",
    "T15n0638_001:0532b13": "哀深為演現無極寶藏，令未解達心得[火*霍]然，",
    "T15n0638_001:0532b14": "愚冥覩明得不退轉，寧有三昧名普照，深淺",
    "T15n0638_001:0532b15": "消散二法，疾至無上正真道乎？」佛言：「善哉",
    "T15n0638_001:0532b16": "普明！多所哀念多所安隱，愍傷諸天及十方",
    "T15n0638_001:0532b17": "人各令得所，諦聽諦聽善思念之！」「唯然世尊",
    "T15n0638_001:0532b18": "願樂欲聞。」佛言：「有三昧名超日明，菩薩逮得",
    "T15n0638_001:0532b19": "是者，無所不入；譬如日光所在而現無所蔽",
    "T15n0638_001:0532b20": "礙，化終始者，使暢三處心意所為，其未發意",
    "T15n0638_001:0532b21": "興菩薩心，已發道心至不退轉，立不迴還至",
    "T15n0638_001:0532b22": "一生補處，已得補處究竟無上正真之道，等",
    "T15n0638_001:0532b23": "如虛空無往無來，不出不入無所不行。「行",
    "T15n0638_001:0532b24": "八十事乃諦逮得斯定。何等八十？解眼空，除",
    "T15n0638_001:0532b25": "耳聲，無鼻嗅，拔言著，濟于識，息貪婬，休恚",
    "T15n0638_001:0532b26": "恨，釋愚癡；了色沫、痛若泡、想野馬、行芭蕉、",
    "T15n0638_001:0532b27": "識猶幻；心本淨，意喻夢；念同像，不見身、不",
    "T15n0638_001:0532b28": "計人、不有壽、不保命，四大空，五陰無根，六",
    "T15n0638_001:0532b29": "衰無原，七識無主；行慈心，哀一切，志和悅，",
    "T15n0638_001:0532c01": "護諸根；無憎愛，離眾對，不散行，無合會；無",
    "T15n0638_001:0532c02": "施不慳，無戒不犯，無忍不怒，無進不怠，無寂",
    "T15n0638_001:0532c03": "不亂，無智不愚；不廢俗、不專道；講說法，不",
    "T15n0638_001:0532c04": "為身，為一切；無所著，亦不斷，亦無縛；無所",
    "T15n0638_001:0532c05": "解，行平等；却睡眠，無諸蓋；不受入，不隨對，",
    "T15n0638_001:0532c06": "心自解，順佛教；不違法，不輕眾；愍十方人，",
    "T15n0638_001:0532c07": "如父嚴教，若母撫育，譬子順親。恩如己身；不",
    "T15n0638_001:0532c08": "自為形，不為他人，亦不為法；行菩薩道，弘",
    "T15n0638_001:0532c09": "雅志，不為邪想；無聲聞念，無緣覺意，不求",
    "T15n0638_001:0532c10": "望想，棄彼此行，一切無倚；不見三世，了三",
    "T15n0638_001:0532c11": "界本；不心意識，解道若空；離去來今，深入大",
    "T15n0638_001:0532c12": "慧；一切本無，行大善權。是為八十。」佛語普",
    "T15n0638_001:0532c13": "明：「是八十行，若遵修者，則疾得至超日明",
    "T15n0638_001:0532c14": "三昧。譬如日出一時遍照，百穀草木仰天之",
    "T15n0638_001:0532c15": "類莫不成熟；逮斯定者，等入一切上中下行，",
    "T15n0638_001:0532c16": "無所不現而皆度之。如月盛滿消夜窈冥；以",
    "T15n0638_001:0532c17": "大定明進，却三垢想蔽用除而覩上道。如大",
    "T15n0638_001:0532c18": "醫王，選採百藥以療眾病各各得愈；以無極",
    "T15n0638_001:0532c19": "慧隨眾本行而為說法，屏色、痛、想、行、識求使",
    "T15n0638_001:0532c20": "獲神通。又如船工御牢堅船，度人往還而無",
    "T15n0638_001:0532c21": "停滯；示現泥洹濟無量人，開化止處解三界",
    "T15n0638_001:0532c22": "空，順至終始救攝群萌。如雄師子隱乎林",
    "T15n0638_001:0532c23": "藪諸獸攝伏；獲斯定者開士獨步周旋三",
    "T15n0638_001:0532c24": "世，六十二見九十六徑諸墮邪者皆為降",
    "T15n0638_001:0532c25": "棄，從受道教三品得所。如轉輪王典領四域",
    "T15n0638_001:0532c26": "天下戴仰；斯定四等以四意行，分別四大度",
    "T15n0638_001:0532c27": "脫眾生，生老病死我人壽命，使知本無得至",
    "T15n0638_001:0532c28": "大道。猶若巨海悉受眾流，苞含諸寶奇妙異",
    "T15n0638_001:0532c29": "珍；一切法門總持辯才諸定意門悉而歸之，",
    "T15n0638_001:0533a01": "光演深邃無上慧義，興隆三寶洗濯愚冥，超",
    "T15n0638_001:0533a02": "至日明三昧尊定。」佛時頌曰：",
    "T15n0638_001:0533a03": "「譬如日出時，　　其光悉遍照；",
    "T15n0638_001:0533a04": "　百穀仰成熟，　　大定超於彼。",
    "T15n0638_001:0533a05": "　等至於一切，　　雜行群萌類；",
    "T15n0638_001:0533a06": "　普現無不周，　　莫不得過度。",
    "T15n0638_001:0533a07": "　醫王療眾病，　　隨時而授藥；",
    "T15n0638_001:0533a08": "　斯定應所宜，　　婬怒癡消除。",
    "T15n0638_001:0533a09": "　船師度往還，　　從此到彼岸；",
    "T15n0638_001:0533a10": "　菩薩亦如是，　　所濟無窮極。",
    "T15n0638_001:0533a11": "　譬如雄師子，　　獨步無所畏；",
    "T15n0638_001:0533a12": "　六十二疑見，　　斯定皆降化。",
    "T15n0638_001:0533a13": "　若轉輪聖王，　　綏恤四天下；",
    "T15n0638_001:0533a14": "　菩薩猶如斯，　　四等度群黎。",
    "T15n0638_001:0533a15": "　巨海受萬川，　　瑰琦異珍寶；",
    "T15n0638_001:0533a16": "　斯定苞諸法，　　施以七大財。",
    "T15n0638_001:0533a17": "　假使有發意，　　欲至無上慧；",
    "T15n0638_001:0533a18": "　當尊斯定義，　　疾獲正真覺。」",
    "T15n0638_001:0533a19": "佛語普明：「菩薩有四事，疾獲斯定。何等四？",
    "T15n0638_001:0533a20": "愍傷群黎如己骨髓，殖眾德本不望其報，觀",
    "T15n0638_001:0533a21": "四大空猶若如夢，計五陰本則野馬也；是為",
    "T15n0638_001:0533a22": "四事。」佛時頌曰：",
    "T15n0638_001:0533a23": "「欲獲定意者，　　愍哀眾生類；",
    "T15n0638_001:0533a24": "　猶如己骨髓，　　立德不想報。",
    "T15n0638_001:0533a25": "　觀身四大空，　　恍惚其若夢；",
    "T15n0638_001:0533a26": "　計五陰本無，　　譬若如野馬。",
    "T15n0638_001:0533a27": "　設使解慧者，　　則不計吾我；",
    "T15n0638_001:0533a28": "　縷練一切原，　　速逮斯定意。」",
    "T15n0638_001:0533a29": "佛告普明：「菩薩有四事，疾得斯定。何等為",
    "T15n0638_001:0533b01": "四？苞育眾生愛若赤子，常行大慈無有彼",
    "T15n0638_001:0533b02": "此，勸誨愚癡示以道明，晝夜精進志道無",
    "T15n0638_001:0533b03": "求；是為四。」佛時頌曰：",
    "T15n0638_001:0533b04": "「養護哀眾生，　　如父母愛子；",
    "T15n0638_001:0533b05": "　大慈不勞望，　　等心無適莫。",
    "T15n0638_001:0533b06": "　勸化誘愚憃，　　使覩大道明；",
    "T15n0638_001:0533b07": "　夙夜樂正法，　　乃能逮斯定。」",
    "T15n0638_001:0533b08": "佛告普明：「菩薩有六事，疾得斯定。何等六？",
    "T15n0638_001:0533b09": "布施平等，奉持禁戒一切無犯，忍辱之力被",
    "T15n0638_001:0533b10": "大乘鎧，精進勤修未曾懈廢，一心攝意使無眾",
    "T15n0638_001:0533b11": "想，智慧明了不著三界；是為六。」佛時頌曰：",
    "T15n0638_001:0533b12": "「布施無所望，　　護戒如山地；",
    "T15n0638_001:0533b13": "　忍辱立大力，　　則被大乘鎧。",
    "T15n0638_001:0533b14": "　善修大精進，　　未曾有懈休；",
    "T15n0638_001:0533b15": "　一心禪三昧，　　智慧無罣礙。",
    "T15n0638_001:0533b16": "　不自覩緣變，　　所從興造立；",
    "T15n0638_001:0533b17": "　三處忽現沒，　　一心無所住。」",
    "T15n0638_001:0533b18": "佛告普明：「菩薩有十事，疾得斯定。何等十？",
    "T15n0638_001:0533b19": "施安於人，除諸穢害，消化塵勞，和合別離，",
    "T15n0638_001:0533b20": "釋理邪見六十二疑，曉無吾我，常崇十德，欲",
    "T15n0638_001:0533b21": "濟一切三趣之難，不為細術所見迷網，從本",
    "T15n0638_001:0533b22": "無教無合不散；是為十事。」佛時頌曰：",
    "T15n0638_001:0533b23": "「施安悅眾生，　　離諸穢害想；",
    "T15n0638_001:0533b24": "　消化于塵勞，　　和合亂別離。",
    "T15n0638_001:0533b25": "　釋六十二見，　　曉了無吾我；",
    "T15n0638_001:0533b26": "　常遵崇十德，　　欲濟拔三趣。",
    "T15n0638_001:0533b27": "　矜愍諸八難，　　往來周旋者；",
    "T15n0638_001:0533b28": "　猶如盲無目，　　不自覺沒冥。",
    "T15n0638_001:0533b29": "　以故興大悲，　　救脫眾危厄；",
    "T15n0638_001:0533c01": "　分別深遠慧，　　疾得斯定意。」",
    "T15n0638_001:0533c02": "佛告普明：「菩薩有七事，疾得斯定。何等為",
    "T15n0638_001:0533c03": "七？心專志道不為他念，於法自在分別英",
    "T15n0638_001:0533c04": "妙，悅顏一切瞻察眾生，信知諸法無有根",
    "T15n0638_001:0533c05": "原，常力精進不廢于道，建立大意志存永",
    "T15n0638_001:0533c06": "安，將順護法至獲大定；是為七事。」佛時頌曰：",
    "T15n0638_001:0533c07": "「策心專志道，　　未曾興他念；",
    "T15n0638_001:0533c08": "　分別於本空，　　和顏向一切。",
    "T15n0638_001:0533c09": "　曉了三脫門，　　解諸法無根；",
    "T15n0638_001:0533c10": "　常修於精進，　　不廢於道教。",
    "T15n0638_001:0533c11": "　建立大弘意，　　將養到永安；",
    "T15n0638_001:0533c12": "　救護悟迷惑，　　得超日明定。」",
    "T15n0638_001:0533c13": "佛告普明：「菩薩有十事法，疾得斯定。何等",
    "T15n0638_001:0533c14": "為十？無我，無人，無壽無命，無聲聞，無緣覺，",
    "T15n0638_001:0533c15": "不處二法，不著菩薩，不想見佛，不在生死，不",
    "T15n0638_001:0533c16": "處泥洹；是為十。」佛時頌曰：",
    "T15n0638_001:0533c17": "「不見吾我人，　　不計身壽命；",
    "T15n0638_001:0533c18": "　無有聲聞心，　　蠲除緣覺想。",
    "T15n0638_001:0533c19": "　不處法有二，　　無著於菩薩；",
    "T15n0638_001:0533c20": "　不想覩佛身，　　不住有無際。",
    "T15n0638_001:0533c21": "　[火*霍]然不自見，　　乃覩一切空；",
    "T15n0638_001:0533c22": "　因緣不復起，　　乃得成定意。」",
    "T15n0638_001:0533c23": "佛告普明：「菩薩有八事法，疾得斯定。何等",
    "T15n0638_001:0533c24": "為八？等觀邪正無有二心，常念三寶令不斷",
    "T15n0638_001:0533c25": "絕，講深法義未曾談話，業以大乘不樂弟",
    "T15n0638_001:0533c26": "子所造順法不捨佛道，平正方便除諸起滅，",
    "T15n0638_001:0533c27": "因緣之想永已滅盡，意止至寂不為憒亂，一",
    "T15n0638_001:0533c28": "心定意覩見十方；是為八。」佛時頌曰：",
    "T15n0638_001:0533c29": "「等觀諸邪正，　　二俱無所處；",
    "T15n0638_001:0534a01": "　常念于三寶，　　令慧不斷絕。",
    "T15n0638_001:0534a02": "　說演深義要，　　未曾生他想；",
    "T15n0638_001:0534a03": "　業以供大乘，　　不慕於小乘。",
    "T15n0638_001:0534a04": "　所造常順法，　　不釋佛正道；",
    "T15n0638_001:0534a05": "　方便行平等，　　除諸起滅緣。",
    "T15n0638_001:0534a06": "　意止至寂寞，　　未甞興憒亂；",
    "T15n0638_001:0534a07": "　一心存定意，　　明覩十方佛。」",
    "T15n0638_001:0534a08": "佛告普明：「菩薩有七事，疾得斯定。何等為",
    "T15n0638_001:0534a09": "七？解色本空，聲如呼響，香若風等，味若緣",
    "T15n0638_001:0534a10": "合，細滑何樂，曉識如幻，諸法喻夢；是為七。」",
    "T15n0638_001:0534a11": "佛時頌曰：",
    "T15n0638_001:0534a12": "「解色之本空，　　耳聲猶呼響；",
    "T15n0638_001:0534a13": "　鼻香風氣等，　　細滑更則過。",
    "T15n0638_001:0534a14": "　了諸識幻化，　　一切法則夢；",
    "T15n0638_001:0534a15": "　能分別如是，　　得超日明定。」",
    "T15n0638_001:0534a16": "佛告普明：「菩薩有五事，疾得斯定。何等五？",
    "T15n0638_001:0534a17": "等心十方人與非人，於供養利不以適莫，若",
    "T15n0638_001:0534a18": "有講經後不宣闕，不望他人財色之寶，深",
    "T15n0638_001:0534a19": "入微妙難喻之法；是為五。」佛時頌曰：",
    "T15n0638_001:0534a20": "「等心於十方，　　人非人無異；",
    "T15n0638_001:0534a21": "　若獲於供養，　　其志無適莫。",
    "T15n0638_001:0534a22": "　假使講經者，　　沒命不訟闕；",
    "T15n0638_001:0534a23": "　不望他財利，　　深入乃逮定。」",
    "T15n0638_001:0534a24": "佛告普明：「菩薩有五事，疾得斯定。何等五？過",
    "T15n0638_001:0534a25": "空無相不願諸法，曉三達智，辯才無礙，行大",
    "T15n0638_001:0534a26": "智慧度於無極，善權方便無所不入；是為五。」",
    "T15n0638_001:0534a27": "佛時頌曰：",
    "T15n0638_001:0534a28": "「過空無相願，　　曉了三達智；",
    "T15n0638_001:0534a29": "　辯才不可量，　　所說如大海。",
    "T15n0638_001:0534b01": "　修行大智慧，　　所度於無極；",
    "T15n0638_001:0534b02": "　善權皆周普，　　日明定如是！」",
    "T15n0638_001:0534b03": "佛說是時，三十億菩薩皆得不起法忍，八萬",
    "T15n0638_001:0534b04": "四千人發無上正真道意，三萬人遠塵離垢",
    "T15n0638_001:0534b05": "諸法眼淨，八千比丘漏盡意解。三千世界六",
    "T15n0638_001:0534b06": "反震動，天雨華香，箜篌樂器不鼓自鳴，飛",
    "T15n0638_001:0534b07": "鳥禽獸皆來集聽，十方菩薩自然飛來，各擎",
    "T15n0638_001:0534b08": "諸華如須彌山用散佛上，若干種衣被服珍",
    "T15n0638_001:0534b09": "寶供養世尊。「大聖難值如優曇鉢花時時可",
    "T15n0638_001:0534b10": "得，斯法希有難以遭焉！佛大神通從無數劫，",
    "T15n0638_001:0534b11": "積累功德恢弘大哀，布施持戒忍辱精進一",
    "T15n0638_001:0534b12": "心智慧善權方便皆為黎庶，自然獲之功不",
    "T15n0638_001:0534b13": "唐捐。吾為善利，得見如來，聞深妙法超日明",
    "T15n0638_001:0534b14": "定。快哉快哉！何乃僥倖至如斯乎？」佛告諸菩",
    "T15n0638_001:0534b15": "薩：「審如所云實無一異。信於深法能遵修者，",
    "T15n0638_001:0534b16": "則當逮得超日明定十慧之德。何等十？具足",
    "T15n0638_001:0534b17": "四等，四恩無厭，遵崇大慧，普暢大定神通",
    "T15n0638_001:0534b18": "則達。成就六度不起法忍，善權方便，見十方",
    "T15n0638_001:0534b19": "佛，能領國土，一生補處，已逮道場三達之智；",
    "T15n0638_001:0534b20": "是為十。」說是語時，無數菩薩得不起法忍，不",
    "T15n0638_001:0534b21": "可計人發無上正真道意。爾時有菩薩，名離",
    "T15n0638_001:0534b22": "垢目，白佛言：「何謂菩薩學？何謂聲聞學？何",
    "T15n0638_001:0534b23": "謂緣覺學？」佛言：「無限無礙其心泰然，是菩薩",
    "T15n0638_001:0534b24": "學；有限有礙其心偏局，是聲聞學；庶慕大",
    "T15n0638_001:0534b25": "乘進退無慧心存中跱，是緣覺學。」離垢目又",
    "T15n0638_001:0534b26": "問：「何謂無限？何謂無礙？何謂泰然？」佛言：「發",
    "T15n0638_001:0534b27": "無上正真道意，慈哀一切，欲度蚑行喘息",
    "T15n0638_001:0534b28": "人物之類。布施持戒忍辱精進一心智慧善",
    "T15n0638_001:0534b29": "權方便，但為一切不念己身，遵四等心慈悲",
    "T15n0638_001:0534c01": "喜護，加以四恩惠施仁愛，利人等利一切",
    "T15n0638_001:0534c02": "救濟，危厄窮匱化之為道，而為慧學菩薩",
    "T15n0638_001:0534c03": "之道。自省己過不察彼闕，敬如父母如子",
    "T15n0638_001:0534c04": "如身等無有異，以身敬德等一切人，以愛",
    "T15n0638_001:0534c05": "子事愍一切人，仇怨親友心無殊特，解知",
    "T15n0638_001:0534c06": "身空眾生無處，吾我自然諸法自然，道法",
    "T15n0638_001:0534c07": "自然佛法自然，一切本無無形無貌，是為",
    "T15n0638_001:0534c08": "無限。「於生死元求索泥洹不見泥洹；於泥",
    "T15n0638_001:0534c09": "洹元求索生死亦無所覩。不惡生死不住",
    "T15n0638_001:0534c10": "泥洹住無所住，猶如日光遍照悉至，亦無往",
    "T15n0638_001:0534c11": "來光無想念。菩薩如是，普入一切亦無所入，",
    "T15n0638_001:0534c12": "亦無往返周旋之想。譬如大海中有七寶明",
    "T15n0638_001:0534c13": "月之珠，龍神鮫蛇黿龜魚鼈，悉含受之無",
    "T15n0638_001:0534c14": "增無減，其水一味亦無能穢。菩薩如是，現",
    "T15n0638_001:0534c15": "於生死三趣之難，若至泥洹無為之界，未曾",
    "T15n0638_001:0534c16": "增減心如明珠。若喻淨水終不穢濁，普濟群",
    "T15n0638_001:0534c17": "生入諸通慧平等之味，以示眾生猶如空中",
    "T15n0638_001:0534c18": "生藥毒樹，其毒樹者不害虛空，其藥樹者無",
    "T15n0638_001:0534c19": "所療治。菩薩如是，若在生死三毒之中無所",
    "T15n0638_001:0534c20": "沾穢，假在泥洹清淨之處亦無所淨，俱度黎",
    "T15n0638_001:0534c21": "庶無所不濟，雖曰有入亦無出入往來周旋",
    "T15n0638_001:0534c22": "也，是謂無礙。「道心無限不有處所，無人無",
    "T15n0638_001:0534c23": "心亦不可得，度眾生心如、一切法如，其趣此",
    "T15n0638_001:0534c24": "者則趣平等，其趣平等則正等覺無三界也。",
    "T15n0638_001:0534c25": "無聲聞地、無緣覺處、無菩薩住，不處有為不",
    "T15n0638_001:0535a01": "處無為，無有無無，亦無過去當來現在之",
    "T15n0638_001:0535a02": "處。度無所度生無所生，道跡本無、往來本無、",
    "T15n0638_001:0535a03": "不還本無、無著本無、緣覺本無、三界本無、眾",
    "T15n0638_001:0535a04": "生本無、佛道本無，無此本無乃真本無，無所",
    "T15n0638_001:0535a05": "適莫，是謂其心泰然。」",
    "T15n0638_001:0535a06": "離垢目又問：「何謂為限？何謂為礙？何謂其心",
    "T15n0638_001:0535a07": "偏局？」佛言：「畏惡生死三界之患，言泥洹第",
    "T15n0638_001:0535a08": "一，不了自然，厭身之苦，憚無數劫周旋塵勞，",
    "T15n0638_001:0535a09": "布施持戒忍辱一心精進學智不倦，頭目耳",
    "T15n0638_001:0535a10": "鼻髓腦肌肉支體，所在惠與不可稱限。乃",
    "T15n0638_001:0535a11": "到于佛豫懷是心，便却不學菩薩法，欲求滅",
    "T15n0638_001:0535a12": "身，是謂為限。「已得羅漢欲有所度，三昧禪",
    "T15n0638_001:0535a13": "息乃見人心，不能豫覩一切根本，不應病授",
    "T15n0638_001:0535a14": "藥適欲久住，觀察惡露不淨之軀，不以",
    "T15n0638_001:0535a15": "為樂視如仇賊、如虺如毒，早證泥洹，是謂為",
    "T15n0638_001:0535a16": "礙。「住于泥洹好明惡冥，不了諸法都無根",
    "T15n0638_001:0535a17": "本，而求處所不知空慧，是謂其心偏局。」",
    "T15n0638_001:0535a18": "離垢目又問佛言：「何謂中跱？」佛言：「發菩薩意，",
    "T15n0638_001:0535a19": "布施持戒忍辱精進一心智慧皆為妄想，欲",
    "T15n0638_001:0535a20": "得世尊三十二相八十種好，威神聖德與眾",
    "T15n0638_001:0535a21": "卓異，不解本無如來之化，示現身命反求謂",
    "T15n0638_001:0535a22": "有。又謂有人欲度吾我，不知本空行四等心，",
    "T15n0638_001:0535a23": "四恩著行至空無見無為因止，不知進退不",
    "T15n0638_001:0535a24": "知空慧，欲度眾生無善權方便法身之明可",
    "T15n0638_001:0535a25": "以濟之，是謂緣覺學。」說是語時，無數天人",
    "T15n0638_001:0535a26": "皆發無上正真道意。",
    "T15n0638_001:0535a27": "於是長者子名曰淨教，與五千群從來詣佛",
    "T15n0638_001:0535a28": "所，稽首佛足，退坐一面，叉手白佛言：「此諸",
    "T15n0638_001:0535a29": "群從好樂佛法，諸發道意，積何等行得至道",
    "T15n0638_001:0535b01": "慧？施行何法得攝佛土？」佛言：「有一法行而應",
    "T15n0638_001:0535b02": "道意。」「何謂一？」「心性調柔等向一切，是為一。」佛",
    "T15n0638_001:0535b03": "時頌曰：",
    "T15n0638_001:0535b04": "「心性常調柔，　　志意不麁獷；",
    "T15n0638_001:0535b05": "　平等攝一切，　　乃應菩薩行。",
    "T15n0638_001:0535b06": "「復次又有二法為菩薩行。何謂二？寂然心淨",
    "T15n0638_001:0535b07": "離諸著觀，覩於無見唯志大道；是為二。」佛",
    "T15n0638_001:0535b08": "時頌曰：",
    "T15n0638_001:0535b09": "「心淨常寂然，　　離見諸著觀；",
    "T15n0638_001:0535b10": "　釋六十二疑，　　唯念大道行。",
    "T15n0638_001:0535b11": "「又有三法為菩薩行。何謂為三？曉空不著，",
    "T15n0638_001:0535b12": "無相不縛，無願不脫；是為三。」佛時頌曰：",
    "T15n0638_001:0535b13": "「心常曉了空，　　無相不復縛；",
    "T15n0638_001:0535b14": "　無願無所脫，　　乃解三界結。",
    "T15n0638_001:0535b15": "「又有四法為菩薩行。何謂四？常遵慈心無有",
    "T15n0638_001:0535b16": "害意，長養道化常修慈悲，愍傷眾生生死勤",
    "T15n0638_001:0535b17": "苦為之雨淚；常奉喜意和顏悅色，向於群",
    "T15n0638_001:0535b18": "萌無憎愛心；常行護心勸教眾生使發道意",
    "T15n0638_001:0535b19": "已發道意至不退轉；已不退轉，至於道場",
    "T15n0638_001:0535b20": "無上正真道；是為四。」佛時頌曰：",
    "T15n0638_001:0535b21": "「常遵四等心，　　和顏意志悅；",
    "T15n0638_001:0535b22": "　愍哀眾生類，　　矜傷為雨淚。",
    "T15n0638_001:0535b23": "　心欲度眾生，　　等心無憎愛；",
    "T15n0638_001:0535b24": "　救護以道法，　　乃應菩薩行。",
    "T15n0638_001:0535b25": "「又有五法為菩薩行。何謂五？奉於禁戒而無",
    "T15n0638_001:0535b26": "所犯，定意攝志令心惔怕，智慧解空而無所",
    "T15n0638_001:0535b27": "起，脫於五陰使無處所，示現三界覩無所有；",
    "T15n0638_001:0535b28": "是為五。」佛時頌曰：",
    "T15n0638_001:0535b29": "「持戒無所犯，　　三昧意不亂；",
    "T15n0638_001:0535c01": "　智慧分別空，　　濟脫五陰聚。",
    "T15n0638_001:0535c02": "　覩見三世厄，　　示現在其中；",
    "T15n0638_001:0535c03": "　隨時而開化，　　各令得其所。",
    "T15n0638_001:0535c04": "「又有六法為菩薩行。何謂六？目覩皆空，耳聽",
    "T15n0638_001:0535c05": "無聲，鼻嗅無香，口語無言，身不存細滑，心",
    "T15n0638_001:0535c06": "無思想；是為六。」佛時頌曰：",
    "T15n0638_001:0535c07": "「目所覩皆空，　　耳聽無有聲；",
    "T15n0638_001:0535c08": "　鼻香無所著，　　舌味何所有？",
    "T15n0638_001:0535c09": "　計身但四大，　　心了本空事；",
    "T15n0638_001:0535c10": "　如是曉無形，　　乃應菩薩行。",
    "T15n0638_001:0535c11": "「又有七法為菩薩行。何謂七？攝身、口、意，寂定，",
    "T15n0638_001:0535c12": "無亂，無所復違；是為七。」佛時頌曰",
    "T15n0638_001:0535c13": "「常攝己身口，　　其心靜不亂；",
    "T15n0638_001:0535c14": "　寂寞定三昧，　　神通無不達。",
    "T15n0638_001:0535c15": "「又有八法為菩薩行。何謂八？施度無極，戒度",
    "T15n0638_001:0535c16": "無極，忍度無極，進度無極，寂定度無極，智",
    "T15n0638_001:0535c17": "度無極，權度無極，成名慧行；是為八。」佛時",
    "T15n0638_001:0535c18": "頌曰：",
    "T15n0638_001:0535c19": "「布施度無極，　　戒忍精進禪；",
    "T15n0638_001:0535c20": "　智慧自然達，　　道明為最尊。",
    "T15n0638_001:0535c21": "「又有九法為菩薩行。何謂九？除五陰，去六衰，",
    "T15n0638_001:0535c22": "滅三垢，蠲八難，不著三界，不慕三世，離羅漢",
    "T15n0638_001:0535c23": "心，遠緣覺意，常志大道；是為九。」佛時頌曰：",
    "T15n0638_001:0535c24": "「除五陰六衰，　　無三垢八難；",
    "T15n0638_001:0535c25": "　不著於三界，　　三世無所處。",
    "T15n0638_001:0535c26": "　以離羅漢心，　　無緣覺之念；",
    "T15n0638_001:0535c27": "　常慕求大道，　　斯謂菩薩行。",
    "T15n0638_001:0535c28": "「又有十法為菩薩行。何謂十？法寶三昧，善住",
    "T15n0638_001:0535c29": "三昧，無動三昧，度無轉三昧，寶積華三昧，",
    "T15n0638_001:0535c30": "日光耀三昧，諸利義三昧，現在三昧，慧光",
    "T15n0638_001:0536a01": "耀三昧，勇猛伏三昧，超日明三昧；是為十。」",
    "T15n0638_001:0536a02": "佛時頌曰：",
    "T15n0638_001:0536a03": "「以法寶三昧，　　善住無所動；",
    "T15n0638_001:0536a04": "　竪立不可震，　　寶積花三昧。",
    "T15n0638_001:0536a05": "　光耀諸利義，　　現在慧光明；",
    "T15n0638_001:0536a06": "　勇猛伏三昧，　　乃獲超日明。",
    "T15n0638_001:0536a07": "「復次離垢目！菩薩布施，天人樂從，開化慳者",
    "T15n0638_001:0536a08": "令無所惜；菩薩遵戒，天人樂從，化放恣者",
    "T15n0638_001:0536a09": "令無殃釁；菩薩忍辱，天人樂順，化忿狷者",
    "T15n0638_001:0536a10": "令無纖介；菩薩精進，天人樂從，化懈廢者令",
    "T15n0638_001:0536a11": "建勤力；菩薩一心，天人樂習，化憒擾者令志",
    "T15n0638_001:0536a12": "安寂；菩薩智慧，天人樂順，化蔽礙者令通聖",
    "T15n0638_001:0536a13": "範；菩薩行慈，天人樂之，化不仁者令等惋",
    "T15n0638_001:0536a14": "戀；菩薩行悲，天人樂之，化愚迷者悼愍眾生；",
    "T15n0638_001:0536a15": "菩薩喜悅，天人樂從，化愁慼者法鼓自娛；菩",
    "T15n0638_001:0536a16": "薩行護，天人樂之，救化無援將養一切；菩薩",
    "T15n0638_001:0536a17": "講法，天人樂聽，化志俗者令慕聖典；菩薩謙",
    "T15n0638_001:0536a18": "苦，天人樂恭，化貢高者奉敬三寶；菩薩利人，",
    "T15n0638_001:0536a19": "天人樂惠，化無義者令普施恩；菩薩行等，天",
    "T15n0638_001:0536a20": "人樂豫，化不恢泰令接未達。「菩薩行權，攝諸",
    "T15n0638_001:0536a21": "眾生化之為善，成平等覺悉生彼國；菩薩行",
    "T15n0638_001:0536a22": "三十七品，以攝眾生，意止意斷根力覺道，",
    "T15n0638_001:0536a23": "攝取眾生使令寂然，若成佛時悉生彼國；菩",
    "T15n0638_001:0536a24": "薩在于大會講深妙法，欲使蠕動悉蒙超度，",
    "T15n0638_001:0536a25": "若成佛時皆生彼國；菩薩行十德以攝眾生，",
    "T15n0638_001:0536a26": "悉開化之護身口意；菩薩說經蠲除八難，",
    "T15n0638_001:0536a27": "以攝眾生行八正道，若成佛時皆生彼國；菩",
    "T15n0638_001:0536a28": "薩自省不求彼闕，以攝眾生離諸邪見六十",
    "T15n0638_001:0536a29": "二網，若成佛時皆生彼國；菩薩說法以攝眾",
    "T15n0638_001:0536b01": "生，脫於八縛得至八解，若成佛時皆生彼國；",
    "T15n0638_001:0536b02": "菩薩說法除八思議，至不思議法門之海，若",
    "T15n0638_001:0536b03": "成佛時悉生彼國。菩薩說法，假使逮得無所",
    "T15n0638_001:0536b04": "從生法忍，成具佛事示現泥洹，度無量人皆",
    "T15n0638_001:0536b05": "使得道。「如是離垢目！菩薩所行本末若斯。以",
    "T15n0638_001:0536b06": "應此行，號字自然，成立國土，度脫群黎。」佛說",
    "T15n0638_001:0536b07": "是時，離垢目長者子、五千營從，皆發無上正",
    "T15n0638_001:0536b08": "真道意，尋時逮得不起法忍。於是居士名曰",
    "T15n0638_001:0536b09": "見正，前白佛言：「我常聞佛，思一奉覲，罪蓋之",
    "T15n0638_001:0536b10": "故不能自到，今日乃果，欣踊難量，視尊無厭",
    "T15n0638_001:0536b11": "聽法不倦，唯加大恩，使我世世值遇天尊！」佛",
    "T15n0638_001:0536b12": "言：「善哉善哉！有四事常不離佛。何謂四？常",
    "T15n0638_001:0536b13": "念如來立佛形像，聞經深義則信奉行，雖不",
    "T15n0638_001:0536b14": "見佛曉了本無，知十方佛則一法身；是為四",
    "T15n0638_001:0536b15": "事不離諸佛。「又有四事，雖面覩佛則不見之。",
    "T15n0638_001:0536b16": "如來現在不往聽經，不採其義，不能奉行、",
    "T15n0638_001:0536b17": "宣示於人；是為四，雖面見佛，則為不見。「又",
    "T15n0638_001:0536b18": "有見佛，自計吾我，不解非常苦空非身，墮四",
    "T15n0638_001:0536b19": "顛倒。聽經著音，不能分別呼聲之響，於其人",
    "T15n0638_001:0536b20": "身則滅度也。佛以滅度不現世間，其人聞經",
    "T15n0638_001:0536b21": "欣然心開，如冥覩明，曉知如來隨俗現化，奉",
    "T15n0638_001:0536b22": "行道禁不違經典，離外邪法六十二見，行四",
    "T15n0638_001:0536b23": "等心無憎無愛；佛雖滅度，志達如是，常為相",
    "T15n0638_001:0536b24": "見。」復問曰：「何謂見佛？何謂聞法？何因供養？」",
    "T15n0638_001:0536b25": "佛言：「見如來身，觀知何行得至於佛，本因六",
    "T15n0638_001:0536b26": "度無極。愍傷一切如父如母如子如身，不貪",
    "T15n0638_001:0536b27": "四大，是為見佛。聞說經法不著音聲，但取其",
    "T15n0638_001:0536b28": "法不取於人，取要不聲、取慧不形、取正不說，",
    "T15n0638_001:0536b29": "是為聞經。若見道跡、往來、不還、無著、緣覺、世",
    "T15n0638_001:0536c01": "尊、菩薩，等心供養，謙遜卑順不以憍慢，為見",
    "T15n0638_001:0536c02": "聖眾。」又問曰：「何謂魔事？」佛言：「魔有四事。何",
    "T15n0638_001:0536c03": "謂為四？一曰、身魔，身犯眾惡，五陰六衰，不順",
    "T15n0638_001:0536c04": "佛法。二曰、欲塵魔，愛欲情態無有休息。三曰、",
    "T15n0638_001:0536c05": "死魔，生諸想著，不興法念。四曰、天魔，及與",
    "T15n0638_001:0536c06": "官屬來試乞求無有厭足，意止意斷，魔則降",
    "T15n0638_001:0536c07": "伏。譬如兩木相揩，則自生火還燒其木，火不",
    "T15n0638_001:0536c08": "從水出不從風出不從地出，其四魔者亦復",
    "T15n0638_001:0536c09": "如是，皆由心生不從外來。譬如畫師畫作形",
    "T15n0638_001:0536c10": "像，隨手大小。雖因緣合，有彩有板有筆，畫師",
    "T15n0638_001:0536c11": "不畫不能成像。四魔如是，心已堅固便無所",
    "T15n0638_001:0536c12": "起則無四魔。所以者何？五陰無處、四大本無、",
    "T15n0638_001:0536c13": "十二因緣無有端緒，曉了如是則無魔事。計",
    "T15n0638_001:0536c14": "我人有壽命，墮魔見縛；分別無身乃降伏",
    "T15n0638_001:0536c15": "魔。」離垢目白佛：「何謂法寶三昧？」佛言：「不斷",
    "T15n0638_001:0536c16": "三寶佛法聖眾。」「何謂不斷？」「發無上正真道意，",
    "T15n0638_001:0536c17": "成諸德本如須彌山，信樂大乘心不動移，",
    "T15n0638_001:0536c18": "先覩嘉瑞三千佛土，億百千藏皆滿具足，逮",
    "T15n0638_001:0536c19": "成殊勝難當總持，而成就達施度無極。初",
    "T15n0638_001:0536c20": "發心時捨身之安常憂一切，諸樂所樂不以",
    "T15n0638_001:0536c21": "為樂，棄俗所慕以法為樂。」「何謂俗樂？」「吾我",
    "T15n0638_001:0536c22": "人壽、五陰六衰、十二因緣，伎樂飲食、官爵奉",
    "T15n0638_001:0536c23": "祿、財物富貴、妻子奴婢、眷屬營從、田宅牛馬車",
    "T15n0638_001:0536c24": "乘，是俗所樂。」「何謂法樂？」「曉知無我無人無壽",
    "T15n0638_001:0536c25": "無命，五通六達，十二部經，講讀諷誦菩薩",
    "T15n0638_001:0536c26": "道法，於七法財不以為厭，四恩之行，行四",
    "T15n0638_001:0536c27": "等心慈悲喜護，六度無極眾善之行，無毀害",
    "T15n0638_001:0536c28": "心，蚑行喘息人物之類以為國土，不自稱譽",
    "T15n0638_001:0536c29": "不毀其餘，其心慺慺常志一切，天神龍鬼",
    "T15n0638_001:0537a01": "人民大小覩斯人者，莫不興意而為善德，是",
    "T15n0638_001:0537a02": "謂法樂。「又行十事。何謂十？信根第一，定根為",
    "T15n0638_001:0537a03": "本，大慈為元，大哀為尊，志性調柔，諸通慧",
    "T15n0638_001:0537a04": "正，建立眾生，四恩為首，道品則最，志護佛",
    "T15n0638_001:0537a05": "法以為徒隷；是為十。「復次不犯十行。何謂",
    "T15n0638_001:0537a06": "十？身不殺、盜、婬，口不妄言、兩舌、惡口、綺語，意",
    "T15n0638_001:0537a07": "不恚嫉、狐疑、邪見；是為十。「愍念十方如母",
    "T15n0638_001:0537a08": "念子，於色痛想行識不亂，不為俗人所惑，不",
    "T15n0638_001:0537a09": "為榮華所侮，不從貪人不從瞋恚不從愚",
    "T15n0638_001:0537a10": "癡，不謗三寶不懷譎詭，興六念行佛法眾",
    "T15n0638_001:0537a11": "施信慧，出入行步不尚矜高。初發意者如月",
    "T15n0638_001:0537a12": "始生會當成滿，天龍鬼神所見擁護，不為邪",
    "T15n0638_001:0537a13": "惡所見中害。心存三法以道為寶，以世為無",
    "T15n0638_001:0537a14": "常，是為法寶三昧也。」離垢目又問曰：「何謂",
    "T15n0638_001:0537a15": "善住三昧？」佛言：「譬若如地，善惡美苦臭香",
    "T15n0638_001:0537a16": "不淨之物悉受不污。菩薩如是，受一切法而",
    "T15n0638_001:0537a17": "自修立，先覩嘉瑞三千佛土平等如掌，眾寶",
    "T15n0638_001:0537a18": "蓮華以為莊嚴，逮成殊勝難喻總持，則",
    "T15n0638_001:0537a19": "具超越戒度無極。「又行十事：蠲八難態，建立",
    "T15n0638_001:0537a20": "佛德，度於聲聞、緣覺之乘，淨身口意，諸事所",
    "T15n0638_001:0537a21": "由皆從佛法，嚴莊志性度三趣厄，具滿諸願",
    "T15n0638_001:0537a22": "檢御人心；是為十。「身常行慈不竊不婬，講",
    "T15n0638_001:0537a23": "議經典不為浮華，至誠和諍言軟不麁未",
    "T15n0638_001:0537a24": "曾綺飾，捨貪念施為人安調，離於邪見而樂",
    "T15n0638_001:0537a25": "正法。常觀非常苦空非身，以世為穢以法為",
    "T15n0638_001:0537a26": "計，心自修立常患不及，視身無益五陰則損，",
    "T15n0638_001:0537a27": "欲拔五慾，佛道為尊不懷悔恨，察天無常觀",
    "T15n0638_001:0537a28": "人如夢，三塗最苦憐愍傷之，以何方便自濟",
    "T15n0638_001:0537a29": "生死五陰之難并化他人？計十方人則為我",
    "T15n0638_001:0537b01": "所。所以者何？欲度脫之。見來侵者不念其惡，",
    "T15n0638_001:0537b02": "若光益者不偏念善，見罵詈者默而不報，若",
    "T15n0638_001:0537b03": "撾捶者受而不挍，若瞋恚者慈心向之，若",
    "T15n0638_001:0537b04": "輕毀者哀而不害。「又自羞恥，從無數劫在生",
    "T15n0638_001:0537b05": "死中，五陰所蓋不能自拔，心迷意惑流於",
    "T15n0638_001:0537b06": "五江，四懼之患不能自覺。有物能施，知財非",
    "T15n0638_001:0537b07": "常身非我有，求于善友遠離惡友，發意向佛",
    "T15n0638_001:0537b08": "恒求尊經，不慕世名行常恭敬，志於信戒聞",
    "T15n0638_001:0537b09": "施慧道，不為疑惑犯禁懈怠慳貪愚癡捨道",
    "T15n0638_001:0537b10": "義也。「常思念法如飢求食，稍入於道，如泉遠",
    "T15n0638_001:0537b11": "流稍入于海，如母生子乳哺養育。治生",
    "T15n0638_001:0537b12": "救命不居畜積，供給父母弟兄妻子奴客婢",
    "T15n0638_001:0537b13": "使，皆念愍哀欲令得度，不墮三塗使越三界，",
    "T15n0638_001:0537b14": "歸命三尊佛法聖眾，獲三達智、無礙之慧，不",
    "T15n0638_001:0537b15": "為三垢之所霑污，其行是者則善住三昧",
    "T15n0638_001:0537b16": "也。」",
    "T15n0638_001:0537b17": "離垢目白佛言：「何謂無動三昧？」佛言：「譬如師",
    "T15n0638_001:0537b18": "子、諸鹿之王，鹿獸畏威，靡不慴伏，先覩嘉",
    "T15n0638_001:0537b19": "瑞三千佛土，自現執持五兵勇猛，逮成善住",
    "T15n0638_001:0537b20": "總持，則具超越忍度無極。「又有十事。何謂十？",
    "T15n0638_001:0537b21": "忍辱為本，信悅為力，訓一切人深妙法忍，",
    "T15n0638_001:0537b22": "散割諸結，除所欲礙，不慕身原，不惜壽命，",
    "T15n0638_001:0537b23": "以諸通慧，超三脫門，觀法平等；是為十。護身",
    "T15n0638_001:0537b24": "口意，常以諸法而興因緣。「何謂法樂？樂於佛",
    "T15n0638_001:0537b25": "法不好俗法，樂聞經典不思世談，樂供養眾",
    "T15n0638_001:0537b26": "不為俗黨，但樂三寶不志三垢，樂度三處不",
    "T15n0638_001:0537b27": "為霑污，樂觀四大為地水火風不計我許，樂",
    "T15n0638_001:0537b28": "安人物不為危害，樂施所有不為慳悋，樂奉",
    "T15n0638_001:0537b29": "禁戒不毀所遵，樂忍於辱不失德本，樂精進",
    "T15n0638_001:0537c01": "力不為罪根，樂禪一心不為亂意，樂深智慧",
    "T15n0638_001:0537c02": "不為愚惑。樂化塵勞不為垢濁，樂佛國淨不",
    "T15n0638_001:0537c03": "厭開化，樂嚴道法不為非法，樂三脫門離空",
    "T15n0638_001:0537c04": "相願，樂無為法不樂俗為，樂入深法不為",
    "T15n0638_001:0537c05": "失節，志樂欣喜離怒不諦。樂自然法亦不捨",
    "T15n0638_001:0537c06": "人，樂習善友遠世親厚，樂常志道不造迷惑，",
    "T15n0638_001:0537c07": "樂講正議不為俗典，樂慕菩薩不為聲聞，樂",
    "T15n0638_001:0537c08": "求正覺不為緣覺，樂向大道不為細術，樂存",
    "T15n0638_001:0537c09": "八等不為八邪，樂六十二慧不為身墮六十",
    "T15n0638_001:0537c10": "二見，樂無上法不為下劣，樂大乘業棄羅漢",
    "T15n0638_001:0537c11": "法。是為法樂。「又有十事，疾得定覺。何謂十",
    "T15n0638_001:0537c12": "事？慈心哀人不為危害，常行十善，遠離惡",
    "T15n0638_001:0537c13": "行，專心修道，善念佛法如飢求食如渴求",
    "T15n0638_001:0537c14": "飲，普尊深義，不偏他念，慈念十方，欲度一",
    "T15n0638_001:0537c15": "切不自念己；是為十。「所以名曰無動三昧之",
    "T15n0638_001:0537c16": "法，超越第一第二三昧之故，不為欲法之所",
    "T15n0638_001:0537c17": "迷惑，奉行菩薩慈心之法，布施、持戒、忍辱、精",
    "T15n0638_001:0537c18": "進、一心智慧以救眾生三趣之難，稍習大慈",
    "T15n0638_001:0537c19": "欲濟三界，視一切人如己無異，不為他念常",
    "T15n0638_001:0537c20": "念法念，以法為本以俗為罪，常哀群萌悉使",
    "T15n0638_001:0537c21": "至道，是為無動三昧。」離垢目白佛言：「何謂",
    "T15n0638_001:0537c22": "度無動三昧？」佛言：「譬如自然鉤鎖力士勇猛",
    "T15n0638_001:0537c23": "力強，多所開闢獨步雄傑，雄傑無侶，除諸穢",
    "T15n0638_001:0537c24": "害塵勞仇怨，先覩嘉瑞三千佛土，四方四隅",
    "T15n0638_001:0537c25": "有大風來，若干種華普遍佛土，分別逮成",
    "T15n0638_001:0538a01": "難當總持，則具超越進度無極。「又有十事。何",
    "T15n0638_001:0538a02": "謂十？等精進根進力為本，平等方便意止",
    "T15n0638_001:0538a03": "為首，令一切人不貪樂身，而以心口順化眾",
    "T15n0638_001:0538a04": "生，所住不迴而無所處，精進最上，降伏怨",
    "T15n0638_001:0538a05": "愶，勤修成就，諸通妙慧；是為十。「念四大身猶",
    "T15n0638_001:0538a06": "若蚖蛇，畏老病死，不捨終始不為惑事，慈",
    "T15n0638_001:0538a07": "悲喜護蚑行喘息人物之類，如父如母如子",
    "T15n0638_001:0538a08": "如身等無差特，常思道義無貪怒癡，念為布",
    "T15n0638_001:0538a09": "施不為慳想；奉持禁戒無犯惡想；為忍辱念",
    "T15n0638_001:0538a10": "無瞋恚想；常修精進無懈怠想；精專一心無",
    "T15n0638_001:0538a11": "亂意想；智慧行正無闇蔽想；常求方便至心",
    "T15n0638_001:0538a12": "善權無放逸想。「念勸化人如度己身，一切所",
    "T15n0638_001:0538a13": "有非我之有；念墮地獄者毒痛之患如身自",
    "T15n0638_001:0538a14": "遭，常省己過彼罪代受不以為怨。念餓鬼趣",
    "T15n0638_001:0538a15": "飢渴窮乏，為之悲泣戰慄寒心，欲令度脫",
    "T15n0638_001:0538a16": "自然安隱，使服法食除五陰六衰之渴，誦習",
    "T15n0638_001:0538a17": "經典以為飯食，分別經義以為飲漿，修六法",
    "T15n0638_001:0538a18": "行以為賢良，出入行步精進安詳。念墮獸者",
    "T15n0638_001:0538a19": "常懷惻愴，欲令安隱畢其前債，了故世罪無",
    "T15n0638_001:0538a20": "令造新，奉行諸善不為眾惡，自觀察已世世",
    "T15n0638_001:0538a21": "不了，坐計吾我不信道法，思犯罪者如沒深",
    "T15n0638_001:0538a22": "淵，奉法信戒心如虛空，不解法者展轉五道",
    "T15n0638_001:0538a23": "猶如車輪。父母相憂兄弟相念，夫妻相戀",
    "T15n0638_001:0538a24": "持心不堅，若為父母反為子女，本為子女",
    "T15n0638_001:0538a25": "反為父母，或為夫妻更為怨家，顛倒上下無",
    "T15n0638_001:0538a26": "常根本。「此菩薩意常慈念之，開化使信入佛",
    "T15n0638_001:0538a27": "正道，信解非常苦空非身，是為度無動三",
    "T15n0638_001:0538a28": "昧。」",
    "T15n0638_001:0538a29": "離垢目白佛言：「何謂寶積華三昧？」佛言：「譬如",
    "T15n0638_001:0538b01": "忉利天上晝度樹，以諸本行度於五根，超",
    "T15n0638_001:0538b02": "越眾生心淨如空，先覩嘉瑞三千佛土，眾音",
    "T15n0638_001:0538b03": "伎樂雜交瓔珞莊飾其身，以思夷華光耀",
    "T15n0638_001:0538b04": "其體，雨解脫華及青蓮華侍在其上。以是之",
    "T15n0638_001:0538b05": "故諸德總持，便為受應禪度無極。「又有十事。",
    "T15n0638_001:0538b06": "何謂十？調伏諸根以為德本，一心為力，平等",
    "T15n0638_001:0538b07": "方便，定意不亂，禁戒為原，脫門為上，趣于",
    "T15n0638_001:0538b08": "定要，而無所有，消殪塵勞，具惟諸定；是為",
    "T15n0638_001:0538b09": "十。「愍哀五道攻除五陰，成立五根蠲化五色，",
    "T15n0638_001:0538b10": "而已積德具足五品——戒定慧解度知見品——慕",
    "T15n0638_001:0538b11": "志五通十力當蒙，不與諸殃罪釁相遇，在在",
    "T15n0638_001:0538b12": "生處常修佛法，名德遠著愍哀三界，不為",
    "T15n0638_001:0538b13": "愚迷了善惡趣。譬如萬川歸向四海流駛水",
    "T15n0638_001:0538b14": "之瀆；此菩薩行奉法如是，精進不休遂向",
    "T15n0638_001:0538b15": "大道。譬如若月十日之時，光明轉盛照于",
    "T15n0638_001:0538b16": "眾生；菩薩如是，功德威耀日日增益，度諸",
    "T15n0638_001:0538b17": "危厄哀愍群黎之患。「又有五事行。何等為五？",
    "T15n0638_001:0538b18": "五戒清淨譬如明鏡無所霑污，十善不犯",
    "T15n0638_001:0538b19": "以為具足，不失道意，不為邪想，不自貪身；",
    "T15n0638_001:0538b20": "是為五。「復有五：除瞋恚色，無怯弱心，棄慳",
    "T15n0638_001:0538b21": "貪意蠲諛諂志；分別解空，不但口說常修",
    "T15n0638_001:0538b22": "一心不為亂行；知豪貴勢富樂如化，觀色如",
    "T15n0638_001:0538b23": "泡、痛痒如沫、想如芭蕉、生死如影、識若如",
    "T15n0638_001:0538b24": "幻；不為色使、不為痛痒惑、不為想還、不為",
    "T15n0638_001:0538b25": "邪行、不為識退，解五陰空；是為五。「復有五。",
    "T15n0638_001:0538b26": "何等五？貪、婬、瞋恚、睡眠、調戲狐疑。除斯五蓋，",
    "T15n0638_001:0538b27": "徹視洞聽輕舉能飛，知人心所念，自知所從",
    "T15n0638_001:0538b28": "來生死之處，以五神通而自娛樂；不以五陰",
    "T15n0638_001:0538b29": "而為放逸。身修德行不為非法，開化說法多",
    "T15n0638_001:0538c01": "所安隱；不為多惡危害之事，以道為業，習",
    "T15n0638_001:0538c02": "法為食解義為飲；不慕豪貴以法為豪了",
    "T15n0638_001:0538c03": "空為貴。是為寶積華三昧。」",
    "T15n0638_001:0538c04": "離垢目白佛言：「何謂日光曜三昧？」佛言：「先覩",
    "T15n0638_001:0538c05": "嘉瑞見三千佛土，眾寶浴池八味之水湛滿",
    "T15n0638_001:0538c06": "且清，植以青蓮紅黃白華，周匝欄楯皆用七",
    "T15n0638_001:0538c07": "寶，與瑞華俱，底布金沙，自身娛樂遊戲其中。",
    "T15n0638_001:0538c08": "逮成慧定證明總持，則具超越智度無極。「又",
    "T15n0638_001:0538c09": "有十事。何謂十？慧為根原，智力為上，正見",
    "T15n0638_001:0538c10": "為最，等意為勝，修身諸德，盡入諸種聖諦",
    "T15n0638_001:0538c11": "之相，為平等相，慧無陰蓋，除諸往見，不起法",
    "T15n0638_001:0538c12": "忍；是為十事。「觀于六情本無處所，無所從來",
    "T15n0638_001:0538c13": "無所從去，本自然空緣對而興。譬如天雨不",
    "T15n0638_001:0538c14": "從龍出、不從水出、不從地出、不從龍心出，皆",
    "T15n0638_001:0538c15": "因緣合會乃致此雨。六情諸入亦復如斯，猶",
    "T15n0638_001:0538c16": "因緣成不得獨立，生死如是。譬如畫師畫作",
    "T15n0638_001:0538c17": "人像、屋室舍宅、象馬車乘，未畫作時不見處",
    "T15n0638_001:0538c18": "所，工治壁板素筆彩繪，具眾緣合具會乃成",
    "T15n0638_001:0538c19": "之。善惡如是，因緣合成。「若復行道，因十善行，",
    "T15n0638_001:0538c20": "六度無極，布施、持戒、忍辱、精進、一心、智慧，善",
    "T15n0638_001:0538c21": "權方便，乃合成耳。不著佛身不離佛身，心意",
    "T15n0638_001:0538c22": "無想自然如空，稍入大慈又修大悲喜護等",
    "T15n0638_001:0538c23": "行，不自為身常為一切亦不有求，身行謹",
    "T15n0638_001:0538c24": "勅口言謙順心念柔和，無有諛諂質朴無邪。",
    "T15n0638_001:0538c25": "「又有六事，疾得無上正真之道。何等六？常依",
    "T15n0638_001:0538c26": "佛住，入於正真心不迴還，於內意行而自",
    "T15n0638_001:0539a01": "曉了，得善朋友因而委付，志願弘綽不以厭",
    "T15n0638_001:0539a02": "足，心非不協不乏智慧；是為六。「菩薩行道",
    "T15n0638_001:0539a03": "不倚於色痛想行識，不倚內外，隨本法教，",
    "T15n0638_001:0539a04": "不違菩薩深妙之行，不廢大慈不失大悲，隨",
    "T15n0638_001:0539a05": "世所乏而救濟之。修道正化不為邪教，一",
    "T15n0638_001:0539a06": "心向慧不為愚蔽，分別六衰猶如化幻影",
    "T15n0638_001:0539a07": "響野馬、水中之月夢中所見忽不知處，是為",
    "T15n0638_001:0539a08": "日光曜三昧。多所感動柔順法忍。」",
    "T15n0638_001:0539a09": "離垢目白佛言：「何謂為逮成諸利義三昧？」佛",
    "T15n0638_001:0539a10": "言：「先覩嘉瑞見三千佛土，眾寶浴池察其左",
    "T15n0638_001:0539a11": "右，度地獄厄遊于曠野，逮成奇特聚落總",
    "T15n0638_001:0539a12": "持，則具超越權度無極。「又有十事。何謂十？",
    "T15n0638_001:0539a13": "入諸志行，建立眾生，無極大慈普哀為本，心",
    "T15n0638_001:0539a14": "性調柔未曾厭倦，捨於弟子緣覺之乘，所觀",
    "T15n0638_001:0539a15": "審諦，導御道心，以諸通慧，立不退轉，覺了",
    "T15n0638_001:0539a16": "弘智；是為十事。「常以正慧，遠離邪見，自然修",
    "T15n0638_001:0539a17": "道不為俗惑，深入微妙無極之法，普入道俗，",
    "T15n0638_001:0539a18": "於俗不俗於道無倚，思及聖教開化眾生，",
    "T15n0638_001:0539a19": "老病死者常護身事，攘却六情不墮六衰，",
    "T15n0638_001:0539a20": "不從七邪常攝七覺，心了不邪精進不廢，順",
    "T15n0638_001:0539a21": "法不違好喜不恨，信根不迷安隱不危志定",
    "T15n0638_001:0539a22": "不亂，信財信智本無戒財，不墜小乘慚愧",
    "T15n0638_001:0539a23": "財，愧于三界未得度也，羞恥財恥不弘慧，",
    "T15n0638_001:0539a24": "博聞財聞無等倫，至深遠智布施財施，以大",
    "T15n0638_001:0539a25": "道智慧財，入於智慧廣度一切。「有十事至不",
    "T15n0638_001:0539a26": "退轉。何謂十？聞有度無極心不動迴，有佛無",
    "T15n0638_001:0539a27": "佛心不動迴，有法無法心不動迴，有聖眾無",
    "T15n0638_001:0539a28": "聖眾心不動迴，有道無道心不動迴，有菩薩",
    "T15n0638_001:0539a29": "無菩薩心不動迴，有法身無法身心不動迴，",
    "T15n0638_001:0539b01": "有俗無俗心不動迴，有人無人心不動迴，有",
    "T15n0638_001:0539b02": "命無命心不動迴，有壽無壽心不動迴；是為",
    "T15n0638_001:0539b03": "十。「飛到十方教化諸天及諸群萌，以法為本",
    "T15n0638_001:0539b04": "以道為原不計吾我，或入地獄救濟苦痛；或",
    "T15n0638_001:0539b05": "入禽獸開化愚冥；或入餓鬼慰滿飢毒；隨",
    "T15n0638_001:0539b06": "俗訓化各得其所，不為俗法之所染污。淨如",
    "T15n0638_001:0539b07": "日光明若月盛，菩薩得不退轉能行權變，",
    "T15n0638_001:0539b08": "有所開濟輒多保度，諸苦惱者皆獲大安，諸",
    "T15n0638_001:0539b09": "無智者悉弘智謀，是為逮成諸利義三昧。」",
    "T15n0638_001:0539b10": "離垢目白佛言：「何謂為現在諸佛目前立三",
    "T15n0638_001:0539b11": "昧？」佛言：「譬如月盛具足滿時眾冥皆除，喻諸",
    "T15n0638_001:0539b12": "所作精修清淨所願者成，具立佛土訓化",
    "T15n0638_001:0539b13": "眾生，先覩嘉瑞三千佛土，師子鹿王首戴繒",
    "T15n0638_001:0539b14": "帛，其身高大威御雜獸。逮成無極諸總持",
    "T15n0638_001:0539b15": "門八萬四千，則具超越以慧成就。「又有十事：",
    "T15n0638_001:0539b16": "一心定意三月，無想念，專志向佛，眾想",
    "T15n0638_001:0539b17": "皆斷，不為諸求，解法悉空，不畏三界，不樂無",
    "T15n0638_001:0539b18": "為，不計有為，解知法身；是為十。「其所向方",
    "T15n0638_001:0539b19": "聞現在佛，常念彼方覩佛眾會四部弟子為",
    "T15n0638_001:0539b20": "說經法，察四大空，地如聚沫、水如朝露、火",
    "T15n0638_001:0539b21": "如紅電、風如搖扇。分別四大因緣合成本無",
    "T15n0638_001:0539b22": "所有。「自觀身貌察一切根本無形貌；自觀",
    "T15n0638_001:0539b23": "痛痒知本無痛痒；自觀思想察一切思想",
    "T15n0638_001:0539b24": "知本無思想；自觀其意知本無意，以觀已",
    "T15n0638_001:0539b25": "空見一切無。「愍哀八難，釋世八事，盛衰毀",
    "T15n0638_001:0539b26": "譽，有名無名，勤苦安樂，捨于八邪，不住八正。",
    "T15n0638_001:0539b27": "等處有無亦無所住，行四等心慈悲喜護，四",
    "T15n0638_001:0539b28": "恩濟眾惠施仁愛饒益等利。一心向佛無諸",
    "T15n0638_001:0539b29": "想念，五陰則斷六衰無處心則得定，不見四",
    "T15n0638_001:0539c01": "大不見人民，不覩天地人物永無所見，久",
    "T15n0638_001:0539c02": "久乃覩十方諸佛。譬如水濁不見其底，停久",
    "T15n0638_001:0539c03": "不動詳而清澈。菩薩如是，適定無想觀無",
    "T15n0638_001:0539c04": "所見，五陰六衰[火*霍]如雲除，日月光顯覩十方",
    "T15n0638_001:0539c05": "佛。以復觀之，我至佛所？佛為來耶？心則自",
    "T15n0638_001:0539c06": "惟，佛亦不來，我亦不往。譬如明鏡清水淨油，",
    "T15n0638_001:0539c07": "觀形覩影不入不出。菩薩如是，覩十方佛亦",
    "T15n0638_001:0539c08": "無往還。譬如夢中歸本鄉里，自見父母兄弟",
    "T15n0638_001:0539c09": "妻子，寤則不見。菩薩如是，覩十方佛，從三",
    "T15n0638_001:0539c10": "昧寤都無所見。所以者何？解知本無，三十二",
    "T15n0638_001:0539c11": "相、八十種好但化現耳！無形無處。譬如虛空，",
    "T15n0638_001:0539c12": "不可別知何者是空。法身如斯無有處所，乃",
    "T15n0638_001:0539c13": "能覩達一切之原，坐覩十方不往不來，是",
    "T15n0638_001:0539c14": "為現在諸佛立目前三昧。」",
    "T15n0638_001:0539c15": "離垢目白佛言：「何謂為慧光耀三昧。」佛言：",
    "T15n0638_001:0539c16": "「先覩嘉瑞三千佛土，轉輪聖王造法王教，無",
    "T15n0638_001:0539c17": "量君子臣輔百千眷屬營從，於虛空中執諸",
    "T15n0638_001:0539c18": "寶華以覆其身。逮成無盡行總持門，六十",
    "T15n0638_001:0539c19": "萬姟諸總持慧，則具超越教化眾生。譬如明",
    "T15n0638_001:0539c20": "月神珠，令諸窮匱周滿所僥，具足諸法訓誨",
    "T15n0638_001:0539c21": "群萌，隨一切人而應施與無盡德藏。「又有十",
    "T15n0638_001:0539c22": "事。何謂十？以法布施，戒攝不順，忍攝強暴，",
    "T15n0638_001:0539c23": "進攝慢怠，一心攝亂，慧攝邪智，善權隨時化",
    "T15n0638_001:0539c24": "以大乘闡弘大道，遊于八難脫八邪行，等",
    "T15n0638_001:0539c25": "心一切無偏頗行；是為十。「住八不思議，不捨",
    "T15n0638_001:0540a01": "菩薩，觀于三界若如幻化不以為實。自忖何",
    "T15n0638_001:0540a02": "來去至何所？不見去來而隨行住，各各自成",
    "T15n0638_001:0540a03": "譬如野馬。夏行曠野無人之處，遙見大河流",
    "T15n0638_001:0540a04": "水，其傍生樹若干種果而甚茂盛。其人飢渴，",
    "T15n0638_001:0540a05": "既熱疲勞不可復言，欲往趣之。看之如近，",
    "T15n0638_001:0540a06": "走有里數都不見水，乃解野馬無有水也。達",
    "T15n0638_001:0540a07": "者頻覩則知無水，不走趣求。眾生不了三界",
    "T15n0638_001:0540a08": "如幻化者，計吾我有壽命，聞佛說經一切無",
    "T15n0638_001:0540a09": "常，乃思覺之不復為惑。菩薩解知一切處",
    "T15n0638_001:0540a10": "三界者，如化如幻、如影野馬、如夢水月，悉知",
    "T15n0638_001:0540a11": "本無，無著無縛無脫，一切無求。猶如鷰母",
    "T15n0638_001:0540a12": "養活諸子，菩薩如是，開化一切亦無所置。譬",
    "T15n0638_001:0540a13": "如導師多將賈人歸本鄉里，不逢惡賊安隱",
    "T15n0638_001:0540a14": "到家。菩薩如是，以慧光耀三昧之定，携接",
    "T15n0638_001:0540a15": "一切去婬怒癡三毒之冥，開示三乘大乘為",
    "T15n0638_001:0540a16": "本各令得所。譬如醫王見眾人疾應病授",
    "T15n0638_001:0540a17": "藥，諸被病者莫不消除。菩薩如是，以慧光",
    "T15n0638_001:0540a18": "耀三昧，普見群萌五道之患三毒酷苦，以大",
    "T15n0638_001:0540a19": "慈悲而開化之，令奉正訓無極之慧，發未發",
    "T15n0638_001:0540a20": "者，堅進迴向者，昇一生補處，至無上正",
    "T15n0638_001:0540a21": "真之道，是為慧光耀三昧之定也。」◎",
    "T15n0638_001:0540a22": "◎離垢目白佛言：「何謂勇猛伏三昧？」佛言：「譬",
    "T15n0638_001:0540a23": "如轉輪聖王，功祚無量威德巍巍而得自在，",
    "T15n0638_001:0540a24": "於一切法得無盡慧。方之虛空無垢清淨，先",
    "T15n0638_001:0540a25": "覩嘉瑞三千佛土，如來形容紫磨金顏，其光",
    "T15n0638_001:0540a26": "方圓與無數梵德億百那術而為說經，逮成",
    "T15n0638_001:0540a27": "無量行總持門，恒沙百千姟總持行，則具超",
    "T15n0638_001:0540a28": "越聖智多所成就。「又有十事。何謂十？志一",
    "T15n0638_001:0540a29": "切智無所適莫，不住有為不住無為，行普慈",
    "T15n0638_001:0540b01": "心等于眾生，行大悲心等若虛空，無弟子念",
    "T15n0638_001:0540b02": "無菩薩想，亦無俗志亦無道意，常以大慧順",
    "T15n0638_001:0540b03": "化群黎，入一切生亦無所生，現諸佛土不捨",
    "T15n0638_001:0540b04": "法身，等心吾我及與泥洹；是為十事。「不以身",
    "T15n0638_001:0540b05": "口有所言行，心常安定不增不減，現于欲界",
    "T15n0638_001:0540b06": "度諸欲塵，於欲自然亦無所著一切無求，譬",
    "T15n0638_001:0540b07": "如蓮華不著塵水；現于色界於色自然無所",
    "T15n0638_001:0540b08": "求望，譬如麻油不與水合，觀色無色自察本",
    "T15n0638_001:0540b09": "無亦無所察；現無色界無色自然無後無前，",
    "T15n0638_001:0540b10": "譬如火焰不燒虛空，亦無增損不來不去無",
    "T15n0638_001:0540b11": "去來處；獨步三界以越三處，譬如飛鳥飛",
    "T15n0638_001:0540b12": "行虛空無所罣礙；濟脫三界各隨本志，使疾",
    "T15n0638_001:0540b13": "開解得至大乘。譬如醫王持若干藥，各以應",
    "T15n0638_001:0540b14": "病而令服食，風寒熱病即使瘳愈。菩薩如",
    "T15n0638_001:0540b15": "是，以佛法藥，療治婬怒癡病，使無有餘，其",
    "T15n0638_001:0540b16": "心清淨無形無名。猶如猛健大軍之主攻討",
    "T15n0638_001:0540b17": "惡逆，菩薩如是，以大慈悲開化眾生，諸周",
    "T15n0638_001:0540b18": "旋者闇昧之人，六十二見諸邪狐疑墮羅網",
    "T15n0638_001:0540b19": "者，及六十二諸非正法，皆令發意，自遵六度",
    "T15n0638_001:0540b20": "大慈大悲眾行之要，使至大乘。譬如船師御",
    "T15n0638_001:0540b21": "堅牢船，通度往還一切黎庶，各隨彼此。菩",
    "T15n0638_001:0540b22": "薩如是，以勇猛伏三昧之定，度脫無量生死",
    "T15n0638_001:0540b23": "之惱，於聲聞現隨心開化；於緣覺現從本誨",
    "T15n0638_001:0540b24": "授，示現佛身開三道教，或現大法無極之慧",
    "T15n0638_001:0540b25": "大乘深法，無三惡道亦無三乘。譬如幻師於",
    "T15n0638_001:0540b26": "大眾中自現身死火燒獸食，眾皆恐怖各各",
    "T15n0638_001:0540b27": "求哀，大饋遺之欲令復身；知得寶多便從",
    "T15n0638_001:0540b28": "地起亦復如故，亦無有死亦無起活。菩薩如",
    "T15n0638_001:0540b29": "是，開化眾生生死五道，或發菩薩、或為聲聞、",
    "T15n0638_001:0540c01": "或為緣覺、或生天上，忽現泥洹，眾人啼哭謂",
    "T15n0638_001:0540c02": "之滅盡，悉現他方；緣覺、聲聞亦復如是，謂",
    "T15n0638_001:0540c03": "已滅度，無所復有如火燒滅，亦無處所則歸",
    "T15n0638_001:0540c04": "火本。菩薩雖現泥洹與法身合，亦無往來，還",
    "T15n0638_001:0540c05": "復示現隨眾化度，菩薩大士乃達之耳！解知",
    "T15n0638_001:0540c06": "法身，譬如日照現于水中及郡國縣邑丘聚",
    "T15n0638_001:0540c07": "村落，日殿不下亦不轉移，在於人間而明悉",
    "T15n0638_001:0540c08": "至不去不來。菩薩如是，現于三界亦無往返",
    "T15n0638_001:0540c09": "周旋也，度脫一切亦無所度，是為勇猛伏三",
    "T15n0638_001:0540c10": "昧也。」◎",
    "T15n0638_001:0540c11": "佛說超日明三昧經卷上"
}