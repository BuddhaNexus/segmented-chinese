{
    "X79n1557_026:0224a01": "聯燈會要卷第二十六",
    "X79n1557_026:0224a02": "住泉州崇福禪寺嗣祖比丘　悟明　集",
    "X79n1557_026:0224a03": "　　　　青原下第八世",
    "X79n1557_026:0224a04": "福州玄沙師備禪師法嗣",
    "X79n1557_026:0224a05": "漳州羅漢桂琛禪師(凡十三)常山李氏子。玄沙問。三界",
    "X79n1557_026:0224a06": "惟心。子作麼生。師指倚子云。和尚喚這箇。作甚麼。沙",
    "X79n1557_026:0224a07": "云。倚子。師云。和尚不會三界惟心。沙云。我喚這箇作",
    "X79n1557_026:0224a08": "竹木。儞喚作甚麼。師云。某甲亦喚作竹木。沙云。盡大。",
    "X79n1557_026:0224a09": "地。覔箇會佛法人。了不可得。",
    "X79n1557_026:0224a10": "師因中塔。侍立玄沙次。沙打一棒云。就名就體。塔無",
    "X79n1557_026:0224a11": "對。沙問師。師云。這漢。著一棒。不知來處。",
    "X79n1557_026:0224a12": "師作玄沙忌。請報恩藥石。恩見靈位無真。遂問。還有",
    "X79n1557_026:0224a13": "真麼。師以手揖云看。恩云。元來無真。師云。大似不相",
    "X79n1557_026:0224a14": "識。",
    "X79n1557_026:0224a15": "師與長慶保福。入州。見牡丹障子。福云。好一朵牡丹",
    "X79n1557_026:0224a16": "花。慶云。莫眼花。師云。可惜一朵花。",
    "X79n1557_026:0224a17": "玄覺云。三尊宿語。還有親踈也無。只如羅漢與",
    "X79n1557_026:0224a18": "麼道。落在甚麼處。",
    "X79n1557_026:0224a19": "保福有僧來。師問。彼中如何示徒。僧云。和尚一日示",
    "X79n1557_026:0224a20": "眾云。塞却儞眼。教儞覰不見。塞却儞耳。教儞聽不聞。",
    "X79n1557_026:0224a21": "坐却儞意根。教儞分別不得。師云。我問儞。我不塞儞",
    "X79n1557_026:0224a22": "眼。儞見箇甚麼。不塞儞耳。儞聞箇甚麼。不坐儞意根。",
    "X79n1557_026:0224a23": "儞作麼生分別。僧於言下有省。",
    "X79n1557_026:0224a24": "師晚參次。忽聞皷角聲。乃云。羅漢三日一參。王太尉",
    "X79n1557_026:0224b01": "二時相助。",
    "X79n1557_026:0224b02": "師問僧。甚處來。云秦州。師云。將得甚麼物來。云不將",
    "X79n1557_026:0224b03": "得物來。師云。儞為甚麼。對眾謾語。僧無對。師却問。秦",
    "X79n1557_026:0224b04": "州豈不是出鸚鵡。云鸚鵡出隴西。師云。也不較多。",
    "X79n1557_026:0224b05": "師問招慶僧云。儞在招慶。有甚麼異聞底事。試舉看。",
    "X79n1557_026:0224b06": "云不敢錯舉。師云。真實底事作麼生。云和尚因甚麼",
    "X79n1557_026:0224b07": "如此。師云。儞話墮也。",
    "X79n1557_026:0224b08": "師問僧。甚處來。云報恩來。師云。何不且在彼中。云僧",
    "X79n1557_026:0224b09": "家不定。師云。既是僧家。為甚麼不定。僧無對。",
    "X79n1557_026:0224b10": "玄覺代云。謝和尚顧問。",
    "X79n1557_026:0224b11": "師問僧。甚處來。云南方。師云。南方知識。有何言句示",
    "X79n1557_026:0224b12": "徒。云彼中道。金屑雖貴。眼裏著不得。師云。我道。須彌",
    "X79n1557_026:0224b13": "在儞眼裏。",
    "X79n1557_026:0224b14": "翠巖芝云。且道。地藏還免得這僧麼。",
    "X79n1557_026:0224b15": "師見僧來。竪起拂子。僧作禮。師云。見箇甚麼。便作禮。",
    "X79n1557_026:0224b16": "云謝和尚指示。師便打。却云。見我竪起拂子。便道謝",
    "X79n1557_026:0224b17": "和尚指示。每日見我掃床掃地。為甚麼。不道謝指示。",
    "X79n1557_026:0224b18": "師插田次。見僧乃問。甚處來。云南方。師云。南方近日。",
    "X79n1557_026:0224b19": "佛法如何。云商量浩浩地。師云。爭如我這裏。種田摶",
    "X79n1557_026:0224b20": "飯喫。云爭柰三界何。師云。儞喚甚麼。作三界。僧有省。",
    "X79n1557_026:0224b21": "大溈喆云。清貧長樂。濁富多憂。",
    "X79n1557_026:0224b22": "僧問。以字不成。八字不是。是甚麼字。師云。汝不識此",
    "X79n1557_026:0224b23": "字那。云不識。師云。看取註脚。",
    "X79n1557_026:0224b24": "僧問。如何是和尚一句。師云。我若向儞說。却成兩句。",
    "X79n1557_026:0224c01": "福州安國惠球禪師(凡六)泉州莆田人也。師問玄沙。",
    "X79n1557_026:0224c02": "如何是第一月。沙云。用汝箇月作麼。師言下大悟。",
    "X79n1557_026:0224c03": "示眾云。我此間粥飯因緣。為兄弟提唱。終是不常。如",
    "X79n1557_026:0224c04": "今欲得省要。却是山河大地。舉明其事。却常亦能究",
    "X79n1557_026:0224c05": "竟。若從文殊門入者。一切草木瓦礫。助汝發機。若從",
    "X79n1557_026:0224c06": "觀音門入者。一切蝦蟆蚯蚓。助汝發機。若從普賢門",
    "X79n1557_026:0224c07": "入者。不動步而到。我以此三門。方便示汝。如將一隻",
    "X79n1557_026:0224c08": "折筯。攪彼大海。令彼魚龍。知水為命。會麼。若無智眼。",
    "X79n1557_026:0224c09": "審而諦之。任儞百般巧妙。不為究竟。",
    "X79n1557_026:0224c10": "琅瑘覺云。雖是善因。而招惡果。",
    "X79n1557_026:0224c11": "示眾云。諸人若要商量。向髑髏後。通取箇消息來。共",
    "X79n1557_026:0224c12": "相商量。這裏不曾遮障人光明。",
    "X79n1557_026:0224c13": "師問了院主。先師道。盡十方世界。是箇真實人體。儞",
    "X79n1557_026:0224c14": "還見僧堂麼。主云。和尚莫眼花。師云。先師遷化。肉猶",
    "X79n1557_026:0224c15": "曖在。",
    "X79n1557_026:0224c16": "僧問。諸佛還有師也無。師云有。云如何是諸佛師。師",
    "X79n1557_026:0224c17": "云。一切人識不得。",
    "X79n1557_026:0224c18": "僧問。如何是大庾嶺頭事。師云。料汝承當不下。云重",
    "X79n1557_026:0224c19": "多少。師云。這般底。論劫不柰何。",
    "X79n1557_026:0224c20": "婺州金華國泰瑫禪師(凡一)示眾云。不離當處。咸是",
    "X79n1557_026:0224c21": "妙明真心。所以玄沙和尚道。我會最後句。出世少人",
    "X79n1557_026:0224c22": "知。爭如國泰。有末頭一句。時有僧問。如何是末頭一",
    "X79n1557_026:0224c23": "句。師云。闍梨向太遲。便歸方丈。",
    "X79n1557_026:0224c24": "福州螺峰冲奧禪師(凡一)僧問。牛頭未見四祖時如",
    "X79n1557_026:0225a01": "何。師云。德重鬼神欽。云見後如何。師云。通身聖莫測。",
    "X79n1557_026:0225a02": "乃云。人人具足。人人成見。爭怪得老僧。珍重。",
    "X79n1557_026:0225a03": "泉州睡龍禪師(凡一)拈拄杖。謂眾云。三十年住山。得",
    "X79n1557_026:0225a04": "他氣力。僧云。和尚得他甚麼氣力。師云。過山過嶺。東",
    "X79n1557_026:0225a05": "拄西拄。便拄歸方丈。",
    "X79n1557_026:0225a06": "天台雲峯光緒禪師(凡二)示眾云。但以眾生日用而",
    "X79n1557_026:0225a07": "不知。譬如三千大千世界。日月星辰。江河淮海。一切",
    "X79n1557_026:0225a08": "含靈。從一毛孔。入一毛孔。毛孔不小。世界不大。其中",
    "X79n1557_026:0225a09": "眾生。不覺不知。若要易會。上座日用亦復不知。",
    "X79n1557_026:0225a10": "僧問。日裏僧馱像。夜裏像馱僧。未審此意如何。師云。",
    "X79n1557_026:0225a11": "闍梨。豈不是茶堂裏來。",
    "X79n1557_026:0225a12": "天台國清師靜上座(凡二)師謁玄沙。遇上堂云。汝諸",
    "X79n1557_026:0225a13": "人。但能一生。如喪考妣。吾保汝。究得徹去。師遂問。只",
    "X79n1557_026:0225a14": "如教中道。不得以所知心。測度如來無上知見。又作",
    "X79n1557_026:0225a15": "麼生。沙云。汝道。究得徹底。所知心。還測度得及麼。師",
    "X79n1557_026:0225a16": "於此信入。",
    "X79n1557_026:0225a17": "有問。弟子每當靜坐。心念紛飛。未明攝伏之方。願垂",
    "X79n1557_026:0225a18": "指誨。師云。如或安坐。心念紛飛。却將紛飛之心。以究",
    "X79n1557_026:0225a19": "紛飛之處。究之無處。則紛飛之念何存。反究究心。則",
    "X79n1557_026:0225a20": "能究之心安在。能照之智本空。所緣之境亦寂。寂而",
    "X79n1557_026:0225a21": "非寂者。蓋無能寂之人也。照而非照者。蓋無所照之",
    "X79n1557_026:0225a22": "境也。境智俱寂。心慮安然。外不尋枝。內不住定。二塗",
    "X79n1557_026:0225a23": "俱泯。一性怡然。此乃還源之要道也。",
    "X79n1557_026:0225a24": "韶州雲門文偃禪師法嗣",
    "X79n1557_026:0225b01": "韶州白雲祥禪師(凡二)示眾云。諸人會麼。但向街頭",
    "X79n1557_026:0225b02": "市尾。屠兒魁膾。地獄鑊湯處。會取。若恁麼會。堪與人",
    "X79n1557_026:0225b03": "天為師為匠。若向衲僧門下。天地懸殊。更有一般底。",
    "X79n1557_026:0225b04": "只向長連床上。作好人去。儞道。此兩般人。那箇有長",
    "X79n1557_026:0225b05": "處。無事。珍重。",
    "X79n1557_026:0225b06": "師問僧。不壞假名。而談實相。作麼生。云這箇是倚子。",
    "X79n1557_026:0225b07": "師以手撥云。與我將鞋袋來。僧無語。師云。這虗頭漢。",
    "X79n1557_026:0225b08": "雲門聞乃云。須是我祥兄始得。",
    "X79n1557_026:0225b09": "岳州巴陵顥鑒禪師(凡四)雲門舉雪峯云。開却門。達",
    "X79n1557_026:0225b10": "磨來也。意作麼生。師云。築著和尚鼻孔。門云。阿修羅",
    "X79n1557_026:0225b11": "王惡發。將須彌山一摑。[跳兆+孛]跳上梵天。帝釋為甚麼。却",
    "X79n1557_026:0225b12": "去日本國裏藏身。師云。莫恁麼心行好。門云。汝道。築",
    "X79n1557_026:0225b13": "著鼻孔。又作麼生。師休去。",
    "X79n1557_026:0225b14": "師問僧。為佛法來。游山來。云清平世界。說甚麼佛法。",
    "X79n1557_026:0225b15": "師云。好箇無事底禪客。云早是多事也。師云。上座去",
    "X79n1557_026:0225b16": "年在此過夏了。云不曾。師云。恁麼則先來不相識。下",
    "X79n1557_026:0225b17": "去。",
    "X79n1557_026:0225b18": "師將拂子與僧。僧云。本來清淨。用拂子作麼。師云。既",
    "X79n1557_026:0225b19": "知清淨。切莫忘却。",
    "X79n1557_026:0225b20": "梁山觀別云。也須拂却。",
    "X79n1557_026:0225b21": "僧問。祖意教意。是同是別。師云。雞寒上樹。鴨寒下水。",
    "X79n1557_026:0225b22": "問如何是提婆宗。師云。銀盌裏盛雪。問如何是道。師",
    "X79n1557_026:0225b23": "云。明眼人落井。問如何是吹毛劒。師云。珊瑚枝枝撐",
    "X79n1557_026:0225b24": "著月。",
    "X79n1557_026:0225c01": "隋州智門師寬禪師(凡五)師游山回。首座出松門接。",
    "X79n1557_026:0225c02": "座云。游山巇嶮不易。師拈起拄杖云。全得這箇力。座",
    "X79n1557_026:0225c03": "奪拄杖。拋向一邊。師放身便倒。大眾進前扶起。師拈",
    "X79n1557_026:0225c04": "拄杖。一時趂散。却回顧首座云。向道全得這箇力。",
    "X79n1557_026:0225c05": "黃龍南云。明教雖然會倒會起。不覺弄巧成拙。",
    "X79n1557_026:0225c06": "師訪白兆。兆云。老僧有箇木魚頌。師云。請舉看。兆云。",
    "X79n1557_026:0225c07": "伏惟爛木一橛。佛與眾生不別。若以杖子擊著。直得",
    "X79n1557_026:0225c08": "聖凡路絕。師云。此頌有成褫。無成褫。兆云。無成褫。師",
    "X79n1557_026:0225c09": "云。佛與眾生不別。聻。左右救云。有成褫。師云。直得聖",
    "X79n1557_026:0225c10": "凡路絕聻。當時白兆一眾失色。",
    "X79n1557_026:0225c11": "五祖戒和尚來參。師問。諸方言教。即不問。不涉泥水",
    "X79n1557_026:0225c12": "一句。道將來。戒云。話墮也。師云。拖泥帶水漢。戒云。和",
    "X79n1557_026:0225c13": "尚幸是大人。師云。禿丁子。參堂去。",
    "X79n1557_026:0225c14": "師一日。舉拂子云。我這箇。為中下之機。僧云。忽遇上",
    "X79n1557_026:0225c15": "上人來時如何。師云。打皷為三軍。",
    "X79n1557_026:0225c16": "僧問。新年頭。還有佛法也無。師云。無。僧云。日日是好",
    "X79n1557_026:0225c17": "日。年年是好年。為甚麼却無。師云。張公喫酒李公醉。",
    "X79n1557_026:0225c18": "云老老大大。龍頭虵尾。師云。明教今日失利。",
    "X79n1557_026:0225c19": "襄州洞山守初禪師(凡九)師謁雲門。門問。近離甚處。",
    "X79n1557_026:0225c20": "師云查渡。門云。夏在甚處。師云。湖南報慈。門云。幾時",
    "X79n1557_026:0225c21": "離彼。師云。八月二十五。門云。放子三頓棒。師次日上",
    "X79n1557_026:0225c22": "去問訊云。昨日蒙和尚放三頓棒。未審某甲。過在甚",
    "X79n1557_026:0225c23": "麼處。門云。飯袋子。江西湖南。便恁麼商量。師於言下",
    "X79n1557_026:0225c24": "大悟。遂云。某甲他時異日。向無人煙處。卓箇庵子。不",
    "X79n1557_026:0226a01": "畜一粒米。不種一莖茉。接待十方往來。盡與他。出却",
    "X79n1557_026:0226a02": "釘。拔却楔。拈却炙脂帽。脫却鶻臭衫。教伊洒洒落落",
    "X79n1557_026:0226a03": "地。作箇衲僧去。豈不快哉。雲門云。儞身如椰子大。開",
    "X79n1557_026:0226a04": "得許大口。",
    "X79n1557_026:0226a05": "雪竇云。雲門氣宇如王。拶著便氷消瓦解。當時",
    "X79n1557_026:0226a06": "若據令而行。兒孫也未到斷絕　白雲端云。大",
    "X79n1557_026:0226a07": "小雲門。被洞山一問。直得額頭汗出。口裏膠生。",
    "X79n1557_026:0226a08": "示眾生。楚山北畔。漢水南江。擊法皷而會禪徒。舉宗",
    "X79n1557_026:0226a09": "風而明祖意。若以揚眉瞬目。舉指竪拂。罄欬咳嗽。是",
    "X79n1557_026:0226a10": "厨中拭鉢帛。道甚麼。會也無。是衲僧破草鞋。這瞎漢",
    "X79n1557_026:0226a11": "這漆桶。是箇弄精魂鬼。總與麼。總不與麼。是東司頭",
    "X79n1557_026:0226a12": "廁籌子。以此稱提從上來事。盡是邪魔所作。謗大乘。",
    "X79n1557_026:0226a13": "滅胡種。與儞天地懸殊。且道。衲僧據箇甚麼道理。出",
    "X79n1557_026:0226a14": "來。對眾道看。折脚鐺子。各出一隻手。貴要宗乘不斷。",
    "X79n1557_026:0226a15": "亦表叢林有人。有麼。若無。洞山不惜眉毛。打葛藤去",
    "X79n1557_026:0226a16": "也。葛藤之事。只在目前。萬象森羅。乾坤大地。百千諸",
    "X79n1557_026:0226a17": "佛。日月星辰。地獄三塗。起心動念。每日經歷。皆是諸",
    "X79n1557_026:0226a18": "德自己。何不向這裏。體當尋覔看。驀然覰得。倜儻分",
    "X79n1557_026:0226a19": "明。不虗行脚。也自得箇安樂田地。洞山此語。且作死",
    "X79n1557_026:0226a20": "馬醫。若據明眼衲僧。將草鞋。驀口[祝/土]。還怪得他也無。",
    "X79n1557_026:0226a21": "怪即不怪。儞道。憑箇甚麼。捉得將來。脚跟下推尋。毫",
    "X79n1557_026:0226a22": "末參差。槌折儞腰。莫麤心好。",
    "X79n1557_026:0226a23": "示眾云。明機自昧。息慮迷源。萬法同塵。語默難顯。不",
    "X79n1557_026:0226a24": "是情中法。莫生種種心。離此章句。別有商量。且道。離",
    "X79n1557_026:0226b01": "却作麼生商量。還有委悉者麼。明明地揀破。明明地",
    "X79n1557_026:0226b02": "顯示。明明地舉唱。明明地歌詠。更無囊藏被蓋。純說",
    "X79n1557_026:0226b03": "乾爆爆地禪。若是靈利漢。纔聞舉著。便合眼卓朔地。",
    "X79n1557_026:0226b04": "知箇落處。豈不是自家具眼。其柰罕遇其人。蓋緣洞",
    "X79n1557_026:0226b05": "山這裏。言無味。食無味。法無味。無味之句。塞斷人口。",
    "X79n1557_026:0226b06": "兄弟。到這裏。難為湊泊。若向這裏。覰得分明。天下尊",
    "X79n1557_026:0226b07": "宿。到與不到。徹與不徹。總被儞驗破。何故。智有邪正。",
    "X79n1557_026:0226b08": "道有真偽。多只是心機意識。認得箇門頭屋後底。學",
    "X79n1557_026:0226b09": "得路布葛藤。一堆一擔。蘊在胷襟。道我會禪會道。還",
    "X79n1557_026:0226b10": "夢見禪道也未。喚作打底不遇作家。到老只成骨董。",
    "X79n1557_026:0226b11": "待到明朝後日。驀劄地。踏著正脉。省前所行履處。方",
    "X79n1557_026:0226b12": "始羞見本命元辰。",
    "X79n1557_026:0226b13": "示眾云。舉唱宗乘。闡揚大教。須得法眼精明。方能鑑",
    "X79n1557_026:0226b14": "辨緇素。切緣真妄一源。水乳同器。到此難分。洞山尋",
    "X79n1557_026:0226b15": "常。以心中眼。觀身外相。觀之又觀。乃辨真偽。若不如",
    "X79n1557_026:0226b16": "是。何名善知識。夫善知識者。驅耕夫之牛。奪飢人之",
    "X79n1557_026:0226b17": "食。方名善知識。即今天下。那箇是真善知識。諸人參",
    "X79n1557_026:0226b18": "得幾箇善知識來。也不是等閑。直須是參教徹。覰教",
    "X79n1557_026:0226b19": "透。千聖莫能證明。方顯丈夫兒。不見釋迦老子。明星",
    "X79n1557_026:0226b20": "現時。豁然大悟。與大地眾生。同時成佛。無前後際。豈",
    "X79n1557_026:0226b21": "不暢哉。雖然如是。若遇明眼衲僧。也好劈脊棒。",
    "X79n1557_026:0226b22": "示眾云。言無展事。語不投機。承言者喪。滯句者迷。還",
    "X79n1557_026:0226b23": "得麼。儞衲僧分上事。到這裏。須具擇法眼始得。只如",
    "X79n1557_026:0226b24": "洞山恁麼道。也有一場過。且道。過在甚麼處。",
    "X79n1557_026:0226c01": "示眾云。語中有語。名為死句。語中無語。名為活句。諸",
    "X79n1557_026:0226c02": "禪德。作麼生是活句。到這裏。實難得人。若也不動一",
    "X79n1557_026:0226c03": "塵。不撥一境。見事便道答話。長老下口不得。東西南",
    "X79n1557_026:0226c04": "北。莫知多少。要得去離泥水。活人眼目。舉唱宗風。激",
    "X79n1557_026:0226c05": "揚大事。不道全無。其柰還少。即緣未達其源。落在第",
    "X79n1557_026:0226c06": "八魔界中。識得箇不名不物。無是無非。頭頭物物。無",
    "X79n1557_026:0226c07": "不具足。道我得安樂田地。更不求餘。凡有扣擊問難。",
    "X79n1557_026:0226c08": "便敲床竪拂。更不惜便施便設。便行便用。向惡水坑",
    "X79n1557_026:0226c09": "裏。頭出頭沒弄箇無尾猢猻。臈月三十日。鼓也打破",
    "X79n1557_026:0226c10": "了。猢猻又走却了。手忙脚亂。一無所成。悔將何及。儞",
    "X79n1557_026:0226c11": "若是箇衲僧。乍可凍殺餓殺。終不著他鶻臭布衫。",
    "X79n1557_026:0226c12": "示眾云。洞山這裏。尋常方丈內。不似諸方。一箇上來。",
    "X79n1557_026:0226c13": "一箇下去。啾啾唧唧地。衷私說底。佛法禪道。盡是向",
    "X79n1557_026:0226c14": "儞兄弟面前。滿口道。滿口說。滿口拈提。滿口欒揀。無",
    "X79n1557_026:0226c15": "儞左遮右掩處。一時和底翻出。諸德作麼生委悉。試",
    "X79n1557_026:0226c16": "對眾道看。譬如太末蟲。處處泊得。不能泊於火燄之",
    "X79n1557_026:0226c17": "上。被他諸方老禿奴。甜唇美舌。說作配當道。這箇是",
    "X79n1557_026:0226c18": "禪。這箇是道。這箇是菩提涅槃。這箇是真如解脫。被",
    "X79n1557_026:0226c19": "丈二釘八尺榍。榍在眼裏。不知不覺。乍到洞山這裏。",
    "X79n1557_026:0226c20": "不知是何說話。會得麼。直饒會得。真如涅槃。菩提解",
    "X79n1557_026:0226c21": "脫。毫末無差。被他條繩子。於脚跟下繫却。不得出離。",
    "X79n1557_026:0226c22": "若是靈利衲僧。一咬咬斷。作箇脫洒衲僧。豈不快哉。",
    "X79n1557_026:0226c23": "若三咬兩咬不斷。准前打入骨董社裏。有甚麼出頭",
    "X79n1557_026:0226c24": "時。洞山不獲已。傍地為儞著力。珍重。",
    "X79n1557_026:0227a01": "師問僧。甚處來。云汝州。師云。此去多少。云八百里。師",
    "X79n1557_026:0227a02": "云。踏破幾緉草鞋。云三緉。師云。甚處得錢買。云打笠",
    "X79n1557_026:0227a03": "子。師云。參堂去。僧應諾去。",
    "X79n1557_026:0227a04": "問赤水求珠。猶是人間之寶。和雲唱出。固非格外之",
    "X79n1557_026:0227a05": "談。未審今日。將何示人。師云。夜聞祭鬼鼓。朝聽上灘",
    "X79n1557_026:0227a06": "歌。問言超象表青霄外。出語幽玄事若何。師云。岸上",
    "X79n1557_026:0227a07": "行人聲有韻。舡中漁父和不齊。云幽玄事若何。師云。",
    "X79n1557_026:0227a08": "鈎長線短。問如何是佛。師云。麻三斤。問纔生便死時",
    "X79n1557_026:0227a09": "如何。師云。鍾馗解舞十八拍。問如何是古佛心。師云。",
    "X79n1557_026:0227a10": "巢知風穴知雨。",
    "X79n1557_026:0227a11": "問蓮華未出水時如何。師云。漢水正東流。云出後如",
    "X79n1557_026:0227a12": "何。師云。楚山頭倒卓。",
    "X79n1557_026:0227a13": "問如何是衲僧本分事。師云。雲褁楚山頭。決定多風",
    "X79n1557_026:0227a14": "雨。問衲僧得一時如何。師云。五九四十五。太陽來入",
    "X79n1557_026:0227a15": "戶。問佛法禪道。是同是別。師云。頭不梳面不洗。問德",
    "X79n1557_026:0227a16": "山入門便棒。臨濟入門便喝。未審和尚意旨如何。師",
    "X79n1557_026:0227a17": "云。尖斗量不盡。",
    "X79n1557_026:0227a18": "韶州雙峰競欽禪師(凡二)益州人也。示眾云。進一步",
    "X79n1557_026:0227a19": "則迷理。退一步即失事。饒汝一向兀然去。又同無情。",
    "X79n1557_026:0227a20": "時有僧問。如何得不同無情去。師云。動轉施為。云如",
    "X79n1557_026:0227a21": "何得不迷理失事去。師云。進一步。退一步。僧作禮。師",
    "X79n1557_026:0227a22": "云。向來有人恁麼會。老僧不肯伊。云請和尚直指。師",
    "X79n1557_026:0227a23": "便打出。",
    "X79n1557_026:0227a24": "僧問。如何是法王劒。師云。鉛刀徒逞。不若龍泉。云用",
    "X79n1557_026:0227b01": "者如何。師云。藏鋒猶不許。露刃更何堪。",
    "X79n1557_026:0227b02": "蘄州北禪寂禪師(凡二)師拈拄杖。示眾云。過去未來",
    "X79n1557_026:0227b03": "現在。三世諸佛。微塵菩薩。一時在拄杖頭上。轉大法",
    "X79n1557_026:0227b04": "輪。盡向諸人鼻孔裏過。還見麼。若見。與我拈將來。若",
    "X79n1557_026:0227b05": "不見。大似立地死漢。良久云。風恬浪靜。不如歸堂。",
    "X79n1557_026:0227b06": "師問僧。甚處來。云黃州。師云。在甚麼寺。云資福。師云。",
    "X79n1557_026:0227b07": "福將何資。僧云。兩重公案。師云。爭柰在北禪手裏。云",
    "X79n1557_026:0227b08": "在手裏。即収取。師便打。僧不甘。師隨後趂出。",
    "X79n1557_026:0227b09": "雪竇云。奇怪宛有超師之作。還知這僧麼。只解",
    "X79n1557_026:0227b10": "瞻前。不能顧後。若在雪竇手裏。棒折也未放在。",
    "X79n1557_026:0227b11": "朗州德山圓明密禪師(凡八)示眾云。靈山會上。付囑",
    "X79n1557_026:0227b12": "相傳。十方諸佛。出現於世。喚作建立道場。轉大法輪。",
    "X79n1557_026:0227b13": "如斯之法。只在如今。若於祖宗門下。天地懸殊。上上",
    "X79n1557_026:0227b14": "之流。何不啟問。時有僧出。師便云。去去西天路。迢迢",
    "X79n1557_026:0227b15": "十萬餘。問靈山一會。意旨如何。師云。當時妄想。直至",
    "X79n1557_026:0227b16": "如今。云如何是最初一句。師云。三生六十劫。云大悟",
    "X79n1557_026:0227b17": "底人。還有過也無。師云。鐵山橫在路。師乃云。坐斷日",
    "X79n1557_026:0227b18": "頭。天地黯黑。茫茫者。匝地普天。當此之時。佛祖出頭",
    "X79n1557_026:0227b19": "來。也好與三十棒。雖然如是。官不容針。私通車馬。",
    "X79n1557_026:0227b20": "示眾云。十方諸佛出世。了無一法與人。只是治病解",
    "X79n1557_026:0227b21": "縛。但有來者。盡是依草附木。竹木精靈。所以從頭地",
    "X79n1557_026:0227b22": "棒待有箇獨脫底出來。別有商量。眾中還有麼。時有",
    "X79n1557_026:0227b23": "僧出作禮。師便下座。",
    "X79n1557_026:0227b24": "示眾云。一人在須彌頂上。一人在千尺井中。又無繩",
    "X79n1557_026:0227c01": "索。亦無梯橙。日月照不到。要與此人相見。且作麼生",
    "X79n1557_026:0227c02": "得相見。若相見了。朝打三千。暮打八百。良久云。直饒",
    "X79n1557_026:0227c03": "恁麼會得。埋沒宗乘。不恁麼會得。辜負平生。據汝諸",
    "X79n1557_026:0227c04": "人。論甚麼劫數。",
    "X79n1557_026:0227c05": "示眾云。與麼來者。現成公案。不與麼來者。垛生招箭。",
    "X79n1557_026:0227c06": "總不與麼來者。徐六擔板。迅速鋒鋩。猶是鈍漢。萬里",
    "X79n1557_026:0227c07": "無雲。青天猶在。",
    "X79n1557_026:0227c08": "示眾。舉臨濟示眾云。恁麼來者。恰似失却。不恁麼來",
    "X79n1557_026:0227c09": "者。無繩自縛。十二時中。莫亂斟珪。會與不會。都盧是",
    "X79n1557_026:0227c10": "錯。分明與麼道。一任天下人貶剝。師云。古鏡闊一丈。",
    "X79n1557_026:0227c11": "屋梁長三尺。是汝鉢盂饙子。闊多少。",
    "X79n1557_026:0227c12": "示眾云。但參活句。莫參死句。活句下薦得。永劫無滯。",
    "X79n1557_026:0227c13": "一塵一佛國。一葉一釋迦。是死句。揚眉瞬目。舉指竪",
    "X79n1557_026:0227c14": "拂。是死句。山河大地。更無誵訛。是死句。時有僧問。如",
    "X79n1557_026:0227c15": "何是活句。師云。波斯仰面看。云恁麼則不謬去也。師",
    "X79n1557_026:0227c16": "便打。",
    "X79n1557_026:0227c17": "示眾云。俱胝和尚。凡有扣問。只竪一指。寒則普天普",
    "X79n1557_026:0227c18": "地寒(雪竇云。甚麼處見俱胝老)。熱則普天普地熱(雪竇云。且莫錯認定盤星)。",
    "X79n1557_026:0227c19": "雪竇復云。森羅萬象。徹下孤危。大地山河。通上",
    "X79n1557_026:0227c20": "嶮絕。甚麼處。得一指頭禪來。",
    "X79n1557_026:0227c21": "僧問。牛頭未見四祖時如何。師云。秋來黃葉落。云見",
    "X79n1557_026:0227c22": "後如何。師云。春來草自青。",
    "X79n1557_026:0227c23": "問達磨未來時如何。師云。千年松倒挂。云來後如何。",
    "X79n1557_026:0227c24": "師云。金剛努起拳。",
    "X79n1557_026:0228a01": "問羚羊未挂角時如何。師云。獵屎狗。云挂角後如何。",
    "X79n1557_026:0228a02": "師云。獵屎狗。",
    "X79n1557_026:0228a03": "問明星現時。便成正覺。時如何。師云。曲為今時。云倜",
    "X79n1557_026:0228a04": "儻無差時如何。師云。繫驢橛。云過在甚麼處。師云。自",
    "X79n1557_026:0228a05": "屎不覺臭。云和尚與麼道即得。師云。蜣蜋推糞毬。",
    "X79n1557_026:0228a06": "問一物不將來時如何。師云。猢猻繫露拄。問無蹤無",
    "X79n1557_026:0228a07": "跡。是甚麼人行履處。師云。偷牛賊。",
    "X79n1557_026:0228a08": "隋州雙泉郁禪師(凡二)僧問。如何是第一句。師云。回",
    "X79n1557_026:0228a09": "頭終不顧。云如何是第二句。師云。未語先分付。云如",
    "X79n1557_026:0228a10": "何是第三句。師云。連根猶帶苦。",
    "X79n1557_026:0228a11": "示眾云。初祖不虗傳。二祖不虗受。彼彼大丈夫。因甚",
    "X79n1557_026:0228a12": "麼到恁麼地。便下座。",
    "X79n1557_026:0228a13": "郢州林溪敬脫禪師(凡四)僧問。如何是法身。師云。四",
    "X79n1557_026:0228a14": "海五湖賓。問如何是本來人。師云。風吹滿面塵。",
    "X79n1557_026:0228a15": "問牛頭未見四祖時如何。師云。富貴多賓客。云見後",
    "X79n1557_026:0228a16": "如何。師云。貧窮絕往還。",
    "X79n1557_026:0228a17": "問如何是佛。師云。十字街頭。云如何是法。師云。三家",
    "X79n1557_026:0228a18": "村裏。云佛之與法。是一是二。師云。露柱渡三江。猶懷",
    "X79n1557_026:0228a19": "感恨長。",
    "X79n1557_026:0228a20": "潞府妙勝臻禪師(凡一)僧問。金粟如來。為甚麼。却降",
    "X79n1557_026:0228a21": "釋迦會裏。師云。香山南雪山北。云南瞻部洲事。又作",
    "X79n1557_026:0228a22": "麼生。師云。黃河水急浪花麤。云如何是向上一路。師",
    "X79n1557_026:0228a23": "云。一條濟水貫新羅。",
    "X79n1557_026:0228a24": "益州香林澄遠禪師(凡四)漢州綿竹。上官氏子。示眾",
    "X79n1557_026:0228b01": "云。諸上座。本來只是箇無事人。不造作。不攀緣。無所",
    "X79n1557_026:0228b02": "得。一念相應。不受後有。不見病惱逼迫。四大本空。五",
    "X79n1557_026:0228b03": "陰虗假。起心動念。有少疑慮。盡屬魔民。皆落妄想。若",
    "X79n1557_026:0228b04": "得實地。逆須皆通。實際理地。無法當情。凡有施設。不",
    "X79n1557_026:0228b05": "滯前塵。物物當體。都無所得。本來解脫。不假功成。故",
    "X79n1557_026:0228b06": "云。一切法常住。且無儞加減處。盡十方法界。一塵一",
    "X79n1557_026:0228b07": "剎。頭頭並是一真實人體。皆是受用門庭。若離此外。",
    "X79n1557_026:0228b08": "別有何見。並是揑目生花。三頭二首。外道邪魔。鬼神",
    "X79n1557_026:0228b09": "群隊。且不編入本姓。與儞自己。了無交涉。",
    "X79n1557_026:0228b10": "師在眾時。普請鋤茶次。一僧喚云。看。俗家火發。師云。",
    "X79n1557_026:0228b11": "那裏失火。僧云。儞不見那。師云。不見。僧云。這瞎漢。是",
    "X79n1557_026:0228b12": "時一眾。皆謂遠上座敗闕。後智門寬和尚。聞云。須是",
    "X79n1557_026:0228b13": "我遠兄始得。",
    "X79n1557_026:0228b14": "僧問。北斗裏藏身。意旨如何。師云。月似彎弓。少雨多",
    "X79n1557_026:0228b15": "風。問如何是室內一盌燈。師云。三人證龜成鼈。問如",
    "X79n1557_026:0228b16": "何是衲衣下事。師云。臈月火燒山。",
    "X79n1557_026:0228b17": "問魚游陸地時如何。師云。發言必有後救。云却下碧",
    "X79n1557_026:0228b18": "潭時如何。師云。頭重尾輕。",
    "X79n1557_026:0228b19": "問。但有言句。盡是賓。如何是主。師云。長安城裏。云如",
    "X79n1557_026:0228b20": "何領會。師云。千家萬家。",
    "X79n1557_026:0228b21": "師臨示寂時。示眾云。老僧四十年來。不能打得成一",
    "X79n1557_026:0228b22": "片。言訖告寂。",
    "X79n1557_026:0228b23": "韶州雲門法球禪師(凡一)示眾云。一法如是。諸法亦",
    "X79n1557_026:0228b24": "然。萬別千差。不離方寸。諸禪德。若能如是。盡十方世",
    "X79n1557_026:0228c01": "界。一時拈來。向諸人眼睫上。百千諸佛。向眼睫上。轉",
    "X79n1557_026:0228c02": "大法輪。各各湧身。向虗空。現十八變。為三世諸佛說",
    "X79n1557_026:0228c03": "法。諸人還見麼。若道不見。可惜父母祈生眼。若道見。",
    "X79n1557_026:0228c04": "且作甚麼面目。試對眾道看。良久云。買賣不當價。拊",
    "X79n1557_026:0228c05": "掌一下。",
    "X79n1557_026:0228c06": "潭州南臺道遵禪師(凡二)示眾云。從上宗乘。合作麼",
    "X79n1557_026:0228c07": "生提綱。合作麼生言論。將佛法兩字。當得麼。雖然如",
    "X79n1557_026:0228c08": "是。細不通風。大通車馬。若約理化門中。一言啟口。振",
    "X79n1557_026:0228c09": "動乾坤。山河大地。海晏河清。三世諸佛。說法現前。若",
    "X79n1557_026:0228c10": "也分明。古佛殿前。同登彼岸。",
    "X79n1557_026:0228c11": "僧問牛頭未見四祖時如何。師云。著衣喫飯。云見後",
    "X79n1557_026:0228c12": "如何。師云。鉢盂挂壁上。",
    "X79n1557_026:0228c13": "南岳般若啟柔禪師(凡二)上堂聞板聲。乃云。善哉三",
    "X79n1557_026:0228c14": "下板。知識盡來參。既善知時節。吾今不再三。",
    "X79n1557_026:0228c15": "僧問。西天以蠟人為驗。此土以何為驗。師云。新羅人",
    "X79n1557_026:0228c16": "草鞋。",
    "X79n1557_026:0228c17": "信州鵝湖雲震禪師(凡一)僧問。如何是佛。師云。闍梨",
    "X79n1557_026:0228c18": "不是。云如何是鵝湖家風。師云。客是主人相師。云恁",
    "X79n1557_026:0228c19": "麼則謝師周旋去也。師云。難下陳蕃之榻。",
    "X79n1557_026:0228c20": "廬州天王徽禪師(凡二)僧問。如何是一大藏教。師云。",
    "X79n1557_026:0228c21": "高座不曾登。云登後如何。師云。三段不同。今當第一。",
    "X79n1557_026:0228c22": "向下文長。付在來日。東家籬西家壁。自己分上。合作",
    "X79n1557_026:0228c23": "麼生。僧無對。師便打。",
    "X79n1557_026:0228c24": "僧問。如何是從天降下。師云。風雨順時。云如何是從",
    "X79n1557_026:0229a01": "地涌出。師云。稻麻竹[竺二+韋]。",
    "X79n1557_026:0229a02": "深明二上座(凡二)因聞僧問法眼。如何是色。法眼竪",
    "X79n1557_026:0229a03": "起拂子。或云。雞冠花。或云。貼肉汗衫。二師特特遠訪。",
    "X79n1557_026:0229a04": "遂問。承聞和尚。有三種色語。是否。眼云是。深云。鷂子",
    "X79n1557_026:0229a05": "過新羅。便歸眾。時李後主在座下。不肯。乃白法眼。寡",
    "X79n1557_026:0229a06": "人來日。為致茶筵。請此二人。重新問話。明日茶筵罷。",
    "X79n1557_026:0229a07": "備綵一箱。劒一口。謂二師曰。上座問話。若問得是。奉",
    "X79n1557_026:0229a08": "賞雜綵。若問不是。只賜一劒。法眼既陞座。深復出問。",
    "X79n1557_026:0229a09": "今日奉勑問話。師還許也無。眼云。許。深云。鷂子過新",
    "X79n1557_026:0229a10": "羅。捧綵便行。大眾一時散去。時法燈作維那。乃鳴鍾",
    "X79n1557_026:0229a11": "集眾僧堂前。勘二師。眾既集。法燈問。承聞二上座。久",
    "X79n1557_026:0229a12": "在雲門。有甚奇特因緣。舉一兩則來。商量看。深云。古",
    "X79n1557_026:0229a13": "人道。白鷺下田千點雪。黃鶯上樹一枝花。維那作麼",
    "X79n1557_026:0229a14": "生商量。燈擬議。深打一坐具。便歸眾。",
    "X79n1557_026:0229a15": "二上座。到淮河。見人牽網。有魚從網透出。深云。明兄。",
    "X79n1557_026:0229a16": "俊哉。一似箇衲僧。明云。雖然如此。爭如當初不撞入",
    "X79n1557_026:0229a17": "網羅好。深云。明兄。儞欠悟在。明至中夜。方省。",
    "X79n1557_026:0229a18": "饒州薦福古禪師(凡三)師望雲門百餘歲。因閱其錄。",
    "X79n1557_026:0229a19": "發明己見。即為之嗣。示眾云。三世諸佛。仰望不及。天",
    "X79n1557_026:0229a20": "下祖師。結舌有分。知有者。善自保任。未知有者。不休",
    "X79n1557_026:0229a21": "何待。",
    "X79n1557_026:0229a22": "示眾云。劒去遠矣。爾方刻舟。便下座。",
    "X79n1557_026:0229a23": "示眾。舉百丈恒和尚。有時上堂。眾纔集。便云。喫茶去。",
    "X79n1557_026:0229a24": "有時眾纔集。便云。珍重。有時眾纔集。便云。歇。便下座。",
    "X79n1557_026:0229b01": "往往多用此時節因緣。後自作一頌。頌此三轉因緣",
    "X79n1557_026:0229b02": "云。百丈有三訣。喫茶珍重歇。直下便承當。敢保君未",
    "X79n1557_026:0229b03": "徹。大眾。只如恒和尚。作此一頌。且道。見處如何。還知",
    "X79n1557_026:0229b04": "得失麼。據他三度上堂時。恰似箇好人。後來作此一",
    "X79n1557_026:0229b05": "頌。恰似面上雕兩行字。若是通人達士。舉起便知。後",
    "X79n1557_026:0229b06": "學初機。難為揀辨。老僧與儞。從頭註出。百丈有三訣。",
    "X79n1557_026:0229b07": "賊身已露。喫茶珍重歇。贓物出來。直下便承當。敢保",
    "X79n1557_026:0229b08": "君未徹。大似抱贓判事。雖然如此。諸仁者。若具擇法",
    "X79n1557_026:0229b09": "眼。方能證明。如或邪正未分。可謂顢頇佛性。更須愽",
    "X79n1557_026:0229b10": "問賢良。可惜虗生浪死。",
    "X79n1557_026:0229b11": "福州長慶慧稜禪師法嗣",
    "X79n1557_026:0229b12": "泉州招慶道匡禪師(凡四)潮州人也。示眾云。聲前薦",
    "X79n1557_026:0229b13": "得。辜負平生。句後投機。殊乖道體。且道。從來合作麼",
    "X79n1557_026:0229b14": "生。",
    "X79n1557_026:0229b15": "示眾云。招慶今日。與諸人一時道却。還知落處麼。有",
    "X79n1557_026:0229b16": "僧出云。大眾一時散去。還稱師意也無。師云。好與三",
    "X79n1557_026:0229b17": "十拄杖。僧作禮。師云。雖有盲龜之意。且無曉月之程。",
    "X79n1557_026:0229b18": "時有僧問。如何是曉月之程。師云。此是盲龜之意。云",
    "X79n1557_026:0229b19": "如何是沙門行。師云。非行不行。云如何是祖師西來",
    "X79n1557_026:0229b20": "意。師云。蚊子上鐵牛。",
    "X79n1557_026:0229b21": "師在長慶。作桶頭。常與眾僧語話。一日長慶入寮。見。",
    "X79n1557_026:0229b22": "乃問。儞終日口嘮嘮地。作甚麼。師云。一日不作。一日",
    "X79n1557_026:0229b23": "不食。慶云。與麼則磨弓錯箭去也。師云。專待尉遲來。",
    "X79n1557_026:0229b24": "慶云。尉遲來時如何。師云。教伊筋骨徧地。眼睛突出。",
    "X79n1557_026:0229c01": "慶便出去。",
    "X79n1557_026:0229c02": "僧問。如何是佛法大意。師云。七顛八倒。問如何是招",
    "X79n1557_026:0229c03": "慶家風。師云。清貧長樂。濁富多憂。",
    "X79n1557_026:0229c04": "福州報慈光雲禪師(凡三)閩王問。報慈與神泉。相去",
    "X79n1557_026:0229c05": "遠近。師云。若說遠近。不如親到。師問。大王日應千差。",
    "X79n1557_026:0229c06": "是甚麼心。王云。甚麼處得心來。師云。豈有無心者。王",
    "X79n1557_026:0229c07": "云。那邊事作麼生。師云。請向那邊問。王云。大師謾別",
    "X79n1557_026:0229c08": "人即得。師休去。",
    "X79n1557_026:0229c09": "示眾云。瘥病之藥。不假驢馱。若據如今。各自歸堂好。",
    "X79n1557_026:0229c10": "師問僧。甚處來。云臥龍。師云。在彼多少時。云經冬過",
    "X79n1557_026:0229c11": "夏。師云。龍門無宿客。因甚麼在彼許多時。云師子窟",
    "X79n1557_026:0229c12": "中無異獸。師云。汝試作師子吼看。云若作師子吼。即",
    "X79n1557_026:0229c13": "無和尚去。師云。念汝新到。放汝三十棒。",
    "X79n1557_026:0229c14": "雪竇云。奇怪諸禪德。若平展。則兩不相傷。若據",
    "X79n1557_026:0229c15": "令。則彼此俱嶮。還檢點得出麼。",
    "X79n1557_026:0229c16": "婺州報恩寶資禪師(凡二)僧問。波騰鼎沸。起必全真。",
    "X79n1557_026:0229c17": "未審古人意旨如何。師叱之。僧云。恁麼則造次也。師",
    "X79n1557_026:0229c18": "云。儞話墮也。又云。我話亦墮。汝作麼生。僧無對。",
    "X79n1557_026:0229c19": "師令侍者。取西橋水。灌東邊蓮盆。侍者灌了。師云。灌",
    "X79n1557_026:0229c20": "何處。者云。東邊蓮盆。師顧旁僧云。是真實。是妄語。",
    "X79n1557_026:0229c21": "襄州鷲嶺明遠禪師(凡三)長慶問師。汝名甚麼。師云。",
    "X79n1557_026:0229c22": "明遠。慶云。那邊事作麼生。師云。明遠退兩步。慶云。儞",
    "X79n1557_026:0229c23": "無端退兩步作麼。師無語。慶代云。若不退兩步。爭知",
    "X79n1557_026:0229c24": "明遠。師於是喻旨。",
    "X79n1557_026:0230a01": "僧問。無一法當前。應用無差。時如何。師以手卓火。其",
    "X79n1557_026:0230a02": "僧有省。",
    "X79n1557_026:0230a03": "福州石佛靜禪師(凡一)示眾云。素面相呈。猶兼脂粉。",
    "X79n1557_026:0230a04": "縱離忝過。猶有負愆。諸人作麼生體悉。",
    "X79n1557_026:0230a05": "福州僊天守玭禪師(凡一)僧問。十二時中。常在底人。",
    "X79n1557_026:0230a06": "還消得人天供養也無。師云。消不得。云為甚麼消不",
    "X79n1557_026:0230a07": "得。師云。為伊常在。云只如不常在底人。還消得麼。師",
    "X79n1557_026:0230a08": "云驢年。",
    "X79n1557_026:0230a09": "杭州傾心法瑫禪師(凡二)示眾。良久云。大眾不待一",
    "X79n1557_026:0230a10": "句語。便歸堂去。還有紹繼宗風分也無。若有人酬得。",
    "X79n1557_026:0230a11": "這裏與諸人為怪笑。若無人酬得。諸人與這裏為怪",
    "X79n1557_026:0230a12": "笑。",
    "X79n1557_026:0230a13": "僧問。承古有言。不斷煩惱。而入涅槃。此意如何。師云。",
    "X79n1557_026:0230a14": "又是發人業。云如何得不發人業去。師云。汝話墮也。",
    "X79n1557_026:0230a15": "新羅龜山和尚(凡一)師舉。裴相國問僧。看甚麼經。云",
    "X79n1557_026:0230a16": "無言童子經。裴云。有幾卷。云兩卷。裴云。既是無言。為",
    "X79n1557_026:0230a17": "甚有經兩卷。僧無對。師代云。若論無言。非唯兩卷。",
    "X79n1557_026:0230a18": "大傳王公延彬(凡三)因入佛殿。指鉢盂。問殿主。這箇",
    "X79n1557_026:0230a19": "是甚麼鉢。主云。藥師鉢。公云。只聞有降龍鉢。主云。待",
    "X79n1557_026:0230a20": "有龍即降。公云。忽遇拏雲攫霧來時。又作麼生。云他",
    "X79n1557_026:0230a21": "亦不顧。公云。話墮也。",
    "X79n1557_026:0230a22": "玄沙云。盡儞神力走。向甚麼處去　保福展云。",
    "X79n1557_026:0230a23": "皈依佛法僧　雲門云。他日生天。莫辜負老僧。",
    "X79n1557_026:0230a24": "王與長慶語話次。慶舉。雪峰見僧來。竪起拂子。僧便",
    "X79n1557_026:0230b01": "出去。慶云。若據此僧。合喚回與一頓棒。公云。和尚是",
    "X79n1557_026:0230b02": "甚麼心行。慶云。洎合放過。",
    "X79n1557_026:0230b03": "公到招慶。煎茶次。時朗上座。與明招把銚。忽翻却茶",
    "X79n1557_026:0230b04": "銚。公見乃問。茶爐下是甚麼。朗云。捧爐神。公云。既是",
    "X79n1557_026:0230b05": "捧爐神。為甚麼飜却茶銚。朗云。事官千日。失在一朝。",
    "X79n1557_026:0230b06": "公拂袖而出。招云。朗上座。喫却招慶飯了。却向江外",
    "X79n1557_026:0230b07": "打野榸。朗云。儞又作麼生。招云。非人得其便。",
    "X79n1557_026:0230b08": "雪竇云。當時但踏倒茶爐　大溈喆云。王太傅。",
    "X79n1557_026:0230b09": "大似相如奪璧。怒髮衝冠。明招也是忍俊不禁。",
    "X79n1557_026:0230b10": "難逢快便。大溈若作朗上座。當時見問。但呵呵",
    "X79n1557_026:0230b11": "大笑。何故。見之不取。千載難忘。",
    "X79n1557_026:0230b12": "漳州保福從展禪師法嗣",
    "X79n1557_026:0230b13": "泉州招慶省僜禪師(凡一)同保福。入佛殿。覩佛像。福",
    "X79n1557_026:0230b14": "舉手問師。佛與麼。意作麼生。師云。和尚也是橫身。福",
    "X79n1557_026:0230b15": "云。一橛我自取。師云。和尚不唯橫身。福然之。",
    "X79n1557_026:0230b16": "漳州報恩熈禪師(凡一)為保福。往王太傅宅。下書。王",
    "X79n1557_026:0230b17": "問。漳南和尚。近日還為人麼。師云。若道為人。即屈著",
    "X79n1557_026:0230b18": "和尚。若道不為人。又屈著太傅。王云。何不道取一句。",
    "X79n1557_026:0230b19": "待鐵牛能嚙草。木馬解含煙。師云。某甲惜口喫飯。王",
    "X79n1557_026:0230b20": "良久。又問。驢來馬來。師云。驢馬不同途。王云。爭得到",
    "X79n1557_026:0230b21": "這裏。師云。謝太尉領話。",
    "X79n1557_026:0230b22": "福州皷山神晏國師法嗣",
    "X79n1557_026:0230b23": "金陵淨德慧悟禪師(凡一)福州人也。僧問。如何是大",
    "X79n1557_026:0230b24": "道。師云。我無小徑。云如何是小徑。師云。我不知有大",
    "X79n1557_026:0230c01": "道。",
    "X79n1557_026:0230c02": "福州鼓山智岳禪師(凡一)本州人也。初游方。至鄂州",
    "X79n1557_026:0230c03": "黃龍。遂問。久響黃龍。到來只見赤斑虵。龍云。汝只見",
    "X79n1557_026:0230c04": "赤斑虵。且不識黃龍。師云。如何是黃龍。龍云。滔滔地。",
    "X79n1557_026:0230c05": "師云。忽遇金翅鳥來。又作麼生。龍云。性命難存。師云。",
    "X79n1557_026:0230c06": "恁麼則被他吞却也。龍云。謝子供養。師不契。尋回受",
    "X79n1557_026:0230c07": "業。禮覲國師。發明奧旨。",
    "X79n1557_026:0230c08": "建州白雲智作禪師(凡三)因皷山上堂。召大眾。眾皆",
    "X79n1557_026:0230c09": "迴眸。山披襟示之。師忽有省。",
    "X79n1557_026:0230c10": "鼓山一日問。南泉喚院主。意作麼生。師叉手端容而",
    "X79n1557_026:0230c11": "立。山莞然奇之。",
    "X79n1557_026:0230c12": "示眾云。還有人向宗乘中。致得一問來麼。待山僧向",
    "X79n1557_026:0230c13": "宗乘中答。時有僧出作禮。師便歸方丈。",
    "X79n1557_026:0230c14": "明州翠巖令參禪師法嗣",
    "X79n1557_026:0230c15": "杭州龍冊子興禪師(凡二)僧問。正位中。還有成佛否。",
    "X79n1557_026:0230c16": "師云。誰是眾生。云恁麼則成佛去也。師云。還我正位",
    "X79n1557_026:0230c17": "來。云如何是正位。師云。汝是眾生。",
    "X79n1557_026:0230c18": "僧問。如何是無價珍。師云。卞和空抱璞。云忽遇楚王。",
    "X79n1557_026:0230c19": "還進也無。師云。刖足始知非。",
    "X79n1557_026:0230c20": "泉州臥龍道溥禪師法嗣",
    "X79n1557_026:0230c21": "漳州保福清豁禪師(凡二)福州永泰人也。臥龍問師。",
    "X79n1557_026:0230c22": "豁闍梨。見何尊宿來。師云。某甲謁大章。得箇信入處。",
    "X79n1557_026:0230c23": "龍遂陞座。眾集。龍召豁闍梨。出來燒香。對眾說悟處。",
    "X79n1557_026:0230c24": "老僧為汝證明。師出燒香云。香已燒了。悟臥不悟。龍",
    "X79n1557_026:0231a01": "深肯之。",
    "X79n1557_026:0231a02": "僧問。家貧遭劫時如何。師云。不能盡底去。云為甚麼",
    "X79n1557_026:0231a03": "不能盡底去。師云。賊是家親。云既是家親。為甚麼飜",
    "X79n1557_026:0231a04": "成家賊。師云。內既無應。外亦不能為。云忽然捉敗。功",
    "X79n1557_026:0231a05": "歸何處。師云。賞亦未曾聞。云恁麼則勞而無功去也。",
    "X79n1557_026:0231a06": "師云。功則不無。成而不處。云為甚麼不處。師云。不見",
    "X79n1557_026:0231a07": "道。太平本是將軍致。不許將軍見太平。",
    "X79n1557_026:0231a08": "妙喜云。絲來線去。弄精魂。",
    "X79n1557_026:0231a09": "洪州雲居懷岳禪師法嗣",
    "X79n1557_026:0231a10": "揚州風化令崇禪師(凡一)僧問。如何是敵國一局碁。",
    "X79n1557_026:0231a11": "師云。下將來。問一棒打破虗空時如何。師云。把將一",
    "X79n1557_026:0231a12": "片來。",
    "X79n1557_026:0231a13": "安州白兆志圓禪師法嗣",
    "X79n1557_026:0231a14": "朗州大龍智洪禪師(凡一)僧問。如何是佛。師云。即汝",
    "X79n1557_026:0231a15": "是。云如何領會。師云。更嫌鉢盂無柄那。",
    "X79n1557_026:0231a16": "襄州白馬行靄禪師(凡一)僧問。如何是清淨法身。師",
    "X79n1557_026:0231a17": "云。井底蝦蟆吞却月。云如何是白馬正眼。師云。面南",
    "X79n1557_026:0231a18": "看北斗。",
    "X79n1557_026:0231a19": "晉州興化師普禪師(凡二)僧問。盈龍宮。溢海藏。真詮。",
    "X79n1557_026:0231a20": "即不問。如何是教外別傳底事。師云。眼裏耳裏鼻裏。",
    "X79n1557_026:0231a21": "云莫只這便是麼。師云。是甚麼。僧便喝。師便打。",
    "X79n1557_026:0231a22": "師問僧。近離甚處。云下寨。師云。還逢著賊也無。云今",
    "X79n1557_026:0231a23": "日捉下。師云。放儞三十棒。",
    "X79n1557_026:0231a24": "洪州同安丕禪師法嗣",
    "X79n1557_026:0231b01": "洪州同安志禪師(凡一)僧問。一機不到。如何舉唱。師",
    "X79n1557_026:0231b02": "云。徧處不逢。玄中不失。問凡有言句。盡落今時。學人",
    "X79n1557_026:0231b03": "上來。請師直指。師云。目前不現。句後不迷。云向上事",
    "X79n1557_026:0231b04": "如何。師云。逈然不換。標的即乖。",
    "X79n1557_026:0231b05": "青原下第九世",
    "X79n1557_026:0231b06": "婺州明招德謙禪師法嗣",
    "X79n1557_026:0231b07": "處州報恩契從禪師(凡一)示眾云。烈士鋒前。還有俊",
    "X79n1557_026:0231b08": "鷹俊鷂麼。放一箇出來看。時有僧出。師云。著精彩。僧",
    "X79n1557_026:0231b09": "擬議。師云。甚麼處去也。問師子未出窟時如何。師云。",
    "X79n1557_026:0231b10": "鋒鋩難擊。云出窟後如何。師云。藏身無路。云欲出未",
    "X79n1557_026:0231b11": "出時如何。師云。命若懸絲。云向去事如何。師云拶。",
    "X79n1557_026:0231b12": "鄂州黃龍誨璣禪師法嗣",
    "X79n1557_026:0231b13": "棗樹和尚(凡四)僧問訊次。師問。儞見阿誰了。便不審。",
    "X79n1557_026:0231b14": "云見師不問訊。禮式不全。師云。却是辜負老僧。僧舉",
    "X79n1557_026:0231b15": "似首座。座云。和尚近日。可謂為人切。師聞乃打首座",
    "X79n1557_026:0231b16": "七棒。座云。某甲恁麼道。未有過在。亂打作麼。師云。喫",
    "X79n1557_026:0231b17": "了我多少鹽醋。又打七棒。",
    "X79n1557_026:0231b18": "有僧辭。師問。若到諸方。有人問儞老僧法道。作麼生",
    "X79n1557_026:0231b19": "對他。云待他問。即道。師云。何處有無口底佛。云只這",
    "X79n1557_026:0231b20": "也還難。師竪起拂子云。還見麼。僧云。何處有無眼底",
    "X79n1557_026:0231b21": "佛。師云。只這也還難。僧繞繩床一迊而出。師云。善能",
    "X79n1557_026:0231b22": "祗對。僧便喝。師云。老僧不識子。云用識作麼。師敲繩",
    "X79n1557_026:0231b23": "床三下。",
    "X79n1557_026:0231b24": "師問僧。發足甚處。云閩中。師云。俊哉。云謝師指示。師",
    "X79n1557_026:0231c01": "云屈哉。僧作禮。師云。我與麼道。落在甚麼處。僧無對。",
    "X79n1557_026:0231c02": "師云。彼自無瘡。勿傷之也。",
    "X79n1557_026:0231c03": "師問僧。未到這裏時。在甚麼處。安身立命。僧叉手近",
    "X79n1557_026:0231c04": "前。師亦近前。相並而立。僧云。某甲未到此時。和尚與",
    "X79n1557_026:0231c05": "誰並立。師指背後云。莫是伊麼。僧無語。師云。不獨自",
    "X79n1557_026:0231c06": "謾。兼謾老僧。僧作禮。師云。正是自謾。",
    "X79n1557_026:0231c07": "嘉州黑水和尚(凡一)問黃龍。雪覆蘆花時如何。龍云。",
    "X79n1557_026:0231c08": "猛烈。師云。不猛烈。龍又云。猛烈。師又云。不猛烈。龍便",
    "X79n1557_026:0231c09": "打。師因而有省。",
    "X79n1557_026:0231c10": "漳州羅漢桂琛禪師法嗣",
    "X79n1557_026:0231c11": "金陵清涼法眼文益禪師(凡十三)餘杭魯氏子。參長慶。",
    "X79n1557_026:0231c12": "不大發明。後同景修法璡三人。欲出嶺。經過地藏。阻",
    "X79n1557_026:0231c13": "雪。少憩。藏即琛禪師也。琛問。此行何之。師云。行脚去。",
    "X79n1557_026:0231c14": "琛云。作麼生是行脚事。師云。不知。藏云。不知最親切。",
    "X79n1557_026:0231c15": "又同三人。舉肇論。至天地與我同根處。琛云。山河大",
    "X79n1557_026:0231c16": "地。與儞自己。是同是別。師云同。琛竪起兩指。熟視之",
    "X79n1557_026:0231c17": "云。兩箇。即便起去。師須臾啟行。琛門送之。問云。上座",
    "X79n1557_026:0231c18": "尋常說。三界惟心。萬法惟識。乃指庭下片石云。且道。",
    "X79n1557_026:0231c19": "此石。在心內。在心外。師云。在心內。琛云。行脚人。著甚",
    "X79n1557_026:0231c20": "來由。安片石。在心頭耶。師窘。無以對。即放包。依席下。",
    "X79n1557_026:0231c21": "求決擇。近一月餘。日呈見解。說道理。藏語之曰。佛法",
    "X79n1557_026:0231c22": "不恁麼。師云。某甲詞窮理絕也。藏云。若論佛法。一切",
    "X79n1557_026:0231c23": "見成。師於言下大悟。後出世撫州崇壽。",
    "X79n1557_026:0231c24": "長慶會下。有子昭首座。平昔與師商確古今。心中憤",
    "X79n1557_026:0232a01": "憤。一日領眾。遠詣撫州。責問於師。師舉眾出迎。特加",
    "X79n1557_026:0232a02": "禮待。主賓位上。各挂拂子。茶罷。昭忽變色問云。長老",
    "X79n1557_026:0232a03": "開堂。的嗣何人。師云。地藏。昭云。何太辜長慶先師。某",
    "X79n1557_026:0232a04": "甲同在座下。商確古今。曾無間隔。因何却嗣地藏。師",
    "X79n1557_026:0232a05": "云。某甲不會長慶一則因緣。昭云。何不問來。師云。長",
    "X79n1557_026:0232a06": "慶道。萬象之中獨露身。作麼生。昭竪起拂子。師叱云。",
    "X79n1557_026:0232a07": "首座。此是當年學得底。別作麼生。昭無對。師云。只如",
    "X79n1557_026:0232a08": "萬象之中獨露身。是撥萬象。不撥萬象。昭云。不撥。師",
    "X79n1557_026:0232a09": "云。兩箇。參隨。連聲救云。撥萬象。師云。萬象之中獨露",
    "X79n1557_026:0232a10": "身。聻。昭等。摩[怡台+羅]而退。師指住云。首座。殺父殺母。猶通",
    "X79n1557_026:0232a11": "懺悔。謗大般若。誠難懺悔。昭竟不能對。於是參師。發",
    "X79n1557_026:0232a12": "明己見。更不開堂。",
    "X79n1557_026:0232a13": "示眾云。出家兒。但隨時及節。便得。寒即寒。熱即熱。欲",
    "X79n1557_026:0232a14": "識佛性義。當觀時節因緣。古今方便不少。石頭初看",
    "X79n1557_026:0232a15": "肇論。至會萬物為己者。其惟聖人乎。則曰。聖人無己。",
    "X79n1557_026:0232a16": "靡所不己。乃作參同契。首言。竺土大僊心。無過此語",
    "X79n1557_026:0232a17": "也。中間亦是尋常說話。夫欲會萬物。為自己去。盖盡",
    "X79n1557_026:0232a18": "大地。無有一法可見。已而又囑云。光陰莫虗度。所以",
    "X79n1557_026:0232a19": "告汝輩。但隨時及節。便得。若也移時失候。却虗度光",
    "X79n1557_026:0232a20": "陰。於非色中。作色解。即是移時失候。且道。色作非色",
    "X79n1557_026:0232a21": "解。還當得麼。若恁麼會。便是沒交涉。正是癡狂兩頭",
    "X79n1557_026:0232a22": "走。有甚用處。但守分過時好。",
    "X79n1557_026:0232a23": "示眾云。古人道。我立地待儞搆去。山僧如今坐地。待",
    "X79n1557_026:0232a24": "儞搆去。還有道理也無。那箇親。那箇踈。試斷看。",
    "X79n1557_026:0232b01": "示眾云。盡十方世界。皎皎地。無一絲頭。若有一絲頭。",
    "X79n1557_026:0232b02": "即是一絲頭。",
    "X79n1557_026:0232b03": "法燈云。若有一絲頭。不是一絲頭。",
    "X79n1557_026:0232b04": "師指橙子云。識得橙子。周匝有餘。",
    "X79n1557_026:0232b05": "雲門云。識得橙子。天地懸殊　天衣懷云。識得",
    "X79n1557_026:0232b06": "橙子。梌楠木做　圓通秀云。識得橙子。四脚著",
    "X79n1557_026:0232b07": "地。其間一出一沒。半合半開。有得有失。有親有",
    "X79n1557_026:0232b08": "疎。具眼禪人。一任檢點。",
    "X79n1557_026:0232b09": "妙喜云。識得橙子。好剃頭洗脚。",
    "X79n1557_026:0232b10": "師問修山主。毫釐有差。天地懸隔。兄作麼生。修云。毫",
    "X79n1557_026:0232b11": "釐有差。天地懸隔。師云。恁麼會又爭得。修云。某甲只",
    "X79n1557_026:0232b12": "恁麼。和尚作麼生。師云。毫釐有差。天地懸隔。修作禮。",
    "X79n1557_026:0232b13": "保寧代修山主云。恁麼會。又爭得。",
    "X79n1557_026:0232b14": "又頌云。石城親切問同參。不話東西便指南。明",
    "X79n1557_026:0232b15": "暗兩條來去路。依稀屈曲在烟嵐。",
    "X79n1557_026:0232b16": "師拈香匙。問悟空云。兄不得喚作香匙。畢竟喚作甚",
    "X79n1557_026:0232b17": "麼。空云香匙。師不肯。悟空後二十餘日。方省。",
    "X79n1557_026:0232b18": "師問僧。甚處來。云泗州禮拜大聖來。師云。大聖今年",
    "X79n1557_026:0232b19": "出塔否。云出。師却問傍僧。儞道。這僧曾到泗洲麼。",
    "X79n1557_026:0232b20": "一日有二僧來參。師以手指簾。二僧齊去捲。師云。一",
    "X79n1557_026:0232b21": "得一失。",
    "X79n1557_026:0232b22": "師開井。泉眼不通。問僧。泉眼不通。被沙塞。道眼不通。",
    "X79n1557_026:0232b23": "被甚麼礙。僧無對。師代云。被眼礙。",
    "X79n1557_026:0232b24": "子方上座。自長慶來。師問。長慶道。萬象之中獨露身。",
    "X79n1557_026:0232c01": "作麼生。方舉起拂子。師云。恁麼會又爭得。云師意如",
    "X79n1557_026:0232c02": "何。師云。儞喚甚麼。作萬象。云古人不撥萬象。師云。萬",
    "X79n1557_026:0232c03": "象之中獨露身。說甚麼撥與不撥。方豁然有省。",
    "X79n1557_026:0232c04": "師指竹問僧。還見麼。云見。師云。竹來眼裏。眼到竹邊。",
    "X79n1557_026:0232c05": "云總不恁麼。師休去。",
    "X79n1557_026:0232c06": "師問百法座主云。百法是體用雙陳。明門是能所兼",
    "X79n1557_026:0232c07": "舉。座主是能。法座是所。作麼生說箇兼舉底道理。主",
    "X79n1557_026:0232c08": "無對。",
    "X79n1557_026:0232c09": "雪竇別云。和尚分半院。與某甲。始得。",
    "X79n1557_026:0232c10": "僧問。如何是塵劫來事。師云。盡在于今。",
    "X79n1557_026:0232c11": "楊次公頌云。塵劫來事。盡在于今。祖師不會。面",
    "X79n1557_026:0232c12": "壁沉吟。",
    "X79n1557_026:0232c13": "襄州青溪洪璡禪師(凡三)師在地藏。居第一座。因二",
    "X79n1557_026:0232c14": "僧禮拜地藏和尚。藏云。俱錯。僧無對。下堂請益修山",
    "X79n1557_026:0232c15": "主。修云。儞自巍巍堂堂。却禮拜。擬問別人。豈不是錯",
    "X79n1557_026:0232c16": "耶。師聞之不肯。修乃問。未審上座作麼生。師云。汝自",
    "X79n1557_026:0232c17": "迷暗。焉可為人。修憤然。上方丈。請益地藏。藏指庫下",
    "X79n1557_026:0232c18": "云。典座入庫頭去也。修乃有省。",
    "X79n1557_026:0232c19": "師問修山主。明知生是不生之理。為甚麼。為生死之",
    "X79n1557_026:0232c20": "所流。修云。笋畢竟成竹去。如今作篾使得麼。師云。汝",
    "X79n1557_026:0232c21": "向後自悟去在。修云。某甲所見。只如此。上座作麼生。",
    "X79n1557_026:0232c22": "師云。這箇是監院房。那箇是典座房。修乃作禮。",
    "X79n1557_026:0232c23": "僧問。眾旨摸象。各說異端。忽遇明眼人。又作麼生。師",
    "X79n1557_026:0232c24": "云。汝但舉似諸方。",
    "X79n1557_026:0233a01": "撫州龍濟紹修山主(凡七)師同法眼悟空三人。到地",
    "X79n1557_026:0233a02": "藏。阻雪。附爐次。藏問。山河大地。與上座自己。是同是",
    "X79n1557_026:0233a03": "別。眼云別。藏竪起兩指。師云同。藏亦竪起兩指。便起",
    "X79n1557_026:0233a04": "去。師罔措。遂投誠入室。",
    "X79n1557_026:0233a05": "師問地藏。古人道。萬象之中獨露身。意旨如何。藏云。",
    "X79n1557_026:0233a06": "汝道。撥萬象。不撥萬象。師云不撥。藏云兩箇。師駭然",
    "X79n1557_026:0233a07": "沉思。却問。未審古人。撥萬象。不撥萬象。藏云。儞喚甚",
    "X79n1557_026:0233a08": "麼作萬象。師於言下領旨。",
    "X79n1557_026:0233a09": "示眾云。具足凡夫法。凡夫不知。具足聖人法。聖人不",
    "X79n1557_026:0233a10": "會。聖人若會。即是凡夫。凡夫若知。即是聖人。此語具",
    "X79n1557_026:0233a11": "一理二義。若人辨得。不妨於佛法中。有箇入路。若辨",
    "X79n1557_026:0233a12": "不得。莫道不疑。",
    "X79n1557_026:0233a13": "示眾云。聲色不到處。病在見聞。言詮不及處。過在唇",
    "X79n1557_026:0233a14": "舌。僧云。離却聲色。請和尚道。師云。聲色裏問將來。",
    "X79n1557_026:0233a15": "師問僧。甚處來。云翠岩。師云。有何言句。云尋常道。出",
    "X79n1557_026:0233a16": "門逢彌勒。入門見釋迦。師云。恁麼道。又爭得。云和尚",
    "X79n1557_026:0233a17": "作麼生。師云。出門逢阿誰。入門見甚麼。僧言下有省。",
    "X79n1557_026:0233a18": "天衣懷云。雖得一場榮。刖却一雙足。且道。落在",
    "X79n1557_026:0233a19": "賓家分上。主家分上。若定當得出。憂則共戚。樂",
    "X79n1557_026:0233a20": "則同勸。山僧即不然。出門則吳山楚水。入門則",
    "X79n1557_026:0233a21": "佛殿行廊。或有箇衲僧。出來問。師意如何。也許",
    "X79n1557_026:0233a22": "伊具一隻眼。",
    "X79n1557_026:0233a23": "僧問。師子返擲時如何。師云。儞還怕文殊麼。云非但",
    "X79n1557_026:0233a24": "文殊。佛來亦不顧。師云。爭柰披文殊騎何。云文殊騎",
    "X79n1557_026:0233b01": "者。不是師子。師云。返擲事作麼生。云應用無虧。師云。",
    "X79n1557_026:0233b02": "正是文殊騎師子。",
    "X79n1557_026:0233b03": "僧問。劫火洞然。大千俱壞。未審這箇。壞不壞。師云。不",
    "X79n1557_026:0233b04": "壞。云為甚麼不壞。師云。為同大千。",
    "X79n1557_026:0233b05": "問毫釐不隔。為甚麼。覰之不見。師云。作家弄影漢。",
    "X79n1557_026:0233b06": "問古鏡未磨時如何。師云。照天照地。云磨後如何。師",
    "X79n1557_026:0233b07": "云。黑似漆。",
    "X79n1557_026:0233b08": "師有頌云。欲識解脫道。諸法不相到。眼耳絕見聞。聲",
    "X79n1557_026:0233b09": "色閙浩浩。又云。諸佛不出世。四十九年說。祖師不西",
    "X79n1557_026:0233b10": "來。少林有妙訣。又云。萬法是心光。諸緣唯性曉。本無",
    "X79n1557_026:0233b11": "迷悟人。只要今日了。",
    "X79n1557_026:0233b12": "金陵清涼休復悟空禪師(凡三)師凡三度入嶺。偶值",
    "X79n1557_026:0233b13": "地藏不安。師一日侍立床前。乃啟地藏云。某甲與和",
    "X79n1557_026:0233b14": "尚因緣背。此來。又值和尚不安。地藏起身。拈拄杖卓",
    "X79n1557_026:0233b15": "向面前云。這箇也不背。師於此有省。",
    "X79n1557_026:0233b16": "示眾云。古聖纔生下。便周行七步。目顧四方云。天上",
    "X79n1557_026:0233b17": "天下。唯我獨尊。便有這箇方便奇特。只如諸上座。生",
    "X79n1557_026:0233b18": "下時。有箇甚麼奇特。試舉看。若道無。是對面諱却。若",
    "X79n1557_026:0233b19": "道有。作麼生。通得箇消息來。還會麼。諸上座。幸自有",
    "X79n1557_026:0233b20": "奇特事。因甚麼不知去。",
    "X79n1557_026:0233b21": "問如何是佛。師云。汝是眾生。",
    "X79n1557_026:0233b22": "問如何是髑目菩提。師云。問取髑髏後人。問如何是",
    "X79n1557_026:0233b23": "諸佛本源。師云。儞喚甚麼作諸佛。",
    "X79n1557_026:0233b24": "南岳南臺守安禪師(凡一)僧問。寂寂無依時如何。師",
    "X79n1557_026:0233c01": "云。寂寂底聻。師有偈云。南臺靜坐一爐香。終日凝然",
    "X79n1557_026:0233c02": "萬慮忘。不是息心除妄想。都緣無事好思量。",
    "X79n1557_026:0233c03": "資壽尼妙總云。可惜南臺。向死水裏浸殺。當初",
    "X79n1557_026:0233c04": "若見。與他一拶。令渠別有生涯。",
    "X79n1557_026:0233c06": "聯燈會要卷第二十六"
}