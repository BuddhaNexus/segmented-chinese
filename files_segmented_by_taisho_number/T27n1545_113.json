{
    "T27n1545_113:0583a21": "阿毘達磨大毘婆沙論卷第一百",
    "T27n1545_113:0583a22": "一十三",
    "T27n1545_113:0583a24": "五百大阿羅漢等造",
    "T27n1545_113:0583a25": "三藏法師玄奘奉　詔譯",
    "T27n1545_113:0583a26": "2業蘊第四中惡行納息第一之二",
    "T27n1545_113:0583a27": "三惡行。十不善業道。為三攝十。十攝三耶。",
    "T27n1545_113:0583a28": "乃至廣說。問何故作此論。答為欲分別契",
    "T27n1545_113:0583a29": "經義故。如契經說。有三惡行十不善業道。",
    "T27n1545_113:0583b01": "契經雖作是說而不廣辯。廣說如前。復有",
    "T27n1545_113:0583b02": "說者。前已分別三種惡行。而未分別十不",
    "T27n1545_113:0583b03": "善業道。今欲分別故作斯論。",
    "T27n1545_113:0583b04": "此中三惡行名略事廣。十不善業道名廣事",
    "T27n1545_113:0583b05": "略。故三惡行攝十不善業道。非十不善業",
    "T27n1545_113:0583b06": "道攝三惡行。以諸惡行攝業道已而更有",
    "T27n1545_113:0583b07": "餘。譬如大器覆於小器而更有餘。是故三",
    "T27n1545_113:0583b08": "攝十非十攝三。不攝者何。謂除業道所攝。",
    "T27n1545_113:0583b09": "餘身語意惡行。何者是餘身語惡行。謂身語",
    "T27n1545_113:0583b10": "業道加行後起。及施設論所說諸業。并一切",
    "T27n1545_113:0583b11": "遮罪所攝業。何者是餘意惡行。謂不善思",
    "T27n1545_113:0583b12": "今當顯示十不善業道。根本加行後起三種",
    "T27n1545_113:0583b13": "差別。彼斷生命三種者。謂若屠羊者。彼先",
    "T27n1545_113:0583b14": "詣羊所。若買若牽若縛若打。乃至命未斷。",
    "T27n1545_113:0583b15": "爾時所有不善身語業。是斷生命加行。若以",
    "T27n1545_113:0583b16": "殺心正斷他命。爾時所有不善身表。及此",
    "T27n1545_113:0583b17": "剎那無表。是斷生命根本。從是以後即於是",
    "T27n1545_113:0583b18": "處。所有剝皮斷截支肉。或賣或食。所起不",
    "T27n1545_113:0583b19": "善身語表無表業。是斷生命後起。不與取三",
    "T27n1545_113:0583b20": "種者。謂初起盜心往彼彼處。圖謀伺察攻",
    "T27n1545_113:0583b21": "牆斷結取他財寶。乃至舉物未離本處。爾",
    "T27n1545_113:0583b22": "時所有不善身語業。是不與取加行。若以盜",
    "T27n1545_113:0583b23": "心正取他物舉離本處。爾時所有不善身",
    "T27n1545_113:0583b24": "表。及此剎那無表。是不與取根本。從是以後",
    "T27n1545_113:0583b25": "或物主覺乃至相繫相害。則以殺生加行",
    "T27n1545_113:0583b26": "為偷盜後起。若主不覺分張受用。爾時所",
    "T27n1545_113:0583b27": "起不善身語表無表業。是不與取後起。欲邪",
    "T27n1545_113:0583b28": "行三種者。謂以欲火所燒逼故。若信若書",
    "T27n1545_113:0583b29": "若飲食財寶以表愛相。彼或摩或觸乃至未",
    "T27n1545_113:0583c01": "和合前。所有不善身語業。是欲邪行加行。若",
    "T27n1545_113:0583c02": "於爾時彼此和合所起不善身表。及此剎那",
    "T27n1545_113:0583c03": "無表是欲邪行根本。此中有說。纔和合時即",
    "T27n1545_113:0583c04": "成業道。有說。暢熱惱時方成業道。從是",
    "T27n1545_113:0583c05": "以後即依此事所有不善身語表無表業。是",
    "T27n1545_113:0583c06": "欲邪行後起。虛誑語三種者。謂以財利名譽",
    "T27n1545_113:0583c07": "等故。對一有情。或大眾會。矯為明證覆",
    "T27n1545_113:0583c08": "想而說。乃至未發所攝受虛誑語言。爾時",
    "T27n1545_113:0583c09": "所有不善身語業。是虛誑語加行。若正發所",
    "T27n1545_113:0583c10": "攝受虛誑語言。爾時所有不善語表。及此剎",
    "T27n1545_113:0583c11": "那無表。是虛誑語根本。從是以後即依此",
    "T27n1545_113:0583c12": "事所起不善身語表無表業。是虛誑語後起。",
    "T27n1545_113:0583c13": "離間語三種者。謂以財利名譽等故。種種方",
    "T27n1545_113:0583c14": "便於他親友破壞離間。乃至未發正破壞",
    "T27n1545_113:0583c15": "言。爾時所有不善身語業。是離間語加行。若",
    "T27n1545_113:0583c16": "以壞意正發壞言爾時所有不善語表及此",
    "T27n1545_113:0583c17": "剎那無表。是離間語根本。從是以後即依此",
    "T27n1545_113:0583c18": "事所起不善身語表無表業。是離間語後起。",
    "T27n1545_113:0583c19": "此中有說。若離間語令他沮壞方成業道。",
    "T27n1545_113:0583c20": "若爾者。破壞聖人應非業道。然離間語壞",
    "T27n1545_113:0583c21": "聖者重。如是說者。但起壞心作離間語。若",
    "T27n1545_113:0583c22": "壞不壞皆成業道。麁惡語三種者。謂彼本性",
    "T27n1545_113:0583c23": "多瞋恚故。將出語時先現憤發。身掉色變",
    "T27n1545_113:0583c24": "怒目叱吒。住彼人所乃至未發正毀辱言。",
    "T27n1545_113:0583c25": "爾時所有不善身語業。是麁惡語加行。若至",
    "T27n1545_113:0583c26": "其所發毀辱言。爾時所有不善語表。及此剎",
    "T27n1545_113:0583c27": "那無表。是麁惡語根本。從是以後即依此事",
    "T27n1545_113:0583c28": "所起不善身語表無表業。是麁惡語後起。此",
    "T27n1545_113:0583c29": "中有說。令彼瞋惱方成業道。若爾者。罵離",
    "T27n1545_113:0584a01": "欲者應非業道。然麁惡語罵離欲者重。如",
    "T27n1545_113:0584a02": "是說者。但懷憤恚發麁惡言。若惱不惱悉",
    "T27n1545_113:0584a03": "成業道。雜穢語三種者。謂以財利恭敬名譽",
    "T27n1545_113:0584a04": "及戲樂故。樂作種種非義非時不應法語。或",
    "T27n1545_113:0584a05": "俳優者。欲作愚者歡笑語時。指顧跳躍作",
    "T27n1545_113:0584a06": "諸言笑。乃至未發彼根本語。爾時所有不",
    "T27n1545_113:0584a07": "善身語業。是雜穢語加行。若正發起諸無義",
    "T27n1545_113:0584a08": "說雜戲語時所有不善語表。及此剎那無表。",
    "T27n1545_113:0584a09": "是雜穢語根本。從是以後即依此事所起",
    "T27n1545_113:0584a10": "不善身語表無表業。是雜穢語後起。其餘貪",
    "T27n1545_113:0584a11": "欲瞋恚邪見意三業道起即根本。非有加行",
    "T27n1545_113:0584a12": "後起差別。有說。亦有加行後起。謂不善思",
    "T27n1545_113:0584a13": "此中根本七不善業道諸有表業。及此剎那",
    "T27n1545_113:0584a14": "諸無表業。各具五義。一惡行。二犯戒。三不",
    "T27n1545_113:0584a15": "律儀。四業。五業道。從是已後諸無表業。各",
    "T27n1545_113:0584a16": "唯有四義。謂除業道。唯於思究竟時名",
    "T27n1545_113:0584a17": "業道故。",
    "T27n1545_113:0584a18": "問由幾不善業道俱生思究竟轉。答於身業",
    "T27n1545_113:0584a19": "自性三不善業道中。或時由一思究竟轉。謂",
    "T27n1545_113:0584a20": "身三業一一而起。或時由二思究竟轉。謂如",
    "T27n1545_113:0584a21": "有一盜他羊等。有是希望即於盜時亦斷",
    "T27n1545_113:0584a22": "其命。或自行欲邪行。遣使作殺盜隨一。以",
    "T27n1545_113:0584a23": "欲邪行唯自所究竟故。若有如是種類法",
    "T27n1545_113:0584a24": "生。一剎那頃。由二不善業道俱生思究竟轉。",
    "T27n1545_113:0584a25": "或時由三思究竟轉。謂如有一先遣二使",
    "T27n1545_113:0584a26": "殺生偷盜。自行欲邪行。若有如是種種法",
    "T27n1545_113:0584a27": "生。一剎那頃三皆究竟爾時三不善業道俱",
    "T27n1545_113:0584a28": "生思究竟轉。猶如群賊相期一處劫掠他時。",
    "T27n1545_113:0584a29": "於剎那頃有牽彼車。有斷彼命。有婬彼",
    "T27n1545_113:0584b01": "婦。當知爾時彼諸盜者。有由三不善業道",
    "T27n1545_113:0584b02": "俱生思究竟轉。於語業自性四不善業道中。",
    "T27n1545_113:0584b03": "或時由一思究竟轉。謂語四業一一而起。有",
    "T27n1545_113:0584b04": "說。一者唯雜穢語。或時由二思究竟轉。謂",
    "T27n1545_113:0584b05": "作虛誑語非時故有雜穢語。或作離間語",
    "T27n1545_113:0584b06": "非時故有雜穢語。或作麁惡語非時故有",
    "T27n1545_113:0584b07": "雜穢語。或時由三思究竟轉。謂作虛誑語",
    "T27n1545_113:0584b08": "離間語非時故有雜穢語。或作虛誑語麁惡",
    "T27n1545_113:0584b09": "語非時故有雜穢語。或作離間語麁惡語",
    "T27n1545_113:0584b10": "非時故有雜穢語。或時由四思究竟轉。謂",
    "T27n1545_113:0584b11": "作虛誑語離間語麁惡語非時故有雜穢語。",
    "T27n1545_113:0584b12": "若總論之。或時由五思究竟轉。或乃至由",
    "T27n1545_113:0584b13": "八思究竟轉。謂遣六使作六業道自行欲",
    "T27n1545_113:0584b14": "邪行。若有如是種類法生。一剎那頃七皆究",
    "T27n1545_113:0584b15": "竟。及意三業道隨一現前。如是八種業道俱",
    "T27n1545_113:0584b16": "生思究竟轉。當知意三各別現起思究竟轉。",
    "T27n1545_113:0584b17": "無俱生義。無二心故。無遣他故。由此不",
    "T27n1545_113:0584b18": "說或九或十俱生之義。",
    "T27n1545_113:0584b19": "問於何界中有幾不善業道可得。答唯於",
    "T27n1545_113:0584b20": "欲界一切具足可得。或不律儀所攝。或非",
    "T27n1545_113:0584b21": "律儀非不律儀所攝。色無色界一切都不可",
    "T27n1545_113:0584b22": "得。",
    "T27n1545_113:0584b23": "問於何趣中有幾不善業道可得。答捺落",
    "T27n1545_113:0584b24": "迦趣有後五非律儀非不律儀所攝。無斷生",
    "T27n1545_113:0584b25": "命者。由彼無能斷他命故。如說於彼乃",
    "T27n1545_113:0584b26": "至所有惡不善業。未盡滅吐定不命終。無",
    "T27n1545_113:0584b27": "不與取者。由彼無有受財分故。無欲邪",
    "T27n1545_113:0584b28": "行者。由彼無有攝受妻室故。無虛誑語及",
    "T27n1545_113:0584b29": "離間語者。無攝受虛誑語事故。常無和合",
    "T27n1545_113:0584c01": "故。有麁惡語者。苦受所逼故。有雜穢語者。",
    "T27n1545_113:0584c02": "非時說故。貪欲瞋恚邪見具有。未離欲故。",
    "T27n1545_113:0584c03": "傍生鬼趣皆具十種。非律儀非不律儀所攝。",
    "T27n1545_113:0584c04": "人趣三洲具十不善業道。或不律儀所攝或",
    "T27n1545_113:0584c05": "非律儀非不律儀所攝。北拘盧洲有後四非",
    "T27n1545_113:0584c06": "律儀非不律儀所攝。無斷生命者。定壽千歲",
    "T27n1545_113:0584c07": "無中夭故。及性淳善定升進故。無不與取",
    "T27n1545_113:0584c08": "者。彼無攝受自他分故。無欲邪行者。無攝",
    "T27n1545_113:0584c09": "受妻室故。彼若欲作非梵行時。與彼女人",
    "T27n1545_113:0584c10": "共詣樹下。若所應者樹枝低覆令彼和合。若",
    "T27n1545_113:0584c11": "不覆者並愧而離。無虛誑語者。無有攝受",
    "T27n1545_113:0584c12": "虛誑語事故。無離間語者。由彼有情恒和",
    "T27n1545_113:0584c13": "好故。無麁惡語者。由彼常說軟美言故。",
    "T27n1545_113:0584c14": "有雜穢語者。由彼非時歌詠戲笑故。貪欲",
    "T27n1545_113:0584c15": "瞋恚邪見具有未離欲故。欲界天中具十不",
    "T27n1545_113:0584c16": "善業道。非律儀非不律儀所攝。問彼天為有",
    "T27n1545_113:0584c17": "斷命事不。答彼雖不自相害而害餘趣。復",
    "T27n1545_113:0584c18": "有說者。亦自相害故如是說。諸天手足隨",
    "T27n1545_113:0584c19": "斷隨生。斬首中截即便殞沒。有不與取。乃",
    "T27n1545_113:0584c20": "至雜穢語者。由彼亦有劫盜他物。侵他所",
    "T27n1545_113:0584c21": "受。作矯妄言。說破壞語。憤恚罵辱非時歌",
    "T27n1545_113:0584c22": "詠等故。貪欲瞋恚邪見具有。未離欲故",
    "T27n1545_113:0584c23": "問若盜命過苾芻財物。於誰處得根本業",
    "T27n1545_113:0584c24": "道耶。答若已作羯磨者。於羯磨眾處得。若",
    "T27n1545_113:0584c25": "未作羯磨者。普於一切善說法眾處得。",
    "T27n1545_113:0584c26": "問若得伏藏物作盜想而自用者。彼於誰",
    "T27n1545_113:0584c27": "處得根本業道。答於王處得。大地所有皆",
    "T27n1545_113:0584c28": "屬王故。復有說者。於其田宅所屬處得。所",
    "T27n1545_113:0584c29": "以者何。彼於此中被稅利故。如是說者。",
    "T27n1545_113:0585a01": "於王處得。大地所有王為主故。其田宅主",
    "T27n1545_113:0585a02": "唯輸地利非伏藏利。問若取兩國中間伏",
    "T27n1545_113:0585a03": "藏作盜想者。復於誰處得根本業道。答若",
    "T27n1545_113:0585a04": "轉輪王出現世時輪王處得。若無輪王都",
    "T27n1545_113:0585a05": "無處得。",
    "T27n1545_113:0585a06": "問若盜如來窣堵波物。於誰處得根本業",
    "T27n1545_113:0585a07": "道。有說。亦於國王處得。有說。於施主處",
    "T27n1545_113:0585a08": "得。有說。於守護人處得。有說。於能護彼",
    "T27n1545_113:0585a09": "天龍藥叉非人處得。如是說者。於佛處得。",
    "T27n1545_113:0585a10": "所以者何。如世尊言。阿難當知。若我住世",
    "T27n1545_113:0585a11": "有於我所恭敬供養。及涅槃後乃至千歲。",
    "T27n1545_113:0585a12": "於我馱都如芥子許恭敬供養。我說若住",
    "T27n1545_113:0585a13": "平等之心。感異熟果平等平等。由此言故。",
    "T27n1545_113:0585a14": "世尊滅度雖經千歲。一切世間恭敬供養佛",
    "T27n1545_113:0585a15": "皆攝受。",
    "T27n1545_113:0585a16": "問若於受學禁戒女人所行不淨行。謂苾",
    "T27n1545_113:0585a17": "芻尼鄔波斯迦勤修梵行。及熾然修外道苦",
    "T27n1545_113:0585a18": "行。毀犯彼者。於誰處得根本業道。或有說",
    "T27n1545_113:0585a19": "者。於彼各別所師處得。復有說者。於彼同",
    "T27n1545_113:0585a20": "梵行處得。如是說者。於王處得。彼是國王",
    "T27n1545_113:0585a21": "所防護故。問於寄客女人行不淨行。彼於",
    "T27n1545_113:0585a22": "誰處得根本業道。或有說者。於所寄主人",
    "T27n1545_113:0585a23": "處得。如是說者。於王處得。彼是國王所防",
    "T27n1545_113:0585a24": "護故。",
    "T27n1545_113:0585a25": "問於自貨女行不淨行。於誰處得根本業",
    "T27n1545_113:0585a26": "道。答若與其價都無處得。若不與價於王",
    "T27n1545_113:0585a27": "處得。",
    "T27n1545_113:0585a28": "問於未嫁女行不淨行。於誰處得根本業",
    "T27n1545_113:0585a29": "道。答若已許他於夫處得。若未許他於其",
    "T27n1545_113:0585b01": "父母諸親處得。",
    "T27n1545_113:0585b02": "問若有女人為其父母兄弟姊妹親族等護。",
    "T27n1545_113:0585b03": "有罰有礙是他妻妾他所攝受。乃至或有",
    "T27n1545_113:0585b04": "贈一花鬘。若於彼所行不淨行。於誰處",
    "T27n1545_113:0585b05": "得根本業道。答於能攝護。乃至贈一花鬘",
    "T27n1545_113:0585b06": "處得。如施設論說。贍部洲人形交成婬。東",
    "T27n1545_113:0585b07": "毘提訶。西瞿陀尼。北拘盧洲。四大王眾天。",
    "T27n1545_113:0585b08": "三十三天亦爾。夜摩天相抱成婬。覩史多天",
    "T27n1545_113:0585b09": "執手成婬。樂變化天歡笑成婬。他化自在",
    "T27n1545_113:0585b10": "天相顧眄成婬。",
    "T27n1545_113:0585b11": "問地居所起婬事加行。即是空居根本業道。",
    "T27n1545_113:0585b12": "空居業道有加行不。答皆有加行。謂夜摩",
    "T27n1545_113:0585b13": "天即以執手。歡笑。顧眄。為加行覩史多天",
    "T27n1545_113:0585b14": "即以歡笑。顧眄。為加行。樂變化天即以",
    "T27n1545_113:0585b15": "顧眄為加行。問唯相顧眄成業道處有加",
    "T27n1545_113:0585b16": "行不。答於彼亦有。先對一方為眄他女。",
    "T27n1545_113:0585b17": "迴顧餘方未覩加行。見成根本。先坐一",
    "T27n1545_113:0585b18": "宮為顧他女起趣餘宮。未覩加行。見成",
    "T27n1545_113:0585b19": "根本。問何緣地居形交成婬。空居不爾。答",
    "T27n1545_113:0585b20": "此煩惱麁。彼煩惱細。此煩惱重。彼煩惱輕。此",
    "T27n1545_113:0585b21": "煩惱勤。彼煩惱利。又彼諸天境界熾盛。境界",
    "T27n1545_113:0585b22": "明淨。境界勝妙。由如是境界所牽引故。纔",
    "T27n1545_113:0585b23": "觸對時即令醉悶。是故於彼欲火易息。復",
    "T27n1545_113:0585b24": "有說者。以上諸天近離欲道。是故於彼欲",
    "T27n1545_113:0585b25": "火漸微。如是說者。一切婬事必二形交欲火",
    "T27n1545_113:0585b26": "方息。",
    "T27n1545_113:0585b27": "問若爾。施設論說當云何通。答彼說時量遲",
    "T27n1545_113:0585b28": "速差別。謂夜摩天如相抱時量欲火便息。乃",
    "T27n1545_113:0585b29": "至他化自在天。如顧眄時量欲火便息。施設",
    "T27n1545_113:0585c01": "論中但依時量故作是說。",
    "T27n1545_113:0585c02": "三妙行十善業道。為三攝十十攝三耶。乃",
    "T27n1545_113:0585c03": "至廣說。問何故作此論。答為欲分別契經",
    "T27n1545_113:0585c04": "義故。如契經說。有三妙行十善業道。契經",
    "T27n1545_113:0585c05": "雖作是說。而未廣辯。廣說如前。復有說",
    "T27n1545_113:0585c06": "者。前已分別三種妙行。而未分別十善業",
    "T27n1545_113:0585c07": "道。今欲分別故作斯論。",
    "T27n1545_113:0585c08": "此中三妙行名略事廣。十善業道名廣事略。",
    "T27n1545_113:0585c09": "故三妙行攝十善業道。非十善業道攝三妙",
    "T27n1545_113:0585c10": "行。說喻如前。不攝者何。謂除業道所攝身",
    "T27n1545_113:0585c11": "語意妙行。所餘身語意妙行。此中何等身語",
    "T27n1545_113:0585c12": "妙行非業道攝。謂身語業道加行後起。及施",
    "T27n1545_113:0585c13": "設論所說諸業。并離遮罪所攝諸業。何等意",
    "T27n1545_113:0585c14": "妙行非業道攝。謂善思。今應顯示十善業",
    "T27n1545_113:0585c15": "道。根本加行後起三種差別。謂離十不善業",
    "T27n1545_113:0585c16": "道根本。即十善業道根本。離不善業道加行",
    "T27n1545_113:0585c17": "後起。即善業道加行後起。此復云何。猶如勤",
    "T27n1545_113:0585c18": "策受具戒時。先整衣服入受戒場。頂禮",
    "T27n1545_113:0585c19": "僧足求親教師。受持衣鉢往問遮處。來至",
    "T27n1545_113:0585c20": "眾中。重問遮難。白一羯磨乃至第三羯磨未",
    "T27n1545_113:0585c21": "竟。是名善業道加行。若至第三羯磨究竟。",
    "T27n1545_113:0585c22": "爾時表業及此剎那無表。是名善業道根本。",
    "T27n1545_113:0585c23": "從是以後為說四依四重等事。是名善業道",
    "T27n1545_113:0585c24": "後起。",
    "T27n1545_113:0585c25": "此中根本七善業道。若表及此剎那無表。各",
    "T27n1545_113:0585c26": "具七義。一尸羅。二妙行。三律儀。四別解脫。",
    "T27n1545_113:0585c27": "五別解脫律儀。六業。七業道。從此已後諸",
    "T27n1545_113:0585c28": "無表業各唯有五義。謂除別解脫及業道。",
    "T27n1545_113:0585c29": "已得究竟解脫諸惡非最初故。亦唯於思",
    "T27n1545_113:0586a01": "究竟時名業道故。問由幾善業道俱生思",
    "T27n1545_113:0586a02": "究竟轉。答於受八戒及五戒時。若住五識",
    "T27n1545_113:0586a03": "善心。由六善業道俱生思究竟轉。若住意",
    "T27n1545_113:0586a04": "識善心。由七善業道俱生思究竟轉。若住",
    "T27n1545_113:0586a05": "染污心。或無記心。由四善業道俱生思究竟",
    "T27n1545_113:0586a06": "轉。受十戒時亦爾。受具戒時若住五識善",
    "T27n1545_113:0586a07": "心。由九善業道俱生思究竟轉。若住意識",
    "T27n1545_113:0586a08": "善心。由十或九善業道俱生思究竟轉。若住",
    "T27n1545_113:0586a09": "染污心。或無記心。或無心時。由七善業道",
    "T27n1545_113:0586a10": "俱生思究竟轉。受非律儀非不律儀時。身語",
    "T27n1545_113:0586a11": "七善業道。隨所要期多少不定。意三善業道。",
    "T27n1545_113:0586a12": "或有。或無。或多。或少。生欲界者若起欲界",
    "T27n1545_113:0586a13": "五識善心。由二善業道俱生思究竟轉。若起",
    "T27n1545_113:0586a14": "欲界意識善心。由三善業道俱生思究竟轉。",
    "T27n1545_113:0586a15": "若起色界善心。及彼地無漏正見俱生心。由",
    "T27n1545_113:0586a16": "十善業道俱生思究竟轉。若起彼地盡智無",
    "T27n1545_113:0586a17": "生智俱生心。由九善業道俱生思究竟轉。",
    "T27n1545_113:0586a18": "若起無色界善心。及彼地無漏正見俱生心。",
    "T27n1545_113:0586a19": "由三善業道俱生思究竟轉。若起彼地盡智",
    "T27n1545_113:0586a20": "無生智俱生心。由二善業道俱生思究竟轉。",
    "T27n1545_113:0586a21": "生初靜慮者。若起三識善心。由二善業道",
    "T27n1545_113:0586a22": "俱生思究竟轉。若起自地意識不定善心。由",
    "T27n1545_113:0586a23": "三善業道俱生思究竟轉。若起自地意識有",
    "T27n1545_113:0586a24": "漏定心。及自地無漏正見俱生心。由十善業",
    "T27n1545_113:0586a25": "道俱生思究竟轉。若起自地盡智無生智俱",
    "T27n1545_113:0586a26": "生心。由九善業道俱生思究竟轉。若起第",
    "T27n1545_113:0586a27": "二第三第四靜慮善心。及彼地無漏正見俱",
    "T27n1545_113:0586a28": "生心。由十善業道俱生思究竟轉。若起彼",
    "T27n1545_113:0586a29": "地盡智無生智俱生心。由九善業道俱生思",
    "T27n1545_113:0586b01": "究竟轉。若起無色界善心。及彼地無漏正見",
    "T27n1545_113:0586b02": "俱生心。由三善業道俱生思究竟轉。若起",
    "T27n1545_113:0586b03": "彼地盡智無生智俱生心。由二善業道俱",
    "T27n1545_113:0586b04": "生思究竟轉。如生初靜慮。如是生第二靜",
    "T27n1545_113:0586b05": "慮。乃至生無色界皆應廣說。差別者。除三",
    "T27n1545_113:0586b06": "識身。生無色界亦除前七業道。",
    "T27n1545_113:0586b07": "問於何界何趣。有幾善業道可得。答欲界",
    "T27n1545_113:0586b08": "具十。或律儀。或非律儀非不律儀所攝。色",
    "T27n1545_113:0586b09": "界亦具十。皆律儀所攝。無色界中成就有十。",
    "T27n1545_113:0586b10": "現前唯三。於諸趣中。那落迦有後三。傍生。",
    "T27n1545_113:0586b11": "鬼趣。具十。皆非律儀非不律儀所攝。人",
    "T27n1545_113:0586b12": "趣三洲。及欲界天皆具有十。或律儀。或非",
    "T27n1545_113:0586b13": "律儀非不律儀所攝。北拘盧洲唯有後三。",
    "T27n1545_113:0586b14": "皆非律儀非不律儀所攝。色無色天如前已",
    "T27n1545_113:0586b15": "說。",
    "T27n1545_113:0586b16": "三業十業道為三攝十。十攝三耶。乃至廣",
    "T27n1545_113:0586b17": "說。問何故作此論。答為欲分別契經義故。",
    "T27n1545_113:0586b18": "如契經說。有三業十業道。契經雖作是說。",
    "T27n1545_113:0586b19": "而未廣辯。廣說如前。復有說者。欲顯業趣",
    "T27n1545_113:0586b20": "最甚深最微細難見難覺故。所以者何。一切",
    "T27n1545_113:0586b21": "如來所說經中。無有甚深如業經者。十二",
    "T27n1545_113:0586b22": "轉中無有甚深如業轉者。佛十力中無有",
    "T27n1545_113:0586b23": "甚深如業力者。於八蘊中無有甚深如業",
    "T27n1545_113:0586b24": "蘊者。四不思議中無有甚深如業不思議",
    "T27n1545_113:0586b25": "者。由是緣故世尊一時極善安住慇懃作",
    "T27n1545_113:0586b26": "意。攝心思惟入閑靜處。默然宴坐審諦觀",
    "T27n1545_113:0586b27": "察。摩揭陀國諸輔佐臣。為在何趣。為受",
    "T27n1545_113:0586b28": "何生。為往何處。由此作意方能了知。彼諸",
    "T27n1545_113:0586b29": "臣等。在如是趣。受如是生。往如是處。問",
    "T27n1545_113:0586c01": "諸佛法爾纔舉心時。於一切法殊勝智見無",
    "T27n1545_113:0586c02": "障礙轉。為何義故極善安住慇懃作意。廣",
    "T27n1545_113:0586c03": "說乃至默然而坐。或有說者。為顯業趣最",
    "T27n1545_113:0586c04": "甚深故。最微細故。最難見故。最難覺故。復",
    "T27n1545_113:0586c05": "有說者。為審觀察摩揭陀國諸輔佐臣。種",
    "T27n1545_113:0586c06": "種因性。種種果性。種種相續性。種種對治性。",
    "T27n1545_113:0586c07": "及命終心。續生心等。由此觀察如應悉知。",
    "T27n1545_113:0586c08": "復次世尊為欲委知彼諸臣等生處差別。",
    "T27n1545_113:0586c09": "故極作意復有說者。為待當來所化生",
    "T27n1545_113:0586c10": "故。有所化生應聞說法作饒益事。於此眾",
    "T27n1545_113:0586c11": "中猶未集會。復有說者。為待辰那栗連",
    "T27n1545_113:0586c12": "婆故。彼是先世頻毘婆羅。於此眾中猶未",
    "T27n1545_113:0586c13": "集會。復有說者。欲令阿難生尊重意。慇",
    "T27n1545_113:0586c14": "懃恭敬無倒受持思量觀察。復有說者。為",
    "T27n1545_113:0586c15": "欲除斷諸邪慢人憍傲心故。謂有於法少",
    "T27n1545_113:0586c16": "分知已。便生憍慢而不修學。為除彼意",
    "T27n1545_113:0586c17": "顯佛世尊不由加行。於一切法殊勝智見",
    "T27n1545_113:0586c18": "無障礙轉。尚於一切問記事中慇懃觀察。況",
    "T27n1545_113:0586c19": "於汝小智而當不學生憍慢耶。復有說",
    "T27n1545_113:0586c20": "者。欲顯成就正士法故。諸有正士法爾皆",
    "T27n1545_113:0586c21": "應善思所思。善說所說。善作所作。復有說",
    "T27n1545_113:0586c22": "者。世尊一時入閑靜處默然宴坐。尊者阿難",
    "T27n1545_113:0586c23": "請問斯事。世尊未答便入寂定。從定起已",
    "T27n1545_113:0586c24": "乃為記別。由是因緣故作斯論。復有說者。",
    "T27n1545_113:0586c25": "由三因緣所以作論。一為分別契經義故。",
    "T27n1545_113:0586c26": "二為遮止他所說故。三為顯了世間現見",
    "T27n1545_113:0586c27": "所行事故。為分別契經義者。謂契經說業",
    "T27n1545_113:0586c28": "有二種。一思業二思所起業。彼所說業今",
    "T27n1545_113:0586c29": "欲廣釋。是名分別契經義。為遮止他所說",
    "T27n1545_113:0587a01": "者。如勝論外道說五種業。謂取捨屈申行",
    "T27n1545_113:0587a02": "為第五業。數論外道說九種業。謂取捨屈",
    "T27n1545_113:0587a03": "申舉下開閉行為第九業。或有外道說十",
    "T27n1545_113:0587a04": "二處皆是業性。彼作是言。眼作何業。謂見",
    "T27n1545_113:0587a05": "色。色作何業。謂眼所行。廣說乃至。意作何",
    "T27n1545_113:0587a06": "業。謂能知法。法作何業。謂意所行。欲止",
    "T27n1545_113:0587a07": "如是邪宗所立。顯示無倒諸業自性。又譬喻",
    "T27n1545_113:0587a08": "者說。身語意業皆是一思。為遮彼意顯除",
    "T27n1545_113:0587a09": "思體。別有身語二業自性。又分別說部建",
    "T27n1545_113:0587a10": "立貪欲瞋恚邪見是業自性。彼何故作是說。",
    "T27n1545_113:0587a11": "依契經故。如契經說。故思所造身三種業。",
    "T27n1545_113:0587a12": "已作已集是惡不善。能生眾苦感苦異熟。",
    "T27n1545_113:0587a13": "故思所造語四種業。意三種業。已作已集是",
    "T27n1545_113:0587a14": "惡不善。能生眾苦感苦異熟。意三業者。謂",
    "T27n1545_113:0587a15": "貪恚邪見。由此經故說貪等三是業自性。為",
    "T27n1545_113:0587a16": "遮彼意顯貪欲等非業自性。故作斯論。問",
    "T27n1545_113:0587a17": "若貪欲等非業性者。分別說部所引經云何",
    "T27n1545_113:0587a18": "通。答是業資糧故說名業。如薄伽梵處處",
    "T27n1545_113:0587a19": "經中說彼資糧名為彼法。如前廣說樂資",
    "T27n1545_113:0587a20": "糧等名為樂等。此中亦爾。於業資糧說名",
    "T27n1545_113:0587a21": "為業。尊者法救作如是說。此中世尊唯",
    "T27n1545_113:0587a22": "攝其業。就所依處顯示業性。故作是說。",
    "T27n1545_113:0587a23": "謂若依此階梯殊勝思究竟轉。則於此處",
    "T27n1545_113:0587a24": "宣說業名。如是一切名為遮止他所說故。",
    "T27n1545_113:0587a25": "為顯了世間現見所行事者。謂諸世間於",
    "T27n1545_113:0587a26": "其業果立業名想。如見彩畫錦繡等物。說",
    "T27n1545_113:0587a27": "言如是奇巧作業。此實非業但是業果。是",
    "T27n1545_113:0587a28": "名顯了世間現見所行事故。由此三緣故",
    "T27n1545_113:0587a29": "作斯論。",
    "T27n1545_113:0587b01": "三業者。謂身業語業意業。問此三業云何建",
    "T27n1545_113:0587b02": "立。為自性故。為所依故。為等起故。若自",
    "T27n1545_113:0587b03": "性者應唯一業。所謂語業。語即業故。若所",
    "T27n1545_113:0587b04": "依者。應一切業皆名身業。以三種業皆依",
    "T27n1545_113:0587b05": "身故。若等起者。應一切業皆名意業。以三",
    "T27n1545_113:0587b06": "皆是意等起故。答具由三緣建立三業。一",
    "T27n1545_113:0587b07": "自性故建立語業。二所依故建立身業。三",
    "T27n1545_113:0587b08": "等起故建立意業。復有說者。由三緣故建",
    "T27n1545_113:0587b09": "立三業。一依自處故。二依他處故。三依相",
    "T27n1545_113:0587b10": "應處故。依自處故建立語業。依他處故",
    "T27n1545_113:0587b11": "建立身業。依相應處故建立意業。如是名",
    "T27n1545_113:0587b12": "為三業自性。",
    "T27n1545_113:0587b13": "已說自性。所以今當說。問何故名業。業有",
    "T27n1545_113:0587b14": "何義。答由三義故說名為業。一作用故。二",
    "T27n1545_113:0587b15": "持法式故三分別果故。作用故者。謂即作",
    "T27n1545_113:0587b16": "用說名為業。持法式者。謂能任持七眾法",
    "T27n1545_113:0587b17": "式。分別果者。謂能分別愛非愛果。",
    "T27n1545_113:0587b18": "問若爾者。彼俱有相應法亦能分別愛非愛",
    "T27n1545_113:0587b19": "果悉名業耶。答此中唯說勝者名業。此",
    "T27n1545_113:0587b20": "三種業於諸俱有相應法中最為勝故。譬",
    "T27n1545_113:0587b21": "如世間於種種勝處得種種名。此亦如是。",
    "T27n1545_113:0587b22": "如世間說樂師作樂。此中非無樂具樂器",
    "T27n1545_113:0587b23": "及樂人等。但於其中樂師最勝故得其名。",
    "T27n1545_113:0587b24": "又如書者非無種種紙墨筆等。及勤方便",
    "T27n1545_113:0587b25": "和合成字。然隨最勝人得其名。染者鍛者",
    "T27n1545_113:0587b26": "喻亦如是。今此亦然。雖有種種自性俱有。",
    "T27n1545_113:0587b27": "及相應法一切皆能感異熟果。然於其中",
    "T27n1545_113:0587b28": "能分別果業為最勝。是故偏說。復有說者。",
    "T27n1545_113:0587b29": "由三義故說名為業。一有作用故。二有",
    "T27n1545_113:0587c01": "行動故。三有造作故。有作用者。即是語",
    "T27n1545_113:0587c02": "業。如是評論我當如是如是所作。有行",
    "T27n1545_113:0587c03": "動者。即是身業雖實無動如往餘方。有造",
    "T27n1545_113:0587c04": "作者。即是意業造作前二。由此義故說名",
    "T27n1545_113:0587c05": "為業。十業道者。謂身三業道。語四業道。意",
    "T27n1545_113:0587c06": "三業道。",
    "T27n1545_113:0587c07": "問十善業道十不善業道豈不合說有二十",
    "T27n1545_113:0587c08": "耶。何故此中但說有十。答不過十故。謂依",
    "T27n1545_113:0587c09": "惡行所依止處。發起十種不善業道。即依此",
    "T27n1545_113:0587c10": "處由遠離故。即能發起十善業道。復有說",
    "T27n1545_113:0587c11": "者。略說十種廣說二十。如略廣如是。無",
    "T27n1545_113:0587c12": "差別差別。總別。遍不遍。無異有異。俱時次",
    "T27n1545_113:0587c13": "第應知亦爾。復有說者。隨利根者故說有",
    "T27n1545_113:0587c14": "十。隨鈍根者故說二十。如利根鈍根如",
    "T27n1545_113:0587c15": "是。因力緣力內力外力。內如理作意所任持",
    "T27n1545_113:0587c16": "力。外他言音多修習力。略開智力廣辯智力。",
    "T27n1545_113:0587c17": "應知亦爾。是名十業道自性。",
    "T27n1545_113:0587c18": "已說自性。所以今當說。問何故名業道。業",
    "T27n1545_113:0587c19": "道有何義。答思名為業。思所遊履究竟而",
    "T27n1545_113:0587c20": "轉名為業道。問若思名業。思所遊履究竟",
    "T27n1545_113:0587c21": "而轉名業道者。餘善不善一切無記。無不",
    "T27n1545_113:0587c22": "皆為思所遊履究竟而轉。一切皆應說名",
    "T27n1545_113:0587c23": "業道。有何殊勝不共因緣。唯說此十以為",
    "T27n1545_113:0587c24": "業道。答此是世尊有餘之說。大師觀彼所",
    "T27n1545_113:0587c25": "化有情心行願樂簡略而說。脇尊者曰唯",
    "T27n1545_113:0587c26": "佛世尊究竟了達諸法性相。亦知勢用。非",
    "T27n1545_113:0587c27": "餘所知。若法有業道相者。即便立之。無者",
    "T27n1545_113:0587c28": "不立。尊者妙音亦作是說。大師知此十種",
    "T27n1545_113:0587c29": "業道。有如是勢用。如是強盛。如是親近。能",
    "T27n1545_113:0588a01": "與業思作所行路令究竟轉。除此業道餘",
    "T27n1545_113:0588a02": "一切法無如是事。復有說者。由二因緣",
    "T27n1545_113:0588a03": "建立業道。一世所訶毀。二世所稱歎。即是",
    "T27n1545_113:0588a04": "十種不善業道及善業道。問若世所訶毀名",
    "T27n1545_113:0588a05": "業道者。是則惡心出佛身血。一切世間皆",
    "T27n1545_113:0588a06": "共訶毀。何故不說以為業道。答若世所訶",
    "T27n1545_113:0588a07": "毀。如來出世及不出世。一切時有者立為業",
    "T27n1545_113:0588a08": "道。出佛身血有佛世有。無佛世無。故不立",
    "T27n1545_113:0588a09": "業道。於稱歎中遠離出血所有問答應知",
    "T27n1545_113:0588a10": "亦爾。復有說者。由三因緣建立業道。一",
    "T27n1545_113:0588a11": "由依處。二由施設。三由分別愛非愛果。復",
    "T27n1545_113:0588a12": "有說者。若由此故令內外物。有時衰損。有",
    "T27n1545_113:0588a13": "時增盛。建立業道。當知此中所居為外。壽",
    "T27n1545_113:0588a14": "等為內。云何由此外物衰損。謂斷生命業",
    "T27n1545_113:0588a15": "道增時。一切外物皆少光澤不久堅住。若不",
    "T27n1545_113:0588a16": "與取業道增時。一切外物有災有患。多遭",
    "T27n1545_113:0588a17": "霜雹塵穢等障。若欲邪行業道增時。一切外",
    "T27n1545_113:0588a18": "物多有怨競。若虛誑語業道增時。一切外",
    "T27n1545_113:0588a19": "物多諸臭穢。若離間語業道增時。一切外物",
    "T27n1545_113:0588a20": "多不平正。丘陵坑坎嶮阻懸隔。若麁惡語業",
    "T27n1545_113:0588a21": "道增時。一切外物麁弊鄙惡毒刺沙礫。設有",
    "T27n1545_113:0588a22": "金銀等寶少而無光不調難用。若雜穢語",
    "T27n1545_113:0588a23": "業道增時。一切外物時候乖變。速疾磨滅多",
    "T27n1545_113:0588a24": "不成實。若貪欲業道增時。一切外物多分",
    "T27n1545_113:0588a25": "損減微細尠少。若瞋恚業道增時。一切外物",
    "T27n1545_113:0588a26": "多分枯悴果實苦澁。若邪見業道增時。一切",
    "T27n1545_113:0588a27": "外物多分零落。乏少花果或全無果。是名",
    "T27n1545_113:0588a28": "由此令外物減云何復知由此業道故。令",
    "T27n1545_113:0588a29": "壽量等內物減耶。謂若十不善業道具增長",
    "T27n1545_113:0588b01": "時。此贍部洲有四衰損出現於世。謂壽量",
    "T27n1545_113:0588b02": "衰損。有情衰損。資具衰損。善品衰損。壽量",
    "T27n1545_113:0588b03": "衰損者。謂劫初時。此贍部洲人壽無量歲。至",
    "T27n1545_113:0588b04": "劫末時人壽十歲。有情衰損者。謂劫初時。此",
    "T27n1545_113:0588b05": "贍部洲廣博嚴淨。多諸淳善福德有情。城邑",
    "T27n1545_113:0588b06": "次比人民充滿。至劫末時唯餘萬人。資具",
    "T27n1545_113:0588b07": "衰損者。謂劫初時。此贍部洲安隱豐樂。種",
    "T27n1545_113:0588b08": "種地味帝竹稻米。為上妙食。至劫末時人",
    "T27n1545_113:0588b09": "民飢饉唯稊稗等為上妙食。善品衰損者。",
    "T27n1545_113:0588b10": "謂劫初時。此贍部洲十善業道增上圓滿。於",
    "T27n1545_113:0588b11": "劫減時十惡業道增上圓滿。云何由此令諸",
    "T27n1545_113:0588b12": "外物有時增耶。謂若離斷生命業道增時。",
    "T27n1545_113:0588b13": "一切外物悉多光澤長時堅住。離不與取業",
    "T27n1545_113:0588b14": "道增時。一切外物不為災患。霜雹等障之",
    "T27n1545_113:0588b15": "所侵損。離欲邪行業道增時。一切外物無",
    "T27n1545_113:0588b16": "諸怨競。離虛誑語業道增時。一切外物皆",
    "T27n1545_113:0588b17": "多香潔。離離間語業道增時。一切外物嚴",
    "T27n1545_113:0588b18": "好易求。地平如掌廣博嚴淨。離麁惡語業",
    "T27n1545_113:0588b19": "道增時。一切外物微妙豐饒。無有嶮澁毒刺",
    "T27n1545_113:0588b20": "沙礫。金銀等寶調柔光淨多所堪任。離雜",
    "T27n1545_113:0588b21": "穢語業道增時。一切外物時無乖變堅固成",
    "T27n1545_113:0588b22": "實。無貪業道增時。外物充足圓滿增盛。無",
    "T27n1545_113:0588b23": "瞋業道增時。外物光澤果實甘美。正見業道",
    "T27n1545_113:0588b24": "增時。外物豐饒花果繁實。是名由此令外",
    "T27n1545_113:0588b25": "物增。云何復知由此業故。令壽量等內物",
    "T27n1545_113:0588b26": "增耶。謂若十善業道具增長時。此贍部洲有",
    "T27n1545_113:0588b27": "四增盛出現於世。謂壽量增盛。有情增盛。",
    "T27n1545_113:0588b28": "資具增盛。善品增盛。壽量增盛者。謂劫末",
    "T27n1545_113:0588b29": "時。此贍部洲人壽十歲。至劫增時壽八萬",
    "T27n1545_113:0588c01": "歲。有情增盛者。謂劫末時。此贍部洲唯餘",
    "T27n1545_113:0588c02": "萬人。至劫增時廣博嚴淨。多諸淳善福德",
    "T27n1545_113:0588c03": "有情。城邑次比人民充滿。資具增盛者。謂劫",
    "T27n1545_113:0588c04": "末時。此贍部洲。人民飢饉。以稊稗等為上",
    "T27n1545_113:0588c05": "妙食。至劫增時安隱豐樂。種種地味帝竹",
    "T27n1545_113:0588c06": "稻米。為上妙食。善品增盛者。謂劫末時。世",
    "T27n1545_113:0588c07": "間十惡業道增盛。至劫增時。世間十善業道",
    "T27n1545_113:0588c08": "增盛。復有說者。由三果故立十業道。一異",
    "T27n1545_113:0588c09": "熟果。二等流果。三增上果。謂斷生命。若習若",
    "T27n1545_113:0588c10": "修若多修習。生那落迦傍生鬼趣。是異熟果。",
    "T27n1545_113:0588c11": "從彼處沒來生人中。多病短命。是等流果。",
    "T27n1545_113:0588c12": "彼增上故所感外物皆少光澤。不久堅住。是",
    "T27n1545_113:0588c13": "增上果。諸不與取。若習若修若多修習。生那",
    "T27n1545_113:0588c14": "落迦傍生鬼趣。是異熟果。從彼處沒來生",
    "T27n1545_113:0588c15": "人中。財寶匱乏是等流果。彼增上故所感外",
    "T27n1545_113:0588c16": "物有災有患。多遭霜雹塵穢等障。是增上",
    "T27n1545_113:0588c17": "果。諸欲邪行。若習若修若多修習。生那落迦",
    "T27n1545_113:0588c18": "傍生鬼趣。是異熟果。從彼處沒來生人中。",
    "T27n1545_113:0588c19": "妻不貞良。是等流果。彼增上故所感外物",
    "T27n1545_113:0588c20": "多有怨競。是增上果。諸虛誑語。若習若修",
    "T27n1545_113:0588c21": "若多修習。生那落迦傍生鬼趣。是異熟果。從",
    "T27n1545_113:0588c22": "彼處沒來生人中多遭誹謗。是等流果。彼",
    "T27n1545_113:0588c23": "增上故所感外物多諸臭穢。是增上果。諸離",
    "T27n1545_113:0588c24": "間語。若習若修若多修習。生那落迦傍生鬼",
    "T27n1545_113:0588c25": "趣。是異熟果。從彼處沒來生人中。親友乖",
    "T27n1545_113:0588c26": "離是等流果。彼增上故所感外物多不平正。",
    "T27n1545_113:0588c27": "丘陵坑坎嶮阻懸隔。是增上果。諸麁惡語。若",
    "T27n1545_113:0588c28": "習若修若多修習。生那落迦傍生鬼趣。是異",
    "T27n1545_113:0588c29": "熟果。從彼處沒來生人中。恒聞種種不如",
    "T27n1545_113:0589a01": "意聲。是等流果。彼增上故所感外物麁弊鄙",
    "T27n1545_113:0589a02": "惡毒刺沙礫。雖有金等少而無光不調難",
    "T27n1545_113:0589a03": "用。是增上果。諸雜穢語。若習若修若多修",
    "T27n1545_113:0589a04": "習生那落迦傍生鬼趣。是異熟果。從彼處",
    "T27n1545_113:0589a05": "沒來生人中。言不威肅。是等流果。彼增上",
    "T27n1545_113:0589a06": "故所感外物時候乖變。速疾磨滅多不成實。",
    "T27n1545_113:0589a07": "是增上果。諸有貪欲。若習若修若多修習。生",
    "T27n1545_113:0589a08": "那落迦傍生鬼趣。是異熟果。從彼處沒來",
    "T27n1545_113:0589a09": "生人中。貪欲猛利。是等流果。彼增上故所感",
    "T27n1545_113:0589a10": "外物多分損減微細尠少。是增上果。諸有瞋",
    "T27n1545_113:0589a11": "恚。若習若修若多修習。生那落迦傍生鬼",
    "T27n1545_113:0589a12": "趣。是異熟果。從彼處沒來生人中。瞋恚猛",
    "T27n1545_113:0589a13": "利。是等流果。彼增上故所感外物多分枯悴",
    "T27n1545_113:0589a14": "果實苦澁。是增上果。諸有邪見。若習若修",
    "T27n1545_113:0589a15": "若多修習。生那落迦傍生鬼趣。是異熟果。從",
    "T27n1545_113:0589a16": "彼處沒來生人中。愚癡猛利。是等流果。彼",
    "T27n1545_113:0589a17": "增上故所感外物多分零落乏少花果或全",
    "T27n1545_113:0589a18": "無果。是增上果。離斷生命。若習若修若多",
    "T27n1545_113:0589a19": "修習。生人天趣。是異熟果。從彼處沒來生",
    "T27n1545_113:0589a20": "此間無病長壽。是等流果。彼增上故所感外",
    "T27n1545_113:0589a21": "物皆多光澤長時堅住。是增上果。由此道理",
    "T27n1545_113:0589a22": "其餘白品九善業道。與上相違皆應廣說。故",
    "T27n1545_113:0589a23": "由三果立十業道。",
    "T27n1545_113:0589a24": "問何故不說思為業道。答思即是業。思所",
    "T27n1545_113:0589a25": "行故名為業道。當知業道非即是思。是故",
    "T27n1545_113:0589a26": "不說。如王所行說名王路。而王路非王。此",
    "T27n1545_113:0589a27": "亦如是。思所行故說名業道。而業道非思。",
    "T27n1545_113:0589a28": "王座等喻亦復如是。復有說者。若法與思",
    "T27n1545_113:0589a29": "譬如三事和合而生。有作用轉立為業道。",
    "T27n1545_113:0589b01": "思不與思譬如三事和合而生。有作用轉",
    "T27n1545_113:0589b02": "故非業道。復有說者。若法與思俱時而生。",
    "T27n1545_113:0589b03": "有作用轉立為業道。思不與思俱時而生。",
    "T27n1545_113:0589b04": "有作用轉不立業道。復有說者。若法與思",
    "T27n1545_113:0589b05": "同在現在。與思為路立為業道。思不與思",
    "T27n1545_113:0589b06": "同在現在。與思為路不立業道。問若遣他",
    "T27n1545_113:0589b07": "斷生命。乃至作雜穢語。彼使或經多日。乃",
    "T27n1545_113:0589b08": "作時遣他者思滅已久。云何得名與思同",
    "T27n1545_113:0589b09": "在現在為路。令思究竟立業道耶。答就",
    "T27n1545_113:0589b10": "可得義建立業道。謂若餘法可得與思同",
    "T27n1545_113:0589b11": "時為路故立業道。非一剎那二思可得現",
    "T27n1545_113:0589b12": "在為路。是故不立思為業道。問思亦與思",
    "T27n1545_113:0589b13": "同在現在。謂他相續思。何故不說。答依自",
    "T27n1545_113:0589b14": "相續建立業道不依他立。",
    "T27n1545_113:0589b15": "已說三業十業道自性。今當顯示雜無雜",
    "T27n1545_113:0589b16": "相。三業十業道。為三攝十。十攝三耶。答",
    "T27n1545_113:0589b17": "應作四句。有業非業道。謂業道所不攝",
    "T27n1545_113:0589b18": "身語業及意業全。有業道非業。謂後三業",
    "T27n1545_113:0589b19": "道。有業亦業道。謂前七業道。有非業非業",
    "T27n1545_113:0589b20": "道。謂除前相。相謂所名。如前廣說。謂色蘊",
    "T27n1545_113:0589b21": "中除業取餘色蘊。行蘊中除不善貪瞋邪",
    "T27n1545_113:0589b22": "見及無貪無瞋正見并一切思。取餘相應不",
    "T27n1545_113:0589b23": "相應行蘊。及三蘊全并無為法。如是一切作",
    "T27n1545_113:0589b24": "第四句故言謂除前相。問十業道中何故前",
    "T27n1545_113:0589b25": "七建立業及業道。後三唯業道非業耶。答",
    "T27n1545_113:0589b26": "如施設論說。諸斷生命是業是作用。與能發",
    "T27n1545_113:0589b27": "起斷生命思。為因為道為跡為路。廣說乃",
    "T27n1545_113:0589b28": "至諸雜穢語是業是作用。與能發起雜穢語",
    "T27n1545_113:0589b29": "思。為因為道為跡為路。所有不善貪恚邪",
    "T27n1545_113:0589c01": "見。非業非作用。唯與即彼俱生品思。為",
    "T27n1545_113:0589c02": "因為道為跡為路。離斷生命是業是作用。",
    "T27n1545_113:0589c03": "與能發起離斷生命思。為因為道為跡為",
    "T27n1545_113:0589c04": "路。廣說乃至離雜穢語是業是作用。與能",
    "T27n1545_113:0589c05": "發起離雜穢語思。為因為道為跡為路。所",
    "T27n1545_113:0589c06": "有無貪無瞋正見。非業非作用。唯與即彼",
    "T27n1545_113:0589c07": "俱生品思。為因為道為跡為路。由此證知",
    "T27n1545_113:0589c08": "彼義應爾。",
    "T27n1545_113:0589c09": "說一切有部發智大毘婆沙論卷第一百一",
    "T27n1545_113:0589c10": "十三"
}