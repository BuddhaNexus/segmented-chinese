{
    "T32n1659_001:0508c04": "No. 1659",
    "T32n1659_001:0508c05": "發菩提心經論卷上",
    "T32n1659_001:0508c07": "天親菩薩造",
    "T32n1659_001:0508c08": "後秦龜茲國三藏鳩摩羅什譯",
    "T32n1659_001:0508c09": "1 勸發品勸發品第一",
    "T32n1659_001:0508c10": "敬禮無邊際，　　去來現在佛，",
    "T32n1659_001:0508c11": "等空不動智，　　救世大悲尊。",
    "T32n1659_001:0508c12": "有大方等最上妙法摩得勒伽藏，菩薩摩訶",
    "T32n1659_001:0508c13": "薩之所修行。所謂勸樂修集無上菩提，能令",
    "T32n1659_001:0508c14": "眾生發深廣心，建立誓願畢定莊嚴，捨身命",
    "T32n1659_001:0508c15": "財攝伏貪悋，修五聚戒化導犯禁，行畢竟",
    "T32n1659_001:0508c16": "忍調伏瞋礙，發勇精進安止眾生，集諸禪",
    "T32n1659_001:0508c17": "定為知眾心，修行智慧滅除無明，入如實門",
    "T32n1659_001:0508c18": "離諸執著，宣示甚深空無相行，稱讚功德使",
    "T32n1659_001:0508c19": "佛種不斷。有如是等無量方便助菩提法清",
    "T32n1659_001:0508c20": "淨之門，當為一切上上善欲分別顯示，悉令",
    "T32n1659_001:0508c21": "究竟阿耨多羅三藐三菩提。諸佛子！若佛子",
    "T32n1659_001:0508c22": "受持佛語，能為眾生演說法者，應先稱揚佛",
    "T32n1659_001:0508c23": "之功德，眾生聞已乃能發心求佛智慧，以發",
    "T32n1659_001:0508c24": "心故佛種不斷。若比丘、比丘尼、優婆塞、優婆",
    "T32n1659_001:0508c25": "夷，念佛、念法，又念如來行菩薩道時為求法",
    "T32n1659_001:0508c26": "故，阿僧祇劫受諸勤苦。以如是念，為菩薩",
    "T32n1659_001:0508c27": "說法乃至一偈，菩薩得聞是法示教利喜，當",
    "T32n1659_001:0508c28": "種善根修習佛法，得阿耨多羅三藐三菩提。",
    "T32n1659_001:0508c29": "為斷無量眾生無始生死諸苦惱故，菩薩摩",
    "T32n1659_001:0509a01": "訶薩欲成無量身心，勤修精進深發大願，行",
    "T32n1659_001:0509a02": "大方便起大慈悲，求大智慧無見頂相，求如",
    "T32n1659_001:0509a03": "是等諸佛大法。當知是法無量無邊，法無量",
    "T32n1659_001:0509a04": "故福德果報亦復無量。如來說言，如諸菩薩",
    "T32n1659_001:0509a05": "最初發心，下劣一念福德果報，百千萬劫說",
    "T32n1659_001:0509a06": "不能盡，況復一日一月一歲乃至百歲所習",
    "T32n1659_001:0509a07": "諸心福德果報豈可說盡。何以故？菩薩所行",
    "T32n1659_001:0509a08": "無盡，欲令一切眾生皆住無生法忍，得阿耨",
    "T32n1659_001:0509a09": "多羅三藐三菩提故。諸佛子！菩薩初始發菩",
    "T32n1659_001:0509a10": "提心，譬如大海初漸起時，當知皆為下中上",
    "T32n1659_001:0509a11": "價乃至無價如意寶珠作所住處，此寶皆從",
    "T32n1659_001:0509a12": "大海生故。菩薩發心亦復如是，初漸起時，當",
    "T32n1659_001:0509a13": "知便為人、天、聲聞、緣覺、諸佛菩薩一切善法",
    "T32n1659_001:0509a14": "禪定智慧之所生處。復次又如三千大千世",
    "T32n1659_001:0509a15": "界初漸起時，當知便為二十五有其中所有",
    "T32n1659_001:0509a16": "一切眾生，悉皆荷負作依止處。菩薩發菩提",
    "T32n1659_001:0509a17": "心亦復如是，初漸起時，普為一切無量眾生",
    "T32n1659_001:0509a18": "所謂六趣四生，正見邪見、修善習惡，護持淨",
    "T32n1659_001:0509a19": "戒、犯四重禁，尊奉三寶、謗毀正法，諸魔外道、",
    "T32n1659_001:0509a20": "沙門梵志，剎利、婆羅門、毘舍、首陀，一切荷負",
    "T32n1659_001:0509a21": "作依止處。復次菩薩發心慈悲為首，菩薩",
    "T32n1659_001:0509a22": "之慈無邊無量，是故發心無有齊限等眾",
    "T32n1659_001:0509a23": "生界。譬如虛空無不普覆，菩薩發心亦復如",
    "T32n1659_001:0509a24": "是，一切眾生無不覆者。如眾生界無量無",
    "T32n1659_001:0509a25": "邊不可窮盡，菩薩發心亦復如是，無量無",
    "T32n1659_001:0509a26": "邊無有窮盡。虛空無盡故眾生無盡，眾生無",
    "T32n1659_001:0509a27": "盡故菩薩發心等眾生界，眾生界者無有齊",
    "T32n1659_001:0509a28": "限。我今當承聖旨說其少分。東方盡千億",
    "T32n1659_001:0509a29": "恒河沙阿僧祇諸佛世界，南西北方四維上",
    "T32n1659_001:0509b01": "下各千億恒河沙阿僧祇諸佛世界，盡末為",
    "T32n1659_001:0509b02": "塵，此諸微塵皆不與肉眼作對。百萬億恒",
    "T32n1659_001:0509b03": "河沙阿僧祇三千大千世界所有眾生，悉共",
    "T32n1659_001:0509b04": "聚集共取一塵，二百萬億恒河沙阿僧祇三",
    "T32n1659_001:0509b05": "千大千世界所有眾生共取二塵，如是展轉",
    "T32n1659_001:0509b06": "取十方各千億恒河沙阿僧祇諸佛世界所有",
    "T32n1659_001:0509b07": "地種微塵都盡，是眾生界猶不可盡。譬如",
    "T32n1659_001:0509b08": "有人析破一毛以為百分，以一分毛渧大海",
    "T32n1659_001:0509b09": "水，我今所說眾生少分亦復如是，其不說者",
    "T32n1659_001:0509b10": "如大海水，假使諸佛於無量無邊阿僧祇劫",
    "T32n1659_001:0509b11": "廣演譬喻說亦不盡。菩薩發心，悉能遍覆如",
    "T32n1659_001:0509b12": "是眾生。云何，諸佛子！是菩提心豈可盡也？",
    "T32n1659_001:0509b13": "若有菩薩聞如是說，不驚不怖不退不沒，當",
    "T32n1659_001:0509b14": "知是人決定能發菩提之心，假令無量一",
    "T32n1659_001:0509b15": "切諸佛於無量阿僧祇劫讚其功德亦不可",
    "T32n1659_001:0509b16": "盡。何以故？是菩提心無有齊限、不可盡故，有",
    "T32n1659_001:0509b17": "如是等無量利益。是故宣說，為令眾生普得",
    "T32n1659_001:0509b18": "受行，發菩提心。",
    "T32n1659_001:0509b19": "2 發心品發菩提心經論發心品第二",
    "T32n1659_001:0509b20": "菩薩云何發菩提心？以何因緣修集菩提？若",
    "T32n1659_001:0509b21": "菩薩親近善知識、供養諸佛、修集善根、志求",
    "T32n1659_001:0509b22": "勝法、心常柔和、遭苦能忍、慈悲淳厚、深心",
    "T32n1659_001:0509b23": "平等、信樂大乘、求佛智慧。若人能具如是十",
    "T32n1659_001:0509b24": "法，乃能發阿耨多羅三藐三菩提心。復有四",
    "T32n1659_001:0509b25": "緣發心修集無上菩提。何謂為四？一者思",
    "T32n1659_001:0509b26": "惟諸佛發菩提心、二者觀身過患發菩提心、",
    "T32n1659_001:0509b27": "三者慈愍眾生發菩提心、四者求最勝果發",
    "T32n1659_001:0509b28": "菩提心。思惟諸佛復有五事，一者思惟十",
    "T32n1659_001:0509b29": "方過去未來現在諸佛初始發心，具煩惱性亦",
    "T32n1659_001:0509c01": "如我今，終成正覺為無上尊。以此緣故發菩",
    "T32n1659_001:0509c02": "提心。二者思惟一切三世諸佛發大勇猛，各",
    "T32n1659_001:0509c03": "各能得無上菩提；若此菩提是可得法，我亦",
    "T32n1659_001:0509c04": "應得。緣此事故發菩提心。三者思惟一切三",
    "T32n1659_001:0509c05": "世諸佛發大明慧，於無明㲉中建立勝心積",
    "T32n1659_001:0509c06": "集苦行，皆能自拔超出三界；我亦如是，當自",
    "T32n1659_001:0509c07": "拔濟。緣此事故發菩提心。四者思惟一切",
    "T32n1659_001:0509c08": "三世諸佛為人中雄，皆度生死煩惱大海；我",
    "T32n1659_001:0509c09": "亦丈夫，亦當能度。緣此事故發菩提心。五者",
    "T32n1659_001:0509c10": "思惟一切三世諸佛發大精進，捨身命財求",
    "T32n1659_001:0509c11": "一切智；我今亦當隨學諸佛。緣此事故發菩",
    "T32n1659_001:0509c12": "提心。觀身過患發菩提心復有五事，一者",
    "T32n1659_001:0509c13": "自觀我身五陰四大俱能興造無量惡業，欲",
    "T32n1659_001:0509c14": "捨離故。二者自觀我身九孔常流臭穢不",
    "T32n1659_001:0509c15": "淨，生厭離故。三者自觀我身有貪瞋癡無",
    "T32n1659_001:0509c16": "量煩惱燒然善心，欲除滅故。四者自觀我",
    "T32n1659_001:0509c17": "身如泡如沫念念生滅，是可捨法，欲棄捐故。",
    "T32n1659_001:0509c18": "五者自觀我身無明所覆常造惡業，輪迴六",
    "T32n1659_001:0509c19": "趣無利益故，求最勝果發菩提心。復有五事，",
    "T32n1659_001:0509c20": "一者見諸如來相好莊嚴、光明清徹、遇者除",
    "T32n1659_001:0509c21": "惱，為修集故。二者見諸如來法身常住清",
    "T32n1659_001:0509c22": "淨無染，為修集故。三者見諸如來有戒、定、",
    "T32n1659_001:0509c23": "慧、解脫、解脫知見清淨法聚，為修集故。四",
    "T32n1659_001:0509c24": "者見諸如來有十力、四無所畏、大悲、三念處，",
    "T32n1659_001:0509c25": "為修集故。五者見諸如來有一切智，憐愍",
    "T32n1659_001:0509c26": "眾生慈悲普覆，能為一切愚迷正道。為修",
    "T32n1659_001:0509c27": "集故，慈愍眾生發菩提心。復有五事，一者見",
    "T32n1659_001:0509c28": "諸眾生為無明所縛、二者見諸眾生為眾苦",
    "T32n1659_001:0509c29": "所纏、三者見諸眾生集不善業、四者見諸眾",
    "T32n1659_001:0510a01": "生造極重惡、五者見諸眾生不修正法。無明",
    "T32n1659_001:0510a02": "所縛復有四事，一者見諸眾生為癡愛所惑",
    "T32n1659_001:0510a03": "受大劇苦、二者見諸眾生不信因果造作惡",
    "T32n1659_001:0510a04": "業、三者見諸眾生捨離正法信受邪道、四者",
    "T32n1659_001:0510a05": "見諸眾生沒煩惱河四流所漂。眾苦所纏",
    "T32n1659_001:0510a06": "復有四事，一者見諸眾生畏生老病死，不求",
    "T32n1659_001:0510a07": "解脫而復造業；二者見諸眾生憂悲惱苦而",
    "T32n1659_001:0510a08": "常造作，無有休息；三者見諸眾生愛別離苦",
    "T32n1659_001:0510a09": "而不覺悟，方便染著；四者見諸眾生怨憎會",
    "T32n1659_001:0510a10": "苦常起嫌嫉，更復造怨。集不善業復有四事，",
    "T32n1659_001:0510a11": "一者見諸眾生為愛欲故造作諸惡、二者見",
    "T32n1659_001:0510a12": "諸眾生知欲生苦而不捨欲、三者見諸眾生",
    "T32n1659_001:0510a13": "雖欲求樂不具戒足、四者見諸眾生雖不樂",
    "T32n1659_001:0510a14": "苦造苦不息。造極重惡復有四事，一者見",
    "T32n1659_001:0510a15": "諸眾生毀犯重戒，雖復憂懼而猶放逸；二者",
    "T32n1659_001:0510a16": "見諸眾生興造極惡五無間業，兇頑自蔽不",
    "T32n1659_001:0510a17": "生慚愧；三者見諸眾生謗毀大乘方等正法，",
    "T32n1659_001:0510a18": "專愚自執方起憍慢；四者見諸眾生雖懷聰",
    "T32n1659_001:0510a19": "哲而具斷善根，反自貢高永無改悔。不修",
    "T32n1659_001:0510a20": "正法復有四事，一者見諸眾生生於八難，不",
    "T32n1659_001:0510a21": "聞正法不知修善；二者見諸眾生值佛出世，",
    "T32n1659_001:0510a22": "聞說正法不能受持；三者見諸眾生染習外",
    "T32n1659_001:0510a23": "道，苦身修業永離出要；四者見諸眾生修得",
    "T32n1659_001:0510a24": "非想非非想定謂是涅槃，善報既盡還墮三",
    "T32n1659_001:0510a25": "塗。菩薩見諸眾生無明造業長夜受苦，捨離",
    "T32n1659_001:0510a26": "正法迷於出路，為是等故發大慈悲，志求阿",
    "T32n1659_001:0510a27": "耨多羅三藐三菩提，如救頭燃。一切眾生",
    "T32n1659_001:0510a28": "有苦惱者，我當拔濟令無有餘。諸佛子！我今",
    "T32n1659_001:0510a29": "略說初行菩薩緣事發心，若廣說者無量無",
    "T32n1659_001:0510b01": "邊。",
    "T32n1659_001:0510b02": "3 願誓品發菩提心經論願誓品第三",
    "T32n1659_001:0510b03": "菩薩云何發趣菩提？以何業行成就菩提？發",
    "T32n1659_001:0510b04": "心菩薩住乾慧地，先當堅固發於正願，攝受",
    "T32n1659_001:0510b05": "一切無量眾生。「我求無上菩提，救護度脫令",
    "T32n1659_001:0510b06": "無有餘，皆令究竟無餘涅槃。」是故初始發心",
    "T32n1659_001:0510b07": "大悲為首，以悲心故能發轉勝十大正願。何",
    "T32n1659_001:0510b08": "謂為十？願我先世及以今身所種善根，以",
    "T32n1659_001:0510b09": "此善根施與一切無邊眾生，悉共迴向無上",
    "T32n1659_001:0510b10": "菩提。令我此願念念增長，世世所生常繫",
    "T32n1659_001:0510b11": "在心終不忘失，為陀羅尼之所守護。願我迴",
    "T32n1659_001:0510b12": "向大菩提已，以此善根，於一切生處常得供",
    "T32n1659_001:0510b13": "養一切諸佛，永必不生無佛國土。願我得",
    "T32n1659_001:0510b14": "生諸佛國已，常得親近隨侍左右如影隨形，",
    "T32n1659_001:0510b15": "無剎那頃遠離諸佛。願我得親近佛已，隨",
    "T32n1659_001:0510b16": "我所應為我說法，即得成就菩薩五通。願我",
    "T32n1659_001:0510b17": "成就菩薩五通已，即能通達世諦假名流",
    "T32n1659_001:0510b18": "布，解了第一義諦如真實性，得正法智。願",
    "T32n1659_001:0510b19": "我得正法智已，以無厭心為眾生說，示教利",
    "T32n1659_001:0510b20": "喜皆令開解。願我能開解諸眾生已，以佛",
    "T32n1659_001:0510b21": "神力遍至十方無餘世界，供養諸佛、聽受正",
    "T32n1659_001:0510b22": "法、廣攝眾生。願我於諸佛所受正法已，即能",
    "T32n1659_001:0510b23": "隨轉清淨法輪，十方世界一切眾生聽我法",
    "T32n1659_001:0510b24": "者、聞我名者，即得捨離一切煩惱發菩提心。",
    "T32n1659_001:0510b25": "願我能令一切眾生發菩提心已，常隨將護，",
    "T32n1659_001:0510b26": "除無利益、與無量樂，捨身命財攝受眾生、荷",
    "T32n1659_001:0510b27": "負正法。願我能負荷正法已，雖行正法心",
    "T32n1659_001:0510b28": "無所行，如諸菩薩行於正法，而無所行亦無",
    "T32n1659_001:0510b29": "不行。為化眾生不捨正願，是名發心菩薩十",
    "T32n1659_001:0510c01": "大正願。此十大願遍眾生界，攝受一切恒沙",
    "T32n1659_001:0510c02": "諸願。若眾生盡我願乃盡，而眾生實不可",
    "T32n1659_001:0510c03": "盡，我此大願亦無有盡。復次布施是菩提因，",
    "T32n1659_001:0510c04": "攝取一切諸眾生故。持戒是菩提因，具足眾",
    "T32n1659_001:0510c05": "善滿本願故。忍辱是菩提因，成就三十二相",
    "T32n1659_001:0510c06": "八十隨形好故。精進是菩提因，增長善行，於",
    "T32n1659_001:0510c07": "諸眾生勤教化故。禪定是菩提因，菩薩善",
    "T32n1659_001:0510c08": "自調伏，能知眾生諸心行故。智慧是菩提因，",
    "T32n1659_001:0510c09": "具足能知諸法性相故。取要言之，六波羅蜜",
    "T32n1659_001:0510c10": "是菩提正因，四無量心、三十七品、諸萬善行",
    "T32n1659_001:0510c11": "共相助成。若菩薩修集六波羅蜜，隨其所",
    "T32n1659_001:0510c12": "行，漸漸得近阿耨多羅三藐三菩提。諸佛子！",
    "T32n1659_001:0510c13": "求菩提者應不放逸，放逸之行能壞善根。若",
    "T32n1659_001:0510c14": "菩薩制伏六根不放逸者，是人能修六波羅",
    "T32n1659_001:0510c15": "蜜。菩薩發心先建至誠立決定誓，立誓之人",
    "T32n1659_001:0510c16": "終不放逸懈怠慢緩。何以故？立決定誓，有",
    "T32n1659_001:0510c17": "五事持故。一者能堅固其心、二者能制伏煩",
    "T32n1659_001:0510c18": "惱、三者能遮放逸、四者能破五蓋、五者能",
    "T32n1659_001:0510c19": "勤修行六波羅蜜。如佛所讚：",
    "T32n1659_001:0510c20": "「如來大智尊，　　顯說功德證，",
    "T32n1659_001:0510c21": "忍慧福業力，　　誓願力最勝。」",
    "T32n1659_001:0510c22": "云何立誓？若有人來種種求索，我於爾時隨",
    "T32n1659_001:0510c23": "有施與，乃至不生一念慳悋之心。若生惡心",
    "T32n1659_001:0510c24": "如彈指頃、以施因緣求淨報者，我即欺十",
    "T32n1659_001:0510c25": "方世界無量無邊阿僧祇現在諸佛，於未來",
    "T32n1659_001:0510c26": "世亦當必定不成阿耨多羅三藐三菩提。若",
    "T32n1659_001:0510c27": "我持戒，乃至失命，建立淨心誓無改悔。若我",
    "T32n1659_001:0510c28": "修忍，為他侵害乃至割截，常生慈愛誓無恚",
    "T32n1659_001:0510c29": "礙。若我修精進，遭逢寒暑王賊水火師子虎",
    "T32n1659_001:0511a01": "狼無水穀處，要必堅強其心，誓不退沒。若我",
    "T32n1659_001:0511a02": "修禪，為外事所嬈不得攝心，要繫念在境，",
    "T32n1659_001:0511a03": "誓不暫起非法亂想。若我修集智慧，觀一",
    "T32n1659_001:0511a04": "切法如實性，隨順受持，於善不善、有為無為、",
    "T32n1659_001:0511a05": "生死涅槃不起二見。若我心悔恚礙退沒亂",
    "T32n1659_001:0511a06": "想，起於二見如彈指頃，而以戒、忍、精進、禪、智",
    "T32n1659_001:0511a07": "求淨報者，我即欺十方世界無量無邊阿僧",
    "T32n1659_001:0511a08": "祇現在諸佛，於未來世亦當必定不成阿耨",
    "T32n1659_001:0511a09": "多羅三藐三菩提。菩薩以十大願持正法行，",
    "T32n1659_001:0511a10": "以六大誓制放逸心，必能精勤修集六波羅",
    "T32n1659_001:0511a11": "蜜，成阿耨多羅三藐三菩提。",
    "T32n1659_001:0511a12": "4 檀波羅蜜品發菩提心經論檀波羅蜜品第四",
    "T32n1659_001:0511a13": "云何菩薩修行布施？布施若為自利他利及",
    "T32n1659_001:0511a14": "二俱利，如是布施則能莊嚴菩提之道。菩",
    "T32n1659_001:0511a15": "薩為欲調伏眾生令離苦惱，是故行施。修行",
    "T32n1659_001:0511a16": "施者，於己財物常生捨心，於來求者起尊重",
    "T32n1659_001:0511a17": "心，如父母師長、善知識想。於貧窮下賤起憐",
    "T32n1659_001:0511a18": "愍心，如一子想，隨所須與心喜恭敬。是名菩",
    "T32n1659_001:0511a19": "薩初修施心。修布施故善名流布，隨所生處",
    "T32n1659_001:0511a20": "財寶豐盈，是名自利。能令眾生心得滿足，",
    "T32n1659_001:0511a21": "教化調伏使無慳悋，是名利他。以己所修無",
    "T32n1659_001:0511a22": "相大施，化諸眾生令同己利，是名俱利。因",
    "T32n1659_001:0511a23": "修布施獲得轉輪王位，攝受一切無量眾生，",
    "T32n1659_001:0511a24": "乃至得佛無盡法藏，是名莊嚴菩提之道。施",
    "T32n1659_001:0511a25": "有三種，一以法施、二無畏施、三財物施。以法",
    "T32n1659_001:0511a26": "施者，勸人受戒修出家心，為壞邪見說斷常",
    "T32n1659_001:0511a27": "四倒眾惡過患，分別開示真諦之義，讚精進",
    "T32n1659_001:0511a28": "功德、說放逸過惡，是名法施。若有眾生怖",
    "T32n1659_001:0511a29": "畏王者、師子虎狼、水火盜賊，菩薩見已能為",
    "T32n1659_001:0511b01": "救護，名無畏施。自於財物施而不悋，上至珍",
    "T32n1659_001:0511b02": "寶象馬車乘繒帛穀麥衣服飲食，下至󰉓摶",
    "T32n1659_001:0511b03": "一縷之綖，若多若少稱求者意隨所須與，是",
    "T32n1659_001:0511b04": "名財施。財施復有五種，一者至心施、二者",
    "T32n1659_001:0511b05": "信心施、三者隨時施、四者自手施、五者如法",
    "T32n1659_001:0511b06": "施。所不應施復有五事，非理求財不以施人，",
    "T32n1659_001:0511b07": "物不淨故。酒及毒藥不以施人，亂眾生故。罝",
    "T32n1659_001:0511b08": "羅機網不以施人，惱眾生故。刀杖弓箭不",
    "T32n1659_001:0511b09": "以施人，害眾生故。音樂女色不以施人，壞",
    "T32n1659_001:0511b10": "淨心故。取要言之，不如法物惱亂眾生，不",
    "T32n1659_001:0511b11": "以施人。自餘一切能令眾生得安樂者，名如",
    "T32n1659_001:0511b12": "法施。樂施之人，復獲五種名聞善利，一者",
    "T32n1659_001:0511b13": "常得親近一切賢聖、二者一切眾生之所樂",
    "T32n1659_001:0511b14": "見、三者入大眾時人所宗敬、四者好名善譽",
    "T32n1659_001:0511b15": "流聞十方、五者能為菩提作上妙因。菩薩之",
    "T32n1659_001:0511b16": "人名一切施，一切施者非謂多財，謂施心也。",
    "T32n1659_001:0511b17": "如法求財持以布施，名一切施。以清淨心無",
    "T32n1659_001:0511b18": "諂曲施，名一切施。見貧窮者憐愍心施，名一",
    "T32n1659_001:0511b19": "切施。見厄苦者慈悲心施，名一切施。居貧",
    "T32n1659_001:0511b20": "少財而能用施，名一切施。愛重寶物開意能",
    "T32n1659_001:0511b21": "施，名一切施。不觀持戒毀戒田非田施，名",
    "T32n1659_001:0511b22": "一切施。不求人天妙善樂施，名一切施。志",
    "T32n1659_001:0511b23": "求無上大菩提施，名一切施。欲施、施時、施",
    "T32n1659_001:0511b24": "已不悔，名一切施。若以華施，具陀羅尼七",
    "T32n1659_001:0511b25": "覺華故。若以香施，具戒定慧熏塗身故。若以",
    "T32n1659_001:0511b26": "果施，具足成就無漏果故。若以食施，具足",
    "T32n1659_001:0511b27": "命辯色力樂故。以衣服施，具清淨色，除無慚",
    "T32n1659_001:0511b28": "愧故。以燈明施，具足佛眼，照了一切諸法性",
    "T32n1659_001:0511b29": "故。以象馬車乘施，得無上乘，具足神通故。以",
    "T32n1659_001:0511c01": "纓絡施，具足八十隨形好故。以珍寶施，具",
    "T32n1659_001:0511c02": "足大人三十二相故。以筋力僕使施，具佛十",
    "T32n1659_001:0511c03": "力、四無畏故。取要言之，乃至國城妻子頭目",
    "T32n1659_001:0511c04": "手足，舉身施與心無悋惜，為得無上菩提度",
    "T32n1659_001:0511c05": "眾生故。菩薩摩訶薩修行布施，不見財物、施",
    "T32n1659_001:0511c06": "者、受者。以無相故，是則具足檀波羅蜜。",
    "T32n1659_001:0511c07": "5 尸羅波羅蜜品發菩提心經論尸羅波羅蜜品第五",
    "T32n1659_001:0511c08": "云何菩薩修行持戒？持戒若為自利他利及",
    "T32n1659_001:0511c09": "二俱利，如是持戒則能莊嚴菩提之道。菩",
    "T32n1659_001:0511c10": "薩為欲調伏眾生令離苦惱，是故持戒。修持",
    "T32n1659_001:0511c11": "戒者，悉淨一切身口意業，於不善行心能捨",
    "T32n1659_001:0511c12": "遠，善能呵嘖惡行毀禁，於小罪中心常恐怖，",
    "T32n1659_001:0511c13": "是名菩薩初持戒心。修持戒故，遠離一切諸",
    "T32n1659_001:0511c14": "惡過患，常生善處，是名自利。教化眾生令",
    "T32n1659_001:0511c15": "不犯惡，是名利他。以己所修向菩提戒，化",
    "T32n1659_001:0511c16": "諸眾生令同己利，是名俱利。因修持戒，獲",
    "T32n1659_001:0511c17": "得離欲乃至漏盡成最正覺，是名莊嚴菩提",
    "T32n1659_001:0511c18": "之道。戒有三種，一者身、二者口、三者心。持",
    "T32n1659_001:0511c19": "身戒者，永離一切殺、盜、婬行，不奪物命、不侵",
    "T32n1659_001:0511c20": "他財、不犯外色，又亦不為殺等因緣及其方",
    "T32n1659_001:0511c21": "便，不以杖木瓦石傷害眾生。若物屬他、他所",
    "T32n1659_001:0511c22": "受用，一草一葉不與不取。又亦未甞眄睞細",
    "T32n1659_001:0511c23": "色，於四威儀恭謹詳審，是名身戒。持口戒",
    "T32n1659_001:0511c24": "者，斷除一切妄語、兩舌、惡口、綺語，常不欺誑",
    "T32n1659_001:0511c25": "離間和合、誹謗毀呰、文飾言辭，及造方便惱",
    "T32n1659_001:0511c26": "觸於人。言則至誠柔軟忠信，言常饒益勸化",
    "T32n1659_001:0511c27": "修善，是名口戒。持心戒者，除滅貪欲、瞋恚、邪",
    "T32n1659_001:0511c28": "見，常修軟心，不作過罪，信是罪業得惡果報，",
    "T32n1659_001:0511c29": "思惟力故不造諸惡，於輕罪中生極重想，設",
    "T32n1659_001:0512a01": "誤作者恐怖憂悔。於眾生所不起瞋惱，見眾",
    "T32n1659_001:0512a02": "生已生愛念心，知恩報恩心無慳悋，樂作福",
    "T32n1659_001:0512a03": "德常以化人，常修慈心憐愍一切，是名心戒。",
    "T32n1659_001:0512a04": "是十善業戒，有五事利益，一者能制惡行、二",
    "T32n1659_001:0512a05": "者能作善心、三者能遮煩惱、四者成就淨心、",
    "T32n1659_001:0512a06": "五者能增長戒。若人善修不放逸行，具足正",
    "T32n1659_001:0512a07": "念分別善惡，當知是人決定能修十善業戒。",
    "T32n1659_001:0512a08": "八萬四千無量戒品，悉皆攝在十善戒中。是",
    "T32n1659_001:0512a09": "十善戒能為一切善戒根本，斷身口意惡，能",
    "T32n1659_001:0512a10": "制一切不善之法，故名為戒。戒有五種，一者",
    "T32n1659_001:0512a11": "波羅提木叉戒、二者定共戒、三者無漏戒、四",
    "T32n1659_001:0512a12": "者攝根戒、五者無作戒。白四羯磨從師而",
    "T32n1659_001:0512a13": "受，名波羅提木叉戒。根本四禪、四未到禪，是",
    "T32n1659_001:0512a14": "名定共戒。根本四禪、初禪未到，名無漏戒。",
    "T32n1659_001:0512a15": "收攝諸根、修正念心，見聞覺知色聲香味觸",
    "T32n1659_001:0512a16": "不生放逸，名攝根戒。捨身後世更不作惡，名",
    "T32n1659_001:0512a17": "無作戒。菩薩修戒，不與聲聞辟支佛共，以不",
    "T32n1659_001:0512a18": "共故名善持戒，善持戒故則能利益一切眾",
    "T32n1659_001:0512a19": "生。持慈心戒，救護眾生令安樂故。持悲心",
    "T32n1659_001:0512a20": "戒，忍受諸苦拔危難故。持喜心戒，歡樂修",
    "T32n1659_001:0512a21": "善不懈怠故。持捨心戒，怨親平等離愛恚故。",
    "T32n1659_001:0512a22": "持惠施戒，教化調伏諸眾生故。持忍辱戒，心",
    "T32n1659_001:0512a23": "常柔軟無恚礙故。持精進戒，善業日增不退",
    "T32n1659_001:0512a24": "還故。持禪定戒，離欲不善長禪支故。持智",
    "T32n1659_001:0512a25": "慧戒，多聞善根無厭足故。持親近善知識戒，",
    "T32n1659_001:0512a26": "助成菩提無上道故。持遠離惡知識戒，捨",
    "T32n1659_001:0512a27": "離三惡八難處故。菩薩之人持淨戒者，不依",
    "T32n1659_001:0512a28": "欲界、不近色界、不住無色界，是清淨戒，捨離",
    "T32n1659_001:0512a29": "欲塵、除瞋恚礙、滅無明障，是清淨戒。離斷常",
    "T32n1659_001:0512b01": "二邊、不逆因緣，是清淨戒。不著色受想行識",
    "T32n1659_001:0512b02": "假名之相，是清淨戒。不繫於因、不起諸見、不",
    "T32n1659_001:0512b03": "住疑悔，是清淨戒。不住貪瞋癡三不善根，是",
    "T32n1659_001:0512b04": "清淨戒。不住我慢、憍慢、增上慢、慢慢、大慢，柔",
    "T32n1659_001:0512b05": "和善順，是清淨戒。利衰毀譽稱譏苦樂不以",
    "T32n1659_001:0512b06": "傾動，是清淨戒。不染世諦虛妄假名，順於真",
    "T32n1659_001:0512b07": "諦，是清淨戒。不惱不熱、寂滅離相，是清淨戒。",
    "T32n1659_001:0512b08": "取要言之，乃至不惜身命，觀無常想生於厭",
    "T32n1659_001:0512b09": "離，勤行善根勇猛精進，是清淨戒。菩薩摩訶",
    "T32n1659_001:0512b10": "薩修行持戒，不見淨心，以離想故，是則具足",
    "T32n1659_001:0512b11": "尸羅波羅蜜。",
    "T32n1659_001:0512b12": "6 羼提波羅蜜品發菩提心經論羼提波羅蜜品第六",
    "T32n1659_001:0512b13": "云何菩薩修行忍辱？忍辱若為自利他利及",
    "T32n1659_001:0512b14": "二俱利，如是忍辱則能莊嚴菩提之道。菩",
    "T32n1659_001:0512b15": "薩為欲調伏眾生，令離苦惱故修忍辱。修忍",
    "T32n1659_001:0512b16": "辱者，心常謙下一切眾生，剛強憍慢捨而不",
    "T32n1659_001:0512b17": "行，見麁惡者起憐愍心，言常柔濡勸化修善，",
    "T32n1659_001:0512b18": "能分別說瞋恚和忍果報差別，是名菩薩初",
    "T32n1659_001:0512b19": "忍辱心。修忍辱故，遠離眾惡身心安樂，是",
    "T32n1659_001:0512b20": "名自利。化導眾生皆令和順，是名利他。以",
    "T32n1659_001:0512b21": "己所修無上大忍化諸眾生令同己利，是名",
    "T32n1659_001:0512b22": "俱利。因修忍辱獲得端政，人所宗敬，乃至",
    "T32n1659_001:0512b23": "得佛上妙相好，是名莊嚴菩提之道。忍辱有",
    "T32n1659_001:0512b24": "三，謂身、口、意。云何身忍？若他加惡侵毀撾",
    "T32n1659_001:0512b25": "打乃至傷害，悉能忍受；見諸眾生危逼恐",
    "T32n1659_001:0512b26": "懼，以身代之而無疲怠，是名身忍。云何口",
    "T32n1659_001:0512b27": "忍？若見罵者默受不報；若見非理來呵嘖",
    "T32n1659_001:0512b28": "者，當濡語附順；若有加誣橫生誹謗皆當忍",
    "T32n1659_001:0512b29": "受，是名口忍。云何意忍？見有瞋者心不懷",
    "T32n1659_001:0512c01": "恨，若有觸惱其心不亂，若有譏毀心亦無怨，",
    "T32n1659_001:0512c02": "是名意忍。世間打者有二種，一者實、二者橫。",
    "T32n1659_001:0512c03": "若有罪過，若人慊疑為彼所打，自應忍受",
    "T32n1659_001:0512c04": "如服甘露，於彼人所應生恭敬。所以者何？善",
    "T32n1659_001:0512c05": "能教誡調伏於我，令我得離諸過罪故。若橫",
    "T32n1659_001:0512c06": "加惡傷害於我，當自思惟：我今無罪，當是過",
    "T32n1659_001:0512c07": "去宿業所招，是亦應忍。復應思念：四大假",
    "T32n1659_001:0512c08": "合、五眾緣會，誰受打者？又觀前人如癡如狂，",
    "T32n1659_001:0512c09": "我當愍之，云何不忍？又罵者亦有二種，一實、",
    "T32n1659_001:0512c10": "二虛。若說實者，我應生慚。若說虛者，無豫我",
    "T32n1659_001:0512c11": "事，猶如響聲亦如風過無損於我，是故應忍。",
    "T32n1659_001:0512c12": "又瞋者亦爾，他來瞋我我當忍受；若瞋彼者，",
    "T32n1659_001:0512c13": "於未來世當墮惡道受大苦惱。以是因緣，我",
    "T32n1659_001:0512c14": "身若被斫截分離，不應生瞋，應當深觀往業",
    "T32n1659_001:0512c15": "因緣，當修慈悲憐愍一切。如是小苦不能忍",
    "T32n1659_001:0512c16": "者，我即不能自調伏心，云何當能調伏眾生，",
    "T32n1659_001:0512c17": "令得解脫一切惡法成無上果？若有智人樂",
    "T32n1659_001:0512c18": "修忍辱，是人常得顏貌端正多饒財寶，人見",
    "T32n1659_001:0512c19": "歡喜敬仰伏從。復當觀察，若人形殘、顏色醜",
    "T32n1659_001:0512c20": "惡、諸根不具、乏於財物，當知皆是瞋因緣得。",
    "T32n1659_001:0512c21": "以是因緣，智者應當深修忍辱。生忍因緣有",
    "T32n1659_001:0512c22": "十事，一者不觀於我及我所相、二者不念種",
    "T32n1659_001:0512c23": "姓、三者破除憍慢、四者惡來不報、五者觀無",
    "T32n1659_001:0512c24": "常想、六者修於慈悲、七者心不放逸、八者",
    "T32n1659_001:0512c25": "捨於飢渴苦樂等事、九者斷除瞋恚、十者修",
    "T32n1659_001:0512c26": "習智慧。若人能成如是十事，當知是人能",
    "T32n1659_001:0512c27": "修於忍。菩薩摩訶薩修於清淨畢竟忍時，若",
    "T32n1659_001:0512c28": "入空、無相、無願無作，不與見覺願作和合，不",
    "T32n1659_001:0512c29": "猗著空無相無願無作，是諸見覺願作皆空，",
    "T32n1659_001:0513a01": "如是忍者是無二相，是名清淨畢竟忍也。若",
    "T32n1659_001:0513a02": "入盡結、若入寂滅，不與結生死合，不猗盡",
    "T32n1659_001:0513a03": "結寂滅諸結生死皆空，如是忍者是無二相，",
    "T32n1659_001:0513a04": "是名清淨畢竟忍也。若性不自生、不從他生、",
    "T32n1659_001:0513a05": "不和合生，亦無有出不可破壞，不可壞者是",
    "T32n1659_001:0513a06": "不可盡，如是忍者是無二相，是名清淨畢竟",
    "T32n1659_001:0513a07": "忍也。無作非作、無所猗著、無分別、無莊嚴、",
    "T32n1659_001:0513a08": "無修治、無發進，終不造生，如是忍者是無生",
    "T32n1659_001:0513a09": "忍。如是菩薩修行是忍，得受記忍。菩薩摩",
    "T32n1659_001:0513a10": "訶薩修行忍辱，性相盡空，無眾生故，是則具",
    "T32n1659_001:0513a11": "足羼提波羅蜜。",
    "T32n1659_001:0513a12": "發菩提心經論卷上"
}