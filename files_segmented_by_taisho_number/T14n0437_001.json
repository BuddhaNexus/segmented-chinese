{
    "T14n0437_001:0108c04": "大乘寶月童子問法經",
    "T14n0437_001:0108c06": "西天譯經三藏朝散大夫試鴻臚",
    "T14n0437_001:0108c07": "少卿傳法大師臣施護奉　詔譯",
    "T14n0437_001:0108c08": "如是我聞：一時，佛在王舍城鷲峯山中，與大",
    "T14n0437_001:0108c09": "苾芻眾五萬五千俱胝；一心行菩提行，無能",
    "T14n0437_001:0108c10": "勝菩薩等八萬百千無數俱胝那臾多；諸天",
    "T14n0437_001:0108c11": "人等百千那臾多。",
    "T14n0437_001:0108c12": "爾時，世尊於其食時著衣持鉢，與苾芻眾并",
    "T14n0437_001:0108c13": "諸菩薩、天龍神等，恭敬圍繞，入王舍大城，於",
    "T14n0437_001:0108c14": "彼乞食。是時，頻婆娑羅王子名寶月童子，",
    "T14n0437_001:0108c15": "因為事故乘大龍象出王舍大城。遙見世尊，",
    "T14n0437_001:0108c16": "即下龍象，而詣佛所。到已致敬，頭面禮足，住",
    "T14n0437_001:0108c17": "立一面。寶月童子白佛言：「如來、應供、正等正",
    "T14n0437_001:0108c18": "覺！唯願世尊，說彼十方如來所有名號。若",
    "T14n0437_001:0108c19": "有信心善男子、善女人，聞是名已，所有五逆",
    "T14n0437_001:0108c20": "等罪及一切業障，悉皆消除，於無上正等正",
    "T14n0437_001:0108c21": "覺速得不退。」",
    "T14n0437_001:0108c22": "爾時，世尊告寶月童子言：「善哉，善哉！汝能樂",
    "T14n0437_001:0108c23": "聞如來名號之義，此意賢善，一切罪業決定",
    "T14n0437_001:0108c24": "消除。童子！汝今諦聽，善思念之！我為汝說。",
    "T14n0437_001:0108c25": "「童子！過於東方百千俱胝那臾多恒河沙等",
    "T14n0437_001:0108c26": "佛剎，彼有世界名曰無憂，彼有如來，名賢",
    "T14n0437_001:0108c27": "吉祥，應供、等正覺，少病少惱，乃至為諸眾",
    "T14n0437_001:0108c28": "生恒說妙法。彼佛壽命，六萬百千俱胝那臾",
    "T14n0437_001:0108c29": "多無數劫。彼世界中無其日月晝夜，唯有佛",
    "T14n0437_001:0109a01": "光普照一切，及照地獄、傍生、焰魔羅界一",
    "T14n0437_001:0109a02": "切眾生令得解脫，無量眾生得無生法忍。」",
    "T14n0437_001:0109a03": "佛言：「童子！南方過百千俱胝那臾多恒河沙",
    "T14n0437_001:0109a04": "等佛剎，彼有世界名曰寂靜，彼有如來，名",
    "T14n0437_001:0109a05": "無邊光，應供、正等正覺，為諸眾生恒說妙法。」",
    "T14n0437_001:0109a06": "佛言：「童子！西方過百千俱胝那臾多恒河沙",
    "T14n0437_001:0109a07": "等佛剎，彼有世界名曰歡喜，彼有如來，名",
    "T14n0437_001:0109a08": "喜吉祥，應供、正等正覺，為諸眾生恒說妙法。」",
    "T14n0437_001:0109a09": "佛言：「童子！北方過百千俱胝那臾多恒河沙",
    "T14n0437_001:0109a10": "等佛剎，彼有世界名曰不動，彼有如來，名",
    "T14n0437_001:0109a11": "曰寶幢，應供、正等正覺，為諸眾生恒說妙法。」",
    "T14n0437_001:0109a12": "佛言：「童子！東南方過百千俱胝那臾多恒河",
    "T14n0437_001:0109a13": "沙等佛剎，彼有世界名曰正行，彼有如來，",
    "T14n0437_001:0109a14": "名曰無憂吉祥，應供、正等正覺，為諸眾生恒",
    "T14n0437_001:0109a15": "說妙法。」",
    "T14n0437_001:0109a16": "佛言：「童子！西南方過百千俱胝那臾多恒河",
    "T14n0437_001:0109a17": "沙等佛剎，彼有世界名曰寶幢吉祥，彼有如",
    "T14n0437_001:0109a18": "來，名曰寶幢，應供、正等正覺，為諸眾生恒說",
    "T14n0437_001:0109a19": "妙法。」",
    "T14n0437_001:0109a20": "佛言：「童子！西北方過百千俱胝那臾多恒河",
    "T14n0437_001:0109a21": "沙等佛剎，彼有世界名曰妙聲，彼有如來，",
    "T14n0437_001:0109a22": "名吉祥花，應供、正等正覺，為諸眾生恒說妙",
    "T14n0437_001:0109a23": "法。」",
    "T14n0437_001:0109a24": "佛言：「童子！東北方過百千俱胝那臾多恒河",
    "T14n0437_001:0109a25": "沙等佛剎，彼有世界名曰安樂，彼有如來，",
    "T14n0437_001:0109a26": "名蓮華光嬉戲智，應供、正等正覺，為諸眾生",
    "T14n0437_001:0109a27": "恒說妙法。」",
    "T14n0437_001:0109a28": "佛言：「童子！下方過百千俱胝那臾多恒河沙",
    "T14n0437_001:0109a29": "等佛剎，彼有世界名曰廣大，彼有如來，名光",
    "T14n0437_001:0109b01": "明吉祥，應供、正等正覺，為諸眾生恒說妙法。」",
    "T14n0437_001:0109b02": "佛言：「童子！上方過百千俱胝那臾多恒河沙",
    "T14n0437_001:0109b03": "等佛剎，彼有世界名為月光，彼有如來，名",
    "T14n0437_001:0109b04": "財吉祥，應供、正等正覺，為諸眾生恒說妙法。",
    "T14n0437_001:0109b05": "「童子！如是一切世界佛剎，皆有清淨旃檀樓",
    "T14n0437_001:0109b06": "閣，所有如來名號，若人聞已，恭敬受持、書寫",
    "T14n0437_001:0109b07": "讀誦、廣為人說，所有五逆等一切罪業悉皆",
    "T14n0437_001:0109b08": "消除，亦不墮地獄、傍生、焰魔羅界，於無上正",
    "T14n0437_001:0109b09": "等正覺速得不退。「於意云何？童子！於過去大",
    "T14n0437_001:0109b10": "無數，及廣大無邊無數劫，時有世界名曰寶",
    "T14n0437_001:0109b11": "生，彼有如來，名精進吉祥，應供、正等正覺，",
    "T14n0437_001:0109b12": "彼十如來於精進吉祥佛所為菩薩位，於其",
    "T14n0437_001:0109b13": "佛前供養發願：『我等各於佛剎成無上正等",
    "T14n0437_001:0109b14": "正覺之時，若有眾生經剎那間至須臾之間，",
    "T14n0437_001:0109b15": "聞我十佛名號，聞已恭敬受持、書寫讀誦、廣",
    "T14n0437_001:0109b16": "為人說，所有五逆等一切罪業悉皆消除，亦",
    "T14n0437_001:0109b17": "不墮地獄、傍生、焰魔羅界，於無上正等正覺",
    "T14n0437_001:0109b18": "速得不退。』」",
    "T14n0437_001:0109b19": "爾時，寶月童子如是聞已，而復白言：「世尊！",
    "T14n0437_001:0109b20": "彼佛如來壽量云何？」世尊答言：「彼佛壽十阿",
    "T14n0437_001:0109b21": "僧祇、百千俱胝、那臾多世界微塵等劫。」童子",
    "T14n0437_001:0109b22": "聞已，白佛言：「彼佛如來，甚為希有！如是悲心",
    "T14n0437_001:0109b23": "發願，為諸眾生得此壽量。」佛言：「童子！若有眾",
    "T14n0437_001:0109b24": "生聞此十佛名號，恭敬受持、書寫讀誦、信樂",
    "T14n0437_001:0109b25": "修行，所有無量、無邊福德悉得具足，三業之",
    "T14n0437_001:0109b26": "罪亦不能生。「童子！若有善男子、善女人，於",
    "T14n0437_001:0109b27": "恒河沙等佛剎，滿中七寶供養如來，經百千",
    "T14n0437_001:0109b28": "歲獲福無量；若善男子、善女人聞是十佛名",
    "T14n0437_001:0109b29": "號，恭敬信受、書寫讀誦、為他解說，所得福德",
    "T14n0437_001:0109c01": "勝前供養無量無邊。」",
    "T14n0437_001:0109c02": "爾時，索河世界主、大梵天王、帝釋天子、四天",
    "T14n0437_001:0109c03": "大王、穌枲麼天子、大自在天子，以最上旃檀",
    "T14n0437_001:0109c04": "香粖散世尊前而為供養，白世尊言：「若有眾",
    "T14n0437_001:0109c05": "生於此正法，書寫讀誦、信解受持，得一切天",
    "T14n0437_001:0109c06": "人、阿修羅尊重禮拜，所有地獄、畜生、焰魔羅",
    "T14n0437_001:0109c07": "界、阿修羅身及餓鬼趣，皆得解脫。」佛言：「若此",
    "T14n0437_001:0109c08": "正法，耳根得聞、受持讀誦，罪惡魔冤不能侵",
    "T14n0437_001:0109c09": "害，於阿耨多羅三藐三菩提速得不退。」",
    "T14n0437_001:0109c10": "爾時，世尊而說頌曰：",
    "T14n0437_001:0109c11": "「持此世尊十名號，　　如是壽命俱胝劫，",
    "T14n0437_001:0109c12": "　佛說功德不思議，　　未來成就二足尊。」",
    "T14n0437_001:0109c13": "爾時，頻婆娑羅王寶月童子，白於世尊而說",
    "T14n0437_001:0109c14": "伽他曰：",
    "T14n0437_001:0109c15": "「大無畏善說，　　無邊無量佛，",
    "T14n0437_001:0109c16": "　眾生最上師，　　我今歸命禮。",
    "T14n0437_001:0109c17": "　如是今修學，　　一切佛知見，",
    "T14n0437_001:0109c18": "　願斷於煩惱，　　速成於菩提。」",
    "T14n0437_001:0109c19": "爾時，童子說此頌已，白世尊言：「我今如是所",
    "T14n0437_001:0109c20": "有忍辱，菩薩大智總持法門，方廣之教佛菩",
    "T14n0437_001:0109c21": "提行，如是修學行菩提行。」",
    "T14n0437_001:0109c22": "爾時，世尊復說頌曰：",
    "T14n0437_001:0109c23": "「若人受持佛名號，　　水火盜賊不能侵，",
    "T14n0437_001:0109c24": "　毒藥刀杖王難等，　　一切諸苦自消除，",
    "T14n0437_001:0109c25": "　如是速得於菩提，　　廣令流布佛名號。",
    "T14n0437_001:0109c26": "「若此正法於末世時，有人受持讀誦，此人命",
    "T14n0437_001:0109c27": "終速成佛道；若以香花供養一切諸佛經多",
    "T14n0437_001:0109c28": "劫時，不如有人於此正法暫時書寫讀誦，所",
    "T14n0437_001:0109c29": "得福德無量無邊；若人以最上所愛七寶，滿",
    "T14n0437_001:0110a01": "於一切剎土之中，供養一切諸佛，亦不如讀",
    "T14n0437_001:0110a02": "誦此經得福甚多。」佛說此經時，無量百千俱",
    "T14n0437_001:0110a03": "胝那臾多眾生，發阿耨多羅三藐三菩提心；",
    "T14n0437_001:0110a04": "無量、無邊眾生得無生忍，不退轉於阿耨多",
    "T14n0437_001:0110a05": "羅三藐三菩提。佛說是語時，寶月童子等，皆",
    "T14n0437_001:0110a06": "大歡喜，作禮而退。",
    "T14n0437_001:0110a07": "大乘寶月童子問法經"
}