{
    "T36n1741_04b:1045b02": "folio_4b 略釋新華嚴經修行次第決疑論",
    "T36n1741_04b:1045b03": "卷四之下",
    "T36n1741_04b:1045b05": "大唐北京李通玄撰",
    "T36n1741_04b:1045b06": "第十法雲地，以智波羅蜜為主，餘九為伴。此",
    "T36n1741_04b:1045b07": "迦毘羅城，有釋種女名曰瞿波者，以明十地",
    "T36n1741_04b:1045b08": "行不離本處。與初地同處，以表菩提體無先",
    "T36n1741_04b:1045b09": "後，始終不移，故云迦毘羅城有釋氏女。瞿波",
    "T36n1741_04b:1045b10": "者，乃是如來往古為太子時妻。是過百佛剎",
    "T36n1741_04b:1045b11": "微塵劫有王名智山，王有太子名善光，有居",
    "T36n1741_04b:1045b12": "士女名淨日。善光太子出家為比丘，於淨德",
    "T36n1741_04b:1045b13": "林中住。入城乞食，淨日女見善光比丘，因生",
    "T36n1741_04b:1045b14": "染愛，便解身瓔珞并珠置其鉢中，便即發菩",
    "T36n1741_04b:1045b15": "提心。於二百五十劫，不復墮三惡道，常生勝",
    "T36n1741_04b:1045b16": "樂處，常見善光比丘。經二百五十劫，後生於",
    "T36n1741_04b:1045b17": "善現家，蓮華化生。見財主王有太子名威",
    "T36n1741_04b:1045b18": "德，太子納為妻。因此之後，常共太子供養諸",
    "T36n1741_04b:1045b19": "佛，乃至聞法得道。迄至如來為太子時，還為",
    "T36n1741_04b:1045b20": "其妻。是往昔本願因緣，常為其妻。依古德云：",
    "T36n1741_04b:1045b21": "「如來為太子時，有三夫人：一羅睺羅母，耶輸",
    "T36n1741_04b:1045b22": "陀羅，作比丘尼。二名瞿波，作善財十地善知",
    "T36n1741_04b:1045b23": "識。三名摩奴舍，未詳所在。」夫如來神智性同",
    "T36n1741_04b:1045b24": "虛空，非物像能與其類。如其智體，非情想能",
    "T36n1741_04b:1045b25": "得其跡。但以無形質之妙靈，而十方隨根普",
    "T36n1741_04b:1045b26": "應，對上根之類，蓮華出現；應中下之流，母胎",
    "T36n1741_04b:1045b27": "誕生。只為本願慈善力故，於十方世界隨物",
    "T36n1741_04b:1045b28": "現形，豈有存妻子而居世間也。但為化凡引",
    "T36n1741_04b:1045b29": "俗，示生人間，八萬四千塵心迷皆同行，化妻",
    "T36n1741_04b:1045c01": "幻子、化幻眾生，示現處纏，難捨能捨。對三乘",
    "T36n1741_04b:1045c02": "之種，捨諸飾好。應一乘佛果之門，即具華冠",
    "T36n1741_04b:1045c03": "瓔珞、九十七種大人之相，及十華藏世界微",
    "T36n1741_04b:1045c04": "塵等相。今以瞿波女，以表一乘智境，無別求",
    "T36n1741_04b:1045c05": "出世。全以根本智普印世間，萬境全真，更不",
    "T36n1741_04b:1045c06": "說他方別有淨土，便以瞿波女用同真性，無",
    "T36n1741_04b:1045c07": "取捨法，便將表法，便明十地道滿，法喜為妻",
    "T36n1741_04b:1045c08": "也。一切境界，總是法樂。是故《法華》會三歸一",
    "T36n1741_04b:1045c09": "乘，故說世間相常住，是法住法位。全將世間",
    "T36n1741_04b:1045c10": "以為解脫，無別欣厭也。又此經集會，人間眾",
    "T36n1741_04b:1045c11": "但有五百優婆塞、五百優婆夷、五百童子、五",
    "T36n1741_04b:1045c12": "百童女，一萬諸龍，但集世間俗眾，無比丘出",
    "T36n1741_04b:1045c13": "世眾。如來是福智大慈悲圓滿之行，世間無",
    "T36n1741_04b:1045c14": "厭形相也。今以瞿波女，表十地法悅，無取捨",
    "T36n1741_04b:1045c15": "法。是故《淨名經》云「法喜以為妻，慈悲心為女。」",
    "T36n1741_04b:1045c16": "善財至菩薩集會普現法界普光明法堂者，至",
    "T36n1741_04b:1045c17": "十轉法輪智滿故。此是初會菩提場所契會",
    "T36n1741_04b:1045c18": "普光明智，亦是第二會普光殿。從第二會自",
    "T36n1741_04b:1045c19": "起信進修行，至此十地，自以智慧道滿，同諸",
    "T36n1741_04b:1045c20": "佛法輪之智慧，以此為終，故號菩薩集會普",
    "T36n1741_04b:1045c21": "現法界普光明講堂。其中有主宮殿神，名無",
    "T36n1741_04b:1045c22": "憂德，并一萬守宮殿神來迎善財，讚歎善財",
    "T36n1741_04b:1045c23": "所修行善根，是入十地之因。見瞿波女，是十",
    "T36n1741_04b:1045c24": "地之果。一萬守宮殿神，是守護十地智悲之",
    "T36n1741_04b:1045c25": "行。瞿波女曾供養無數諸佛，久遠劫來承事",
    "T36n1741_04b:1045c26": "毘盧遮那，自身位登十地，猶言未了菩薩身",
    "T36n1741_04b:1045c27": "及身業，亦不知心智。諸劫所行之道，以未入",
    "T36n1741_04b:1045c28": "等覺位普賢行門，至十地道滿，須捨見道煩",
    "T36n1741_04b:1045c29": "惱、禪三昧上煩惱、涅槃清淨樂上煩惱總捨，",
    "T36n1741_04b:1046a01": "恒入世間，一切眾生前對現色身，教化利樂，",
    "T36n1741_04b:1046a02": "是恒常之道，更無欣進出世三昧涅槃解脫",
    "T36n1741_04b:1046a03": "習氣之心。以是如經中十地行滿，以無量三",
    "T36n1741_04b:1046a04": "昧推求普賢，了不能見。佛勸令以想念求覓，",
    "T36n1741_04b:1046a05": "方見普賢在十方一切佛所或來或去。以是",
    "T36n1741_04b:1046a06": "瞿波立樣，以成後學，令知軌則，修行不惑。從",
    "T36n1741_04b:1046a07": "我唯得此觀察菩薩三昧海解脫已下，是推",
    "T36n1741_04b:1046a08": "德昇進。",
    "T36n1741_04b:1046a09": "已上十地善知識竟。十一地等覺位普賢行",
    "T36n1741_04b:1046a10": "如下。從前十住初心至十住滿，師子幢王女",
    "T36n1741_04b:1046a11": "且得一分世間出世間智慈圓滿。從十行初",
    "T36n1741_04b:1046a12": "至十行滿，出家外道名為遍行，且得一分隨",
    "T36n1741_04b:1046a13": "行行上不壞出家無染解脫。從十迴向初至",
    "T36n1741_04b:1046a14": "十迴向滿，見天地之神，以於世間生死智悲",
    "T36n1741_04b:1046a15": "之行含養自在。從十地初至十地滿，見瞿波",
    "T36n1741_04b:1046a16": "女，於菩薩集會普現法界講堂。及無憂德神，",
    "T36n1741_04b:1046a17": "及一萬守宮殿神，以十地道齊諸佛智慧，轉",
    "T36n1741_04b:1046a18": "法輪中智慈自在。從十一地等覺位普賢菩",
    "T36n1741_04b:1046a19": "薩行門，初摩耶夫人至十一地滿，見德生童",
    "T36n1741_04b:1046a20": "子、有德童女，以恒往十方生死六道，入幻住",
    "T36n1741_04b:1046a21": "門，是等覺位之功終。文殊師利、彌勒如來、普",
    "T36n1741_04b:1046a22": "賢菩薩三人，總通是五位及十信位中一理",
    "T36n1741_04b:1046a23": "智妙行之體用法界之門。從初發心來至五",
    "T36n1741_04b:1046a24": "位滿，皆不離此三法。文殊是三空解脫之妙",
    "T36n1741_04b:1046a25": "慧，妙簡正邪之理。彌勒如來寄同此教，一生",
    "T36n1741_04b:1046a26": "至佛果故，是根本普光明智。普賢是根本普",
    "T36n1741_04b:1046a27": "光明智中差別智利眾生行門。三法是一體",
    "T36n1741_04b:1046a28": "用之門，即於諸法而能自在。此之三法成此",
    "T36n1741_04b:1046a29": "一部經之教體，故名一乘圓教也。從十信心",
    "T36n1741_04b:1046b01": "修行至五位未終，常以文殊師利為揀擇引",
    "T36n1741_04b:1046b02": "導之首，普賢為伴。至入法界之果門，即普賢",
    "T36n1741_04b:1046b03": "為首，文殊為伴。根本智常為此二法無染之",
    "T36n1741_04b:1046b04": "體，若根本智未明，籍妙慧觀照顯發；若根本",
    "T36n1741_04b:1046b05": "智明，即妙慧是根本智妙使。普賢是根本智",
    "T36n1741_04b:1046b06": "中萬行之體，總是一法理智大悲體用分三。",
    "T36n1741_04b:1046b07": "若不如是合離分張，修行者不知有智悲體",
    "T36n1741_04b:1046b08": "用通塞自在。文殊師利出善住樓閣，南行化",
    "T36n1741_04b:1046b09": "利人間、啟發童蒙，故名文殊師利童子。菩薩",
    "T36n1741_04b:1046b10": "以化童蒙見道智因行立名，是故未見道時，",
    "T36n1741_04b:1046b11": "由慧顯得本智。見道之後，慧為佛之使也。觀",
    "T36n1741_04b:1046b12": "察取意可知。總是理智體用互參。等覺位初",
    "T36n1741_04b:1046b13": "以檀波羅蜜為主，餘九為伴。此世界中有佛",
    "T36n1741_04b:1046b14": "母摩耶者，此位能以處生死中，大慈悲心普",
    "T36n1741_04b:1046b15": "含攝一切世間之境界，不分內外、東西南北，",
    "T36n1741_04b:1046b16": "直言此世界中也。佛母者，如來以大慈悲心",
    "T36n1741_04b:1046b17": "為母體，能發大智慧，教化眾生故，實無如世",
    "T36n1741_04b:1046b18": "間父母所生。為大慈大悲，不違初發心，本願",
    "T36n1741_04b:1046b19": "力化眾生故，宜應所見。以其自智，幻作父母、",
    "T36n1741_04b:1046b20": "化作妻子，或現蓮華化生，種種生法同眾生",
    "T36n1741_04b:1046b21": "行，宜應化現，總是如來一智之境，隨宜幻生，",
    "T36n1741_04b:1046b22": "何得有父母誕生、入胎出胎去住之相？望其自",
    "T36n1741_04b:1046b23": "智，以智體神妙，無色無形、無跡無垢，自體清",
    "T36n1741_04b:1046b24": "淨，及隨本願大慈悲力，有依正二報功德，福",
    "T36n1741_04b:1046b25": "智莊嚴，如光影像不可提摩，隱現自在，如慈",
    "T36n1741_04b:1046b26": "氏樓閣，如華藏世界是也。共一切眾生同住，",
    "T36n1741_04b:1046b27": "各不相礙，身為正報，國土為依報。亦依正二",
    "T36n1741_04b:1046b28": "報互相參入，如帝釋寶網，光影相參重重無",
    "T36n1741_04b:1046b29": "盡。如是摩耶夫人、如來眷屬，總是同一切根",
    "T36n1741_04b:1046c01": "本之智幻化所生。以接童蒙故，以大慈悲為",
    "T36n1741_04b:1046c02": "母，幻生佛故。如十住之末，從智生慈悲，即師",
    "T36n1741_04b:1046c03": "子幢王女，名曰慈行。此等覺位，即慈悲生智，",
    "T36n1741_04b:1046c04": "即以母生佛。昇進次第如然。善財歎摩耶夫",
    "T36n1741_04b:1046c05": "人身，是超六處、離一切著，智無礙道，具清淨",
    "T36n1741_04b:1046c06": "法身。以如幻業而現化身，以如幻智而現世",
    "T36n1741_04b:1046c07": "間，以如幻影而持佛法身，乃至無依處身，廣",
    "T36n1741_04b:1046c08": "如經說。善財先見主城神，名寶眼。眷屬圓滿",
    "T36n1741_04b:1046c09": "者，是悲中之智眼，引接眾生，故先見也。以雜",
    "T36n1741_04b:1046c10": "色寶華散善財者，以明入大慈悲行，非一種",
    "T36n1741_04b:1046c11": "行，行無量種種行，是以眾色寶華而散善財。",
    "T36n1741_04b:1046c12": "又勸善財二十八種守護心城法門，意令修",
    "T36n1741_04b:1046c13": "行大慈悲，處生死行，廣大無限。於生死行中，",
    "T36n1741_04b:1046c14": "不貪境界，但欲成就如來十力，廣如經說。意",
    "T36n1741_04b:1046c15": "明欲入生死，成大悲行，不捨智業。本清淨法",
    "T36n1741_04b:1046c16": "大悲圓滿，普周世間，謂和無二，不令有滯。此",
    "T36n1741_04b:1046c17": "二十八種守護心城法，是和智悲，成普賢入",
    "T36n1741_04b:1046c18": "生廣大行門，令不染不離。是入生死，成大慈",
    "T36n1741_04b:1046c19": "悲前方便故，是故先見寶眼主城神也。又云",
    "T36n1741_04b:1046c20": "「佛子！菩薩摩訶薩若能如是修心城，則能積",
    "T36n1741_04b:1046c21": "集一切善法。何以故？蠲除一切諸障故。所謂",
    "T36n1741_04b:1046c22": "見佛障、聞法障、供養如來障、攝諸眾生障、淨",
    "T36n1741_04b:1046c23": "佛國土障。此有五種障，皆是有所欣求功德",
    "T36n1741_04b:1046c24": "善法、懼生死心，非是真入無作任運大慈悲",
    "T36n1741_04b:1046c25": "者。故今欲見此位善知識者，常除如是等五",
    "T36n1741_04b:1046c26": "障之心，不用功力則便得見。」以明十地道滿",
    "T36n1741_04b:1046c27": "入等覺位，普賢大慈悲處世間眾生海，當除",
    "T36n1741_04b:1046c28": "此五障，方得見摩耶之身。此乃是不求出世、",
    "T36n1741_04b:1046c29": "不求功德、不求見佛、不求聞法，純以無作大",
    "T36n1741_04b:1047a01": "慈悲，一往同一切眾生生死流，教化利物，無",
    "T36n1741_04b:1047a02": "有身心所求果報及懼生死。爾時有身眾神，",
    "T36n1741_04b:1047a03": "名蓮華法德，及妙華光明無量諸神前後圍",
    "T36n1741_04b:1047a04": "遶，從道場出，住虛空中，以妙音聲種種稱歎。",
    "T36n1741_04b:1047a05": "是處生死海，住法空無染之行滿。摩耶夫人",
    "T36n1741_04b:1047a06": "從耳璫放無量色光明網，普照無邊諸佛世",
    "T36n1741_04b:1047a07": "界，令善財見十方無邊國土一切諸佛。其光",
    "T36n1741_04b:1047a08": "明網右遶世間，經一匝還來，入善財頂，乃至",
    "T36n1741_04b:1047a09": "遍入身諸毛孔。善財即得淨明眼，永離一切",
    "T36n1741_04b:1047a10": "愚癡暗故；得離翳眼，能了一切眾生性故。廣",
    "T36n1741_04b:1047a11": "如經說。何故耳璫放光？以六根之中意根以",
    "T36n1741_04b:1047a12": "成智業，餘五根中耳根隨用為勝。以表大慈",
    "T36n1741_04b:1047a13": "悲救苦海，以遍法界之眾生界聞聲即救，不",
    "T36n1741_04b:1047a14": "待見身。且取耳能遠聞，過餘四故。且如雷震",
    "T36n1741_04b:1047a15": "百里耳根得聞，若有大聲千里亦聞，四根不",
    "T36n1741_04b:1047a16": "及。以表慈悲之光耳根為體，光照諸佛國土，",
    "T36n1741_04b:1047a17": "次照世間。以慈悲之光照佛國眾生國一體",
    "T36n1741_04b:1047a18": "無二。從善財頂入，然後遍入身，及毛孔皆遍",
    "T36n1741_04b:1047a19": "者，以明大慈悲光普周，高卑等入，體同一性。",
    "T36n1741_04b:1047a20": "大智光明眉間起，受生光明臍輪起，大慈悲",
    "T36n1741_04b:1047a21": "光摩耶耳璫起，四十心光手中起，十信光足",
    "T36n1741_04b:1047a22": "下千輻輪中起，十住光足指端起，十行光足",
    "T36n1741_04b:1047a23": "趺上起，十迴向光膝上起。十住中第六住海",
    "T36n1741_04b:1047a24": "幢比丘眼中放日輪光照惡道苦，善財蒙光",
    "T36n1741_04b:1047a25": "入身，能了一切眾生性者，以同體大悲，能了",
    "T36n1741_04b:1047a26": "一切眾生性故。次見守護菩薩堂羅剎鬼王，",
    "T36n1741_04b:1047a27": "名曰善眼，與其眷屬一萬羅剎俱，於虛空中，",
    "T36n1741_04b:1047a28": "以眾妙華散善財上。明羅剎是女，住在大海",
    "T36n1741_04b:1047a29": "之中，有大勢力，能食噉眾生而得自在，亦能",
    "T36n1741_04b:1047b01": "遊空。以明菩薩以法空大智，常居生死海，守",
    "T36n1741_04b:1047b02": "護一切眾生而無捨離，以為宮殿。而能飡噉",
    "T36n1741_04b:1047b03": "一切眾生無明貪瞋癡愛熱惱血肉故，以羅",
    "T36n1741_04b:1047b04": "剎王表之。取此居大海中，力用殘害速疾為",
    "T36n1741_04b:1047b05": "像也。散眾華於善財上者，以大慈悲是行故，",
    "T36n1741_04b:1047b06": "是故散華也。勸歎善財，令入大慈悲之行，廣",
    "T36n1741_04b:1047b07": "如經說。羅剎王為善財說求善知識法：「善男",
    "T36n1741_04b:1047b08": "子！汝應頂禮十方，求善知識。正念思惟一切",
    "T36n1741_04b:1047b09": "境界，求善知識。勇猛自在，遍遊十方，求善知",
    "T36n1741_04b:1047b10": "識。乃至觀身觀心，如幻如夢如影，求善知識。」",
    "T36n1741_04b:1047b11": "善財受行其教，即時覩見大寶蓮華從地踊",
    "T36n1741_04b:1047b12": "出，所有莊嚴廣如經說。以明大慈悲為地，大",
    "T36n1741_04b:1047b13": "慈悲行為蓮華。能起大慈悲心，為摩耶夫人",
    "T36n1741_04b:1047b14": "身。誕生諸佛，以明從悲起智，以明萬事皆是",
    "T36n1741_04b:1047b15": "大智大慈悲幻生諸法，度脫眾生。是如幻智",
    "T36n1741_04b:1047b16": "中，幻生自在無礙，方如大智大慈悲功，終不",
    "T36n1741_04b:1047b17": "可得。智淨如空，守空而住，不可但隨悲逐行，",
    "T36n1741_04b:1047b18": "迷彼智門，皆須圓備。如主城神，一度和會慈",
    "T36n1741_04b:1047b19": "智之行。身眾神及摩耶耳璫放光，一度和會",
    "T36n1741_04b:1047b20": "智悲之體用。羅剎王一度和會智悲之體。如",
    "T36n1741_04b:1047b21": "是三度勸發和會，觀行次第因緣成竟，方始",
    "T36n1741_04b:1047b22": "蓮華從地踊出，具眾寶莊嚴，摩耶居中而坐。",
    "T36n1741_04b:1047b23": "坐於眾妙寶座，一切諸莊嚴中起化莊嚴。及",
    "T36n1741_04b:1047b24": "摩耶夫人，出化身雲遍周十方，成就一切眾",
    "T36n1741_04b:1047b25": "生，廣如經說。乃至善財等摩耶所化，總現其",
    "T36n1741_04b:1047b26": "前，亦廣如經說。如摩耶夫人身相如本，乃能",
    "T36n1741_04b:1047b27": "容受十佛剎微塵數菩薩眾海，八萬諸龍等",
    "T36n1741_04b:1047b28": "眾，悉在腹中。菩薩於腹中受生時，於摩耶夫",
    "T36n1741_04b:1047b29": "人腹中遊行自在，一步過三千大千世界，一",
    "T36n1741_04b:1047c01": "一步皆悉如是，乃至一切行普賢行。普賢行",
    "T36n1741_04b:1047c02": "者，受生菩薩教化眾生，悉在其中，故知只是",
    "T36n1741_04b:1047c03": "諸佛大慈悲母體也。如經所說，不可具言。善",
    "T36n1741_04b:1047c04": "財問摩耶得法久近，云：「乃往古世過不可思",
    "T36n1741_04b:1047c05": "議非最後身菩薩神通道眼所知劫數，是得",
    "T36n1741_04b:1047c06": "法久近。」從我唯知此菩薩大願智幻解脫門",
    "T36n1741_04b:1047c07": "已下，是推德昇進。",
    "T36n1741_04b:1047c08": "第二戒波羅蜜為主，餘九為伴。善知識！於此",
    "T36n1741_04b:1047c09": "世界三十三天有王，名正念，此是前十住中",
    "T36n1741_04b:1047c10": "正念天子。其王有女，名天主光，以明此位以",
    "T36n1741_04b:1047c11": "慈悲為戒體。以天主是智，女是慈悲，以此位",
    "T36n1741_04b:1047c12": "智悲圓滿為戒體。名天主光者，天為淨也。主",
    "T36n1741_04b:1047c13": "者，入生死中主持教法，以利眾生。光者，雖處",
    "T36n1741_04b:1047c14": "生死塵勞，大悲同行，攝取眾生。同纏不污，戒",
    "T36n1741_04b:1047c15": "光具足，名天主光。得無礙念清淨莊嚴解脫",
    "T36n1741_04b:1047c16": "門。",
    "T36n1741_04b:1047c17": "第三忍波羅蜜為主，餘九為伴。迦毗羅城有",
    "T36n1741_04b:1047c18": "童子師，名為遍友。善財請法，便指此城中有",
    "T36n1741_04b:1047c19": "童子名善知眾藝。此兩位善知識，共成主伴，",
    "T36n1741_04b:1047c20": "以例儒門，如此孔丘、顏回是也，以教童蒙故。",
    "T36n1741_04b:1047c21": "一名童子說四十二字母，具在經說。說四十",
    "T36n1741_04b:1047c22": "二字母時，以四十二般若波羅蜜為首，入無",
    "T36n1741_04b:1047c23": "量無數般若波羅蜜門，善知眾藝菩薩解脫",
    "T36n1741_04b:1047c24": "門是也。",
    "T36n1741_04b:1047c25": "第四精進波羅蜜為主，餘九為伴。",
    "T36n1741_04b:1047c26": "第五禪波羅蜜為主，餘九為伴。此摩竭提國",
    "T36n1741_04b:1047c27": "有一聚落，彼中有城名婆怛那，有優婆夷號",
    "T36n1741_04b:1047c28": "曰賢勝。此城在南印度，此名喜增益，得無依",
    "T36n1741_04b:1047c29": "處道場。說隨六處中，各得無盡智性。於世間",
    "T36n1741_04b:1048a01": "出世間法無不了知，陰陽五行、醫方眾藝無",
    "T36n1741_04b:1048a02": "不博達，以隨用為禪體。",
    "T36n1741_04b:1048a03": "第六般若波羅蜜為主，餘九為伴。南方有城",
    "T36n1741_04b:1048a04": "名為沃田，彼有長者名為堅固解脫。得法門",
    "T36n1741_04b:1048a05": "名菩薩無著念清淨莊嚴者，以智慧體本無",
    "T36n1741_04b:1048a06": "所著，以一切心境悉皆無故名為清淨，妙慧",
    "T36n1741_04b:1048a07": "能生眾生善根故城名沃田，以智慧能破無",
    "T36n1741_04b:1048a08": "明故長者名堅固。",
    "T36n1741_04b:1048a09": "第七方便波羅蜜為主，餘九為伴。即此城有",
    "T36n1741_04b:1048a10": "長者名為妙月。以第六智慧，即不異方便波",
    "T36n1741_04b:1048a11": "羅蜜故，以智慧能淨煩惱故，名為妙月。雖以",
    "T36n1741_04b:1048a12": "方便行入於生死，恒以淨智相應故，宅有光",
    "T36n1741_04b:1048a13": "明，得智光明法門。",
    "T36n1741_04b:1048a14": "第八願波羅蜜為主，餘九為伴。南方有城名",
    "T36n1741_04b:1048a15": "出生。以明無功妙智現前，以本願力大慈悲",
    "T36n1741_04b:1048a16": "行故，城名出生。有長者名無勝軍，以無功之",
    "T36n1741_04b:1048a17": "智善破異道，無能勝者，故名無勝軍。得無盡",
    "T36n1741_04b:1048a18": "相法門者，以無功之智，量同虛空，於一切世",
    "T36n1741_04b:1048a19": "界，常現等眾生無量身相，而無不濟度眾生",
    "T36n1741_04b:1048a20": "故。",
    "T36n1741_04b:1048a21": "第九力波羅蜜為主，餘九為伴。此城南有一",
    "T36n1741_04b:1048a22": "聚落名為法者，此是法師位，以將一切世間",
    "T36n1741_04b:1048a23": "萬境總為法聚落故。有婆羅門名最寂靜者，",
    "T36n1741_04b:1048a24": "以表萬法心境總寂靜故，一切方無不寂靜。",
    "T36n1741_04b:1048a25": "婆羅門者是寂靜故，表世無法不靜故。得誠",
    "T36n1741_04b:1048a26": "願語解脫者，以明出言誠諦、的無虛謬，皆稱",
    "T36n1741_04b:1048a27": "眾生念願所求，故以誠願語。又自所出言，更",
    "T36n1741_04b:1048a28": "不移改，皆堪為法。",
    "T36n1741_04b:1048a29": "第十智波羅蜜為主，餘九為伴。南方有城名",
    "T36n1741_04b:1048b01": "妙意華門，以明此位妙行圓滿、智悲行圓，隨",
    "T36n1741_04b:1048b02": "十方一切眾生意，皆為現身，一時普遍故。童",
    "T36n1741_04b:1048b03": "子名德生，表智。童女名有德，表慈悲。以此位",
    "T36n1741_04b:1048b04": "智悲二行已滿，將一男一女共成一位而像",
    "T36n1741_04b:1048b05": "之。又以十方恒處、一切同行，隨流攝生利",
    "T36n1741_04b:1048b06": "物。以智悲無染習故，以童子童女像之。然實",
    "T36n1741_04b:1048b07": "要須小男小女，佛行如之。又表諸人行行，常",
    "T36n1741_04b:1048b08": "具慈悲柔和謙順，無自憍慢故，以小男小女",
    "T36n1741_04b:1048b09": "表之。於一切國，恒以智幻生種種身，行種種",
    "T36n1741_04b:1048b10": "行、起種種色相、化種種眾生，無古無今、無終",
    "T36n1741_04b:1048b11": "無始，常無斷絕。如化人出生，如幻人住世化",
    "T36n1741_04b:1048b12": "幻眾生，尋常等遍，故得如幻住門。以智幻生，",
    "T36n1741_04b:1048b13": "住幻住法，無心意識，化利眾生。",
    "T36n1741_04b:1048b14": "已下五十箇善知識，五位行滿。如海岸國彌",
    "T36n1741_04b:1048b15": "勒如來，是根本智圓三世，在樓閣中，却指善",
    "T36n1741_04b:1048b16": "財令見初知識文殊師利，以明至果不離於",
    "T36n1741_04b:1048b17": "因也，時不遷、智不異故。便聞普賢菩薩名，乃",
    "T36n1741_04b:1048b18": "至菩提道場金剛藏蓮華座前，起願自見其",
    "T36n1741_04b:1048b19": "身，等普賢身。普賢摩善財頂，總是一生修行，",
    "T36n1741_04b:1048b20": "五位行滿不離初發菩提心。根本普光明金",
    "T36n1741_04b:1048b21": "剛智無相法身，成滿普賢無邊妙行，時不遷、",
    "T36n1741_04b:1048b22": "智不異、處不移，猶如夢人不離一處一時一",
    "T36n1741_04b:1048b23": "身一心，而夢見作種種歲月時日、遊行種種",
    "T36n1741_04b:1048b24": "國土、作種種事業。而忽惺覺，不離本一時之",
    "T36n1741_04b:1048b25": "間作夢也。以明根本智，觀一切世間萬法境",
    "T36n1741_04b:1048b26": "界，如夢以覺者，萬事不遷不移、如光如影，如",
    "T36n1741_04b:1048b27": "幻人住世，無心無體、不延不促。一切處文殊",
    "T36n1741_04b:1048b28": "師利同聲頌云：「一念普觀無量劫，無去無來",
    "T36n1741_04b:1048b29": "亦無住，如是了知三世事，超諸方便成十力。」",
    "T36n1741_04b:1048c01": "以文殊師利明無相法身空慧，佛是根本普",
    "T36n1741_04b:1048c02": "光明智，普賢是根本智中差別智萬行也。以",
    "T36n1741_04b:1048c03": "此三法是一法體用圓滿之門成。五位中五",
    "T36n1741_04b:1048c04": "十重因果始終，為一體用周遍門。皆以十波",
    "T36n1741_04b:1048c05": "羅蜜為行體，一中具十，十中具百。五位之中",
    "T36n1741_04b:1048c06": "隨昇進處不同，五位中有五百波羅蜜。五位",
    "T36n1741_04b:1048c07": "中五十箇善知識，一一中皆有因有果，五十",
    "T36n1741_04b:1048c08": "重因果共有一百，不離本十波羅蜜行為一",
    "T36n1741_04b:1048c09": "十，總一百一十重因果，總以十波羅蜜為行",
    "T36n1741_04b:1048c10": "體。文殊及佛根本智、普賢差別智，以為大體，",
    "T36n1741_04b:1048c11": "修行倣之，不失其大道，永決疑網，不錯修行。",
    "T36n1741_04b:1048c12": "猶如大路善置牌牓，令行者除疑故。此等覺",
    "T36n1741_04b:1048c13": "位中普賢行位，同世人士不全現異相，以引",
    "T36n1741_04b:1048c14": "凡流故；得道之後，常在十方生死，以智幻生",
    "T36n1741_04b:1048c15": "其身，任眾生感見不同，恒化利故。住幻住門，",
    "T36n1741_04b:1048c16": "無出沒故。以神智妙用遍周，恒無作故。以如",
    "T36n1741_04b:1048c17": "響智應物成音，無生住滅故。以如空智日，恒",
    "T36n1741_04b:1048c18": "大光明普照十方，無中邊故。以智境界，入十",
    "T36n1741_04b:1048c19": "光影身，如天帝網重重影像，無去無來故。一",
    "T36n1741_04b:1048c20": "如德生童子、有德童女，智悲齊圓，處幻住門，",
    "T36n1741_04b:1048c21": "以智幻生十方等眾生量身，教化成就一切",
    "T36n1741_04b:1048c22": "眾生同普賢道，無有休息也。",
    "T36n1741_04b:1048c23": "略釋新華嚴經修行次第決疑論卷四之下",
    "T36n1741_04b:1048c26": "決疑論後記決疑論後記",
    "T36n1741_04b:1048c28": "太原府壽陽方山李長者造論所，昭化院記。",
    "T36n1741_04b:1048c29": "元祐戊申七月，商英遊五臺山，中夜於祕魔",
    "T36n1741_04b:1049a01": "嵒金色光中見文殊師利菩薩。慨悟時節，誓",
    "T36n1741_04b:1049a02": "窮學佛。退而閱《華嚴經義疏》，汗漫罔知統類。",
    "T36n1741_04b:1049a03": "九月出按壽陽，聞縣東三十五里有方山昭",
    "T36n1741_04b:1049a04": "化院，乃長者造論之所，齋戒往謁焉。至則於",
    "T36n1741_04b:1049a05": "破屋之下散帙之間，得《華嚴修行決疑論》四",
    "T36n1741_04b:1049a06": "卷，疾讀數紙，疑情頓釋。因詰主僧曰：「聖賢游",
    "T36n1741_04b:1049a07": "止之地，奚其破落如此耶？」僧曰：「長者坐亡於",
    "T36n1741_04b:1049a08": "此山久矣。神之所游、緣之所赴，年穀常熟而",
    "T36n1741_04b:1049a09": "物不疵癘。此方之人乃相與腥羶乎方山之",
    "T36n1741_04b:1049a10": "鬼，莫吾長者之敬，院以此貧。」吾惟古之使者，",
    "T36n1741_04b:1049a11": "毀淫祀或多至數千所，即移縣廢鬼祠，置長",
    "T36n1741_04b:1049a12": "者像，為民祈福。十月七日治地基，八日白圓",
    "T36n1741_04b:1049a13": "光現於山南，於是父老叩頭悲淚曰：「不知長",
    "T36n1741_04b:1049a14": "者之福吾土也。請并院新之。」施心雲起，不唱",
    "T36n1741_04b:1049a15": "而和。主僧伻圓來告，太師曾公子宣聞其事，",
    "T36n1741_04b:1049a16": "謂商英曰：「子盍發明長者之意而記之，使學",
    "T36n1741_04b:1049a17": "《華嚴》者益生大信而知所宗，則長者放光以",
    "T36n1741_04b:1049a18": "累子也不虛矣。」商英曰：「蒙塞何足以知長者！」",
    "T36n1741_04b:1049a19": "雖然，嘗試以管窺之。夫《華嚴》之為教也，其佛",
    "T36n1741_04b:1049a20": "與一乘菩薩之事乎！始終一念也，今昔一時",
    "T36n1741_04b:1049a21": "也，因果一佛也，凡聖一性也，十方一剎也，三",
    "T36n1741_04b:1049a22": "界一體也，正像末一法也，初中後一際也。當",
    "T36n1741_04b:1049a23": "處現前，不涉情解。以十信為入佛之始，以十",
    "T36n1741_04b:1049a24": "地為成佛之終。十住、十行、十回向、十地、十一",
    "T36n1741_04b:1049a25": "地，謂之五位。六位具十者，以十波羅蜜為之",
    "T36n1741_04b:1049a26": "主也。凡五位之因果各五十，加本位之五因",
    "T36n1741_04b:1049a27": "五果為一百有十。所以成華嚴世界之佛剎、",
    "T36n1741_04b:1049a28": "善財童子之法門。華嚴世界一百一十，而加",
    "T36n1741_04b:1049a29": "一何也？一者佛之位，萬法之因也。五位者，所",
    "T36n1741_04b:1049b01": "標之法也。善財者問法，而行之之人也。五十",
    "T36n1741_04b:1049b02": "三勝友者，五十則五位也，三則文殊、普賢、彌",
    "T36n1741_04b:1049b03": "勒也。此經也，以毘盧遮那為根本智體、文殊",
    "T36n1741_04b:1049b04": "為妙慧、普賢為萬行，方其起信而入五位也。",
    "T36n1741_04b:1049b05": "則慧為體、行為用，及其行圓而入法界也。則",
    "T36n1741_04b:1049b06": "行為體、慧為用，體用互參、理事相徹，則無依",
    "T36n1741_04b:1049b07": "無修而佛果成矣，故歸之於後佛彌勒。十信",
    "T36n1741_04b:1049b08": "以色為國者，未離乎色塵也。十住以華為國",
    "T36n1741_04b:1049b09": "者，理事開敷也。十行以慧為國者，定慧圓明",
    "T36n1741_04b:1049b10": "也。十回向以妙為國者，妙用自在也。種種名",
    "T36n1741_04b:1049b11": "號者，智體之異名也，觀其名則知所修之行",
    "T36n1741_04b:1049b12": "矣。種種莊嚴者，性行之依果也，觀其果則知",
    "T36n1741_04b:1049b13": "所行之因矣。大悲廣濟謂之海，除熱清涼謂",
    "T36n1741_04b:1049b14": "之月，普雨法雨謂之雲，包含萬象謂之藏。嚴",
    "T36n1741_04b:1049b15": "其上首，謂之寶髻。因果同時、處世不染，謂之",
    "T36n1741_04b:1049b16": "蓮華。摧邪見正而不動，謂之幢。悲智中道謂",
    "T36n1741_04b:1049b17": "之齋，性願普薰謂之香。無為而成者，天也。",
    "T36n1741_04b:1049b18": "無方而應者，神也。無外而大者，王也。飛潛而",
    "T36n1741_04b:1049b19": "雨者，龍也。處生死海而不沒者，修羅也。搏根",
    "T36n1741_04b:1049b20": "熟眾生而至佛岸者，迦樓羅也。凡乎聖乎，疑",
    "T36n1741_04b:1049b21": "而不可知者，緊那羅也。胸行匍匐，謙恭利物",
    "T36n1741_04b:1049b22": "者，摩睺羅伽也。守護伺察者，夜叉也。同乎惡",
    "T36n1741_04b:1049b23": "趣而滅其貧苦者，鳩槃荼也。法音娛樂者，乾",
    "T36n1741_04b:1049b24": "闥婆也。金為堅、為剛、為黃、為白。輪為圓、為滿。",
    "T36n1741_04b:1049b25": "頗梨為瑩徹，琉璃為明。淨無垢謂之摩尼，漉",
    "T36n1741_04b:1049b26": "沈拯溺謂之網。高顯挺特謂之莖幹，開敷覆",
    "T36n1741_04b:1049b27": "蔭謂之華葉。含育利生謂之宮殿，觀照之根",
    "T36n1741_04b:1049b28": "謂之樓閣。無畏謂之師子，超塵謂之臺榭。出",
    "T36n1741_04b:1049b29": "俗謂之比丘，入鄽謂之居士長者，同乎外道",
    "T36n1741_04b:1049c01": "謂之仙人、婆羅門。慈而無染謂之女，以悲生",
    "T36n1741_04b:1049c02": "智謂之母。此華嚴事相，表法之大旨也。至於",
    "T36n1741_04b:1049c03": "一字含萬法而普遍一切，其汪洋浩博，非長",
    "T36n1741_04b:1049c04": "者孰能判其教、抉其微乎！長者名通玄，或曰",
    "T36n1741_04b:1049c05": "唐宗子，又曰滄州人，莫得而詳。殆文殊、普賢",
    "T36n1741_04b:1049c06": "之幻有也。以開元七年，隱於方山土龕造論。",
    "T36n1741_04b:1049c07": "十八年三月二十八日卒，壘石葬於山北。至",
    "T36n1741_04b:1049c08": "清泰中，村民撥石，得連珠金骨，扣之如簧。以",
    "T36n1741_04b:1049c09": "天福三年再造石塔，葬於山之東七里，今在",
    "T36n1741_04b:1049c10": "孟縣境上。說者以伏虎負經、神龍化泉，晝則",
    "T36n1741_04b:1049c11": "天女給侍、夜則齒光代燭。示寂之日，飛走悲",
    "T36n1741_04b:1049c12": "鳴、白氣貫天，此皆聖賢之餘事、感應之常理。",
    "T36n1741_04b:1049c13": "傳所謂修母致子，近之矣。今皆略而不書焉。",
    "T36n1741_04b:1049c14": "年月日商英記。"
}