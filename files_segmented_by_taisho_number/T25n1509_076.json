{
    "T25n1509_076:0592a15": "大智度論釋學空不證品第六十",
    "T25n1509_076:0592a16": "卷七十六",
    "T25n1509_076:0592a18": "聖者龍樹造",
    "T25n1509_076:0592a19": "後秦龜茲國三藏鳩摩羅什譯",
    "T25n1509_076:0592a20": "60 學空不證品【經】須菩提白佛言：「世尊！若菩薩摩訶薩欲",
    "T25n1509_076:0592a21": "行般若波羅蜜，云何學空三昧？云何入空三",
    "T25n1509_076:0592a22": "昧？云何學無相、無作三昧？云何入無相、無作",
    "T25n1509_076:0592a23": "三昧？云何學四念處？云何修四念處？乃至",
    "T25n1509_076:0592a24": "云何學八聖道分？云何修八聖道分？」佛告須",
    "T25n1509_076:0592a25": "菩提：「菩薩摩訶薩行般若波羅蜜時，應觀色",
    "T25n1509_076:0592a26": "空、受想行識空，十二入、十八界，乃至應觀",
    "T25n1509_076:0592a27": "欲、色、無色界空。作是觀時，不令心亂。是菩薩",
    "T25n1509_076:0592a28": "摩訶薩若心不亂，則不見是法；若不見是法，",
    "T25n1509_076:0592a29": "則不作證。何以故？是菩薩摩訶薩善學自相",
    "T25n1509_076:0592b01": "空故，不有餘、不有分，證法、證者皆不可見。」",
    "T25n1509_076:0592b02": "須菩提白佛言：「世尊！如佛所說，菩薩摩訶",
    "T25n1509_076:0592b03": "薩不應空法作證。世尊！云何菩薩住空法中",
    "T25n1509_076:0592b04": "而不作證？」佛告須菩提：「若菩薩摩訶薩具足",
    "T25n1509_076:0592b05": "觀空，先作是願：『我今不應空法作證；我今學",
    "T25n1509_076:0592b06": "時，非是證時。』菩薩摩訶薩不專攝心繫在緣",
    "T25n1509_076:0592b07": "中，是故菩薩摩訶薩於阿耨多羅三藐三",
    "T25n1509_076:0592b08": "菩提中不退，亦不取漏盡證。須菩提！菩薩",
    "T25n1509_076:0592b09": "摩訶薩如是大善妙法成就。何以故？住是空",
    "T25n1509_076:0592b10": "中作是念：『我今是學時，非是證時。』須菩提！",
    "T25n1509_076:0592b11": "菩薩摩訶薩應如是念：『我是學檀波羅蜜時，",
    "T25n1509_076:0592b12": "非是證時；學尸羅波羅蜜、羼提波羅蜜、毘梨",
    "T25n1509_076:0592b13": "耶波羅蜜、禪波羅蜜時，修四念處時乃至修",
    "T25n1509_076:0592b14": "八聖道分時，非是證時；修空三昧、無相三昧、",
    "T25n1509_076:0592b15": "無作三昧時，非是證時；修佛十力、四無所畏、",
    "T25n1509_076:0592b16": "四無礙智、十八不共法、大慈大悲時，非是證",
    "T25n1509_076:0592b17": "時。我今學一切種智時，非是得須陀洹果證，",
    "T25n1509_076:0592b18": "乃至阿羅漢、辟支佛道證時。』如是，須菩提！",
    "T25n1509_076:0592b19": "菩薩摩訶薩行般若波羅蜜，學空觀，住空中；",
    "T25n1509_076:0592b20": "學無相、無作觀，住無相、無作中；修四念處不",
    "T25n1509_076:0592b21": "證四念處，乃至修八聖道分不證八聖道分。",
    "T25n1509_076:0592b22": "是菩薩雖學三十七品、雖行三十七品，而不",
    "T25n1509_076:0592b23": "作須陀洹果證乃至辟支佛道。「須菩提！譬如",
    "T25n1509_076:0592b24": "壯夫，勁勇猛健，善於兵法、六十四能，堅持器",
    "T25n1509_076:0592b25": "仗，安立不動，巧諸伎術，端正淨潔，人所愛",
    "T25n1509_076:0592b26": "敬，少修事業，得報利多。以是因緣故，眾所",
    "T25n1509_076:0592b27": "恭敬、尊重、讚歎；見人敬重，倍復歡喜。少有",
    "T25n1509_076:0592b28": "因緣，當至他處，扶將老弱，過諸險難恐怖之",
    "T25n1509_076:0592b29": "處；安慰父母，曉喻妻子：『莫有恐懅！我能過",
    "T25n1509_076:0592c01": "此，必無所苦。』嶮難道中，多有怨賊潛伏劫害，",
    "T25n1509_076:0592c02": "其人智力具足故，能度惡道，還歸本處，不遇",
    "T25n1509_076:0592c03": "賊害，歡喜安樂。須菩提！菩薩摩訶薩亦如",
    "T25n1509_076:0592c04": "是，於一切眾生中，慈、悲、喜、捨心遍滿足。爾時，",
    "T25n1509_076:0592c05": "菩薩摩訶薩住四無量心，具足六波羅蜜，不",
    "T25n1509_076:0592c06": "取漏盡證；學一切種智，入空、無相、無作解脫",
    "T25n1509_076:0592c07": "門。是時菩薩不隨一切諸相，亦不證無相三",
    "T25n1509_076:0592c08": "昧；以不證無相三昧故，不墮聲聞辟支佛地。",
    "T25n1509_076:0592c09": "「須菩提！譬如有翼之鳥，飛騰虛空而不墮墜，",
    "T25n1509_076:0592c10": "雖在空中，亦不住空。須菩提！菩薩摩訶薩亦",
    "T25n1509_076:0592c11": "如是，學空解脫門，學無相、無作解脫門，亦不",
    "T25n1509_076:0592c12": "作證；以不作證故，不墮聲聞、辟支佛地；未",
    "T25n1509_076:0592c13": "具足佛十力、大慈大悲、無量諸佛法、一切種",
    "T25n1509_076:0592c14": "智，亦不證空、無相、無作解脫門。「須菩提！譬如",
    "T25n1509_076:0592c15": "健人，學諸射法，善於射術，仰射空中，復以後",
    "T25n1509_076:0592c16": "箭射於前箭，箭箭相拄，不令箭墮，隨意自",
    "T25n1509_076:0592c17": "在；若欲令墮，便止後箭爾乃墮地。須菩提！",
    "T25n1509_076:0592c18": "菩薩摩訶薩亦如是，行般若波羅蜜，以方便",
    "T25n1509_076:0592c19": "力故，為阿耨多羅三藐三菩提，諸善根未具",
    "T25n1509_076:0592c20": "足，不於實際作證；若善根成就，是時便於實",
    "T25n1509_076:0592c21": "際作證。以是故，須菩提！菩薩摩訶薩行般",
    "T25n1509_076:0592c22": "若波羅蜜時，應如是觀諸法法相！」須菩提",
    "T25n1509_076:0592c23": "白佛言：「世尊！菩薩摩訶薩所為甚難！何以故？",
    "T25n1509_076:0592c24": "雖學是諸法相、學實際、學如、學法性、學畢竟",
    "T25n1509_076:0593a01": "空，乃至學自相空及三解脫門，終不中道墮",
    "T25n1509_076:0593a02": "落。世尊！是甚希有！」佛告須菩提：「是菩薩摩訶",
    "T25n1509_076:0593a03": "薩不捨一切眾生故，作如是願。須菩提！若",
    "T25n1509_076:0593a04": "菩薩摩訶薩作是念：『我不應捨一切眾生！",
    "T25n1509_076:0593a05": "眾生沒在無所有法中，我應當度！』爾時，即入",
    "T25n1509_076:0593a06": "空解脫門、無相解脫門、無作解脫門。須菩提！",
    "T25n1509_076:0593a07": "當知是菩薩摩訶薩成就方便力，未得一切",
    "T25n1509_076:0593a08": "種智，行是解脫門，亦不中道取實際證。「復次，",
    "T25n1509_076:0593a09": "須菩提！菩薩摩訶薩欲觀是諸甚深法，所謂",
    "T25n1509_076:0593a10": "內空乃至無法有法空，四念處乃至三解脫",
    "T25n1509_076:0593a11": "門，爾時菩薩摩訶薩應生如是心：『是諸眾生",
    "T25n1509_076:0593a12": "長夜行我相乃至知者、見者相，著於得法；為",
    "T25n1509_076:0593a13": "眾生斷是諸相故，得阿耨多羅三藐三菩提，",
    "T25n1509_076:0593a14": "當說法。』爾時，菩薩行空解脫門，無相、無作解",
    "T25n1509_076:0593a15": "脫門，亦不取實際證；以不證故，不墮須陀洹",
    "T25n1509_076:0593a16": "果，乃至辟支佛道。須菩提！是菩薩摩訶薩以",
    "T25n1509_076:0593a17": "是心欲成就善根故，不中道實際作證，不失",
    "T25n1509_076:0593a18": "四禪、四無量心、四無色定，四念處乃至八聖",
    "T25n1509_076:0593a19": "道分，空、無相、無作，佛十力、四無所畏、四無礙",
    "T25n1509_076:0593a20": "智、大慈大悲、十八不共法。是時，菩薩摩訶薩",
    "T25n1509_076:0593a21": "成就一切助道法，乃至阿耨多羅三藐三菩",
    "T25n1509_076:0593a22": "提，終不耗減。是菩薩有方便力故，常增",
    "T25n1509_076:0593a23": "益善法，諸根通利，勝於阿羅漢、辟支佛根。「復",
    "T25n1509_076:0593a24": "次，須菩提！若菩薩摩訶薩作是念：『眾生長夜",
    "T25n1509_076:0593a25": "著四顛倒：常想、樂想、我想、淨想；為是眾",
    "T25n1509_076:0593a26": "生故，求薩婆若。我得阿耨多羅三藐三菩提",
    "T25n1509_076:0593a27": "時，為說無常法、苦、不淨、無我法。』是菩薩成就",
    "T25n1509_076:0593a28": "是心，以方便力行般若波羅蜜，不得佛三昧，",
    "T25n1509_076:0593a29": "未具足佛十力、四無所畏、四無礙智、大慈大悲、",
    "T25n1509_076:0593b01": "十八不共法，亦不實際作證。爾時，菩薩修",
    "T25n1509_076:0593b02": "無作解脫門，雖未得阿耨多羅三藐三菩提，",
    "T25n1509_076:0593b03": "亦不實際作證。「復次，須菩提！若菩薩摩訶薩",
    "T25n1509_076:0593b04": "作是念：『眾生長夜著得法，所謂我、眾生乃至",
    "T25n1509_076:0593b05": "知者、見者，是色、是受想行識、是入、是界，是",
    "T25n1509_076:0593b06": "四禪、四無量心、四無色定；我如是行，如我得",
    "T25n1509_076:0593b07": "阿耨多羅三藐三菩提時，令眾生無是得法。』",
    "T25n1509_076:0593b08": "菩薩是心成就，以方便力行般若波羅蜜，未",
    "T25n1509_076:0593b09": "具足佛十力、四無所畏、四無礙智、大慈大悲、十",
    "T25n1509_076:0593b10": "八不共法，不於實際作證。爾時，菩薩具足修",
    "T25n1509_076:0593b11": "空三昧。「復次，須菩提！若菩薩摩訶薩作是念：",
    "T25n1509_076:0593b12": "『眾生長夜行諸相，所謂男相、女相、色相、無色",
    "T25n1509_076:0593b13": "相；我如是行，如我得阿耨多羅三藐三菩提",
    "T25n1509_076:0593b14": "時，令眾生無是諸相過失！』是心成就以方便",
    "T25n1509_076:0593b15": "力行般若波羅蜜，未具足佛十力乃至十八",
    "T25n1509_076:0593b16": "不共法，不於實際作證。爾時，菩薩摩訶薩具",
    "T25n1509_076:0593b17": "足修無相三昧。須菩提！若菩薩摩訶薩學六",
    "T25n1509_076:0593b18": "波羅蜜，學內空乃至無法有法空，學四念處",
    "T25n1509_076:0593b19": "乃至空、無相、無作解脫門，學佛十力、四無所",
    "T25n1509_076:0593b20": "畏、四無礙智、大慈大悲，學十八不共法。如是",
    "T25n1509_076:0593b21": "智慧成就，若著作法、若住三界，無有是處！",
    "T25n1509_076:0593b22": "是菩薩摩訶薩學助道法、行助道法時，應當",
    "T25n1509_076:0593b23": "試問：『諸菩薩摩訶薩欲得阿耨多羅三藐三",
    "T25n1509_076:0593b24": "菩提，云何學是法，觀空不證實際？以不證",
    "T25n1509_076:0593b25": "故，不墮須陀洹果乃至辟支佛道；觀無相、無",
    "T25n1509_076:0593b26": "作、無起、無生、無所有，亦不取證，而修行般若",
    "T25n1509_076:0593b27": "波羅蜜。』應如是問。「須菩提！若諸菩薩摩訶",
    "T25n1509_076:0593b28": "薩若試問時，是菩薩若如是答：『菩薩摩訶",
    "T25n1509_076:0593b29": "薩但應觀空，但應觀無相、無作、無起、無生、無",
    "T25n1509_076:0593c01": "所有；是菩薩摩訶薩不應學空、無相、無作、無",
    "T25n1509_076:0593c02": "起、無生、無所有，不應學是助道法。』須菩提！當",
    "T25n1509_076:0593c03": "知是菩薩諸佛未授阿耨多羅三藐三菩",
    "T25n1509_076:0593c04": "提記。何以故？是人不能說阿鞞跋致菩薩所",
    "T25n1509_076:0593c05": "學相，不能示、不能答。若是菩薩摩訶薩能",
    "T25n1509_076:0593c06": "說、能示、能答阿鞞跋致所學相，當知是菩薩",
    "T25n1509_076:0593c07": "摩訶薩已習學菩薩道入薄地，如餘阿鞞跋",
    "T25n1509_076:0593c08": "致菩薩摩訶薩阿鞞跋致相。」須菩提白佛言：",
    "T25n1509_076:0593c09": "「世尊！頗有未得阿鞞跋致菩薩能如是答不？」",
    "T25n1509_076:0593c10": "佛言：「有。須菩提！是菩薩摩訶薩，六波羅蜜若",
    "T25n1509_076:0593c11": "聞、若不聞，能如是答如阿鞞跋致菩薩摩",
    "T25n1509_076:0593c12": "訶薩。」須菩提言：「世尊！多有菩薩求佛道，少",
    "T25n1509_076:0593c13": "有菩薩能如是答如阿鞞跋致菩薩摩訶薩",
    "T25n1509_076:0593c14": "學道、無學道中。」佛語須菩提：「如是！如是！是",
    "T25n1509_076:0593c15": "菩薩甚少！何以故？菩薩摩訶薩少有如是",
    "T25n1509_076:0593c16": "得授記行阿鞞跋致慧地；若有得授記，",
    "T25n1509_076:0593c17": "是人能如是答。是人善根明了，諸天世人所",
    "T25n1509_076:0593c18": "不能壞。」",
    "T25n1509_076:0593c19": "【論】問曰：學空、入空有何差別？答曰：初名",
    "T25n1509_076:0593c20": "學空，後是入空；因是學空，果是入空；方便",
    "T25n1509_076:0593c21": "名學空，得名入空。如是等二道。無相、無作、",
    "T25n1509_076:0593c22": "三十七品亦如是。三解脫門、三十七品是聲",
    "T25n1509_076:0593c23": "聞、辟支佛涅槃道，佛勅菩薩應行是道。",
    "T25n1509_076:0593c24": "須菩提作是念：「此是涅槃道，云何菩薩行",
    "T25n1509_076:0593c25": "是道法而不取涅槃證？」佛答：「菩薩觀色等",
    "T25n1509_076:0593c26": "一切法空。是菩薩以深入禪定，心不可亂，",
    "T25n1509_076:0593c27": "得利智慧力故，不見是空法；以不見故",
    "T25n1509_076:0593c28": "無所證。」聲聞、辟支佛斷吾我，捨愛著，直趣",
    "T25n1509_076:0593c29": "涅槃。是菩薩善學自相空，色法中乃至微",
    "T25n1509_076:0594a01": "塵，不留遺餘微細之分；無色法中，乃至不",
    "T25n1509_076:0594a02": "留一念；直入畢竟空中，乃至不見是空法",
    "T25n1509_076:0594a03": "可以為證。佛雖答，須菩提未達佛意，更問：",
    "T25n1509_076:0594a04": "「如佛所說，菩薩不應空法作證；今入空中，",
    "T25n1509_076:0594a05": "云何不作證？」佛答：以深入故能不作證。",
    "T25n1509_076:0594a06": "具足者即是深入。譬如執菅草，捉緩則傷",
    "T25n1509_076:0594a07": "手，若急捉則無傷；菩薩亦如是，深入空故，",
    "T25n1509_076:0594a08": "知空亦空，涅槃亦空，故無所證。復次，菩薩未",
    "T25n1509_076:0594a09": "入空時，作是思惟：「我應遍觀諸法空，不應",
    "T25n1509_076:0594a10": "不具足知而取證。」是故不專心攝念入禪、",
    "T25n1509_076:0594a11": "繫在空緣中。所以者何？若專心繫在空緣",
    "T25n1509_076:0594a12": "中，則心柔軟，不能從空自出。問曰：上言",
    "T25n1509_076:0594a13": "「深入禪定，不令心亂」，今云何言「不專心」？答",
    "T25n1509_076:0594a14": "曰：今言「不專心」，是初入時，為不能自出故；",
    "T25n1509_076:0594a15": "上言「深入」者，入已深，知空亦空，不令心在",
    "T25n1509_076:0594a16": "餘事，故言不亂。復次，是菩薩應作是念：「我",
    "T25n1509_076:0594a17": "今未具三十二相、八十種隨形好、十力、四無",
    "T25n1509_076:0594a18": "所畏諸佛法，云何取涅槃證？我今是學時，",
    "T25n1509_076:0594a19": "薄諸煩惱，教化眾生，令入佛道；若我得佛",
    "T25n1509_076:0594a20": "事具足，是時當取證。」是故菩薩雖入三解",
    "T25n1509_076:0594a21": "脫門而不取證。是中說譬喻：「壯夫」是菩薩，",
    "T25n1509_076:0594a22": "「父母親族」是可度眾生，「險道」是三界生死，「惡",
    "T25n1509_076:0594a23": "賊」是魔民及諸煩惱，「器仗」是菩薩五神通等",
    "T25n1509_076:0594a24": "種種方便力，「還歸本處」是菩薩所行道，「安立",
    "T25n1509_076:0594a25": "不動」是菩薩住畢竟空，以四無量心運致",
    "T25n1509_076:0594a26": "可度眾生著涅槃安樂處。時會者疑：「空中無",
    "T25n1509_076:0594a27": "所有，云何可行？」是故佛說鳥喻：「如鳥飛虛",
    "T25n1509_076:0594a28": "空，無所依止，而遠逝不墜。」復次，是菩薩未",
    "T25n1509_076:0594a29": "具足道法、未至佛道，於其中間而不作",
    "T25n1509_076:0594b01": "證；如鳥未到所至，終不中住。學是空法，",
    "T25n1509_076:0594b02": "為自斷煩惱、為度眾生故。又為明了",
    "T25n1509_076:0594b03": "故，說善射譬喻：如人善於射術。「弓」是菩薩",
    "T25n1509_076:0594b04": "禪定，「箭」是智慧，「虛空」是三解脫門，「地」是涅槃。",
    "T25n1509_076:0594b05": "是菩薩以智慧箭射三解脫門虛空，更以",
    "T25n1509_076:0594b06": "方便力故，以後箭射前箭，不令墮涅槃",
    "T25n1509_076:0594b07": "地；未具足十力等佛事故，終不取證。須",
    "T25n1509_076:0594b08": "菩提歡喜白佛言：「諸菩薩所為甚難，實為希",
    "T25n1509_076:0594b09": "有！所謂行空而不作證。」佛答：「是菩薩本願",
    "T25n1509_076:0594b10": "諸一切眾生令得離苦，以是本願、大悲心所",
    "T25n1509_076:0594b11": "持故，雖行空，不作證。」復次，若菩薩作是",
    "T25n1509_076:0594b12": "念：「一切眾生處在苦中，為顛倒所縛，沒在",
    "T25n1509_076:0594b13": "無所有中。」是時即行空、無相、無作解脫門。當",
    "T25n1509_076:0594b14": "知是菩薩有方便力，行三解脫門，而不捨",
    "T25n1509_076:0594b15": "眾生。復次，菩薩欲觀甚深法，所謂十八空、三",
    "T25n1509_076:0594b16": "十七品、三解脫門，先應作是念——眾生長夜",
    "T25n1509_076:0594b17": "著我相等。行者若直觀甚深法，或得聲聞",
    "T25n1509_076:0594b18": "道、或墮邪見，以無憐愍心、不能深入自",
    "T25n1509_076:0594b19": "相空故。是以菩薩欲觀是法，先生悲心，所",
    "T25n1509_076:0594b20": "謂眾生長夜著吾我心諸煩惱。長夜名久",
    "T25n1509_076:0594b21": "遠；無量劫來是我必不可得，但空虛誑顛倒",
    "T25n1509_076:0594b22": "故，受諸憂惱。菩薩見是已，作願：「我當為眾",
    "T25n1509_076:0594b23": "生成佛道，斷是眾生著我顛倒。」是時，即是",
    "T25n1509_076:0594b24": "行空等三解脫門而不證實際。是善根成",
    "T25n1509_076:0594b25": "就，菩薩不取實際證，亦不失四禪等諸功",
    "T25n1509_076:0594b26": "德。菩薩深入空故，諸根猛利，勝於二乘。破",
    "T25n1509_076:0594b27": "四顛倒義，亦如上說。復次，菩薩作是念：「眾生",
    "T25n1509_076:0594b28": "長夜著得法，所謂我、眾生，乃至若著作法、若",
    "T25n1509_076:0594b29": "住三界，無有是處。」義皆同觀空而不取證。",
    "T25n1509_076:0594c01": "問曰：云何知是菩薩未得道而能行此深",
    "T25n1509_076:0594c02": "空？答曰：經中自說因緣：「是菩薩應試問：『云",
    "T25n1509_076:0594c03": "何菩薩應學空而不取證？』」若菩薩答：「但應",
    "T25n1509_076:0594c04": "念空，一心習行；如聲聞、辟支佛法，不但學",
    "T25n1509_076:0594c05": "知而已。」乃至無生、無所有，亦如是。當知是",
    "T25n1509_076:0594c06": "菩薩未為諸佛所授記。所以者何？不說方",
    "T25n1509_076:0594c07": "便學知故觀空。若是菩薩異於上答者，當",
    "T25n1509_076:0594c08": "知是阿鞞跋致，已習學入於薄地。學習名先",
    "T25n1509_076:0594c09": "學知空。薄地名阿鞞跋致地中諸煩惱薄。須",
    "T25n1509_076:0594c10": "菩提聞阿鞞跋致相、非阿鞞跋致相已，白佛",
    "T25n1509_076:0594c11": "言：「世尊！頗有菩薩未得阿鞞跋致，能如是",
    "T25n1509_076:0594c12": "答不？」佛言：「有。菩薩若聞六波羅蜜、若不聞，",
    "T25n1509_076:0594c13": "能如阿鞞跋致答。」若聞者，但從師聞，自未",
    "T25n1509_076:0594c14": "具足菩薩地；若不聞者，自思惟、正憶念，雖",
    "T25n1509_076:0594c15": "未得無生忍，能求諸法相，如阿鞞跋致菩",
    "T25n1509_076:0594c16": "薩答。須菩提言：「多有人求佛道，少能如是",
    "T25n1509_076:0594c17": "答如阿鞞跋致菩薩學地、無學地中。」未得無",
    "T25n1509_076:0594c18": "生法忍名學地，得無生法忍名無學地。佛",
    "T25n1509_076:0594c19": "言：「少。何以故？少有菩薩從諸佛受記。已",
    "T25n1509_076:0594c20": "從諸佛受記者，能如是答。」何以故？諸法實",
    "T25n1509_076:0594c21": "相，惟佛能遍知；佛知此人能如法答，故",
    "T25n1509_076:0594c22": "懸與受記。是菩薩雖少，善根明了，能廣",
    "T25n1509_076:0594c23": "利益眾生，無能壞者。",
    "T25n1509_076:0594c24": "61 夢中不證品大智度論釋夢中不證品第六十一",
    "T25n1509_076:0594c25": "【經】佛告須菩提：「若菩薩摩訶薩乃至夢中不",
    "T25n1509_076:0594c26": "貪聲聞、辟支佛地，亦不貪三界，觀諸法如",
    "T25n1509_076:0594c27": "夢、如幻、如嚮、如焰、如化，亦不作證。須菩提！當",
    "T25n1509_076:0594c28": "知是阿鞞跋致菩薩摩訶薩阿鞞跋致相。「復",
    "T25n1509_076:0594c29": "次，須菩提！菩薩摩訶薩夢中見佛與無數",
    "T25n1509_076:0595a01": "百千萬億比丘、比丘尼、優婆塞、優婆夷、天、龍、鬼",
    "T25n1509_076:0595a02": "神、甄陀羅等說法；從佛聞法，即解中義、隨法",
    "T25n1509_076:0595a03": "行。須菩提！當知是阿鞞跋致菩薩摩訶薩阿",
    "T25n1509_076:0595a04": "鞞跋致相。「復次，須菩提！菩薩摩訶薩夢中見",
    "T25n1509_076:0595a05": "佛三十二相、八十隨形好、大光明，踊在虛空，",
    "T25n1509_076:0595a06": "於大比丘僧中說法；現大神力，化作化人，",
    "T25n1509_076:0595a07": "到他國土施作佛事。須菩提！當知是阿鞞",
    "T25n1509_076:0595a08": "跋致菩薩摩訶薩阿鞞跋致相。「復次，須菩提！",
    "T25n1509_076:0595a09": "若菩薩摩訶薩夢中見兵起若破聚落、若破",
    "T25n1509_076:0595a10": "城邑，若失火時，若見虎、狼、師子猛害之獸，若",
    "T25n1509_076:0595a11": "見欲來級其頭者，若見父母喪亡，兄弟、姊妹",
    "T25n1509_076:0595a12": "及諸親友知識死者。見如是等種種愁苦之",
    "T25n1509_076:0595a13": "事，不驚、不怖，亦不憂惱；從夢覺已，即時思惟：",
    "T25n1509_076:0595a14": "『三界虛妄，皆如夢耳！我得阿耨多羅三藐三",
    "T25n1509_076:0595a15": "菩提時，亦當為眾生說三界如夢。』須菩提！當",
    "T25n1509_076:0595a16": "知是阿鞞跋致菩薩摩訶薩阿鞞跋致相。「復",
    "T25n1509_076:0595a17": "次，須菩提！云何當知是阿鞞跋致菩薩摩訶",
    "T25n1509_076:0595a18": "薩得阿耨多羅三藐三菩提時，國中無三惡",
    "T25n1509_076:0595a19": "道？須菩提！菩薩摩訶薩若夢中見地獄、畜生、",
    "T25n1509_076:0595a20": "餓鬼，作是念：『我當勤精進，得阿耨多羅三藐",
    "T25n1509_076:0595a21": "三菩提時，令我國中無一切三惡道。』何以故？",
    "T25n1509_076:0595a22": "是夢及諸法，無二無別。須菩提！當知是阿鞞",
    "T25n1509_076:0595a23": "跋致菩薩摩訶薩阿鞞跋致相。「復次，須菩提！",
    "T25n1509_076:0595a24": "菩薩摩訶薩夢中見地獄火燒眾生，作是誓：",
    "T25n1509_076:0595a25": "『若我實是阿鞞跋致者，是火當滅！』是火即滅。",
    "T25n1509_076:0595a26": "若地獄火滅，即是阿鞞跋致相。「復次，若菩",
    "T25n1509_076:0595a27": "薩晝日見城郭火起，作是念：『我夢中見阿",
    "T25n1509_076:0595a28": "鞞跋致行、類、相貌，我今實有是者，自立誓言：",
    "T25n1509_076:0595a29": "是火當滅！』若火滅者，當知是菩薩得受阿耨",
    "T25n1509_076:0595b01": "多羅三藐三菩提記，住阿鞞跋致地。若火",
    "T25n1509_076:0595b02": "不滅，燒一家、置一家，燒一里、置一里。須菩提！",
    "T25n1509_076:0595b03": "當知被燒家破法業因緣厚集，以是故，燒一",
    "T25n1509_076:0595b04": "家、置一家，是諸眾生今世受破法餘殃故被",
    "T25n1509_076:0595b05": "燒。須菩提！以是因緣故，當知是阿鞞跋致",
    "T25n1509_076:0595b06": "菩薩摩訶薩阿鞞跋致相。」佛告須菩提：「今當",
    "T25n1509_076:0595b07": "更為汝說阿鞞跋致行、類、相貌。須菩提！若",
    "T25n1509_076:0595b08": "男子、若女人為非人所持，是時，菩薩摩訶薩",
    "T25n1509_076:0595b09": "作是念：『若我為過去諸佛所授記，我心清淨",
    "T25n1509_076:0595b10": "求阿耨多羅三藐三菩提，行清淨正道，遠離",
    "T25n1509_076:0595b11": "聲聞、辟支佛心，遠離聲聞、辟支佛念，應當成",
    "T25n1509_076:0595b12": "阿耨多羅三藐三菩提。我必得阿耨多羅三",
    "T25n1509_076:0595b13": "藐三菩提，非不得；十方國土中現在無量諸",
    "T25n1509_076:0595b14": "佛無所不知、無所不見、無所不解、無所不證。",
    "T25n1509_076:0595b15": "諸佛知我深心，審定必當得阿耨多羅三藐",
    "T25n1509_076:0595b16": "三菩提。』以是至誠誓故，是男子、女人為非人",
    "T25n1509_076:0595b17": "所持、為非人所惱，是非人當遠去！須菩提！是",
    "T25n1509_076:0595b18": "菩薩摩訶薩如是誓，若非人不去者，當知是",
    "T25n1509_076:0595b19": "菩薩摩訶薩未從過去諸佛受阿耨多羅三",
    "T25n1509_076:0595b20": "藐三菩提記。須菩提！若菩薩摩訶薩如是誓，",
    "T25n1509_076:0595b21": "若非人去者，當知是菩薩摩訶薩已從過去",
    "T25n1509_076:0595b22": "諸佛受阿耨多羅三藐三菩提記。須菩提！以",
    "T25n1509_076:0595b23": "是行、類、相貌，當知是阿鞞跋致菩薩摩訶薩",
    "T25n1509_076:0595b24": "阿鞞跋致相。「復次，須菩提！菩薩摩訶薩遠",
    "T25n1509_076:0595b25": "離六波羅蜜及方便力，不久行四念處，乃",
    "T25n1509_076:0595b26": "至不久行空、無相、無作三昧，未入菩薩位，是",
    "T25n1509_076:0595b27": "菩薩為惡魔所嬈。菩薩作是誓：『若我實從諸",
    "T25n1509_076:0595b28": "佛受記者，是非人當去。』是時惡魔即作方",
    "T25n1509_076:0595b29": "便，勅非人令去。惡魔有威力，勝諸非人故，",
    "T25n1509_076:0595c01": "非人即去。是時，菩薩作是念：『以我誓力故，非",
    "T25n1509_076:0595c02": "人去。』不知是惡魔力；恃是證故，輕弄毀蔑",
    "T25n1509_076:0595c03": "諸餘菩薩，作是言：『我已從諸佛受記，汝等",
    "T25n1509_076:0595c04": "未得。』用是空誓，無方便力故，生增上慢。以",
    "T25n1509_076:0595c05": "是事故，遠離薩婆若，遠離阿耨多羅三藐三",
    "T25n1509_076:0595c06": "菩提。須菩提！當知是人墮於二地——若聲聞",
    "T25n1509_076:0595c07": "地、若辟支佛地。以是誓因緣故，起於魔事。是",
    "T25n1509_076:0595c08": "人以不親近依止善知識，不問阿鞞跋致相",
    "T25n1509_076:0595c09": "故，為魔所縛益復堅固。所以者何？是菩薩",
    "T25n1509_076:0595c10": "不久行六波羅蜜，無方便力故。須菩提！當知",
    "T25n1509_076:0595c11": "是為菩薩魔事。「須菩提！云何菩薩摩訶薩不",
    "T25n1509_076:0595c12": "久行六波羅蜜，乃至未入菩薩位，為惡魔所",
    "T25n1509_076:0595c13": "嬈？須菩提！惡魔變化作種種身，語菩薩言：",
    "T25n1509_076:0595c14": "『汝於諸佛所得受阿耨多羅三藐三菩提記：",
    "T25n1509_076:0595c15": "汝字某，汝父字某，汝母字某，汝兄弟、姊妹字",
    "T25n1509_076:0595c16": "某，汝七世父母名字如是；汝在某方、某國、某",
    "T25n1509_076:0595c17": "城、某聚落中生。』若見菩薩性行和柔，語菩薩",
    "T25n1509_076:0595c18": "言：『汝先世亦復柔和。』若見急性卒暴，便言：",
    "T25n1509_076:0595c19": "『汝先世亦爾。』若見菩薩修阿蘭若行，語言：『汝",
    "T25n1509_076:0595c20": "先世亦修阿蘭若行。』若見菩薩乞食、納衣、中",
    "T25n1509_076:0595c21": "後不飲漿、一坐食、一鉢他食、死屍間住、露",
    "T25n1509_076:0595c22": "地住、樹下住、常坐不臥、如敷坐、但受三衣、",
    "T25n1509_076:0595c23": "若少欲、若知足、若遠離住、若不塗腳、若少言",
    "T25n1509_076:0595c24": "語，便語菩薩言：『汝先世亦有是行。何以故？汝",
    "T25n1509_076:0595c25": "今有此頭陀功德，汝先世亦必有是功德。』是",
    "T25n1509_076:0595c26": "菩薩聞是先世事及名姓，聞今讚頭陀功德，",
    "T25n1509_076:0595c27": "即歡喜生慢憍心。是時惡魔語菩薩言：『汝",
    "T25n1509_076:0595c28": "有如是功德、如是相，汝實從諸佛受阿耨多",
    "T25n1509_076:0595c29": "羅三藐三菩提記。』須菩提！惡魔或作比丘",
    "T25n1509_076:0596a01": "被服、或作居士形、或作父母身，來到菩薩",
    "T25n1509_076:0596a02": "所，如是言：『汝已得受阿耨多羅三藐三菩提",
    "T25n1509_076:0596a03": "記。何以故？是阿鞞跋致功德相，汝盡具足",
    "T25n1509_076:0596a04": "有之。』須菩提！我所說實阿鞞跋致行、類、相貌，",
    "T25n1509_076:0596a05": "是人永無！須菩提！當知是菩薩摩訶薩為",
    "T25n1509_076:0596a06": "惡魔所持。何以故？是阿鞞跋致行、類、相貌，",
    "T25n1509_076:0596a07": "是人永無，以聞是名字故，生憍慢心，輕弄",
    "T25n1509_076:0596a08": "毀蔑餘人。須菩提！是名菩薩摩訶薩為魔所",
    "T25n1509_076:0596a09": "持，當知是為菩薩魔事。「復次，須菩提！菩薩",
    "T25n1509_076:0596a10": "摩訶薩不久行六波羅蜜，不知名字相，不知",
    "T25n1509_076:0596a11": "色相，不知受、想、行、識相。惡魔來語言：『汝當",
    "T25n1509_076:0596a12": "來世得阿耨多羅三藐三菩提時，有如是名",
    "T25n1509_076:0596a13": "字。』隨其本念，說其名號。是無智、無方便菩",
    "T25n1509_076:0596a14": "薩作是念：『我先亦有是成佛名號念，是人如",
    "T25n1509_076:0596a15": "我所念說，是人所說合我本念，我必為諸",
    "T25n1509_076:0596a16": "佛所授記。』須菩提！我所說阿鞞跋致行、類、",
    "T25n1509_076:0596a17": "相貌，是人永無，但以空名字輕弄毀蔑餘人；",
    "T25n1509_076:0596a18": "以是事故，遠離阿耨多羅三藐三菩提。是菩",
    "T25n1509_076:0596a19": "薩摩訶薩遠離般若波羅蜜、無方便力、遠離",
    "T25n1509_076:0596a20": "善知識、與惡知識相得，故墮二地——若聲",
    "T25n1509_076:0596a21": "聞、辟支佛地；若久久往來生死中，然後還",
    "T25n1509_076:0596a22": "依止般若波羅蜜，若值善知識，常隨逐親近",
    "T25n1509_076:0596a23": "故，得阿耨多羅三藐三菩提。是人於是身，",
    "T25n1509_076:0596a24": "若不即悔，當墮二地——若阿羅漢地，若辟支",
    "T25n1509_076:0596a25": "佛地。須菩提！譬如比丘於四重禁法，若犯一",
    "T25n1509_076:0596a26": "事，非沙門、非釋子，是人現身不得四沙門",
    "T25n1509_076:0596a27": "果。須菩提！是著空名字菩薩，心亦如是，輕",
    "T25n1509_076:0596a28": "弄毀蔑餘人故，當知是罪重於比丘四禁。須",
    "T25n1509_076:0596a29": "菩提！置是重罪，其罪過於五逆。以受是名",
    "T25n1509_076:0596b01": "字故，生高心，輕弄毀蔑餘人；若生是心，當知",
    "T25n1509_076:0596b02": "其罪甚重！如是名字等微細魔事，菩薩當覺",
    "T25n1509_076:0596b03": "知！「復次，須菩提！菩薩在空閑山澤曠遠之",
    "T25n1509_076:0596b04": "處，魔來到菩薩所，讚歎遠離法，作是言：『善",
    "T25n1509_076:0596b05": "男子！汝所行，是佛所稱譽遠離法。』須菩提！我",
    "T25n1509_076:0596b06": "不讚是遠離，所謂但在空閑山澤曠遠之處。」",
    "T25n1509_076:0596b07": "須菩提言：「世尊！若空閑山澤曠遠之處非遠",
    "T25n1509_076:0596b08": "離法者，云何更有異遠離？」佛言：「須菩提！",
    "T25n1509_076:0596b09": "若菩薩摩訶薩遠離聲聞、辟支佛心，住空閑",
    "T25n1509_076:0596b10": "山澤曠遠之處，是佛所許遠離法。須菩提！",
    "T25n1509_076:0596b11": "如是遠離法，菩薩摩訶薩應所修行，晝夜",
    "T25n1509_076:0596b12": "行是遠離法，是名遠離行菩薩。須菩提！若惡",
    "T25n1509_076:0596b13": "魔所說遠離法，空閑山澤曠遠之處；是菩薩",
    "T25n1509_076:0596b14": "心在憒閙，所謂不遠離聲聞、辟支佛心，不勤",
    "T25n1509_076:0596b15": "修般若波羅蜜，是菩薩摩訶薩不能具足一",
    "T25n1509_076:0596b16": "切種智。是菩薩行惡魔所說遠離法，心不清",
    "T25n1509_076:0596b17": "淨，而輕餘菩薩城傍心清淨，無聲聞、辟支佛",
    "T25n1509_076:0596b18": "憒閙心，亦無諸餘雜惡心，具足禪定、解脫、智",
    "T25n1509_076:0596b19": "慧、神通者。是遠離般若波羅蜜、無方便菩薩",
    "T25n1509_076:0596b20": "摩訶薩，雖在絕曠百由旬外，禽獸、鬼神、羅剎所",
    "T25n1509_076:0596b21": "住之處，若一歲、百千萬億歲，若過萬億歲，",
    "T25n1509_076:0596b22": "不知是菩薩遠離法——所謂諸菩薩以是遠離",
    "T25n1509_076:0596b23": "法，深心發阿耨多羅三藐三菩提不雜行。是",
    "T25n1509_076:0596b24": "菩薩憒閙行，而依受著是遠離法。是人所行，",
    "T25n1509_076:0596b25": "佛所不許！須菩提！我所說實遠離法，是菩",
    "T25n1509_076:0596b26": "薩不在是中，亦不見是遠離相。何以故？但",
    "T25n1509_076:0596b27": "行是空遠離故。爾時，惡魔來在虛空中住，讚",
    "T25n1509_076:0596b28": "言：『善哉！善哉！善男子！此是佛所說真遠離",
    "T25n1509_076:0596b29": "法，汝行是遠離，疾得阿耨多羅三藐三菩",
    "T25n1509_076:0596c01": "提。』是菩薩摩訶薩念著是遠離，而輕易諸",
    "T25n1509_076:0596c02": "餘求佛道清淨比丘以為憒閙，以憒閙為不",
    "T25n1509_076:0596c03": "憒閙，以不憒閙為憒閙，應恭敬而不恭敬，",
    "T25n1509_076:0596c04": "不應恭敬而恭敬。是菩薩作是言：『非人念我、",
    "T25n1509_076:0596c05": "來稱讚我，我所行者是真遠離；住城傍者，誰",
    "T25n1509_076:0596c06": "當稱美汝？』以是因緣故，輕餘菩薩摩訶薩。",
    "T25n1509_076:0596c07": "須菩提！當知是名菩薩旃陀羅，污染諸菩薩。",
    "T25n1509_076:0596c08": "是人似像菩薩，實是天上人中之大賊，亦是",
    "T25n1509_076:0596c09": "沙門被服中賊！如是人，諸求佛道者所不應",
    "T25n1509_076:0596c10": "親近、不應供養恭敬。何以故？須菩提！當知",
    "T25n1509_076:0596c11": "是人墮增上慢。以是故，若菩薩摩訶薩欲不",
    "T25n1509_076:0596c12": "捨一切智，欲得阿耨多羅三藐三菩提，一心",
    "T25n1509_076:0596c13": "欲求阿耨多羅三藐三菩提，欲利益一切眾",
    "T25n1509_076:0596c14": "生，不應親近是人恭敬、供養。菩薩摩訶薩法，",
    "T25n1509_076:0596c15": "常應勤求自利，厭患世間，心常遠離三界；於",
    "T25n1509_076:0596c16": "是人當起慈、悲、喜、捨心：『我行菩薩道，不應生",
    "T25n1509_076:0596c17": "如是過罪；若生，當疾滅！』須菩提！菩薩摩訶",
    "T25n1509_076:0596c18": "薩當善覺是事，是事中善自免出！「復次，須",
    "T25n1509_076:0596c19": "菩提！菩薩摩訶薩深心，欲得阿耨多羅三藐",
    "T25n1509_076:0596c20": "三菩提者，當親近恭敬供養善知識。」須菩",
    "T25n1509_076:0596c21": "提白佛言：「世尊！何等是菩薩摩訶薩善知",
    "T25n1509_076:0596c22": "識？」佛告須菩提：「諸佛是菩薩摩訶薩善知識，",
    "T25n1509_076:0596c23": "諸菩薩摩訶薩亦是菩薩善知識。須菩提！阿",
    "T25n1509_076:0596c24": "羅漢亦是菩薩善知識，是為菩薩摩訶薩善",
    "T25n1509_076:0596c25": "知識。「復次，須菩提！六波羅蜜亦是菩薩善知",
    "T25n1509_076:0596c26": "識，四念處乃至十八不共法亦是菩薩善知",
    "T25n1509_076:0596c27": "識。須菩提！如、實際、法性亦是菩薩善知識。",
    "T25n1509_076:0596c28": "須菩提！六波羅蜜是世尊，六波羅蜜是道，",
    "T25n1509_076:0596c29": "六波羅蜜是大明，六波羅蜜是炬，六波羅蜜",
    "T25n1509_076:0597a01": "是智，六波羅蜜是慧，六波羅蜜是救，六波羅",
    "T25n1509_076:0597a02": "蜜是歸，六波羅蜜是洲，六波羅蜜是究竟道，",
    "T25n1509_076:0597a03": "六波羅蜜是父是母。四念處乃至一切種智，亦",
    "T25n1509_076:0597a04": "如是。何以故？六波羅蜜、三十七道法亦是",
    "T25n1509_076:0597a05": "過去諸佛父母，六波羅蜜、三十七道法亦是",
    "T25n1509_076:0597a06": "未來、現在十方諸佛父母。何以故？須菩提！六",
    "T25n1509_076:0597a07": "波羅蜜、三十七道法中生過去、未來、現在十",
    "T25n1509_076:0597a08": "方諸佛故。以是故，須菩提！菩薩摩訶薩欲得",
    "T25n1509_076:0597a09": "阿耨多羅三藐三菩提，淨佛世界、成就眾生，",
    "T25n1509_076:0597a10": "當學六波羅蜜、三十七道法，及四攝法攝取",
    "T25n1509_076:0597a11": "眾生。何等四？布施、愛語、利益、同事。須菩提！以",
    "T25n1509_076:0597a12": "是利益故，我言：『六波羅蜜及三十七道法是",
    "T25n1509_076:0597a13": "諸菩薩摩訶薩世尊，是道，是大明，是炬，是智，",
    "T25n1509_076:0597a14": "是慧，是救，是歸，是洲，是究竟道，是父，是母。』須",
    "T25n1509_076:0597a15": "菩提！以是故，菩薩摩訶薩欲不隨他人教住，",
    "T25n1509_076:0597a16": "欲斷一切眾生疑，欲淨佛世界、成就眾生，當",
    "T25n1509_076:0597a17": "學是般若波羅蜜！所以者何？是般若波羅蜜",
    "T25n1509_076:0597a18": "中廣說諸法，是菩薩摩訶薩所應學處。」",
    "T25n1509_076:0597a19": "【論】問曰：〈阿鞞跋致品〉中已廣說阿鞞跋致",
    "T25n1509_076:0597a20": "相，今何以更說？答曰：所說般若波羅蜜義",
    "T25n1509_076:0597a21": "皆是阿鞞跋致相，但〈阿鞞跋致品〉中多說其",
    "T25n1509_076:0597a22": "事，餘品中亦處處有說阿鞞跋致相，但不次",
    "T25n1509_076:0597a23": "第。有人言：為後來眾生異語說阿鞞跋致",
    "T25n1509_076:0597a24": "相。有人言：有二種阿鞞跋致：一者、已得記，",
    "T25n1509_076:0597a25": "二者、未得記。得授記有二種：一者、現",
    "T25n1509_076:0597a26": "前授記，二者、不現前授記。不現前授記",
    "T25n1509_076:0597a27": "有二種：一者、具足授記因緣，二者、未具足授",
    "T25n1509_076:0597a28": "記因緣。具足授記因緣者，知諸法實相，具",
    "T25n1509_076:0597a29": "足六波羅蜜；不具足授記因緣者，但知諸",
    "T25n1509_076:0597b01": "法實相，得般若波羅蜜分，餘波羅蜜未具",
    "T25n1509_076:0597b02": "足。「是菩薩能如阿鞞跋致菩薩答」，此是前品",
    "T25n1509_076:0597b03": "末所說阿鞞跋致，是故次第說：「夢中不",
    "T25n1509_076:0597b04": "貪二地，雖未具足阿鞞跋致法，亦名阿鞞",
    "T25n1509_076:0597b05": "跋致。」欲說如是等阿鞞跋致相故，此品中",
    "T25n1509_076:0597b06": "次第說。是菩薩晝日常習行空故，夜夢中亦",
    "T25n1509_076:0597b07": "不貪三界。是人常行慈悲心於眾生、深樂",
    "T25n1509_076:0597b08": "佛法故，不貪二乘。若夢、若覺，觀一切法",
    "T25n1509_076:0597b09": "如夢、如幻等。是菩薩雖未得現前授記，餘",
    "T25n1509_076:0597b10": "法未具足，亦名阿鞞跋致相。何以故？菩薩",
    "T25n1509_076:0597b11": "於二處退轉：一者、著世間樂故轉，二者、",
    "T25n1509_076:0597b12": "取二乘故轉。是菩薩堅心，深入空及慈悲",
    "T25n1509_076:0597b13": "心故，乃至夢中亦不貪三界、二乘，何況覺",
    "T25n1509_076:0597b14": "時！復次，若菩薩夢見佛在人天大眾中說",
    "T25n1509_076:0597b15": "法，所謂諸法實相義；菩薩知是義，心與法",
    "T25n1509_076:0597b16": "合。復次，諸佛祕密法，菩薩夢中得見，所謂",
    "T25n1509_076:0597b17": "見佛身無量，過須彌山，色如閻浮檀金，三",
    "T25n1509_076:0597b18": "十二相、八十種隨形好以自莊嚴，放無量光",
    "T25n1509_076:0597b19": "明；梵音聲說法，及身毛孔出無量化佛至",
    "T25n1509_076:0597b20": "十方，種種方便力施作佛事，度脫眾生。爾",
    "T25n1509_076:0597b21": "時，是菩薩見是佛神通力故，深心清淨問",
    "T25n1509_076:0597b22": "佛法，得諸法實相，是名阿鞞跋致。是菩薩",
    "T25n1509_076:0597b23": "常行畢竟空故，我、我所等諸煩惱折薄，乃至",
    "T25n1509_076:0597b24": "自身不惜，何況餘親！是因緣故，若夢中見：",
    "T25n1509_076:0597b25": "若自身，若父母等，若殺、若死因緣，及聚落破",
    "T25n1509_076:0597b26": "等，不憂惱怖畏。覺已，思惟：「如夢中，不死而",
    "T25n1509_076:0597b27": "見死、不畏而見畏，一切三界皆爾，何但夢",
    "T25n1509_076:0597b28": "中！我作佛時，當為眾生說諸法畢竟空、皆",
    "T25n1509_076:0597b29": "如夢。」復次，有菩薩種清淨國土因緣時，作",
    "T25n1509_076:0597c01": "是願：「我爾許時積集淨國土行，是心修習",
    "T25n1509_076:0597c02": "故，夢中若見三惡道眾生，即時得是心：『我",
    "T25n1509_076:0597c03": "作佛時，令我國土乃至無三惡道名。』」",
    "T25n1509_076:0597c04": "復次，是菩薩常修慈悲心故，夢中見地獄火",
    "T25n1509_076:0597c05": "燒眾生，作誓，火即滅。覺已，取是相，若見實",
    "T25n1509_076:0597c06": "火燒城郭，作是念：「我夢中能滅火，此火亦",
    "T25n1509_076:0597c07": "當可滅！」所以者何？佛說夢、覺無異故。是菩",
    "T25n1509_076:0597c08": "薩於無量劫修集福德，得諸法實相故，",
    "T25n1509_076:0597c09": "鬼神、龍王等助滅是火。其中有不滅，燒一",
    "T25n1509_076:0597c10": "家、置一家者，是眾生重罪故，菩薩福德、智慧",
    "T25n1509_076:0597c11": "力不能滅重罪者，所謂破法業。法者，般若波",
    "T25n1509_076:0597c12": "羅蜜；諸餘法利益無及般若波羅蜜者，是故",
    "T25n1509_076:0597c13": "破者罪重。以菩薩誓力故，不次第燒，惟罪",
    "T25n1509_076:0597c14": "重者不救，不妨是阿鞞跋致相。非人所持，亦",
    "T25n1509_076:0597c15": "如呪火。有菩薩未得無生法忍，聞是阿",
    "T25n1509_076:0597c16": "鞞跋致呪故鬼去，便作呪。是菩薩自未有",
    "T25n1509_076:0597c17": "力，魔來遣鬼神故，自恃為己力。有如是",
    "T25n1509_076:0597c18": "失故，佛示令覺知。",
    "T25n1509_076:0597c19": "復次，菩薩未入正位，魔作種種形，隨其念",
    "T25n1509_076:0597c20": "而示語：「汝已得授記，汝有是相，但以肉",
    "T25n1509_076:0597c21": "眼故不知。」以是因緣故，生增上慢，輕蔑餘",
    "T25n1509_076:0597c22": "人。復次，菩薩不得諸法實相，不知色等五",
    "T25n1509_076:0597c23": "眾和合邊更有名字相。魔來與授記：「汝當",
    "T25n1509_076:0597c24": "作佛，字名某甲。」是菩薩思惟：「我本有是名",
    "T25n1509_076:0597c25": "字念，今所說者，同我所願，必是諸佛授",
    "T25n1509_076:0597c26": "記。」是故心生憍慢，輕餘大菩薩。以是因緣",
    "T25n1509_076:0597c27": "故，遠離無上道；受罪畢，墮於二乘。若即此",
    "T25n1509_076:0597c28": "身悔，當久久償罪畢，還依止般若波羅蜜，",
    "T25n1509_076:0597c29": "得作佛。所以者何？若轉身乃悔，則罪重叵",
    "T25n1509_076:0598a01": "滅，不得作佛。是心著是空名字，得重罪故，",
    "T25n1509_076:0598a02": "佛說四重禁喻：破是重禁，現身不得四道",
    "T25n1509_076:0598a03": "果。所以者何？是四禁中，妄語稱「我是阿羅漢」。",
    "T25n1509_076:0598a04": "此中著是受莂名字，自言「我當作佛」，是故重",
    "T25n1509_076:0598a05": "於四禁。過五逆罪者，如〈地獄品〉中破般若",
    "T25n1509_076:0598a06": "波羅蜜罪說。微細魔事者，細名不逆其意，",
    "T25n1509_076:0598a07": "隨其本念，助成其心。是菩薩未得阿鞞跋",
    "T25n1509_076:0598a08": "致法，魔誑言已得。是微細魔事，利根菩薩應",
    "T25n1509_076:0598a09": "覺、除遠！復次，菩薩在遠離處，魔來讚歎：「汝",
    "T25n1509_076:0598a10": "能遠離親族、同學，獨在深山林中，為佛道",
    "T25n1509_076:0598a11": "故，是為真菩薩道行。」是菩薩用是故，生憍",
    "T25n1509_076:0598a12": "慢心，輕餘在眾中住菩薩。以是事故，遠離",
    "T25n1509_076:0598a13": "佛道，墮於二乘。佛種種因緣，訶是菩薩是",
    "T25n1509_076:0598a14": "賊、是旃陀羅等，如經中說，不應親近。佛所",
    "T25n1509_076:0598a15": "說遠離，心離二乘、三界，是名真遠離。如",
    "T25n1509_076:0598a16": "經中廣說如是等細微魔事，應當覺而遠",
    "T25n1509_076:0598a17": "離。",
    "T25n1509_076:0598a18": "「復次，菩薩欲深心得無上道」——深心名一心、",
    "T25n1509_076:0598a19": "重心，深愛佛道，出於一切世間所樂。當親",
    "T25n1509_076:0598a20": "近善知識。所以者何？有二因緣故得無上",
    "T25n1509_076:0598a21": "道：一者、內，二者、外。內名正憶念，思惟、籌量",
    "T25n1509_076:0598a22": "諸法；外名諸善知識。佛餘處種種說善知識",
    "T25n1509_076:0598a23": "相，是故須菩提問佛：「世尊！何等是菩薩善知",
    "T25n1509_076:0598a24": "識？」佛答：「諸佛、大菩薩及聲聞是菩薩善知",
    "T25n1509_076:0598a25": "識。六波羅蜜乃至一切種智、如、法性、實際等",
    "T25n1509_076:0598a26": "諸法亦是善知識。」法能成辦其事，故說六",
    "T25n1509_076:0598a27": "波羅蜜等諸法名善知識。三種聖人以此",
    "T25n1509_076:0598a28": "六波羅蜜法令菩薩奉行，得作佛；是故法",
    "T25n1509_076:0598a29": "及人通名「善知識」。",
    "T25n1509_076:0598b01": "問曰：佛及菩薩、六波羅蜜能成菩薩故，應",
    "T25n1509_076:0598b02": "是善知識；小乘道異，云何能與作善知",
    "T25n1509_076:0598b03": "識？",
    "T25n1509_076:0598b04": "答曰：有小乘人先世求佛道故利根，雖是",
    "T25n1509_076:0598b05": "小乘，有憐愍心，觀應成大乘者為說大",
    "T25n1509_076:0598b06": "乘法，知報佛恩故，令佛種不斷。如舍利",
    "T25n1509_076:0598b07": "弗六十劫求佛道，雖退轉作阿羅漢，亦利",
    "T25n1509_076:0598b08": "根智慧，能為諸菩薩說大乘。須菩提常行",
    "T25n1509_076:0598b09": "無諍三昧，常有慈悲心於眾生故，亦能教",
    "T25n1509_076:0598b10": "化菩薩大乘法。如摩訶迦葉以神通力持",
    "T25n1509_076:0598b11": "此身至彌勒出世，於九足山中出，與大眾",
    "T25n1509_076:0598b12": "作得道因緣。如是等甚多。問曰：六波羅蜜",
    "T25n1509_076:0598b13": "攝一切法，今何以別說三十七品至如、法",
    "T25n1509_076:0598b14": "性、實際？答曰：六波羅蜜是略說；四念處等是",
    "T25n1509_076:0598b15": "廣說，解六波羅蜜。六波羅蜜是菩薩初道，小",
    "T25n1509_076:0598b16": "遠；三十七品是近因緣。於六波羅蜜中，禪",
    "T25n1509_076:0598b17": "波羅蜜、般若波羅蜜最大；譬如雖有星宿，",
    "T25n1509_076:0598b18": "日、月最勝。是二波羅蜜中，四念處、佛十力",
    "T25n1509_076:0598b19": "等法最妙，能大利益，現世令人得道故；持",
    "T25n1509_076:0598b20": "戒、布施等不如故。別說如等無為法，實、不虛",
    "T25n1509_076:0598b21": "誑故，能成菩薩事；行四念處等法，得如",
    "T25n1509_076:0598b22": "是等法，令菩薩得出虛誑法，故名善知識。",
    "T25n1509_076:0598b23": "復次，是六波羅蜜等法如佛無異，佛現在亦",
    "T25n1509_076:0598b24": "以是法度人，是故言：「世尊！如世尊所說不",
    "T25n1509_076:0598b25": "可壞，六波羅蜜等所說亦不可壞。」是故言：",
    "T25n1509_076:0598b26": "「六波羅蜜是世尊。」是道者，行是道，徑入無量",
    "T25n1509_076:0598b27": "佛法中。六波羅蜜中所說，人籌量、思惟、分別、",
    "T25n1509_076:0598b28": "常修行，令人得大智慧，破諸世間無明，是",
    "T25n1509_076:0598b29": "故說「六波羅蜜是大明」。是大炬、是智、是慧、是",
    "T25n1509_076:0598c01": "救、是歸、是洲、是究竟道，如上說。般若波羅蜜",
    "T25n1509_076:0598c02": "是母，五波羅蜜是父，和合說故言「六波羅蜜",
    "T25n1509_076:0598c03": "是父母」。如六波羅蜜說，四念處等亦如是。",
    "T25n1509_076:0598c04": "是中說因緣：「六波羅蜜等法亦是三世十方",
    "T25n1509_076:0598c05": "佛父母。」是六波羅蜜等是自利法，行者欲",
    "T25n1509_076:0598c06": "以六波羅蜜教化眾生、淨佛世界，應以",
    "T25n1509_076:0598c07": "四攝法攝取眾生。四攝法義，如先說。如是",
    "T25n1509_076:0598c08": "自利、利他故，佛說「六波羅蜜、三十七品等諸",
    "T25n1509_076:0598c09": "法是世尊、是道」等。是故菩薩若欲不隨他",
    "T25n1509_076:0598c10": "教——不隨他教名自知諸法實相，乃至變",
    "T25n1509_076:0598c11": "作佛身來說異於法相，亦不信不隨。自得",
    "T25n1509_076:0598c12": "菩薩道，漸漸具足諸佛法，淨佛世界、成就",
    "T25n1509_076:0598c13": "眾生。得佛道，能斷一切眾生疑。若欲得是",
    "T25n1509_076:0598c14": "者，當學般若。般若波羅蜜中，世間出世間、",
    "T25n1509_076:0598c15": "若大若小，無事不說。",
    "T25n1509_076:0598c16": "大智度論卷第七十六"
}