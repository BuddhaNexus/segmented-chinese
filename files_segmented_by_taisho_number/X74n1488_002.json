{
    "X74n1488_002:0603a01": "得遇龍華脩證懺儀卷第二",
    "X74n1488_002:0603a02": "天台山慈雲寺傳教觀沙門　如惺　撰",
    "X74n1488_002:0603a03": "○第五明結壇儀",
    "X74n1488_002:0603a04": "此中境觀。與諸三昧有所不同。故其壇儀不得不異。",
    "X74n1488_002:0603a05": "既依法華為龍華之本。須結二壇。一為普賢道場。一",
    "X74n1488_002:0603a06": "為彌勒道場。普賢道場。令脩法華懺。彌勒道場。惟發",
    "X74n1488_002:0603a07": "願求生內院。若寺宇精舍迫窄。一壇亦足。但於彌勒",
    "X74n1488_002:0603a08": "像前。別敷一座。安供法華經。一須清淨莊嚴。其彌勒",
    "X74n1488_002:0603a09": "道場所事。或補處像。頭戴天冠。身著瓔珞。如天王相。",
    "X74n1488_002:0603a10": "依上生經說。或設當來佛像。如越之新昌石城石佛。",
    "X74n1488_002:0603a11": "即慈氏像也。其餘壇法。一依法華三昧儀。及修懺要",
    "X74n1488_002:0603a12": "旨。(云云)",
    "X74n1488_002:0603a13": "(法華懺儀云。當於閒靜之處。嚴治一室。以為道場。別安自坐之處。令與道場有隔。於道場中。敷好高座。安",
    "X74n1488_002:0603a14": "置法華經一部。亦不必須安形像。舍利。并餘經典。安施旛蓋。種種供養具。於入道場日。清晨之時。當淨掃",
    "X74n1488_002:0603a15": "地。香湯灌灑。香泥塗地。然種種諸香油。散種種華。及諸末香。燒眾名香。供養三寶。備於己力所辦。傾心盡",
    "X74n1488_002:0603a16": "意。極令嚴淨云云。初入道場。當以香湯沐浴。著淨潔衣。若大衣及諸新染衣。若無。當取己衣勝者。以為入",
    "X74n1488_002:0603a17": "道場衣。於後若出道場。至不淨處。當脫去淨衣。著故衣。所為事竟。當更洗浴。著本淨衣。入道場行事也)。",
    "X74n1488_002:0603a18": "壇儀既設。六時行道。當想此道場。即是毗盧遮那莊",
    "X74n1488_002:0603a19": "嚴樓閣。亦即五百億天子。與牢度跋提宮神。願力所",
    "X74n1488_002:0603a20": "造兜率陀天宮。及善法堂。等無有異。十方諸佛。彌勒",
    "X74n1488_002:0603a21": "化身。八部鬼神。充滿其內。一一佛前皆有我身。脩諸",
    "X74n1488_002:0603a22": "佛事。我此色身。即大法聚。此道場量。等於虗空。一切",
    "X74n1488_002:0603a23": "莊嚴。難思難盡。縱出他事。常令此想念念現前。",
    "X74n1488_002:0603a24": "又復諸經三昧雖曰萬異千殊。約之不出四種而已。",
    "X74n1488_002:0603b01": "一常行。二常坐。三半行半坐。四非行非坐。常行三昧",
    "X74n1488_002:0603b02": "者。出般舟經。亦云佛立三昧。九十日為期。常坐三昧。",
    "X74n1488_002:0603b03": "出文殊問般若經。亦云一行三昧。亦九十日為期。半",
    "X74n1488_002:0603b04": "行半坐三昧。即方等法華等經。或七日。或十日。或三",
    "X74n1488_002:0603b05": "七日為期。而無定限。非行非坐三昧。即請觀音等經。",
    "X74n1488_002:0603b06": "亦云隨自意三昧。凡不專於行坐者。並屬此攝。今此",
    "X74n1488_002:0603b07": "懺法。即第三半行半坐三昧攝也。依彌勒上生經。當",
    "X74n1488_002:0603b08": "七日為期。經言一日乃至七日(云云)。若依法華。當三",
    "X74n1488_002:0603b09": "七日為期。經言於三七日中應一心精進。然所立之",
    "X74n1488_002:0603b10": "期限。雖延促有所不齊。亦乃隨行人心量優劣之何",
    "X74n1488_002:0603b11": "如耳。或如思大禪師六年常坐。或有一生脩常不輕",
    "X74n1488_002:0603b12": "行。及四安樂行等。此以促為延也。或如智者大師。初",
    "X74n1488_002:0603b13": "入普賢道場。便見靈山儼然未散。又如慈雲尊者。脩",
    "X74n1488_002:0603b14": "般舟三昧。期限未終。即能悟入。此以延為促也。",
    "X74n1488_002:0603b15": "又遠則如十方調御。僉以三祗百劫為期。近則古人",
    "X74n1488_002:0603b16": "或以悟。或以畢命為期者。貴在破障顯理。一息能越",
    "X74n1488_002:0603b17": "三祗。苟或滯相迷宗。沙劫猶稱錯亂。斟酌脩之。無泥",
    "X74n1488_002:0603b18": "俗軌。",
    "X74n1488_002:0603b19": "○第六請禮三寶",
    "X74n1488_002:0603b20": "諸佛身相。充滿法界。眾生心淨。佛即現前。第為行人",
    "X74n1488_002:0603b21": "方結道場。凡心未格。故令初日第一時誠心伸請。仰",
    "X74n1488_002:0603b22": "求加被。庶獲速破三障。入不退地也。他日。當去請佛",
    "X74n1488_002:0603b23": "一法。但用讚佛。禮拜。宣五悔文。又前總禮三寶。及散",
    "X74n1488_002:0603b24": "華法。六時皆當行之。若或時促。每日初時。決不可缺。",
    "X74n1488_002:0603c01": "須求諸異花。名香。必使香烟花氣。交變如雲。供養三",
    "X74n1488_002:0603c02": "寶。",
    "X74n1488_002:0603c03": "(法華懺云。初入道場。至法座前。先敷尼師檀。正身倚立。應先慈念一切眾生。欲興救度。次當起殷重心。慚",
    "X74n1488_002:0603c04": "愧懇惻。存想如來。三寶畟塞十方虗空。影現道場。是時手執香罏。燒眾名香。散種種華。供養三寶。五體投",
    "X74n1488_002:0603c05": "地。口自唱言)。",
    "X74n1488_002:0603c06": "一切恭敬一心敬禮十方常住佛(一拜。此下俱有用心方法。如彼懺說)",
    "X74n1488_002:0603c07": "一心敬禮十方常住法(一拜)",
    "X74n1488_002:0603c08": "一心敬禮十方常住僧(一拜)",
    "X74n1488_002:0603c09": "(禮竟。即當胡跪。右膝著地。正身威儀。一心燒香散華。端身正意。口自唱言)。",
    "X74n1488_002:0603c10": "嚴持香花。如法供養。願此香花雲。徧滿十方界。供養",
    "X74n1488_002:0603c11": "佛經法。并菩薩。聲聞。緣覺眾。及一切天仙。受用作佛",
    "X74n1488_002:0603c12": "事。(當運心想此香華。於念念中。徧至十方。一切佛土。作種種眾寶莊嚴諸臺樓觀。上妙諸色。作種種妓",
    "X74n1488_002:0603c13": "樂。上妙音聲。歌唄讚嘆。作種種旃檀沉水。上妙諸香。作種種餚膳湯藥。上妙眾味。作種種衣服瓔珞流泉",
    "X74n1488_002:0603c14": "浴池。上妙諸觸。作眾禪定智慧清淨實相。上妙法門。皆悉充滿法界。以為佛事。供養十方三世諸佛。一切",
    "X74n1488_002:0603c15": "三寶。普願三寶攝受。亦熏一切眾生。發菩提心。於一一佛前。悉見己身。如此供養。等無有異。又願六道四",
    "X74n1488_002:0603c16": "生。悉入我供養法界海中。了知如是供養。悉從心生。無有自性。心不取著。此念成已。即五體投地。口自唱",
    "X74n1488_002:0603c17": "言)。",
    "X74n1488_002:0603c18": "供養已。一切恭敬(應更燒香。奉請三寶。請法。當運心正對所請。口稱名字。如法奉請。不",
    "X74n1488_002:0603c19": "得散亂輕心)。",
    "X74n1488_002:0603c20": "一心奉請南無本師釋迦牟尼佛(想佛法身。猶如虗空。無去來相。應我",
    "X74n1488_002:0603c21": "奉請。從耆闍崛山。與大眾圍繞。來到道場。如水中月。受我供養。餘一切佛。亦復如是。隨心想念)",
    "X74n1488_002:0603c22": "一心奉請南無過去多寶佛(想多寶佛塔。從地涌出。影現道場。受我供養)",
    "X74n1488_002:0603c23": "一心奉請南無釋迦牟尼十方分身佛(想分身諸佛。悉皆雲集。眾",
    "X74n1488_002:0603c24": "寶樹下。受我供養)",
    "X74n1488_002:0604a01": "一心奉請南無當來彌勒佛(想如釋迦塵點劫前。已成佛道。為度我等故。示",
    "X74n1488_002:0604a02": "居補處。當來龍華樹下。成無上覺。今現我前。受我供養)",
    "X74n1488_002:0604a03": "一心奉請南無妙法蓮華中三世一切諸佛(想過去日月燈",
    "X74n1488_002:0604a04": "明佛等。現在淨華宿王智佛等。未來華光佛等。皆悉現前。受我供養)",
    "X74n1488_002:0604a05": "一心奉請南無十方一切常住佛(想十方諸佛。各各相好具足。放大光",
    "X74n1488_002:0604a06": "明。大眾圍繞。來此道場。受我供養)",
    "X74n1488_002:0604a07": "一心奉請南無大乘妙法蓮經上生經及下生成佛",
    "X74n1488_002:0604a08": "經等(想甚深秘密法藏。悉現在前。受我供養)",
    "X74n1488_002:0604a09": "一心奉請南無十方一切常住法(想十方諸佛所說。甚深法藏。悉現道",
    "X74n1488_002:0604a10": "場。受我供養)",
    "X74n1488_002:0604a11": "一心奉請南無文殊師利菩薩摩訶薩(想乘獅子。與無量菩薩圍",
    "X74n1488_002:0604a12": "繞。來此道場。受我供養)",
    "X74n1488_002:0604a13": "一心奉請南無普賢菩薩摩訶薩(想乘白象王。與無量菩薩圍繞。來此",
    "X74n1488_002:0604a14": "道場。受我供養。法華三昧。以此菩薩為懺悔主。故列在後。今龍華以彌勒為主。故應在前)",
    "X74n1488_002:0604a15": "一心奉請南無藥王菩薩藥上菩薩摩訶薩(一一運心。想念",
    "X74n1488_002:0604a16": "如前)",
    "X74n1488_002:0604a17": "一心奉請南無觀世音菩薩無盡意菩薩摩訶薩",
    "X74n1488_002:0604a18": "一心奉請南無妙音菩薩華德菩薩摩訶薩",
    "X74n1488_002:0604a19": "一心奉請南無常精進菩薩得大勢菩薩摩訶薩",
    "X74n1488_002:0604a20": "一心奉請南無大樂說菩薩智積菩薩摩訶薩",
    "X74n1488_002:0604a21": "一心奉請南無宿王華菩薩勇施菩薩持地菩薩摩",
    "X74n1488_002:0604a22": "訶薩",
    "X74n1488_002:0604a23": "一心奉請南無下方上行意等無邊阿僧祗菩薩摩",
    "X74n1488_002:0604a24": "訶薩",
    "X74n1488_002:0604b01": "一心奉請南無現居兜率陀天宮補處彌勒菩薩摩",
    "X74n1488_002:0604b02": "訶薩(想此菩薩。形如天王。相好具足。放大悲光明。與無量天子。天女。各執諸供養具。前後圍繞。",
    "X74n1488_002:0604b03": "乘天宮殿。自兜率陀天。來降道場。受我供養)",
    "X74n1488_002:0604b04": "一心奉請南無兜率宮中天親等一切不退地菩薩",
    "X74n1488_002:0604b05": "摩訶薩(想兜率內院如天親等皆不退地菩薩。無量無邊。圍繞彌勒。來降道場。受我供養)",
    "X74n1488_002:0604b06": "一心奉請南無優波離舍利弗等諸大聲聞普及十",
    "X74n1488_002:0604b07": "方一切常住僧(想靈山大眾十方聖賢。如雲而集。來到道場。受我供養)",
    "X74n1488_002:0604b08": "一心奉請妙法蓮華經中一切天龍八部人非人等",
    "X74n1488_002:0604b09": "各及眷屬",
    "X74n1488_002:0604b10": "一心奉請兜率陀天中五百億天子。牢度跋提天神。",
    "X74n1488_002:0604b11": "及五大神等。一切天子天女。各及眷屬(如是一一稱名奉請。",
    "X74n1488_002:0604b12": "必滿三遍。請竟。首者執罏。與眾起立。口自宣言)",
    "X74n1488_002:0604b13": "惟願本師釋迦牟尼世尊。慈氏善逝。一切諸佛。大慈",
    "X74n1488_002:0604b14": "大悲。受我奉請。來到道場。",
    "X74n1488_002:0604b15": "大乘妙法蓮華經。彌勒菩薩上生經。及下生成佛等",
    "X74n1488_002:0604b16": "經。哀憫覆護。受戒奉請。來到道場。",
    "X74n1488_002:0604b17": "文殊。普賢。彌勒菩薩。優波離。舍利弗等。一切聖眾。悉",
    "X74n1488_002:0604b18": "皆慈悲。受我奉請。來到道場。一切天龍八部。兜率陀",
    "X74n1488_002:0604b19": "天天子天女。牢度跋提諸天神眾。悉生哀愍。受我奉",
    "X74n1488_002:0604b20": "請。來到道場。是諸聖眾。願悉證明。我今欲為十方一切",
    "X74n1488_002:0604b21": "六道眾生。脩行大乘無上菩提。破一切障道重罪。願",
    "X74n1488_002:0604b22": "得法華三昧。於念念中。廣脩三寶福田。命終上生兜",
    "X74n1488_002:0604b23": "率內院。親覩彌勒菩薩。眉間白毫大人相光。聞妙法",
    "X74n1488_002:0604b24": "輪。證不退轉。於一念中。普度十方六道一切眾生。隨",
    "X74n1488_002:0604c01": "從彌勒菩薩。下生閻浮。於龍華菩提樹下。成正覺時。",
    "X74n1488_002:0604c02": "我等與儴佉王。及諸臣佐。脩諸供養。勸轉法輪。聞三",
    "X74n1488_002:0604c03": "會法。成阿羅漢。悟無生忍。得受道記。更得供養賢劫",
    "X74n1488_002:0604c04": "諸佛。盡未來際。一切世尊。悉皆承事。無空過者。於一",
    "X74n1488_002:0604c05": "一佛前。廣脩萬行。利益眾生。成究竟道。仰願彌勒菩",
    "X74n1488_002:0604c06": "薩。及一切三寶。以本願力。受我懺悔。成就所願。云云。",
    "X74n1488_002:0604c07": "(既白願已。復當五體投地。起立。正身威儀。面向法座。燒香散華。口自宣偈。讚嘆。并諸呪願)。",
    "X74n1488_002:0604c08": "　正徧知者兩足尊　　天人世間無與等",
    "X74n1488_002:0604c09": "　十力世尊甚希有　　無上最勝良福田",
    "X74n1488_002:0604c10": "　其供養者生天上　　未來解脫住涅槃",
    "X74n1488_002:0604c11": "　稽首無比大精進　　稽首慈悲大導師",
    "X74n1488_002:0604c12": "(偈讚佛已當唱願言)。",
    "X74n1488_002:0604c13": "以此歎佛功德。脩行大乘無上善根。奉福上界天龍",
    "X74n1488_002:0604c14": "八部。大梵天王。三十三天。閻羅五道。六齋。八王。行病",
    "X74n1488_002:0604c15": "鬼王。各及眷屬。此土神祇。僧伽藍內。護正法者。又為",
    "X74n1488_002:0604c16": "今",
    "X74n1488_002:0604c17": "上皇帝。儲君。后妃。內外大臣。率土民庶。師僧父母。善",
    "X74n1488_002:0604c18": "惡知識。造寺檀越。十方信施。廣及法界眾生。願藉此",
    "X74n1488_002:0604c19": "善根。平等熏修。功德智慧。二種莊嚴。同會無生。成種",
    "X74n1488_002:0604c20": "智道。(當了知身口意等。充滿法界。讚歎三寶。無生無滅。無有自性。復當一心。正身威儀。次第禮前所",
    "X74n1488_002:0604c21": "請三寶。禮法。當隨所禮諸佛。志心念佛法身。等虗空量。應物現形。如對目前。受我禮拜。當知我之身心。本",
    "X74n1488_002:0604c22": "自空寂無有禮相。因空寂故。亦能影現法界一一佛前。悉有我身。頭面頂禮一切諸佛。菩薩。聲聞。悉如是",
    "X74n1488_002:0604c23": "想。復更燒香。稱名禮拜。晝夜六時所禮三寶。皆如下列無異)。",
    "X74n1488_002:0604c24": "一心敬禮本師釋迦牟尼佛(想云。能禮所禮性空寂。感應道交難思議。我此",
    "X74n1488_002:0605a01": "道場如帝珠。釋迦如來影現中。我身影現釋迦前。頭頂接足歸命禮。下去諸佛菩薩。各隨其名。自改云。某",
    "X74n1488_002:0605a02": "佛如來影現中。我身影現某佛前。云云)",
    "X74n1488_002:0605a03": "一心敬禮過去多寶佛",
    "X74n1488_002:0605a04": "一心敬禮十方分身釋迦牟尼佛",
    "X74n1488_002:0605a05": "一心敬禮當來彌勒尊佛",
    "X74n1488_002:0605a06": "一心敬禮東方善德佛等十方十佛",
    "X74n1488_002:0605a07": "一心敬禮法華經中過去日月燈明佛大通智勝佛",
    "X74n1488_002:0605a08": "等一切過去諸佛",
    "X74n1488_002:0605a09": "一心敬禮過去莊嚴劫千佛七佛世尊盡十方過去",
    "X74n1488_002:0605a10": "一切諸佛",
    "X74n1488_002:0605a11": "一心敬禮法華經中現在宿王華智佛寶威德上王",
    "X74n1488_002:0605a12": "佛等一切現在諸佛",
    "X74n1488_002:0605a13": "一心敬禮法華經中東方阿閦佛須彌頂佛等八方",
    "X74n1488_002:0605a14": "十六王子現在諸佛",
    "X74n1488_002:0605a15": "一心敬禮現在賢劫千佛盡十方現在一切諸佛",
    "X74n1488_002:0605a16": "一心敬禮法華經中未來華光佛具足千萬光相佛",
    "X74n1488_002:0605a17": "等一切未來諸佛",
    "X74n1488_002:0605a18": "一心敬禮未來星宿劫千佛盡十方未來一切諸佛",
    "X74n1488_002:0605a19": "一心敬禮十方世界舍利尊像支提妙塔多寶如來",
    "X74n1488_002:0605a20": "全身寶塔",
    "X74n1488_002:0605a21": "一心敬禮大乘妙法蓮華經彌勒菩薩上生兜率陀",
    "X74n1488_002:0605a22": "天經彌勒下生經及成佛經等十方一切尊經十",
    "X74n1488_002:0605a23": "二部真淨法寶",
    "X74n1488_002:0605a24": "一心敬禮文殊師利菩薩摩訶薩",
    "X74n1488_002:0605b01": "一心敬禮普賢菩薩摩訶薩",
    "X74n1488_002:0605b02": "一心敬禮藥王菩薩藥上菩薩摩訶薩",
    "X74n1488_002:0605b03": "一心敬禮觀世音菩薩無盡意菩薩摩訶薩",
    "X74n1488_002:0605b04": "一心敬禮妙音菩薩華德菩薩摩訶薩",
    "X74n1488_002:0605b05": "一心敬禮常精進菩薩得大勢菩薩摩訶薩",
    "X74n1488_002:0605b06": "一心敬禮大樂說菩薩智積菩薩摩訶薩",
    "X74n1488_002:0605b07": "一心敬禮宿王華菩薩持地菩薩摩訶薩",
    "X74n1488_002:0605b08": "一心敬禮下方上行意等無邊阿僧祇菩薩摩訶薩",
    "X74n1488_002:0605b09": "一心敬禮優波離舍利弗阿難等一切諸大聲聞眾",
    "X74n1488_002:0605b10": "一心敬禮十方諸大權菩薩及聲聞緣覺得道賢聖",
    "X74n1488_002:0605b11": "僧",
    "X74n1488_002:0605b12": "一心敬禮現居兜率陀天宮彌勒菩薩摩訶薩",
    "X74n1488_002:0605b13": "(應三禮。此菩薩是龍華道場主。故行者。當誠心的對此菩薩。胡跪。說悔眾罪。發大誓願等。其餘諸佛菩薩。",
    "X74n1488_002:0605b14": "悉作證明。普放慈光。加被行者。所願成就)",
    "X74n1488_002:0605b15": "○第七懺悔往罪",
    "X74n1488_002:0605b16": "行者既禮佛竟。正身威儀。燒香散花。存想三寶。畟塞",
    "X74n1488_002:0605b17": "虗空。彌勒菩薩。無量天子。眷屬圍繞。常住我前。是故",
    "X74n1488_002:0605b18": "我今。當為眾生。行懺悔法。所以者何。蓋我與法界一",
    "X74n1488_002:0605b19": "切眾生。無始昏迷。隨逐六根。造十惡業。沉淪苦趣。受",
    "X74n1488_002:0605b20": "報萬殊。長夜冥冥。少出還溺。可不悲夫。然罪性雖空。",
    "X74n1488_002:0605b21": "果報不失。能以□即空而悔罪。若片雪點於紅鑪。依",
    "X74n1488_002:0605b22": "幻以修真。類方珠向於杲日。故十方諸佛。稱懺威力。",
    "X74n1488_002:0605b23": "名曰徤兒。則何事不辦也。今對　三寶。雨淚悲泣。說",
    "X74n1488_002:0605b24": "六根罪。口自唱云。普為四恩三有。及法界眾生。悉願",
    "X74n1488_002:0605c01": "斷除三障。歸命懺悔(一拜復跽。默運逆順十心。然後懺悔　云)。比丘(某甲)",
    "X74n1488_002:0605c02": "及法界眾生。至心懺悔。我與一切眾生。從無始世來。",
    "X74n1488_002:0605c03": "無明所覆。顛倒迷惑。而由六根三業不善。廣造眾罪。",
    "X74n1488_002:0605c04": "眼貪諸色。以着色故。貪愛諸塵。以愛塵故。受女人身。",
    "X74n1488_002:0605c05": "世世生處。惑着諸色。色壞我眼。為恩愛奴。故色使我。",
    "X74n1488_002:0605c06": "經歷三界。為此弊使。盲無所見。耳逐外聲。造種種罪。",
    "X74n1488_002:0605c07": "聞妙音時。心生惑着。聞惡聲時。起百八種煩惱賊害。",
    "X74n1488_002:0605c08": "如此惡耳。報得惡事。恒聞惡聲。顛倒聽故。當墮惡道。",
    "X74n1488_002:0605c09": "邊地邪見。不聞正法。處處惑着。無暫停時。鼻貪香氣。",
    "X74n1488_002:0605c10": "若男女。肴膳。種種諸香。迷惑不了。動諸結使。諸煩惱",
    "X74n1488_002:0605c11": "賊。臥者皆起。無量罪業。因此增長。以貪香故。分別諸",
    "X74n1488_002:0605c12": "識。處處染着。墮落生死。受諸苦報。舌貪諸味。損害眾",
    "X74n1488_002:0605c13": "生。破諸禁戒。開放逸門。妄言。綺語。惡口。兩舌。誹謗三",
    "X74n1488_002:0605c14": "寶。讚說邪見。說無益語。鬪搆壞亂。法說非法。非法說",
    "X74n1488_002:0605c15": "法。諸惡業刺。斷正法輪。從舌根起。於非義中。多端強",
    "X74n1488_002:0605c16": "說。如此等罪。無量無邊。身着諸觸。造種種罪。所謂男",
    "X74n1488_002:0605c17": "女身分。柔輭細滑。一切諸觸。顛倒不了。煩惱熾然。起",
    "X74n1488_002:0605c18": "三不善。謂殺盜淫。與諸眾生。作大冤結。造逆破戒。乃",
    "X74n1488_002:0605c19": "至焚毀塔寺。用三寶物。無有羞耻。意貪諸法。狂愚不",
    "X74n1488_002:0605c20": "了。隨所緣境。起貪瞋癡。如是邪念。能生十惡五逆重",
    "X74n1488_002:0605c21": "罪。猶如猿猴。亦如黐膠。處處貪着。徧至六情根中。如",
    "X74n1488_002:0605c22": "是六根惡業。徧滿三界二十五有。一切生處。亦能增",
    "X74n1488_002:0605c23": "長無明老死。十二苦事。八邪八難。無不經歷。惡業果",
    "X74n1488_002:0605c24": "報。無量無邊。說不可盡。十方諸佛。常在世間。法音不",
    "X74n1488_002:0606a01": "絕。妙香充塞。法味盈空。放淨光明。照觸一切。常住妙",
    "X74n1488_002:0606a02": "理。徧滿虗空。我無始來。六根內盲。三業昏闇。不見。不",
    "X74n1488_002:0606a03": "聞。不覺。不知。以是因緣。長淪生死。經歷惡道百千萬",
    "X74n1488_002:0606a04": "劫。永無出期。經云。釋迦牟尼。名毗盧遮那。徧一切處。",
    "X74n1488_002:0606a05": "當知一切諸法。悉是佛法。妄想分別。受諸熱惱。是則",
    "X74n1488_002:0606a06": "於菩提中。見不清淨。於解脫中。而起纏縛。今始覺悟。",
    "X74n1488_002:0606a07": "生重慚愧。生大怖畏。誦持大乘。甚深海藏。歸向彌勒",
    "X74n1488_002:0606a08": "菩薩。及一切世尊。燒香散花。發露懺悔。不敢覆藏。以",
    "X74n1488_002:0606a09": "是因緣。令我與法界眾生。六根三業所起一切眾惡。",
    "X74n1488_002:0606a10": "已起。今起。未來應起。自作。教他。見聞。隨喜。若憶不憶。",
    "X74n1488_002:0606a11": "若疑不疑。若覆若露。畢竟清淨(懺悔已。歸命禮三寶。晝夜六時。每當三說。",
    "X74n1488_002:0606a12": "若時促。則一說亦可。次行勸請法)。比丘(某甲)與法界眾生。至心勸請。",
    "X74n1488_002:0606a13": "十方法界無量佛。唯願久住轉法輪。含靈抱識還本",
    "X74n1488_002:0606a14": "淨。然後如來歸常住。彌勒聖尊成正覺。我與王臣諸",
    "X74n1488_002:0606a15": "大眾。勸轉無上微妙輪。三會授記度我等(勸請已。歸命禮三寶。",
    "X74n1488_002:0606a16": "或三或一。隨意。次行隨喜法云)。比丘(某甲)與法界眾生。至心隨喜。諸",
    "X74n1488_002:0606a17": "佛菩薩諸功德。凡夫靜亂有相善。漏與無漏一切業。",
    "X74n1488_002:0606a18": "我今一一咸隨喜(隨喜已。歸命禮三寶。次行迴向法云)。比丘(某甲)。與法",
    "X74n1488_002:0606a19": "界眾生。至心迴向。三業所修一切善。供養十方恒沙",
    "X74n1488_002:0606a20": "佛。虗空眾生盡未來。願乘此福求佛道。(迴向已。歸命禮三寶。次行",
    "X74n1488_002:0606a21": "發願法。行者當念。我與眾生。無始至今。雖勤眾善及諸禪定。以不發願故。則善無所歸。不得勝妙解脫。所",
    "X74n1488_002:0606a22": "以十方諸佛。諸大菩薩。所有功德。悉依普賢願王而得建立。是故我今。修諸三昧。及懺悔業。亦依普賢。發",
    "X74n1488_002:0606a23": "大誓願。一心胡跪。燒香散華。唱云)。",
    "X74n1488_002:0606a24": "比丘(某甲)。普為法界一切眾生。發廣大願。我等雖生",
    "X74n1488_002:0606b01": "末法。值遇聖世。興隆三寶。聞大乘教。知有彌勒菩薩。",
    "X74n1488_002:0606b02": "受一生記。現居兜率。當來補處此世界中。成無上覺。",
    "X74n1488_002:0606b03": "於龍華菩提樹下。三會度生。以是因緣。心生信樂。發",
    "X74n1488_002:0606b04": "菩提心。不捨娑婆。不求斷結。依性空智。修諸善根。讀",
    "X74n1488_002:0606b05": "誦大乘。甚深法藏。受持禁戒。不缺威儀。三寶福田。一",
    "X74n1488_002:0606b06": "如教種。稱念彌勒大悲洪名。燒眾名香。妙華供養。晝",
    "X74n1488_002:0606b07": "夜六時。行深三昧。以此功德與諸眾生。誓願先生兜",
    "X74n1488_002:0606b08": "率內院。次遇龍華。惟願彌勒世尊。釋迦文佛。一切三",
    "X74n1488_002:0606b09": "寶。現為我證。慈力加被悲光照我。令我所懺清淨。所",
    "X74n1488_002:0606b10": "願成就。於臨命終時。無諸疾苦。正念現前。如入禪定。",
    "X74n1488_002:0606b11": "親見彌勒菩薩。現大人相。放白毫光。與諸天子。作天",
    "X74n1488_002:0606b12": "妓樂。持眾天花。來迎接我。我如壯士屈伸臂頃。即得",
    "X74n1488_002:0606b13": "上生兜率陀天於蓮華上。結加趺坐。聞諸天子。讚言",
    "X74n1488_002:0606b14": "善哉。令我歸依天主彌勒。我於爾時。諦觀白毫。即得",
    "X74n1488_002:0606b15": "起越百千億劫。生死重罪。菩薩為說無上妙法。令我",
    "X74n1488_002:0606b16": "堅固不退轉於菩提道心。頓入百千三昧。然後隨從",
    "X74n1488_002:0606b17": "菩薩下生閻浮翅頭末城。為聖眷屬。或為王子。臣佐",
    "X74n1488_002:0606b18": "吏民。長者居士。淨行六師。種種方便。化諸同類。彌勒",
    "X74n1488_002:0606b19": "成道。我等隨儴佉王。先(往勸)請轉(妙法)輪。龍華初會。聞微",
    "X74n1488_002:0606b20": "妙法。悟無生忍。得菩提記。亦得承事供養賢劫諸佛。",
    "X74n1488_002:0606b21": "於星宿劫。普及十方。未來一切諸佛世尊。當現世間。",
    "X74n1488_002:0606b22": "我悉供養。得受記莂。又願自今已往。盡未來際。具大",
    "X74n1488_002:0606b23": "行願。神通辯才。現法界身。隨類說法。度脫一切。無邊",
    "X74n1488_002:0606b24": "眾生。令成佛道。無有窮極。虗空界盡。眾生界盡。業與",
    "X74n1488_002:0606c01": "煩惱或使有盡。我此願王。終無有盡。發願已。歸命禮",
    "X74n1488_002:0606c02": "三寶。(時促則一。時寬則三。多少隨心。宣竟。三叩首。行者既發願已。當生大歡喜。得生內院。決定得見",
    "X74n1488_002:0606c03": "龍華。受菩提記。於念念中。令此願王。常得現前。如我慈母。不捨左右。一切善法。依之而修。命終之際。諸業",
    "X74n1488_002:0606c04": "消散。唯此願王。作大導師。引我上生。聞不退法。乃至究竟果海。賴此而成。我發願故。如渡有船。如跛得杖。",
    "X74n1488_002:0606c05": "種種喻說。終不可盡。於三界獄。得大無畏。無常殺鬼。不敢正視。我於普賢。氣脉交接。眾生道中。作大醫王。",
    "X74n1488_002:0606c06": "既入法流。當自慶幸。既發願已。復當一念。正身威儀。右遶法座。燒香散華。安庠徐步。心念三寶。畟塞道場。",
    "X74n1488_002:0606c07": "皆有我身。旋遶供養。稱云)。",
    "X74n1488_002:0606c08": "南無十方佛南無十方法南無十方僧",
    "X74n1488_002:0606c09": "南無釋迦牟尼佛南無多寶佛",
    "X74n1488_002:0606c10": "南無釋迦牟尼分身佛南無當來彌勒佛",
    "X74n1488_002:0606c11": "南無妙法蓮華經南無下生成佛經",
    "X74n1488_002:0606c12": "南無文殊師利菩薩南無普賢菩薩",
    "X74n1488_002:0606c13": "南無彌勒菩薩(三稱已。復立本位。正心威儀。燒眾名香。誦佛說觀彌勒菩薩上生兜率陀",
    "X74n1488_002:0606c14": "天經。或安樂行品。或普賢勸發品。應須高聲朗誦。不緩不急。字字分明。非但了此聲。相及與身心。如響。如",
    "X74n1488_002:0606c15": "幻。如雲。如影。又當覺聲。全稱法性。法性徧故。我聲亦徧十方法界。供養三寶。普及眾生。咸令開悟。發菩提",
    "X74n1488_002:0606c16": "心。若誦經畢。復更燒香。右遶稱念。南無彌勒菩薩。或百聲。或千聲。多少隨意。次作三歸依法。當一心正念。",
    "X74n1488_002:0606c17": "口自稱云)。",
    "X74n1488_002:0606c18": "自歸依佛。當願眾生。體解大道。發無上心。",
    "X74n1488_002:0606c19": "自歸依法。當願眾生。深入經藏。智慧如海。",
    "X74n1488_002:0606c20": "自歸依僧。當願眾生。統理大眾。一切無閡。和南聖眾",
    "X74n1488_002:0606c21": "(作三歸已。此為六時中。一時佛事竟。行者當至坐禪處。隨意取便。調息片時。復著淨衣。及僧伽梨。誦法華",
    "X74n1488_002:0606c22": "經。法華三昧儀。六時俱在道場內誦。蓋止十人已還。則人少。可也。今多至二十五人。縱使道場寬博。亦須",
    "X74n1488_002:0606c23": "別設誦經處。前在道場內。已立誦上生經。今於道場外。坐讀　法華經。前或誦安樂行。或普賢勸發一品",
    "X74n1488_002:0606c24": "而已。今讀一卷。二卷。或全部。有此不同。但誦經處。不可太遠道場。須使切近。行者誦聲作唄。俱如前作想",
    "X74n1488_002:0607a01": "供養三寶。三昧儀。必先已誦妙法蓮華經一部通利。此中行人既眾。則利鈍難齊。似不必成誦。但精熟全",
    "X74n1488_002:0607a02": "文。使句逗朗然不紊也。然讀誦之方。不可惟恃喃喃唇吻。當默會義趣。久久自然得入旋陀羅尼。又六時",
    "X74n1488_002:0607a03": "中。於晝三時。當讀誦妙經。於夜三時。惟上生經。或安樂行。則止。須專坐禪。令觀行成就。入不思議境也)。",
    "X74n1488_002:0607a04": "○第八專誦法華",
    "X74n1488_002:0607a05": "有三義故。令專誦也。一者。龍華如海殊途同歸。一何",
    "X74n1488_002:0607a06": "擇焉。第恐行人志趣不一。所適靡定。所以散善日馳。",
    "X74n1488_002:0607a07": "則精一之心蕩矣。且令制心一緣。如射望的。工成一",
    "X74n1488_002:0607a08": "片。道體易彰。二者。法華自曰經王。孰能超勝。三者。此",
    "X74n1488_002:0607a09": "經首因彌勒示疑。終則普賢勸發。經說若有人受持",
    "X74n1488_002:0607a10": "讀誦。解其義趣。是人命終。為千佛授手。令不恐怖。不",
    "X74n1488_002:0607a11": "墮惡趣。即往兜率天上。彌勒菩薩所。彌勒菩薩。有三",
    "X74n1488_002:0607a12": "十二相。大菩薩眾。所共圍繞。有百千萬億天女眷屬。",
    "X74n1488_002:0607a13": "而於中生。有如是等功德利益。是故智者。應當一心",
    "X74n1488_002:0607a14": "自書。若使人書。受持讀誦。正憶念。如說修行。有此義",
    "X74n1488_002:0607a15": "故。令其專誦。但持經有三品人。亦須料揀。一者。文義",
    "X74n1488_002:0607a16": "具足。為上品。如馬鳴。龍樹。諸大乘論師。及天台智者",
    "X74n1488_002:0607a17": "等。是也。二者。心達其義。不諳於文。為中品。如曹溪六",
    "X74n1488_002:0607a18": "祖等。是也。三者。唯精於文。而昧於義。為下品。如法達",
    "X74n1488_002:0607a19": "和尚等。是也又有二種讀誦。一具足誦。二不具足誦。",
    "X74n1488_002:0607a20": "具足誦者。全部成誦。不具足誦者。亦名分誦。如教專",
    "X74n1488_002:0607a21": "持安樂行一品是也。有等行人。無讀誦性。如誦箒比",
    "X74n1488_002:0607a22": "丘。今樂見彌勒。但強持一四句偈。亦謂分誦。若據法",
    "X74n1488_002:0607a23": "師品云聞妙法華經。一偈。一句。乃至一念隨喜者。我",
    "X74n1488_002:0607a24": "皆與授記。當得阿耨菩提則知全分功德等無量也。",
    "X74n1488_002:0607b01": "得遇龍華修證懺儀卷之二"
}