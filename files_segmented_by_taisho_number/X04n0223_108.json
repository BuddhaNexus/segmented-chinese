{
    "X04n0223_108:0714a17": "大方廣佛新華嚴經合論卷第一百八",
    "X04n0223_108:0714a18": "唐于闐國三藏沙門實叉難陀譯經",
    "X04n0223_108:0714a19": "唐太原方山長者李通玄造論",
    "X04n0223_108:0714a20": "唐福州開元寺沙門志寧釐經合論",
    "X04n0223_108:0714a21": "入法界品第三十九之二十一",
    "X04n0223_108:0714a22": "【論】第六如來會中守護一切城增長神主現前地。",
    "X04n0223_108:0714a23": "【經】爾時善財童子隨順寂靜音海夜神教思惟觀察",
    "X04n0223_108:0714a24": "所說法門一一文句皆無忘失於無量深心無量法",
    "X04n0223_108:0714b01": "性一切方便神通智慧憶念思擇相續不斷其心廣",
    "X04n0223_108:0714b02": "大證入安住行詣守護一切城夜神所見彼夜神坐",
    "X04n0223_108:0714b03": "一切寶光明摩尼王師子之座無數夜神所共圍遶",
    "X04n0223_108:0714b04": "現一切眾生色相身現普對一切眾生身現不染一",
    "X04n0223_108:0714b05": "切世間身現一切眾生身數身現超過一切世間身",
    "X04n0223_108:0714b06": "現成熟一切眾生身現速往一切十方身現徧攝一",
    "X04n0223_108:0714b07": "切十方身現究竟如來體性身現究竟調伏眾生身",
    "X04n0223_108:0714b08": "善財見已歡喜踊躍頂禮其足遶無量帀於前合掌",
    "X04n0223_108:0714b09": "而作是言聖者我已先發阿耨多羅三藐三菩提心",
    "X04n0223_108:0714b10": "而未知菩薩修菩薩行時云何饒益眾生云何以無",
    "X04n0223_108:0714b11": "上攝而攝眾生云何順諸佛教云何近法王位唯願",
    "X04n0223_108:0714b12": "慈哀為我宣說時彼夜神告善財言善男子汝為救",
    "X04n0223_108:0714b13": "護一切眾生故汝為嚴淨一切佛剎故汝為供養一",
    "X04n0223_108:0714b14": "切如來故汝欲住一切劫救眾生故汝欲守護一切",
    "X04n0223_108:0714b15": "佛種性故汝欲普入十方修諸行故汝欲普入一切",
    "X04n0223_108:0714b16": "法門海故汝欲以平等心徧一切故汝欲普入一切",
    "X04n0223_108:0714b17": "佛法輪故汝欲普隨一切眾生心之所樂雨法雨故",
    "X04n0223_108:0714b18": "問諸菩薩所修行門善男子我得菩薩甚深自在妙",
    "X04n0223_108:0714b19": "音解脫為大法師無所罣礙善能開示諸佛法藏故",
    "X04n0223_108:0714b20": "具大誓願大慈悲力令一切眾生住菩提心故能作",
    "X04n0223_108:0714b21": "一切利眾生事積集善根無有休息故為一切眾生",
    "X04n0223_108:0714b22": "調御之師令一切眾生住薩婆若道故為一切世間",
    "X04n0223_108:0714b23": "清淨法日普照世間令生善根故於一切世間其心",
    "X04n0223_108:0714b24": "平等普令眾生增長善法故於諸境界其心清淨除",
    "X04n0223_108:0714c01": "滅一切諸不善業故誓願利益一切眾生身恒普現",
    "X04n0223_108:0714c02": "一切國土故示現一切本事因緣令諸眾生安住善",
    "X04n0223_108:0714c03": "行故恒事一切諸善知識為令眾生安住佛教故佛",
    "X04n0223_108:0714c04": "子我以此等法施眾生令生白法求一切智其心堅",
    "X04n0223_108:0714c05": "固猶如金剛那羅延藏善能觀察佛力魔力常得親",
    "X04n0223_108:0714c06": "近諸善知識摧破一切業惑障山集一切智助道之",
    "X04n0223_108:0714c07": "法心恒不捨一切智地善男子我以如是淨法光明",
    "X04n0223_108:0714c08": "饒益一切眾生集善根助道法時作十種觀察法界",
    "X04n0223_108:0714c09": "何者為十所謂我知法界無量獲得廣大智光明故",
    "X04n0223_108:0714c10": "我知法界無邊見一切佛所知見故我知法界無限",
    "X04n0223_108:0714c11": "普入一切諸佛國土恭敬供養諸如來故我知法界",
    "X04n0223_108:0714c12": "無畔普於一切法界海中示現修行菩薩行故我知",
    "X04n0223_108:0714c13": "法界無斷入於如來不斷智故我知法界一性如來",
    "X04n0223_108:0714c14": "一音一切眾生無不了故我知法界性淨了如來願",
    "X04n0223_108:0714c15": "普度一切諸眾生故我知法界徧眾生普賢妙行悉",
    "X04n0223_108:0714c16": "周徧故我知法界一莊嚴普賢妙行普莊嚴故我知",
    "X04n0223_108:0714c17": "法界不可壞一切智善根充滿法界不可壞故善男",
    "X04n0223_108:0714c18": "子我作此十種觀察法界集諸善根辦助道法了知",
    "X04n0223_108:0714c19": "諸佛廣大威德深入如來難思境界又善男子我如",
    "X04n0223_108:0714c20": "是正念思惟得如來十種大威德陀羅尼輪何者為",
    "X04n0223_108:0714c21": "十所謂普入一切法陀羅尼輪普持一切法陀羅尼",
    "X04n0223_108:0714c22": "輪普說一切法陀羅尼輪普念十方一切佛陀羅尼",
    "X04n0223_108:0714c23": "輪普說一切佛名號陀羅尼輪普入三世諸佛願海",
    "X04n0223_108:0714c24": "陀羅尼輪普入一切諸乘海陀羅尼輪普入一切眾",
    "X04n0223_108:0715a01": "生業海陀羅尼輪疾轉一切業陀羅尼輪疾生一切",
    "X04n0223_108:0715a02": "智陀羅尼輪善男子此十陀羅尼輪以十千陀羅尼",
    "X04n0223_108:0715a03": "輪而為眷屬恒為眾生演說妙法善男子我或為眾",
    "X04n0223_108:0715a04": "生說聞慧法或為眾生說思慧法或為眾生說修慧",
    "X04n0223_108:0715a05": "法或為眾生說一有法或為眾生說一切有法或為",
    "X04n0223_108:0715a06": "說一如來名海法或為說一切如來名海法或為說",
    "X04n0223_108:0715a07": "一世界海法或為說一切世界海法或為說一佛授",
    "X04n0223_108:0715a08": "記海法或為說一切佛授記海法或為說一如來眾",
    "X04n0223_108:0715a09": "會道場海法或為說一切如來眾會道場海法或為",
    "X04n0223_108:0715a10": "說一如來法輪海法或為說一切如來法輪海法或",
    "X04n0223_108:0715a11": "為說一如來脩多羅法或為說一切如來脩多羅法",
    "X04n0223_108:0715a12": "或為說一如來集會法或為說一切如來集會法或",
    "X04n0223_108:0715a13": "為說一薩婆若心海法或為說一切薩婆若心海法",
    "X04n0223_108:0715a14": "或為說一乘出離法或為說一切乘出離法善男子",
    "X04n0223_108:0715a15": "我以如是等不可說法門為眾生說善男子我入如",
    "X04n0223_108:0715a16": "來無差別法界門海說無上法普攝眾生盡未來劫",
    "X04n0223_108:0715a17": "住普賢行善男子我成就此甚深自在妙音解脫於",
    "X04n0223_108:0715a18": "念念中增長一切諸解脫門念念充滿一切法界時",
    "X04n0223_108:0715a19": "善財童子白夜神言奇哉天神此解脫門如是希有",
    "X04n0223_108:0715a20": "聖者證得其已久如夜神言善男子乃往古世過世",
    "X04n0223_108:0715a21": "界轉微塵數劫有劫名離垢光明有世界名法界功",
    "X04n0223_108:0715a22": "德雲以現一切眾生業摩尼王海為體形如蓮華住",
    "X04n0223_108:0715a23": "四天下微塵數香摩尼須彌山網中以出一切如來",
    "X04n0223_108:0715a24": "本願音蓮華而為莊嚴須彌山微塵數蓮華而為眷",
    "X04n0223_108:0715b01": "屬須彌山微塵數香摩尼以為間錯有須彌山微塵",
    "X04n0223_108:0715b02": "數四天下一一四天下有百千億那由他不可說不",
    "X04n0223_108:0715b03": "可說城善男子彼世界中有四天下名為妙幢中有",
    "X04n0223_108:0715b04": "王都名普寶華光去此不遠有菩提場名普顯現法",
    "X04n0223_108:0715b05": "王宮殿須彌山微塵數如來於中出現其最初佛名",
    "X04n0223_108:0715b06": "法海雷音光明王彼佛出時有轉輪王名清淨日光",
    "X04n0223_108:0715b07": "明面於其佛所受持一切法海漩脩多羅佛涅槃後",
    "X04n0223_108:0715b08": "其王出家護持正法法欲滅時有千部異眾千種說",
    "X04n0223_108:0715b09": "法近於末劫業惑障重諸惡比丘多有鬬諍樂著境",
    "X04n0223_108:0715b10": "界不求功德樂說王論賊論女論國論海論及以一",
    "X04n0223_108:0715b11": "切世間之論時王比丘而語之言奇哉苦哉佛於無",
    "X04n0223_108:0715b12": "量諸大劫海集此法炬云何汝等而共毀滅作是說",
    "X04n0223_108:0715b13": "已上升虗空高七多羅樹身出無量諸色燄雲放種",
    "X04n0223_108:0715b14": "種色大光明網令無量眾生除煩惱熱令無量眾生",
    "X04n0223_108:0715b15": "發菩提心以是因緣彼如來教復於六萬五千歲中",
    "X04n0223_108:0715b16": "而得興盛時有比丘尼名法輪化光是此王女百千",
    "X04n0223_108:0715b17": "比丘尼而為眷屬聞父王語及見神力發菩提心永",
    "X04n0223_108:0715b18": "不退轉得三昧名一切佛教燈又得此甚深自在妙",
    "X04n0223_108:0715b19": "音解脫得已身心柔輭即得現見法海雷音光明王",
    "X04n0223_108:0715b20": "如來一切神力善男子於汝意云何彼時轉輪聖王",
    "X04n0223_108:0715b21": "隨於如來轉正法輪佛涅槃後興隆末法者豈異人",
    "X04n0223_108:0715b22": "乎今普賢菩薩是其法輪化光比丘尼即我身是我",
    "X04n0223_108:0715b23": "於彼時守護佛法令十萬比丘尼於阿耨多羅三藐",
    "X04n0223_108:0715b24": "三菩提得不退轉又令得現見一切佛三昧又令得",
    "X04n0223_108:0715c01": "一切佛法輪金剛光明陀羅尼又令得普入一切法",
    "X04n0223_108:0715c02": "門海般若波羅蜜次有佛興名離垢法光明次有佛",
    "X04n0223_108:0715c03": "興名法輪光明髻次有佛興名法日功德雲次有佛",
    "X04n0223_108:0715c04": "興名法海妙音王次有佛興名法日智慧燈次有佛",
    "X04n0223_108:0715c05": "興名法華幢雲次有佛興名法燄山幢王次有佛興",
    "X04n0223_108:0715c06": "名甚深法功德月次有佛興名法智普光藏次有佛",
    "X04n0223_108:0715c07": "興名開示普智藏次有佛興名功德藏山王次有佛",
    "X04n0223_108:0715c08": "興名普門須彌賢次有佛興名一切法精進幢次有",
    "X04n0223_108:0715c09": "佛興名法寶華功德雲次有佛興名寂靜光明髻次",
    "X04n0223_108:0715c10": "有佛興名法光明慈悲月次有佛興名功德燄海次",
    "X04n0223_108:0715c11": "有佛興名智日普光明次有佛興名普賢圓滿智次",
    "X04n0223_108:0715c12": "有佛興名神通智光王次有佛興名福德華光燈次",
    "X04n0223_108:0715c13": "有佛興名智師子幢王次有佛興名日光普照王次",
    "X04n0223_108:0715c14": "有佛興名須彌寶莊嚴相次有佛興名日光普照次",
    "X04n0223_108:0715c15": "有佛興名法王功德月次有佛興名開敷蓮華妙音",
    "X04n0223_108:0715c16": "雲次有佛興名日光明相次有佛興名普光明妙法",
    "X04n0223_108:0715c17": "音次有佛興名師子金剛那羅延無畏次有佛興名",
    "X04n0223_108:0715c18": "普智勇猛幢次有佛興名普開法蓮華身次有佛興",
    "X04n0223_108:0715c19": "名功德妙華海次有佛興名道場功德月次有佛興",
    "X04n0223_108:0715c20": "名法炬熾然月次有佛興名普光明髻次有佛興名",
    "X04n0223_108:0715c21": "法幢燈次有佛興名金剛海幢雲次有佛興名名稱",
    "X04n0223_108:0715c22": "山功德雲次有佛興名栴檀妙月次有佛興名普妙",
    "X04n0223_108:0715c23": "光明華次有佛興名照一切眾生光明王次有佛興",
    "X04n0223_108:0715c24": "名功德蓮華藏次有佛興名香燄光明王次有佛興",
    "X04n0223_108:0716a01": "名波頭摩華因次有佛興名眾相山普光明次有佛",
    "X04n0223_108:0716a02": "興名普名稱幢次有佛興名須彌普門光次有佛興",
    "X04n0223_108:0716a03": "名功德法城光次有佛興名大樹山光明次有佛興",
    "X04n0223_108:0716a04": "名普德光明幢次有佛興名功德吉祥相次有佛興",
    "X04n0223_108:0716a05": "名勇猛法力幢次有佛興名法輪光明音次有佛興",
    "X04n0223_108:0716a06": "名功德山智慧光次有佛興名無上妙法月次有佛",
    "X04n0223_108:0716a07": "興名法蓮華淨光幢次有佛興名寶蓮華光明藏次",
    "X04n0223_108:0716a08": "有佛興名光燄雲山燈次有佛興名普覺華次有佛",
    "X04n0223_108:0716a09": "興名種種功德燄須彌藏次有佛興名圓滿光山王",
    "X04n0223_108:0716a10": "次有佛興名福德雲莊嚴次有佛興名法山雲幢次",
    "X04n0223_108:0716a11": "有佛興名功德山光明次有佛興名法日雲燈王次",
    "X04n0223_108:0716a12": "有佛興名法雲名稱王次有佛興名法輪雲次有佛",
    "X04n0223_108:0716a13": "興名開悟菩提智光幢次有佛興名普照法輪月次",
    "X04n0223_108:0716a14": "有佛興名寶山威德賢次有佛興名賢德廣大光次",
    "X04n0223_108:0716a15": "有佛興名普智雲次有佛興名法力功德山次有佛",
    "X04n0223_108:0716a16": "興名功德香燄王次有佛興名金色摩尼山妙音聲",
    "X04n0223_108:0716a17": "次有佛興名頂髻出一切法光明雲次有佛興名法",
    "X04n0223_108:0716a18": "輪熾盛光次有佛興名無上功德山次有佛興名精",
    "X04n0223_108:0716a19": "進炬光明雲次有佛興名三昧印廣大光明冠次有",
    "X04n0223_108:0716a20": "佛興名寶光明功德王次有佛興名法炬寶蓋音次",
    "X04n0223_108:0716a21": "有佛興名普照虗空界無畏法光明次有佛興名月",
    "X04n0223_108:0716a22": "相莊嚴幢次有佛興名光明燄山雲次有佛興名照",
    "X04n0223_108:0716a23": "無障礙法虗空次有佛興名開顯智光身次有佛興",
    "X04n0223_108:0716a24": "名世主德光明音次有佛興名一切法三昧光明音",
    "X04n0223_108:0716b01": "次有佛興名法音功德藏次有佛興名熾然燄法海",
    "X04n0223_108:0716b02": "雲次有佛興名普照三世相大光明次有佛興名普",
    "X04n0223_108:0716b03": "照法輪山次有佛興名法界師子光次有佛興名須",
    "X04n0223_108:0716b04": "彌華光明次有佛興名一切三昧海師子燄次有佛",
    "X04n0223_108:0716b05": "興名普智光明燈善男子如是等須彌山微塵數如",
    "X04n0223_108:0716b06": "來其最後佛名法界城智慧燈並於離垢光明劫中",
    "X04n0223_108:0716b07": "出興於世我皆尊重親近供養聽聞受持所說妙法",
    "X04n0223_108:0716b08": "亦於彼一切諸如來所出家學道護持法教入此菩",
    "X04n0223_108:0716b09": "薩甚深自在妙音解脫種種方便教化成熟無量眾",
    "X04n0223_108:0716b10": "生從是已來於佛剎微塵數劫所有諸佛出興於世",
    "X04n0223_108:0716b11": "我皆供養修行其法善男子我從是來於生死夜無",
    "X04n0223_108:0716b12": "明昏寐諸眾生中而獨覺悟令諸眾生守護心城捨",
    "X04n0223_108:0716b13": "三界城住一切智無上法城善男子我唯知此甚深",
    "X04n0223_108:0716b14": "自在妙音解脫令諸世間離戲論語不作二語常真",
    "X04n0223_108:0716b15": "實語恒清淨語如諸菩薩摩訶薩能知一切語言自",
    "X04n0223_108:0716b16": "性於念念中自在開悟一切眾生入一切眾生言音",
    "X04n0223_108:0716b17": "海於一切言辭悉皆辯了明見一切諸法門海於普",
    "X04n0223_108:0716b18": "攝一切法陀羅尼已得自在隨諸眾生心之所疑而",
    "X04n0223_108:0716b19": "為說法究竟調伏一切眾生能普攝受一切眾生巧",
    "X04n0223_108:0716b20": "修菩薩諸無上業深入菩薩諸微細智能善觀察諸",
    "X04n0223_108:0716b21": "菩薩藏能自在說諸菩薩法何以故已得成就一切",
    "X04n0223_108:0716b22": "法輪陀羅尼故而我云何能知能說彼功德行善男",
    "X04n0223_108:0716b23": "子此佛會中有主夜神名開敷一切樹華汝詣彼問",
    "X04n0223_108:0716b24": "菩薩云何學一切智云何安立一切眾生住一切智",
    "X04n0223_108:0716c01": "爾時守護一切城主夜神欲重宣此解脫義為善財",
    "X04n0223_108:0716c02": "童子而說頌曰。",
    "X04n0223_108:0716c03": "　菩薩解脫深難見　　虗空如如平等相",
    "X04n0223_108:0716c04": "　普見無邊法界內　　一切三世諸如來",
    "X04n0223_108:0716c05": "　出生無量勝功德　　證入難思真法性",
    "X04n0223_108:0716c06": "　增長一切自在智　　開通三世解脫道",
    "X04n0223_108:0716c07": "　過於剎轉微塵劫　　爾時有劫名淨光",
    "X04n0223_108:0716c08": "　世界名為法燄雲　　其城號曰寶華光",
    "X04n0223_108:0716c09": "　其中諸佛興於世　　無量須彌塵數等",
    "X04n0223_108:0716c10": "　有佛名為法海音　　於此劫中先出現",
    "X04n0223_108:0716c11": "　乃至其中最後佛　　名為法界燄燈王",
    "X04n0223_108:0716c12": "　如是一切諸如來　　我皆供養聽受法",
    "X04n0223_108:0716c13": "　我見法海雷音佛　　其身普作真金色",
    "X04n0223_108:0716c14": "　諸相莊嚴如寶山　　發心願得成如來",
    "X04n0223_108:0716c15": "　我暫見彼如來身　　即發菩提廣大心",
    "X04n0223_108:0716c16": "　誓願勤求一切智　　性與法界虗空等",
    "X04n0223_108:0716c17": "　由斯普見三世佛　　及以一切菩薩眾",
    "X04n0223_108:0716c18": "　亦見國土眾生海　　而普攀緣起大悲",
    "X04n0223_108:0716c19": "　隨諸眾生心所樂　　示現種種無量身",
    "X04n0223_108:0716c20": "　普徧十方諸國土　　動地舒光悟含識",
    "X04n0223_108:0716c21": "　見第二佛而親近　　亦見十方剎海佛",
    "X04n0223_108:0716c22": "　乃至最後佛出興　　如是須彌塵數等",
    "X04n0223_108:0716c23": "　於諸剎轉微塵劫　　所有如來照世燈",
    "X04n0223_108:0716c24": "　我皆親近而瞻奉　　令此解脫得清淨",
    "X04n0223_108:0717a01": "爾時善財童子得入此菩薩甚深自在妙音解脫故",
    "X04n0223_108:0717a02": "入無邊三昧海入廣大總持海得菩薩大神通獲菩",
    "X04n0223_108:0717a03": "薩大辯才心大歡喜觀察守護一切城主夜神以偈",
    "X04n0223_108:0717a04": "讚曰。",
    "X04n0223_108:0717a05": "　已行廣大妙慧海　　已度無邊諸有海",
    "X04n0223_108:0717a06": "　長壽無患智藏身　　威德光明住此眾",
    "X04n0223_108:0717a07": "　了達法性如虗空　　普入三世皆無礙",
    "X04n0223_108:0717a08": "　念念攀緣一切境　　心心永斷諸分別",
    "X04n0223_108:0717a09": "　了達眾生無有性　　而於眾生起大悲",
    "X04n0223_108:0717a10": "　深入如來解脫門　　廣度羣迷無量眾",
    "X04n0223_108:0717a11": "　觀察思惟一切法　　了知證入諸法性",
    "X04n0223_108:0717a12": "　如是修行佛智慧　　普化眾生令解脫",
    "X04n0223_108:0717a13": "　天是眾生調御師　　開示如來智慧道",
    "X04n0223_108:0717a14": "　普為法界諸含識　　說離世間眾怖行",
    "X04n0223_108:0717a15": "　已住如來諸願道　　已受菩提廣大教",
    "X04n0223_108:0717a16": "　已修一切徧行力　　已見十方佛自在",
    "X04n0223_108:0717a17": "　天神心淨如虗空　　普離一切諸煩惱",
    "X04n0223_108:0717a18": "　了知三世無量剎　　諸佛菩薩及眾生",
    "X04n0223_108:0717a19": "　天神一念悉了知　　晝夜日月年劫海",
    "X04n0223_108:0717a20": "　亦知一切眾生類　　種種名相各差別",
    "X04n0223_108:0717a21": "　十方眾生生死處　　有色無色想無想",
    "X04n0223_108:0717a22": "　隨順世俗悉了知　　引導使入菩提路",
    "X04n0223_108:0717a23": "　已生如來誓願家　　已入諸佛功德海",
    "X04n0223_108:0717a24": "　法身清淨心無礙　　隨眾生樂現眾色",
    "X04n0223_108:0717b01": "時善財童子說此頌已禮夜神足遶無量帀殷勤瞻",
    "X04n0223_108:0717b02": "仰辭退而去。",
    "X04n0223_108:0717b03": "【論】第一正入當位法門中從爾時善財已下至我",
    "X04n0223_108:0717b04": "唯知此甚深妙音自在解脫門於此段長科為十",
    "X04n0223_108:0717b05": "段一爾時善財童子已下至守護一切城夜神所",
    "X04n0223_108:0717b06": "有四行半經明正念前法思惟升進分二見彼夜",
    "X04n0223_108:0717b07": "神已下至現究竟調伏眾生身有六行經明夜神",
    "X04n0223_108:0717b08": "所現差別身教化一切眾生分三善財見已歡喜",
    "X04n0223_108:0717b09": "踊躍已下至唯願慈哀為我宣說有五行經明善",
    "X04n0223_108:0717b10": "財申請所求分四明彼夜神告善財言已下至問",
    "X04n0223_108:0717b11": "諸菩薩所修行門有七行經明夜神歎善財志德",
    "X04n0223_108:0717b12": "所求法分五善男子我得甚深自在妙音解脫已",
    "X04n0223_108:0717b13": "下至心恒不捨一切智地有十五行半經明夜神",
    "X04n0223_108:0717b14": "自說自行饒益眾生行門分六善男子我以如是",
    "X04n0223_108:0717b15": "淨法光明已下至入如來難思境界有十四行經",
    "X04n0223_108:0717b16": "明夜神說十種觀察入如來境界分七又善男子",
    "X04n0223_108:0717b17": "我如是正念思惟至聖者證得其已久如有二十",
    "X04n0223_108:0717b18": "九行經明得此妙音解脫得佛陀羅尼為諸眾生",
    "X04n0223_108:0717b19": "說法自在并善財問得法久近分八夜神言善男",
    "X04n0223_108:0717b20": "子乃往古世已下至普入一切法門海般若波羅",
    "X04n0223_108:0717b21": "蜜有三十五行經明答善財得此法久近所見初",
    "X04n0223_108:0717b22": "佛分九次有佛興名離垢法光明已下至住一切",
    "X04n0223_108:0717b23": "智無上法城有六十九行半經明答善財得法久",
    "X04n0223_108:0717b24": "近供養諸佛數量分十我唯知此甚深自在妙音",
    "X04n0223_108:0717c01": "解脫令諸世間恒清淨語已下明推德升進分明",
    "X04n0223_108:0717c02": "菩薩智輪遠離一切分別境界不可以生死中長",
    "X04n0223_108:0717c03": "短染淨廣狹多少如是諸劫分別顯示如前十段",
    "X04n0223_108:0717c04": "門中所有法門如文自具從善財問證得此法其",
    "X04n0223_108:0717c05": "已久如已下以理事相表法中義隱難知處略釋",
    "X04n0223_108:0717c06": "少分以舉大綱意明約報境即法故明以所行之",
    "X04n0223_108:0717c07": "法成其報故因果相似以表所行見報知法經云",
    "X04n0223_108:0717c08": "乃往古世過世界轉微塵數劫者世界轉者是西",
    "X04n0223_108:0717c09": "方大數中數如釋天童子菩薩數法中具明此明",
    "X04n0223_108:0717c10": "轉世界一切眾生微塵數世間名言成大智慧言",
    "X04n0223_108:0717c11": "音海使令世間無麤惡語無雜染語如下文云我",
    "X04n0223_108:0717c12": "得此甚深自在妙音解脫令諸世間離戲論語不",
    "X04n0223_108:0717c13": "二語常真實語恒清淨語者意明變世間一切言",
    "X04n0223_108:0717c14": "說總成般若波羅蜜門以舉世界轉微塵為量以",
    "X04n0223_108:0717c15": "劫名離垢光明者表般若中本三空寂滅理體故",
    "X04n0223_108:0717c16": "世界名法界功德者明智慧是法界中說教功德",
    "X04n0223_108:0717c17": "雲故以現一切眾生業摩尼王海為體者表無性",
    "X04n0223_108:0717c18": "寂滅三空妙慧善知一切眾生業差別海故號之",
    "X04n0223_108:0717c19": "為摩尼王形如蓮華者表智慧妙用辯體相而中",
    "X04n0223_108:0717c20": "虗無染故此世界住四天下微塵數香摩尼須彌",
    "X04n0223_108:0717c21": "山網中者明此三空妙慧住如來無礙四辯之香",
    "X04n0223_108:0717c22": "中故具須彌山微塵數教網也以出一切如來本",
    "X04n0223_108:0717c23": "願音者是第六地以初發心時依一切諸佛而發",
    "X04n0223_108:0717c24": "大願以其轉法輪音徧滿十方開悟一切眾生從",
    "X04n0223_108:0718a01": "此願生故蓮華而為莊嚴者明其法音令一切眾",
    "X04n0223_108:0718a02": "生得無礙智慧也須彌山微塵數蓮華而為眷屬",
    "X04n0223_108:0718a03": "者須彌明智慧高出世間義微塵明智慧廣多義",
    "X04n0223_108:0718a04": "蓮華明智慧無著義眷屬明善分別差別業及諸",
    "X04n0223_108:0718a05": "境界緣生總別同異成壞義須彌山微塵數香摩",
    "X04n0223_108:0718a06": "尼以為間錯者明以差別智慧善說無量戒定慧",
    "X04n0223_108:0718a07": "解脫無垢淨香以為間錯摩尼是離垢義故有須",
    "X04n0223_108:0718a08": "彌山微塵數四天下者但以須彌為四寶所成於",
    "X04n0223_108:0718a09": "大海中高勝義若論此般若智中四無礙辯才等",
    "X04n0223_108:0718a10": "一切眾生言音心數諸業分別量一一四天下有",
    "X04n0223_108:0718a11": "百那由他不可說不可說城者有如是成就那由",
    "X04n0223_108:0718a12": "他不可說不可說眾生法門那由他當此溝數善",
    "X04n0223_108:0718a13": "男子者呼善財之德稱以告其法彼世界中有四",
    "X04n0223_108:0718a14": "天下名為妙幢者於一四無礙辯中總名妙幢中",
    "X04n0223_108:0718a15": "有王都者以根本智為王都名普寶華光者從根",
    "X04n0223_108:0718a16": "本智起差別慧名普寶華光去此不遠有菩提場",
    "X04n0223_108:0718a17": "名普顯現法王宮殿者明以根本智起無上正覺",
    "X04n0223_108:0718a18": "之心成大悲宮差別智慧之殿正法治眾生故須",
    "X04n0223_108:0718a19": "彌山微塵數如來於中出現者一切眾生微塵數",
    "X04n0223_108:0718a20": "煩惱成般若海為佛出現皆依本智為道場起差",
    "X04n0223_108:0718a21": "別智慧能治惑習故其最初佛名法海雷音光明",
    "X04n0223_108:0718a22": "王者明根本智起差別智慧覺觀超出情識之境",
    "X04n0223_108:0718a23": "名為最初佛善能說法號為雷音教光破一切眾",
    "X04n0223_108:0718a24": "生之惑名為光明立法自在能破眾邪在邪邪不",
    "X04n0223_108:0718b01": "能壞名之為王彼佛出時有轉輪王名清淨日光",
    "X04n0223_108:0718b02": "明面者明智慧輪王日光照曜明現如摩尼鏡面",
    "X04n0223_108:0718b03": "顯照萬像故於其佛所受持一切法海漩者明差",
    "X04n0223_108:0718b04": "別慧於根本智受持眾法甚深無際名之海漩脩",
    "X04n0223_108:0718b05": "多羅者長行經也佛涅槃後其王出家者表此第",
    "X04n0223_108:0718b06": "六地中十地正覺智終出纏智慧已滿出纏覺觀",
    "X04n0223_108:0718b07": "已亡名佛滅度出世智慧已成十一地中唯普賢",
    "X04n0223_108:0718b08": "入纏行門非是此第六地中十地等三空慧出纏",
    "X04n0223_108:0718b09": "門所及如十定品中三十箇三空慧解脫菩薩皆",
    "X04n0223_108:0718b10": "已入十地灌頂位中以出世無量三昧門三求普",
    "X04n0223_108:0718b11": "賢畢竟覓不得見如來使令想念求之普賢方現",
    "X04n0223_108:0718b12": "意明三空慧但及十地出纏門以此已下但從初",
    "X04n0223_108:0718b13": "至末列一百箇佛果不置後十一地普賢法門此",
    "X04n0223_108:0718b14": "第六地寂滅三空智慧解脫但位至十地佛位覺",
    "X04n0223_108:0718b15": "觀已終名佛涅槃故其王出家者此第六地寂滅",
    "X04n0223_108:0718b16": "三空智慧門是出家義如十住中以海幢比丘入",
    "X04n0223_108:0718b17": "滅定表之其王出家護持正法者以三空慧護持",
    "X04n0223_108:0718b18": "出世正法法欲滅時有千部異眾千種說法近於",
    "X04n0223_108:0718b19": "末劫業惑障重諸惡比丘多有鬬諍乃至不求功",
    "X04n0223_108:0718b20": "德者明此位中但有三空寂滅智慧之門於慈悲",
    "X04n0223_108:0718b21": "無教化故其王現神通現光明種種諸事令其正",
    "X04n0223_108:0718b22": "法六萬五千年而得興盛者六萬者六地升進之",
    "X04n0223_108:0718b23": "數五千年者一位都收五位因果齊進也明空解",
    "X04n0223_108:0718b24": "脫門以智起出世中慈悲如王女亦出家者明於",
    "X04n0223_108:0718c01": "此空智慧門修出世間慈悲乃至并前及後一百",
    "X04n0223_108:0718c02": "箇佛次第出興表此第六般若門但至十地出世",
    "X04n0223_108:0718c03": "佛果位終一地具十也已下都舉供養須彌山微",
    "X04n0223_108:0718c04": "塵數佛但表般若出纏高勝如上一百箇佛是十",
    "X04n0223_108:0718c05": "地升進之果一地配十夜神所有承事供養佛身",
    "X04n0223_108:0718c06": "是十地中修行之行如供養佛剎微塵數佛是法",
    "X04n0223_108:0718c07": "界總相無一物不是佛為一一塵中有無盡佛故",
    "X04n0223_108:0718c08": "已上皆明約法約行成其劫剎國土之果令觀果",
    "X04n0223_108:0718c09": "配因總是法門即事是理以理是事其王及女俱",
    "X04n0223_108:0718c10": "作比丘及尼者為般若波羅蜜三空寂滅門是出",
    "X04n0223_108:0718c11": "生死中智慈之門當時轉輪王者今普賢菩薩是",
    "X04n0223_108:0718c12": "此明智也比丘尼者我身是此明悲也我唯知此",
    "X04n0223_108:0718c13": "甚深自在妙音解脫者此明一音徧法界音復無",
    "X04n0223_108:0718c14": "體無所分別能轉一切法門教化一切眾生名之",
    "X04n0223_108:0718c15": "甚深自在妙音解脫此是第六現前地為一切智",
    "X04n0223_108:0718c16": "慧皆現前故以般若波羅蜜為主餘九為伴此位",
    "X04n0223_108:0718c17": "治三空智慧寂用不自在障令得自在第二推德",
    "X04n0223_108:0718c18": "升進中從如諸菩薩摩訶薩已下至辭退而去約",
    "X04n0223_108:0718c19": "分六門一推德升進二示善知識所在云在此佛",
    "X04n0223_108:0718c20": "會中三舉善知識名云有主夜神名開敷一切樹",
    "X04n0223_108:0718c21": "華四有二十二行頌是主城神重頌前法如文具",
    "X04n0223_108:0718c22": "明五善財以二十行頌歎主城神德如文具明六",
    "X04n0223_108:0718c23": "禮敬辭去此佛會中者明不離此正覺菩提無作",
    "X04n0223_108:0718c24": "不思不為無性之理名此佛會中而開敷一切行",
    "X04n0223_108:0719a01": "華成方便波羅蜜於無生死中入一切生死同事",
    "X04n0223_108:0719a02": "利行四攝之行此同休捨優婆夷八萬四千那由",
    "X04n0223_108:0719a03": "他諸煩惱門皆共同行明第六地出纏解脫已終",
    "X04n0223_108:0719a04": "此第七地以彼出纏門入俗利生而無怖畏以處",
    "X04n0223_108:0719a05": "纏出纏皆平等故長一切大慈悲心令廣大故無",
    "X04n0223_108:0719a06": "限劑故欲令大悲之行徧惡道故攝取眾生至解",
    "X04n0223_108:0719a07": "脫故。",
    "X04n0223_108:0719a09": "大方廣佛新華嚴經合論卷第一百八"
}