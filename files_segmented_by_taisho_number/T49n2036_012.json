{
    "T49n2036_012:0575c21": "佛祖歷代通載卷第十二",
    "T49n2036_012:0575c23": "嘉興路大中祥符禪寺住",
    "T49n2036_012:0575c24": "持華亭念常集",
    "T49n2036_012:0575c25": "唐",
    "T49n2036_012:0575c26": "(一　庚戌)　高宗治改永徽(字為善。小名雉奴。太宗第九子。年五十六崩葬乾陵。在位",
    "T49n2036_012:0575c27": "三十四年。一云。三十六年。或云。三十年○復以周公為先聖。孔子為先師)。",
    "T49n2036_012:0575c28": "(辛亥)　世尊示滅一千六百年矣。",
    "T49n2036_012:0575c29": "(二)　四祖道信大師示寂。師姓司馬。世居河內。",
    "T49n2036_012:0576a01": "後徙蘄州。生而超異。幼慕空宗諸解脫",
    "T49n2036_012:0576a02": "門。宛如夙習。既紹祖位。攝心無寐脇不至",
    "T49n2036_012:0576a03": "席者。僅六十年。隋大業末。領眾至吉州。值",
    "T49n2036_012:0576a04": "群盜圍城。七旬不解萬眾惶怖。師憫之。教",
    "T49n2036_012:0576a05": "誦摩訶般若。既而賊眾望雉堞間。若有神",
    "T49n2036_012:0576a06": "兵。乃相謂曰。城中必有異人。遂即引去。武",
    "T49n2036_012:0576a07": "德中始居破頭山學徒奔湊。甞一日於黃",
    "T49n2036_012:0576a08": "梅道中逢一小兒。骨相秀異。師曰。汝何姓。",
    "T49n2036_012:0576a09": "答曰。姓即有不是常姓。師曰。是何姓。答",
    "T49n2036_012:0576a10": "曰。是佛性。師曰。汝無性耶。答曰。性即空",
    "T49n2036_012:0576a11": "故。師默識其為法器。令侍者詣其母求之",
    "T49n2036_012:0576a12": "出家。母以夙緣故了無難色。以至傳衣付",
    "T49n2036_012:0576a13": "法。偈曰。華種有生性。因地華生生。大緣與",
    "T49n2036_012:0576a14": "信合。當生生不生。遂以學徒委之。一日告",
    "T49n2036_012:0576a15": "眾曰。吾甞游廬山。登絕頂望破頭山。見紫",
    "T49n2036_012:0576a16": "雲如蓋。下有白氣橫分六道汝等會否。眾",
    "T49n2036_012:0576a17": "皆默然。忍大師曰。莫是和上他後橫出一",
    "T49n2036_012:0576a18": "枝佛法否。師曰善。貞觀末太宗嚮師道味",
    "T49n2036_012:0576a19": "欲瞻風彩。詔赴京師師上表遜謝。前後三",
    "T49n2036_012:0576a20": "返竟以疾辭。第四度命使者曰。如果不起",
    "T49n2036_012:0576a21": "即取首來。使至山諭旨。師乃引頸就刃神",
    "T49n2036_012:0576a22": "色怡然。使異之。回以狀聞。帝彌加歎慕。就",
    "T49n2036_012:0576a23": "賜珍繒以遂其志。及是忽垂誡門人曰。一",
    "T49n2036_012:0576a24": "切諸法悉皆解脫。汝等各自護念流化未",
    "T49n2036_012:0576a25": "來。言訖安坐而逝。壽七十有二。塔于本山。",
    "T49n2036_012:0576a26": "明年四月八日。塔戶無故自開。儀相如生。",
    "T49n2036_012:0576a27": "爾後門人不敢復閉。代宗諡大醫禪師云。",
    "T49n2036_012:0576a28": "(三　壬子)　雁塔成。太宗二十二年。上在春宮日。天",
    "T49n2036_012:0576a29": "陰掌疼問及左右對曰。應是太子洞玄下",
    "T49n2036_012:0576b01": "針處于是思報昊天追崇福業。命有司擇",
    "T49n2036_012:0576b02": "地為母文德順聖皇后建慈恩寺。凡十餘",
    "T49n2036_012:0576b03": "院。一千八百九十七間。度僧三百員。勅奘",
    "T49n2036_012:0576b04": "三藏為上座。盛事如碑所載。至今永徽三",
    "T49n2036_012:0576b05": "年。帝用七宮亡者衣物財帛而建此塔於",
    "T49n2036_012:0576b06": "慈恩寺。其基四面各一百四十尺。倣西域",
    "T49n2036_012:0576b07": "制度而有五級。并象輪露盤高一百八十",
    "T49n2036_012:0576b08": "尺。層層中心皆葬舍利。不啻萬顆。上層",
    "T49n2036_012:0576b09": "以石為室。南面立碑。載二聖所製三藏聖",
    "T49n2036_012:0576b10": "教序記。乃尚書右僕射河南公褚遂良筆",
    "T49n2036_012:0576b11": "也○西域之制以塔為方墳。然有四類。輪",
    "T49n2036_012:0576b12": "王一級。聲聞四級。獨覺十二級。菩薩如來",
    "T49n2036_012:0576b13": "十三級。各有所表也。",
    "T49n2036_012:0576b14": "(四　癸丑)　四年禪師惠寬卒。生楊氏。父為道士。號",
    "T49n2036_012:0576b15": "三洞先生。姊信相生而知道。終日凝然禪",
    "T49n2036_012:0576b16": "寂。寬五六歲日與信相譚論。俱非世事。家",
    "T49n2036_012:0576b17": "世奉道寬獨不喜。父詬厲使拜天尊。寬不",
    "T49n2036_012:0576b18": "得已跪之。鐵像蹶然崩壞。舉族驚異。因錄",
    "T49n2036_012:0576b19": "每與信相所論言句。先是龍懷寺禪師曇",
    "T49n2036_012:0576b20": "相臨終。語弟子會曰。吾報緣當生廣漢綿",
    "T49n2036_012:0576b21": "竹峰頂楊氏家。後七年汝來見吾。言訖而",
    "T49n2036_012:0576b22": "逝。其後會頗忘之。一昔夢相責以負約。會",
    "T49n2036_012:0576b23": "驚寤遂造峯頂而扣其扉。寬曰。扣扉者誰。",
    "T49n2036_012:0576b24": "會遽曰。弟子會也。寬笑曰。何以知吾而",
    "T49n2036_012:0576b25": "稱子。會曰。得師聲猶昔日聲也。遂相見。",
    "T49n2036_012:0576b26": "其父出所錄每與信相譚論示之。蓋大莊",
    "T49n2036_012:0576b27": "嚴等論。會即奉寬再歸龍懷寺落髮。由是",
    "T49n2036_012:0576b28": "神異日顯。俗呼聖和上。其姊信相亦隨出",
    "T49n2036_012:0576b29": "家。甞因淨惠寺異僧入定。滿寺紅焰亘然。",
    "T49n2036_012:0576c01": "而人未識之。信相曰。此火聚尊者入火光",
    "T49n2036_012:0576c02": "三昧耳。因入其寺。入水觀一室湛然。唯水",
    "T49n2036_012:0576c03": "不見其形。異僧欽歎以為得果。時亦號聖",
    "T49n2036_012:0576c04": "尼。寬十世為大僧。今十生記存焉。累朝賜",
    "T49n2036_012:0576c05": "諡不一。",
    "T49n2036_012:0576c06": "(五　甲寅)　五年中天竺國摩訶菩提寺。遣僧致法師",
    "T49n2036_012:0576c07": "玄奘書。并獻方物。其辭曰。微妙吉祥世尊",
    "T49n2036_012:0576c08": "金剛座側摩訶菩提寺諸多聞眾所共圍繞",
    "T49n2036_012:0576c09": "上座惠天。致書摩訶支那國於無量經律",
    "T49n2036_012:0576c10": "論妙盡精微木叉阿遮利耶。敬問無量少",
    "T49n2036_012:0576c11": "病少惱。我惠天苾芻今造佛大神變讚頌",
    "T49n2036_012:0576c12": "及諸經論比量智等。今附苾芻法長將往。",
    "T49n2036_012:0576c13": "此無量多聞長老大德阿遮利耶。智光亦",
    "T49n2036_012:0576c14": "同前致問。鄔波索迦日授稽首和南。今共",
    "T49n2036_012:0576c15": "寄白[疊*毛]一雙示不空心。路遠莫怪其少。願",
    "T49n2036_012:0576c16": "領。彼須經論錄名附來。當為抄送。木叉阿",
    "T49n2036_012:0576c17": "遮利耶願知。及法長辭還。奘答長老智",
    "T49n2036_012:0576c18": "光書。其略曰。往年使還承正法藏大師無",
    "T49n2036_012:0576c19": "常。奉問摧割不能已已。嗚呼苦海舟沈人",
    "T49n2036_012:0576c20": "天眼滅。遷奪之痛何可述歟。昔大覺潛輝。",
    "T49n2036_012:0576c21": "迦葉紹宗洪業。商那遷逝。鞠多闡其嘉猷。",
    "T49n2036_012:0576c22": "今法將歸真。法師次任其事。惟願清辭妙",
    "T49n2036_012:0576c23": "辨。共四海而弘流。福智莊嚴。與五山而永",
    "T49n2036_012:0576c24": "久。玄奘所將經論已翻瑜伽師地論等大",
    "T49n2036_012:0576c25": "小三十餘部。即日大唐天子聖躬萬福率",
    "T49n2036_012:0576c26": "土安民。以輪王之慈。敷法王之化。所出經",
    "T49n2036_012:0576c27": "論並蒙神筆製序。令所司抄寫國內流行。",
    "T49n2036_012:0576c28": "爰及隣邦亦俱遵奉。雖居像季之末。而教",
    "T49n2036_012:0576c29": "法光榮邕邕穆穆。亦不異室羅筏逝多林",
    "T49n2036_012:0577a01": "之化也。伏願照知。頃信度河失經一馱。今",
    "T49n2036_012:0577a02": "錄名于後。有便請為附來。并有片物供養。",
    "T49n2036_012:0577a03": "願垂納受。是歲特旨度沙彌窺基為大僧。",
    "T49n2036_012:0577a04": "入大慈恩寺參譯經正義。基姓尉遲代郡",
    "T49n2036_012:0577a05": "人(鄂國公敬德之姪。右金吾衛將軍敬宗之子)母裴夢掌月輪吞之",
    "T49n2036_012:0577a06": "而孕。誕夕神光盈室。甫六歲能著書。初法",
    "T49n2036_012:0577a07": "師奘公於西域得一童子。敏悟絕倫。因携",
    "T49n2036_012:0577a08": "之詣宗。宗呼基出拜。奘使誦所著兵書。且",
    "T49n2036_012:0577a09": "數千言。奘數目童子。及基誦畢。奘紿之",
    "T49n2036_012:0577a10": "曰。此古書耳。宗未之信。奘令西域童子覆",
    "T49n2036_012:0577a11": "誦之。不差一字。宗大怒。以基竊古書罔已",
    "T49n2036_012:0577a12": "將殺之。奘就丐出家。基曰。聽我御葷色晚",
    "T49n2036_012:0577a13": "膳即從出家。不然寧伏劍死不為餓死。奘",
    "T49n2036_012:0577a14": "愛其俊而許之。遂從入道。每覽疏記過目",
    "T49n2036_012:0577a15": "成誦。義亦頓解。善大小乘。既參譯經。從奘",
    "T49n2036_012:0577a16": "受瑜伽唯識宗旨。著論凡百部。時號百本",
    "T49n2036_012:0577a17": "論師。然性豪侈。每出必治三車。亦號三車",
    "T49n2036_012:0577a18": "法師。",
    "T49n2036_012:0577a19": "(六　乙卯)　六年五月。法師玄奘譯因明論。沙門神",
    "T49n2036_012:0577a20": "泰等各造義疏釋之。法師栖玄者。以其論",
    "T49n2036_012:0577a21": "示尚藥奉御呂才。才深藝之士也。頗毀其",
    "T49n2036_012:0577a22": "文。作因明注解破義圖。輕薄者聽信之。秋",
    "T49n2036_012:0577a23": "七月譯經法師惠立致書左僕射于志寧",
    "T49n2036_012:0577a24": "斥其謬。辭曰。聞諸佛之立教。文言奧遠旨",
    "T49n2036_012:0577a25": "義幽深。等圓穹之寥廓。類滄波之浩澣。談",
    "T49n2036_012:0577a26": "真如之性相。居十地而尚迷。說小草之因",
    "T49n2036_012:0577a27": "緣。處無生而猶昧。況有縈纏八邪之網。沈",
    "T49n2036_012:0577a28": "淪四倒之流。而欲窺究宗因辨彰其理者。",
    "T49n2036_012:0577a29": "無乃惑哉。切見大慈恩寺翻經法師惠基。",
    "T49n2036_012:0577b01": "早樹智力夙成行潔。珪璋操逾松杞遂能。",
    "T49n2036_012:0577b02": "躬游聖域詢稟微言。擅三藏於胸懷。苞四",
    "T49n2036_012:0577b03": "含於掌握。嗣清徽於曩哲。扇遺範於當今。",
    "T49n2036_012:0577b04": "實季俗之舟航。信緇林之龜鑑者也。所翻",
    "T49n2036_012:0577b05": "聖教已三百餘軸。中有小論。題曰因明。詮",
    "T49n2036_012:0577b06": "論難之旨歸。序催邪之軌式。雖未為玄門",
    "T49n2036_012:0577b07": "之要妙。亦非造次之所知。近聞尚藥呂奉",
    "T49n2036_012:0577b08": "御。以常人之資。竊眾師之說。造因明圖釋",
    "T49n2036_012:0577b09": "宗因義。不能精悟好起異端。苟覓聲譽妄",
    "T49n2036_012:0577b10": "為穿鑿。排眾德之正說。任我慢之[懨猒+扁]心。",
    "T49n2036_012:0577b11": "媒衒公卿之前。囂諠閭巷之側不慚顏厚",
    "T49n2036_012:0577b12": "靡勌神勞。數易炎涼心猶未已。然奉御於",
    "T49n2036_012:0577b13": "俗事少間。遂謂真宗可了。何異鼷鼠見釜",
    "T49n2036_012:0577b14": "竈之堪陟。乃言崑閬之不難。蛛螫覩棘林",
    "T49n2036_012:0577b15": "之易羅。遂謂扶桑之可網。不量涯分無以",
    "T49n2036_012:0577b16": "異斯。況大音希聲大辯若訥。所以淨名契",
    "T49n2036_012:0577b17": "理杜口毘耶。尼父德高恂恂鄉黨。未聞誇",
    "T49n2036_012:0577b18": "矜自媒而獲縉紳之推仰也。立致書其事",
    "T49n2036_012:0577b19": "稍息。",
    "T49n2036_012:0577b20": "冬十月丁酉。太常博士柳宣。以其事寢。作",
    "T49n2036_012:0577b21": "歸敬書并偈。檄譯經大德。求畢其說。於是",
    "T49n2036_012:0577b22": "法師明濬。答還述頌并書。極大尊嚴。而訓",
    "T49n2036_012:0577b23": "呂才妄舉。柳宣得書即劾呂才。列奏其事。",
    "T49n2036_012:0577b24": "有旨集公卿學士。領才詣慈恩寺。見法師",
    "T49n2036_012:0577b25": "受辭悔謝而退。",
    "T49n2036_012:0577b26": "(七　丙辰)　改顯慶正月丙寅。立代王弘為皇太子。",
    "T49n2036_012:0577b27": "是日於慈恩寺齋僧五千員。勅黃門侍郎",
    "T49n2036_012:0577b28": "薛元超主其事。因問法師玄奘前代翻經",
    "T49n2036_012:0577b29": "之式。對曰。漢魏既遠未可詳論。晉宋已來",
    "T49n2036_012:0577c01": "翻經皆有監閱詳緝之官。故符堅時曇摩難",
    "T49n2036_012:0577c02": "提譯經。黃門趙整執筆。姚興時羅什譯經。",
    "T49n2036_012:0577c03": "興及姚嵩執筆。後魏菩提流支譯經。侍中",
    "T49n2036_012:0577c04": "崔光筆授。以至梁陳周隋之代。並亦如之。",
    "T49n2036_012:0577c05": "貞觀初年波頗那羅譯經。先帝勅趙郡王孝",
    "T49n2036_012:0577c06": "恭詹事杜正倫監護。今特闕如。又大慈恩",
    "T49n2036_012:0577c07": "寺莊麗輪奐今古罕儔。尚未建碑。貧道懷",
    "T49n2036_012:0577c08": "此二寺。願聞之於上也。元超奏其語制可。",
    "T49n2036_012:0577c09": "(八)　是月壬申朝會中書令崔敦禮宣勅曰。",
    "T49n2036_012:0577c10": "大慈恩寺法師。玄奘新翻經論文義須精。",
    "T49n2036_012:0577c11": "宜令左僕射于志寧。吏部尚書來濟。禮部",
    "T49n2036_012:0577c12": "尚書許敬宗。黃門侍郎薛元超。中書侍郎",
    "T49n2036_012:0577c13": "李義府杜正倫。時為看閱。或不穩處隨事",
    "T49n2036_012:0577c14": "潤色。朝罷遣內給事王君德。報法師曰。承",
    "T49n2036_012:0577c15": "須友人助翻經。已為處分于志寧等。其慈",
    "T49n2036_012:0577c16": "恩寺碑。朕望自作。不知師意如何。且令相",
    "T49n2036_012:0577c17": "報。奘奉旨。即率眾詣闕抗表陳請。未幾",
    "T49n2036_012:0577c18": "高宗親製大慈恩寺碑文成。遣長孫無忌",
    "T49n2036_012:0577c19": "遍示群公。其辭曰蓋聞乾坤締構之初。品",
    "T49n2036_012:0577c20": "物權輿之始。莫不載形厚土藉覆穹蒼。然",
    "T49n2036_012:0577c21": "則二曜輝天靡測。盈虛之像四溟紀地。豈",
    "T49n2036_012:0577c22": "究波瀾之極。況乎法門虛寂。出生不滅之",
    "T49n2036_012:0577c23": "前。聖教牢籠。示有無形之外。故以道光塵",
    "T49n2036_012:0577c24": "劫化洽生靈。緬惟王宮發迹。蓮披起步之",
    "T49n2036_012:0577c25": "花。神沼騰光。樹曲高堤之榦。演德音於鹿",
    "T49n2036_012:0577c26": "苑。會多士於龍宮。福已罪之群生。興將滅",
    "T49n2036_012:0577c27": "之人代。能使下愚抱道。骨碎寒林之野。上",
    "T49n2036_012:0577c28": "哲欽風。身沒雪山之偈。絲流法雨。清火宅",
    "T49n2036_012:0577c29": "以辭炎。輪昇惠日。皎重冥而歸晝。朕逖覽",
    "T49n2036_012:0578a01": "緗史詳觀道義。福永劫者。其唯釋教歟。文",
    "T49n2036_012:0578a02": "德皇太后憑柯瓊樹疏派泉源。德照塗山",
    "T49n2036_012:0578a03": "道光媯汭。流芬彤管。彰懿則於八紘。垂訓",
    "T49n2036_012:0578a04": "紫宮。扇徽猷於萬古。遽而乾精掩月永戢",
    "T49n2036_012:0578a05": "貞輝。坤維絕紐長淪茂毓。撫奩鏡而增感",
    "T49n2036_012:0578a06": "望陟屺以何追。仲由興歎於千鍾。虞丘致",
    "T49n2036_012:0578a07": "哀於三失。朕之罔極。實有切於終身。故載",
    "T49n2036_012:0578a08": "懷興緝剏斯金地。却背邠郊點千莊之樹",
    "T49n2036_012:0578a09": "錦前臨終嶽。吐百仞之峯蓮。左面八川。皎",
    "T49n2036_012:0578a10": "池光而分鏡。右隣九達。飛羽蓋以連雲抑",
    "T49n2036_012:0578a11": "天府之奧區。信上京之勝地。迹其彫軒架",
    "T49n2036_012:0578a12": "逈綺閣凌虛。丹空曉烏。煥日宮之泛麗。素",
    "T49n2036_012:0578a13": "天初兔。鑒月殿而澄輝。薰徑秋蘭。疎亭佩",
    "T49n2036_012:0578a14": "紫。芳岩冬桂。蜜戶叢丹。燈皎繁花。焰轉",
    "T49n2036_012:0578a15": "心中之鶴幡標逈剎。綵縈天外之虹。飛陛",
    "T49n2036_012:0578a16": "參差。含文露而栖玉。輕簾舒卷。網靨面",
    "T49n2036_012:0578a17": "而編珠。霞班低岫之紅。池漠泛烟之翠。鳴",
    "T49n2036_012:0578a18": "珮與宵鍾合韻。和風共晨梵分音。豈直香",
    "T49n2036_012:0578a19": "積天宮遠慚輪奐。閬風仙闕遙愧彫華而",
    "T49n2036_012:0578a20": "已哉。有玄奘法師者。實真如之冠冕也。器",
    "T49n2036_012:0578a21": "宇凝邃若清風之肅長松。縟思繁蔚。如綺",
    "T49n2036_012:0578a22": "霞之輝逈漢。騰今照古之智。挺自生知。蘊",
    "T49n2036_012:0578a23": "寂懷真之誠。發乎齠齓。孤標一代邁生。",
    "T49n2036_012:0578a24": "遠以照前。逈秀千齡。架澄什而光後。以",
    "T49n2036_012:0578a25": "為淳風替古澆俗移今。悲巨夜之長昏。痛",
    "T49n2036_012:0578a26": "微言之永翳。遂投迹異域廣飡祕教。乘杯",
    "T49n2036_012:0578a27": "雲漢之外。振錫烟霞之表。滔天巨海。浸驚",
    "T49n2036_012:0578a28": "浪而羈游。亘地嚴霜。犯悽氛而獨逝。平郊",
    "T49n2036_012:0578a29": "散敘。衣單雪嶺之風。曠野低輪。肌弊流",
    "T49n2036_012:0578b01": "沙之日。遐征月路。影對宵而暫雙。遠邁危",
    "T49n2036_012:0578b02": "峯。形臨朝而永隻。思窮妙境探賾至真。心",
    "T49n2036_012:0578b03": "罄玄津研幾祕術。通昔賢之所不達。悟先",
    "T49n2036_012:0578b04": "典之所未聞。遂得金牒東流。續將絕之教。",
    "T49n2036_012:0578b05": "寶偈西徙補已闕之文。時睠靈基栖心此",
    "T49n2036_012:0578b06": "地。弘宣奧旨。葉重翠於祇林。遠闢幽關。",
    "T49n2036_012:0578b07": "波再清於定水。朕之虔心八正肅志雙林。",
    "T49n2036_012:0578b08": "冀延景福式資冥助。奉願皇太后逍遙六",
    "T49n2036_012:0578b09": "度。神游丹闕之前。偃息四洲。魂升紫極之",
    "T49n2036_012:0578b10": "境。悲夫。玉燭易往。促四序於炎涼。金箭",
    "T49n2036_012:0578b11": "難留。馳六龍於晷漏。恐波遷樹在。移溟",
    "T49n2036_012:0578b12": "海以變桑田。地是勢非。淪高岸而為幽谷。",
    "T49n2036_012:0578b13": "於是敬刻貞石式旌真境。銘不錄。",
    "T49n2036_012:0578b14": "三月庚申。百僚奉表美揚聖製。別詔禮部",
    "T49n2036_012:0578b15": "尚書許敬宗送碑文示法師玄奘。甲子奘",
    "T49n2036_012:0578b16": "率徒詣闕。奉表謝曰。造化之功。既播物而",
    "T49n2036_012:0578b17": "成教。聖人之道。亦因辭而見情。然則畫卦",
    "T49n2036_012:0578b18": "垂文。空談形於器宇。設爻分象。實未越於",
    "T49n2036_012:0578b19": "寰域。羲皇之德。尚見稱於前古。姬后之風。",
    "T49n2036_012:0578b20": "亦獨高於後代。豈若開物成務。闡八正以",
    "T49n2036_012:0578b21": "摛章。詮道立言。證三明而導俗。理窮天地",
    "T49n2036_012:0578b22": "之表。情該日月之外。校其優劣。斯為盛矣。",
    "T49n2036_012:0578b23": "共惟陛下金輪在運玉曆乘時。化洽四洲",
    "T49n2036_012:0578b24": "仁覃九有。道苞前聖功茂乃神。縱多能於",
    "T49n2036_012:0578b25": "生知。資率由於天至。始悲奩鏡即剏招提。",
    "T49n2036_012:0578b26": "俄樹勝幢乃敷文律。若乃天華欵發睿藻",
    "T49n2036_012:0578b27": "波騰。吞筆海而孕龍宮。掩詞林而苞鶴樹。",
    "T49n2036_012:0578b28": "內該八藏。外覈六經。奧而能典。宏而且密。",
    "T49n2036_012:0578b29": "使祇園遺迹。託寶思而彌高。奈苑餘芳。假",
    "T49n2036_012:0578c01": "瓊章而不朽。豈直抑揚夢境昭晰迷途。諒",
    "T49n2036_012:0578c02": "以鎔範四天牢籠三界者矣。奘以其文宜",
    "T49n2036_012:0578c03": "得聖筆自寫。因抗表勸請制不許。再表遂",
    "T49n2036_012:0578c04": "許之。",
    "T49n2036_012:0578c05": "四月八日。奘率京城僧尼。備幢旛寶輦香",
    "T49n2036_012:0578c06": "花梵儀扣芳林門迎御製碑。勅太常九部",
    "T49n2036_012:0578c07": "樂并長安萬年二縣樂戲及戚里侯王耆耋",
    "T49n2036_012:0578c08": "送之是日以雨不克。十四日遂迎之。舊史",
    "T49n2036_012:0578c09": "本紀云。帝御安福門樓觀。法師玄奘迎御",
    "T49n2036_012:0578c10": "製大慈恩寺碑導從。以天竺法儀。其徒甚",
    "T49n2036_012:0578c11": "盛。帝望之大悅。",
    "T49n2036_012:0578c12": "(九)　五月法師玄奘寢疾。勅尚藥奉御蔣孝",
    "T49n2036_012:0578c13": "章針醫上官琮專視病。又遣北門使者伺",
    "T49n2036_012:0578c14": "氣候遞報消息。奘因陳先朝以釋氏名位",
    "T49n2036_012:0578c15": "次道流之下。先帝晚年許為改正。又永徽",
    "T49n2036_012:0578c16": "初勅僧尼罪犯情難知者。同俗法推鞠。奘",
    "T49n2036_012:0578c17": "慮疾病委頓永隔天顏。附內使以聞。即日",
    "T49n2036_012:0578c18": "勅使報曰。所陳但佛道名位先朝處分事",
    "T49n2036_012:0578c19": "須平章。其同俗勅即為除落。師宜安意將",
    "T49n2036_012:0578c20": "息。奘疾尋愈。",
    "T49n2036_012:0578c21": "十一月會天后難月。命入宮祈福。及分難",
    "T49n2036_012:0578c22": "神光滿宮。自庭燭天因號佛光王(即中宗也)初帝",
    "T49n2036_012:0578c23": "甞謂奘曰。若生男子即聽出家。至是奘奉",
    "T49n2036_012:0578c24": "表請許。佛光王出家紹隆三寶。制可。",
    "T49n2036_012:0578c25": "(十　丁巳)　二月幸洛陽。詔奘陪駕。五月奘辭還陳",
    "T49n2036_012:0578c26": "留。改葬父母。勅有司給葬具。",
    "T49n2036_012:0578c27": "六月。召法師惠立與道士張惠。先辨二教",
    "T49n2036_012:0578c28": "先後。大臣臨證惠先義負。",
    "T49n2036_012:0578c29": "(十一)　金陵牛頭山法融禪師者。潤州廷陵人",
    "T49n2036_012:0579a01": "也。姓韋氏。年十九學通經史。尋閱大部般",
    "T49n2036_012:0579a02": "若曉達真空。忽一日歎曰。儒道世典非究竟",
    "T49n2036_012:0579a03": "法。般若正觀出世舟航。遂隱茅山投師落",
    "T49n2036_012:0579a04": "髮後入牛頭山幽棲寺北岩之石室。有百",
    "T49n2036_012:0579a05": "鳥銜花之異。唐貞觀中。四祖遙觀氣象。知",
    "T49n2036_012:0579a06": "彼山有奇異之人。乃躬自尋訪。問寺僧此",
    "T49n2036_012:0579a07": "間有道人否。曰出家兒那箇不是道人。祖",
    "T49n2036_012:0579a08": "曰。阿那箇是道人。僧無對。別僧云。此去山",
    "T49n2036_012:0579a09": "中十里許有一懶融。見人不起亦不合掌。莫",
    "T49n2036_012:0579a10": "是道人。祖遂入山。見師端坐自若曾無所",
    "T49n2036_012:0579a11": "顧。祖問曰。在此作什麼。師曰。觀心。祖曰。",
    "T49n2036_012:0579a12": "觀是何人。心是何物。師無對。起曰。師自何",
    "T49n2036_012:0579a13": "來。甞識道信大師否。曰即貧道是也融再",
    "T49n2036_012:0579a14": "拜請示心法。祖曰。夫百千法門同歸方寸。",
    "T49n2036_012:0579a15": "河沙妙德盡在心源。一切戒定慧門神通變",
    "T49n2036_012:0579a16": "化悉自具足不離汝心。一切煩惱業障本自",
    "T49n2036_012:0579a17": "空寂。一切因果皆如幻夢。無三界可出。無",
    "T49n2036_012:0579a18": "菩提可求。人與非人性相平等。大道虛曠",
    "T49n2036_012:0579a19": "絕思絕慮。如是之法汝今已得。更無欠少與",
    "T49n2036_012:0579a20": "佛何殊。汝但任心自在。莫作觀行。亦莫息",
    "T49n2036_012:0579a21": "心。莫起貪嗔。莫懷愁慮。蕩蕩無礙任意縱",
    "T49n2036_012:0579a22": "橫。不作諸善不造眾惡。行住坐臥觸目遇",
    "T49n2036_012:0579a23": "緣。皆是佛之妙用快樂無憂。故名為道。融",
    "T49n2036_012:0579a24": "曰。心既具足復誰是佛。又誰為心。祖曰。非",
    "T49n2036_012:0579a25": "心不問佛。問佛非不心。融曰。既不許作觀",
    "T49n2036_012:0579a26": "行。於境起時如何對治。祖曰。境緣無好醜。",
    "T49n2036_012:0579a27": "好醜起於心。心若不強名。妄情何由起。妄",
    "T49n2036_012:0579a28": "情既不起。真心任遍知。汝但隨心自在無",
    "T49n2036_012:0579a29": "復對治。即名常住法身無有變易。吾受璨",
    "T49n2036_012:0579b01": "大師頓宗法門。今以付汝。汝諦受吾言可",
    "T49n2036_012:0579b02": "止此山。當有五大士紹汝玄化。祖付法已",
    "T49n2036_012:0579b03": "歸于雙峯。師至顯慶二年閏正月二十三",
    "T49n2036_012:0579b04": "日。終於建初寺。壽六十四。臈四十一。窆于",
    "T49n2036_012:0579b05": "雞籠山。會送者萬餘人。廣如傳燈具載。",
    "T49n2036_012:0579b06": "(十二　戊午)　夏四月。追僧道各二七人入宮論議。道",
    "T49n2036_012:0579b07": "士李榮以本際立義。法師義褒徵曰。既標",
    "T49n2036_012:0579b08": "本際。為道本於際耶。際本於道耶。榮曰。互",
    "T49n2036_012:0579b09": "得。褒曰。若道本於際際為道本。則亦可際",
    "T49n2036_012:0579b10": "本於道道為際源。榮曰。亦通耳。褒曰。若本",
    "T49n2036_012:0579b11": "際與道互得相返。則亦可自然與道互相",
    "T49n2036_012:0579b12": "法也。榮曰。道法自然。自然不法道。褒曰。",
    "T49n2036_012:0579b13": "若爾則道本於際。本際不本於道矣。榮意",
    "T49n2036_012:0579b14": "前言之失不復主義。以他語嘲褒。褒正色",
    "T49n2036_012:0579b15": "曰。對萬乘之前立論。申明邪正以簡帝心。",
    "T49n2036_012:0579b16": "豈以他辭塵瀆天聽。榮慚服。帝嘉之令引",
    "T49n2036_012:0579b17": "榮退席。揖黃頤對褒談論。極莫而罷。",
    "T49n2036_012:0579b18": "(十三)　是歲法師玄奘抗表。辭入嵩山少林寺。",
    "T49n2036_012:0579b19": "專意譯經。降御札報曰。省表知欲晦迹岩",
    "T49n2036_012:0579b20": "泉。追遁遠而架往。託慮神寂。軌澄什以標",
    "T49n2036_012:0579b21": "今。仰揖風規是所欽尚。朕業空學寡靡究",
    "T49n2036_012:0579b22": "高深。然以淺識薄聞未見其可。法師津梁三",
    "T49n2036_012:0579b23": "界汲引四生。智皎心燈定凝意水。非情塵",
    "T49n2036_012:0579b24": "之所翳。豈識浪之能驚。道德可居。何必太",
    "T49n2036_012:0579b25": "華疊嶺。空寂可舍豈獨少室重巒。幸戢來",
    "T49n2036_012:0579b26": "言勿復重請。則市朝大隱。不獨貴於前賢。",
    "T49n2036_012:0579b27": "見聞弘益。更可珍於即代。奘進啟奉謝。略",
    "T49n2036_012:0579b28": "曰。昔季重蒙魏君之禮。唯敘睽離。惠遠辱",
    "T49n2036_012:0579b29": "晉后之書。才令給米。未覩辭兼空寂可舍",
    "T49n2036_012:0579c01": "之旨。誨示大隱市朝之情。故知人主之懷",
    "T49n2036_012:0579c02": "窮真罄俗。綜有該無。超羲軒而更高。駕曹",
    "T49n2036_012:0579c03": "馬而逾遠者矣。時奘公道震天下。謀欲禁",
    "T49n2036_012:0579c04": "止舊經唯弘新典。有禪師法冲者。善楞伽",
    "T49n2036_012:0579c05": "宗旨。雅為房梁公所重。因見奘而諫之曰。",
    "T49n2036_012:0579c06": "聞君將廢罷舊經不許弘宣。此未可也。法",
    "T49n2036_012:0579c07": "師頃依舊經入道。今若棄舊崇新。則法師",
    "T49n2036_012:0579c08": "亦當返初復依新經出家可乎。奘悟而止。",
    "T49n2036_012:0579c09": "(十四　己未)　四年帝在合璧宮。追僧道論義。法師會",
    "T49n2036_012:0579c10": "隱立五蘊義。法師神泰立九斷知義。道士",
    "T49n2036_012:0579c11": "李榮黃壽不知名義。茫如夢海。雖事往返",
    "T49n2036_012:0579c12": "而廓落無歸。遂勅道士立義。於是李榮立",
    "T49n2036_012:0579c13": "道生萬物義。法師惠立問曰。先生立道生",
    "T49n2036_012:0579c14": "萬物。未審此道是有知耶是無知耶。榮曰。",
    "T49n2036_012:0579c15": "人法地。地法天。天法道。既為天地之法。豈",
    "T49n2036_012:0579c16": "曰無知。立曰。必若有知則合唯生於善。何",
    "T49n2036_012:0579c17": "故亦生於惡。既善惡升沈叢雜混生則無知",
    "T49n2036_012:0579c18": "矣。請試劇陳之。如上古未開闢時。何不早",
    "T49n2036_012:0579c19": "生今日聖明子育黔黎與之榮樂。乃先誕",
    "T49n2036_012:0579c20": "共工蚩尤桀紂幽厲之徒而殘賊斯民耶。人",
    "T49n2036_012:0579c21": "臣之中。何不唯生稷契夔龍之輩。而使飛",
    "T49n2036_012:0579c22": "廉惡來靳尚新莽之儔諛諂其君致邦國",
    "T49n2036_012:0579c23": "傾亂耶。羽族之中。何不唯生鸞鳳嘉禽。而",
    "T49n2036_012:0579c24": "更生梟鏡惡鳥乎。毛群之中。何不唯生",
    "T49n2036_012:0579c25": "麒麟驊騮。復生豺狼豪蝟乎。以至草木",
    "T49n2036_012:0579c26": "等類美惡不同。既混糅俱生不別善惡。則",
    "T49n2036_012:0579c27": "道無知不能生物。云何得稱天地取法而",
    "T49n2036_012:0579c28": "生萬物乎。據佛世尊窮理盡性之教則天",
    "T49n2036_012:0579c29": "地萬物是業。眾生以業力故所感不同。以",
    "T49n2036_012:0580a01": "善業勝者。則琉璃為地。黃金為道。瓊樹蔭",
    "T49n2036_012:0580a02": "陌。玉葉垂亭。甘露充飡。綺衣為座。惡業多",
    "T49n2036_012:0580a03": "者。沙壤為地。瓦礫為衢。稗飯充飢。麻衣蔽",
    "T49n2036_012:0580a04": "體。泥行雨宿。霜穫暑耕。皆自業所感無",
    "T49n2036_012:0580a05": "人使之。吾子心迷不識。妄言道生。一何",
    "T49n2036_012:0580a06": "可憫。榮愕然不知所對。惠立乘機拂弄。",
    "T49n2036_012:0580a07": "榮亦杜默遂赧然下座。揖黃壽前席。立老",
    "T49n2036_012:0580a08": "子名義。法師會隱以老子國家先宗。既難",
    "T49n2036_012:0580a09": "其名恐有觸犯。即奏曰。黃壽身預黃冠不",
    "T49n2036_012:0580a10": "知諱忌。城狐社鼠猶事依憑。國家遠承龍",
    "T49n2036_012:0580a11": "德之後。陛下老氏子孫。豈有對人子孫而",
    "T49n2036_012:0580a12": "公談祖諱。至如五千言中大有好義。壽不",
    "T49n2036_012:0580a13": "能標列而說聖人之名。計罪論刑死有餘",
    "T49n2036_012:0580a14": "及。帝肯首曰。固當別立義。壽既遭沮挫",
    "T49n2036_012:0580a15": "慚汗失圖。雖事言對而次序乖越。及罷。帝",
    "T49n2036_012:0580a16": "曰。朕觀二家之論。宗旨竟未分明。法師惠",
    "T49n2036_012:0580a17": "立驟對曰。二家之論宗旨未明。實如明詔。",
    "T49n2036_012:0580a18": "何則眾僧立義道士不識其源。既恥無辭",
    "T49n2036_012:0580a19": "遂讜[言*翕]謾語。至如會隱立五蘊義。黃頤以",
    "T49n2036_012:0580a20": "蔭名來難。且蔭以覆蓋為宗。蘊以積聚為",
    "T49n2036_012:0580a21": "義。如色有十一。聚在色名之下。識有八種。",
    "T49n2036_012:0580a22": "積在一名之中。舉統以收稱為蘊義。若以",
    "T49n2036_012:0580a23": "蔭名見難義理全乖。又神泰立九斷知義。",
    "T49n2036_012:0580a24": "道士生來。未聞此名。論座雖登不知發問",
    "T49n2036_012:0580a25": "之處。無以遮慚遂浪作餘語。由是宗旨不",
    "T49n2036_012:0580a26": "明光瀆天聽。過在道士。然佛法大宗因緣",
    "T49n2036_012:0580a27": "為最。故云。未甞有一法不從因緣生。且如",
    "T49n2036_012:0580a28": "目見殿柱須具五緣。一識心不亂。二眼根",
    "T49n2036_012:0580a29": "不壞。三藉以光明。四有境現前。五中間無",
    "T49n2036_012:0580b01": "障。必具此緣方得見柱。若曦光已沒龍燭",
    "T49n2036_012:0580b02": "未明。縱有朱楹何由可見。又如嘉穀陽和",
    "T49n2036_012:0580b03": "之月。假水土人工則能萌芽。夏盛甕中冬",
    "T49n2036_012:0580b04": "藏地陷。緣不具故畢竟不生。而人亦然。",
    "T49n2036_012:0580b05": "內則業感為因。外則父母為緣。身方得",
    "T49n2036_012:0580b06": "生。父母乖違終無生理。乃至羽毛萬彙",
    "T49n2036_012:0580b07": "悉亦如之。故經云。深入緣起斷諸邪見。由",
    "T49n2036_012:0580b08": "佛智慧窮法實相。是稱無上正覺為人天",
    "T49n2036_012:0580b09": "師。外道之輩則不如是。或計諸法自然。即",
    "T49n2036_012:0580b10": "同此方莊老。或言無因。或云宿作。並是邪",
    "T49n2036_012:0580b11": "宗不明法本。又對御說依他遍計圓成三",
    "T49n2036_012:0580b12": "性之義。及辭出宮。少選勅內給事王君德",
    "T49n2036_012:0580b13": "傳宣曰。師等因緣義甚好。何不早論。詣道",
    "T49n2036_012:0580b14": "士李榮等傳勅曰。何不學佛經。於是榮等",
    "T49n2036_012:0580b15": "羞縮。為之氣塞。",
    "T49n2036_012:0580b16": "是歲帝勅奘三藏于玉華宮譯般若經。至",
    "T49n2036_012:0580b17": "龍朔三年冬十月二十三日纔畢。凡六百",
    "T49n2036_012:0580b18": "卷進上。帝嘉歎曰。朕以軍國務殷不及委",
    "T49n2036_012:0580b19": "讀。今觀佛經之大。若其瞻天望海莫測高",
    "T49n2036_012:0580b20": "深。以儒道九流方之。如河瀅之類溟渤也。",
    "T49n2036_012:0580b21": "而世云三教齊致者是妄談耳。",
    "T49n2036_012:0580b22": "(十五　庚申)　屈僧拜俗詔。帝初崇三寶。後復憍慢。",
    "T49n2036_012:0580b23": "四月十五日下詔。令沙門致敬君親。恐爽",
    "T49n2036_012:0580b24": "恒請。至十六日勅付有司詳議。是月二",
    "T49n2036_012:0580b25": "十一日大莊嚴寺威秀等上不拜表。至二",
    "T49n2036_012:0580b26": "十五日沙門道宣等上雍州牧沛王倫不拜",
    "T49n2036_012:0580b27": "表。二十七日宣等又上榮國夫人楊氏不",
    "T49n2036_012:0580b28": "拜俗啟及上敘佛教隆替事狀。大意是前",
    "T49n2036_012:0580b29": "朝代興替。然後引經不拜俗文。梵網經云。",
    "T49n2036_012:0580c01": "出家人法不向國王禮拜。不向父母禮拜。",
    "T49n2036_012:0580c02": "六親不敬。鬼神不禮。涅槃經第六卷云。出",
    "T49n2036_012:0580c03": "家人不禮敬在家人。四分律云。佛令諸比",
    "T49n2036_012:0580c04": "丘相次禮拜。不應禮拜一切白衣。佛本行",
    "T49n2036_012:0580c05": "經五十三卷云。輸頭檀王與諸眷屬百官",
    "T49n2036_012:0580c06": "次第禮佛足已。佛言。王今可禮優波璃并",
    "T49n2036_012:0580c07": "諸比丘足。王聞佛教即從座起頂禮五百",
    "T49n2036_012:0580c08": "比丘足。新出家者次第而禮。薩遮尼乾子",
    "T49n2036_012:0580c09": "經云。若謗聲聞辟支佛法及大乘法毀訾",
    "T49n2036_012:0580c10": "留難者犯根本罪。僧道宣尋白朝宰群公。",
    "T49n2036_012:0580c11": "伏見詔書令僧致敬君父。事理深遠非淺",
    "T49n2036_012:0580c12": "情能測。夫以出家之迹列聖齊規。真俗之",
    "T49n2036_012:0580c13": "科百王同軌。干木在魏。高抗而謁文侯。子",
    "T49n2036_012:0580c14": "陵居漢。長揖而尋光武。彼稱小道尚懷高",
    "T49n2036_012:0580c15": "蹈之門。豈此沙門不垂閑放之美者矣。",
    "T49n2036_012:0580c16": "沙門威秀等謹錄佛經。沙門不合跪拜父",
    "T49n2036_012:0580c17": "母。有損無益。其文如左。梵網如前。順正理",
    "T49n2036_012:0580c18": "云。國君不求比丘禮拜。略曰。玄教東漸六",
    "T49n2036_012:0580c19": "百餘載。上代皇王無不依經敬仰也。僧威",
    "T49n2036_012:0580c20": "秀等言。竊聞。真俗異區。桑門割有生之戀。",
    "T49n2036_012:0580c21": "幽顯殊服。田衣無拜首之容。理同越情道",
    "T49n2036_012:0580c22": "仍舛物。伏惟陛下匡振遠猷提獎幽概。既",
    "T49n2036_012:0580c23": "已崇之於國。亦以行之於家。足使捨俗無",
    "T49n2036_012:0580c24": "習俗之儀出家絕居家之敬。護法斯在提福",
    "T49n2036_012:0580c25": "莫先。自然教有可甄人知自勉。不勝誠懇",
    "T49n2036_012:0580c26": "之至。謹奉表以聞。于時上表者眾不煩具",
    "T49n2036_012:0580c27": "錄。備如弘明集○至五月十五日。大集文",
    "T49n2036_012:0580c28": "武百僚於中臺。將議其事。京邑沙門道宣",
    "T49n2036_012:0580c29": "等三百餘人競陳狀啟。紛諍不定。有司各",
    "T49n2036_012:0581a01": "以表聞。一右司成令狐德業等五百三十",
    "T49n2036_012:0581a02": "九人表請不合拜。一右兼司平太常閻立",
    "T49n2036_012:0581a03": "本等三百五十四人表請合拜。帝覽已下",
    "T49n2036_012:0581a04": "詔。朕啇確群議沈研幽頤。然箕頴之風",
    "T49n2036_012:0581a05": "高尚其事。遐想前代固亦有之。今於君處",
    "T49n2036_012:0581a06": "勿須致拜。其父母所慈育彌深。祗伏斯曠",
    "T49n2036_012:0581a07": "更將安設。自今已後即宜跪拜。主者施行。",
    "T49n2036_012:0581a08": "又至六月八日。京邑老人程士顒等上表。",
    "T49n2036_012:0581a09": "略曰。且高尚之風人王猶有抗禮。豈惟臣",
    "T49n2036_012:0581a10": "下。及受跪拜之儀。俯仰撫循無由啟處。意",
    "T49n2036_012:0581a11": "願國無兩敬。大開方外之迹。僧奉內教便",
    "T49n2036_012:0581a12": "得立身行道。不任私懷之至。謹奉表以聞。",
    "T49n2036_012:0581a13": "拜俗之條從茲泯定矣。",
    "T49n2036_012:0581a14": "(辛酉)　改龍翔。",
    "T49n2036_012:0581a15": "(癸亥)　帝苦風疾。委政武后。◎",
    "T49n2036_012:0581a16": "◎(甲子　五六)　改麟德武后專恣。",
    "T49n2036_012:0581a17": "(十六)　二月初五日。法師玄奘寢疾。命弟子大",
    "T49n2036_012:0581a18": "乘光錄所譯經論。凡一千三百三十有五",
    "T49n2036_012:0581a19": "卷。造彌勒像十俱胝。及疾革口誦色蘊不",
    "T49n2036_012:0581a20": "可得。受想行識不可得。眼界不可得。乃至",
    "T49n2036_012:0581a21": "意識界不可得。無明不可得。乃至菩提不",
    "T49n2036_012:0581a22": "可得。不可得亦不可得。復令左右同聲三",
    "T49n2036_012:0581a23": "唱。南謨慈氏如來應正等覺。願與含識速",
    "T49n2036_012:0581a24": "奉慈顏。南謨慈氏如來所居內院。願捨壽",
    "T49n2036_012:0581a25": "必生其中。遂右脇安臥而逝。春秋六十有",
    "T49n2036_012:0581a26": "三。是夕白虹四道自北亘南。貫井宿直慈",
    "T49n2036_012:0581a27": "恩寺塔。計聞于朝。帝哭之甚哀。顧左右曰。",
    "T49n2036_012:0581a28": "朕失國寶矣。輟朝三日。自終及葬五降御",
    "T49n2036_012:0581a29": "札。裒錄遺典勤恤喪事。俄異僧奉旃檀末",
    "T49n2036_012:0581b01": "香至。請依天竺法用塗法師之體。大乘光",
    "T49n2036_012:0581b02": "等以掩龕日久不欲開。其僧曰。別奉進旨。",
    "T49n2036_012:0581b03": "倘見拒即具奏。遂啟龕而顏色如生。香氣",
    "T49n2036_012:0581b04": "馥郁。其僧塗畢恍然不見。識者以為兜率",
    "T49n2036_012:0581b05": "內院人也。夏四月勅準佛世尊故事。斂以",
    "T49n2036_012:0581b06": "金棺銀槨。塔于滻東門。弟子神泰栖玄會",
    "T49n2036_012:0581b07": "隱惠立明濬義褒大乘光等。皆法門龍象",
    "T49n2036_012:0581b08": "焉。",
    "T49n2036_012:0581b09": "(十七)　道造偽經。天皇甲子。西京諸觀道士郭",
    "T49n2036_012:0581b10": "行真等東明觀李榮姚義玄劉道合會聖觀",
    "T49n2036_012:0581b11": "田仁惠郭蓋宗等。將隱沒道書重更修改。",
    "T49n2036_012:0581b12": "私竊佛經改換文句。人法名數三界六道",
    "T49n2036_012:0581b13": "五蔭十二入十八界三十七品大小法門。",
    "T49n2036_012:0581b14": "並偷安道經。并改長安經。為太上靈寶元",
    "T49n2036_012:0581b15": "陽經。改餘佛經別號勝牟尼經。或云太平",
    "T49n2036_012:0581b16": "經等。及改酒脯祭祀。用乾棗香水。以惑後",
    "T49n2036_012:0581b17": "人妖妄作矣。沙門道世表聞以辯真偽。其",
    "T49n2036_012:0581b18": "略曰。竊聞白馬東遊。三藏創茲而起。青牛",
    "T49n2036_012:0581b19": "西逝。二篇自此而興。或闡玄玄以化民。或",
    "T49n2036_012:0581b20": "明空空而救物。檢之圖牒指掌可知。所以",
    "T49n2036_012:0581b21": "發唱顯宗終乎此世。釋教翻譯時代炳然。",
    "T49n2036_012:0581b22": "文史備彰黎民不惑。至如道家玄籍。斯則",
    "T49n2036_012:0581b23": "不然。唯老子二篇李聃親闡。自餘經制皆",
    "T49n2036_012:0581b24": "雜凡情。何者前漢王褒造洞玄經。後漢張",
    "T49n2036_012:0581b25": "陵造靈寶經及章醮等二十四卷。吳葛孝",
    "T49n2036_012:0581b26": "先造上清經。晉世王浮造化胡經。又鮑靖",
    "T49n2036_012:0581b27": "造三皇經。齊朝陳顯明造六十四真步虛",
    "T49n2036_012:0581b28": "經。梁陶弘景造太清經及眾醮儀十卷。周",
    "T49n2036_012:0581b29": "武張賓之焦子順馬翼李運。挑攬佛經一",
    "T49n2036_012:0581c01": "千餘卷。隋輔惠祥改涅槃經為長安經。笑",
    "T49n2036_012:0581c02": "道論曰。道家妄註諸子三百五十卷為道",
    "T49n2036_012:0581c03": "經。又按漢明帝時。褚善信等總將道經諸",
    "T49n2036_012:0581c04": "子書等三十七部七百四十四卷。晉葛洪",
    "T49n2036_012:0581c05": "神仙傳云。老教所有度世消災之法凡九",
    "T49n2036_012:0581c06": "百三十卷。符書等七十卷。宋太始七年。陸",
    "T49n2036_012:0581c07": "修靜答明帝云。道家經書并藥方符圖等",
    "T49n2036_012:0581c08": "一千二百二十八卷云。一千九十卷已行",
    "T49n2036_012:0581c09": "於世。一百三十八卷猶在天宮。又檢玄都",
    "T49n2036_012:0581c10": "目錄。妄取藝文志書名。矯注八百八十四",
    "T49n2036_012:0581c11": "卷為道經。今玄都經目云。依宋陸氏所",
    "T49n2036_012:0581c12": "上之目。乃有六千三百六十三卷云。二千",
    "T49n2036_012:0581c13": "四十卷見有其本。四千三百二十三卷並",
    "T49n2036_012:0581c14": "未見。據此前數目有無不同虛妄明矣。增",
    "T49n2036_012:0581c15": "加卷目添足篇章。依傍佛經改頭換尾。或",
    "T49n2036_012:0581c16": "言名山唱出。或云仙洞飛來。何乃黃領獨",
    "T49n2036_012:0581c17": "知英賢不覩。書史無聞典籍不記。請問道",
    "T49n2036_012:0581c18": "士後世之經。為是老子別陳。為是天尊更",
    "T49n2036_012:0581c19": "說。縱其說也應有時方師資說處。代年邦",
    "T49n2036_012:0581c20": "月復是如何。如其有據容不流行。若也妄",
    "T49n2036_012:0581c21": "言理須焚剪。伏願當今明朝(云云)。由是郭行",
    "T49n2036_012:0581c22": "真等捨邪歸正。啟願文具如佛道論。",
    "T49n2036_012:0581c23": "(丙寅)　改乾封○尊老君為玄元皇帝○米斗五",
    "T49n2036_012:0581c24": "錢。",
    "T49n2036_012:0581c25": "(丁卯)　大教東被六百年矣○用麟德曆。",
    "T49n2036_012:0581c26": "(十八)　南山律師道宣卒。師京兆錢氏。父吏部",
    "T49n2036_012:0581c27": "尚書申。母夢月輪貫懷而孕。又夢梵僧語",
    "T49n2036_012:0581c28": "之曰。所孕者梁僧祐律師也。處胎彌十二",
    "T49n2036_012:0581c29": "月而生。九歲遍覽群書。十二善習文墨。十",
    "T49n2036_012:0582a01": "五師日嚴頵公。十六誦法華兩旬而徹。十",
    "T49n2036_012:0582a02": "七落髮。二十依首師進具戒。三衣唯布常",
    "T49n2036_012:0582a03": "坐一食。武德四年再依首師學律。性好禪",
    "T49n2036_012:0582a04": "那期修正定。頵曰。戒淨定明慧方有據。始",
    "T49n2036_012:0582a05": "聽未閒持犯焉識。七年徙居終南紵麻蘭",
    "T49n2036_012:0582a06": "若。始製行事鈔。正觀四年行般若三昧于",
    "T49n2036_012:0582a07": "清宮精舍。經九十日。龍化人形體覲聽法。",
    "T49n2036_012:0582a08": "沙彌染心顧盻其女。龍怒欲害之。念師教",
    "T49n2036_012:0582a09": "誡頓息惡心。攝毒吐井。白師勿飲此水。及",
    "T49n2036_012:0582a10": "往視之其井涌沸。又於雲際寺行此三昧。",
    "T49n2036_012:0582a11": "前後二十會。常感天童為之給侍。十九年",
    "T49n2036_012:0582a12": "偕奘公翻經弘福。筆受潤文推為上首。永",
    "T49n2036_012:0582a13": "徽元年復居紵麻。乾封二年春。天人告師",
    "T49n2036_012:0582a14": "曰。師報緣將盡。當生彌勒內宮。十月三十",
    "T49n2036_012:0582a15": "日。眾見空中。旛華交列。異香天樂。天人同",
    "T49n2036_012:0582a16": "聲。請師歸覲彌勒。上聞之。詔天下寺院圖",
    "T49n2036_012:0582a17": "形奉祀。穆宗製讚曰。代有覺人為如來使。",
    "T49n2036_012:0582a18": "龍鬼歸降天神奉事。聲飛五天辭驚萬里。",
    "T49n2036_012:0582a19": "金烏西沈佛日東舉。稽首歸依肇律宗主。",
    "T49n2036_012:0582a20": "懿宗朝諡澄照。師所撰刪定僧戒本(一卷今所盛行)",
    "T49n2036_012:0582a21": "　刪定比丘尼戒本(一卷)　注僧戒本(三卷)　戒疏(四卷)　注",
    "T49n2036_012:0582a22": "羯磨經(二卷)　羯磨疏(四卷)　行事鈔(二卷)　比丘尼鈔(三卷)",
    "T49n2036_012:0582a23": "　拾毘尼義鈔(三卷)　亡物輕重儀章服儀歸敬儀",
    "T49n2036_012:0582a24": "正行懺悔儀新學教誡儀(各一卷)　法華義苑(三十",
    "T49n2036_012:0582a25": "卷亡本)　釋迦方誌(二卷)　佛道論衡(四卷)　續高僧傳(三十卷)",
    "T49n2036_012:0582a26": "　後續僧傳(十卷)　廣弘明集(三十卷)　三寶感通記(三卷)　天",
    "T49n2036_012:0582a27": "人感通傳(一卷)　大唐內典錄(十卷)。",
    "T49n2036_012:0582a28": "(十九　戊辰)　改總章○詔僧道會于百福殿。定奪化",
    "T49n2036_012:0582a29": "胡經真偽。百官臨證。僧法明者預選入。方",
    "T49n2036_012:0582b01": "三教首座議論紛紜。明察其非是。即排眾",
    "T49n2036_012:0582b02": "出曰。老子化胡成佛之際。為作華言化之",
    "T49n2036_012:0582b03": "耶。為作胡語誘之。若作華言則胡人未善",
    "T49n2036_012:0582b04": "必作胡語。既傳此土須假翻譯。未審道流",
    "T49n2036_012:0582b05": "所謂化胡經者。於何朝代翻譯。筆授證義。",
    "T49n2036_012:0582b06": "當復為誰。於是舉眾愕然無能應者。公卿",
    "T49n2036_012:0582b07": "列辟咸服其切當。忻躍而罷。有勅搜聚天",
    "T49n2036_012:0582b08": "下化胡經焚棄。不在道經之數。既而洛京",
    "T49n2036_012:0582b09": "恒道觀桓彥道等奉表乞留。詔曰。三聖重",
    "T49n2036_012:0582b10": "光玄元統敘。豈忘老教偏意釋宗。朕志欵",
    "T49n2036_012:0582b11": "還淳情存去偽。理乖事舛者。雖在親而亦",
    "T49n2036_012:0582b12": "除。義符名當者。雖有冤而必錄。自今道經",
    "T49n2036_012:0582b13": "諸部有記及化胡事者。並宜削除。有司條",
    "T49n2036_012:0582b14": "為罪制。",
    "T49n2036_012:0582b15": "(庚午)　改咸亨。",
    "T49n2036_012:0582b16": "(癸酉)　上稱天皇。后稱天后。",
    "T49n2036_012:0582b17": "是歲讓和上四月八日生。有白氣六道貫",
    "T49n2036_012:0582b18": "天。太史奏聞。有德之象當應空門。帝曰。在",
    "T49n2036_012:0582b19": "何方位。史曰。安康分野。有頃金州太守韓",
    "T49n2036_012:0582b20": "偕具表奏聞。帝曰。道人之德國之善慶。勅",
    "T49n2036_012:0582b21": "偕親詣撫恤。兼厚賜養育之費。一家蒙之。",
    "T49n2036_012:0582b22": "後長出家。果傳六祖心印。住于南嶽光大",
    "T49n2036_012:0582b23": "教門也。",
    "T49n2036_012:0582b24": "(甲戌)　改上元。",
    "T49n2036_012:0582b25": "(二十　乙亥)　是年五祖弘忍大師示寂。師蘄州黃梅",
    "T49n2036_012:0582b26": "周氏子。生而岐嶷。兒時有異僧歎曰。是子",
    "T49n2036_012:0582b27": "闕七種相。不逮如來。後遇信大師得法。嗣",
    "T49n2036_012:0582b28": "化於破頭山。咸亨中有盧居士者名惠能。",
    "T49n2036_012:0582b29": "自遠來參。師問。汝自何來。曰嶺南。師曰。",
    "T49n2036_012:0582c01": "欲求何事。曰唯求作佛。祖曰。嶺南人無佛",
    "T49n2036_012:0582c02": "性。若為得佛。曰。人即有南北。佛性豈然。",
    "T49n2036_012:0582c03": "師知其異。乃訶之曰。著槽厰去。能禮足而",
    "T49n2036_012:0582c04": "退。便入碓坊服勞於杵臼之間。經旬月祖",
    "T49n2036_012:0582c05": "知付法時至。遂告眾曰。正法難解。不可徒",
    "T49n2036_012:0582c06": "記吾言將為已任。汝等各自隨意述一偈。",
    "T49n2036_012:0582c07": "若語意冥符衣法皆付。時會七百餘眾。神",
    "T49n2036_012:0582c08": "秀居第一座。學通內外眾所推仰。秀亦自",
    "T49n2036_012:0582c09": "負無出其右者。不復思惟。乃於廊壁間書",
    "T49n2036_012:0582c10": "一偈曰。身是菩提樹。心如明鏡臺。時時勤",
    "T49n2036_012:0582c11": "拂拭。莫遣惹塵埃。祖因行次見偈。心知秀",
    "T49n2036_012:0582c12": "之所為。因紿曰。後代依此修行亦得道果。",
    "T49n2036_012:0582c13": "眾聆此語人各諷誦。他日能在碓坊。聞偈",
    "T49n2036_012:0582c14": "乃問同列。此誰為之。同侶告以和上將欲",
    "T49n2036_012:0582c15": "付法各令述偈。此乃秀上座所為。能曰。美",
    "T49n2036_012:0582c16": "則美矣。了則未了。同侶共訶其謬妄。能至",
    "T49n2036_012:0582c17": "莫命童子引至廊間。能自執燭令童子於",
    "T49n2036_012:0582c18": "秀偈側寫偈曰。菩提本無樹。明鏡亦非臺。",
    "T49n2036_012:0582c19": "本來無一物。何假拂塵埃。祖復見此默念。",
    "T49n2036_012:0582c20": "必能之所為。因故為之語曰。此誰作亦未",
    "T49n2036_012:0582c21": "見性。眾以師弗許皆莫之顧。即於是夕潛",
    "T49n2036_012:0582c22": "使人自碓坊喚能至。告曰。諸佛出世為一",
    "T49n2036_012:0582c23": "大事因緣。隨機大小而引化之。遂有十地",
    "T49n2036_012:0582c24": "三乘頓漸等法。以為教門。然以微妙祕密",
    "T49n2036_012:0582c25": "圓明真實正法眼藏付于上首迦葉。展轉",
    "T49n2036_012:0582c26": "傳授二十八世。至菩提達磨大師屆于此",
    "T49n2036_012:0582c27": "土得可祖。承襲以至于吾。吾今授汝。并所",
    "T49n2036_012:0582c28": "傳袈裟用以表信。汝善護持勿令斷絕。聽",
    "T49n2036_012:0582c29": "吾偈曰。有情來下種。因地果還生。無情既",
    "T49n2036_012:0583a01": "無種。無性亦無生。能受畢乃曰。法則既受。",
    "T49n2036_012:0583a02": "衣付何人。師曰。昔達磨初至。人未之信。故",
    "T49n2036_012:0583a03": "傳此衣以明得法。今信心已熟。衣乃爭端。",
    "T49n2036_012:0583a04": "止於汝身勿復傳也。且當遠引俟時行化。",
    "T49n2036_012:0583a05": "所謂受衣之人命如懸絲。能曰。當隱何",
    "T49n2036_012:0583a06": "所。祖曰。逢懷且止。遇會即藏。能禮足捧",
    "T49n2036_012:0583a07": "衣而出。通夕南邁。眾皆未知。祖由是三日",
    "T49n2036_012:0583a08": "不上堂。眾疑之因致問。祖曰。吾道行矣。又",
    "T49n2036_012:0583a09": "問。衣法誰傳。祖曰。能者傳之。眾意盧居士",
    "T49n2036_012:0583a10": "名能必此人也。共力推尋能已不在。至有",
    "T49n2036_012:0583a11": "相率而物色追之者。祖既付法已。復經四",
    "T49n2036_012:0583a12": "載而寂。塔于東山。代宗諡大滿禪師法雨",
    "T49n2036_012:0583a13": "之塔。",
    "T49n2036_012:0583a14": "舊唐史云。後魏末有僧達磨者。本天竺王",
    "T49n2036_012:0583a15": "子。以讓國出家。得禪宗妙法云。自釋迦相",
    "T49n2036_012:0583a16": "傳有衣鉢為記世相傳授。達磨將衣鉢航",
    "T49n2036_012:0583a17": "海而來。初至梁國。武帝問以有為之事。達",
    "T49n2036_012:0583a18": "磨不悅。乃之魏隱于嵩山少林寺。遇毒而",
    "T49n2036_012:0583a19": "卒。其年魏使於葱嶺回見之。門徒發其墓。",
    "T49n2036_012:0583a20": "但有隻履而已。達磨傳惠可。可甞斷臂以",
    "T49n2036_012:0583a21": "求其法。可傳僧璨。璨傳道信。信傳弘忍。忍",
    "T49n2036_012:0583a22": "姓周氏。黃梅人。與信並住東山寺。世謂其",
    "T49n2036_012:0583a23": "法為東山法門。",
    "T49n2036_012:0583a24": "論曰。舊史敘諸祖雖簡略。然大要與寶",
    "T49n2036_012:0583a25": "林傳燈之說皆合。至謂達磨遇毒而卒及",
    "T49n2036_012:0583a26": "魏使復於葱嶺見之。則毒與卒果有之乎。",
    "T49n2036_012:0583a27": "世稱五祖前身蓋栽松道者。往見四祖將",
    "T49n2036_012:0583a28": "付以衣法。俄惜之曰。汝耄矣。雖嗣化能復",
    "T49n2036_012:0583a29": "幾何。倘再來可也。五祖因託質周氏。無",
    "T49n2036_012:0583b01": "父而生。母幾受禍僅死而免。四祖果忍死",
    "T49n2036_012:0583b02": "以遲其來。卑以大法。噫吾祖出入死生",
    "T49n2036_012:0583b03": "正游戲耳。自非果位上聖。孰能與於此哉。",
    "T49n2036_012:0583b04": "(丙子)　改儀鳳。",
    "T49n2036_012:0583b05": "(二十一)　北印度佛陀波利尊者。至五臺清涼山",
    "T49n2036_012:0583b06": "逢一叟問曰。爾來何為。利曰。求禮覲文",
    "T49n2036_012:0583b07": "殊。叟曰。帶佛頂尊勝呪來否。利曰。未也。",
    "T49n2036_012:0583b08": "叟曰。此土眾生滋惡。而出家者犯四棄尤",
    "T49n2036_012:0583b09": "多。不持此呪隨行遠來奚益。能回取之以",
    "T49n2036_012:0583b10": "流此土可乎。波利作禮而返。以開曜元年",
    "T49n2036_012:0583b11": "取其呪至於長安。有旨命日照三藏翻譯。",
    "T49n2036_012:0583b12": "帝聞此呪靈驗特異。祕之禁掖。波利屢奏",
    "T49n2036_012:0583b13": "請布中外。高宗不得已從之。利即辭入五",
    "T49n2036_012:0583b14": "臺。後不知終。時南天竺有菩提流志。習頭",
    "T49n2036_012:0583b15": "陀行。從耶舍瞿沙受道。為西域宗師名震",
    "T49n2036_012:0583b16": "中夏。帝聞風而悅之。因使西域有詔敦請。",
    "T49n2036_012:0583b17": "(己卯)　改調露。",
    "T49n2036_012:0583b18": "(庚辰)　改永隆。",
    "T49n2036_012:0583b19": "(辛巳)　改開曜。",
    "T49n2036_012:0583b20": "(壬午)　改永淳。",
    "T49n2036_012:0583b21": "(二十二)　是歲慈恩法師窺基卒。世壽五十有一。",
    "T49n2036_012:0583b22": "有詔傷悼御製畫像贊。勅葬樊川北渠。近",
    "T49n2036_012:0583b23": "奘公之塋。基貌豐碩長八尺。氣概萬夫項",
    "T49n2036_012:0583b24": "上有玉枕。十指紋皆盤折如印。見者讋",
    "T49n2036_012:0583b25": "伏。然心慈善誨人。晚節祈生內院。循戒彌",
    "T49n2036_012:0583b26": "篤。甞造玉文殊像。及金寫大般若經。皆瑞",
    "T49n2036_012:0583b27": "應。初南山宣律師。以弘律名震五天。感天",
    "T49n2036_012:0583b28": "厨供饌。每薄基三車之玩。甚不為禮。基甞",
    "T49n2036_012:0583b29": "訪宣。其日過午而天饌不至。及基辭去天",
    "T49n2036_012:0583c01": "神乃降。宣責以後時。天曰。適見大乘菩薩",
    "T49n2036_012:0583c02": "在此翊衛嚴甚。故無自而入。宣聞之大驚。",
    "T49n2036_012:0583c03": "於是遐邇增敬焉。先是奘公親授西域戒",
    "T49n2036_012:0583c04": "賢師瑜伽師地唯識宗。而基盡領其妙恢",
    "T49n2036_012:0583c05": "廓源流。天下後世。尊之目為三乘法相顯",
    "T49n2036_012:0583c06": "理宗。謂之慈恩教。",
    "T49n2036_012:0583c07": "隱士孫思邈卒。年百餘。善莊老及陰陽推",
    "T49n2036_012:0583c08": "步醫藥之術。尤重釋典。世稱孫真人焉。",
    "T49n2036_012:0583c09": "(癸未)　改弘道。十一月上崩。遺詔軍國大事取",
    "T49n2036_012:0583c10": "天后處分。太子顯即位。",
    "T49n2036_012:0583c11": "(二十三)　法師玄惲卒。惲字道世。或云名道世。",
    "T49n2036_012:0583c12": "以避太宗偏諱故以字行。三學洞貫。甞慨",
    "T49n2036_012:0583c13": "教藏及古今圖史之博而學者難以備究。",
    "T49n2036_012:0583c14": "因撰法苑珠林凡一百卷。各開門類。識者",
    "T49n2036_012:0583c15": "重其精博云。",
    "T49n2036_012:0583c16": "高帝於是年崩。中宗即位數月。天后廢為",
    "T49n2036_012:0583c17": "廬陵王。幽于房州。天后臨朝稱制。是為則",
    "T49n2036_012:0583c18": "天。明年七月沙門十輩詣闕上大雲經。盛",
    "T49n2036_012:0583c19": "稱則天當即宸極。則天大悅。賜十沙門紫",
    "T49n2036_012:0583c20": "方袍銀龜袋。頒經于天下郡國。各建大雲",
    "T49n2036_012:0583c21": "寺。九月則天革唐命改國號周。自稱聖神",
    "T49n2036_012:0583c22": "皇帝。",
    "T49n2036_012:0583c23": "(甲申)　中宗顯改元嗣聖(二月改文明。正月立韋玄禎女為后。上謂我以天下與韋",
    "T49n2036_012:0583c24": "玄禎。何不可。二月天后廢上為廬陵王。立其弟豫王旦為帝。居於別殿。天后臨朝)。",
    "T49n2036_012:0583c25": "(二十四)　則天武后曌改元光宅(一云。順聖曌并州文水人也。父武士",
    "T49n2036_012:0583c26": "彠。官至工部尚書荊州都督。封應國公。天后甞為尼於感業寺。時年十四。天皇幸寺見而悅之。選為昭儀。",
    "T49n2036_012:0583c27": "進號宸妃。帝崩后攝政。立諸武為王。甲辰大定。及天后疾。狄梁公仁傑等。迎廬陵王登位。明年乙巳崩于",
    "T49n2036_012:0583c28": "上陽。壽八十一。附之乾陵。在位二十一年)。",
    "T49n2036_012:0583c29": "(乙酉)　改垂拱○制母齊縗。古者母亡朞年而",
    "T49n2036_012:0584a01": "已。喪服篇云。天無二日。士無二主。國無",
    "T49n2036_012:0584a02": "二君。家無二尊。以一制朞年禮也。自天皇",
    "T49n2036_012:0584a03": "上元元年。天后表請。父在為母三年。下詔",
    "T49n2036_012:0584a04": "依行。至今垂拱始編入格。",
    "T49n2036_012:0584a05": "(二十五　丙戌)　歸政於帝。帝固辭。后乃臨朝○始建",
    "T49n2036_012:0584a06": "明堂。貞觀五年欲建明堂。勅孔頴達等十",
    "T49n2036_012:0584a07": "人定議制度。不成乃止。天皇永徽三年。",
    "T49n2036_012:0584a08": "宣問無式樣。群儒執議不定又止。乾封至",
    "T49n2036_012:0584a09": "三年。下詔又令群儒取議。復不克定而止",
    "T49n2036_012:0584a10": "焉。天后垂拱二年。又取議群儒創制。垂拱",
    "T49n2036_012:0584a11": "四年正月五日功畢。其制凡高二百九十",
    "T49n2036_012:0584a12": "四尺。東西南北各三百尺。而有三層。下",
    "T49n2036_012:0584a13": "設四方。中十二辰。上設二十四氣。鑄銕為",
    "T49n2036_012:0584a14": "槽。二十四步為辟雍之水。造舟為梁以通",
    "T49n2036_012:0584a15": "道路。與前代制度有別。夏曰世室。殷曰垂",
    "T49n2036_012:0584a16": "屋。周曰明堂也。",
    "T49n2036_012:0584a17": "(二十六)　是年有慶山始出。唐五行志曰。垂拱",
    "T49n2036_012:0584a18": "二年九月。雍州新豐縣有大風雷電震吼",
    "T49n2036_012:0584a19": "涌出一山。高二十丈。有池周三百畝。池有",
    "T49n2036_012:0584a20": "龍鳳之形禾麥之異。天后以為休應。故名",
    "T49n2036_012:0584a21": "曰慶山。",
    "T49n2036_012:0584a22": "(己丑)　改永昌。",
    "T49n2036_012:0584a23": "(庚寅)　改天授○二月辛酉。后策貢士於洛城",
    "T49n2036_012:0584a24": "殿。殿試始此○九月改元建國。號曰周。至",
    "T49n2036_012:0584a25": "朔同日用周正。",
    "T49n2036_012:0584a26": "(壬辰)　改如意。又改長壽。",
    "T49n2036_012:0584a27": "(甲午)　改延載。",
    "T49n2036_012:0584a28": "(乙未)　改證聖。九月又改。天冊萬歲。",
    "T49n2036_012:0584a29": "(二十七)　是歲則天加號天冊金輪聖神皇帝。作",
    "T49n2036_012:0584b01": "七寶。復聞于闐國梵本華嚴大經。即遣使",
    "T49n2036_012:0584b02": "奉玉帛往求之。并請彼國善梵學者一人。",
    "T49n2036_012:0584b03": "隨經以來。於是于闐主以實叉難提(此云喜學)妙",
    "T49n2036_012:0584b04": "華嚴宗旨遣赴命。則天見之大悅。詔入大",
    "T49n2036_012:0584b05": "遍空寺。同三藏菩提流志法師神測玄景",
    "T49n2036_012:0584b06": "復禮等翻譯華嚴。則天時幸其寺。親施供",
    "T49n2036_012:0584b07": "饌焉。至聖曆二年十月八日功畢。成八十",
    "T49n2036_012:0584b08": "卷。",
    "T49n2036_012:0584b09": "(二十八)　天冊萬歲元年。詔沙彌康法藏於太原",
    "T49n2036_012:0584b10": "寺。開示華嚴宗旨。方緒經題感白光昱然",
    "T49n2036_012:0584b11": "自口而出。須臾成蓋。停空久之。萬眾歡呼",
    "T49n2036_012:0584b12": "嘆異。都講僧恒奏其事。則天悅。有旨命京",
    "T49n2036_012:0584b13": "城十大德為藏授滿分戒。賜號賢首。詔入",
    "T49n2036_012:0584b14": "大遍空寺參譯經。",
    "T49n2036_012:0584b15": "(二十九)　是歲詔嵩嶽惠安禪師。入禁中問道。",
    "T49n2036_012:0584b16": "與神秀禪師同被欽重。則天甞問安甲子",
    "T49n2036_012:0584b17": "幾何。對曰不記。曰何以不記。安曰。生死之",
    "T49n2036_012:0584b18": "身有若循環。環無起盡焉用記為。況識心",
    "T49n2036_012:0584b19": "流注無有間斷。見漚起者乃妄想耳。從初",
    "T49n2036_012:0584b20": "識至動相滅時。亦只如此。何年月而可記",
    "T49n2036_012:0584b21": "乎。則天嘆美久之。時安春秋百餘。而天下",
    "T49n2036_012:0584b22": "之人稱為老安國師。",
    "T49n2036_012:0584b23": "(丙申)　改萬歲登封。又改通天萬歲。",
    "T49n2036_012:0584b24": "(丁酉)　改神功。",
    "T49n2036_012:0584b25": "(戊戌)　改聖曆。迎中宗于房陵。立為太子。姚玄",
    "T49n2036_012:0584b26": "崇相。",
    "T49n2036_012:0584b27": "(三十)　五月戊辰。淨義三藏自西域還。獲梵本",
    "T49n2036_012:0584b28": "經論四百餘部。及金剛座真容舍利三百",
    "T49n2036_012:0584b29": "餘粒則天降蹕上東門迎勞。安置佛授記",
    "T49n2036_012:0584c01": "寺。未幾詔入大遍空寺。同實叉難提等譯",
    "T49n2036_012:0584c02": "經證義。明年十月新華嚴經成。實叉難提",
    "T49n2036_012:0584c03": "等奉表奏上。則天親製序引。御太極殿宣",
    "T49n2036_012:0584c04": "示百官。其護法弘通無出天后之德矣。法",
    "T49n2036_012:0584c05": "師姓張。齊州范陽人。家世珪璋。十五有西",
    "T49n2036_012:0584c06": "行志。三十七歲方遂雅懷。是年乃旋也。",
    "T49n2036_012:0584c07": "(己亥)　天后重眉八字○慶山佛現。勅建寺宇",
    "T49n2036_012:0584c08": "○李白生。",
    "T49n2036_012:0584c09": "(庚子)　改久視○十月復夏正。",
    "T49n2036_012:0584c10": "(三十一)　詔斂天下僧錢。日一文聚作大像於白",
    "T49n2036_012:0584c11": "馬阪。宰相狄仁傑上疏諫曰。為政之本必",
    "T49n2036_012:0584c12": "先人事。陛下矜念群生迷謬弱喪無歸。欲",
    "T49n2036_012:0584c13": "令像法兼行覩相生善。然今之伽藍制過",
    "T49n2036_012:0584c14": "宮室。窮奢極壯刻繪盡功。寶技殫於綴嚴。",
    "T49n2036_012:0584c15": "瓌材極於輪奐。工不役鬼。物不天來。既皆",
    "T49n2036_012:0584c16": "出於民。將何以堪之。且生之有時。用之無",
    "T49n2036_012:0584c17": "度。編戶所奉常若不充。痛切肌膚不辭捶",
    "T49n2036_012:0584c18": "楚。游僧一說矯陳禍福。剪髮解衣仍漸其",
    "T49n2036_012:0584c19": "少。亦有離間骨肉事均路人。身自納妻謂",
    "T49n2036_012:0584c20": "無彼我。皆託佛法掛誤愚人。里陌動有經",
    "T49n2036_012:0584c21": "坊。闤闠尤多精舍。化誘諄切倍於官徵。法",
    "T49n2036_012:0584c22": "事供需嚴逾制勅。膏腴物業水磑庄園。富",
    "T49n2036_012:0584c23": "有其多不知厭斁。逃丁辟罪駢集法門。且",
    "T49n2036_012:0584c24": "一夫不耕猶受其弊。浮食者眾又劫人財。",
    "T49n2036_012:0584c25": "臣每念之實切悲痛。昔梁武簡文捨施無",
    "T49n2036_012:0584c26": "算。及三維浪沸五嶺烟騰。列剎盈衢莫救",
    "T49n2036_012:0584c27": "危亡之禍。緇衣蔽路。豈有勤主之功。況北",
    "T49n2036_012:0584c28": "風塵屢擾征役稍繁。遽興此務力所未堪。",
    "T49n2036_012:0584c29": "伏惟功德無量。何必興建大像以勞費為",
    "T49n2036_012:0585a01": "名乎。雖斂僧錢百未及一。尊容既廣不可",
    "T49n2036_012:0585a02": "露居。覆以百層尚憂未遍。臣今兼採眾議。",
    "T49n2036_012:0585a03": "咸以為如來設教以慈悲為主。普濟群品",
    "T49n2036_012:0585a04": "是其用心。豈以勞人而存虛飾哉。疏奏。則",
    "T49n2036_012:0585a05": "天不納。",
    "T49n2036_012:0585a06": "論曰。法師支遁曰。沙門之於世也。猶虛舟",
    "T49n2036_012:0585a07": "之寄大壑耳。其來不以事退亦乘閑。四海",
    "T49n2036_012:0585a08": "之內竟自無宅。邦亂則振錫孤游。道洽則",
    "T49n2036_012:0585a09": "忻然共萃。蓋謂吾徒於天下固無事人也。",
    "T49n2036_012:0585a10": "至末法敗道之徒苟安衣食者。於狄梁公",
    "T49n2036_012:0585a11": "之論。殆不可得而諱焉。嗚呼是豈真沙門",
    "T49n2036_012:0585a12": "者所為哉。疏謂如來設教以普濟群品為",
    "T49n2036_012:0585a13": "心。詎以勞人而存虛飾。此不獨匡則天之",
    "T49n2036_012:0585a14": "失。抑有以輔吾佛之正教也。與夫後世泛",
    "T49n2036_012:0585a15": "然排佛老以苟名者雲泥矣。",
    "T49n2036_012:0585a16": "(辛丑)　改大足。又改長安。",
    "T49n2036_012:0585a17": "則天將建大像。御史張廷珪復上疏諫曰。",
    "T49n2036_012:0585a18": "夫佛者以覺知為義。因心而成。不可以諸",
    "T49n2036_012:0585a19": "相見也。經云。若以色見我。以音聲求我。是",
    "T49n2036_012:0585a20": "人行邪道。不能見如來。此真如之果。不可",
    "T49n2036_012:0585a21": "以外求也。陛下信心歸依發弘誓願。壯其",
    "T49n2036_012:0585a22": "塔廟廣其尊容。已遍於天下久矣。蓋有為",
    "T49n2036_012:0585a23": "住相布施。非最上第一希有之法。何以知",
    "T49n2036_012:0585a24": "之。經云。若人滿三千大千世界七寶以用",
    "T49n2036_012:0585a25": "布施其福甚多。不如有人於此經中受持四",
    "T49n2036_012:0585a26": "句偈等為人演說其福勝彼。如佛所說。則",
    "T49n2036_012:0585a27": "陛下傾四海之財。竭萬夫之力。窮山之木",
    "T49n2036_012:0585a28": "以為塔寺。極冶之金以為尊像。勞則多矣。",
    "T49n2036_012:0585a29": "費則甚矣。其所獲福乃不若禪房之匹夫。",
    "T49n2036_012:0585b01": "菩薩所作福德不應貪著。蓋有為之法不",
    "T49n2036_012:0585b02": "足高也。況此營建事因土木。或開發盤礴",
    "T49n2036_012:0585b03": "峻築基階。或塞穴洞通轉採斫。碾壓虫螘",
    "T49n2036_012:0585b04": "動盈巨億。豈佛標坐夏之義。憫蠢動而不",
    "T49n2036_012:0585b05": "忍害其生乎。又役鬼不可。惟人是營。通計",
    "T49n2036_012:0585b06": "工匠率多貧寠。朝歐莫役勞筋苦骨。簞食",
    "T49n2036_012:0585b07": "飄飲晨炊星飯。飢渴所致疾疹交集。豈佛",
    "T49n2036_012:0585b08": "標徒行之義愍畜產而不忍苦其力乎。又",
    "T49n2036_012:0585b09": "營築之役僧尼是稅。雖展轉乞匃窮乏尤",
    "T49n2036_012:0585b10": "多。州縣徵輸星火逼迫。或謀計靡所。或",
    "T49n2036_012:0585b11": "粥賣以充。怨聲載路和氣不洽。豈佛標喜",
    "T49n2036_012:0585b12": "捨之義愍愚蒙而不忍奪其產乎。且邊朔",
    "T49n2036_012:0585b13": "未寧軍裝日急。天下虛竭海內勞弊。伏惟",
    "T49n2036_012:0585b14": "陛下慎之重之。思菩薩之行。為利益一切",
    "T49n2036_012:0585b15": "眾生。應如是布施。則其福德若東西南北",
    "T49n2036_012:0585b16": "四維上下虛空不可思量矣。何必勤於住",
    "T49n2036_012:0585b17": "相彫蒼生之業崇不急之務哉。臣以時政",
    "T49n2036_012:0585b18": "言之。則宜先邊境畜府庫養人力。以佛教",
    "T49n2036_012:0585b19": "論之。則宜救危苦滅諸相崇無為。伏惟察",
    "T49n2036_012:0585b20": "臣之言行佛之行。務以理為尚。無以人廢",
    "T49n2036_012:0585b21": "言。疏奏則天大悅。御長生殿召見廷珪。賜",
    "T49n2036_012:0585b22": "以金帛。",
    "T49n2036_012:0585b23": "(三十二)　是歲詔賢首法師法藏。於東都佛授記",
    "T49n2036_012:0585b24": "寺講新華嚴經。至華藏世界感大地震動。",
    "T49n2036_012:0585b25": "逾時乃息。即日召對長生殿。問帝網十重",
    "T49n2036_012:0585b26": "玄門海印三昧參合六相總別同異成壞之",
    "T49n2036_012:0585b27": "義。藏敷宣有緒玄旨通貫。則天驟聞茫然",
    "T49n2036_012:0585b28": "驚異。伸請再三。藏就指殿隅金師子為曉",
    "T49n2036_012:0585b29": "譬之。能所謂一毛頭師子。百億毛頭師子。",
    "T49n2036_012:0585c01": "則天豁然領解。由是集其語。目為金師子",
    "T49n2036_012:0585c02": "章。初雲華寺儼尊者。傳杜順華嚴宗旨。藏",
    "T49n2036_012:0585c03": "執侍儼盡傳其教。及儼去世藏以巾幘說",
    "T49n2036_012:0585c04": "法。於是京城耆德連名抗表乞度為僧。凡",
    "T49n2036_012:0585c05": "藏落髮受具皆則天特旨。又甞為則天以",
    "T49n2036_012:0585c06": "十圓鏡置八隅上下。皆使相向中安佛像",
    "T49n2036_012:0585c07": "然燭照之。則鏡鏡現像互相攝入。及觀之",
    "T49n2036_012:0585c08": "者交羅齊現。以表剎海十界普容無盡之",
    "T49n2036_012:0585c09": "旨。藏沒清涼國師澄觀宗其教。天下學者",
    "T49n2036_012:0585c10": "宗之。目為一念圓融具德宗。謂之賢首教。",
    "T49n2036_012:0585c11": "(壬寅)　○初試武舉。",
    "T49n2036_012:0585c12": "(三十三)　是年則天鑄像之費將具。納言李嶠上",
    "T49n2036_012:0585c13": "疏諫曰。臣聞。佛法慈愍菩薩護持。唯志利",
    "T49n2036_012:0585c14": "益群生非假修崇土木。伏聞。造像稅非戶",
    "T49n2036_012:0585c15": "口錢出僧尼。非假州縣祗承不能濟辦。且",
    "T49n2036_012:0585c16": "天下編戶貧弱者眾。或傭力客作以濟糇",
    "T49n2036_012:0585c17": "糧。或賣田貼舍以供王役。今造像錢數已",
    "T49n2036_012:0585c18": "有一十七萬緡。若以散施廣濟貧窮。人與",
    "T49n2036_012:0585c19": "一千尚濟一十七萬戶。拯飢寒之弊。省勞",
    "T49n2036_012:0585c20": "役之勤。順諸佛慈悲之心。廣人主停毒之",
    "T49n2036_012:0585c21": "意。則人神胥悅功德無量。則天不納。是冬",
    "T49n2036_012:0585c22": "像成。率百僚禮祀。",
    "T49n2036_012:0585c23": "(三十四　乙巳)　中宗改神龍(高宗第七子。母曰則天皇后。納狄仁傑諫。正月張柬之桓彥範等",
    "T49n2036_012:0585c24": "五王。以兵誅姦臣而迎帝即位。遷則天于上陽宮。冬崩。二月復國號曰唐○老君為玄元皇帝。景隆四年韋",
    "T49n2036_012:0585c25": "后安樂公主。於餅中進毒上崩。壽五十五。奉相王旦即位)。",
    "T49n2036_012:0585c26": "(三十五)　正月流房融于高州。夏四月融。於廣",
    "T49n2036_012:0585c27": "州遇梵僧般剌密諦齎楞嚴梵夾至。刺史",
    "T49n2036_012:0585c28": "請就制止道場宣譯。融筆授。及譯經十卷",
    "T49n2036_012:0585c29": "畢。般刺復携梵本歸于天竺。",
    "T49n2036_012:0586a01": "(三十六)　是月中宗降御札。召曹溪六祖惠能",
    "T49n2036_012:0586a02": "入京。其辭曰。朕請安秀二師宮中供養。萬",
    "T49n2036_012:0586a03": "機之暇每究一乘。二師並推讓云。南方有",
    "T49n2036_012:0586a04": "能禪師。密授忍大師衣法。可就彼問。今遣",
    "T49n2036_012:0586a05": "內侍薛簡馳詔迎請。願師慈念速赴上京。",
    "T49n2036_012:0586a06": "師以表辭疾願終林麓。薛簡曰。京城禪德",
    "T49n2036_012:0586a07": "皆云。欲得會道當須坐禪集定。若不因禪",
    "T49n2036_012:0586a08": "定而得解脫者。未之有也。未審師所說法",
    "T49n2036_012:0586a09": "如何。師曰。道由心悟。豈在坐耶。經云。若",
    "T49n2036_012:0586a10": "見如來若坐若臥。是行邪道。何則無所從",
    "T49n2036_012:0586a11": "來亦無所去若無生滅。是如來清淨禪。諸",
    "T49n2036_012:0586a12": "法空寂。是如來清淨坐。究竟無證。豈況坐",
    "T49n2036_012:0586a13": "耶。簡曰。弟子回朝主上必問。願師慈悲",
    "T49n2036_012:0586a14": "指示心要令得見性明道。祖曰。道無明暗。",
    "T49n2036_012:0586a15": "明暗是代謝之義。明明無盡亦是有盡。簡",
    "T49n2036_012:0586a16": "曰。明喻智慧。暗況煩惱。學道人儻不以智",
    "T49n2036_012:0586a17": "慧照破煩惱。生死憑何出離。師曰。若以智",
    "T49n2036_012:0586a18": "慧照煩惱者。此是二乘小兒羊車等機。上",
    "T49n2036_012:0586a19": "智大根悉不如是。簡曰。何謂大乘見解。師",
    "T49n2036_012:0586a20": "曰。明與無明其性無二。無二之性即是實",
    "T49n2036_012:0586a21": "性。實性者處凡愚而不減。在聖賢而不增。",
    "T49n2036_012:0586a22": "住煩惱而不亂。居禪定而不寂。不斷不常",
    "T49n2036_012:0586a23": "不來不去。不在中間及其內外。不生不滅。",
    "T49n2036_012:0586a24": "性相如如常住不遷。名之曰道。簡曰。師說",
    "T49n2036_012:0586a25": "不生不滅。何異外道。師曰。外道將滅止生",
    "T49n2036_012:0586a26": "以生顯滅。滅猶不滅。生說無生。我說本自",
    "T49n2036_012:0586a27": "不生今亦無滅。所以不同外道。汝欲知心",
    "T49n2036_012:0586a28": "要但一切善惡都莫思量。自然得入清淨心",
    "T49n2036_012:0586a29": "體。湛然常住妙用恒沙。簡禮辭歸闕。表上",
    "T49n2036_012:0586b01": "師語。帝咨美久之。尋遣使賜袈裟瓶鉢等。",
    "T49n2036_012:0586b02": "諭天子嚮慕之意。",
    "T49n2036_012:0586b03": "(三十七　丙午)　大通禪師神秀入寂。中書令張說製碑",
    "T49n2036_012:0586b04": "曰。譔夫總四大者成乎身矣。立萬始者主",
    "T49n2036_012:0586b05": "乎心矣。身是虛哉。即身見空始同妙用。心",
    "T49n2036_012:0586b06": "非實也。觀心若幻乃等真如。名數入焉妙",
    "T49n2036_012:0586b07": "本乖。言說出焉真宗隱。故如來有意傳要",
    "T49n2036_012:0586b08": "道力持至德。萬劫而遙付法印。一念而頓",
    "T49n2036_012:0586b09": "授佛身。誰其弘之。實大通禪師其人也。禪",
    "T49n2036_012:0586b10": "師尊稱大通。諱神秀。本姓李。陳留尉氏人",
    "T49n2036_012:0586b11": "也。心洞九流懸解先覺身長八尺秀眉大",
    "T49n2036_012:0586b12": "耳。應王霸之像。合聖賢之度。少為書生游",
    "T49n2036_012:0586b13": "問江表。老莊玄旨書易大義。三乘經論四",
    "T49n2036_012:0586b14": "分律儀。說通訓詁音參吳晉。爛乎如襲孔",
    "T49n2036_012:0586b15": "翠。玲然如振金玉。既獨鑒潛發多聞旁施。",
    "T49n2036_012:0586b16": "逮知天命之年。自拔人間之世。企聞蘄州",
    "T49n2036_012:0586b17": "有忍禪師。禪門之法胤也。自菩提達磨天",
    "T49n2036_012:0586b18": "竺東來。以法傳惠可。可傳僧璨。璨傳道信。",
    "T49n2036_012:0586b19": "信傳弘忍。繼明重迹相承五光。乃不遠遐",
    "T49n2036_012:0586b20": "阻翻飛謁詣。虛受與沃心懸會。高悟與真",
    "T49n2036_012:0586b21": "乘同轍。縷指忘識湛見本心。住寂滅境行",
    "T49n2036_012:0586b22": "無是處。有師而成。即然燈佛所。無依而說",
    "T49n2036_012:0586b23": "是空王法門。服勤六年不捨晝夜。大師歎",
    "T49n2036_012:0586b24": "曰。東山之法盡在秀矣。命之洗足引之並",
    "T49n2036_012:0586b25": "座。於是涕辭而去。退藏於密。儀鳳中始隸",
    "T49n2036_012:0586b26": "玉泉。名在僧錄。寺東七里地坦山雄。目之",
    "T49n2036_012:0586b27": "曰。此正楞伽孤峯度門蘭若。蔭松藉草吾",
    "T49n2036_012:0586b28": "將老焉。雲從龍風從虎。大道出賢人。覩岐",
    "T49n2036_012:0586b29": "陽之地就去成都。華陰之山學來如市。未",
    "T49n2036_012:0586c01": "云多也。後進得以拂三有超四禪。升堂七",
    "T49n2036_012:0586c02": "十。味道三千。不是過也。爾其開法大略。則",
    "T49n2036_012:0586c03": "忘念以息想。極力以攝心。其入也品均凡",
    "T49n2036_012:0586c04": "聖。其到也行無前後。趣定之前萬緣盡閉。",
    "T49n2036_012:0586c05": "發慧之後一切皆如。特奉楞伽遞為心要。",
    "T49n2036_012:0586c06": "過此以往未之或知。久視年中禪師春秋高",
    "T49n2036_012:0586c07": "矣。詔請而來。趺坐覲君肩輿上殿。屈萬乘",
    "T49n2036_012:0586c08": "而稽首。洒九重而宴居。傳聖道者不北面。",
    "T49n2036_012:0586c09": "有盛德者無臣禮。遂稱兩京法主三帝國",
    "T49n2036_012:0586c10": "師。仰佛日之再中。慶優曇之一現。然處都",
    "T49n2036_012:0586c11": "邑婉其祕旨。每帝王分座后妃臨席。鴛鷺",
    "T49n2036_012:0586c12": "四匝龍象三繞。時熾炭待礦。故對默而心",
    "T49n2036_012:0586c13": "降。時診飢投味。故告約而義領。一雨普",
    "T49n2036_012:0586c14": "霑於眾緣。萬籟各吹於本分。非夫安住無",
    "T49n2036_012:0586c15": "畏應變無方者。孰能至爾乎聖敬日崇朝",
    "T49n2036_012:0586c16": "恩代積。當陽初會之所置寺曰度門。尉氏",
    "T49n2036_012:0586c17": "先人之宅置寺曰報恩。軾閭名鄉表德非",
    "T49n2036_012:0586c18": "擬。局厭諠輦長懷虛壑。累乞還山既聽中",
    "T49n2036_012:0586c19": "駐。久矣衰憊無他患苦。魄散神全形遺力",
    "T49n2036_012:0586c20": "謝。神龍二年二月二十八日。夜中顧命趺",
    "T49n2036_012:0586c21": "坐泊如化域。禪師武德八年受具于天宮",
    "T49n2036_012:0586c22": "寺。至是年丙午復終于此寺。蓋僧臘八十",
    "T49n2036_012:0586c23": "矣。生於隋末百有餘歲。未甞自言。故人莫",
    "T49n2036_012:0586c24": "審其數也。三界火心四部氷背。榱崩梁壞",
    "T49n2036_012:0586c25": "雷動雨泣。凡諸寶身生是金口。故其喪也",
    "T49n2036_012:0586c26": "如執親焉。詔使弔哀王侯歸賵。三月二日",
    "T49n2036_012:0586c27": "冊諡大通。展飾終之義禮也。時厥五日。假",
    "T49n2036_012:0586c28": "安闕塞緩及葬之期懷也。宸駕臨訣至午",
    "T49n2036_012:0586c29": "橋。王公悲送至伊水。羽儀陳設至山龕。仲",
    "T49n2036_012:0587a01": "秋既望還詔乃下。帝諾先許冥遂夙心。大",
    "T49n2036_012:0587a02": "常卿鼓吹導引城門郎監護喪葬。是日天",
    "T49n2036_012:0587a03": "子出龍門泫金櫬。登高駐蹕目盡迴輿。自",
    "T49n2036_012:0587a04": "伊及江扶道哀侯。旛花百輦香雲千里。維",
    "T49n2036_012:0587a05": "十月哉生魄。明即舊居後岡安神起塔。國",
    "T49n2036_012:0587a06": "錢嚴飾賜逾百萬。巨鍾蓋先帝所鑄。群經",
    "T49n2036_012:0587a07": "乃後皇所錫。金榜御題花旛內造。塔寺尊",
    "T49n2036_012:0587a08": "重遠稱標絕。初禪師形解東洛相見南荊。",
    "T49n2036_012:0587a09": "白霧積晦於禪山。素蓮寄生於坐樹。則雙",
    "T49n2036_012:0587a10": "林變色泗水逆流。至人違代同符異感。百",
    "T49n2036_012:0587a11": "日卒哭也。在龍華寺設大會八千人度二十",
    "T49n2036_012:0587a12": "七人。二祥練縞也。成就西明道場數如前",
    "T49n2036_012:0587a13": "會。萬回菩薩乞施後宮。寶衣盈箱珍價敵",
    "T49n2036_012:0587a14": "國。親舉寵貴侑供巡香。其廣福博因存沒",
    "T49n2036_012:0587a15": "如此。日月逾邁榮落相推。於戲法子永戀",
    "T49n2036_012:0587a16": "宗極。痛慈舟之遽失。恨涌塔之遲開。石城",
    "T49n2036_012:0587a17": "之歎也不孤。廬山之碑焉可作。竊比夫子",
    "T49n2036_012:0587a18": "貢之論夫子也。生於天地。不知天地之高",
    "T49n2036_012:0587a19": "厚。飲於河海。不知河海之廣深。強名其迹",
    "T49n2036_012:0587a20": "以慰其心。銘曰。額珠內隱。匪指莫効。心鏡",
    "T49n2036_012:0587a21": "外塵。匪磨莫照。海藏安靜。風識牽樂。不入",
    "T49n2036_012:0587a22": "度門。孰探法要。倬哉禪伯。獨立天下。功收",
    "T49n2036_012:0587a23": "密詣。解却名假。詣無所得。解亦都捨。月影",
    "T49n2036_012:0587a24": "空如。現於悟者。無量善眾。為父為師。露清",
    "T49n2036_012:0587a25": "熱惱。光射昏疑。冀將住世。萬壽無期。奈",
    "T49n2036_012:0587a26": "何過隙。一朝去之。嗟我門人。憂心斷續。進",
    "T49n2036_012:0587a27": "憶瞻仰。退思付囑。盡不離定。空非滅覺。念",
    "T49n2036_012:0587a28": "茲在茲。敢告無學。時岐王範及徵君盧鴻",
    "T49n2036_012:0587a29": "一。皆勒碑製碣。舊唐史有傳稱。沙門被王",
    "T49n2036_012:0587b01": "者禮敬。古未之有。",
    "T49n2036_012:0587b02": "(丁未)　改景隆。",
    "T49n2036_012:0587b03": "(三十八)　神僧萬回入宮。賜號法雲公。舘于集",
    "T49n2036_012:0587b04": "賢院。給二美人奉事。未幾忽求閿鄉河水。",
    "T49n2036_012:0587b05": "左右倉皇莫能得。又曰。第穴堂前地可得",
    "T49n2036_012:0587b06": "也。既得之。回飲水畢湛然而逝。賜號國公。",
    "T49n2036_012:0587b07": "圖形集賢院。初回幼能三千里致兄書。朝",
    "T49n2036_012:0587b08": "往暮歸。因號萬回。高宗聞其名詔入宮。度",
    "T49n2036_012:0587b09": "為沙門。則天在位。廷之禁中賜錦衣。令宮",
    "T49n2036_012:0587b10": "人給侍。莊惠太子始生。則天抱之示回。回",
    "T49n2036_012:0587b11": "曰。此西域樹精。養之宜兄弟。及安樂公主",
    "T49n2036_012:0587b12": "怙韋后將謀逆。回遇之望塵唾曰。血腥不",
    "T49n2036_012:0587b13": "可近。未幾安樂果誅。玄宗在蕃甞私謁回。",
    "T49n2036_012:0587b14": "回拊其背曰。五十年太平天子。睿宗為相",
    "T49n2036_012:0587b15": "王每將出。回必告市人曰。天子來。少頃而",
    "T49n2036_012:0587b16": "相王至。其神異類如此。示寂于長安醴泉",
    "T49n2036_012:0587b17": "里。壽七十四矣。",
    "T49n2036_012:0587b18": "論曰。法雲公甞有偈曰。明暗兩忘開佛眼。",
    "T49n2036_012:0587b19": "不繫一法出蓮叢。真空不壞靈智性。妙用",
    "T49n2036_012:0587b20": "甞存無作功。聖智本來成佛道。寂光非照",
    "T49n2036_012:0587b21": "自圓通。熟味厥旨。蓋大乘了悟之言也。而",
    "T49n2036_012:0587b22": "法雲特以小乘神異顯化。至於佛菩薩出",
    "T49n2036_012:0587b23": "世宏正法眼。必涵光混世未始泄露密機。",
    "T49n2036_012:0587b24": "直至臨終方有付囑。然則法雲章章顯異。",
    "T49n2036_012:0587b25": "抑聖賢之權與。",
    "T49n2036_012:0587b26": "(三十九)　是年七月庚辰下詔曰。釋典玄宗理",
    "T49n2036_012:0587b27": "均迹異。拯人化俗教別功齊。自今每緣法",
    "T49n2036_012:0587b28": "事聚集僧尼道士女冠等宜齊行並集。初",
    "T49n2036_012:0587b29": "太宗以老子為皇宗。升於釋氏之上。至則",
    "T49n2036_012:0587c01": "天朝。復在釋氏之下。今此已往遂為永式。",
    "T49n2036_012:0587c02": "令齊班並集云。",
    "T49n2036_012:0587c03": "(四十)　國師惠安卒。誡其徒曰。吾氣盡將尸置",
    "T49n2036_012:0587c04": "林中恣野火焚之。偶神僧萬回至。與安握",
    "T49n2036_012:0587c05": "手言論。其徒側聆俱莫之省。至八日合戶",
    "T49n2036_012:0587c06": "偃身而寂。春秋一百二十八。其徒奉命舁",
    "T49n2036_012:0587c07": "尸林中。果野火至闍維之。得舍利八十粒。",
    "T49n2036_012:0587c08": "五粒最巨而紫紅色光焰奪目。詔留禁中",
    "T49n2036_012:0587c09": "云。",
    "T49n2036_012:0587c10": "(四十一)　是歲再詔于闐國三藏實叉難提至。帝",
    "T49n2036_012:0587c11": "降蹕迎勞。備兩街法儀。旌幢鼓吹迓之。載",
    "T49n2036_012:0587c12": "以青象安置薦福寺。難提風神宏曠儀韻",
    "T49n2036_012:0587c13": "秀整。善大小乘通華梵語。",
    "T49n2036_012:0587c14": "(四十二　戊申)　泗洲大士僧伽詔入宮供養。度惠儼惠",
    "T49n2036_012:0587c15": "岸木叉三人為侍者。帝親書所居寺額曰",
    "T49n2036_012:0587c16": "普光王。未幾遷止薦福寺。明年京畿旱。有",
    "T49n2036_012:0587c17": "旨命大士致雨。僧伽以瓶水散洒。即有濃",
    "T49n2036_012:0587c18": "雲自所居而涌大雨傾注。又明年二月示",
    "T49n2036_012:0587c19": "寂。壽八十有三。神采如生。勅就薦福寺塑",
    "T49n2036_012:0587c20": "身建塔。即穢氣滿城。帝炷香祝之。許送歸",
    "T49n2036_012:0587c21": "淮。言訖異香郁然。傾都歎異。遂奉全身歸",
    "T49n2036_012:0587c22": "泗洲普光王寺建塔。帝甞問法雲公萬回",
    "T49n2036_012:0587c23": "曰。僧伽何如人。對曰。觀音大士化身耳。神",
    "T49n2036_012:0587c24": "化事迹具如蔣頴叔所著傳。大師自西國",
    "T49n2036_012:0587c25": "來。唐高宗時至長安洛陽行化。歷吳楚間",
    "T49n2036_012:0587c26": "手執楊枝混于緇流。或問。師何姓。即答曰。",
    "T49n2036_012:0587c27": "我姓何。又問。師是何國人。師曰。我何國",
    "T49n2036_012:0587c28": "人。尋於泗上欲構伽藍。因宿州民賀跋氏",
    "T49n2036_012:0587c29": "捨所居。師曰。此本為佛宇。令掘地果得古",
    "T49n2036_012:0588a01": "碑云。香積寺。即齊李龍建所創。又獲金像。",
    "T49n2036_012:0588a02": "眾謂然燈如來。師曰。普光王佛也。因以為",
    "T49n2036_012:0588a03": "寺額云。乾符中諡證聖大師。",
    "T49n2036_012:0588a04": "(四十三　己酉)　是歲召律師道岸入宮。為妃主授歸",
    "T49n2036_012:0588a05": "戒。因留禁中。別日帝至。諸師皆辟席。岸獨",
    "T49n2036_012:0588a06": "逡巡長揖而已。帝高其量圖形于林光宮。",
    "T49n2036_012:0588a07": "御製讚曰。戒珠皎潔惠流清淨。身局五篇",
    "T49n2036_012:0588a08": "心融八定。學妙真宗貫通實性。維持法務",
    "T49n2036_012:0588a09": "綱紀德政。律藏冀兮傳芳。像教因而光盛。",
    "T49n2036_012:0588a10": "時以為榮焉。",
    "T49n2036_012:0588a11": "八月乙卯。以高宗舊第興聖寺有柹樹天",
    "T49n2036_012:0588a12": "授中枯死至是忽重榮。因大赦天下。賜百",
    "T49n2036_012:0588a13": "官封爵。普度僧尼道士凡數萬。",
    "T49n2036_012:0588a14": "(四十四)　九月。詔三藏菩提流志。於北苑白蓮",
    "T49n2036_012:0588a15": "池甘露亭譯大寶積經。勅中書陸象先尚",
    "T49n2036_012:0588a16": "書郭元振宰相張說潤文。經成凡五十九",
    "T49n2036_012:0588a17": "會。總一百二十卷。",
    "T49n2036_012:0588a18": "(四十五　庚戌)　是年三月。勅東都留守韋安石。齎詔起",
    "T49n2036_012:0588a19": "嵩山沙門一行赴闕。行辭疾不赴。遁入荊",
    "T49n2036_012:0588a20": "州當陽山。舊唐史云。行姓張氏。初名遂。剡",
    "T49n2036_012:0588a21": "國公公瑾之孫。武功令擅之子。少聰敏覽",
    "T49n2036_012:0588a22": "觀子史。甞詣道士尹崇。借太玄經讀之。數",
    "T49n2036_012:0588a23": "日而還。崇曰。此經精微吾尋積年尚未曉。",
    "T49n2036_012:0588a24": "子宜研究無忽也。行曰。已究其義。因出所",
    "T49n2036_012:0588a25": "撰太衍玄圖并義決。崇覽之大驚。因與談",
    "T49n2036_012:0588a26": "其淵奧。退謂人曰。此後生顏子也。由此知",
    "T49n2036_012:0588a27": "名於世。初武三思慕其學行就請結交。行",
    "T49n2036_012:0588a28": "遁匿辟之。尋出家遍歷天下訪求異術。至",
    "T49n2036_012:0588a29": "天台國清寺。見別院古松數十門有流水。",
    "T49n2036_012:0588b01": "行立門屏聞僧於庭中布算聲。而語其徒",
    "T49n2036_012:0588b02": "曰。今日當有弟子自遠來求吾算法。已合",
    "T49n2036_012:0588b03": "到門豈無人導引乎。即除一算曰。門前水",
    "T49n2036_012:0588b04": "當西流。弟子亦至矣。行返顧溪水果已西",
    "T49n2036_012:0588b05": "流。遂承其言。遽趨入再拜咨求其法。彼",
    "T49n2036_012:0588b06": "盡授與之。遂洞曆象陰陽推步之學。回入",
    "T49n2036_012:0588b07": "嵩山。依普寂禪師參決禪門宗旨。及遁當",
    "T49n2036_012:0588b08": "陽山。又從律師惠悟學毘尼。凡經籍一覽",
    "T49n2036_012:0588b09": "畢世不忘。",
    "T49n2036_012:0588b10": "佛祖歷代通載卷第十二"
}