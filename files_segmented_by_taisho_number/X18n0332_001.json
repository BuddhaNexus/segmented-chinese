{
    "X18n0332_001:0001a06": " 楞伽經參訂疏序",
    "X18n0332_001:0001a08": "楞伽參訂疏者。西吳沙門釋廣莫氏之編也。標玄",
    "X18n0332_001:0001a09": "訂謬。將以翼經而正心學。其亦佩心印者之流歟。",
    "X18n0332_001:0001a10": "夫心學之難明也久矣。吾儒。上自唐虞之君。即曰。",
    "X18n0332_001:0001a11": "人心惟危。道心惟微。惟精惟一。允執厥中。此虞聖",
    "X18n0332_001:0001a12": "之傳大禹以為治平之常法也。先儒解曰。夫發於",
    "X18n0332_001:0001a13": "形氣者人心也。發於義理者道心也。人心易私而",
    "X18n0332_001:0001a14": "難公。故危。道心難明而易昧。故微。惟能精以察之。",
    "X18n0332_001:0001a15": "而不雜形氣之私。一以守之。而純乎義理之正。天",
    "X18n0332_001:0001a16": "下後世。治平之道必本乎此耳。今夫竺乾氏之論",
    "X18n0332_001:0001a17": "心也。則曰真心妄心。其所謂寂照冥通。空有不二。",
    "X18n0332_001:0001a18": "卓然而獨存者真心也。乃若根塵虗構。情想幻出",
    "X18n0332_001:0001a19": "者妄心也。必使空諸妄而融諸真。然後為得其正。",
    "X18n0332_001:0001a20": "則與吾儒所傳人心道心。名雖異而體實同也。大",
    "X18n0332_001:0001a21": "率此心之邪正偏圓。而楞伽詳示之矣。然不獨指",
    "X18n0332_001:0001a22": "其形氣之私。而又兼規乎識見之謬。則與吾儒格",
    "X18n0332_001:0001a23": "致之學。意頗相符。信乎其為責善之功有補世教。",
    "X18n0332_001:0001a24": "故我",
    "X18n0332_001:0001b01": "太祖高皇帝。以天地高博之仁。",
    "X18n0332_001:0001b02": "勅天下寺觀僧尼道俗。皆令傳習而講解此經。意使",
    "X18n0332_001:0001b03": "人人得正其心輔揚",
    "X18n0332_001:0001b04": "聖化。大矣哉",
    "X18n0332_001:0001b05": "聖皇之心。淵乎遠矣。第此經辭氣艱澁。義埋幽玄。非",
    "X18n0332_001:0001b06": "解卒莫能入。而解之者。亦未能盡達其源。吾閩三",
    "X18n0332_001:0001b07": "山居士林君尚瓊。遠示此疏。并乞余序。余乃乘侍",
    "X18n0332_001:0001b08": "萬機之暇。退而閉閣。閱之數過。掩卷思。所以治之之",
    "X18n0332_001:0001b09": "道。與余所以用之之心。殊似[泳永+曶]乎無外之體備見",
    "X18n0332_001:0001b10": "於此疏也。尋流討源。刪華摭實。而條貫參析。超勝",
    "X18n0332_001:0001b11": "前解。余因詳序編首而使傳之。更以此經。併吾儒",
    "X18n0332_001:0001b12": "先聖所遺之典。置之座右。庶可俾余日用之操。奚翅",
    "X18n0332_001:0001b13": "半部論語。",
    "X18n0332_001:0001b14": "皇明萬曆癸丑夏四月浴佛日",
    "X18n0332_001:0001b15": "文淵閣大學士太子太保禮部尚書閩中葉向高譔",
    "X18n0332_001:0001b21": " 楞伽阿跋多羅寶經叅訂疏敘",
    "X18n0332_001:0001b23": "楞伽一經。我佛直語此心之妙。而決擇名數。使不混",
    "X18n0332_001:0001b24": "淆於魔外也。夫此心也者。真醇融粹。虗徹靈明。超羣",
    "X18n0332_001:0001c01": "數而非無。涉眾名而非有。生佛一體。物我同根。豈四",
    "X18n0332_001:0001c02": "句之可擬。羣情之能測哉。由諸眾生。迷乎自心。執夫",
    "X18n0332_001:0001c03": "外性。遂起勝妙。微塵。有。無。一。異。神我等見。實皆妄計",
    "X18n0332_001:0001c04": "也。世尊逐一斥破。顯出自覺聖智。謂本然具足。不從",
    "X18n0332_001:0001c05": "他得。此與達磨直指人心見性成佛同義。因囑二祖",
    "X18n0332_001:0001c06": "云。楞伽四卷。可以印心。意在此歟。或謂達磨別傳心",
    "X18n0332_001:0001c07": "印。不立文字。故稱直指。以教擬禪。殆非義矣。不知此",
    "X18n0332_001:0001c08": "經。亦遣言說之指。明實義之月。非不立直指而何。即",
    "X18n0332_001:0001c09": "如禪者。言即言非。門庭施設。曲拈情解。業已枉矣。直",
    "X18n0332_001:0001c10": "指之稱安在哉。蓋直指以明實。拈情以達權。曾不相",
    "X18n0332_001:0001c11": "違耳。此經化儀。亦復如是。則禪教固異名而同體也。",
    "X18n0332_001:0001c12": "先儒蔣之奇宋濂輩。以達磨之禪。為禪定。為六度之",
    "X18n0332_001:0001c13": "一。此則非唯不會達磨之禪。亦復不知此經之義矣。",
    "X18n0332_001:0001c14": "此經品名佛語心。心。即達磨直指之心也。達磨直指",
    "X18n0332_001:0001c15": "之心。即世尊拈華示迦葉所云涅槃妙心也。尋源會",
    "X18n0332_001:0001c16": "宗。有自來矣。第此經文義奇奧。讀解良難。望崖而退",
    "X18n0332_001:0001c17": "者有之。所幸古遺註釋。學者因之得入。然猶不能深",
    "X18n0332_001:0001c18": "詣而遠尋宗旨。緣舊註未詳故也。如經云。五法三自",
    "X18n0332_001:0001c19": "性八識二無我。即八識一種。與雜華密嚴等經。唯識",
    "X18n0332_001:0001c20": "瑜伽等論。相為符證。舊註往往略之。不亦惜乎。(廣莫)",
    "X18n0332_001:0001c21": "思欲闡明大道。不揣已愚。乃尋經論。及諸古註。并魏",
    "X18n0332_001:0001c22": "唐二譯。叅訂成疏。於經之隱而難解者。會彼二譯。附",
    "X18n0332_001:0001c23": "於其下。俾可意會得之。註已明者摭之。其晦者明之。",
    "X18n0332_001:0001c24": "題名曰叅訂疏。蓋不貴竄句游心。以亂人之聰明。務",
    "X18n0332_001:0002a01": "令本文無滯則已矣。疏成。壽梓以布諸方。志在就正",
    "X18n0332_001:0002a02": "同業。知我罪我。所不計也。",
    "X18n0332_001:0002a03": "皇明萬曆三十年八月十五日吳興後學沙門廣莫",
    "X18n0332_001:0002a04": "書于西湖秦亭山院",
    "X18n0332_001:0002a10": " 楞伽經參訂疏序",
    "X18n0332_001:0002a12": "夫正心之學有常。而邪見之情不一。何則。葢心非",
    "X18n0332_001:0002a13": "有也。而妙性昭昭。不可以謂無。心非無也。而幽靈",
    "X18n0332_001:0002a14": "默默。不可以謂有。有亦非有。無亦非無。雙亦雙非。",
    "X18n0332_001:0002a15": "極盡有無之量。而吾心之體。未始疏其涓滴也。是",
    "X18n0332_001:0002a16": "故古之人。四句橫流。百非妄作。曷甞益於是心哉。",
    "X18n0332_001:0002a17": "初祖有言。欲明是心。當以楞伽印之。印之為義。閑",
    "X18n0332_001:0002a18": "邪之謂也。群邪既破。印何所施。榛莽已闢。大道坦",
    "X18n0332_001:0002a19": "夷。則無適而非真際也。然則。何心非法。何法非心。",
    "X18n0332_001:0002a20": "心法兩空。空空亦空。始可與言楞伽矣。楞伽。歷劉",
    "X18n0332_001:0002a21": "宋元魏李唐三譯。而四卷者葢宋本也。以初祖付",
    "X18n0332_001:0002a22": "授之言。其傳獨顯然。是經也。辭澁而義詳。情真而",
    "X18n0332_001:0002a23": "理到。解而入者難乎其人。惜古師剏有解者不存。",
    "X18n0332_001:0002a24": "其名泯然而不覩其全書。次得受公集註。一往叅",
    "X18n0332_001:0002b01": "詣。厥旨甚微。第疲于引據而忽于源流。又次得泐",
    "X18n0332_001:0002b02": "公解。大略與受公同。今時清公。出觀楞伽經記。雖",
    "X18n0332_001:0002b03": "思慮通長。然於才性偏忽。而旁采臆說。廁乎聖經。",
    "X18n0332_001:0002b04": "此豈巧於用短而拙於用長也歟。及余歸自朝解。",
    "X18n0332_001:0002b05": "解脫世網。晚年同仁安莫公。憇于西湖之濵。問甞",
    "X18n0332_001:0002b06": "商確此經。聞其超超玄論。令人洞心駭耳。標精義。",
    "X18n0332_001:0002b07": "申微旨。婉而有歸。要皆諸名賢尋味所不到者。悉",
    "X18n0332_001:0002b08": "發揚之。事核而理暢。詞平而氣和。燦然出數萬言",
    "X18n0332_001:0002b09": "以示余。余廼更為讐訂而壽諸梓。其庶乎正心學",
    "X18n0332_001:0002b10": "于將來。空情塵于本際。劫可盡也。而功不可盡也。",
    "X18n0332_001:0002b11": "余知莫公舌根不壞以此。",
    "X18n0332_001:0002b12": "時",
    "X18n0332_001:0002b13": "萬曆三十四年丙午夏四月佛誕日",
    "X18n0332_001:0002b14": "賜進士出身承直郎奉",
    "X18n0332_001:0002b15": "勑贊畫薊遼保定山東等處軍務從征外國加四品",
    "X18n0332_001:0002b16": "服兵部職方司主事武塘袁黃撰",
    "X18n0332_001:0002b22": " 楞伽參訂疏敘",
    "X18n0332_001:0002b24": "如來出世。達磨西來。拈華示眾。面壁傳燈。皆直指心",
    "X18n0332_001:0002c01": "印。為佛宗祖。夫佛即心。心即佛也。佛與心。有二乎哉。",
    "X18n0332_001:0002c02": "非聖智自覺。不足以言佛。非靈鑒虗涵。不足以語心。",
    "X18n0332_001:0002c03": "心得佛。以顯示第一義。佛因心。以化度人天。故佛佛",
    "X18n0332_001:0002c04": "出世。唯語此心。心之外。無法可說。識此義者。可與譚",
    "X18n0332_001:0002c05": "楞伽矣。昔聞西域[馬*夌]伽城。山臨大海。傍絕門戶。非神",
    "X18n0332_001:0002c06": "通力。不可昇[遄而+王]。故名阿跋多羅。言無上也。佛以自覺",
    "X18n0332_001:0002c07": "聖智境界。其究竟直離心意識妄想。非邪智可到。而",
    "X18n0332_001:0002c08": "此經直指妙心。亦絕蹊徑。盖心一而已。出此心。為外",
    "X18n0332_001:0002c09": "道。為惡見。為世間法。大約有五法。三自性。八識。二無",
    "X18n0332_001:0002c10": "我。種種異論。是為謗因果見。拔善根本。壞清淨因。凡",
    "X18n0332_001:0002c11": "若此者。當墮地獄。何望聖真。故大慧菩薩。通達大乘。",
    "X18n0332_001:0002c12": "能以百八句大義。仰咨世尊。世尊隨問隨答。要以破",
    "X18n0332_001:0002c13": "一切異見。如世界不實。破以幻夢犍闥婆城熱燄水",
    "X18n0332_001:0002c14": "月光。如有無識三緣。不能生法。破以龜生毛沙出油。",
    "X18n0332_001:0002c15": "如言說諸妄想相。破以四種言說。如妄立是非。破以",
    "X18n0332_001:0002c16": "是句非句。如無始妄想二緣六因。破以泥瓶縷氎草",
    "X18n0332_001:0002c17": "席種芽酪酥及燈照色等。如七種性自性。破以七種",
    "X18n0332_001:0002c18": "境界第一義心。如藏識轉識不異。破以泥團微塵猛",
    "X18n0332_001:0002c19": "風海水波浪。其反覆啟露。逐一斥破。眾義既破。自覺",
    "X18n0332_001:0002c20": "全顯。自覺即佛。佛即一心。心體本空。本然寂靜。惟遠",
    "X18n0332_001:0002c21": "離諸相。是名不取。是名牟尼。則三世性空。復其本然",
    "X18n0332_001:0002c22": "之靜矣。佛豈從他得哉。此經大部。舊有十萬偈。百萬",
    "X18n0332_001:0002c23": "句。三千六萬言。總一百五十一品。今經止佛語心一",
    "X18n0332_001:0002c24": "品。是百五十一之初品也。言簡而理到。與達磨直指",
    "X18n0332_001:0003a01": "人心。見性成佛同義。故達磨曾語二祖曰。楞伽四卷。",
    "X18n0332_001:0003a02": "可以印心。意有在矣。世傳。達磨不立文字。故稱直指。",
    "X18n0332_001:0003a03": "不知楞伽。已了佛心。達磨之不立文字。抑亦述而不",
    "X18n0332_001:0003a04": "作歟。余本凡愚。乍脫世網。幸遇",
    "X18n0332_001:0003a05": "仁安法師。飛錫秦亭。吟咏自適。忽以參訂一疏示余。",
    "X18n0332_001:0003a06": "朝夕玩誦之。見其旁引曲證。合異歸同。真能默會世",
    "X18n0332_001:0003a07": "尊之密語。洞徹此經之玅諦矣。六節時周。五明中啟。",
    "X18n0332_001:0003a08": "靜夜伏思。竊為佛語四卷。可以四字括之。四字者何。",
    "X18n0332_001:0003a09": "悟修隨證是也。盖道非悟則不入。非修則不行。非隨",
    "X18n0332_001:0003a10": "則無漸。非證則不了。何以故。三有眾生。以無明故。依",
    "X18n0332_001:0003a11": "內心外境。造種種業。受種種苦。如夢未覺。如醉未醒。",
    "X18n0332_001:0003a12": "若能言下大悟。認取二障。了境如幻。自心所現。則滅",
    "X18n0332_001:0003a13": "妄想三有苦。及無知愛業緣。能以聖慧眼入。分別諦",
    "X18n0332_001:0003a14": "理。能所既寂。境觀雙融。體用互收。寂照冥攝。不與外",
    "X18n0332_001:0003a15": "道斷見性相共。而宗旨不墮矣。既悟何可不修。修行",
    "X18n0332_001:0003a16": "者入禪三昧。須離群。須遠俗。須少睡眠。以專精靜業。",
    "X18n0332_001:0003a17": "尤當離惡見經論言說。及諸聲聞緣覺二乘。務在策",
    "X18n0332_001:0003a18": "進勝行。然修有四禪。有愚夫禪。有觀察義禪。有攀緣",
    "X18n0332_001:0003a19": "如禪。有如來清淨禪。四禪中擇取聖智三相。所謂無",
    "X18n0332_001:0003a20": "所有相。一切諸佛自願處相。自覺聖智究竟之相。惟",
    "X18n0332_001:0003a21": "此當勤修學。修行得此。方能捨跛驢心。超外道見矣。",
    "X18n0332_001:0003a22": "然無上正覺。豈一蹴能至哉。則當繼之以隨。隨者。佛",
    "X18n0332_001:0003a23": "地不同。至無所有境。方為佛地。七地已前。未離有作。",
    "X18n0332_001:0003a24": "登第八地。始號不動。於是漸升諸地。住三昧境。了達",
    "X18n0332_001:0003b01": "三昧皆惟自心。得如幻定。即經所云隨入無相處。隨",
    "X18n0332_001:0003b02": "入從地至地三昧境界。隨入如來身。隨入如如化。皆",
    "X18n0332_001:0003b03": "有增進次第相續。入于第一真實之義。疾得阿耨多",
    "X18n0332_001:0003b04": "羅三藐三菩提。則具足其自覺聖智。而證無生法。證",
    "X18n0332_001:0003b05": "出世間上上法。始是如來大涅槃。以其隨機赴感。名",
    "X18n0332_001:0003b06": "為化佛。以酬其報因。名為報佛。以本覺顯照。名為智",
    "X18n0332_001:0003b07": "慧佛。以理體無二。名曰如如佛。當是時。自然殊勝莊",
    "X18n0332_001:0003b08": "嚴。至法雲地。住大蓮華微妙宮殿。即有同類眷屬圍",
    "X18n0332_001:0003b09": "繞。就座灌頂。顯示神力。面見諸佛如來。又乘二種無",
    "X18n0332_001:0003b10": "量神力。分別諸法。利益眾生。吾事畢矣。然而總之。只",
    "X18n0332_001:0003b11": "了吾靈鑒虗涵之妙心而已。寧有他法哉。故謂此經",
    "X18n0332_001:0003b12": "為佛語心可。為佛語佛可。為無佛無心亦可。夫心豈",
    "X18n0332_001:0003b13": "可語哉。佛而語心。皆化佛。非法佛也。讀是經者。當自",
    "X18n0332_001:0003b14": "得之。",
    "X18n0332_001:0003b15": "萬曆三十七年歲次己酉秋九月括蒼李大生和南",
    "X18n0332_001:0003b16": "撰",
    "X18n0332_001:0003b20": "疏經凡例",
    "X18n0332_001:0003b21": "按古凡釋經。大科分三。一序分。二正宗。三流通。此",
    "X18n0332_001:0003b22": "約全部而言也。今經大部未至。來秪一品。其中雖",
    "X18n0332_001:0003b23": "有序分。然無流通。由是不拘此三。但直疏而已。",
    "X18n0332_001:0003b24": "又古釋經。科分雜糅。義例蔓延。意使學者尋源會",
    "X18n0332_001:0003c01": "宗。知有由緒。而不知末世學人。愚者眾而智者寡。",
    "X18n0332_001:0003c02": "尋枝摘葉。其心易疲。屢見有置之高閣。而經年不",
    "X18n0332_001:0003c03": "閱者。蓋苦此耳。然而今經廣破異見。唯顯一心。隨",
    "X18n0332_001:0003c04": "問即答。無定由緒。其中大段。關節易明。餘諸瑣末。",
    "X18n0332_001:0003c05": "詳略皆可。去取由人。何勞於是。大都儒者之言。多",
    "X18n0332_001:0003c06": "不置此。今乃指示坦途。直造一心。別無牽制。",
    "X18n0332_001:0003c07": "此經三譯。今疏者宋譯也。三譯中。有語異而義同",
    "X18n0332_001:0003c08": "者。則會彼二譯。附本文下。使知同故。",
    "X18n0332_001:0003c09": "凡參訂諸註。有事理謬誤者。不敢極詆。而略明之。",
    "X18n0332_001:0003c10": "無傷大體則隱之。唯期開人頂眼識正趣故。",
    "X18n0332_001:0003c11": "註中凡引舊註。及諸經論成言。則先標其名。無某",
    "X18n0332_001:0003c12": "云者。是叅訂家語。",
    "X18n0332_001:0003c13": "經中逢梵語處。遂翻華言。附于其下。使不滯於文。",
    "X18n0332_001:0003c14": "通義趣故。",
    "X18n0332_001:0003c15": "經中所出外道。別有論義。若廣引其詳。則令學者",
    "X18n0332_001:0003c16": "泣岐。是故今疏。不貴語備。務在義周。使經義釋然",
    "X18n0332_001:0003c17": "而已。",
    "X18n0332_001:0003c18": "疏式。經則大字一行直下。註則小字兩行並區。餘",
    "X18n0332_001:0003c19": "諸義例。意會通之。",
    "X18n0332_001:0003c21": "所引經論目錄",
    "X18n0332_001:0003c22": "魏譯楞伽經唐譯楞伽經",
    "X18n0332_001:0003c23": "華嚴經密嚴經",
    "X18n0332_001:0003c24": "解深密經首楞嚴經",
    "X18n0332_001:0004a01": "勝鬘瓔珞經長阿含經",
    "X18n0332_001:0004a02": "法華經涅槃經",
    "X18n0332_001:0004a03": "本行經地藏經",
    "X18n0332_001:0004a04": "梵網經密迹力士經",
    "X18n0332_001:0004a05": "維摩詰經仁王般若經",
    "X18n0332_001:0004a06": "大品般若經普曜經",
    "X18n0332_001:0004a07": "正法念經瑞應經",
    "X18n0332_001:0004a08": "金剛般若經觀佛三昧海經",
    "X18n0332_001:0004a09": "思益經雜阿含經",
    "X18n0332_001:0004a10": "譬喻經興起行經",
    "X18n0332_001:0004a11": "般泥洹經第一義法勝經",
    "X18n0332_001:0004a12": "楞伽集註楞伽新說",
    "X18n0332_001:0004a13": "楞伽古註楊彥國楞伽纂註",
    "X18n0332_001:0004a14": "泐公楞伽解俱舍論",
    "X18n0332_001:0004a15": "起信論中論",
    "X18n0332_001:0004a16": "瑜伽師地論佛地論",
    "X18n0332_001:0004a17": "成唯識論攝大乘論",
    "X18n0332_001:0004a18": "因明入正理論攝大乘論",
    "X18n0332_001:0004a19": "莊嚴論僧佉論",
    "X18n0332_001:0004a20": "華嚴論大智度論",
    "X18n0332_001:0004a21": "肇論立世阿毗曇論",
    "X18n0332_001:0004a22": "雜阿毗曇論華嚴經疏鈔",
    "X18n0332_001:0004a23": "天台四教儀法華玄義",
    "X18n0332_001:0004a24": "四教儀集註八識頌註",
    "X18n0332_001:0004b01": "宗鏡錄西域記",
    "X18n0332_001:0004b02": "後漢郊祀記開皇三寶錄",
    "X18n0332_001:0004b03": "周書異記止觀輔行傳弘決",
    "X18n0332_001:0004b04": "百法論註金剛經疏",
    "X18n0332_001:0004b05": "八識頌唯識三十頌",
    "X18n0332_001:0004b06": "大乘律善見律",
    "X18n0332_001:0004b07": "法界次第初門十誦律",
    "X18n0332_001:0004b08": "翻譯名義集大明法數",
    "X18n0332_001:0004b09": "四分戒本譯經圖紀",
    "X18n0332_001:0004b10": "黃帝算經詩經",
    "X18n0332_001:0004b11": "中庸尚書",
    "X18n0332_001:0004b12": "釋氏要覽太極圖說",
    "X18n0332_001:0004b13": "提婆論",
    "X18n0332_001:0004b15": "所引經論目錄終",
    "X18n0332_001:0004b21": "楞伽阿跋多羅寶經參訂疏卷第一",
    "X18n0332_001:0004b23": "(楞伽。西域記云。僧伽羅國東南隅海中。有[馬*夌]迦山。昔佛於此說[馬*夌]迦經。而云楞伽。訛也。按下經云。楞伽國。",
    "X18n0332_001:0004b24": "摩羅耶山。蓋山名摩羅耶。山頂有城名楞伽耳。梵語楞伽。譯云不可往。據華嚴論。楞伽山高五百由旬。下",
    "X18n0332_001:0004c01": "瞰大海。傍無門戶。非得神通。不可昇往。其所詮義。謂自覺聖智境界。離心意意識妄想。非邪智可到故。梵",
    "X18n0332_001:0004c02": "語阿。譯云無。跋多羅。譯云上。合言無上。謂究竟覺際。更無有上故。寶者。尊重義。隨世所重而讚之之辭。然",
    "X18n0332_001:0004c03": "世寶可壞。如來藏寶不可壞。故合云無上寶也。經者。能詮也。所詮勝。能詮亦勝。故通曰不可往無上寶經",
    "X18n0332_001:0004c04": "也。諸有所表。詳如華嚴論說。今時有作觀楞伽經記者。言楞伽。寶名。楞字。去聲呼之。以山純此寶故。因此",
    "X18n0332_001:0004c05": "寶名山。而云楞伽山也。此言謬甚。經首現言種種寶華以為莊嚴。魏譯亦云種種寶性所成。又楞伽王偈",
    "X18n0332_001:0004c06": "云。於此楞伽城。種種寶山上。既曰種種寶。則非純此寶可知。記又謂此寶八楞。以喻八識。亦謬。楞伽是梵",
    "X18n0332_001:0004c07": "語。譯云不可往。他經凡稱楞伽者。皆不可往義。豈以八楞八識牽紐。此何據哉。真齊東野人之語也。至於",
    "X18n0332_001:0004c08": "他經或有。釋迦毗楞伽寶之名。自有譯義。不可以彼證此)。",
    "X18n0332_001:0004c09": "劉宋天竺沙門求那跋陀羅譯",
    "X18n0332_001:0004c10": "(譯經圖紀云。梵語求那跋陀羅。譯云功德賢。中印度人也。幼學五明四章陀論。志性明敏。度量該博。後遇",
    "X18n0332_001:0004c11": "雜心論。莫測涯際。方悟佛法崇深。投替落[髟/米]。專精志業。博通三藏。宋元嘉中。譯是經為四卷)。",
    "X18n0332_001:0004c12": "皇明吳興後學沙門廣莫　參訂",
    "X18n0332_001:0004c13": "皇明　夏官大夫擕李袁黃　閱正",
    "X18n0332_001:0004c14": "一切佛語心品第一之一",
    "X18n0332_001:0004c15": "(一切佛語心者。謂三世諸佛所說第一義心也。然此經原我釋迦佛說。何言一切。謂一即一切故。蓋一經",
    "X18n0332_001:0004c16": "所明。詳顯此心之義。故云佛語心也。品者。類也。義類相從。故名為品。相傳此經大部有十萬偈。百萬句。三",
    "X18n0332_001:0004c17": "千六萬言。總有一百五十一品。今傳此方者。佛語心一品耳。按經初有如是我聞等句。則知今品為百五",
    "X18n0332_001:0004c18": "十一之初品也。是故品下有第一字。卷雖分四。品止第一。有本。品下列二三四者。訛也。若權用第一之一。",
    "X18n0332_001:0004c19": "之二等。乃可)。",
    "X18n0332_001:0004c20": "如是我聞。一時佛住南海濵楞伽山頂。種種寶華以",
    "X18n0332_001:0004c21": "為莊嚴。與大比丘僧。及大菩薩眾俱。從彼種種異佛",
    "X18n0332_001:0004c22": "剎來。是諸菩薩摩訶薩。無量三昧自在之力。神通遊",
    "X18n0332_001:0004c23": "戲。大慧菩薩摩訶薩而為上首。一切諸佛手灌其頂。",
    "X18n0332_001:0004c24": "(華嚴經云轉論聖王。以金瓶盛四大海水。灌太子頂。授與轉輪王位。此世尊取喻上地菩薩堪紹佛位。乃以智",
    "X18n0332_001:0005a01": "水而灌其頂。蓋表心與佛智相應。如佛灌頂。以顯位隣大覺也。今大慧等。位在上地。行非下賢。是故經家敘此",
    "X18n0332_001:0005a02": "灌頂之說)。自心現境界。善解其義。(此語倒置。天竺文體。蓋如此也。若唯此方潤色。",
    "X18n0332_001:0005a03": "應云善解自心現境界義。文始順)。種種眾生種種心色。無量度門。隨",
    "X18n0332_001:0005a04": "類普現。於五法。自性識。二種無我。究竟通達。(下經云。五法者。",
    "X18n0332_001:0005a05": "謂名。相。妄想。正智。如如。自性有三。謂妄想自性。緣起自性。成自性。識有八。謂眼。耳。鼻。舌。身。意。第七末那。第八賴",
    "X18n0332_001:0005a06": "耶。二無我者。謂人無我。法無我。眾義解見下文。已上經家所歎菩薩之德也。然闕聲聞歎德。所列聽眾。又闕緣",
    "X18n0332_001:0005a07": "覺眾。)。爾時大慧菩薩。與摩帝菩薩俱。(摩帝。又云末底。譯云慧)。遊一",
    "X18n0332_001:0005a08": "切諸佛剎土。(言諸菩薩。從遊諸佛剎土而來)。承佛神力。從座而起。偏",
    "X18n0332_001:0005a09": "袒右肩。右膝著地。合掌恭敬。以偈讚佛。",
    "X18n0332_001:0005a10": "世間離生滅。猶如虗空華。智不得有無。而興大悲",
    "X18n0332_001:0005a11": "心。(五陰合聚。成世間也。思益經云。說五陰是世。世間所依止。依止於五陰。不脫世間法。蓋以佛智。觀察",
    "X18n0332_001:0005a12": "世間。如虗空華。本無所有。不起分別。生滅園離。若有若無。俱不可得。故云智不得有無也。然諸眾生。為貪",
    "X18n0332_001:0005a13": "所使。妄執有無。起諸惡見。佛愍彼愚。承本願力。興大悲心。而救濟故)。一切法如幻。遠",
    "X18n0332_001:0005a14": "離於心識。智不得有無。而興大悲心。遠離於斷常。",
    "X18n0332_001:0005a15": "世間恒如夢。智不得有無。而興大悲心。知人法無",
    "X18n0332_001:0005a16": "我。煩惱及爾燄。常清淨無相。而興大悲心。(世尊知法如幻。",
    "X18n0332_001:0005a17": "遠離心識。興如幻悲。度如幻眾。不墮有無故。上四偈。初偈依五陰讚。次偈依心識讚。第三偈依諸見讚末",
    "X18n0332_001:0005a18": "偈依二無我讚。總謂世尊。離諸妄想。證法真性。自既得度。復能度他故也。梵語爾燄。譯云所知。煩惱。事障",
    "X18n0332_001:0005a19": "也。所知。理障也。言佛二障永離。心常清淨。而無能所之相)。一切無涅槃。無有涅",
    "X18n0332_001:0005a20": "槃佛。無有佛涅槃。遠離覺所覺。若有若無有。是二",
    "X18n0332_001:0005a21": "悉俱離。(一切。指上四偈中世間心識人法煩惱等也。謂一切法。本涅槃相。若執涅槃。則涅槃",
    "X18n0332_001:0005a22": "亦成法數。故復遣云無涅槃也。無有涅槃佛。道能也。無有佛涅槃。遣所也。佛。能覺也。涅槃。所覺也。遠離下。",
    "X18n0332_001:0005a23": "結明涅槃佛佛涅槃二句。以有無不可得故。能所俱離也)。牟尼寂靜觀。是則遠",
    "X18n0332_001:0005a24": "離生。是名為不取。今世後世靜。(魏譯云。若如是觀佛寂靜離生滅彼",
    "X18n0332_001:0005b01": "人今後世。離垢無染取。○梵語牟尼。譯云寂默寂默即寂靜義。牟尼寂靜者。華梵兼舉。佛之名也。觀者。言",
    "X18n0332_001:0005b02": "觀佛也。按魏譯。觀從人說。謂所觀之佛。由遠離前偈所云有無能所而生。故云是則遠離生。然彼能觀之",
    "X18n0332_001:0005b03": "人。亦當遠離有無能所彼我之相。是名不取。既不取者。而今而後。三世性空。復其本然之靜矣。已上諸偈。",
    "X18n0332_001:0005b04": "雖云讚佛。而全經大旨。悉蘊其中。何者。愚謂此經。直顯一心。頓袪四句。世出世間一切法數。如空中華。本",
    "X18n0332_001:0005b05": "無所有。唯一自覺聖智。靈鑒虗涵。為此心之妙用也。自覺即佛。佛即一心。此今經之極致。因知此偈。經義",
    "X18n0332_001:0005b06": "昭然矣)。",
    "X18n0332_001:0005b07": "爾時大慧菩薩。偈讚佛已。自說姓名。我名為大慧。通",
    "X18n0332_001:0005b08": "達於大乘。今以百八義。仰諮尊中上。世間解之士。聞",
    "X18n0332_001:0005b09": "彼所說偈。觀察一切眾。告諸佛子言。汝等諸佛子。今",
    "X18n0332_001:0005b10": "皆恣所問。我當為汝說自覺之境界。爾時大慧菩薩",
    "X18n0332_001:0005b11": "摩訶薩。承佛所聽。頂禮佛足。合掌恭敬。以偈問曰。(此經",
    "X18n0332_001:0005b12": "以五法三自性八識二無我。為所破之要。今大慧問語。無出此法。眾義既破。自覺全顯。一經大意。誠在此耳。讀",
    "X18n0332_001:0005b13": "者毋厭其繁。可也)。",
    "X18n0332_001:0005b14": "云何淨其念。云何念增長。(唐譯云。云何起計度。云何淨計度。○今經增長。",
    "X18n0332_001:0005b15": "即唐譯起義。此經先言淨。後言起。彼經先言起。後言淨也)。云何見癡惑。云何惑",
    "X18n0332_001:0005b16": "增長。(見。唐譯作淨。起淨先後。同上)。何故剎土化。相及諸外道。(相字。",
    "X18n0332_001:0005b17": "義屬上句。問如來剎土中教化之相)。云何無受次。何故名無受。(魏唐",
    "X18n0332_001:0005b18": "二譯。合此二句。作一句。云寂靜及次第。蓋無受。即寂靜義。次第。即入住出之次第也)。何故名",
    "X18n0332_001:0005b19": "佛子。解脫至何所。誰縛誰解脫。何等禪境界。云何",
    "X18n0332_001:0005b20": "有三乘。唯願為解說。(已上一十四句。末句以願說結之)。緣起何所",
    "X18n0332_001:0005b21": "生。云何作所作。云何俱異說。(俱異二字。俱對不俱。異對一說。此問外道",
    "X18n0332_001:0005b22": "所執四句。然不及有無。非有非無。常無常等。略也。實影帶其中)。云何為增長。(唐譯作云",
    "X18n0332_001:0005b23": "何諸有起)。云何無色定。及以滅正受。(上句問無色四定下句問第九滅定",
    "X18n0332_001:0005b24": "也。九次第定名。詳如法界次第初門中說。可檢)。云何為想滅。何因從定覺。",
    "X18n0332_001:0005c01": "(此問無想定也。是定經五百劫。最初半劫。其想始滅。最後半劫。其想復生)。云何所作生。",
    "X18n0332_001:0005c02": "進去及持身。(所作生。魏譯作因生果。進去及持身。魏譯作何因身去住。○今文進字。即",
    "X18n0332_001:0005c03": "去義。持字。即住義。身者。五陰身也。下文佛領偈中云。五陰身徃來是也)。云何現分別。",
    "X18n0332_001:0005c04": "(唐譯作云何見諸物)。云何生諸地。(生。唐譯作入)。破三有者誰。何處",
    "X18n0332_001:0005c05": "身云何。(下句問。意連上句。謂何為三有處。何為三有身)。往生何所至。(問既破三",
    "X18n0332_001:0005c06": "有。往生何處)。云何最勝子。(唐譯作云何諸佛子)。何因得神通。及自",
    "X18n0332_001:0005c07": "在三昧。云何三昧心。最勝為我說。(末句。唐譯作願佛為我說。○最",
    "X18n0332_001:0005c08": "勝。稱佛也。佛姓瞿曇。譯云地最勝。是故稱佛為最勝也。謂於人中。此族最勝。事見釋氏要覽。又雜阿毗曇",
    "X18n0332_001:0005c09": "心論第一云。我等諸佛。悉離諸漏。故名最勝。已上二十句。末句以願說結之)。云何名為",
    "X18n0332_001:0005c10": "藏。(問第八識)。云何意及識。(意是第七識。識是前六識。解見下文)。云何生與",
    "X18n0332_001:0005c11": "滅。云何見已還。(見已還。魏譯作斷所見。唐譯作退諸見。○還字。即斷退義。言見性覽",
    "X18n0332_001:0005c12": "物。則流而不返。今不為物轉。返流全一。外用不行。謂之見已還)。云何為種性。非種",
    "X18n0332_001:0005c13": "及心量。(唐譯作云何性非性。云何唯是心。○按唐譯。今種性是有性。非種是無性)。云何",
    "X18n0332_001:0005c14": "建立相。及與非我義。云何無眾生。云何世俗說。(無眾",
    "X18n0332_001:0005c15": "生之無。上通諸佛。謂無佛無眾生。清淨本然。指真諦也。世俗說者。指俗諦也)。云何為斷",
    "X18n0332_001:0005c16": "見。及常見不生。(不生二字。通上句斷見。謂云何斷常二見不生)。云何佛外",
    "X18n0332_001:0005c17": "道。其相不相違。云何當來世。種種諸異部。(佛滅度後。大小",
    "X18n0332_001:0005c18": "乘經。有二十部之異)。云何空何因。(上半句。問空之相。下半句。問空之因)。云何剎",
    "X18n0332_001:0005c19": "那壞。(梵語剎那。毗曇論中。譯為一瞬。俱舍論云。時之極少名剎那。剎那壞。魏譯作念不住。葢此",
    "X18n0332_001:0005c20": "約時言。彼約念言。壞即不住義)。云何胎藏生。(胎藏者。謂胎中藏諸肝腑故。問意實該胎",
    "X18n0332_001:0005c21": "卵濕化四生。今單舉胎生。影帶其餘也)。云何世不動。(世以遷流為義。故問云何得不",
    "X18n0332_001:0005c22": "動耶)。何因如幻夢。及揵闥婆城。(梵語揵闥婆。譯云尋香。帝釋之樂神也。其",
    "X18n0332_001:0005c23": "城大論云。日初出時。海中見城門樓櫓宮殿。行人出入。日轉高轉滅但可眼見。而非實有。此即世人所謂",
    "X18n0332_001:0005c24": "海市亦云蜃樓。今登萊海中常見者。是揵闥婆所居之城也)。世間熱時燄。及與",
    "X18n0332_001:0006a01": "水月光。(幻夢揵城熱燄水月。皆喻世間不實。世間二字。通上下句。故唐譯云。云何諸世間。如",
    "X18n0332_001:0006a02": "幻亦如夢。揵城及陽燄等)。何因說覺支。及與菩提分。云何國土",
    "X18n0332_001:0006a03": "亂。(亂。指五濁而言)。云何作有見。(唐譯作云何見諸有)。云何不生滅。世",
    "X18n0332_001:0006a04": "如虗空華。云何覺世間。云何說離字。(唐譯作云何知世法。云何",
    "X18n0332_001:0006a05": "離文字。云何如空華。不生亦不滅)。離妄想者誰。(魏譯作云何無分別)。云何虗",
    "X18n0332_001:0006a06": "空譬。如實有幾種。(次句。魏唐二譯作真如有幾種)。幾波羅蜜心。何",
    "X18n0332_001:0006a07": "因度諸地。誰至無所受。(末句。魏譯作真如無次第。○無所受。即真如也。魏譯",
    "X18n0332_001:0006a08": "直說真如。今經在行者邊說。故云誰至)。何等二無我。云何爾燄淨。諸",
    "X18n0332_001:0006a09": "智有幾種。幾戒眾生性。(末句。問眾生性與戒品。當有幾種)。誰生諸",
    "X18n0332_001:0006a10": "寶性。摩尼真珠等。(梵語摩尼。譯云離垢)。誰生諸語言。眾生種",
    "X18n0332_001:0006a11": "種性。明處及伎術。誰之所顯示。(明處。魏譯作五明處。○大智度論云。",
    "X18n0332_001:0006a12": "五明者。一曰聲明。釋詁訓字。詮目流別。二曰工巧明。伎術機關。陰陽曆數。三曰醫方明。禁呪閑邪。藥石針",
    "X18n0332_001:0006a13": "艾。四曰因明。考定邪正。研覈真偽。五曰內明。究暢五乘。因果妙理)。伽陀有幾種。(梵語",
    "X18n0332_001:0006a14": "伽陀。譯云頌)。長頌及短句。成為有幾種。(成。魏譯作法。唐譯作道)。云",
    "X18n0332_001:0006a15": "何名為論。云何生飲食。及生諸愛欲。云何名為王。",
    "X18n0332_001:0006a16": "轉輪及小王。云何守護國。諸天有幾種。云何名為",
    "X18n0332_001:0006a17": "地。星宿及日月。解脫修行者。是各有幾種。弟子有",
    "X18n0332_001:0006a18": "幾種。云何阿闍黎。(梵語阿闍黎。譯云軌範師)。佛復有幾種。(下文偈云。",
    "X18n0332_001:0006a19": "化佛。報生佛。如如佛。智慧佛等。葢下問名義。此問種類)。復有幾種生。(問佛過去本所",
    "X18n0332_001:0006a20": "生也)。魔及諸異學。彼各有幾種。自性及與心。彼復各",
    "X18n0332_001:0006a21": "幾種。(自性。問意在三自性。心。問意在想心能所。故領偈中云。自性想所想)。云何施設",
    "X18n0332_001:0006a22": "量。(魏譯作施假名。唐譯作唯假設)。唯願最勝說。(已上七十二句。末句以願說結之)。",
    "X18n0332_001:0006a23": "云何空風雲。(魏譯作何因有風雲)。云何念聰明。(念聰明。魏譯作黠慧。○念。",
    "X18n0332_001:0006a24": "即作意。言作意聰明。非無作般若。故云念聰明也)。云何為林樹。云何為蔓",
    "X18n0332_001:0006b01": "草。云何象馬鹿。云何而捕取。云何為卑陋。何因而",
    "X18n0332_001:0006b02": "卑陋。(上句問卑陋之相。下句問[(白日+田)/廾]陋之因)。云何六節攝。(六節。魏唐二譯作六時。○",
    "X18n0332_001:0006b03": "按西域記。時有兩說。一云一年三時。謂春夏秋也。一云一年六時。謂春時熱時雨時秋時雪時寒時。今六",
    "X18n0332_001:0006b04": "節即六時也)。云何一闡提。(梵語一闡提。譯云信不具)。男女及不男。斯",
    "X18n0332_001:0006b05": "皆云何生。(不男有五種。謂生。犍。妬。變。半)。云何修行退。云何修行",
    "X18n0332_001:0006b06": "生。(生。魏唐二譯作進)。禪師以何法。建立何等人。(禪。唐譯作瑜伽。○梵",
    "X18n0332_001:0006b07": "語具云禪那。譯云靜慮。又云思惟修。瑜伽。譯云相應)。眾生生諸趣。何相何像",
    "X18n0332_001:0006b08": "類。(相以色言。像以狀言。類以族言)。云何為財富。何因致財富。(上句問財",
    "X18n0332_001:0006b09": "富之相。下句問財富之因)。云何為釋種。(梵語具云釋迦。譯云能仁。佛之姓也。種。猶裔也。",
    "X18n0332_001:0006b10": "因緣解見下文)。何因有釋種。(問立姓之因也。本行經云。甘蔗王。名善生。其第一妃。名善",
    "X18n0332_001:0006b11": "賢。生一子。名長壽。第二妃生四子。一名炬面。二名金色。三名象眾。四名別成。時善賢妃。欲立長壽。白王擯",
    "X18n0332_001:0006b12": "遣四子出國。至雪山北。住直樹林中。其第四子別成為王。以德化人。即為強國。父王追悔。遣使往召。辭過",
    "X18n0332_001:0006b13": "不還。父王歎曰。我子釋迦。釋迦之姓本此)。云何甘蔗種。無上尊願說。(本行",
    "X18n0332_001:0006b14": "經云。大茅草王。得成仙已。壽命極長。老不能行。時諸弟子。出外乞食。恐有虎狼之患。遂以草籠盛之。懸於",
    "X18n0332_001:0006b15": "樹上。獵人遙見。疑謂是鳥。乃射之。滴血於地。生二甘蔗。日炙開剖。一出童男。一出童女。大臣聞之。迎歸王",
    "X18n0332_001:0006b16": "宮。養育長成。男名善生。女名善賢。男立為王。女立為后。後世相承。名甘蔗種。已上二十三句。末句。以願說",
    "X18n0332_001:0006b17": "結之)。云何長苦仙。彼云何教授。如來云何於一切時",
    "X18n0332_001:0006b18": "剎現。種種名色類。最勝子圍繞。云何不食肉。云何",
    "X18n0332_001:0006b19": "制斷肉。食肉諸種類。何因故食肉。云何日月形。須",
    "X18n0332_001:0006b20": "彌及蓮華。師子勝相剎。側住覆世界。如因陀羅網。",
    "X18n0332_001:0006b21": "或悉諸珍寶。箜篌細腰鼓。狀種種諸華。或離日月",
    "X18n0332_001:0006b22": "光。如是等無量。(梵語須彌。譯云妙高。山名也。居四洲之中。大海之上。梵語因陀羅。譯",
    "X18n0332_001:0006b23": "云主。又云帝。忉利天主之稱也。天帝有網。百寶所成。光光涉入。不相障礙。佛剎如之。自日月形至此。問佛",
    "X18n0332_001:0006b24": "剎形相差別。詳如華嚴經說)。云何為化佛。云何報生佛。云何如",
    "X18n0332_001:0006c01": "如佛。云何智慧佛。(前問佛名幾種。此問佛名何義)。云何於欲界。不",
    "X18n0332_001:0006c02": "成等正覺。何故色究竟。離欲成菩提。(成唯識論云。諸異生求佛",
    "X18n0332_001:0006c03": "果者。定色界後。引生無漏。因生淨居天上大自在宮。得菩提故。色究竟。即淨居天之頂也)。善逝",
    "X18n0332_001:0006c04": "般涅槃。(善逝。佛十號之一也。涅槃經第十七云。善者名高。逝名不高。不高者。如來心也。高者。",
    "X18n0332_001:0006c05": "不名如來。是故如來名善逝。如老子所云上善若水之意。又華嚴鈔第六云。善者好也。逝者去也。謂不向",
    "X18n0332_001:0006c06": "餘三界二乘去。唯向大菩提去。即直往菩提號。梵語般涅槃。具云摩訶般涅槃那。譯云大滅度。滅者。寂滅",
    "X18n0332_001:0006c07": "也。言得寂滅樂。度生死苦故)。誰當持正法。天師住久如。(天師。魏唐二譯",
    "X18n0332_001:0006c08": "作世尊。○天師。即天人師也。久如。猶言久近。問住世久近也)。正法幾時住。悉檀",
    "X18n0332_001:0006c09": "及與見。各復有幾種。(悉檀及見。解見下文)。毗尼比丘分。云何",
    "X18n0332_001:0006c10": "何因緣。(云何何因緣。二問辭也。承上句謂云何毗尼分。何因比丘分。梵語毗尼。譯云律。又云",
    "X18n0332_001:0006c11": "滅。滅諸惡故。比丘。譯云乞士。僧之美名也)。彼諸最勝子。緣覺及聲聞。何",
    "X18n0332_001:0006c12": "因百變易。云何百無受。(百變易。唐譯作轉所依。百無受。魏譯作百寂靜。唐譯",
    "X18n0332_001:0006c13": "作得無相。○最勝子。是菩薩乘。併緣覺聲聞。指三乘人也。百變易百無受。是三乘證之法。百變易。言諸",
    "X18n0332_001:0006c14": "三昧意生之身。百無受。言諸三昧所得之境。境即真如。真如無所受故)。云何世俗通。",
    "X18n0332_001:0006c15": "云何出世間。(上句問世間神通。下句問出世神通)。云何為七地。唯願",
    "X18n0332_001:0006c16": "為演說。(七地已前。未離有作。登第八地。始號不動。葢問有作地相耳。已上四十四句。末句以",
    "X18n0332_001:0006c17": "願說結之)。僧伽有幾種。(梵語僧伽。譯云和合眾)。云何為壞僧。(問破僧事)。",
    "X18n0332_001:0006c18": "云何醫方論。是復何因緣。(承上句問醫論因緣)。何故大牟尼。",
    "X18n0332_001:0006c19": "唱說如是言。迦葉拘留孫。拘那含是我。(梵語具云迦葉波。譯",
    "X18n0332_001:0006c20": "云飲光。拘留孫。譯云所應斷。拘那含。具云拘那含牟尼。譯云金寂。此三是過去佛也。是我者。釋迦自稱。下",
    "X18n0332_001:0006c21": "經云。以四等故如來唱言。我是拘留孫。拘那含牟尼。迦葉佛。大慧欲明四等。故發此問。四等者。謂字等。語",
    "X18n0332_001:0006c22": "等。法等。身等。解見下文)。何故說斷常。及與我無我。何不一切",
    "X18n0332_001:0006c23": "時。演說真實義。而復為眾生。分別說心量。(何不下。魏譯作",
    "X18n0332_001:0006c24": "何故不但說。唯有於一心。○魏譯言一心。即今真實義。而復下二句。魏譯略之)。何因男女",
    "X18n0332_001:0007a01": "林。(男女林。立世阿毗曇論第一云。閻浮提林外有二林。一名訶梨勒。二名阿摩勒。此二林南。復有七林。",
    "X18n0332_001:0007a02": "中有人林。是人林中。果形如人。若男十六歲。女十五歲。又長阿含第十八云。金剛山不遠。有大海水。海水",
    "X18n0332_001:0007a03": "北岸有叢林。名曰男女。縱廣五十由旬。集註謂男女眾多如林。必其未攷毗曇及阿含語。故失引據。今改",
    "X18n0332_001:0007a04": "正)。何梨阿摩勒。(梵語訶梨勒。譯云天王持來。阿摩勒。譯語未詳。翻譯名義集云。樹葉",
    "X18n0332_001:0007a05": "如棗。華小而白。果如胡桃。味酸甜。可入藥)。雞羅及鐵圍。金剛等諸山。無",
    "X18n0332_001:0007a06": "量寶莊嚴。仙闥婆充滿。(雞羅。即須彌。天竺諸國。梵語不同。或音聲相近。傳寫",
    "X18n0332_001:0007a07": "之訛也。四寶所成。在大海中。據金輪上。日月之所迴泊。諸天之所遊舍。自海入空。高十六萬八千由旬。晝",
    "X18n0332_001:0007a08": "夜因之而有。鐵圍。亦山名。環繞世界。日月光明照燭不及。故名鐵圍。金剛諸山。即七金山也。七重環繞須",
    "X18n0332_001:0007a09": "彌之外。金剛所成。此七山中。或仙人。或乾闥婆。或諸賢聖所居。具載華嚴經中。已上二十句。末句失結願",
    "X18n0332_001:0007a10": "說。此下佛領所問。語雖錯綜。而不遺漏。至問不及者。佛更補之)。",
    "X18n0332_001:0007a11": "無上世間解。聞彼所說偈。大乘諸度門。諸佛心第",
    "X18n0332_001:0007a12": "一。(此四句。是經家序語。讚上大慧所問百八句義。是入大乘諸度之門。亦是諸佛第一義心也。蓋經以",
    "X18n0332_001:0007a13": "佛語心名品。而大慧所問。一經之大意已具。故云諸佛心第一也。又前問義。出自五法等數。而此法數。是",
    "X18n0332_001:0007a14": "一經所破。自覺聖智。是一經所顯。學者於破顯處。幸毋忽焉)。善哉善哉問。大慧",
    "X18n0332_001:0007a15": "善諦聽。我今當次第。如汝所問說。(此四句。是佛誡聽許答之辭。下",
    "X18n0332_001:0007a16": "文先領。次答。已上八句。總為結前生後之意。此下正領)。生及與不生。涅槃空",
    "X18n0332_001:0007a17": "剎那。趣至無自性。(生及不生。涅槃及空。領問可知。剎那二字。義屬下句。趣至。唐譯",
    "X18n0332_001:0007a18": "作流轉。無自性。即壞義。此領云何剎那壞之問。蓋謂剎那流轉不常故壞也。集註及古註意。皆以趣至無",
    "X18n0332_001:0007a19": "自性一句。作答辭。謂大慧所問生及不生涅槃虗空剎那之法。皆想所見。初無自性也。此解誤矣。何者。答",
    "X18n0332_001:0007a20": "偈別在後文。此但總領其問。豈此領中。孤置一語。為答文耶。愚故通會問語。以剎那趣至無自性句。為領",
    "X18n0332_001:0007a21": "文。非答語也)。佛諸波羅蜜。佛子與聲聞。緣覺諸外道。及",
    "X18n0332_001:0007a22": "與無色行。如是種種事。(如是句。兼指前後事也。領辭雖錯綜。一一可尋。下文",
    "X18n0332_001:0007a23": "或隱晦者。略標明之。其明顯者。不復繁指)。須彌巨海山。洲渚剎土地。星",
    "X18n0332_001:0007a24": "宿及日月。外道天修羅。解脫自在通。力禪三摩提。",
    "X18n0332_001:0007b01": "(修羅。梵語具云阿修羅。譯云非天。其性多嗔。無天行故。三摩提。即三昧通名。是梵語也。譯云正心行處。又",
    "X18n0332_001:0007b02": "云正定)。滅及如意足。覺支及道品。諸禪定無量。諸陰",
    "X18n0332_001:0007b03": "身往來。正受滅盡定。三昧起心說。心意及與識。無",
    "X18n0332_001:0007b04": "我法有五。自性想所想。及與現二見。(現二見。魏譯作所見能見",
    "X18n0332_001:0007b05": "二)。乘及諸種性。金銀摩尼等。一闡提大種。荒亂及",
    "X18n0332_001:0007b06": "一佛。(荒亂。即國土亂。一佛。即拘那含等是我)。智爾燄得向。(智爾燄可知。得向。領",
    "X18n0332_001:0007b07": "解脫修行者。是各有幾種。得。果義。即四果也。向。因義。即四向也)。眾生有無有。象馬",
    "X18n0332_001:0007b08": "諸禽獸。云何而捕取。譬因成悉檀。(譬因。即宗因喻三支之二也。悉",
    "X18n0332_001:0007b09": "檀。悉是華言。檀是梵語。悉。徧也。檀。具云檀那。譯云施。謂佛以世界為人對治第一義四法。徧施眾生也)。",
    "X18n0332_001:0007b10": "及與作所作。叢林迷惑通。(叢林。言稠林也。喻諸邪見。諸經中。多以稠林喻",
    "X18n0332_001:0007b11": "邪見故。蓋謂邪見如林之稠也。唐譯作眾林。迷惑通者。領云何見癡惑。云何惑增長二句。通。即見義)。心",
    "X18n0332_001:0007b12": "量不現有。諸地不相至。(領何不一切時演說真實義下四句。不現有。不相至。",
    "X18n0332_001:0007b13": "即不真實)。百變百無受。醫方工巧論。伎術諸明處。(此下佛補",
    "X18n0332_001:0007b14": "大慧問不及者)。諸山須彌地。巨海日月量。下中上眾生。身",
    "X18n0332_001:0007b15": "各幾微塵。(畜生為下。人類為中。諸天為上。末句。言諸身量。幾塵所成)。一一剎幾",
    "X18n0332_001:0007b16": "塵。弓弓數有幾。(四肘。為一弓。言一弓塵數有幾)。肘步拘樓舍。半由",
    "X18n0332_001:0007b17": "延由延。(毗曇論云。四肘。為一弓。五百弓。為一拘樓舍。八拘樓舍。為一由延。名義集云。一肘。人",
    "X18n0332_001:0007b18": "一尺八寸。佛三尺六寸。今四肘有七尺二寸。為一弓也。如是增上可知。梵語拘樓舍。又云拘盧舍。譯云五",
    "X18n0332_001:0007b19": "百弓。又云一牛吼地。言牛鳴聲所極聞也。半由延二十里。一由延四十里。故魏譯云。肘步至十里。二十及",
    "X18n0332_001:0007b20": "四十。梵語由延。又云由旬。譯云限量)。兔毫窻塵蟣。羊毛[麩夫+廣]麥塵。(雜阿毗曇",
    "X18n0332_001:0007b21": "心論云。七極微為一阿耨。七阿耨為一銅上塵。七銅上塵為一水上塵。七水上塵為一兔毫上塵。七兔毫",
    "X18n0332_001:0007b22": "上塵為一羊毛上塵。七羊毛上塵為一牛毛上塵。七牛毛上塵為一牕遊塵。七牕遊塵為一蟣。七蟣為一",
    "X18n0332_001:0007b23": "虱。七虱為一[麩夫+廣]麥。七[麩夫+廣]麥為一指。二十四指為一肘。四肘為一弓。五百弓為一拘樓舍)。鉢他幾",
    "X18n0332_001:0007b24": "[麩夫+廣]麥。阿羅[麩夫+廣]麥幾。獨籠那佉梨。勒叉及舉利。乃至",
    "X18n0332_001:0007c01": "頻婆羅。是各有幾數。(鉢他。唐譯作一升。阿羅作一斗。獨籠作一斛。那佉梨作十",
    "X18n0332_001:0007c02": "斛。勒叉作十萬。舉利作一億。頻婆羅作一兆。謂幾[麩夫+廣]塵成一升。乃至幾塵成一兆。故云是各有幾數)。為",
    "X18n0332_001:0007c03": "有幾阿[少/兔]。名舍梨沙婆。幾舍梨沙婆。名為一賴提。",
    "X18n0332_001:0007c04": "幾賴提摩沙。幾摩沙陀那。復幾陀那羅。為迦梨沙",
    "X18n0332_001:0007c05": "那。幾迦梨沙那。為成一波羅。此等積聚相。幾波羅",
    "X18n0332_001:0007c06": "彌樓。(阿[少/兔]。唐譯作塵。舍梨沙婆。作芥子。賴提作草子。摩沙作豆。陀那作銖。迦梨沙那作兩。婆羅",
    "X18n0332_001:0007c07": "作斤。彌樓。名義集云。有人謂彌樓。譯云光明。七金山也。金色光明故。若准第一義法勝經云須彌樓山。則",
    "X18n0332_001:0007c08": "須彌樓。是須彌山舊譯。俱舍論亦以須彌。作彌樓。是則梵音有異。若據法華云內外彌樓山。須彌及鐵圍。",
    "X18n0332_001:0007c09": "是則山體有異。未知孰是。詳載於此。俟來者校焉。今文謂如是次第增上。乃至幾斤成彌樓山。末句。字義",
    "X18n0332_001:0007c10": "缺略。會意可知)。是等所應問。何須問餘事。聲聞辟支佛。佛",
    "X18n0332_001:0007c11": "及最勝子。身各有幾數。何故不問此。火燄幾阿[少/兔]。",
    "X18n0332_001:0007c12": "風阿[少/兔]復幾。根根幾阿[少/兔]。毛孔眉毛幾。(應問三乘。身各幾塵。",
    "X18n0332_001:0007c13": "火燄及風。六根諸毛竅等。為幾塵所成。何故不問此耶。上自諸山須彌地至此。有三十八句。佛因大慧問",
    "X18n0332_001:0007c14": "不及此。佛自補之。夫此數量。唯佛能知。非下地可測。故大慧不能發問也。如華嚴阿僧祗品。諸菩薩不能",
    "X18n0332_001:0007c15": "說。佛自說之。然世有筭經。列二十三數。始從一至十為十。次有十三數。從十十為百。十百為千。次萬億。兆。",
    "X18n0332_001:0007c16": "京。垓。梓。壞。溝。澗。正。載。即此世數。尚謂天地不能容載。況佛所知量乎)。護財自在王。轉",
    "X18n0332_001:0007c17": "輪聖帝王。云何王守護。云何為解脫。廣說及句說。",
    "X18n0332_001:0007c18": "(末句。領長頌及短句)。如汝之所問。眾生種種欲。種種諸飲食。",
    "X18n0332_001:0007c19": "云何男女林。金剛堅固山。云何如幻夢。野鹿渴愛",
    "X18n0332_001:0007c20": "譬。云何山天仙。犍闥婆莊嚴。解脫至何所。誰縛誰",
    "X18n0332_001:0007c21": "解脫。云何禪境界。變化及外道。云何無因作。(此領無句)。",
    "X18n0332_001:0007c22": "云何有因作。(此領有句)。有因無因作。(此領俱句)。及非有無因。",
    "X18n0332_001:0007c23": "(此領不俱句)。云何現已滅。云何淨諸覺。云何諸覺轉。及",
    "X18n0332_001:0007c24": "轉諸所作。云何斷諸想。云何三昧起。破三有者誰。",
    "X18n0332_001:0008a01": "何處為何身。云何無眾生。而說有吾我。云何世俗",
    "X18n0332_001:0008a02": "說。惟願廣分別。所問相云何。及所問非我。云何為",
    "X18n0332_001:0008a03": "胎藏。及種種異身。(異身。唐譯作餘身分。言身四支也)。云何斷常見。",
    "X18n0332_001:0008a04": "云何心得定。言說及諸智。戒種性佛子。云何成及",
    "X18n0332_001:0008a05": "論。(末句。領成為有幾種。云何名為論)。云何師弟子。種種諸眾生。斯",
    "X18n0332_001:0008a06": "等復云何。云何為飲食。聰明魔施設。(末句。蓋領三問。謂念聰明",
    "X18n0332_001:0008a07": "魔幾種。施設量也)。云何樹葛藤。最勝子所問。(最勝子。佛稱大慧也)。云",
    "X18n0332_001:0008a08": "何種種剎。仙人長苦行。云何為族姓。從何師受學。",
    "X18n0332_001:0008a09": "云何為醜陋。云何人修行。欲界何不覺。阿迦膩吒",
    "X18n0332_001:0008a10": "成。(梵語阿迦膩吒。譯云質礙究竟。色界頂天之名也)。云何俗神通。云何為",
    "X18n0332_001:0008a11": "比丘。云何為化佛。云何為報佛。云何如如佛。平等",
    "X18n0332_001:0008a12": "智慧佛。(宗鏡第十六云。隨機赴感。名之為化。酬其往因。名之為報。本覺顯照。名為智慧。理體",
    "X18n0332_001:0008a13": "無二。故曰如如)。云何為眾僧。佛子如是問。箜篌腰鼓華。剎",
    "X18n0332_001:0008a14": "土離光明。心地者有七。所問皆如實。此及餘眾多。",
    "X18n0332_001:0008a15": "佛子所應問。(末二句。結領大慧所問已竟。下八句。分二偈。生起答文也)。一一相",
    "X18n0332_001:0008a16": "相應。遠離諸見過。悉檀離言說。我今當顯示。(一一相。即",
    "X18n0332_001:0008a17": "大慧問中之相也。言說。即相之稱謂也。諸相本與實智相應。遠離有無等見之過。則名言亦離矣。以此離",
    "X18n0332_001:0008a18": "言說道。徧施眾生。故曰悉檀離言說)。次第建立句。佛子善諦聽。此上",
    "X18n0332_001:0008a19": "百八句。如諸佛所說。(次第建立句者。言後之答句。次第建立也。末二句。謂當如",
    "X18n0332_001:0008a20": "諸佛所說。以酬前問。下文正答)。不生句生句。(唐譯作生句非生句。○今文倒置。應云生",
    "X18n0332_001:0008a21": "句不生句。凡答語每句中。皆上半句。拈其問相。下半句。隨破之。依心真如門。破一切相。故皆曰非。下文凡",
    "X18n0332_001:0008a22": "字屬破義者。唐譯皆作非。今經或變他字。亦是破義。如無。如離。如不等字是也。又不生與生。是所詮義相。",
    "X18n0332_001:0008a23": "句字。是能詮句身。下皆倣此)。常句無常句。相句無相句。住異句",
    "X18n0332_001:0008a24": "非住異句。(住異。是生住異滅四相之二。問中不出。答文補之)。剎那句非剎",
    "X18n0332_001:0008b01": "那句。自性句離自性句。空句不空句。斷句不斷句。",
    "X18n0332_001:0008b02": "邊句非邊句。中句非中句。(邊中句。前問不出。今補而答之。凡問出答不出。",
    "X18n0332_001:0008b03": "答出問不出者。皆含於心量句中)。常句非常句。(常。魏譯作變。唐譯作恒。○常句重出",
    "X18n0332_001:0008b04": "者。古註云。凡有三常。一計四大性常。二計業習氣相續得果不斷故常。三如來藏體真常故常。據古註因",
    "X18n0332_001:0008b05": "有三常。故經文重出。愚謂舉一常。即三常備矣。若據三常。當三出之。列而為二。將安分屬。今姑依魏譯作",
    "X18n0332_001:0008b06": "變義解。乃變遷流注相續不斷。係三常中之相續常也。則前常句。屬餘二常矣)。緣句非緣",
    "X18n0332_001:0008b07": "句。因句非因句。煩惱句非煩惱句。愛句非愛句。方",
    "X18n0332_001:0008b08": "便句非方便句。巧句非巧句。(唐譯巧上。加一善字)。淨句非淨",
    "X18n0332_001:0008b09": "句。成句非成句。譬句非譬句。弟子句非弟子句。師",
    "X18n0332_001:0008b10": "句非師句。種性句非種性句。三乘句非三乘句。所",
    "X18n0332_001:0008b11": "有句無所有句。願句非願句。三輪句非三輪句。相",
    "X18n0332_001:0008b12": "句非相句。(末句。唐譯作標相句非標相句。○相句重出者。前屬法相。今屬標義。標。即教也。",
    "X18n0332_001:0008b13": "所謂如標指月者是也)。有品句非有品句。俱句非俱句。緣自",
    "X18n0332_001:0008b14": "聖智現法樂句非現法樂句。(緣自下一句。唐譯分作二句。云緣自聖智",
    "X18n0332_001:0008b15": "句非緣自聖智句。現法樂句非現法樂句)。剎土句非剎土句。阿[少/兔]句非",
    "X18n0332_001:0008b16": "阿[少/兔]句。(阿[少/兔]。唐譯作塵)。水句非水句。弓句非弓句。實句非",
    "X18n0332_001:0008b17": "實句。(實。魏唐二譯作四大。言四大實法也)。數句非數句。(唐譯作筭數句非筭數句)。",
    "X18n0332_001:0008b18": "數句非數句。(此數。魏唐二譯作神通。○此名數之數也。神通是名數故。又南藏本。此句",
    "X18n0332_001:0008b19": "下注云。此數霜縷切)。明句非明句。虗空句非虗空句。雲句非",
    "X18n0332_001:0008b20": "雲句。工巧伎術明處句非工巧伎術明處句。風句",
    "X18n0332_001:0008b21": "非風句。地句非地句。心句非心句施設句非施設",
    "X18n0332_001:0008b22": "句。自性句非自性句。(自性。唐譯作體性)。陰句非陰句。眾生",
    "X18n0332_001:0008b23": "句非眾生句。慧句非慧句。(慧句。魏譯作智句。唐譯作覺句)。涅槃句",
    "X18n0332_001:0008b24": "非涅槃句。爾燄句非爾燄句。外道句非外道句。荒",
    "X18n0332_001:0008c01": "亂句非荒亂句。幻句非幻句。夢句非夢句。燄句非",
    "X18n0332_001:0008c02": "燄句。(陽燄)。像句非像句。(鏡像)。輪句非輪句。(旋火)。犍闥婆句",
    "X18n0332_001:0008c03": "非犍闥婆句。(按大慧問中。以五喻明世間非實。則今此句。疑是揵城喻也。然三譯皆缺",
    "X18n0332_001:0008c04": "城字。又與下文天句同列。則此當屬八部。蓋必雙顯喻部耳)。天句非天句。飲食",
    "X18n0332_001:0008c05": "句非飲食句。婬欲句非婬欲句。見句非見句。波羅",
    "X18n0332_001:0008c06": "蜜句非波羅蜜句。戒句非戒句。日月星宿句非日",
    "X18n0332_001:0008c07": "月星宿句。諦句非諦句。(四諦也)。果句非果句。(四果也)。滅",
    "X18n0332_001:0008c08": "起句非滅起句。(滅起。唐譯分作二句)。治句非治句。(治。唐譯作醫)。相",
    "X18n0332_001:0008c09": "句非相句。(集註云。所答凡有三相句。前則名相之相。次則標相之相。今則占相之相也。世",
    "X18n0332_001:0008c10": "尊既以醫道冠於上文。是必以卜術綴於下句矣)。支句非支句。(唐譯作支分句)。巧",
    "X18n0332_001:0008c11": "明處句非巧明處句。(此句三出。唐譯無今句)。禪句非禪句。迷",
    "X18n0332_001:0008c12": "句非迷句。現句非現句。護句非護句。族句非族句。仙",
    "X18n0332_001:0008c13": "句非仙句。王句非王句。攝受句非攝受句。(攝受。魏譯作捕取)。",
    "X18n0332_001:0008c14": "寶句非寶句。記句非記句。一闡提句非一闡提句。",
    "X18n0332_001:0008c15": "女男不男句非女男不男句。味句非味句。事句非",
    "X18n0332_001:0008c16": "事句。身句非身句。覺句非覺句。(覺。唐譯作計度)。動句非動",
    "X18n0332_001:0008c17": "句。根句非根句。有為句非有為句。無為句非無為",
    "X18n0332_001:0008c18": "句。因果句非因果句。色究竟句非色究竟句。節句",
    "X18n0332_001:0008c19": "非節句。叢樹葛藤句非叢樹葛藤句。雜句非雜句。",
    "X18n0332_001:0008c20": "(雜。魏唐二譯作種種)。說句非說句。毗尼句非毗尼句。比丘句",
    "X18n0332_001:0008c21": "非比丘句。處句非處句。(處。魏唐二譯作住持)。字句非字句。(已上",
    "X18n0332_001:0008c22": "如來約心真如門總答百八句義。故皆言非也。如楞嚴經云。本妙圓心。非心非色。乃至非常樂我淨。又如",
    "X18n0332_001:0008c23": "起信論云。當知真如自性。非有相。非無相。乃至非一異俱相。其非義與今經同。夫法相無量。而定言百八",
    "X18n0332_001:0008c24": "句者。以應眾生百八煩惱。應知煩惱亦無量。此但舉其大數耳。又言百八句者。蓋取義足為句。非為言句",
    "X18n0332_001:0009a01": "之句也)。",
    "X18n0332_001:0009a02": "大慧。是百八句。先佛所說。汝及諸菩薩摩訶薩。應當",
    "X18n0332_001:0009a03": "修學。(先佛說者。謂佛佛出世。說此心法。此心之外。無法可說。故令深信修學也。詳夫前後文義。乃知前文",
    "X18n0332_001:0009a04": "百八句義。是總問總答。此下。大慧復從百八句中。抽繹為問。世尊隨問即答。是為別問別答。然皆不出百八句",
    "X18n0332_001:0009a05": "義。而問答之意。要皆破一切異見。顯自覺聖智第一義心。是故標云佛語心品)。爾時大慧菩",
    "X18n0332_001:0009a06": "薩摩訶薩。復白佛言。世尊。諸識有幾種生住滅。佛告",
    "X18n0332_001:0009a07": "大慧。諸識有二種生住滅。非思量所知。諸識有二種",
    "X18n0332_001:0009a08": "生。謂流注生。及相生。有二種住。謂流注住。及相住。有",
    "X18n0332_001:0009a09": "二種滅。謂流注滅。及相滅。(古註云。流注者。唯目第八識。三相微隱。種現不斷。名",
    "X18n0332_001:0009a10": "為流注。由無明緣。初起業識。故說為生。相續長劫。故名為住。到金剛定等覺。一念斷本無明。名流注滅。相生住",
    "X18n0332_001:0009a11": "滅者。謂餘七識。心境麤顯。故名為相。雖七緣八。望六為細。具有四惑亦云為麤。依彼現識自種諸緣合生。說為",
    "X18n0332_001:0009a12": "相生。長劫熏習。名為相住。從末向本。漸伏及斷。至七地滿。名為相滅。觀經記曰。此通指八識。皆有麤細二種相",
    "X18n0332_001:0009a13": "也。解者謂。流注生住滅。單屬第八賴耶。相生住滅。則屬前七。今諦觀經意。諸識之言。蓋謂八箇識中。皆有麤細",
    "X18n0332_001:0009a14": "相也。良以八識。皆有思量了別之用。隨見隨即分別。而此行相麤顯。故云相生住滅。究其源底。皆是第八識精",
    "X18n0332_001:0009a15": "應緣之業用。三相隱徹。一類相續。故云流注雖有八識分位。其實總皆一類微細流注種子現行。交相熏發。甚",
    "X18n0332_001:0009a16": "深微細不可思議。故經云陀那微細識。習氣成瀑流。故云諸識有二種生住滅。愚按古注。獨以流注屬第八。相",
    "X18n0332_001:0009a17": "屬前七。則於經中諸識各有之言相違矣。記者雖順經文。然曰究其源底皆是第八識精一類相續。則流注亦",
    "X18n0332_001:0009a18": "屬第八矣以愚意論之。諸識實各有二種。但前七就相中論流注。望後第八為麤。亦屬相耳。唯第八流注。乃為",
    "X18n0332_001:0009a19": "甚細。故經云。阿陀那識甚微細一切種子成瀑流。此實為流注耳)。大慧。諸識有三種",
    "X18n0332_001:0009a20": "相。謂轉相。業相。真相。(轉者。謂遷變。隨境遷變故。下文云。諸識壞相俱轉。名轉相也。業",
    "X18n0332_001:0009a21": "者。謂資發。熏變相資。因緣助發。有增上力用。下偈云。業相猶波浪。波浪鼓躍。即資發義。故以資發。名業相也。真",
    "X18n0332_001:0009a22": "者。謂八種識體。湛然清淨。如波濤雖動。濕性本然。又如泥團雖妄。微塵自性。一一元真。故下偈云。不壞相有八。",
    "X18n0332_001:0009a23": "又云。自性無垢。畢竟清淨。名真相也。成唯識論云。俗故相有別。真故相無別。相所相無故。又宗鏡第五云。此三",
    "X18n0332_001:0009a24": "種相。通於八識。謂起心名轉。八俱起故。皆有生滅。故名轉相。動則是業。如三細中初業相故。八識皆動。盡名業",
    "X18n0332_001:0009b01": "相。八之真性。盡名真相。又第五十七云。從靜起動。名之為業。從內趣外。名之為轉。真如之性。不可增減。名之為",
    "X18n0332_001:0009b02": "真)。大慧。略說有三種識。廣說有八相。何等為三。謂真",
    "X18n0332_001:0009b03": "識。現識。及分別事識。(魏唐二譯云。略說有二種。謂現識。及分別事識。○真識者。約了",
    "X18n0332_001:0009b04": "別云識。約無垢云真。故下文云。自性無垢。畢竟清淨。又密嚴經云。如是賴耶識。是清淨佛性。故名真也。現識者。",
    "X18n0332_001:0009b05": "現謂顯現。根境及自種子。是識所現故。下偈云。受用建立身。是眾生現識。於彼現諸業。譬如水波浪。此可證矣。",
    "X18n0332_001:0009b06": "分別事識者。分別。察取義。事者。根塵苦樂受等也。下文云。取種種塵。名分別事識。宗鏡第五十七云。真謂第八。",
    "X18n0332_001:0009b07": "餘七俱名分別事識。雖第七識。不緣外塵。緣第八故。名分別事。廣說八者。謂眼等六識。第七末那。第八賴耶)。",
    "X18n0332_001:0009b08": "大慧。譬如明鏡。持諸色像。現識處現。亦復如是。(明鏡持像。",
    "X18n0332_001:0009b09": "喻也。現識處現。法也。喻中持字。謂執持也。法中處字。指八識所依處也。下現字。是所現。所現如像。即分別事識",
    "X18n0332_001:0009b10": "也。上現字。有二義。一顯現。二現前。現前者。如鏡持像。悉現前故。顯現者。唯識顯現。無外境故。因知喻義有缺。法",
    "X18n0332_001:0009b11": "義無窮。此蓋分喻現前義耳。鏡無顯現義故)。大慧。現識及分別事識。此二",
    "X18n0332_001:0009b12": "壞不壞。相展轉因。(唐譯云。現識與分別事識。此二無異。相互為因。○壞不壞者。如前二",
    "X18n0332_001:0009b13": "種生住滅相。剎那生滅名壞。自性無垢。畢竟清〔清〕淨。名不壞也。又如六識。得塵即滅。是壞。熏入第八識為種。是",
    "X18n0332_001:0009b14": "不壞。展轉因者。成唯識云。阿賴耶為依。故有末那轉。依止心及意。餘轉識得生。即展轉之因也。此釋前文流注",
    "X18n0332_001:0009b15": "及相生義也。蓋壞者屬相。不壞屬流注。約麤細邊。論壞不壞耳)。大慧。不思議熏及不",
    "X18n0332_001:0009b16": "思議變。是現識因。(賢首云。謂無明能熏真如。不可熏處而能熏。故名不思議熏。又熏即",
    "X18n0332_001:0009b17": "不熏。不熏之熏。名不思議熏。謂真如心。受無明熏。不可變異而變異。故名不思議變。又變即不變。不變之變。名",
    "X18n0332_001:0009b18": "不思議變。然此不思議。正明前文非思量所知。及釋流注住義也)。大慧。取種種塵。及",
    "X18n0332_001:0009b19": "無始妄想熏。是分別事識因。(塵。六塵。取。貪著。取塵是現行。無始妄想。是種子。",
    "X18n0332_001:0009b20": "以此種現熏習。為分別事識因。此釋相住義也)。大慧。若覆彼真識。種種不實",
    "X18n0332_001:0009b21": "諸虗妄滅。則一切根識滅。大慧。是名相滅。(不實諸虗妄者。即上",
    "X18n0332_001:0009b22": "分別事識之因也。前文不言根。今云根識者。指六依根識也。以揀後二識。不依根故。此釋相滅義也。覆字。楊彥",
    "X18n0332_001:0009b23": "國纂云。覆者。返復之義。謂迴光返照。還於真識也)。大慧。相續滅者。相續所因",
    "X18n0332_001:0009b24": "滅。則相續滅。所從滅。及所緣滅。則相續滅。(所因。唐譯作依因。○",
    "X18n0332_001:0009c01": "上明相滅已竟。此明流注滅也。相續。即流注義。相續所因下。謂相續因滅。則相續緣滅也。所從下。承上因緣意。",
    "X18n0332_001:0009c02": "從。即因也。謂相續因緣滅。則相續之名滅也)。大慧。所以者何。是其所依故。",
    "X18n0332_001:0009c03": "依者。謂無始妄想熏。緣者。謂自心見等識境妄想。(此徵",
    "X18n0332_001:0009c04": "明上文因緣。為相續所依。而兼出因緣之相也。依者下。顯相續所因之相也。依者之依。即前文因字。非所依之",
    "X18n0332_001:0009c05": "依也蓋所依之依。兼因緣義故。緣者下。顯相續所緣之相也。無始妄想熏。即不思議熏也。自心見等識境妄想。",
    "X18n0332_001:0009c06": "即不思議變也。此熏及變。為相續所依故。蓋緣字。約所緣緣說。謂自心所見內色。為識之境。非取外色。故云自",
    "X18n0332_001:0009c07": "心見等識境也。等字。該聞嗅嘗觸思也。內色。是唯識妄想生。故末云妄想。觀所緣緣論云。內色如外現。為識所",
    "X18n0332_001:0009c08": "緣緣。此可知矣。已上釋前二種生住滅竟)。大慧。譬如泥團微塵。非異非不",
    "X18n0332_001:0009c09": "異。金莊嚴具。亦復如是。(此明轉識與藏識。非異非不異也。泥團喻轉識。微塵喻藏",
    "X18n0332_001:0009c10": "識。言泥團。由微塵而成。如轉識。由藏識而轉。金莊嚴具。配釋如上。故云亦復如是)。大慧。若泥",
    "X18n0332_001:0009c11": "團微塵異者。非彼所成。而實彼成。是故不異。若不異",
    "X18n0332_001:0009c12": "者。則泥團微塵。應無分別。(言泥團與微塵異者。如水與火。性不相循。方稱為異。",
    "X18n0332_001:0009c13": "故云非彼所成。今泥團實因微塵所成。則非異矣。故云而實彼成。又言泥團與微塵不異者。應無二相。不可分",
    "X18n0332_001:0009c14": "別。今二相可別。則非不異矣。不可言異。不可言不異。故云非異非不異也。上辨喻竟。下正法合)。如是大",
    "X18n0332_001:0009c15": "慧。轉識藏識真相若異者。藏識非因。若不異者。轉識",
    "X18n0332_001:0009c16": "滅。藏識亦應滅。而自真相實不滅。(此法合也轉識合泥團藏識合微塵。",
    "X18n0332_001:0009c17": "轉識藏識真相若異者下。辨轉識與藏識真相。非異非不異也。而自真相實不滅者。自。指第八識自相。謂第八",
    "X18n0332_001:0009c18": "自相。湛然清淨。實不滅也。亦猶泥團雖滅。而微塵自相。實不滅故。第八賴耶。稱為藏者。藏。含藏也。謂具能藏所",
    "X18n0332_001:0009c19": "藏執藏義故。蓋持種義邊。名能藏。受熏義邊。名所藏。第七執以為我。名執藏)。是故大慧。非",
    "X18n0332_001:0009c20": "自真相識滅。但業相滅。若自真相滅者。藏識則滅。(此結",
    "X18n0332_001:0009c21": "上文。重辨第八真相不滅也。但業相滅者。業相。即前七識。及第八見相二分。亦即前文無始虗偽習氣耳)。大",
    "X18n0332_001:0009c22": "慧。藏識滅者。不異外道斷見論議。大慧。彼諸外道。",
    "X18n0332_001:0009c23": "作如是論。謂攝受境界滅。識流注亦滅。若識流注滅",
    "X18n0332_001:0009c24": "者。無始流注應斷。(攝受境界。言諸轉識也。攝受。執取義。識流注。言第八細相也。外道見",
    "X18n0332_001:0010a01": "轉識攝受境界相滅。因計第八流注自種亦滅。故佛辨云。若識流注滅者。則無始及今。流注應斷。今相續故。外",
    "X18n0332_001:0010a02": "計不成)。大慧。外道說流注生因。非眼識色明集會而生。",
    "X18n0332_001:0010a03": "更有異因。大慧。彼因者。說言若勝妙。若士夫。若自在。",
    "X18n0332_001:0010a04": "若時。若微塵。(眼識色明集會。魏譯作識依眼色空明和合。○首楞嚴經云。眼識生者。因空。因",
    "X18n0332_001:0010a05": "明。因心。因眼。蓋以四因集會。眼識得生。色明。即彼空明也。今文但云眼。不言心。蓋眼之一字。義屬心故。心即作",
    "X18n0332_001:0010a06": "意也。識之一字。是所生。此出佛之正因生義也。外道計識流注生因。謂不藉外緣。更有異因。異因者。邪因也。彼",
    "X18n0332_001:0010a07": "因下。出異因之名謂以勝妙士夫。乃至極微。為生識之因。中論云。諸法不自生。亦不從他生。不共不無因。是故",
    "X18n0332_001:0010a08": "說無生。今外道所計之因。是從他生耳勝妙亦云勝性。謂生梵天之天主也。士夫。亦云丈夫。即神我別名。自在。",
    "X18n0332_001:0010a09": "謂大自在天也。此等實不能生。是彼妄想橫計。非真實義)。復次大慧。有七種性自",
    "X18n0332_001:0010a10": "性。所謂集性自性。性自性。相性自性。大種性自性。因",
    "X18n0332_001:0010a11": "性自性。緣性自性。成性自性。(觀經記曰此七種。都是妄計離識別有自性者。",
    "X18n0332_001:0010a12": "約識論義解。集性自性者。集謂集聚。此指數論師所立二十五法。論云。大等諸法。三事合成。又云。大等諸法。多",
    "X18n0332_001:0010a13": "事合成。如軍林等。以彼所執五大。十一根。從初覺心五塵。三事集聚生起。故云集性自性也。性自性者。亦即立",
    "X18n0332_001:0010a14": "勝性自性者是也。相性自性者。相。即質礙之色。此指勝論師所立六句。以實。德。業。大有。和合同異。及四大極微",
    "X18n0332_001:0010a15": "諸質礙法。為生起之因也。大種性自性者。此指順世所立四大是常。能生諸法。即前云微塵能生麤色是也。因",
    "X18n0332_001:0010a16": "性自性。緣性自性者。此二。即二聲論師所立。一待緣生。即以聲為生法之因。此乃單以聲為因。故云因性自性",
    "X18n0332_001:0010a17": "也。二待緣顯。即以生聲之緣為因。故云緣性自性也。成性自性者。此指計六句中和合句也。彼執諸法和合而",
    "X18n0332_001:0010a18": "成。故云成性自性也。愚按魏譯云。外道有七種自性。則知此七。是外道所計。今文缺外道二字。讀者致疑。世尊",
    "X18n0332_001:0010a19": "但舉其名。不出其義。下以七種第一義破之。故結云第一義心。不與外道論惡見共也。魏譯云。我有七種第一",
    "X18n0332_001:0010a20": "義。我者世尊自稱也。今下文亦缺我字。當按魏譯讀之可了)。復次大慧。有七種第",
    "X18n0332_001:0010a21": "一義。所謂心境界。慧境界。智境界。見境界。超二見境",
    "X18n0332_001:0010a22": "界。超子地境界。如來自到境界。(七種俱稱第一義者。言一一俱從三世如",
    "X18n0332_001:0010a23": "來第一義心建立故。一一俱稱本性故。心境界者。心。即真識心也。境謂相狀。界謂分齊。言七義各有相狀分齊",
    "X18n0332_001:0010a24": "故。如宗鏡云。第八本識。真如一心。廣大無邊。體性微細。顯心原而無外。包性藏以該通。檀持種之名。作總報之",
    "X18n0332_001:0010b01": "主。建有情之體。立涅槃之因。居初位而總號賴耶。處果位而唯稱無垢。備本後之智地。成自他之利門。是為心",
    "X18n0332_001:0010b02": "境界也。慧境界者。天台云。善入佛法名慧。肇師云。造心分別謂之慧。分別。則從因立名也。大論云。道慧。道種慧。",
    "X18n0332_001:0010b03": "是因中總別。一切智。一切種智。是果上總別。故知慧自因中說也。止觀輔行傳弘決云。言總別者。直語道慧一",
    "X18n0332_001:0010b04": "切智故。故名為總。各加種故。故名為別。若通途說。智秪是慧。俱通權實。及以因果。今則約義稍別。故分為二。如",
    "X18n0332_001:0010b05": "前文云。善解自心現境界。究竟通達五法自性識二無我義。又云。離說所說。觀所觀。隨入無所有分別義。是為",
    "X18n0332_001:0010b06": "慧境界也。智境界者。肇師云。決定審理謂之智。決定。乃從果立號也。下經云。聖智有三相。謂無所有相。諸佛自",
    "X18n0332_001:0010b07": "願處相。自覺聖智究竟相。下經自解。茲未具釋也。然此三相。包攝世出世智。罄無不盡。是為智境界也。見境界",
    "X18n0332_001:0010b08": "者。見是見解。下則該乎三乘。上則通乎佛地。世出世見。悉含攝故。是為見境界也。超二見境界者。超一切有無。",
    "X18n0332_001:0010b09": "能所。邪正。偏圓等二見。是為超二見境界也。超子地境界者。子地。是諸菩薩所證之地。超者。上極等覺。過下下",
    "X18n0332_001:0010b10": "地。乃名為超。雖言於超。意通下地。以地地有超義故。謂超過本地。趨升上地也。如來自到境界者。不與三乘人",
    "X18n0332_001:0010b11": "共。獨證自覺聖智境界最上灌頂位菩薩。猶不能及。呪下地乎。是為如來自到境界也。然此七種。以理。解。行。證。",
    "X18n0332_001:0010b12": "四科收之。於義相應。所謂心者。心即真如。真如屬理。慧。智。見。超。四種屬解。超子地。屬行。義雖兼證。有上可超。猶",
    "X18n0332_001:0010b13": "屬行故。然而行中。非全無證。證有分滿。行雖分證。未離行故。如來自到。屬證。究竟處故。已上七種第一義。是佛",
    "X18n0332_001:0010b14": "正教。非如外道七自性也。以此七正。破前七邪耳)。大慧。此是過去未來現在",
    "X18n0332_001:0010b15": "諸如來應供等正覺。性自性第一義心。以性自性第",
    "X18n0332_001:0010b16": "一義心。成就如來世間出世間出世間上上法。聖慧",
    "X18n0332_001:0010b17": "眼入自共相建立。如所建立。不與外道論惡見共。(此結",
    "X18n0332_001:0010b18": "如來七第一義。不與外道七自性惡見論共也。應供等正覺。是如來十號總稱。世間法者。謂四禪。四無色。滅受",
    "X18n0332_001:0010b19": "想等也。出世間法者。謂三乘十地諸波羅蜜等也。出世上上法者。謂如來大涅槃常樂我淨等也。聖慧眼入者。",
    "X18n0332_001:0010b20": "謂以無分別之正慧。分別諦理。能所既寂。境觀雙融。名聖慧眼入也。自共相建立者。如來自到為自相。餘義與",
    "X18n0332_001:0010b21": "三乘共故。如所建立不與外道共者。謂如上所建七種第一義心。體用互收。寂照冥攝。無出一心。是故不與外",
    "X18n0332_001:0010b22": "道計有計無。著外性相惡見所共也)。大慧。云何外道論惡見共。所謂自",
    "X18n0332_001:0010b23": "境界妄想見。不覺識自心所現。分齊不通。(謂諸外道。於自心現",
    "X18n0332_001:0010b24": "境。生諸妄想。及有無之見。而不覺不識自心所現。以不覺故。自心分齊不通)。大慧。愚癡凡",
    "X18n0332_001:0010c01": "夫。性無性自性第一義。作二見論。(性無性者。謂有性無性也。諸外道愚",
    "X18n0332_001:0010c02": "癡。於自性第一義中。作有無二見論。故唐譯云。於自性第一義。見有見無而起言說)。復次大慧。",
    "X18n0332_001:0010c03": "妄想三有苦滅。無知愛業緣滅。自心所現幻境。隨見。",
    "X18n0332_001:0010c04": "今當說。(唐譯云。大慧。我今當說。若了境如幻。自心所現。則滅妄想三有苦。及無知愛業緣。○三有妄想。",
    "X18n0332_001:0010c05": "為有生之因。無知愛業緣。為有生之緣。妄想。內心也。緣者外境也。無知即無明也。三有眾生。以無明故。依於內",
    "X18n0332_001:0010c06": "心外境。起諸貪愛。以貪愛故。造種種業。受種種苦。今謂若諸眾生。於三有中。妄想心滅。則無知愛業之緣亦滅。",
    "X18n0332_001:0010c07": "蓋內心滅故。外境隨滅也。然諸眾生。不知外境。由自心現。故執為實。因起種種異見分別。世尊隨他所見。方便",
    "X18n0332_001:0010c08": "說法。當是其時。故云隨見今當說)。大慧。若有沙門婆羅門。欲令無種",
    "X18n0332_001:0010c09": "有種因果現。及事時住。緣陰界入生住。或言生已滅。",
    "X18n0332_001:0010c10": "(魏譯云。大慧。諸沙門婆羅門作如是說。本無始生。依因果現。復作是說。實有物住。依諸緣故。有陰界入生住滅",
    "X18n0332_001:0010c11": "故。以生者滅故。唐譯云。大慧。有諸沙門婆羅門。妄計非有及有。於因果外。顯現諸物。依時而住。或計蘊界處緣",
    "X18n0332_001:0010c12": "生住。有已即滅。○此出眾計也。無種有種因果現者。謂彼外道。欲令無種之因。顯現有種之果。蓋計無因而生",
    "X18n0332_001:0010c13": "萬物也。及事時住者。事。事物也。謂實有事物。依時而住。如春華秋實等是也。緣陰界入生住者。謂一切法。緣陰",
    "X18n0332_001:0010c14": "界入。而生。而住。而滅也。或言生已滅者。計謂諸法生已還滅。作無常論也。魏唐二譯。義意明顯可了)。大慧。",
    "X18n0332_001:0010c15": "彼若相續。若事。若生。若有。若涅槃。若道。若業。若果。若",
    "X18n0332_001:0010c16": "諦。破壞斷滅論。所以者何。以此現前不可得。及見始",
    "X18n0332_001:0010c17": "非分故。(此佛判上文外道所計屬斷見也。若相續下。列法相名。破壞下。正判其見。所以下。徵明屬斷所",
    "X18n0332_001:0010c18": "以。現前不可得者。現前是末。不可得是無因義。謂末無因也。及見始。非分者。始乃是本。非分。亦無因義。謂本無",
    "X18n0332_001:0010c19": "因也。言相續等法。見其本末無因。故作斷滅論也。詳如楞嚴第十中說)。大慧。譬如破瓶",
    "X18n0332_001:0010c20": "不作瓶事。亦如焦種不作芽事。(此譬明斷見之非器也。謂上文作本末無",
    "X18n0332_001:0010c21": "因論者。如破瓶焦種。無復可用。蓋深責其非也)。如是大慧。若陰界入性。已滅",
    "X18n0332_001:0010c22": "今滅當滅。自心妄想見。無因故。彼無次第生。(次第。唐譯作相",
    "X18n0332_001:0010c23": "續。○此佛辨諸法。非斷滅也。若陰界入性。已今當滅者。此但自心妄想見。計其本末無因。而作斷滅。既是斷滅。",
    "X18n0332_001:0010c24": "應無次第生相。然從無始來。次第相生。於今不斷。是故諸法。不入斷滅)。大慧。若復說無",
    "X18n0332_001:0011a01": "種有種識。三緣合生者。龜應生毛。沙應出油。汝宗則",
    "X18n0332_001:0011a02": "壞。違決定義。有種無種說。有如是過。所作事業。悉空",
    "X18n0332_001:0011a03": "無義。(無種有種識。三緣合生者。指數論師所立二十五諦也。始從冥初。生覺心五塵。乃至大等諸法。乃以",
    "X18n0332_001:0011a04": "神我為其主耳。今文無種。指冥初也。有種。指大等諸法也。識。即神我。彼計此三。生一切法。蓋以無能生有矣。故",
    "X18n0332_001:0011a05": "今破云。若有無識三緣。能生法者。龜應生毛。沙應出油。何者。無而能有故也。然而龜必無毛。沙必無油。彼計三",
    "X18n0332_001:0011a06": "緣合生者妄矣。所宗自壞。義墮空無也)。大慧。彼諸外道。說有三緣合生者。",
    "X18n0332_001:0011a07": "所作方便因果自相。過去未來現在有種無種相。從",
    "X18n0332_001:0011a08": "本已來。成事相承覺想地轉。自見過習氣。作如是說。",
    "X18n0332_001:0011a09": "(此牒明上文三緣作事無實之原也。謂其所作方便因果三世諸法。若有若無等相。原其本起。悉由覺想邪教。",
    "X18n0332_001:0011a10": "及自心惡見習氣所轉。遞相承襲。故作是說)。如是大慧。愚癡凡夫。惡見所",
    "X18n0332_001:0011a11": "噬。邪曲迷醉。無智妄稱一切智說。(此結前文邪見沙門婆羅門輩。無智",
    "X18n0332_001:0011a12": "妄稱智說。下文復顯正見論者)。大慧。若復諸餘沙門婆羅門。見離自",
    "X18n0332_001:0011a13": "性。浮雲。火輪。揵闥婆城。無生。幻燄。水月。及夢。(見離自性者。謂",
    "X18n0332_001:0011a14": "正見觀察諸法。本離自性。如浮雲火輪等虗妄不實。無生者。言諸法無生。如浮雲等。生即無生也)。內外",
    "X18n0332_001:0011a15": "心現妄想。無始虗偽。不離自心。(內心外境。由妄想現。無始虗偽習氣。不離自心)。",
    "X18n0332_001:0011a16": "妄想因緣滅盡。離妄想說所說。觀所觀。受用建立身",
    "X18n0332_001:0011a17": "之藏識。(因是自種。緣是假借。此妄因緣滅盡。則離能說所說。能觀所觀。及離藏識所建受用資身法等。",
    "X18n0332_001:0011a18": "離之一字。直貫下句)。於識境界攝受及攝受者。不相應。(攝受。執取義。上",
    "X18n0332_001:0011a19": "攝受。是所取塵。下攝受者。是能取根。以妄想因緣滅故。能取所取根塵識境。俱不相應)。無所有",
    "X18n0332_001:0011a20": "境界。離生住滅自心起。隨入分別。(承明前文妄想。因緣滅盡。證得無所",
    "X18n0332_001:0011a21": "有境也。無所有。謂自性清淨。一法叵得。遠離相及流注生住滅境。於清淨自心。起無分別智。隨入一切分別。故",
    "X18n0332_001:0011a22": "楊彥國云所謂真心任徧知也)。大慧。彼菩薩不久當得生死涅槃平",
    "X18n0332_001:0011a23": "等。大悲巧方便。無開發方便。(無開發方便。唐譯作無功用行。○開發。即功用",
    "X18n0332_001:0011a24": "義。方便。屬行也。彼菩薩。指前正見沙門婆羅門也。不久當得者。謂近於佛覺。得果用故)。大慧。彼",
    "X18n0332_001:0011b01": "一切眾生界。皆悉如幻。不勤因緣。遠離內外境界。心",
    "X18n0332_001:0011b02": "外無所見。(不勤因緣。唐譯作從緣無起。心外無所見。作離心無得。○不勤。即無起義。謂彼菩薩。",
    "X18n0332_001:0011b03": "既得無功用行。知一切眾生界。皆悉如幻。於諸因緣。無起滅念。由是遠離內外境界。離心無法。故云心外無所",
    "X18n0332_001:0011b04": "見)。次第隨入無相處。次第隨入從地至地三昧境界。",
    "X18n0332_001:0011b05": "解三界如幻。分別觀察。當得如幻三昧。度自心現無",
    "X18n0332_001:0011b06": "所有。得住般若波羅蜜。捨離彼生所作方便。金剛喻",
    "X18n0332_001:0011b07": "三摩提。隨入如來身。隨入如如化。神通自在。慈悲方",
    "X18n0332_001:0011b08": "便具足莊嚴。等入一切佛剎外道入處。離心意意識。",
    "X18n0332_001:0011b09": "是菩薩漸次轉身。得如來身。(唐譯云。漸昇諸地。住三昧境。了達三界。皆唯自",
    "X18n0332_001:0011b10": "心。得如幻定。絕眾影像。成就智慧。證無生法。入金剛喻三昧。當得佛身。恒住如如。起諸變化。力通自在。大悲方",
    "X18n0332_001:0011b11": "便。以為嚴飾。遊眾佛國。離諸外道及心意識。轉依次第。成如來身。○今文與唐譯。句句相對。其義明顯。等入佛",
    "X18n0332_001:0011b12": "剎外道入處者。謂以離心意識故。一切平等。魔佛無二。如淨名云入魔境界。即佛境界。故云等入。餘如新說。新",
    "X18n0332_001:0011b13": "說云。言漸升諸地者。謂登歡喜地。乃至第七遠行地也。證無生法者。謂無功用道。登第八不動地也。入金剛喻",
    "X18n0332_001:0011b14": "三昧者。謂初地菩薩。創得無分別智。斷異生性障。二地至十地菩薩。如實修行。漸斷諸障。增勝功德。第十一地",
    "X18n0332_001:0011b15": "等覺菩薩。金剛喻定。頓斷俱生二障種子也。轉依次第成如來身者。即等覺後念解脫道。斷二障習氣。即得如",
    "X18n0332_001:0011b16": "來無上菩提。及大涅槃二轉依果也)。大慧。是故欲得如來隨入身者。當",
    "X18n0332_001:0011b17": "遠離陰界入心。因緣所作方便。生住滅妄想虗偽。唯",
    "X18n0332_001:0011b18": "心直進。觀察無始虗偽過妄想習氣因。三有思惟無",
    "X18n0332_001:0011b19": "所有。佛地無生。到自覺聖趣。自心自在。到無開發行。",
    "X18n0332_001:0011b20": "如隨眾色摩尼。隨入眾生微細之心。而以化身。隨心",
    "X18n0332_001:0011b21": "量度。諸地漸次。相續建立。是故大慧。自悉檀善。應當",
    "X18n0332_001:0011b22": "修學。(此文結勸正見沙門婆羅門。所應斷。所應修。當如是學。文義可知)。爾時大慧菩",
    "X18n0332_001:0011b23": "薩復白佛言。世尊所說心意意識五法自性相。一切",
    "X18n0332_001:0011b24": "諸佛菩薩所行自心見等。所緣境界不和合。顯示一",
    "X18n0332_001:0011c01": "切說。成真實相。一切佛語心。為楞伽國摩羅耶山海",
    "X18n0332_001:0011c02": "中住處諸大菩薩。說如來所歎海浪藏識境界法身。",
    "X18n0332_001:0011c03": "(魏譯云。爾時聖者大慧菩薩摩訶薩。復白佛言。世尊。惟願為諸菩薩摩訶薩。說心意意識五法自體相等法門。",
    "X18n0332_001:0011c04": "諸佛菩薩修行之處。遠離自心邪見境界和合故。能破一切言語譬喻體相故。一切諸佛所說法心。為楞伽城",
    "X18n0332_001:0011c05": "摩羅耶山大海中諸菩薩。說觀察阿黎耶識大海波境界。說法身如來所說法故。○今文字句闕簡。讀者當以",
    "X18n0332_001:0011c06": "魏譯合看可入也。言心意意識者。心是第八識。意是第七識。意識是第六識。義兼前五。第八言心可知。第七言",
    "X18n0332_001:0011c07": "意者。成唯識云。第七名意。何異第六言第七。識即意故。彼第六。識異意故。如眼識等。然諸聖教。恐此濫彼。故於",
    "X18n0332_001:0011c08": "第七。但立意名。又欲顯第七與彼第六。為近所依故。已上自別中問答。至前應當修學。結文已竟。今爾時下。大",
    "X18n0332_001:0011c09": "慧重請前義。蓋心意識相。前雖明釋。而大慧未達其詳。〔出〕是翻前重請。以希委示源流因緣起滅。或頓生。或漸",
    "X18n0332_001:0011c10": "生。乃至究竟微細本識邊際。使修行者。下中上修。得超心意識相。入真實際。是為重請之要也。讀者詳之)。爾",
    "X18n0332_001:0011c11": "時世尊。告大慧菩薩言。四因緣故。眼識轉。何等為四。",
    "X18n0332_001:0011c12": "謂自心現攝受不覺。無始虗偽過色習氣計著。識性",
    "X18n0332_001:0011c13": "自性。欲見種種色相。(唐譯云。所謂〔小〕覺自心現而執取故。無始時來取著於色虗妄",
    "X18n0332_001:0011c14": "習氣故。識本性如是故。樂見種種諸色相故。○此明眼識。託四緣生也。一謂不覺自心現量攝受故。二謂無始",
    "X18n0332_001:0011c15": "見妄所生故。三謂識自性染著故。四謂根性樂見。以色為食故。因此四緣。眼識得轉。一識如是。餘識皆然。故下",
    "X18n0332_001:0011c16": "結云。水流處。藏識轉。識浪生也)。大慧。是名四種因緣。水流處。藏識轉。",
    "X18n0332_001:0011c17": "識浪生。(此結上文四因緣名。以示生識之由也。水喻藏識。奔逸諸根曰流。即識之行相也。處者。藏識所",
    "X18n0332_001:0011c18": "依處也。成唯識云。執受及處。處。謂處所即器世間也。是諸有情所依處故。執受有二。謂諸種子。及有根身。此執",
    "X18n0332_001:0011c19": "受及處。俱是所依。阿賴耶識因緣力故。自體生時。內變為種及有根身。外變為器。為自所緣。行相仗之而得起",
    "X18n0332_001:0011c20": "故。由是藏識轉識浪生也)。大慧。如眼識一切諸根微塵毛孔俱生。",
    "X18n0332_001:0011c21": "隨次境界生。亦復如是。譬如明鏡。現眾色像。猶如猛",
    "X18n0332_001:0011c22": "風。吹大海水。(唐譯云。如眼識。餘亦如是。於一切諸根微塵毛孔眼等轉識。或頓生。譬如明鏡",
    "X18n0332_001:0011c23": "現眾色像。或漸生。猶如猛風吹大海水。○如眼識者。舉一識例餘識也。一切根塵毛孔俱生者。謂眼識徧一切",
    "X18n0332_001:0011c24": "處也。隨次境界生者。承上眼識而言。謂眼識既徧。則餘識境界。次第隨徧也。故云亦復如是。明鏡現像。喻俱生",
    "X18n0332_001:0012a01": "也。猛風吹水。喻漸生也。諸識俱時而現。無前後次第。故如明鏡現像。次第展生。前後不踰。如後浪不踰前浪。故",
    "X18n0332_001:0012a02": "如猛風吹水。須知頓非漸外。漸在頓中。雖諸識俱生。非無展轉因故)。外境界風。飄蕩心",
    "X18n0332_001:0012a03": "海。識浪不斷。因所作相異不異。合業生相。深入計著。",
    "X18n0332_001:0012a04": "不能了知色等自性。故五識身轉。(此承上文以明識因境轉。起諸識浪",
    "X18n0332_001:0012a05": "也。外境風者。境。所緣也。境能發識。故喻如風。唯識云。八識所緣。不出九種。謂空。明。根。境。作意。分別依。染淨依。根",
    "X18n0332_001:0012a06": "本依。及親生種子也。又云。八識藉緣。有多有少。彼頌云。眼識九緣生。耳識唯從八。鼻舌身三七。後三五三四。謂",
    "X18n0332_001:0012a07": "耳識除明緣。鼻舌身三。除空明二緣。後三者。指第六。七。八。三識也。五三四者。言第六五緣生。第七三緣生。第八",
    "X18n0332_001:0012a08": "四緣生。蓋緣多而斷。緣少而恒也。今文前云四緣者。即彼九種。但彼此立名有異耳。論又云。九緣如風。今文亦",
    "X18n0332_001:0012a09": "云外境界風。彼此義合。因所作相異不異者。謂此八識。相因所起。相雖差別。體非有異。故云異不異也。合業生",
    "X18n0332_001:0012a10": "相深入計著等者。謂諸眾生。依和合業識。從妄入妄。無始迄今。往而不返。故云深入計著。蓋由不能了知色等",
    "X18n0332_001:0012a11": "五塵。自性虗妄。故五識身。因之而轉)。大慧。即彼五識身俱因。差別分段",
    "X18n0332_001:0012a12": "相知。當知是意識因。(魏譯云。不離彼五識因。了別識相。名為意識。彼因常轉故。○言",
    "X18n0332_001:0012a13": "俱因者。指明了意識之生因也。以明了意識。同緣實五塵故。同時俱起。故名俱因也。差別分段相知者。即明了",
    "X18n0332_001:0012a14": "意識之體。於五識身中。能知五塵差別分段相故。成唯識以此。名五俱意識也。當知知字。與相知知字不同。相",
    "X18n0332_001:0012a15": "知知字。是意識中了別之性。當知知字。是世尊告大慧語。謂於此當知也)。彼身轉。彼不作",
    "X18n0332_001:0012a16": "是念。我展轉相因。自心現妄想計著轉。而彼各各壞",
    "X18n0332_001:0012a17": "相俱轉。分別境界分段差別。謂彼轉。(魏譯云。大慧。五識及心識。不作",
    "X18n0332_001:0012a18": "是念。我遞共為因。自心見虗妄分別取諸境界。而彼各各不異。相俱現分別境界。如是彼識微細生滅。○彼身",
    "X18n0332_001:0012a19": "轉者。承上文五識及意識身轉也。彼不作是念等者。謂彼六識在迷。不了展轉生因。不悟自心妄想計著轉。我",
    "X18n0332_001:0012a20": "之一字。借言六識自稱也。以不覺故。深心計著實我實法。而隨彼轉。從不作念下。顯諸識不覺之意。而彼下。言",
    "X18n0332_001:0012a21": "彼六識以不覺故。各各取自分境。剎那生滅。俱時而轉。故云壞相俱轉也。分別境界分段差別者。謂前六識自",
    "X18n0332_001:0012a22": "相。分段不同。分別取自分境故。然諸眾生。不了識體本妄。轉即不轉。執相分別。故云謂彼轉也。此節。約在迷眾",
    "X18n0332_001:0012a23": "生。不悟妄識流轉。下文。約修行者。覺而未悉。故不知微細習氣。而謂識滅也)。如修行者。入",
    "X18n0332_001:0012a24": "禪三昧。微細習氣轉。而不覺知。而作是念。識滅。然後",
    "X18n0332_001:0012b01": "入禪正受。實不識滅。而入正受。以習氣種子不滅。故",
    "X18n0332_001:0012b02": "不滅。以境界轉攝受不具。故滅。(謂修行者。於三昧中。微習流轉不覺。而謂",
    "X18n0332_001:0012b03": "識滅。然後入禪。識實不滅而入禪也。以習氣種子不滅故。然以攝受境界。識不具存。故云滅耳)。大慧。如",
    "X18n0332_001:0012b04": "是微細藏識究竟邊際。除諸如來及住地菩薩。(如八識頌",
    "X18n0332_001:0012b05": "云。不動地前纔捨藏。故云。除住地菩薩。又云金剛道後異〔孰〕空。故云除諸如來)。諸聲聞緣覺",
    "X18n0332_001:0012b06": "外道修行所得三昧智慧之力。一切不能測量決了。",
    "X18n0332_001:0012b07": "餘地相智慧巧便分別。決斷句義。最勝無邊。善根成",
    "X18n0332_001:0012b08": "熟。離自心現妄想虗偽。宴坐山林。下中上修。能見自",
    "X18n0332_001:0012b09": "心妄想流注。無量剎土諸佛灌頂。得自在力神通三",
    "X18n0332_001:0012b10": "昧諸善知識佛子眷屬。彼心意意識自心所現自性",
    "X18n0332_001:0012b11": "境界。虗妄之想。生死有海。業愛無知。如是等因。悉已",
    "X18n0332_001:0012b12": "超度。(此文總結大慧重請之義。以明藏識淵深。除住地菩薩及諸如來。餘莫能測也。餘地下。謂初地至十",
    "X18n0332_001:0012b13": "地。各依自相智慧。善巧方便。分別決斷此識。若句若義。最勝無邊。善根成熟之時。則離自心妄想虗偽。宴坐熏",
    "X18n0332_001:0012b14": "修。能見自心妄想流注。當此之時。無量剎土諸佛。以智慧水而灌其頂。得自在力通。諸善知識等。為其眷屬。此",
    "X18n0332_001:0012b15": "修行者。悉已超度心意識境。及生死業愛等因也)。是故大慧。諸修行者。應當",
    "X18n0332_001:0012b16": "親近最勝知識。(此重結勸。令親聖者)。爾時世尊。欲重宣此義。而",
    "X18n0332_001:0012b17": "說偈言。",
    "X18n0332_001:0012b18": "譬如巨海浪。斯由猛風起。洪波鼓冥壑。無有斷絕",
    "X18n0332_001:0012b19": "時。藏識海常住。境界風所動。種種諸識浪。騰躍而",
    "X18n0332_001:0012b20": "轉生。(前四句是喻。後四句以法合也。藏識如海。轉識如浪。境界如風。藏海常住者。謂識之自性。",
    "X18n0332_001:0012b21": "即如來藏。不生不滅。故云常住。由境風所動。自性不守。和合而轉生也)。青赤種種色。",
    "X18n0332_001:0012b22": "珂乳及石蜜。淡味眾華果。日月與光明。非異非不",
    "X18n0332_001:0012b23": "異。海水起波浪。七識亦如是。心俱和合生。(唐譯云。青赤等",
    "X18n0332_001:0012b24": "諸色。鹽貝乳石蜜。華果日月光。非異非不異。意等七種識。應知亦如是。如海洪波浪。心俱和合生。○青赤",
    "X18n0332_001:0012c01": "至光明。示六塵之境也。色等可知。珂。珂珮。取聲也。乳及石蜜。取味也。淡即靜味。楞嚴云。顯此舌根不動之",
    "X18n0332_001:0012c02": "時淡性常在。不動。即靜義。華果取香也。眾塵現前。著之名觸。依而分別名法。即此六塵。是境界風也。非異",
    "X18n0332_001:0012c03": "不異者。通乎法喻。喻中。謂波浪與海若異者。離海無波。波因海有。故非異也。波浪滅時。海水不滅。故非不",
    "X18n0332_001:0012c04": "異。法中六塵。明異不異同此。故置此句於識境之中)。譬如海水變。種種波浪",
    "X18n0332_001:0012c05": "轉。七識亦如是。心俱和合生。(此重合前喻。以明心境和合之詳也)。謂",
    "X18n0332_001:0012c06": "彼藏識處。種種諸識轉。謂以彼意識。思惟諸相義。",
    "X18n0332_001:0012c07": "不壞相有八。無相亦無相。(處。藏識所依處也。義見前註。此所依處。諸識亦",
    "X18n0332_001:0012c08": "依轉故。意識思惟者。謂第六意識。於八識中。行相最勝。具三種思。云審慮思。決定思。動發勝思。餘識所無。",
    "X18n0332_001:0012c09": "故於諸識。彼獨勝也。今文以意識思惟勝故。由是表而出之。不壞相有八無相亦無相者。不壞。即真實常",
    "X18n0332_001:0012c10": "住也。八識自性皆常住故。八相即常。故不壞也。常故無相。無相之相。亦復無相。故云無相亦無相)。譬",
    "X18n0332_001:0012c11": "如海波浪。是則無差別。諸識心如是。異亦不可得。",
    "X18n0332_001:0012c12": "心名採集業。意名廣採集。諸識識所識。現等境說",
    "X18n0332_001:0012c13": "五。(後四句。唐譯云。心能積集業。意能廣積集。了別故名識。對境現說五。○心名採集者。採。攝取義。集。徧",
    "X18n0332_001:0012c14": "持義。心是第八識。此心能攝取徧持無始種現習氣故。宗鏡第五十云。積集名心者。謂第八識中。持諸三",
    "X18n0332_001:0012c15": "界五趣種子。故第八得名含藏積集。即第八自證分。能持舊種。故名積。又能集新熏。故名集。今文採義。應",
    "X18n0332_001:0012c16": "採新熏也。集義。應集舊種也。意名廣採集者。意與心同名。而重言廣者。蓋第七識。恒與四惑俱故。是有覆",
    "X18n0332_001:0012c17": "無記性。約有覆邊。徧計我相。乃名為廣。成唯識云。第八行相。極不明了。不能分別違順境相。唯與捨受想",
    "X18n0332_001:0012c18": "應。故無廣名。諸識識所識者。上識字。是能緣。下所識。是所緣。前六識了別外境。故云識所識也。現等境說",
    "X18n0332_001:0012c19": "五者。現等境。即現量五塵也。現。謂顯現。量。謂度量。境。謂性境。取境親明。度量刊定。顯了分別。得境自性。名",
    "X18n0332_001:0012c20": "現量境也。前五識。唯通現量。明了意識。與彼同緣實法。故云現等境說五)。",
    "X18n0332_001:0012c21": "爾時大慧菩薩。以偈問曰。",
    "X18n0332_001:0012c22": "青赤諸色像。眾生發諸識。如浪種種法。云何唯願",
    "X18n0332_001:0012c23": "說。(此大慧躡前偈意而問也。謂青赤等塵。能發諸識。如浪相續。然則心意識等。為實有耶。為實無耶。故",
    "X18n0332_001:0012c24": "下答云。青赤波浪。彼悉無有)。",
    "X18n0332_001:0013a01": "爾時世尊。以偈答曰。",
    "X18n0332_001:0013a02": "青赤諸雜色。波浪悉無有。採集業說心。開悟諸凡",
    "X18n0332_001:0013a03": "夫。彼業悉無有。自心所攝離。所攝無所攝。與彼波",
    "X18n0332_001:0013a04": "浪同。(前四句可知。彼業下。彼業。指採集業。即業相也。所攝。指六塵境。謂自心本空。所攝亦離也。末二",
    "X18n0332_001:0013a05": "句。承上句意。謂所攝既無。識浪亦同。唯識與境。皆無性也)。受用建立身。是眾生",
    "X18n0332_001:0013a06": "現識。於彼現諸業。譬如水波浪。(受用建立身者。由八識轉變。成執受",
    "X18n0332_001:0013a07": "身。是眾生現識所具。故云建立。為識所依。故云受用。諸業。指前七識。現識所轉。如水之波浪耳)。",
    "X18n0332_001:0013a08": "爾時大慧菩薩。復說偈言。",
    "X18n0332_001:0013a09": "大海波浪性。鼓躍可分別。藏與業如是。何故不覺",
    "X18n0332_001:0013a10": "知。(大慧問意。謂海波鼓躍。覽而可別。此譬上易明也。藏與業識。何不覺知。此法上難解也。以難易故。宗",
    "X18n0332_001:0013a11": "因有過否)。",
    "X18n0332_001:0013a12": "爾時世尊。以偈答曰。",
    "X18n0332_001:0013a13": "凡夫無智慧。藏識如巨海。業相猶波浪。依彼譬類",
    "X18n0332_001:0013a14": "通。(佛答意云。藏識淵深。凡夫昏淺。深之莫測。量之無涯。故喻之於海。佛令依譬比類而通之。是故三支",
    "X18n0332_001:0013a15": "無失)。",
    "X18n0332_001:0013a16": "爾時大慧菩薩。復說偈言。",
    "X18n0332_001:0013a17": "日出光等照。下中上眾生。如來照世間。為愚說真",
    "X18n0332_001:0013a18": "實。已分部諸法。何故不說實。(此大慧舉日喻。而難世尊不說實法也。言",
    "X18n0332_001:0013a19": "日光照世。賢愚竝蒙其益。如來以般若光。照諸世間。亦應平等。眾生雖愚。說法自當真實。何故已說諸法。",
    "X18n0332_001:0013a20": "分部繁興。真實之義。秘而不談耶)。",
    "X18n0332_001:0013a21": "爾時世尊。以偈答曰。",
    "X18n0332_001:0013a22": "若說真實者。彼心無真實。譬如海波浪。鏡中像及",
    "X18n0332_001:0013a23": "夢。一切俱時現。心境界亦然。(以諸眾生。心識虗妄。不堪說實。譬如下。以",
    "X18n0332_001:0013a24": "喻明其虗妄之心也)。境界不具故。次第業轉生。識者識所識。",
    "X18n0332_001:0013b01": "意者意謂然。五則以顯現。無有定次第。(境界不具者。言八識",
    "X18n0332_001:0013b02": "無體。藉緣而興。雖展轉因生。而其體原妄。故云不具也。識所識。同前解。意謂然者。言第七識。依彼得轉而",
    "X18n0332_001:0013b03": "復緣彼。執我名言。任運起故。五則顯現可知。無定次第者。通顯諸識。壞相俱轉。無所限量。不可以次第定",
    "X18n0332_001:0013b04": "也)。譬如工畫師。及與畫弟子。布彩圖眾形。我說亦",
    "X18n0332_001:0013b05": "如是。彩色本無文。非筆亦非素。為悅眾生故。綺錯",
    "X18n0332_001:0013b06": "繪眾像。(集註云。此偈言畫色本無形。隨形即畫像。以況如來本無法。隨機即說法。豈得止說",
    "X18n0332_001:0013b07": "一種法也)。言說別施行。真實離名字。分別應初業。修行",
    "X18n0332_001:0013b08": "示真實。真實自悟處。覺想所覺離。此為佛子說。愚",
    "X18n0332_001:0013b09": "者廣分別。(佛謂以言說故。施行相別。以真實故。文字性離。分別說者。以應初機。久修行者。",
    "X18n0332_001:0013b10": "為示實實。真實之法。但可自悟。自悟之處。能所覺離。實為佛子。權因愚者)。種種皆如幻。",
    "X18n0332_001:0013b11": "雖現無真實。如是種種說。隨事別施設。所說非所",
    "X18n0332_001:0013b12": "應。於彼為非說。(種種說法。悉皆如幻。雖現諸幻。原無真實。隨事施設。別有多門。所說",
    "X18n0332_001:0013b13": "若非所應。則為非說矣)。彼彼諸病人。良醫隨處方。如來為眾",
    "X18n0332_001:0013b14": "生。隨心應量說。(法喻可解)。妄想非境界。聲聞亦非分。哀",
    "X18n0332_001:0013b15": "愍者所說。自覺之境界。(此四句。結顯藏識海喻。非小機可解也。妄想。指外道。",
    "X18n0332_001:0013b16": "聲聞非分者。以不信有此識故。後二句。總結海喻之說是佛自覺境界也。哀愍者。佛自稱也。佛具慈悲。哀",
    "X18n0332_001:0013b17": "愍一切故。前三十八句。疊釋大慧日喻之難。此四句。重顯識海之深耳)。",
    "X18n0332_001:0013b18": "復次大慧。若菩薩摩訶薩。欲知自心現量攝受及攝",
    "X18n0332_001:0013b19": "受者妄想境界。當離羣聚習俗睡眠。初中後夜。常自",
    "X18n0332_001:0013b20": "覺悟修行方便。當離惡見經論言說。及諸聲聞緣覺",
    "X18n0332_001:0013b21": "乘相。當通達自心現妄想之相。(群聚。多憒閙故。習俗。妨靜業故。睡眠。助懶",
    "X18n0332_001:0013b22": "惰故。修此道者。當離此三也。離惡見經論者。防閑心見故。離二乘相者。策進勝行故。餘文可解)。復次大",
    "X18n0332_001:0013b23": "慧。菩薩摩訶薩。建立智慧相住已。於上聖智三相。當",
    "X18n0332_001:0013b24": "勤修學。(前文令離俗習。巧示真修。是人聖智之初心也。名為助道。今文於上下。正示聖智名體。令修此",
    "X18n0332_001:0013c01": "相。方名正行)。何等為聖智三相當勤修學。所謂無所有相。",
    "X18n0332_001:0013c02": "一切諸佛自願處相。自覺聖智究竟之相。修行得此",
    "X18n0332_001:0013c03": "已。能捨跛驢心智慧相。得最勝子第八之地。則於彼",
    "X18n0332_001:0013c04": "上三相修生。(自願處處字。魏唐二譯作住持字。蓋謂諸佛住持本願之中也。○此聖智三相。",
    "X18n0332_001:0013c05": "即空假中三觀之智也。何者。無所有。是空。佛自願處。是假。自覺聖智。屬第一義。是中。三相皆標聖者。聖。猶正也。",
    "X18n0332_001:0013c06": "正。即圓義。此屬圓融三觀智耳。然此三相圓修。一即是三。三即是一。一而恒三。三而恒一。非一非三。能三能一。",
    "X18n0332_001:0013c07": "此為第一義心之智行也。得此圓觀。熊超權小之上。故云能捨跛驢心智慧相。跛驢。喻二乘及外道也。二乘躭",
    "X18n0332_001:0013c08": "涅槃樂。無勝行故。如彼跛驢。艱於行也。外道喻跛驢。有坑陷之險。若圓得此智。無功用行。悉具足故。故云得第",
    "X18n0332_001:0013c09": "八地也)。大慧。無所有相者。謂聲聞緣覺及外道相。彼修",
    "X18n0332_001:0013c10": "習生。(此相二乘及外道修生者。謂二乘修空。無相。無願。三解脫故。與空相應。證得此智。外道依無修習。或",
    "X18n0332_001:0013c11": "得智相。亦不出此。佛並收之。然校之二乘。邪正迢然。猶天壤矣。蓋智相雖同。見解異故。二乘又與菩薩同修空",
    "X18n0332_001:0013c12": "智。圓別逈隔。故佛總以跛驢。喻二乘及諸外道。不能圓修後二相故也)。大慧。自願處相",
    "X18n0332_001:0013c13": "者。謂諸先佛自願處修生。(謂修此智者。當住持諸佛本願之中也。佛之本願。以",
    "X18n0332_001:0013c14": "慈悲為體。權實二智為用。隨機赴感。方便度生。是為諸佛本願之體也。佛佛同體。故以先佛標名耳)。大慧。",
    "X18n0332_001:0013c15": "自覺聖智究竟相者。一切法相。無所計著。得如幻三",
    "X18n0332_001:0013c16": "昧身。諸佛地處。進趣行生。(一切法相無所著者。謂非有非無。非非有無。非一非",
    "X18n0332_001:0013c17": "異。非非一異。非因緣。非不因緣。非自然。非不自然。一切法相。俱無所著。以無著故。證得如幻三昧。起無功用行。",
    "X18n0332_001:0013c18": "進趣佛地。成就慧身也)。大慧。是名聖智三相。若成就此聖智三",
    "X18n0332_001:0013c19": "相者。能到自覺聖智究竟境界。(此結前義。以明所證)。是故大慧。",
    "X18n0332_001:0013c20": "聖智三相。當勤修學。(此重結勸。誡令勤學)。",
    "X18n0332_001:0013c22": "楞伽阿跋"
}