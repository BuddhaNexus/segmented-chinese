{
    "T40n1814_02a:0670a09": "folio_2a 菩薩戒本疏卷下之本",
    "T40n1814_02a:0670a11": "新羅沙門義寂述",
    "T40n1814_02a:0670a12": "攝善法戒1 四十八輕戒釋輕戒中大分亦三。一結起總摽。二次第別",
    "T40n1814_02a:0670a13": "釋。三說竟總結。就別釋中。四十八輕隨文所",
    "T40n1814_02a:0670a14": "結。凡為五段。段末皆指餘文。應有廣說。此五",
    "T40n1814_02a:0670a15": "段中隨文剋取皆通三聚。段段皆說離惡攝",
    "T40n1814_02a:0670a16": "善益生義。故從宗多論。前十重戒判為律儀。",
    "T40n1814_02a:0670a17": "後四十八分為餘二。經說攝律儀戒所謂十",
    "T40n1814_02a:0670a18": "波羅夷。攝善法戒所謂八萬四千法門。攝眾",
    "T40n1814_02a:0670a19": "生戒所謂慈悲喜捨。化及一切眾生。眾生皆",
    "T40n1814_02a:0670a20": "得安樂。又四十八中。前三十戒多為攝善。後",
    "T40n1814_02a:0670a21": "十八戒多為利生也。地持四十四輕戒中。前",
    "T40n1814_02a:0670a22": "三十三亦為攝善。後十一戒為利生。故彼此",
    "T40n1814_02a:0670a23": "戒相雖有出沒。舉宗判相亦相似故。又經制",
    "T40n1814_02a:0670a24": "教本。論判義條。故經與論不得相異。論辨戒",
    "T40n1814_02a:0670a25": "度九種相中。第二一切戒。謂在家分戒及出",
    "T40n1814_02a:0670a26": "家分戒。是名一切戒。又即依此二分淨戒略",
    "T40n1814_02a:0670a27": "說三種。一律儀戒。二攝善法戒。三饒益有情",
    "T40n1814_02a:0670a28": "戒。律儀戒者。謂諸菩薩所受七眾別解脫律",
    "T40n1814_02a:0670a29": "儀即是苾芻戒。至近事女戒如是七種依止",
    "T40n1814_02a:0670b01": "在家出家二分。如應當知是名菩薩律儀戒。",
    "T40n1814_02a:0670b02": "攝善法戒者。謂諸菩薩受律儀戒。後所有一",
    "T40n1814_02a:0670b03": "切為大菩提。由身語意積集諸善。總說名為",
    "T40n1814_02a:0670b04": "攝善法戒。此復云何。謂諸菩薩依戒住戒。於",
    "T40n1814_02a:0670b05": "聞於思於修止觀。於樂獨處精勤修學。如是",
    "T40n1814_02a:0670b06": "時時於諸尊長精勤修習合掌起迎。問訊禮",
    "T40n1814_02a:0670b07": "拜恭敬之業。即於尊長勤修敬事。於疾病者",
    "T40n1814_02a:0670b08": "悲愍慇重瞻侍供給。於諸妙說施以善哉。於",
    "T40n1814_02a:0670b09": "有功德補特伽羅真誠讚美。於十方界一切",
    "T40n1814_02a:0670b10": "有情一切福業。以勝意樂起淨信心發言隨",
    "T40n1814_02a:0670b11": "喜。於他所作一切違犯思釋安忍。以身語",
    "T40n1814_02a:0670b12": "意已作未作一切善根。迴向無上正等菩提。",
    "T40n1814_02a:0670b13": "時時發起種種正願。以一切種上妙供具供",
    "T40n1814_02a:0670b14": "佛法僧。於諸善品恒常勇猛精進修習。於身",
    "T40n1814_02a:0670b15": "語意住不放逸。於諸學處正念正知正行防",
    "T40n1814_02a:0670b16": "守密護根門。於食知量。初夜後夜常修。覺寤",
    "T40n1814_02a:0670b17": "親近善士依止善友。於自愆犯審諦了知深",
    "T40n1814_02a:0670b18": "見過失。既審了知深見過已。其未犯者專意",
    "T40n1814_02a:0670b19": "護持。其已犯者於佛菩薩同法者所至心發",
    "T40n1814_02a:0670b20": "露如法悔除。如是等類所有引攝護持增長",
    "T40n1814_02a:0670b21": "諸善法戒。是名菩薩攝善法戒。云何菩薩饒",
    "T40n1814_02a:0670b22": "益有情戒。當知此或略有十一相。何等十一。",
    "T40n1814_02a:0670b23": "謂諸菩薩於諸有情能引義利。彼彼事業與",
    "T40n1814_02a:0670b24": "作助伴。於諸有情隨所生起疾病等苦瞻侍",
    "T40n1814_02a:0670b25": "病等亦作助伴。又諸菩薩依世出世種種義",
    "T40n1814_02a:0670b26": "利能為有情說諸要法。先方便說先如理說。",
    "T40n1814_02a:0670b27": "後令護得彼彼義利。又諸菩薩於先有恩諸",
    "T40n1814_02a:0670b28": "有情所善守知恩。隨其所應現前酬報。又諸",
    "T40n1814_02a:0670b29": "菩薩於墮種種師子虎狼鬼魅王賊水火等畏",
    "T40n1814_02a:0670c01": "諸有情類。皆能救護令離如是諸怖畏處。又",
    "T40n1814_02a:0670c02": "諸菩薩於諸喪失財寶親屬諸有情類善為開",
    "T40n1814_02a:0670c03": "解令離愁憂。又諸菩薩於有匱乏資生眾具",
    "T40n1814_02a:0670c04": "諸有情類。施與一切資生眾具。又諸菩薩隨",
    "T40n1814_02a:0670c05": "順道理。正與依止如法御眾。又諸菩薩隨順",
    "T40n1814_02a:0670c06": "世間。事務言說呼召去來談論慶慰。隨時往",
    "T40n1814_02a:0670c07": "起。從他受取飲食等事。以要言之。遠離一",
    "T40n1814_02a:0670c08": "切。能引無義違意現行。於所餘事心皆隨轉。",
    "T40n1814_02a:0670c09": "又諸菩薩若隱若露顯示所有真實功德。令",
    "T40n1814_02a:0670c10": "諸有情歡喜進學。又諸菩薩於有過者。內懷",
    "T40n1814_02a:0670c11": "親昵利益安樂增上意樂。調伏訶責治罰驅",
    "T40n1814_02a:0670c12": "擯。為欲令其出不善處安立善處。又諸菩薩",
    "T40n1814_02a:0670c13": "以神通力方便。示現那落迦等諸趣等相。令",
    "T40n1814_02a:0670c14": "諸有情厭離不善。方便引令入佛聖教歡喜",
    "T40n1814_02a:0670c15": "信樂生希有心勤修正行。今案四十八輕戒",
    "T40n1814_02a:0670c16": "中。與論所說文互出沒開合不同。次第前後",
    "T40n1814_02a:0670c17": "亦有不同。經制教本隨事別立。論辨義條從",
    "T40n1814_02a:0670c18": "類總說。開合立意義須斟酌。1 十戒初戒中",
    "T40n1814_02a:0670c19": "1 敬事尊長戒第一敬事尊長戒",
    "T40n1814_02a:0670c20": "佛言佛子欲受國王位時。受轉輪王位時。百官",
    "T40n1814_02a:0670c21": "受位時。應先受菩薩戒。一切鬼神救護王身百",
    "T40n1814_02a:0670c22": "官之身。諸佛歡喜。既得戒已。應生孝順心。恭敬",
    "T40n1814_02a:0670c23": "心。見上座和上阿闍梨大同學同見同行者。應",
    "T40n1814_02a:0670c24": "起承迎禮拜問訊。而菩薩反生憍心慢心癡心",
    "T40n1814_02a:0670c25": "瞋心。不起承迎禮拜問訊。一一不如法供養。以",
    "T40n1814_02a:0670c26": "自賣身國城男女七寶百物而供給之。若不爾",
    "T40n1814_02a:0670c27": "者犯輕垢罪　即論所說如是時時於諸尊長",
    "T40n1814_02a:0670c28": "精勤修習合掌起迎問訊體拜恭敬之業。即",
    "T40n1814_02a:0670c29": "於尊長勤修敬事。夫欲攝善必憑勝緣。若傲",
    "T40n1814_02a:0671a01": "於所尊即妨於進善。故制令敬事。具緣成犯",
    "T40n1814_02a:0671a02": "理應備論然既非性罪。未必皆具五緣。故輕",
    "T40n1814_02a:0671a03": "垢中犯緣存略。然五緣中事想欲樂方便究",
    "T40n1814_02a:0671a04": "竟。雖非性罪業道。必應具有。第四煩惱若染",
    "T40n1814_02a:0671a05": "犯亦有。不染犯中不必有也。結犯輕重者。故",
    "T40n1814_02a:0671a06": "心染犯皆重。不故不染皆輕。諸戒皆爾。不",
    "T40n1814_02a:0671a07": "復更論。學處同異者。大小俱制。然聲聞離過",
    "T40n1814_02a:0671a08": "門中制。菩薩攝善門中制。七眾同犯。在家二",
    "T40n1814_02a:0671a09": "十八輕戒中第五戒云。若優婆塞受持戒已。",
    "T40n1814_02a:0671a10": "若見比丘比丘尼長老先宿諸優婆塞等。不",
    "T40n1814_02a:0671a11": "起承迎禮拜問訊。是優婆塞得失意罪。不起",
    "T40n1814_02a:0671a12": "墮落不淨有作。文中諸戒皆三。謂摽人序事",
    "T40n1814_02a:0671a13": "結罪。就序事中。諸戒差降。此戒有三。一勸受",
    "T40n1814_02a:0671a14": "戒。二明應敬。三明違之成犯。初勸受中凡舉",
    "T40n1814_02a:0671a15": "三位。初二唯為俗。第三通道俗。出家菩薩亦",
    "T40n1814_02a:0671a16": "有容作僧統等。故立僧統等。雖經所遮。必不",
    "T40n1814_02a:0671a17": "獲己。事容有故。恐在高位。縱誕行非故制受",
    "T40n1814_02a:0671a18": "法令不憍奢。若能受而順行則神佛喜護。近",
    "T40n1814_02a:0671a19": "有安身遠能隆法。故勸令受戒。雖先受臨事",
    "T40n1814_02a:0671a20": "應更受之。為欲敬事故。既得已下明應敬也。",
    "T40n1814_02a:0671a21": "孝順心者。於彼教訓從而不敢違也。恭敬心",
    "T40n1814_02a:0671a22": "者。於彼德行崇而不敢慢也。上座者。於上",
    "T40n1814_02a:0671a23": "無人為上座。和尚此音訛也。若正應云鄔波",
    "T40n1814_02a:0671a24": "陀耶。此又云親教。即所從受戒者也。阿闍梨",
    "T40n1814_02a:0671a25": "者。若正應云阿遮梨耶。此云軌範。此有五種。",
    "T40n1814_02a:0671a26": "一剃髮。二出家。三教授。四羯磨。五依止。大",
    "T40n1814_02a:0671a27": "同學同見同行者。謂同學等中年歲先者也。",
    "T40n1814_02a:0671a28": "又同學大法同習大見同修大行者也。違之",
    "T40n1814_02a:0671a29": "成犯中。反生憍心慢心癡心者。不孝順故憍。",
    "T40n1814_02a:0671b01": "不恭敬故慢。不知應敬之處。即是癡心也。以",
    "T40n1814_02a:0671b02": "自賣身下引況重誡。尚應捨身。況復不禮敬",
    "T40n1814_02a:0671b03": "耶。四十四中第三戒云。若諸菩薩安住菩薩",
    "T40n1814_02a:0671b04": "淨戒律儀。見諸耆長有德可敬同法者來。憍",
    "T40n1814_02a:0671b05": "慢所制懷嫌恨心懷恚惱心。不起承迎不推",
    "T40n1814_02a:0671b06": "勝座若有他來語言談論慶慰請問。憍慢所",
    "T40n1814_02a:0671b07": "制懷嫌恨心懷恚惱心。不稱正理發言酬對。",
    "T40n1814_02a:0671b08": "是名有犯。有所違越是染違犯。非憍慢制無",
    "T40n1814_02a:0671b09": "嫌恨心無恚惱心。但由󱁅惰懈怠妄念無記",
    "T40n1814_02a:0671b10": "之心。是名有犯。有所違越非染違犯。無違犯",
    "T40n1814_02a:0671b11": "者。謂遭重病。或心狂亂。或自睡眠。他生覺想",
    "T40n1814_02a:0671b12": "而來親附語言談論慶慰請問。或自為他宣",
    "T40n1814_02a:0671b13": "說說法論義決擇。或復與餘談論慶慰。或他",
    "T40n1814_02a:0671b14": "說法論義決擇屬耳而聽。或有違犯說正法",
    "T40n1814_02a:0671b15": "者。為欲將護法者心。或欲方便調彼伏彼出",
    "T40n1814_02a:0671b16": "不善處安立善處。或護僧制。或為將護多有",
    "T40n1814_02a:0671b17": "情心。而不酬對。皆無違犯。",
    "T40n1814_02a:0671b18": "2 不飲酒戒第二不飲酒戒",
    "T40n1814_02a:0671b19": "若佛子故飲酒而酒過失無量若自身手過酒",
    "T40n1814_02a:0671b20": "器與人飲酒者五百世無手何況自飲不得教",
    "T40n1814_02a:0671b21": "一切人飲及一切眾生飲酒況自飲酒一切酒",
    "T40n1814_02a:0671b22": "不得飲若故自飲教人飲者犯輕垢罪　酒是",
    "T40n1814_02a:0671b23": "放逸處。能造諸過違諸善法故制也。大小乘",
    "T40n1814_02a:0671b24": "同七眾俱制。二十八中第二戒云。若優婆塞",
    "T40n1814_02a:0671b25": "受持戒已耽樂飲酒得失意罪。序事中三。一",
    "T40n1814_02a:0671b26": "顯失。二不得教下制不應飲。三若故自飲下",
    "T40n1814_02a:0671b27": "違之成犯。初顯失中。故飲酒者。似開誤飲。而",
    "T40n1814_02a:0671b28": "律中酒非酒想亦犯。若始終無飲酒心。誤迷",
    "T40n1814_02a:0671b29": "唯謂飲水。理應開之。若本有飲酒心。雖飲",
    "T40n1814_02a:0671c01": "時謂非酒。亦應犯也。而生酒過失無量罪者。",
    "T40n1814_02a:0671c02": "雖非性惡而能開性惡故云過失無量。如論",
    "T40n1814_02a:0671c03": "中云。若醉酒時除破僧事餘一切惡無不造",
    "T40n1814_02a:0671c04": "也。又智度論中具顯三十六失。四分律中十",
    "T40n1814_02a:0671c05": "種過失。佛告阿難。凡飲酒者有十過失。一者",
    "T40n1814_02a:0671c06": "顏色惡。二者劣力。三者眼視不明。四者現瞋",
    "T40n1814_02a:0671c07": "恚相。五者壞田業資生法。六者增致疾病。七",
    "T40n1814_02a:0671c08": "者益鬪訟。八者無名稱惡名流布。九者智慧",
    "T40n1814_02a:0671c09": "減小。十者身壞命終墮惡道。是謂十失。自今",
    "T40n1814_02a:0671c10": "以去我師者乃至不得以草木頭內著酒中而",
    "T40n1814_02a:0671c11": "入口。過酒器者然度酒器也。一云。過有酒器",
    "T40n1814_02a:0671c12": "與之令飲。一云。唯過空器與彼令斟。前說",
    "T40n1814_02a:0671c13": "遣他飲。後說教他飲。義皆無爽。五百世無手",
    "T40n1814_02a:0671c14": "者。謂手執酒器與故得無手之報也。如蚓虫",
    "T40n1814_02a:0671c15": "等類。或生人中得無手也。有云。有五五百歲。",
    "T40n1814_02a:0671c16": "一五百在醎糟地獄。二五百在沸尿中。三五",
    "T40n1814_02a:0671c17": "百作曲蛆虫。四五百作蠅蝄等。五五百作人",
    "T40n1814_02a:0671c18": "癡鈍無知。今言五百或是最後也。制不應中。",
    "T40n1814_02a:0671c19": "不得教一切人飲者。謂不得教他令飲。及一",
    "T40n1814_02a:0671c20": "切眾生飲酒者。謂不得遣與他飲。況自飲酒",
    "T40n1814_02a:0671c21": "者。為欲遮自放逸過故。舉他況自。律云。酒",
    "T40n1814_02a:0671c22": "者。木酒粳米酒餘米酒大麥酒。若有餘酒法",
    "T40n1814_02a:0671c23": "作酒者是。雜酒者。酒色酒香酒味不應飲。或",
    "T40n1814_02a:0671c24": "有酒非酒色酒香酒味不應飲。或有酒非酒",
    "T40n1814_02a:0671c25": "色非酒香酒味不應飲。或有酒非酒色非酒",
    "T40n1814_02a:0671c26": "香非酒味不應飲。非酒酒色酒香酒味應飲。",
    "T40n1814_02a:0671c27": "廣說如彼。不犯者。若有如是病。餘藥治不差。",
    "T40n1814_02a:0671c28": "以酒為藥。若以酒塗瘡。一切無犯。",
    "T40n1814_02a:0671c29": "3 不食肉戒第三不食肉戒",
    "T40n1814_02a:0672a01": "若佛子故食肉一切肉不得食夫食肉者斷大",
    "T40n1814_02a:0672a02": "慈悲佛性種子一切眾生見而捨去是故一切",
    "T40n1814_02a:0672a03": "菩薩不得食一切眾生肉食肉得無量罪若故",
    "T40n1814_02a:0672a04": "食者犯輕垢罪　斷大慈種故制。聲聞涅槃",
    "T40n1814_02a:0672a05": "已前聽三種淨自餘不聽。涅槃以後一切不",
    "T40n1814_02a:0672a06": "聽。菩薩前後一切不聽。七眾同制。文序事",
    "T40n1814_02a:0672a07": "中亦先顯失。次制不應食。後違之成犯。一切",
    "T40n1814_02a:0672a08": "肉不得食者。若淨不淨皆不得食也。斷大慈",
    "T40n1814_02a:0672a09": "悲佛性種子者。如經云。由有食人故殺。知如",
    "T40n1814_02a:0672a10": "此而食故斷慈悲種也。一切眾生見而捨去",
    "T40n1814_02a:0672a11": "者。如鳥入身子影中尚有戰懼。有習氣者猶",
    "T40n1814_02a:0672a12": "如是。況全不斷三毒者也。食肉得無量罪者。",
    "T40n1814_02a:0672a13": "由食至殺害故得無量罪。",
    "T40n1814_02a:0672a14": "4 不食辛戒第四不食辛戒",
    "T40n1814_02a:0672a15": "若佛子不得食五辛大蒜革葱韮葱蘭葱興渠",
    "T40n1814_02a:0672a16": "是五種一切食中不得食若故食者犯輕垢罪",
    "T40n1814_02a:0672a17": "　薰臭妨淨法故制。大小俱制七眾亦同。准",
    "T40n1814_02a:0672a18": "律。女應小重。以發華色故。革葱土葱蘭葱者。",
    "T40n1814_02a:0672a19": "此中無薤韮。但開葱為三。此三別相難知。或",
    "T40n1814_02a:0672a20": "云。革葱是薤葉似韮而厚。蘭葱者。傳說嶺南",
    "T40n1814_02a:0672a21": "生蘭葱。葉似大蒜而闊臭氣同蒜。興渠者。婆",
    "T40n1814_02a:0672a22": "羅門語喚芸臺為殑渠。慮西域諸寺不聽食",
    "T40n1814_02a:0672a23": "也。又云。嶺南生興渠。形似倭韮氣味似蒜。若",
    "T40n1814_02a:0672a24": "有病餘藥不治。或應開之。如律身子行法。菩",
    "T40n1814_02a:0672a25": "薩亦應開之。別有五辛經一卷。五辛各五。合",
    "T40n1814_02a:0672a26": "二十五。又云。噉辛故。入東方阿鼻。上流洗辛",
    "T40n1814_02a:0672a27": "下流洗衣亦不得云云。此三戒攝善中無別相。",
    "T40n1814_02a:0672a28": "以義攝之。於身語意住不放逸中亦蘊在也。",
    "T40n1814_02a:0672a29": "5 舉罪教懺戒第五舉罪教懺戒",
    "T40n1814_02a:0672b01": "若佛子見一切眾生犯八戒五戒十戒毀禁七",
    "T40n1814_02a:0672b02": "逆八難一切犯戒罪應教懺悔而菩薩不教懺",
    "T40n1814_02a:0672b03": "悔同住同僧利養而共布薩一眾說戒而不舉",
    "T40n1814_02a:0672b04": "其罪不教悔過者犯輕垢罪　見犯不教懺則",
    "T40n1814_02a:0672b05": "違相益義。聲聞護自尚所不許。況大士也。據",
    "T40n1814_02a:0672b06": "顯似是利生戒中。於有過者。內懷親眤利益",
    "T40n1814_02a:0672b07": "安樂增上意樂。調伏訶責治罰驅擯。為欲令",
    "T40n1814_02a:0672b08": "其出不善處安置善處。然菩薩教化眾生。即",
    "T40n1814_02a:0672b09": "是自成佛法。故攝善戒中亦制此戒也。即於",
    "T40n1814_02a:0672b10": "自愆犯審諦了知。深見過失中亦蘊在也。自",
    "T40n1814_02a:0672b11": "他雖殊。見過悔除同故大小俱制。出家二眾",
    "T40n1814_02a:0672b12": "全犯。餘三眾及在家理亦通之。八戒五戒是",
    "T40n1814_02a:0672b13": "在家戒也。十戒者是沙彌十戒。毀禁者即比",
    "T40n1814_02a:0672b14": "丘比丘尼戒。又十戒謂十重。毀禁謂四十八",
    "T40n1814_02a:0672b15": "輕垢。七逆如下說。八難者或云是八重。又云。",
    "T40n1814_02a:0672b16": "三塗等八難。由犯招八難。故因中說果也。今",
    "T40n1814_02a:0672b17": "謂十三難中除二形黃門畜生非人及破二",
    "T40n1814_02a:0672b18": "道。餘名八難。二形等四既是報障無懺除義。",
    "T40n1814_02a:0672b19": "破二道者。以在異道還入佛法故。無同住同",
    "T40n1814_02a:0672b20": "利養義。是故此五不入教懺數中。四十四中",
    "T40n1814_02a:0672b21": "第七戒云。若諸菩薩於諸暴惡犯戒有情。懷",
    "T40n1814_02a:0672b22": "嫌恨心懷恚惱心。由彼暴惡犯戒為緣。方便",
    "T40n1814_02a:0672b23": "棄捨不作饒益。是名有犯。有所違越是染違",
    "T40n1814_02a:0672b24": "犯。若由嬾惰懈怠棄捨。由忘念故不作饒益。",
    "T40n1814_02a:0672b25": "是名有犯。有所違越非染違犯。何以故。非",
    "T40n1814_02a:0672b26": "諸菩薩於淨持戒身語意業寂靜現行諸有情",
    "T40n1814_02a:0672b27": "所。起憐愍心欲作饒益。如於暴惡犯戒有情",
    "T40n1814_02a:0672b28": "於諸苦因而現轉者。無違犯者。謂心狂亂。或",
    "T40n1814_02a:0672b29": "欲方便調彼伏彼。廣說如前。或為將護多有",
    "T40n1814_02a:0672c01": "情心。或護僧制方便棄捨不作饒益。皆無違",
    "T40n1814_02a:0672c02": "犯。",
    "T40n1814_02a:0672c03": "6 供師請法戒第六供師請法戒",
    "T40n1814_02a:0672c04": "若佛子見大乘法師大乘同學同見同行來入",
    "T40n1814_02a:0672c05": "僧坊舍宅城邑。若百里千里來者。即起迎來送",
    "T40n1814_02a:0672c06": "去。禮拜供養。日日三時供養。日食三兩金百味",
    "T40n1814_02a:0672c07": "飲食。床座醫藥供事法師。一切所須盡給與之。",
    "T40n1814_02a:0672c08": "常請法師三時說法。日日三時禮拜。不生瞋心",
    "T40n1814_02a:0672c09": "患惱之心。為法滅身。請法不懈。若不爾者。犯輕",
    "T40n1814_02a:0672c10": "垢罪　過人不請法。失染神之益故制也。聲",
    "T40n1814_02a:0672c11": "聞有知廣略布薩法者。制應供給。五歲內及",
    "T40n1814_02a:0672c12": "未解五法法應啟請。不者犯第七聚。此外不",
    "T40n1814_02a:0672c13": "制。以自度易滿故。菩薩見有知者常應給請。",
    "T40n1814_02a:0672c14": "以欲善無厭。故七眾同犯。文序事中有二。一",
    "T40n1814_02a:0672c15": "供師二請法。供師有二。一匝遶供養。二飲食",
    "T40n1814_02a:0672c16": "供養。日日三時供養者。謂時內三時。或非時",
    "T40n1814_02a:0672c17": "中亦得非時漿等為供養也。日食三兩金者。",
    "T40n1814_02a:0672c18": "是就能堪辨者說。或令重法故作是說。如雪",
    "T40n1814_02a:0672c19": "山士為一偈故自殞身等。況復外財。三給侍",
    "T40n1814_02a:0672c20": "供養。謂餘所須一切給與。請法中三時請法",
    "T40n1814_02a:0672c21": "者。謂朝中暮也。不生瞋心患惱之心者。法師",
    "T40n1814_02a:0672c22": "雖或違心終不生瞋心也。自身雖供給勞疲",
    "T40n1814_02a:0672c23": "亦不生患惱心也。為法滅身請法故者。釋不",
    "T40n1814_02a:0672c24": "生瞋惱所由也。若有疾病障難。或法師有礙。",
    "T40n1814_02a:0672c25": "若知彼劣我勝。如此不請不犯。",
    "T40n1814_02a:0672c26": "7 聽法諮受戒第七聽法諮受戒",
    "T40n1814_02a:0672c27": "若佛子見一切處有講法毘尼經律大宅舍中",
    "T40n1814_02a:0672c28": "有講法處是新學菩薩應持經律卷至法師所",
    "T40n1814_02a:0672c29": "聽受諮問若山林樹下僧地坊中一切說法處",
    "T40n1814_02a:0673a01": "悉至聽受若不至彼聽受諮問者犯輕垢罪",
    "T40n1814_02a:0673a02": "　有講不聽。喪進善之道故制也。學處同異如",
    "T40n1814_02a:0673a03": "前。二十八輕中第八戒云。若優婆塞四十里",
    "T40n1814_02a:0673a04": "中有講法處。不能往聽得失意罪。文中講法",
    "T40n1814_02a:0673a05": "毘尼經律者。詮法名經。詮毘尼名律。餘文易",
    "T40n1814_02a:0673a06": "知。四十四中第三十二戒云。若諸菩薩聞說",
    "T40n1814_02a:0673a07": "正法論議決擇。憍慢所制懷嫌恨心懷恚惱",
    "T40n1814_02a:0673a08": "心而不往聽。是名有犯。有所違越是染違犯。",
    "T40n1814_02a:0673a09": "若為嬾惰懈怠所弊而不往聽。非染違犯。無",
    "T40n1814_02a:0673a10": "違犯者。若不覺知。若有疾病。若無氣力。若知",
    "T40n1814_02a:0673a11": "倒說。若為護彼說法者心。若正了知彼所說",
    "T40n1814_02a:0673a12": "義。是數所聞所持所了。若已多聞具足聞持。",
    "T40n1814_02a:0673a13": "其聞積集。若欲無聞於境住心。若勤引發菩",
    "T40n1814_02a:0673a14": "薩勝定。若自了知上品愚鈍其慧鈍濁。於所",
    "T40n1814_02a:0673a15": "聞法難受難持。難於所緣攝心令定。不往聽",
    "T40n1814_02a:0673a16": "者。皆無違犯。",
    "T40n1814_02a:0673a17": "8 不背大乘戒第八不背大乘戒",
    "T40n1814_02a:0673a18": "若佛子心背大乘常住經律言非佛說而受持",
    "T40n1814_02a:0673a19": "二乘外道惡見一切禁戒邪見經律者犯輕垢",
    "T40n1814_02a:0673a20": "罪　棄本逐末乖所習故制。聲聞不制。以所",
    "T40n1814_02a:0673a21": "習各異故。七眾共也。文中心背大乘常住經",
    "T40n1814_02a:0673a22": "律言非佛說者。舊云。直制猶豫未決。是下邪",
    "T40n1814_02a:0673a23": "見之方便。若決謂大劣小勝。計成失戒。若",
    "T40n1814_02a:0673a24": "心中欲背言非真說。欲受二乘外道經律。計",
    "T40n1814_02a:0673a25": "畫未成犯此輕垢。然上中邪見計畫未成亦",
    "T40n1814_02a:0673a26": "犯輕垢。同此戒制。今舉背大向小為語。以凡",
    "T40n1814_02a:0673a27": "夫菩薩多行此事故。若彰言說即有兩種。若",
    "T40n1814_02a:0673a28": "法想說戒善已謝。若非法想說犯第十重。今",
    "T40n1814_02a:0673a29": "謂心背大乘受持二乘者。設起法想未必失",
    "T40n1814_02a:0673b01": "戒。謂如有人雖發大心受菩薩戒。而未曾學",
    "T40n1814_02a:0673b02": "大乘深經。唯聞小乘三劫修行得樹下果。忽",
    "T40n1814_02a:0673b03": "聞大乘甚深義時。心不生信言非佛說。不退",
    "T40n1814_02a:0673b04": "大心故不失戒。生法想故不犯重也。故菩薩",
    "T40n1814_02a:0673b05": "地四十四中第二十九戒云。若諸菩薩藏於",
    "T40n1814_02a:0673b06": "甚深處最勝甚深真實法義諸佛菩薩難思神",
    "T40n1814_02a:0673b07": "力。不生信解。憎背毀謗不能引義不能引法。",
    "T40n1814_02a:0673b08": "非如來說。不能利益安樂有情。是名有犯。有",
    "T40n1814_02a:0673b09": "所違越是染違犯。如是毀謗或由自內非理",
    "T40n1814_02a:0673b10": "作意。或隨順他而作是說。若聞甚深最甚深",
    "T40n1814_02a:0673b11": "處心不信解。菩薩爾時應強信受。應無諂曲。",
    "T40n1814_02a:0673b12": "應如是學。我為非善。盲無慧目。於如來眼",
    "T40n1814_02a:0673b13": "隨所宣說。於諸如來密意語言而生誹謗。菩",
    "T40n1814_02a:0673b14": "薩如是自處無知仰推如來。於諸佛法無不",
    "T40n1814_02a:0673b15": "現知。等隨觀見。如是正行無所違犯。雖無信",
    "T40n1814_02a:0673b16": "解然不誹謗。文言二乘聲聞外道惡見者。緣",
    "T40n1814_02a:0673b17": "覺聲聞名二乘聲聞。即此聲聞是大乘外。違",
    "T40n1814_02a:0673b18": "菩薩道故云外道惡見。又所六師等名外道",
    "T40n1814_02a:0673b19": "惡見。菩薩地云。若諸菩薩越菩薩法。於異道",
    "T40n1814_02a:0673b20": "論及諸外論研求。善巧深心寶翫愛樂味著。",
    "T40n1814_02a:0673b21": "非如辛藥而習近之。是名有犯。有所違越是",
    "T40n1814_02a:0673b22": "染違犯第二十八也。開緣至二十四當顯示也。此上",
    "T40n1814_02a:0673b23": "三戒即論所說攝善戒中於聞於思懃修學",
    "T40n1814_02a:0673b24": "也。",
    "T40n1814_02a:0673b25": "9 瞻給病人戒第九瞻給病人戒",
    "T40n1814_02a:0673b26": "若佛子見一切疾病人常應供養如佛無異八",
    "T40n1814_02a:0673b27": "福田中看病福田是第一福田若父母師僧弟",
    "T40n1814_02a:0673b28": "子病諸根不具百種病苦惱皆供養令差而菩",
    "T40n1814_02a:0673b29": "薩以瞋恨心不看乃至僧坊城邑曠野山林道",
    "T40n1814_02a:0673c01": "路中見病不救濟者犯輕垢罪　見苦不救違",
    "T40n1814_02a:0673c02": "修慈行故制。聲聞在法。師友同法及被僧",
    "T40n1814_02a:0673c03": "差。此外不制。本不兼物故。大士一切應救。本",
    "T40n1814_02a:0673c04": "期兼攝故。七眾同制。即論所說於疾病者悲",
    "T40n1814_02a:0673c05": "愍慇重瞻侍供制也。文言一切疾病人供養",
    "T40n1814_02a:0673c06": "如佛無異者。佛是應敬之極。病是應悲之至。",
    "T40n1814_02a:0673c07": "敬悲雖殊。田義還同故無異也。八福田中看",
    "T40n1814_02a:0673c08": "病福田第一福田者。崇敬義後救悲心初故。",
    "T40n1814_02a:0673c09": "田雖有八看病為上。若父母師至皆養令差",
    "T40n1814_02a:0673c10": "者。上雖總舉。一切皆救從親至疎不無先後。",
    "T40n1814_02a:0673c11": "故偏舉親眷也。地論利生十一事中第二戒",
    "T40n1814_02a:0673c12": "云。若諸菩薩見諸有情遭重疾病。懷嫌恨心",
    "T40n1814_02a:0673c13": "懷恚惱心不往供事。是名有犯。有所違越是",
    "T40n1814_02a:0673c14": "染違犯。若為嬾惰懈怠所弊不往供事。非染",
    "T40n1814_02a:0673c15": "違犯。無違犯者。若自有病。若無氣力。若轉請",
    "T40n1814_02a:0673c16": "他有力隨順令往供事。若知病者有依有怙。",
    "T40n1814_02a:0673c17": "若知病者自有勢力能自供事。若了知彼長",
    "T40n1814_02a:0673c18": "病所觸堪自支持。若為懃修廣大無上殊勝",
    "T40n1814_02a:0673c19": "善品。若欲護持所修善品令無間缺。若自了",
    "T40n1814_02a:0673c20": "知上品愚鈍。其慧鈍濁於所聞法難受難持。",
    "T40n1814_02a:0673c21": "難於所緣攝心令定。若先許餘為作供養。如",
    "T40n1814_02a:0673c22": "於病者。於有苦者為作助伴。欲除其苦。當知",
    "T40n1814_02a:0673c23": "亦爾。",
    "T40n1814_02a:0673c24": "10 不畜殺具戒第十不畜殺具戒",
    "T40n1814_02a:0673c25": "若佛子不得畜一切刀杖弓箭鉾斧鬪戰之具",
    "T40n1814_02a:0673c26": "及惡網羅羂殺生之器一切不得畜而菩薩乃",
    "T40n1814_02a:0673c27": "至殺父母尚不加報況殺一切眾生若故畜刀",
    "T40n1814_02a:0673c28": "杖者犯輕垢罪　見思具事不無漸習。為深",
    "T40n1814_02a:0673c29": "防故制。即是於諸學處正行防守。舉離惡事",
    "T40n1814_02a:0674a01": "成攝善也。大小俱制道俗共禁。必是貴人王",
    "T40n1814_02a:0674a02": "王子等欲防外難備弓箭等。理應開之。但不",
    "T40n1814_02a:0674a03": "得至傷害也。又雖非貴人若欲護法。備器杖。",
    "T40n1814_02a:0674a04": "防無害心者。亦應開之。涅槃經中在家人為",
    "T40n1814_02a:0674a05": "欲護法故聽持器杖。但不得至殺。釋文易了。",
    "T40n1814_02a:0674a06": "如是十戒應當學敬心奉持下六品中當廣明",
    "T40n1814_02a:0674a07": "　如是已下總結勸持。下六品者指廣本也。",
    "T40n1814_02a:0674a08": "或經云六六品。應別有六六品也。2 十戒第二十戒",
    "T40n1814_02a:0674a09": "中初四戒攝自行善。後六攝化他善。初四中。",
    "T40n1814_02a:0674a10": "1 不通國使戒第一不通國使戒",
    "T40n1814_02a:0674a11": "佛言佛子不得為利養惡心故通國使命軍陣",
    "T40n1814_02a:0674a12": "合會興師相伐殺無量眾生而菩薩尚不得入",
    "T40n1814_02a:0674a13": "軍中往來況故作國賊若故作者犯輕垢罪",
    "T40n1814_02a:0674a14": "　夫為國通命。必情期勝負。矯誑籌策邀令戰",
    "T40n1814_02a:0674a15": "鬪。內乖等慈。外損物命。故制斷也。大小乘俱",
    "T40n1814_02a:0674a16": "制。七眾同禁。論攝善中於身語意住不放逸",
    "T40n1814_02a:0674a17": "者。亦蘊攝此戒。為利惡心即意放逸。言通",
    "T40n1814_02a:0674a18": "使命即語放逸。軍中往來即身放逸。文言為",
    "T40n1814_02a:0674a19": "利養惡心故者。心規潤己故。為利意望損彼",
    "T40n1814_02a:0674a20": "故惡心。若為彼此交和。在家理所不禁。通國",
    "T40n1814_02a:0674a21": "使命者。謂作使通兩國命也。軍陣合會者。謂",
    "T40n1814_02a:0674a22": "二國交兵。興師相殺無量眾生者。由我通使",
    "T40n1814_02a:0674a23": "致此重事。興師者興起也師眾也。若意欲使",
    "T40n1814_02a:0674a24": "殺。隨前命斷別結重罪。今唯禁通使故結輕",
    "T40n1814_02a:0674a25": "垢。不得入軍中往來者。戰場嚚雜非道人所",
    "T40n1814_02a:0674a26": "踐。必無重緣道俗俱禁。若在家菩薩身列武",
    "T40n1814_02a:0674a27": "官名振勇威必不得免。為安國故許身往入。",
    "T40n1814_02a:0674a28": "但不得害。如釋種與琉璃戰時也。若出家菩",
    "T40n1814_02a:0674a29": "薩有喚招因緣。准律應許二三宿也。",
    "T40n1814_02a:0674b01": "2 不惡販賣戒第二不惡販賣戒",
    "T40n1814_02a:0674b02": "若佛子故販賣良人奴婢六畜市易棺材板木",
    "T40n1814_02a:0674b03": "盛死之具尚不應自作況教人作若故自作教",
    "T40n1814_02a:0674b04": "人作者犯輕垢罪　損境希利。侵惱處深故",
    "T40n1814_02a:0674b05": "制斷也。大小同制。七眾不共。若損境販賣如",
    "T40n1814_02a:0674b06": "賣生口等。道俗俱禁。若求利販賣如布帛互",
    "T40n1814_02a:0674b07": "易等。制道開俗。故優婆塞經云。在家人得財",
    "T40n1814_02a:0674b08": "應作四分。一分供養父母妻子。二分如法販",
    "T40n1814_02a:0674b09": "賣。餘一分藏積攝。今此戒亦禁身語放逸。文",
    "T40n1814_02a:0674b10": "言故販賣良人者。知非屬己人。而強詐販賣",
    "T40n1814_02a:0674b11": "販賣。奴婢六畜者。雖是屬己。容有分張侵",
    "T40n1814_02a:0674b12": "損故得罪也。市易棺材板木盛死之具者。棺",
    "T40n1814_02a:0674b13": "材即是板木。或板木者棺外槨等木也。尚不",
    "T40n1814_02a:0674b14": "故作況教人作者。此中舉自況他者。前飲酒",
    "T40n1814_02a:0674b15": "戒禁自放逸故舉他況自。此販賣戒制損他",
    "T40n1814_02a:0674b16": "境故舉自況他。自他互況意在斯也。",
    "T40n1814_02a:0674b17": "3 不毀良善戒第三不毀良善戒",
    "T40n1814_02a:0674b18": "若佛子以惡心故無事謗他良人善人法師師",
    "T40n1814_02a:0674b19": "僧國王貴人言犯七逆十重於父母兄弟六親",
    "T40n1814_02a:0674b20": "中應生孝順心慈悲心而反更加於逆害墮不",
    "T40n1814_02a:0674b21": "如意處者犯輕垢罪　無事毀謗容陷善人故",
    "T40n1814_02a:0674b22": "制斷也。大小乘俱制。七眾同禁。此戒偏制語",
    "T40n1814_02a:0674b23": "放逸也。問此戒既制謗他重。事與第六重有",
    "T40n1814_02a:0674b24": "何差別。答舊人欲別二戒相故有根無根各",
    "T40n1814_02a:0674b25": "作四句。有根四句者。一向有戒人。說有戒",
    "T40n1814_02a:0674b26": "人重罪輕罪。悉犯輕垢。此戒正制。二向無戒",
    "T40n1814_02a:0674b27": "人。說無戒人重罪輕罪。亦犯輕垢。前戒兼制。",
    "T40n1814_02a:0674b28": "三向有戒人。說無戒人重罪輕罪。亦犯輕垢。",
    "T40n1814_02a:0674b29": "此戒兼制。四向無戒人。說有戒人過。若說重",
    "T40n1814_02a:0674c01": "罪犯重。前戒正制。若說輕過犯輕。前戒兼制。",
    "T40n1814_02a:0674c02": "無根四句者。一向有戒人。說有戒人重罪輕",
    "T40n1814_02a:0674c03": "罪。悉犯輕垢。此戒在文。正制說重兼制說輕。",
    "T40n1814_02a:0674c04": "後之三句作法同前。但就無根為異。復有人",
    "T40n1814_02a:0674c05": "說。第六重中制說實過。彼云說四眾罪過故。",
    "T40n1814_02a:0674c06": "今此戒中遮無事謗。文言謗他良善人故。前",
    "T40n1814_02a:0674c07": "後二戒仍不簡別所向說人。有戒無戒既無",
    "T40n1814_02a:0674c08": "簡別。理應通俱。問聲聞法中無根謗重。說實",
    "T40n1814_02a:0674c09": "犯輕。何故菩薩反之。答聲聞法中制護自過。",
    "T40n1814_02a:0674c10": "無根謗他情過是重。有根說過情過容輕。故",
    "T40n1814_02a:0674c11": "制輕重有不同也。菩薩法中制護損他。說他",
    "T40n1814_02a:0674c12": "實犯容有永損。退沒前人。無實毀謗事既不",
    "T40n1814_02a:0674c13": "實。無容永損。制有重輕義在斯也。文言惡心",
    "T40n1814_02a:0674c14": "無事謗者。唯欲毀他無利益心故云惡心。三",
    "T40n1814_02a:0674c15": "根無端故云無事。良人善人所謗之人實無",
    "T40n1814_02a:0674c16": "犯過故云良善。想淨故名良。實淨故名善。非",
    "T40n1814_02a:0674c17": "如前戒非奴名良。法師師僧國王貴人者。偏",
    "T40n1814_02a:0674c18": "舉所謗中重境也。言犯七逆十重者。偏舉謗",
    "T40n1814_02a:0674c19": "事中重者也。父母兄弟六親中者。三世相融",
    "T40n1814_02a:0674c20": "無非親故。而反更加逆害者。無事重謗故云",
    "T40n1814_02a:0674c21": "加逆。墮不如意處者。由我謗故墮在違意處",
    "T40n1814_02a:0674c22": "也。",
    "T40n1814_02a:0674c23": "4 不輒放火戒第四不輒放火戒",
    "T40n1814_02a:0674c24": "若佛子以惡心故放大火燒山林曠野四月乃",
    "T40n1814_02a:0674c25": "至九月放火若燒他人家屋宅城邑僧坊田木",
    "T40n1814_02a:0674c26": "及鬼神官物一切有主物不得故燒若故燒者",
    "T40n1814_02a:0674c27": "犯輕垢罪　不擇時處輒放所傷損事實多。",
    "T40n1814_02a:0674c28": "故制斷也。大小乘俱制。七眾中出家五眾就",
    "T40n1814_02a:0674c29": "時一切皆斷。就處制露許覆在家二眾就時",
    "T40n1814_02a:0675a01": "禁暑許寒。以有產業事故。就處露覆俱許。但",
    "T40n1814_02a:0675a02": "不得令莚蔓傷損。義推此戒。欲防二重。一防",
    "T40n1814_02a:0675a03": "殺生。二防盜損。准文所說。理應然也。此戒偏",
    "T40n1814_02a:0675a04": "禁身放逸也。文中以惡心故放大火者。不圖",
    "T40n1814_02a:0675a05": "損他命物。輒放令至莚蔓故云惡心。焚燒山",
    "T40n1814_02a:0675a06": "林曠野四月乃至九月者。偏為損命故制暑",
    "T40n1814_02a:0675a07": "時。若燒他人家屋宅下。偏為損物故一切時",
    "T40n1814_02a:0675a08": "制。若因放火害命損物。別結殺盜。今唯禁放",
    "T40n1814_02a:0675a09": "故結輕垢。一切有主物不得故燒者。古疏改",
    "T40n1814_02a:0675a10": "作有生物非也。不解科文故。仍作妨云。若言",
    "T40n1814_02a:0675a11": "有主物。何簡四月至九月也。此如上科唯損",
    "T40n1814_02a:0675a12": "命中制四至九。若損物中不限月時。何得濫",
    "T40n1814_02a:0675a13": "取輒改經文。",
    "T40n1814_02a:0675a14": "5 不僻教授戒第五不僻教授戒",
    "T40n1814_02a:0675a15": "若佛子自佛弟子及外道惡人六親一切善知",
    "T40n1814_02a:0675a16": "識應一一教受持大乘經律應教解義理使發",
    "T40n1814_02a:0675a17": "菩提心於三十心中一一解其次第法用而菩",
    "T40n1814_02a:0675a18": "薩以惡心瞋心橫教二乘聲聞經律外道邪見",
    "T40n1814_02a:0675a19": "論等犯輕垢罪　自下六戒攝利他善。論攝",
    "T40n1814_02a:0675a20": "善中云。於諸學處正念正知正行正防守。於",
    "T40n1814_02a:0675a21": "六戒中前二戒辨於他學處正知防守。後四",
    "T40n1814_02a:0675a22": "戒辨於自學處正行防守。念則通也。於他學",
    "T40n1814_02a:0675a23": "處正知防中。初不僻教授者。若僻教授使人",
    "T40n1814_02a:0675a24": "失正道故制。大小不共。所學異故。七眾同制",
    "T40n1814_02a:0675a25": "也。文中自佛弟子至一切善知識者。舉所教",
    "T40n1814_02a:0675a26": "授人也。應一一教受持大乘經律中者。教其",
    "T40n1814_02a:0675a27": "受持能詮文句。教解義理者。教其解知所詮",
    "T40n1814_02a:0675a28": "義理。使發菩提心者。既知文義應使發心。求",
    "T40n1814_02a:0675a29": "解為行。行之元者發菩提心。故得解之。次應",
    "T40n1814_02a:0675b01": "教發心。此中先應略辨發心方軌。發菩提心",
    "T40n1814_02a:0675b02": "經云。菩薩云何發菩提心。以何因緣修集菩",
    "T40n1814_02a:0675b03": "提。若菩薩親近善知識。供養諸佛。修集善根。",
    "T40n1814_02a:0675b04": "志求勝法。心常柔和。遭苦能忍。慈悲淳厚。深",
    "T40n1814_02a:0675b05": "心平等。信樂大乘。求佛智慧。若人能具如是",
    "T40n1814_02a:0675b06": "十法。乃能發阿耨多羅三藐三菩提心。復有",
    "T40n1814_02a:0675b07": "四緣發心修集無上菩提。何謂為四。一者思",
    "T40n1814_02a:0675b08": "惟諸佛發菩提心。二者觀身過患發菩提心。",
    "T40n1814_02a:0675b09": "三者慈愍眾生發菩提心。四者求最勝果發",
    "T40n1814_02a:0675b10": "菩提心。思惟諸佛發菩提心者。思惟十方三",
    "T40n1814_02a:0675b11": "世諸佛初發始心具煩惱性。亦如我今。終成",
    "T40n1814_02a:0675b12": "正覺為無上尊。以此緣故發菩提心。又復思",
    "T40n1814_02a:0675b13": "惟。三世諸佛發大勇猛。各各能得無上菩提。",
    "T40n1814_02a:0675b14": "若此菩提是可得法。我亦應得。緣此事故發",
    "T40n1814_02a:0675b15": "菩提心。又復思惟。三世諸佛發大明慧。於",
    "T40n1814_02a:0675b16": "無明穀建立勝心積集苦行。皆能自超拔出",
    "T40n1814_02a:0675b17": "三界。我亦如是當自拔濟。緣此事故發菩提",
    "T40n1814_02a:0675b18": "心。又復思惟。一切諸佛為人中雄。皆度生死",
    "T40n1814_02a:0675b19": "煩惱大海。我亦丈夫亦當能度。緣此事故發",
    "T40n1814_02a:0675b20": "菩提心。又復思惟。一切諸佛發大精進。捨身",
    "T40n1814_02a:0675b21": "命財求一切智。我今亦當隨學諸佛。緣此事",
    "T40n1814_02a:0675b22": "故發菩提心。餘三因緣廣說如彼。為知略相",
    "T40n1814_02a:0675b23": "且述一文。自餘廣義諸教備論。若欲發心當",
    "T40n1814_02a:0675b24": "依尋之。發十心者。本業經云。從不識始凡夫",
    "T40n1814_02a:0675b25": "地。值佛菩薩教法。中起一念信便發菩提心。",
    "T40n1814_02a:0675b26": "是人爾時住前名信想菩薩。亦名假名菩薩。",
    "T40n1814_02a:0675b27": "亦名名字菩薩。略行十心。所謂信心進心念",
    "T40n1814_02a:0675b28": "心慧心定心戒心迴向心護法心捨心願心。",
    "T40n1814_02a:0675b29": "此十心者發心菩薩所修要行。故須教發起。",
    "T40n1814_02a:0675c01": "金剛心者。所發十心堅固難壞故名金剛心。",
    "T40n1814_02a:0675c02": "一一解其次第法用者。便發心已教彼令解",
    "T40n1814_02a:0675c03": "修行次第先後法用也。而菩薩下違之成犯。",
    "T40n1814_02a:0675c04": "違機倒說故云橫教也。",
    "T40n1814_02a:0675c05": "6 無倒說法戒第六無倒說法戒",
    "T40n1814_02a:0675c06": "若佛子應以好心先學大乘威儀經律廣開解",
    "T40n1814_02a:0675c07": "義味。見後新學菩薩有從百里千里來求大乘",
    "T40n1814_02a:0675c08": "經律。應如法為說一切苦行。若燒身燒臂燒指。",
    "T40n1814_02a:0675c09": "若不燒身臂指供養諸佛非出家菩薩。乃至餓",
    "T40n1814_02a:0675c10": "虎狼師子一切餓鬼悉應捨身肉手足而供養",
    "T40n1814_02a:0675c11": "之。然後一一次第為說正法。使心開意解。而菩",
    "T40n1814_02a:0675c12": "薩為利養故應答不答。倒說經律文字無前無",
    "T40n1814_02a:0675c13": "後。謗三寶說者。犯輕垢罪　顛倒說法乖教訓",
    "T40n1814_02a:0675c14": "之道故制之。不倒前戒制。隱大教小此戒制。",
    "T40n1814_02a:0675c15": "雖說大乘而隱沒義理。前後倒說。聲聞法若",
    "T40n1814_02a:0675c16": "教訓他人。為利隱沒。使義理不了。亦犯罪也。",
    "T40n1814_02a:0675c17": "七眾同制。文中應以好心先學大乘威儀經",
    "T40n1814_02a:0675c18": "律廣開解義味者。為無倒教他。先當自正學。",
    "T40n1814_02a:0675c19": "如此經及善戒經決定毘尼菩薩地持等。即",
    "T40n1814_02a:0675c20": "是大乘威儀經律也。見後新學菩薩下。正辨",
    "T40n1814_02a:0675c21": "為他無倒說法。於中有二。初說苦事以試其",
    "T40n1814_02a:0675c22": "心。後說正法以開其解。為欲知其大志故說",
    "T40n1814_02a:0675c23": "苦事。以試心為欲發其大行故說正法以開",
    "T40n1814_02a:0675c24": "解。說苦事中以二事試之。一燒身以供諸佛。",
    "T40n1814_02a:0675c25": "二捨形以救餓苦。說法中亦二。一次第說法。",
    "T40n1814_02a:0675c26": "二令開神解。次第為說者。麁淺易悟者先說。",
    "T40n1814_02a:0675c27": "深隱難解者後說。又三學行中次第說也。而",
    "T40n1814_02a:0675c28": "菩薩下違之成犯。應答不答者。祕不盡說也。",
    "T40n1814_02a:0675c29": "倒說經律者。違正說也。文字無前後者。抄前",
    "T40n1814_02a:0676a01": "置後抄後置前等。謗三寶說者。隨聲取義成",
    "T40n1814_02a:0676a02": "五過等。如涅槃說也。若說眾生定有佛性定",
    "T40n1814_02a:0676a03": "無佛性。皆謗佛法僧也。此通說謗故不犯重。",
    "T40n1814_02a:0676a04": "菩薩地中第六戒云。若諸菩薩他來求法。懷",
    "T40n1814_02a:0676a05": "嫌恨心懷恚惱心。嫉妬反異不施其法。是名",
    "T40n1814_02a:0676a06": "有犯。有所違越是染違犯。若由嬾惰懈怠妄",
    "T40n1814_02a:0676a07": "念無記之心不施其法。是名有犯。有所違越",
    "T40n1814_02a:0676a08": "非染違犯。無違犯者。謂諸外道伺求過短。或",
    "T40n1814_02a:0676a09": "有重病。或心狂亂。或欲方便調彼伏彼出不",
    "T40n1814_02a:0676a10": "善處安立善處。或於是法未善通利。或復見",
    "T40n1814_02a:0676a11": "不生恭敬無有羞愧。以惡威儀而來聽受。或",
    "T40n1814_02a:0676a12": "復知彼是鈍根性於廣法教得法究竟。深生",
    "T40n1814_02a:0676a13": "怖畏當生邪見。增長邪執衰損惱懷。或復知",
    "T40n1814_02a:0676a14": "彼法至其手轉布非人而不施與。皆無違犯。",
    "T40n1814_02a:0676a15": "7 不橫乞求戒第七不橫乞求戒",
    "T40n1814_02a:0676a16": "若佛子自為飲食錢財利養名譽故親近國王",
    "T40n1814_02a:0676a17": "王子大臣百官恃作形勢乞索打拍牽挽橫取",
    "T40n1814_02a:0676a18": "錢物一切求利名為惡求多求教他人求都無",
    "T40n1814_02a:0676a19": "慈心無孝順心犯輕垢罪　自下四戒於自學",
    "T40n1814_02a:0676a20": "處正行防守。初戒遮恃勢乞求。第二遮無解",
    "T40n1814_02a:0676a21": "詐師。第三遮嫉善鬪過。第四遮見苦不濟。初",
    "T40n1814_02a:0676a22": "不橫乞求者。虧損小欲之行。容致惱他之過。",
    "T40n1814_02a:0676a23": "故制之。大小乘俱制。七眾同禁。文中恃作形",
    "T40n1814_02a:0676a24": "勢者。顯籍彼令謂之形。密憑彼力謂之勢。乞",
    "T40n1814_02a:0676a25": "索打拍牽挽者。初用乞索不與。則打拍以威",
    "T40n1814_02a:0676a26": "之。牽挽以奪之。橫取錢物者。非理奪取也。若",
    "T40n1814_02a:0676a27": "取而得物別犯盜損。今恃勢乞求邊結輕垢",
    "T40n1814_02a:0676a28": "也。一切求利名為惡求多求者。非理求故名",
    "T40n1814_02a:0676a29": "為惡求。無厭求故名為多求。教他人求者。非",
    "T40n1814_02a:0676b01": "唯自行。亦教他人都無慈心無孝順心者。損",
    "T40n1814_02a:0676b02": "惱他人故無慈心。違佛所制故無孝順。",
    "T40n1814_02a:0676b03": "8 不詐作師戒第八不詐作師戒",
    "T40n1814_02a:0676b04": "若佛子學誦戒者日日六時持菩薩戒解其義",
    "T40n1814_02a:0676b05": "理佛性之性而菩薩不解一句一偈及戒律因",
    "T40n1814_02a:0676b06": "緣詐言能解者即為自欺誑亦欺誑他人一一",
    "T40n1814_02a:0676b07": "不解一切法不知而為他人作師授戒者犯輕",
    "T40n1814_02a:0676b08": "垢罪　無德詐授有誤人之失故制之。二乘",
    "T40n1814_02a:0676b09": "同制。道俗俱禁。經許夫婦互作師授。故知通",
    "T40n1814_02a:0676b10": "制俗眾。文中學誦戒日乃至解其義理佛性",
    "T40n1814_02a:0676b11": "之性者。明作師之人應先求自解。晝夜各為",
    "T40n1814_02a:0676b12": "六時。恐新學人廢忘教詮。於行有缺故制也。",
    "T40n1814_02a:0676b13": "每日六時誦持菩薩戒者。受持其文也。解其",
    "T40n1814_02a:0676b14": "義理者。解其開遮輕重義也。佛性之性者。解",
    "T40n1814_02a:0676b15": "其當現因果佛性。所知中要故偏舉也。而菩",
    "T40n1814_02a:0676b16": "薩下違之成犯。言乖自心故云自欺。令他謬",
    "T40n1814_02a:0676b17": "解故亦欺他。一一不解者。一一法門中不解",
    "T40n1814_02a:0676b18": "也。一切法不知者。於一切法總不知也。若不",
    "T40n1814_02a:0676b19": "解知詐授者。應隨人多小結罪。",
    "T40n1814_02a:0676b20": "9 不鬪兩頭戒第九不鬪兩頭戒",
    "T40n1814_02a:0676b21": "若佛子以惡心故見持戒比丘手捉香鑪行菩",
    "T40n1814_02a:0676b22": "薩行而鬪過兩頭謗欺賢人無惡不造者犯輕",
    "T40n1814_02a:0676b23": "垢罪　嫉善鬪過乖和教行故制斷也。二乘",
    "T40n1814_02a:0676b24": "俱制。七眾同禁。文中以惡心者。為乖和合損",
    "T40n1814_02a:0676b25": "淨行故云惡心。見持戒比丘乃至行菩薩行",
    "T40n1814_02a:0676b26": "者。舉所鬪之人也。鬪過兩頭者。聞此彼過向",
    "T40n1814_02a:0676b27": "彼此說故云鬪過。或經作遘字。謂彼此言鬪",
    "T40n1814_02a:0676b28": "而相遘。或經作過。義亦同也。隨字訓釋義。",
    "T40n1814_02a:0676b29": "皆無妨。不應輒改作也。謗欺賢人無惡不造",
    "T40n1814_02a:0676c01": "者。由鬪過故致謗欺賢人。及無惡不造與第",
    "T40n1814_02a:0676c02": "十三有何異者。古說。由運心有異。彼作陷沒",
    "T40n1814_02a:0676c03": "心說。此作離間心說。今謂謗欺賢人無惡不",
    "T40n1814_02a:0676c04": "造。此顯過失轉多耳。非是此戒正所制也。唯",
    "T40n1814_02a:0676c05": "鬪過兩頭正是此戒所防也。如放火中殺盜。",
    "T40n1814_02a:0676c06": "舉其仍犯非是正所防也。若以善心說離間",
    "T40n1814_02a:0676c07": "語亦無所犯。菩薩地云。又如菩薩見諸有情",
    "T40n1814_02a:0676c08": "為惡朋友之所攝受親愛不捨。菩薩見已起",
    "T40n1814_02a:0676c09": "憐愍心。發生利益安樂意樂。隨能隨力說離",
    "T40n1814_02a:0676c10": "間語。令離惡友捨相親愛。勿令有情由近惡",
    "T40n1814_02a:0676c11": "友當受長夜無義無利。菩薩如是以饒益心",
    "T40n1814_02a:0676c12": "說離間語乖離他愛。無所違犯生多功德。",
    "T40n1814_02a:0676c13": "10 放救報恩戒第十放救報恩戒",
    "T40n1814_02a:0676c14": "若佛子以慈心故行放生業。應作是念。一切男",
    "T40n1814_02a:0676c15": "子是我父。一切女人是我母。我生生無不從之",
    "T40n1814_02a:0676c16": "受生。故六道眾生皆是我父母而殺而食者即",
    "T40n1814_02a:0676c17": "殺我父母。亦殺我故身。一切地水是我先身。一",
    "T40n1814_02a:0676c18": "切火風是我本體。故常行放生。生生受生常住",
    "T40n1814_02a:0676c19": "之法教人放生。若見世人殺畜生時。應方便救",
    "T40n1814_02a:0676c20": "護解其苦難。常教化講說菩薩戒救度眾生。若",
    "T40n1814_02a:0676c21": "父母兄弟死亡之日。應請法師講菩薩戒經。福",
    "T40n1814_02a:0676c22": "資亡者。得見諸佛。生人天上。若不爾者。犯輕垢",
    "T40n1814_02a:0676c23": "罪　慎終追遠。歸厚莫故殺生。以救死難齋",
    "T40n1814_02a:0676c24": "講以資亡靈。是則行慈報恩之善行。故制令",
    "T40n1814_02a:0676c25": "作。大小不共。大士一切應度。以等慈普故。聲",
    "T40n1814_02a:0676c26": "聞正在眷屬。此外不制。以自度故。七眾同犯",
    "T40n1814_02a:0676c27": "也。文中有二。一放生以救死難。二齋講以資",
    "T40n1814_02a:0676c28": "亡靈。前中復二。初以慈心行放生。後以方便",
    "T40n1814_02a:0676c29": "解苦難。初中以慈心故行放生業者。見臨死",
    "T40n1814_02a:0677a01": "之厄。深生慈心放之令生。一切男子是我父",
    "T40n1814_02a:0677a02": "下。明所救生中修慈心之由。此中有二。一於",
    "T40n1814_02a:0677a03": "一切生起等普親觀。二於一切物起一體觀。",
    "T40n1814_02a:0677a04": "前中男女父母者。就相且配。約實。隔世男",
    "T40n1814_02a:0677a05": "女通是父母。六途眾生既皆是親。見其厄苦",
    "T40n1814_02a:0677a06": "不得不救。而殺而食者即殺父母者。舉其普",
    "T40n1814_02a:0677a07": "親兼遮殺食。亦殺我故身下明一體觀。於中",
    "T40n1814_02a:0677a08": "乘勢先止殺食。後正明一體觀。一切地水是",
    "T40n1814_02a:0677a09": "我先身一切火風是我本體者。眾生之身攬",
    "T40n1814_02a:0677a10": "四大而成體。生時聚集為身。死時離散為物。",
    "T40n1814_02a:0677a11": "雖集散從緣。而其性不殊。大而觀之。無非我",
    "T40n1814_02a:0677a12": "體。故聖人以群生為己身。以萬物為己體者。",
    "T40n1814_02a:0677a13": "理自不然豈能爾乎。故常行放生以救濟也。",
    "T40n1814_02a:0677a14": "生生受生下明方便解苦難。生生受生者。雖",
    "T40n1814_02a:0677a15": "更生歷死而悲觀愈深。若見世人下正明方",
    "T40n1814_02a:0677a16": "便救度。所殺之生被現在之苦。能殺之人受",
    "T40n1814_02a:0677a17": "當來之苦。故於能所殺者普生悲而救度。應",
    "T40n1814_02a:0677a18": "方便救護解其苦難者。救所殺生解其現苦。",
    "T40n1814_02a:0677a19": "常教化講說菩薩戒救度眾生者。救能殺生",
    "T40n1814_02a:0677a20": "遮其當苦。若父母下齋講以資亡靈。法力難",
    "T40n1814_02a:0677a21": "思冥資不空。故亡過神靈隨在何趣。除彼二",
    "T40n1814_02a:0677a22": "定必得蒙益。問相續既別。云何此修福因彼",
    "T40n1814_02a:0677a23": "得樂果。自作他受違因果故。答因果道理實",
    "T40n1814_02a:0677a24": "無我作他受。然彼此相緣非無互資。故目連",
    "T40n1814_02a:0677a25": "設福母靈脫於餓苦。那舍修善。父神免於劇",
    "T40n1814_02a:0677a26": "難。是則相感之義。理數必然。",
    "T40n1814_02a:0677a27": "如是十戒應當學敬心奉持如滅罪品中廣明",
    "T40n1814_02a:0677a28": "一一戒相　如是十下總結勸持指餘廣文。",
    "T40n1814_02a:0677a29": "3 十戒自下第三十戒明攝和敬之善。和敬有六。謂",
    "T40n1814_02a:0677b01": "三業同及戒見利同。於十戒中。初三戒明三",
    "T40n1814_02a:0677b02": "業同。次一明見同。次四明利同。後二明戒同。",
    "T40n1814_02a:0677b03": "即論所說攝善戒中於諸尊長懃修敬事。初",
    "T40n1814_02a:0677b04": "三戒中。初遮瞋不忍受。次遮憍不諮問。次遮",
    "T40n1814_02a:0677b05": "慢不教訓。一一通遮三業不和。或可如次遮",
    "T40n1814_02a:0677b06": "身口意。",
    "T40n1814_02a:0677b07": "1 忍受違犯戒第一忍受違犯戒",
    "T40n1814_02a:0677b08": "佛言佛子不得以瞋報瞋以打報打若殺父母",
    "T40n1814_02a:0677b09": "兄弟六親不得加報若國主為他人殺者亦不",
    "T40n1814_02a:0677b10": "得加報殺生報生不順孝道尚不畜奴婢打拍",
    "T40n1814_02a:0677b11": "罵辱日日起三業得罪無量況故作七逆之罪",
    "T40n1814_02a:0677b12": "而出家菩薩無慈報讎乃至六親中故報者犯",
    "T40n1814_02a:0677b13": "輕垢罪　既信普親一體之道。而瞋打相報",
    "T40n1814_02a:0677b14": "則非孝順亦喪慈忍。故制斷也。即論中云。於",
    "T40n1814_02a:0677b15": "他違犯思擇安忍。二乘俱制。七眾同禁。文",
    "T40n1814_02a:0677b16": "中若殺父母兄弟六親不得加報者。外論一",
    "T40n1814_02a:0677b17": "世怨親定異。故云。父母之仇弗與共天下。兄",
    "T40n1814_02a:0677b18": "弟之仇弗與共國。從昆弟之仇不為魁。內融",
    "T40n1814_02a:0677b19": "三世怨親一貫。豈容為彼一親而殺此一親",
    "T40n1814_02a:0677b20": "耶。故雖殺父兄不得加報。又我親既死不可",
    "T40n1814_02a:0677b21": "還活。設害彼親於我何益。故長壽王經云。以",
    "T40n1814_02a:0677b22": "怨報怨。怨終不滅。以德報怨。怨乃滅耳。若國",
    "T40n1814_02a:0677b23": "主為他人殺者亦不得加報者。謂國主為他",
    "T40n1814_02a:0677b24": "人故殺我親者。亦不得於國主加報。以國主",
    "T40n1814_02a:0677b25": "亦是親故。又可若我國主為他敵國殺者。亦",
    "T40n1814_02a:0677b26": "不得於他國加報。以彼亦是親故。長生安劍",
    "T40n1814_02a:0677b27": "即其事也。殺生報生不順孝道者。謂怨復是",
    "T40n1814_02a:0677b28": "親故亦有生我之恩。殺彼生命報我生恩。不",
    "T40n1814_02a:0677b29": "孝順道也。此亦殺時別結重罪。今於報怨之",
    "T40n1814_02a:0677c01": "邊結輕垢也。尚不畜下舉輕。況故作七逆之",
    "T40n1814_02a:0677c02": "罪者。知一切是親而行報殺故名作逆耳。而",
    "T40n1814_02a:0677c03": "出家菩薩無慈報酬下違而成犯。偏舉出家",
    "T40n1814_02a:0677c04": "者。違之甚故。理通在家。乃至六親故作者。父",
    "T40n1814_02a:0677c05": "母伯叔兄弟為六親。六親之仇尚不應報。況",
    "T40n1814_02a:0677c06": "餘人也。菩薩地第十六戒云。若諸菩薩他罵",
    "T40n1814_02a:0677c07": "報罵。他瞋報瞋。他打報打。他弄報弄。是名有",
    "T40n1814_02a:0677c08": "犯。有所違越是染違犯。此戒無開緣。制意可",
    "T40n1814_02a:0677c09": "見。",
    "T40n1814_02a:0677c10": "2 下心受法戒第二下心受法戒",
    "T40n1814_02a:0677c11": "若佛子初始出家未有所解。而自恃聰明有智。",
    "T40n1814_02a:0677c12": "或恃高貴年宿。或恃大姓高門大解大福大富",
    "T40n1814_02a:0677c13": "饒財七寶。以此憍慢而不諮受先學法師經律。",
    "T40n1814_02a:0677c14": "其法師者或小姓年少卑門貧窮諸根不具而",
    "T40n1814_02a:0677c15": "實有德。一切經律盡解。而新學菩薩不得觀法",
    "T40n1814_02a:0677c16": "師種姓。而不來諮受法師第一義諦者。犯輕垢",
    "T40n1814_02a:0677c17": "罪　見形不諮失納法之利故制之。大小俱",
    "T40n1814_02a:0677c18": "制。七眾同防。文中始出家未有解者。謂入道",
    "T40n1814_02a:0677c19": "日近。於佛法中未有所解也。自恃聰明有智",
    "T40n1814_02a:0677c20": "者。謂恃於世事中聰明有智也。或高貴年宿",
    "T40n1814_02a:0677c21": "者。謂豪勢高貴年歲長宿。或恃大性高門者。",
    "T40n1814_02a:0677c22": "謂生大族家門高勝。大解大福者。才德豐饒",
    "T40n1814_02a:0677c23": "也。以此憍慢者。以上五事生憍慢也。其法師",
    "T40n1814_02a:0677c24": "者下出所慢境。律制殘截人作。當揚法主。此",
    "T40n1814_02a:0677c25": "中當是小少諮請。故從諮受。或可菩薩但貴",
    "T40n1814_02a:0677c26": "其道不在其形。故雖卑賤請令說法。如天帝",
    "T40n1814_02a:0677c27": "從野干受法等。而新學下違成犯也。",
    "T40n1814_02a:0677c28": "3 好心教授戒第三好心教授戒",
    "T40n1814_02a:0677c29": "若佛子佛滅度後欲以好心受菩薩戒時。於佛",
    "T40n1814_02a:0678a01": "菩薩形像前自誓受戒。當以七日佛前懺悔。得",
    "T40n1814_02a:0678a02": "見好相便受得戒。若不得好相。應以二七三七",
    "T40n1814_02a:0678a03": "乃至一年要得好相。得好相已便得佛菩薩形",
    "T40n1814_02a:0678a04": "像前受戒。若不得好相雖佛像前受戒不名得",
    "T40n1814_02a:0678a05": "戒。若先受菩薩戒法師前受戒時不須要見好",
    "T40n1814_02a:0678a06": "相。是法師師師相授故不須好相。是以法師前",
    "T40n1814_02a:0678a07": "受戒即得戒。以生重心故便得戒。若千里內無",
    "T40n1814_02a:0678a08": "能授戒師。得佛菩薩形像前自誓受戒。而要見",
    "T40n1814_02a:0678a09": "好相。若法師自倚解經律大乘學戒與國王太",
    "T40n1814_02a:0678a10": "子百官以為善友。而新學菩薩來問若經義律",
    "T40n1814_02a:0678a11": "義以輕心惡心慢心一一不好答問者。犯輕垢",
    "T40n1814_02a:0678a12": "罪　見器不授違教訓之道故制也。大小道",
    "T40n1814_02a:0678a13": "俗俱同制也。文中有二。一辨新學得戒之緣。",
    "T40n1814_02a:0678a14": "二明法師不好教授。得戒緣中有三。一明自",
    "T40n1814_02a:0678a15": "誓受法。二明從他受法。三覆結二受。聲聞",
    "T40n1814_02a:0678a16": "法中出家五眾必從他受。在家二眾通自他",
    "T40n1814_02a:0678a17": "受。如瑜伽論五十三中廣說其相。菩薩法中",
    "T40n1814_02a:0678a18": "此經不分七眾之受。若准占察。七眾受戒皆",
    "T40n1814_02a:0678a19": "通兩受。如彼上卷廣分別也。若法師下惡說",
    "T40n1814_02a:0678a20": "成犯。與前第十六戒異者。彼制為利倒說。此",
    "T40n1814_02a:0678a21": "制慢心惡說。開緣同彼。",
    "T40n1814_02a:0678a22": "4 不專異學戒第四不專異學戒",
    "T40n1814_02a:0678a23": "若佛子有佛經律大乘法正見正性正法身而",
    "T40n1814_02a:0678a24": "不能勤學修習而捨七寶反學邪見二乘外道",
    "T40n1814_02a:0678a25": "俗典阿毘曇雜論一切書記是斷佛性障道因",
    "T40n1814_02a:0678a26": "緣非行菩薩道若故作者犯輕垢罪　捨本攀",
    "T40n1814_02a:0678a27": "枝妨大道故制也。大小不共。所學異故。七眾",
    "T40n1814_02a:0678a28": "同也。此即六和教中合見同也。文中有佛經",
    "T40n1814_02a:0678a29": "律者。謂現有佛教。若無佛法時亦許從受外",
    "T40n1814_02a:0678b01": "法。時世佛法皆滅盡故。大乘法者。謂大乘",
    "T40n1814_02a:0678b02": "教法。正見者。謂大乘行法中慧為主故。正性",
    "T40n1814_02a:0678b03": "者。謂大乘理。正法身者。謂大乘果法。而不能",
    "T40n1814_02a:0678b04": "下捨本逐末。而捨七寶者。大乘可珍事同七",
    "T40n1814_02a:0678b05": "寶。而捨之不習。或經本云而不捨七寶。謂不",
    "T40n1814_02a:0678b06": "棄捨世間七寶。欲學法寶應捨世珍。而不捨",
    "T40n1814_02a:0678b07": "故不能習學。反學邪見二乘外道者。總舉異",
    "T40n1814_02a:0678b08": "學。乖大乘故皆名邪見。俗典者是外道法。阿",
    "T40n1814_02a:0678b09": "毘曇雜論書記者。是二乘法。後世論師所製",
    "T40n1814_02a:0678b10": "論記或文義淺近。或異見紛紜。不順大乘甚",
    "T40n1814_02a:0678b11": "深道理。是故不聽專心習學。若於大乘已得",
    "T40n1814_02a:0678b12": "研究。為破異見莊嚴大乘暫時習學。理所不",
    "T40n1814_02a:0678b13": "遮。菩薩地云。若諸菩薩於菩薩藏未精研究。",
    "T40n1814_02a:0678b14": "於菩薩藏一切棄捨。於聲聞藏一向修學。是",
    "T40n1814_02a:0678b15": "名有犯。有所違越非染違犯是二十六也。若諸菩",
    "T40n1814_02a:0678b16": "薩現有佛教。於佛教中未精研究。於異道論",
    "T40n1814_02a:0678b17": "及諸外論精勤修學。是名有犯。有所違越是",
    "T40n1814_02a:0678b18": "染違犯。無違犯者。若上聰敏。若能速受。若經",
    "T40n1814_02a:0678b19": "久時能不忘失。若於其義能思能達。若於佛",
    "T40n1814_02a:0678b20": "教如理觀察成就俱行無動覺者。於日日中",
    "T40n1814_02a:0678b21": "常以二分修學佛語。一分學外。則無違犯",
    "T40n1814_02a:0678b22": "是二十七也。又彼第二十五戒云。若諸菩薩起如是",
    "T40n1814_02a:0678b23": "見立如是論。菩薩不應聽聲聞乘相應法教。",
    "T40n1814_02a:0678b24": "不應受持不應修學。菩薩何用於聲聞乘相",
    "T40n1814_02a:0678b25": "應法教聽聞受持精勤習學。是名有犯。有所",
    "T40n1814_02a:0678b26": "違越是染違犯。何以故。菩薩尚於外道書論",
    "T40n1814_02a:0678b27": "精勤研究。況於佛語。無違犯者。為令一向習",
    "T40n1814_02a:0678b28": "小法者捨彼欲故。作如是說。恐人一向非毀",
    "T40n1814_02a:0678b29": "小乘犯菩薩戒。故寄引來。",
    "T40n1814_02a:0678c01": "5 善御眾物戒第五善御眾物戒",
    "T40n1814_02a:0678c02": "若佛子佛滅度後為說法主為行法主為僧房",
    "T40n1814_02a:0678c03": "主教化主坐禪主行來主應生慈心善和鬪訟",
    "T40n1814_02a:0678c04": "善守三寶物莫無度用如自己有而反亂眾鬪",
    "T40n1814_02a:0678c05": "諍恣心用三寶物犯輕垢罪　此下四戒制同",
    "T40n1814_02a:0678c06": "利也。善御大眾心無憂悔。善守寶物令無費",
    "T40n1814_02a:0678c07": "損。若能如是正法不斷。故制為之。大小同",
    "T40n1814_02a:0678c08": "制。七眾同學。在家二眾分有御眾義故。文中",
    "T40n1814_02a:0678c09": "佛滅度後者。顯時節也。為說法主者。謂講說",
    "T40n1814_02a:0678c10": "之主也。或可講說檀越為說法主也。為行法",
    "T40n1814_02a:0678c11": "主者。謂施行教法之主也。僧房主者。謂寺主",
    "T40n1814_02a:0678c12": "摩摩帝教化主者。謂教化道俗之主也。坐禪",
    "T40n1814_02a:0678c13": "主者。為習禪定之主也。行來主者。如施一",
    "T40n1814_02a:0678c14": "食處供給行來之主。於上六事各為統御故",
    "T40n1814_02a:0678c15": "皆名主。如上六主應行兩事。一應生慈心善",
    "T40n1814_02a:0678c16": "和鬪訟。二善守三寶物如法受用不得盜損",
    "T40n1814_02a:0678c17": "及互迴。換受用法或如寶梁經及諸律論。應",
    "T40n1814_02a:0678c18": "准行之此不具述。而菩薩下而違之結犯。恣",
    "T40n1814_02a:0678c19": "心用物。得物屬己。及非處互用。皆別結重罪。",
    "T40n1814_02a:0678c20": "此中但結不善守過。",
    "T40n1814_02a:0678c21": "6 主客同利戒第六主客同利戒",
    "T40n1814_02a:0678c22": "若佛子先在僧房中住。後見客菩薩比丘來入",
    "T40n1814_02a:0678c23": "僧房舍宅城邑。若國王宅舍中。乃至夏坐安居",
    "T40n1814_02a:0678c24": "處及大會中。先住僧應迎來送去。飲食供養。房",
    "T40n1814_02a:0678c25": "舍臥具繩床木床事事給與。若無物應賣自身",
    "T40n1814_02a:0678c26": "及男女身供給所須悉以與之。若有檀越來請",
    "T40n1814_02a:0678c27": "眾僧。客僧有利養分。僧房主應次第差客僧受",
    "T40n1814_02a:0678c28": "請。而先住僧獨受請而不差客者。房主得無量",
    "T40n1814_02a:0678c29": "罪。畜生無異。非沙門非釋種姓。若故作者。犯輕",
    "T40n1814_02a:0679a01": "垢罪　預在釋侶法利應同。若法同利異則",
    "T40n1814_02a:0679a02": "同俗穢。聲聞尚所不許。況大士也。故制令同。",
    "T40n1814_02a:0679a03": "大小俱制。道俗不共。既言僧利不兼俗眾。文",
    "T40n1814_02a:0679a04": "中有二。一就僧物。辨應均主客。二約檀越利。",
    "T40n1814_02a:0679a05": "辨主客應均。初中先明在僧住處。二舍宅下",
    "T40n1814_02a:0679a06": "明在檀越處。若無物應賣自身及男女身肉",
    "T40n1814_02a:0679a07": "者。准此文相。應兼俗眾。雖不預僧利。瞻給",
    "T40n1814_02a:0679a08": "客人理通在家菩薩。若有檀越下就檀越辨",
    "T40n1814_02a:0679a09": "客主同利。差僧事略有六種。一能差人必五",
    "T40n1814_02a:0679a10": "法成。謂不愛。不恚。不怖。不癡。知應差不應",
    "T40n1814_02a:0679a11": "差。又持戒清淨不滯行法。然後當職。二所",
    "T40n1814_02a:0679a12": "差人。謂出家五眾。非破戒無戒。乃至為解脫",
    "T40n1814_02a:0679a13": "出家者。方得受之。若帶僧殘行法及白四羯",
    "T40n1814_02a:0679a14": "磨人。依本夏次學戒人。居僧下沙彌上受也。",
    "T40n1814_02a:0679a15": "三歸五戒沙彌者。一云亦得受僧次。即以涅",
    "T40n1814_02a:0679a16": "槃為證。一云受十戒已得受僧次。中涅槃經",
    "T40n1814_02a:0679a17": "文大小兩本又不同。故不可為證。三差會處。",
    "T40n1814_02a:0679a18": "僧俗二處自然作法皆得差次。舊說云。古來",
    "T40n1814_02a:0679a19": "可依准。四差次。法唯有一。次從上座至下座。",
    "T40n1814_02a:0679a20": "周而復始不簡大僧及沙彌。皆須次第差之。",
    "T40n1814_02a:0679a21": "若言上座。得名僧次。若言經導僧次講席僧",
    "T40n1814_02a:0679a22": "次等。乃是的請異名。不開十方僧次也。若大",
    "T40n1814_02a:0679a23": "小見異。尚不得共住一處同飲一河。何況同",
    "T40n1814_02a:0679a24": "利。別小差大應成僧次。如五部異見不共法",
    "T40n1814_02a:0679a25": "利。又可小乘住處得別大乘。不信大乘是佛",
    "T40n1814_02a:0679a26": "法故。若大乘住處不得別於小乘。大乘信五",
    "T40n1814_02a:0679a27": "部皆是佛法故。蓋聞西國大乘住處通行十",
    "T40n1814_02a:0679a28": "八部義。五疏來早晚。六受請捨請。舊疏備論。",
    "T40n1814_02a:0679a29": "此不煩引。僧房主得無量罪者。由奪他人應",
    "T40n1814_02a:0679b01": "得之利故。雖物不屬己而得盜損之罪。若受",
    "T40n1814_02a:0679b02": "請人知而故受。理應同犯。畜生無異等者。訶",
    "T40n1814_02a:0679b03": "其過重。唯貪現利不見後過故畜生無異。既",
    "T40n1814_02a:0679b04": "作非法。何名息惡。違佛教故非釋種姓也。",
    "T40n1814_02a:0679b05": "7 不受別請戒第七不受別請戒",
    "T40n1814_02a:0679b06": "若佛子一切不得受別請利養入己而此利養",
    "T40n1814_02a:0679b07": "屬十方僧而別受請即取十方僧物入己及八",
    "T40n1814_02a:0679b08": "福田中諸佛聖人一一師僧父母病人物自己",
    "T40n1814_02a:0679b09": "用故犯輕垢罪　違施主廣福。失眾僧等利。",
    "T40n1814_02a:0679b10": "故制不受。聲聞俱許二請。菩薩一向遮別。七",
    "T40n1814_02a:0679b11": "眾之中應制出家五眾。文中一切不得受別",
    "T40n1814_02a:0679b12": "請利養入己者。聲聞法中受頭陀法不受別",
    "T40n1814_02a:0679b13": "請。非頭陀者亦許受之。菩薩法中不問頭陀",
    "T40n1814_02a:0679b14": "非頭陀。一切時遮故。一云一切不得受別。而",
    "T40n1814_02a:0679b15": "此利養屬十方僧者。謂若菩薩不受別請。此",
    "T40n1814_02a:0679b16": "所得利理屬十方。然由菩薩受別請故。即有",
    "T40n1814_02a:0679b17": "遠損十方別屬己義。故云而別受請即取十",
    "T40n1814_02a:0679b18": "方僧物入己。八福田物自己用故者。非但取",
    "T40n1814_02a:0679b19": "十方物入己。亦復損八福田物。自受菩薩若",
    "T40n1814_02a:0679b20": "不受別請者。於八福田兼有分故。然由受別",
    "T40n1814_02a:0679b21": "利擁在己。八福田者。一佛二聖人三和尚四",
    "T40n1814_02a:0679b22": "阿闍梨耶五僧六父七母八病人。和尚阿闍",
    "T40n1814_02a:0679b23": "梨或經本中或云二師。或云一一師。義皆無",
    "T40n1814_02a:0679b24": "差。問菩薩地云。若諸菩薩他來迎請。或往居",
    "T40n1814_02a:0679b25": "家。或往餘寺。奉施飲食及衣服等諸資生具。",
    "T40n1814_02a:0679b26": "憍慢所制懷嫌恨心懷恚惱心。不至其所不",
    "T40n1814_02a:0679b27": "受所請。是名有犯。有所違越是染違犯。若",
    "T40n1814_02a:0679b28": "由嬾惰懈怠忘念無記之心。不至其所不受",
    "T40n1814_02a:0679b29": "所請。是名有犯。有所違越非染違犯。此文為",
    "T40n1814_02a:0679c01": "就別請遮不受耶。為就僧次遮不受耶。答有",
    "T40n1814_02a:0679c02": "云。彼論文遮不受僧次。別請既是一向不聽。",
    "T40n1814_02a:0679c03": "設不受之亦無所犯。有云。彼亦遮不受別請。",
    "T40n1814_02a:0679c04": "懷慢恚不受別請。違背眾生乖慈行故。若",
    "T40n1814_02a:0679c05": "彼施主請僧次已。別請菩薩必欲施物。如論",
    "T40n1814_02a:0679c06": "所制不得不受。唯除開緣。不受不犯如彼文",
    "T40n1814_02a:0679c07": "云。無違犯者。或有疾病。或無氣力。或心狂",
    "T40n1814_02a:0679c08": "亂。或處懸遠。或道有怖。或欲方便調彼伏彼",
    "T40n1814_02a:0679c09": "出不善處安立善處。或餘先請。或為無間修",
    "T40n1814_02a:0679c10": "善法。欲護善品令無暫廢。或為引攝未曾有",
    "T40n1814_02a:0679c11": "義。或為所聞法義無退。如為所聞法義無",
    "T40n1814_02a:0679c12": "退。論義決擇當知亦爾。或復知彼懷損惱心",
    "T40n1814_02a:0679c13": "詐來迎請。或為護他多嫌恨心。或護僧制。不",
    "T40n1814_02a:0679c14": "至其所不受所請。皆無違犯。",
    "T40n1814_02a:0679c15": "8 不別請僧戒第八不別請僧戒",
    "T40n1814_02a:0679c16": "若佛子有出家菩薩在家菩薩及一切檀越請",
    "T40n1814_02a:0679c17": "僧福田求願之時應入僧坊中問知事人今欲",
    "T40n1814_02a:0679c18": "請僧求願知事報言次第請者即得十方賢聖",
    "T40n1814_02a:0679c19": "僧而世人別請五百羅漢菩薩僧不如僧次一",
    "T40n1814_02a:0679c20": "凡夫僧若別請僧者是外道法七佛無別請法",
    "T40n1814_02a:0679c21": "不順孝道若故別請僧者犯輕垢罪　去普就",
    "T40n1814_02a:0679c22": "別失彼廣田。故制不得。大小不共。聲聞法中",
    "T40n1814_02a:0679c23": "亦許別請。菩薩法中七眾同制。有說。菩薩請",
    "T40n1814_02a:0679c24": "僧齋會一向不得別請。悉應次第。的請一人",
    "T40n1814_02a:0679c25": "便犯此戒。有說。一處隨人多少請一僧次便",
    "T40n1814_02a:0679c26": "不犯。若都無者犯。文意似前釋。文中有出家",
    "T40n1814_02a:0679c27": "菩薩者。正制菩薩不應別請。及一切檀越者。",
    "T40n1814_02a:0679c28": "兼制餘人。雖無戒可犯。而失廣福故。請僧福",
    "T40n1814_02a:0679c29": "田乃至今欲次第請者。示請次方軌。謂道俗",
    "T40n1814_02a:0680a01": "檀越欲請福田求心所願。心無適莫。不簡持",
    "T40n1814_02a:0680a02": "犯。僧皆清淨無非法故。唯就應彼五法成",
    "T40n1814_02a:0680a03": "就知事人所問。今欲得僧中次第。心無所",
    "T40n1814_02a:0680a04": "簡故云次第。即得十方賢聖僧者。田廣博包",
    "T40n1814_02a:0680a05": "容十方一切賢聖。莫不入中。設不得賢聖。但",
    "T40n1814_02a:0680a06": "得一凡夫。請心既無簡別。興福冥通十方。故",
    "T40n1814_02a:0680a07": "云即得十方賢聖僧也。問餘十方僧既不受",
    "T40n1814_02a:0680a08": "施。何得由心空擬興實福於十方。答罪福之",
    "T40n1814_02a:0680a09": "起以心為主。心既遍擬。福何不普。如惡戒",
    "T40n1814_02a:0680a10": "人於一切羊上起害意樂故。雖一切羊非皆",
    "T40n1814_02a:0680a11": "被害。而於一切羊遍起不律儀。以惡例善。善",
    "T40n1814_02a:0680a12": "何不然。問若如是者。不律儀人於一切羊起",
    "T40n1814_02a:0680a13": "不律儀。於彼殺羊得業道。施亦應然。須簡別",
    "T40n1814_02a:0680a14": "耶。答不無此義。遍於一切僧得起施福。唯",
    "T40n1814_02a:0680a15": "於一僧次起施福業。暢思唯在受施人故。又",
    "T40n1814_02a:0680a16": "解不例。殺業害生為本故。於被害得殺生業。",
    "T40n1814_02a:0680a17": "布施捨心為主故。於一切得施福業。以我施",
    "T40n1814_02a:0680a18": "心遍一切故。若受用福。於施人後時別起別",
    "T40n1814_02a:0680a19": "請。百羅漢菩薩僧不如僧次一凡夫僧者。謂",
    "T40n1814_02a:0680a20": "請百羅漢百菩薩者。以心簡別故。唯於所請",
    "T40n1814_02a:0680a21": "處與福。非所餘邊。請一僧次無簡別。故遍於",
    "T40n1814_02a:0680a22": "一切皆起福善。律中佛呵師子長者別請僧",
    "T40n1814_02a:0680a23": "云。雖五百羅漢不如一凡夫也。若別請僧是",
    "T40n1814_02a:0680a24": "外道法者。諸佛本懷等遍為主。是故本無別",
    "T40n1814_02a:0680a25": "請之法。設律教中許別請者。曲順世情權施",
    "T40n1814_02a:0680a26": "教門。如佛法中不聽食肉。為欲漸制且聽三",
    "T40n1814_02a:0680a27": "淨。此亦如是。故云是外道法七佛無也。違佛",
    "T40n1814_02a:0680a28": "本教故不孝順道也。",
    "T40n1814_02a:0680a29": "9 不作邪命戒第九不作邪命戒",
    "T40n1814_02a:0680b01": "若佛子以惡心故為利養販賣男女色自手作",
    "T40n1814_02a:0680b02": "食自磨自舂占相男女解夢吉凶是男是女呪",
    "T40n1814_02a:0680b03": "術工巧調醫方法和合百種毒藥千種毒藥蛇",
    "T40n1814_02a:0680b04": "毒生金銀毒蠱毒都無慈心無孝順心若故作",
    "T40n1814_02a:0680b05": "者犯輕垢罪　此下二戒辨戒同也。初戒遮",
    "T40n1814_02a:0680b06": "邪命。後戒遮邪業。違淨命故制。大小同制。",
    "T40n1814_02a:0680b07": "七眾俱防。文中以惡心故為利食者。非為見",
    "T40n1814_02a:0680b08": "機益物也。販賣男女色下凡列十事。一賣男",
    "T40n1814_02a:0680b09": "女色。二自手作食。三自磨自舂。四占相男女。",
    "T40n1814_02a:0680b10": "五解夢吉凶。六呪術。七工巧。八調鷹方法。九",
    "T40n1814_02a:0680b11": "和合毒藥。十蠱毒。此十事中。初一後三道俗",
    "T40n1814_02a:0680b12": "俱禁。第二第三制道開俗。第四第五一云。道",
    "T40n1814_02a:0680b13": "俗俱制。一云。俗人非為活命者不犯。第六",
    "T40n1814_02a:0680b14": "第七於俗不制。出家菩薩若非活命為護身",
    "T40n1814_02a:0680b15": "者。准律亦應許也。",
    "T40n1814_02a:0680b16": "10 不作邪業戒第十不作邪業戒",
    "T40n1814_02a:0680b17": "若佛子以惡心故自身謗三寶詐現親附口便",
    "T40n1814_02a:0680b18": "說空行在有中為白衣通致男女交會婬色作",
    "T40n1814_02a:0680b19": "諸縛著於六齋日年三長齋月作殺生劫盜破",
    "T40n1814_02a:0680b20": "齋犯戒者犯輕垢罪　違正業故制。大小俱",
    "T40n1814_02a:0680b21": "制。道俗同防。然文列五事。第五不敬好時未",
    "T40n1814_02a:0680b22": "必皆同。至文當列。文中邪業凡列五事。一身",
    "T40n1814_02a:0680b23": "謗三寶詐現親附。二口便說空行在有中。三",
    "T40n1814_02a:0680b24": "為白衣媒嫁。四媒合男女。五齋時作惡。餘皆",
    "T40n1814_02a:0680b25": "文顯。第五事中。若破齋犯戒隨事別結。今不",
    "T40n1814_02a:0680b26": "敬好時邊通結一罪。此一事於聲聞法未必",
    "T40n1814_02a:0680b27": "制為別戒。菩薩法中為於善法生殷重故制",
    "T40n1814_02a:0680b28": "之為戒。一云。唯制在家。出家盡壽持齋不論",
    "T40n1814_02a:0680b29": "時節故。一云。亦通出家。為敬時故。雖有常戒",
    "T40n1814_02a:0680c01": "當於齋日。應更受之。准藥師經。出家五眾",
    "T40n1814_02a:0680c02": "亦受八戒。蓋為增長善法故也。六齋日者。黑",
    "T40n1814_02a:0680c03": "白各三。於此日中鬼神得勢力故傷害人民。",
    "T40n1814_02a:0680c04": "劫初聖人為人之免害。以制齋法避鬼神害。",
    "T40n1814_02a:0680c05": "唯斷中後食為齋。未制戒法。佛出世時仍此",
    "T40n1814_02a:0680c06": "舊法復加八戒。黑白各第八及十四日此是",
    "T40n1814_02a:0680c07": "摩醯首羅分日。各十五日是一切神分日。故",
    "T40n1814_02a:0680c08": "月六中制受齋法。年三長齋者。提謂經云。正",
    "T40n1814_02a:0680c09": "月本齋十五日。五月本齋日十五日。九月本",
    "T40n1814_02a:0680c10": "齋十五日。為歲三長齋日。因緣如經廣說。優",
    "T40n1814_02a:0680c11": "婆塞經云。為亡者修福則有三。春正月夏五",
    "T40n1814_02a:0680c12": "月秋九月。十住論云。於三氣日鬼神得勢故",
    "T40n1814_02a:0680c13": "遮三氣。持齋法謂冬至後四十五日為三氣",
    "T40n1814_02a:0680c14": "也。",
    "T40n1814_02a:0680c15": "如是十戒應當學敬心奉持制戒品中廣解",
    "T40n1814_02a:0680c16": "　如是十下總結勸持廣指餘品。攝眾生戒2 四十八輕戒此下兩九明",
    "T40n1814_02a:0680c17": "攝眾生。1 九戒初九戒中大分為二。初一戒明以財",
    "T40n1814_02a:0680c18": "攝生。後八戒明以法攝生。",
    "T40n1814_02a:0680c19": "菩薩戒本疏卷下之本"
}