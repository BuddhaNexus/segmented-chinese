{
    "X69n1366_001:0683a07": "物初和尚語錄",
    "X69n1366_001:0683a09": "物初和尚住臨安府法相禪院語錄",
    "X69n1366_001:0683a10": "門人　德溥等　編校",
    "X69n1366_001:0683a11": "師於淳祐元年七月入院。",
    "X69n1366_001:0683a12": "指法座。就下平高。難為作者。新法相為汝諸人。別行",
    "X69n1366_001:0683a13": "一路去也。遂登座。拈香云。此一瓣香。恭為祝延",
    "X69n1366_001:0683a14": "今上皇帝。聖躬。萬歲萬歲萬萬歲。恭願。金輪統御。十",
    "X69n1366_001:0683a15": "華藏海盡入提封。玉曆長新。五須彌山高聳壽嶽",
    "X69n1366_001:0683a16": "　次拈香云。奉為　判府安撫大資相公。暨闔郡勳貴。",
    "X69n1366_001:0683a17": "增崇祿筭　又拈香云。此香爇向爐中。奉為見住淨",
    "X69n1366_001:0683a18": "慈光孝禪寺北磵大和尚。用酬法乳之恩。就座。(問答",
    "X69n1366_001:0683a19": "不錄)乃云。舞太阿劒。空輪無跡。奏軒轅樂。不守故常。",
    "X69n1366_001:0683a20": "衲僧家。意不停玄。眼不挂戶。一出一入。全提半提。此",
    "X69n1366_001:0683a21": "猶是把格則拈弄底。且作麼生是超宗一句。擊拂子",
    "X69n1366_001:0683a22": "云。梧高鸞鳳棲。海闊蛟龍旋　復舉南泉示眾云。文",
    "X69n1366_001:0683a23": "殊普賢昨夜三更起來相打。各與二十棒。趂出了也。",
    "X69n1366_001:0683a24": "趙州出問云。和尚棒教誰喫。泉云。王老師有什麼過。",
    "X69n1366_001:0683b01": "州禮拜。泉便歸方丈。師云。生風起草。弄黠成癡。則不",
    "X69n1366_001:0683b02": "無南泉趙州。即今莫有為眾竭力底麼。",
    "X69n1366_001:0683b03": "上堂。真不立妄本空。七凹八凸。四闢六通。松聲雜雨",
    "X69n1366_001:0683b04": "山長靜。春色帶寒花自紅。",
    "X69n1366_001:0683b05": "上堂。舉齊峯與龐居士同行次。士乃前行一步云。我",
    "X69n1366_001:0683b06": "強如師一步。峯云。無向背。老翁要爭先在。士云。苦中",
    "X69n1366_001:0683b07": "苦。未是此一句。峯云。怕翁不甘。士云。若不甘。齊峯堪",
    "X69n1366_001:0683b08": "作什麼。峯云。若有棒在手。打不解勌。士便打一掌云。",
    "X69n1366_001:0683b09": "不多好。峯始拈棒。被士把住云。者賊。今日一場敗缺。",
    "X69n1366_001:0683b10": "峯笑云。是我拙。是公巧。士乃撫掌云。平交平交。師云。",
    "X69n1366_001:0683b11": "兩箇老翁。分毫子。也不放過。漏綻處。又却不知。好與",
    "X69n1366_001:0683b12": "縛作一束。送向揚子江裏。",
    "X69n1366_001:0683b13": "安吉州顯慈禪寺語錄",
    "X69n1366_001:0683b14": "門人　德溥等　編校",
    "X69n1366_001:0683b15": "據方丈。拈拄杖云。竪抹橫該。當仁不讓。是汝諸人。何",
    "X69n1366_001:0683b16": "不直下搆取。卓拄杖云。可惜許。",
    "X69n1366_001:0683b17": "陞座。祝",
    "X69n1366_001:0683b18": "聖罷。(問答不錄)乃云。明明知有底道不得。鹽落醬裏。",
    "X69n1366_001:0683b19": "明明道得底不知有。蔗咬甜頭。道得道不得。知有不",
    "X69n1366_001:0683b20": "知有。野犴鳴師子吼。且置而勿論。只如道諸佛不出",
    "X69n1366_001:0683b21": "世。祖師不西來。佛法徧天下。談玄口不開。者一堆垃",
    "X69n1366_001:0683b22": "圾。自古自今。費盡手脚。掃除不辦。山僧固是短袖臨",
    "X69n1366_001:0683b23": "筵。初無妙舞。忽有箇漢。出來掀倒禪床。喝散大眾。又",
    "X69n1366_001:0683b24": "作麼生。擊拂子云。黃河三千年一度清。",
    "X69n1366_001:0683c01": "復舉石樓和尚有僧來參。禮拜起云。未識本來性。請",
    "X69n1366_001:0683c02": "師方便指。樓云。石樓無耳朵。僧云。某甲自知非。樓云。",
    "X69n1366_001:0683c03": "老僧還有過。僧云。和尚過在什麼處。樓云過在汝非",
    "X69n1366_001:0683c04": "處。僧禮拜。樓便打。師云。埋頭自訴。衡鑑無私。麟膠續",
    "X69n1366_001:0683c05": "絃。須還好手。",
    "X69n1366_001:0683c06": "因雨上堂。舉鏡清問僧。門外是什麼聲。僧云。檐頭雨",
    "X69n1366_001:0683c07": "滴聲。清云。眾生顛倒。迷己逐物。僧云。某甲只與麼。和",
    "X69n1366_001:0683c08": "尚作麼生。清云。洎不迷己。僧云。洎不迷己。意旨如何。",
    "X69n1366_001:0683c09": "清云。出身猶可易。脫體道應難。師頌云。滴滴檐前聞",
    "X69n1366_001:0683c10": "不聞。鏡清無舌與誰論。夜來幾陣尤霶霈。欺壓斜陽",
    "X69n1366_001:0683c11": "綠到根。",
    "X69n1366_001:0683c12": "上堂。空手把鉏頭。男命怕羅睺。步行騎水牛。石虎生",
    "X69n1366_001:0683c13": "肉彪。人從橋上過。橋流水不流。羲和鞭白日。少昊行",
    "X69n1366_001:0683c14": "清秋。傅大士咽喉。被顯慈一搯搯定了也。莫有轉身",
    "X69n1366_001:0683c15": "吐氣底麼。喝一喝。下座。",
    "X69n1366_001:0683c16": "上堂。覓之不得。不覓奚彰。[翟*支]瞎頂門。煒煒煌煌。桑疇",
    "X69n1366_001:0683c17": "雨過羅紈膩。麥壟風來餅餌香。",
    "X69n1366_001:0683c18": "上堂。但願空諸所有。慎勿實諸所無。反衣狐裘。倒食",
    "X69n1366_001:0683c19": "甘蔗。龐居士潑笊籬。向十字街頭。遼天索價。莫有信",
    "X69n1366_001:0683c20": "受奉行底麼。喝一喝。",
    "X69n1366_001:0683c21": "聖節上堂。拈拄杖云。高而無上。尊而無二。囊括十虗。",
    "X69n1366_001:0683c22": "鼓舞萬有。從教甘露降。醴泉流。芝草生。鳳麟至。便與",
    "X69n1366_001:0683c23": "麼去。堯舜之君。猶有化在。總不與麼。卓拄杖云。五風",
    "X69n1366_001:0683c24": "十雨歲常稔。野外時聞擊壤歌。",
    "X69n1366_001:0684a01": "上堂。舉東山示眾云。達磨未來時。冬寒夏熱。達磨來",
    "X69n1366_001:0684a02": "後。夜暗晝明。諸人若下得一轉平實語。喫鹽聞鹹。喫",
    "X69n1366_001:0684a03": "醋聞酸。若下不得。迦葉門前底。師云。五祖師翁已是",
    "X69n1366_001:0684a04": "鉢盂安柄。山僧則不然。達磨未來時。簣桴土鼓。達磨",
    "X69n1366_001:0684a05": "來後。弓影盃虵。下得一轉平實語。未有喫棒分。若下",
    "X69n1366_001:0684a06": "不得。亦未有喫棒分。顯慈既稱東山下兒孫。因甚一",
    "X69n1366_001:0684a07": "倍相反。菡萏香中催夏去。梧桐影裏送秋來。",
    "X69n1366_001:0684a08": "上堂。舉打地和尚。凡學者扣問。惟打地一下。一日有",
    "X69n1366_001:0684a09": "僧。問其門人云。和尚凡有所問。唯打地一下。意旨如",
    "X69n1366_001:0684a10": "何。門人於竈下。拈一片柴。擲於釜中。師云。顯慈要問",
    "X69n1366_001:0684a11": "諸人。若道有指示。為甚只打地。若道無指示。為甚却",
    "X69n1366_001:0684a12": "打地。門人恁麼。為當是就裏變通。為當別有道理。若",
    "X69n1366_001:0684a13": "是舉了便會。又爭得。",
    "X69n1366_001:0684a14": "重九上堂。敗葉零零。唫蛩切切。籬菊粲金英。蟾枝吐",
    "X69n1366_001:0684a15": "金屑。三三如九有誵訛。二九十八無等匹。若也會去。",
    "X69n1366_001:0684a16": "秋空山骨露。若也不會。水落石頭出。",
    "X69n1366_001:0684a17": "冬至上堂。少室峯前。冰枯雪老。大庾嶺上。日炙風吹。",
    "X69n1366_001:0684a18": "活埋多少英靈。其毒肆行不已。衲僧家。向者裏。展奪",
    "X69n1366_001:0684a19": "馬射胡底作略。從教七十三八十四。陰極於亥。陽生",
    "X69n1366_001:0684a20": "於子。雖然顯慈拄杖子。未肯放過在。何故。黃河九曲。",
    "X69n1366_001:0684a21": "紹興府象田興教禪院語錄",
    "X69n1366_001:0684a22": "佛殿。過去已過去。未來猶未來。見在底聻。展坐具云。",
    "X69n1366_001:0684a23": "靈山授記。一敗塗地。",
    "X69n1366_001:0684a24": "陞座。祝",
    "X69n1366_001:0684b01": "聖罷。(問答不錄)乃云。機先有路。休話象耕鳥耘。格外",
    "X69n1366_001:0684b02": "明宗。管甚風飛雷厲。與麼與麼。如來禪祖師禪。太平",
    "X69n1366_001:0684b03": "戰具。拈放一邊。是汝諸人。二六時中。行但行坐但坐。",
    "X69n1366_001:0684b04": "總不得動著一絲毫許。何故。千峯朝華岳。萬派肅滄",
    "X69n1366_001:0684b05": "溟　復舉。茱萸和尚眾立次。萸云。只與麼白立。無箇",
    "X69n1366_001:0684b06": "說處。一場氣悶。有僧擬出問。萸云。為眾竭力。便歸方",
    "X69n1366_001:0684b07": "丈。拈云。茱萸下者一著。不妨驚羣。其柰未有出身之",
    "X69n1366_001:0684b08": "路。雖然。一因一事。不長一智。",
    "X69n1366_001:0684b09": "上堂。開口失。閉口喪。脫白露淨。矢在絃上。諸人還見",
    "X69n1366_001:0684b10": "象田麼。良久云。眼睫眉毛都落盡。不知何日又重生。",
    "X69n1366_001:0684b11": "上堂。十二月十五。石人相耳語。梅開寒谷春。雪滴晴",
    "X69n1366_001:0684b12": "檐雨。太分明。何所覩。南泉不打鹽官鼓。",
    "X69n1366_001:0684b13": "天基節上堂。不動本位。瑞應人間。冠羣靈而首出。攝",
    "X69n1366_001:0684b14": "大千於毫端。萬彚熈熈兮春臺之樂。萬邦納納兮磐",
    "X69n1366_001:0684b15": "石之安。從教戴天履地。擊壤鼓腹兮。不知天地之寬。",
    "X69n1366_001:0684b16": "且林下衲僧。如何祝",
    "X69n1366_001:0684b17": "聖。倒把一枝無孔笛。等閑吹徹萬年歡。",
    "X69n1366_001:0684b18": "上堂。若說名身句身。是箇非箇。禪和子如油人麵。似",
    "X69n1366_001:0684b19": "蠅見血。今日總與列下了也。擊拂子云。海水鹹。河水",
    "X69n1366_001:0684b20": "淡。",
    "X69n1366_001:0684b21": "上堂。舉廓侍者問德山。從上諸聖。向甚麼處去。山云",
    "X69n1366_001:0684b22": "作麼作麼。廓云。勑點飛龍馬。跛鼈出頭來。山休去。至",
    "X69n1366_001:0684b23": "明日。在浴院相見。山撫廓背云。昨日公案作麼生。廓",
    "X69n1366_001:0684b24": "云。者老漢。今日方始瞥地。山又休去。師云。廓侍者只",
    "X69n1366_001:0684c01": "見錐頭利。不見鑿頭方。諸人要識德山麼。賊是人面。",
    "X69n1366_001:0684c02": "上堂。佛法無人說。雖慧不能了。老胡三百六十骨節。",
    "X69n1366_001:0684c03": "八萬四千毫竅。等閑披剝將來。未免重重之遶。擊拂",
    "X69n1366_001:0684c04": "子云。紅芳三月春。白雲千嶂曉。",
    "X69n1366_001:0684c05": "慶元府智門禪寺語錄",
    "X69n1366_001:0684c06": "門人　德溥等　編校",
    "X69n1366_001:0684c07": "據方丈。橫按拄杖云。我這裏。不動一機。不撥一境。汝",
    "X69n1366_001:0684c08": "等向甚處相見。靠拄杖云。口上著。",
    "X69n1366_001:0684c09": "法座。此座高廣。吾不能陞。咄。是甚麼語話。但有路可",
    "X69n1366_001:0684c10": "上。更高人也行。",
    "X69n1366_001:0684c11": "陞座。祝",
    "X69n1366_001:0684c12": "聖罷。　乃云。動止無止。黃河徹底渾。止動無動。白日",
    "X69n1366_001:0684c13": "當空耀。恁麼也得。不恁麼也得。恁麼不恁麼總得。昨",
    "X69n1366_001:0684c14": "日象田長老。今朝白巖主人。息耕休種。減竈添兵。既",
    "X69n1366_001:0684c15": "然定業難逃。豈可循途守轍。然雖如是。畢竟成得箇",
    "X69n1366_001:0684c16": "甚麼邊事。一氣不言含有象。萬靈何處謝無私。",
    "X69n1366_001:0684c17": "復舉。趙州因僧問。二龍爭珠。誰是得者。州云。老僧只",
    "X69n1366_001:0684c18": "管看。拈云。趙州老人只解逆風把柂。且不能順水張",
    "X69n1366_001:0684c19": "帆。",
    "X69n1366_001:0684c20": "故舊相訪上堂。作者相逢。一西一東。斷碑刊白字。當",
    "X69n1366_001:0684c21": "道種青松。智門鍋子大小。杓柄短長。盡被諸人覰破",
    "X69n1366_001:0684c22": "了也。雖然。三十年後。太公釣魚。",
    "X69n1366_001:0684c23": "祈雨上堂。毫釐有間。一切言音。盡是佛說。機外無差。",
    "X69n1366_001:0684c24": "一大藏教。盡是魔說。扇子[跳兆+孛]跳。上三十三天。築著帝",
    "X69n1366_001:0685a01": "釋鼻孔。東海鯉魚打一棒。雨似盆傾。又作麼生。",
    "X69n1366_001:0685a02": "上堂。三世諸佛不知有。覆水難收。狸奴白牯却知有。",
    "X69n1366_001:0685a03": "頭上安頭。白日西沈。黃河北流。推倒門前案山子。從",
    "X69n1366_001:0685a04": "教坐地看揚州。",
    "X69n1366_001:0685a05": "上堂。舉世尊陞座。默然而坐。阿難白椎云。請世尊說",
    "X69n1366_001:0685a06": "法。世尊云。會中有二比丘。犯律行。我故不說法。阿難",
    "X69n1366_001:0685a07": "以他心通。觀是比丘。遂擯出。世尊還復默然。阿難又",
    "X69n1366_001:0685a08": "白云。已擯出二比丘。世尊何不說法。世尊云。吾誓不",
    "X69n1366_001:0685a09": "與二乘人說法。拈云。阿難當時只消向世尊默然處。",
    "X69n1366_001:0685a10": "道箇可惜許。免被他喚作二乘人。",
    "X69n1366_001:0685a11": "上堂。持杖探水。必知淺深。衡石既懸。必審輕重。衲僧",
    "X69n1366_001:0685a12": "家。出一叢林。入一保社。眼頭生角。囊裏盛錐。以拂子",
    "X69n1366_001:0685a13": "畫一畫云。重關曾巨闢。攜手不同歸。",
    "X69n1366_001:0685a14": "上堂。舉佛眼在東山師翁會中。充無為軍化士。途中",
    "X69n1366_001:0685a15": "喫攧有省。歸來舉似。後令充知客。因撥火猛省。雖然。",
    "X69n1366_001:0685a16": "每於入室。未能深造。從容請益。東山云。我有箇喻子。",
    "X69n1366_001:0685a17": "如人牽牛。自窻櫺中過。兩角四蹄。一時過了。唯有尾",
    "X69n1366_001:0685a18": "巴過不得。頌云。一入咸陽盡舊游。春風臺榭對芳洲。",
    "X69n1366_001:0685a19": "非關好景留人醉。自是行人醉不休。",
    "X69n1366_001:0685a20": "解夏上堂。拈拄杖云。夏終此日。應是九十日內。參得",
    "X69n1366_001:0685a21": "底學得底。是玄路是義路。颺向他方世界。山僧未免",
    "X69n1366_001:0685a22": "作一家宴。以當賞勞。卓拄杖云。勸君更盡一盃酒。西",
    "X69n1366_001:0685a23": "出陽關無故人。",
    "X69n1366_001:0685a24": "上堂。舉僧問金峯。不落聖凡機。請師別道。峯云。金峯",
    "X69n1366_001:0685b01": "眼不小。僧云。恁麼則一撥良琴。頓清君主去也。峯云。",
    "X69n1366_001:0685b02": "別道又爭得。僧云。為物之言。又作麼生。峯云。頓清君",
    "X69n1366_001:0685b03": "主。僧云。不是金峯也大難。峯云。良籌漢席周苛還輸。",
    "X69n1366_001:0685b04": "僧云。若不承言。恐遭惑亂。峯云。承什麼言。僧云。何勞",
    "X69n1366_001:0685b05": "再舉。峯云。啞子趂船。頑嚚不少。師云。赤鬚鬍。鬍鬚赤。",
    "X69n1366_001:0685b06": "虵吞甕。甕吞虵。及乎點檢將來。二俱不了。當時見他",
    "X69n1366_001:0685b07": "道不是金峯也大難。向他道。別處容闍梨不得。非惟",
    "X69n1366_001:0685b08": "截斷葛藤。且教者僧藏身無路。具眼者辯取。",
    "X69n1366_001:0685b09": "上堂。言語動用沒交涉。鉢盂麤。饙子細。非言語動用",
    "X69n1366_001:0685b10": "亦沒交涉。主山高。案山低。何以見得。巖莎步入祥麟",
    "X69n1366_001:0685b11": "穩。海樹飛來白鳳閑。",
    "X69n1366_001:0685b12": "上堂。舉雪峯示眾云。烏石嶺與汝相見了也。望州亭",
    "X69n1366_001:0685b13": "與汝相見了也。僧堂前與汝相見了也。後保福問鵝",
    "X69n1366_001:0685b14": "湖。僧堂前則且致。烏石嶺望州亭甚麼處相見。鵝湖",
    "X69n1366_001:0685b15": "驟步歸方丈。保福便入僧堂。師頌云。三疊秋風古調",
    "X69n1366_001:0685b16": "清。移商換徵許誰聽。周郎一顧揚鞭去。雲外數峯江",
    "X69n1366_001:0685b17": "上青。",
    "X69n1366_001:0685b18": "聖節上堂。舉曹山示眾云。虗玄大道。無著真宗。從上",
    "X69n1366_001:0685b19": "先德。推此一位。最妙最玄。要當詳審辯明　君為正",
    "X69n1366_001:0685b20": "位。臣為偏位。臣向君為偏中正。君視臣為正中偏",
    "X69n1366_001:0685b21": "　君臣道合。是兼帶語。師頌云。天門日射黃金牓。宮殿",
    "X69n1366_001:0685b22": "晴薰赤羽旗。四海九州齊入貢。春風又到萬年枝。",
    "X69n1366_001:0685b23": "上堂。世尊不說說。正月孟春猶寒。迦葉不聞聞。二月",
    "X69n1366_001:0685b24": "仲春漸暄。者裏會得。只有盲龜之作。驀拈拄杖。畫一",
    "X69n1366_001:0685c01": "畫云。湘潭雲盡莫山出。巴峽雪消春水來。",
    "X69n1366_001:0685c02": "上堂。舉世尊將諸聖眾。往第六天。說大集經。勑他方",
    "X69n1366_001:0685c03": "此土。人間天上。一切獰惡鬼神。悉皆集會。受佛付囑。",
    "X69n1366_001:0685c04": "擁護正法。設有不赴者。四天門王。飛熱鐵輪。追之令",
    "X69n1366_001:0685c05": "集。既集會已。無有不順佛勑者。各發弘誓。擁護正法。",
    "X69n1366_001:0685c06": "唯有一魔王。謂世尊云。瞿曇我待一切眾生成佛盡。",
    "X69n1366_001:0685c07": "眾生界空。無有眾生名字。我乃發菩提心。天衣云。臨",
    "X69n1366_001:0685c08": "危不變。真大丈夫。諸仁者。作麼生著得一轉語。為黃",
    "X69n1366_001:0685c09": "面老子出氣。尋常神通妙用。智慧辯才。總用不著。盡",
    "X69n1366_001:0685c10": "閻浮大地。無不愛佛。到者裏。何者是佛。何者是魔。作",
    "X69n1366_001:0685c11": "麼生辯。要識魔麼。開眼見明。要識佛麼。合眼見暗。魔",
    "X69n1366_001:0685c12": "之與佛。以拄杖子。一時穿却鼻孔。妙喜云。幾乎錯喚",
    "X69n1366_001:0685c13": "你作魔王。師云。是則是。遇大敵勇。要且出不得黃面",
    "X69n1366_001:0685c14": "老子圈繢。累他天衣妙喜。費盡分疎。",
    "X69n1366_001:0685c15": "退院上堂。倒拈折筯攪滄溟。無限魚龍暗裏驚。一笑",
    "X69n1366_001:0685c16": "機關輕捩轉。東湖午夜月華明。",
    "X69n1366_001:0685c17": "慶元府大慈名山教忠報國禪寺語錄",
    "X69n1366_001:0685c18": "門人　德溥等　編校",
    "X69n1366_001:0685c19": "三門。廣大門戶。觸處見成。擬著一毫。鐵山萬仞。諸人",
    "X69n1366_001:0685c20": "還信得及麼。喝一喝。",
    "X69n1366_001:0685c21": "方丈。拈拄杖云。我若拈起。便向未拈起時作道理。我",
    "X69n1366_001:0685c22": "若不拈起。便向拈起處作主宰。靠拄杖云。劒去久矣。",
    "X69n1366_001:0685c23": "陞座。拈香祝",
    "X69n1366_001:0685c24": "聖罷。遂就座云。鋒鋩未露。似空藏空。意句纔彰。如水",
    "X69n1366_001:0686a01": "入水。莫有相應底麼。時有僧出問云。金雞唱曉。玉鳳",
    "X69n1366_001:0686a02": "銜花。正與麼時。請師祝　聖。師云。祝融峯頂擊金鐘。",
    "X69n1366_001:0686a03": "進云。與麼則一氣不言含有象。萬靈何處謝無私。師",
    "X69n1366_001:0686a04": "云。百花毬上繡紅旗。進云。記得趙州訪大慈。值掃地",
    "X69n1366_001:0686a05": "次。趙州問云。般若以何為體。大慈云。般若以何為體。",
    "X69n1366_001:0686a06": "此意如何。師云。一雙孤鴈撲地高飛。進云。次日趙州",
    "X69n1366_001:0686a07": "掃地次。大慈問云。般若以何為體。趙州放下苕帚。呵",
    "X69n1366_001:0686a08": "呵大笑。又作麼生。師云。兩箇鴛鴦池邊獨立。進云。今",
    "X69n1366_001:0686a09": "日忽有人。問和尚。般若以何為體。畢竟如何答他。師",
    "X69n1366_001:0686a10": "云。三十拄杖。趂下法堂。進云。且道與古人。相去多少。",
    "X69n1366_001:0686a11": "師云。掬水月在手。弄花香滿衣。僧禮拜　師乃云。大",
    "X69n1366_001:0686a12": "機圓應。括地該天。大用全提。海湧山立。從上廣大門",
    "X69n1366_001:0686a13": "風。威德自在。有時拈一莖草。作丈六金身。有時將丈",
    "X69n1366_001:0686a14": "六金身。作一莖草用。主賓互換。縱奪臨時。直得東湖",
    "X69n1366_001:0686a15": "闊處。輥底塵飛。慈雲山頭。翻空浪起。以此助揚聖化。",
    "X69n1366_001:0686a16": "則化無不被。以此仰報親恩。則恩無不酬。正與麼時。",
    "X69n1366_001:0686a17": "如何通信。春行萬國春無跡。月印千江月不分。",
    "X69n1366_001:0686a18": "復舉首山和尚示眾云。佛法付囑　國王大臣。有力",
    "X69n1366_001:0686a19": "檀越。俾燈燈相續。直至如今。且道。相續箇什麼。良久",
    "X69n1366_001:0686a20": "云。須是迦葉師兄始得。師云。首山老漢。可謂見黍稷",
    "X69n1366_001:0686a21": "而重耒耜。只是向屋裏人分上。分毫子也不得。敢問",
    "X69n1366_001:0686a22": "大眾。相續箇什麼。良久云。南斗七北斗八。",
    "X69n1366_001:0686a23": "上堂。舉雪竇示眾云。春山疊亂青。春水漾虗碧。寥寥",
    "X69n1366_001:0686a24": "天地間。獨立望何極。遂喚侍者云。適來有人看方丈",
    "X69n1366_001:0686b01": "麼。者云有。竇云。作賊人心虗。師云。雪竇老人。長因送",
    "X69n1366_001:0686b02": "客處。憶得別家時。",
    "X69n1366_001:0686b03": "上堂。函蓋合。箭鋒拄。暫時岐路。作家不啐啄。啐啄同",
    "X69n1366_001:0686b04": "時失。唯之與阿。相去幾何。升千仞之上。吾亦與之俱。",
    "X69n1366_001:0686b05": "極九淵之底。吾亦與之俱。驀然青天白日中。下一陣",
    "X69n1366_001:0686b06": "雪。竪毛呵手有分。",
    "X69n1366_001:0686b07": "上堂。舉僧問保福豁和尚。家貧遭劫時如何。福云。不",
    "X69n1366_001:0686b08": "能盡底去。僧云。為什麼不能盡底去。福云。賊是家親。",
    "X69n1366_001:0686b09": "僧云。既是家親。為什麼。翻成家賊。福云。內既無應。外",
    "X69n1366_001:0686b10": "無能為。僧云。忽然捉敗時如何。福云。內外絕消息。僧",
    "X69n1366_001:0686b11": "云。捉敗後。功歸何所。福云。賞亦不曾聞。僧云。與麼則",
    "X69n1366_001:0686b12": "勞而無功。福云。功則不無。成而不處。僧云。既是功成。",
    "X69n1366_001:0686b13": "為什麼不處。福云。不見道。太平本是將軍致。不許將",
    "X69n1366_001:0686b14": "軍見太平。師云。若非保福深知賊之情狀。安能勘證",
    "X69n1366_001:0686b15": "如斯分曉。只是下梢。手脚太露。",
    "X69n1366_001:0686b16": "上堂。終日忙忙。秀支替戾剛。那事無妨。僕谷劬禿當。",
    "X69n1366_001:0686b17": "不動智佛。長時七出八沒。憍梵鉢提。對人倒腹傾腸。",
    "X69n1366_001:0686b18": "拍膝云。疊疊雲山引興長。",
    "X69n1366_001:0686b19": "上堂。我宗無語句。亦無一法與人。含血噀人。有者便",
    "X69n1366_001:0686b20": "道。桃花浪裏。正好張帆。明月洲頭。更堪垂釣。恁麼見",
    "X69n1366_001:0686b21": "解。未夢見衲僧汗臭氣在。何故。低價難酬。",
    "X69n1366_001:0686b22": "上堂。古者道。言之者失其真。知之者反其愚。有之者",
    "X69n1366_001:0686b23": "乖其性。無之者傷其軀。慈雲道。礙塞處有通疎。看不",
    "X69n1366_001:0686b24": "足綽有餘。千古華山山下路。輸他潘閬倒騎驢。",
    "X69n1366_001:0686c01": "天童西巖和尚訃音至。上堂。凌霄跨竈。凌滅吾宗。危",
    "X69n1366_001:0686c02": "分險布。鐵網千重。三更白如晝。掇轉太虗空。幻智庵",
    "X69n1366_001:0686c03": "前覓不得。蕭蕭松竹引清風。",
    "X69n1366_001:0686c04": "上堂。活句下明得。與佛祖為師。死句下明得。自救不",
    "X69n1366_001:0686c05": "了。慈雲則不然。活句下明得。滴水難消。死句下明得。",
    "X69n1366_001:0686c06": "翻雲覆雨。竪起拂子云。者箇是死句是活句。擊拂子",
    "X69n1366_001:0686c07": "云。生鐵面具。",
    "X69n1366_001:0686c08": "金文唯翁和尚至。上堂。栢巖那畔。布偃月之陳。雙照",
    "X69n1366_001:0686c09": "明邊。流蠱家之毒。褫剝郎罷。殃害衲僧。今日兵車會",
    "X69n1366_001:0686c10": "同。慈雲請避三舍。何故。兄弟添十字。",
    "X69n1366_001:0686c11": "解夏上堂。若論此事。如上將軍出師。陷諸死地而後",
    "X69n1366_001:0686c12": "生。今日不問已得未得。已證未證。總被慈雲陷諸死",
    "X69n1366_001:0686c13": "地了也。莫有轉身吐氣底麼。乃云格。",
    "X69n1366_001:0686c14": "上堂。舉僧問徑山。掩息如灰時如何。山云。猶是時人",
    "X69n1366_001:0686c15": "功幹。僧云。幹後如何。山云。耕人田不種。僧云。畢竟如",
    "X69n1366_001:0686c16": "何。山云。禾熟不臨場後來。應庵和尚云。鳳閤香沈。雪",
    "X69n1366_001:0686c17": "巢夜冷。半窗明月。和氣靄然。正當與麼時。歸宗與徑",
    "X69n1366_001:0686c18": "山。還有相見分也無。見與不見則且止。只如僧問徑",
    "X69n1366_001:0686c19": "山。還具眼麼。其或未然。雲藏無縫襖。鳥宿不萠枝。師",
    "X69n1366_001:0686c20": "云。澄潭隱隱。不臥蒼龍。應庵老人。為臨濟炟赫兒孫。",
    "X69n1366_001:0686c21": "因甚隨隊活埋向者裏。慈雲長老跛跛挈挈。且與麼",
    "X69n1366_001:0686c22": "過。何故。伐冰之家。不畜牛羊。",
    "X69n1366_001:0686c23": "上堂。平常是道。不涉平常。顛來倒去。規圓矩方。林花",
    "X69n1366_001:0686c24": "著雨臙脂落。水荇牽風翠帶長。",
    "X69n1366_001:0687a01": "淨居和尚至。上堂。峯巒秀異。鶴不停機。靈木迢然。鳳",
    "X69n1366_001:0687a02": "無依倚。直饒與麼。也未為脫灑。今日向真人面前。說",
    "X69n1366_001:0687a03": "不得假。畢竟如何。良久云。青山碾為塵。白日無閑人。",
    "X69n1366_001:0687a04": "徑山石溪和尚遺書至。上堂。鐵牛昨夜拗折角。自揚",
    "X69n1366_001:0687a05": "家醜。撞破虗空鳴嚗嚗。將錯就錯。天台寒拾笑咍咍。",
    "X69n1366_001:0687a06": "利動君子。報道十方無壁落。猶在半途。諸人還見佛",
    "X69n1366_001:0687a07": "海禪師麼。石裂溪空聲愈高。岌岌凌霄頭倒卓。",
    "X69n1366_001:0687a08": "元宵謝兩序上堂。孤危不立。坐斷千差。有笑陪賓。無",
    "X69n1366_001:0687a09": "贓驗賊。從教一進一退。南來北來。空自合空。水自合",
    "X69n1366_001:0687a10": "水。若是京三汴四。明收暗展。鼓皮打穿。曲子吹徹。慈",
    "X69n1366_001:0687a11": "雲又將何賞功。良久云。漏燈盞。",
    "X69n1366_001:0687a12": "上堂。取不得舍不得。不可得中只麼得。萬籟收聲兮",
    "X69n1366_001:0687a13": "萬象自閑。秋水吞空兮秋天一色。",
    "X69n1366_001:0687a14": "上堂。日復日夜復夜。竇八布衫穿。虗空生柄欛。所以",
    "X69n1366_001:0687a15": "道。一剎那際。三世互參。無量劫海。依今而住。拈拄杖",
    "X69n1366_001:0687a16": "云。拄杖子吞却乾坤了也。諸人因甚不知。靠拄杖云。",
    "X69n1366_001:0687a17": "年光隨浪去。臘尾趲春歸。",
    "X69n1366_001:0687a18": "滿散。",
    "X69n1366_001:0687a19": "天基節上堂。靈山消息綿綿。覺海波瀾浩浩。明今洞",
    "X69n1366_001:0687a20": "古。徹聖該凡。非數量之所能窮。非思議之所能及。正",
    "X69n1366_001:0687a21": "與麼時。又且如何奉重。全提無漏金剛句。山嶽同呼",
    "X69n1366_001:0687a22": "萬歲聲。",
    "X69n1366_001:0687a23": "上堂。寬廓非外。寂寥非內。拽轉虗空。須彌粉碎。土宿",
    "X69n1366_001:0687a24": "頷下髭鬚長。波斯眼深鼻孔大。擊拂子。下座。",
    "X69n1366_001:0687b01": "結夏上堂。圓覺伽藍。牛頭北馬頭南。平等性智。七十",
    "X69n1366_001:0687b02": "三八十四。齩定牙關。四稜蹋地。",
    "X69n1366_001:0687b03": "上堂。久晴還雨。禾山解打鼓。久雨還晴。普化愛搖鈴。",
    "X69n1366_001:0687b04": "錢是足陌。物是定價。趙州直得五年分疎不下。",
    "X69n1366_001:0687b05": "看經上堂。三百餘會。葛藤露布。以拂子。畫一畫云。多",
    "X69n1366_001:0687b06": "子塔前。水不借路。",
    "X69n1366_001:0687b07": "上堂。井梧葉葉響飅攪。攬動明河萬里秋。楖[木*栗]摩挲",
    "X69n1366_001:0687b08": "生遠興。白雲流水共悠悠。不是寒山子。誰臨古渡頭。",
    "X69n1366_001:0687b09": "上堂。一見便見。臨崖滸眼。一得永得。坐井觀天。直饒",
    "X69n1366_001:0687b10": "窺藩不入。據鼎不嘗。也未免落七落八。莫有水不洗",
    "X69n1366_001:0687b11": "水底麼。喝一喝。下座。",
    "X69n1366_001:0687b12": "上堂。秋光杪暮。霜吹凄肅。無位真人。草眠露宿。慈雲",
    "X69n1366_001:0687b13": "忍俊不禁。試為臨風招之。式微式微。胡不歸。胡不歸。",
    "X69n1366_001:0687b14": "一堂和氣春熈熈。三條椽下堪自怡。東挨西倚終奚",
    "X69n1366_001:0687b15": "為。",
    "X69n1366_001:0687b16": "上堂。有句無句。如藤倚樹。怒猊抉石。樹倒藤枯。句歸",
    "X69n1366_001:0687b17": "何處。渴驥奔泉。溈山呵呵大笑。面上夾竹桃花。肚裏",
    "X69n1366_001:0687b18": "參天荊棘。",
    "X69n1366_001:0687b19": "上堂。春風緩春日暖。山鳥嘲啾。山花爛熳。達磨面壁",
    "X69n1366_001:0687b20": "九年。歸宗拭壞雙眼。諸人還會麼。南山粲白石爛。",
    "X69n1366_001:0687b21": "上堂。舉寶應顒和尚。因僧問。從上諸聖。向甚麼處去。",
    "X69n1366_001:0687b22": "應云。不上天堂。即入地獄。僧云。和尚作麼生。應云。還",
    "X69n1366_001:0687b23": "知寶應落處麼。僧擬議。應拈拂子驀口打。又呼令近",
    "X69n1366_001:0687b24": "前云。令合是你行。又打一拂子。師云。寶應是即是。只",
    "X69n1366_001:0687c01": "是手頭太奢。這僧與其奢也寧儉。擊拂子云。放過不",
    "X69n1366_001:0687c02": "可。",
    "X69n1366_001:0687c03": "開爐上堂。擁之不聚。撥之不散。聽之不聞。覰之不見。",
    "X69n1366_001:0687c04": "且道。與南方火爐頭話。還有優劣也無。擊拂子云。遇",
    "X69n1366_001:0687c05": "貴則賤。",
    "X69n1366_001:0687c06": "上堂。曹洞五位。臨濟三玄。總拈向一壁。近日奉化縣",
    "X69n1366_001:0687c07": "裏憨布袋。打失半邊鼻孔。有人向明州城中拾得。還",
    "X69n1366_001:0687c08": "信麼。星河秋一鴈。砧杵夜千家。",
    "X69n1366_001:0687c09": "上堂。青蘿夤緣。直上寒松之頂。白雲澹佇。出沒太虗",
    "X69n1366_001:0687c10": "之中。住住。萬法本閒。惟人自閙。削圓方竹杖。鞔却紫",
    "X69n1366_001:0687c11": "茸氈。我愛箇語。具得失兩意。驢揀濕處尿。以拂子。畫",
    "X69n1366_001:0687c12": "一畫云。有時乘好月。獨自過滄洲。",
    "X69n1366_001:0687c13": "上堂。舉百丈普請鋤地次。有一僧。聞鼓聲。拋下鉏頭。",
    "X69n1366_001:0687c14": "呵呵大笑便歸。丈云。儁哉。此是觀音入理之門。遂喚",
    "X69n1366_001:0687c15": "其僧問云。汝適來見箇什麼道理。僧云。肚飢。聞鼓聲",
    "X69n1366_001:0687c16": "喫飯去。丈乃大笑。師云吾不如汝。",
    "X69n1366_001:0687c17": "謝龍首座潯藏主上堂。大藏小藏。全提半提。總是青",
    "X69n1366_001:0687c18": "天撒白雨。引得無限人。踏步向前。不知脚下泥深三",
    "X69n1366_001:0687c19": "尺。慈雲與麼。也是知而故犯。拈拄杖畫一畫云。禹力",
    "X69n1366_001:0687c20": "不到處。河聲流向西。",
    "X69n1366_001:0687c21": "上堂。親證妙覺。鼠入牛角。西天此土。繼繼承承。直是",
    "X69n1366_001:0687c22": "熾焰難遏。良久云。若教頻下泪。滄海也須乾。",
    "X69n1366_001:0687c23": "謝監收上堂。隻手擡隻手搦。暗處展明處収。千差一",
    "X69n1366_001:0687c24": "舉。不堪持論。且時節既至。職到威成。又作麼生。飯抄",
    "X69n1366_001:0688a01": "雲子白。瓜嚼水晶寒。",
    "X69n1366_001:0688a02": "仗錫枯山法兄至。上堂。布二十里雲陳崢嶸。泛九百",
    "X69n1366_001:0688a03": "頃湖光瀲灔。共行官路。各做私商。等是萍實木瓜。誰",
    "X69n1366_001:0688a04": "共區分甘苦。今日兄呼弟應。響順聲和。且道其中事",
    "X69n1366_001:0688a05": "作麼生。擊拂子云。一江分兩浙。三峽透西川。",
    "X69n1366_001:0688a06": "上堂。舉乳源見仰山。作沙彌時看經。咄云。者沙彌念",
    "X69n1366_001:0688a07": "經。恰似哭。山云。和尚作麼生。源顧視之。山云。若如此",
    "X69n1366_001:0688a08": "何異於哭。師云。迦陵脫殻。其聲已壓凡羽。雖然賴是",
    "X69n1366_001:0688a09": "撞著乳源和尚。",
    "X69n1366_001:0688a10": "徑山偃溪和尚遺書至。上堂。生也如是。白骼樹頭魚",
    "X69n1366_001:0688a11": "扇子。死也如是。泥牛飲乾東澗水。更待說偈。舜若多",
    "X69n1366_001:0688a12": "神三赤喙。討甚巴鼻。醜惡重童無處洗。徑山供盡死",
    "X69n1366_001:0688a13": "欵。慈雲也不相饒。從來生死不同條。",
    "X69n1366_001:0688a14": "上堂。不慕諸聖。不重己靈。櫜弓戢矢。坐享太平。德山",
    "X69n1366_001:0688a15": "有棒。正好束之高閣。臨濟有喝。也應無處施呈。慈雲",
    "X69n1366_001:0688a16": "今日。要與諸人。向四稜蹋地處相見。擊拂子云。繅成",
    "X69n1366_001:0688a17": "白雪桑重綠。割盡黃雲稻正青。",
    "X69n1366_001:0688a18": "上堂。僧問。記得五祖和尚問三佛。正與麼時如何。佛",
    "X69n1366_001:0688a19": "鑑云。彩鳳舞丹霄。意作麼生。師云。描不成畫不就。進",
    "X69n1366_001:0688a20": "云。佛眼道。鐵虵橫古路。聻。師云。七花八裂。進云。佛果",
    "X69n1366_001:0688a21": "道。看脚下。又且如何。師云。匙挑不上　乃舉章敬有",
    "X69n1366_001:0688a22": "小師遊方歸。敬問。汝離此間多少時。小師云。自離和",
    "X69n1366_001:0688a23": "尚。將及八載。敬云。辦得箇什麼事。小師於地上。畫一",
    "X69n1366_001:0688a24": "圓相。敬云。只者箇。別更有在。小師畫破圓相。便禮拜。",
    "X69n1366_001:0688b01": "師云。猛虎不食伏肉。",
    "X69n1366_001:0688b02": "上堂。舉世尊食時。著衣持鉢。入舍衛大城。乞食於其",
    "X69n1366_001:0688b03": "城中。次第乞已。還至本處。飯食訖。收衣鉢。洗足已。敷",
    "X69n1366_001:0688b04": "座而坐。須菩提云。希有世尊。師云。釋迦老子。三平二",
    "X69n1366_001:0688b05": "滿。驀被空生一拶。不覺墻倒靠壁。",
    "X69n1366_001:0688b06": "上堂。(謝監收。兼謝送栢庭塔銘□兄)天何言哉。四時",
    "X69n1366_001:0688b07": "行焉。地何言哉。萬物生焉。衲僧何言哉。一日鉢盂兩",
    "X69n1366_001:0688b08": "度濕。笑看四山青又黃。是則固是。要一轉語上碑去。",
    "X69n1366_001:0688b09": "無有是處。莫有道得底麼。良久云。收。",
    "X69n1366_001:0688b10": "元宵上堂。蓮開陸地。海湧鼇山。不知今夕是何夕。山",
    "X69n1366_001:0688b11": "林城市約同看。竪起拂子云。看看。日月燈明佛。向者",
    "X69n1366_001:0688b12": "裏瑞發本光。晝夜六時。了無間然。擊拂子一下云。眨",
    "X69n1366_001:0688b13": "得眼來。馬後驢前。",
    "X69n1366_001:0688b14": "上堂。閙浩浩。靜悄悄。古策風高。玉壺春曉。左顧無瑕。",
    "X69n1366_001:0688b15": "右盻已老。諸人還會也無。擊拂子云。夜來風雨聲。花",
    "X69n1366_001:0688b16": "落知多少。",
    "X69n1366_001:0688b17": "佛涅槃上堂。三百餘會。盡是死句。娑羅樹間。翻成活",
    "X69n1366_001:0688b18": "句。活中死死中活。水綠山青。天寬地闊。",
    "X69n1366_001:0688b19": "上堂。舉趙州訪茱萸。將拄杖於法堂上。從東過西。從",
    "X69n1366_001:0688b20": "西過東。萸云。作什麼。州云探水。萸云。我者裏一滴也",
    "X69n1366_001:0688b21": "無。探箇什麼。趙州靠拄杖便出。師云。茱萸雖善關防。",
    "X69n1366_001:0688b22": "爭柰賊無空手。且道。趙州以拄杖靠壁而出。意作麼",
    "X69n1366_001:0688b23": "生。",
    "X69n1366_001:0688b24": "謝法眷上堂。癡癡兀兀。乖乖厓厓。水乳和同。肝膽楚",
    "X69n1366_001:0688c01": "越。何以見得。共倚闌干舒笑眼。四山松桂動秋風。",
    "X69n1366_001:0688c02": "赴育王辭眾。上堂。片段悠揚點太空。卷舒無地覓行",
    "X69n1366_001:0688c03": "蹤。業風有意相交輥。又復從龍過別峯。",
    "X69n1366_001:0688c04": "慶元府阿育王山廣利禪寺語錄",
    "X69n1366_001:0688c05": "門人　德溥等　編校",
    "X69n1366_001:0688c06": "師景定四年。十一月十日。入寺。",
    "X69n1366_001:0688c07": "指三門。擬即差。動即隔。已是撥動關棙子了也。顧左",
    "X69n1366_001:0688c08": "右云。莫有同出同入底麼。喝一喝。",
    "X69n1366_001:0688c09": "方丈。拈拄杖云。者裏無汝入作處。大慧佛照二祖。費",
    "X69n1366_001:0688c10": "盡手脚。諸人又只管眼瞠瞠地。以拄杖畫一畫云。髑",
    "X69n1366_001:0688c11": "髏徧野。",
    "X69n1366_001:0688c12": "勑黃。杲日麗天。清風匝地。闔闢羣機。鼓舞萬彚。且其",
    "X69n1366_001:0688c13": "中消息。如何傳宣。度與維那云。黃是紙。黑是字。",
    "X69n1366_001:0688c14": "法座。借功明位。借位明功。古人向者裏。納敗不少。鄮",
    "X69n1366_001:0688c15": "峯駟不及舌。以楔出楔。",
    "X69n1366_001:0688c16": "陞座拈香云。此一瓣香。恭為祝延",
    "X69n1366_001:0688c17": "今上皇帝。聖躬。萬歲萬歲。萬萬歲。陛下恭願。須彌八",
    "X69n1366_001:0688c18": "萬四千由旬。即壽山之崇峻。華藏一十三重世界。統",
    "X69n1366_001:0688c19": "皇業之提封　次拈香云。此一瓣香。奉為　太傅大",
    "X69n1366_001:0688c20": "丞相樞使國公。闔朝文武百寮。資陪祿筭　又拈香",
    "X69n1366_001:0688c21": "云。此香別無奇特。却不雷同。供養前住臨安府淨慈",
    "X69n1366_001:0688c22": "光孝禪寺。先師北磵大和尚。用酬法乳之恩。斂衣就",
    "X69n1366_001:0688c23": "座。乃云。言前薦得。滯殻迷封。語下精通。膠柱鼓瑟。去",
    "X69n1366_001:0688c24": "此二途。如何相見。僧出問云。一封　詔出　禁庭中。",
    "X69n1366_001:0689a01": "催起慈峯住鄮峯。今日開堂宣妙法。祥雲瑞氣罩虗",
    "X69n1366_001:0689a02": "空。正與麼時。願聞法要。師云。金香爐下鐵崑崙。進云。",
    "X69n1366_001:0689a03": "祝　聖已蒙師指示。向上宗乘事若何。師云。雞知將",
    "X69n1366_001:0689a04": "旦。鶴知夜半。進云。昔日閩王。請羅山開堂。山陞座。以",
    "X69n1366_001:0689a05": "手斂僧伽梨。左右顧視。便下座。此意如何。師云。鐵旗",
    "X69n1366_001:0689a06": "鐵鼓。進云。閩王執羅山手云。靈山一會。何異今日。又",
    "X69n1366_001:0689a07": "作麼生。師云。徧地春風布蒺[卄/梨]。進云。羅山道。將謂大",
    "X69n1366_001:0689a08": "王是箇俗人。聻。師云。喫拳還有報拳時。進云。只如禪",
    "X69n1366_001:0689a09": "師。今日開堂。四眾臨筵。有何指示。師云。三汲浪高魚",
    "X69n1366_001:0689a10": "化龍。癡人猶戽夜塘水　乃云。正覺山前。雲生膚寸。",
    "X69n1366_001:0689a11": "少林那畔。陽焰翻波。自此列派分枝。千重百匝。多處",
    "X69n1366_001:0689a12": "添少處減。江南有江北無。看來也是手掩黃河曲。如",
    "X69n1366_001:0689a13": "今更教新育王如何施展。事不獲已。和底一時翻却。",
    "X69n1366_001:0689a14": "且圖各自知慚。葉脫止啼之金。國無定亂之劒。謳歌",
    "X69n1366_001:0689a15": "鼓腹。共樂昇平。畢竟以何為據。青青趙老庭前栢。髣",
    "X69n1366_001:0689a16": "髴南山石上松。",
    "X69n1366_001:0689a17": "復舉。僧問六祖。黃梅意旨。什麼人得。祖云。會佛法人",
    "X69n1366_001:0689a18": "得。僧云。和尚還得否。祖云。我不得。僧云。和尚為什麼",
    "X69n1366_001:0689a19": "不得。祖云。我不會佛法。師云。醍醐毒藥。覆雨翻雲。未",
    "X69n1366_001:0689a20": "為分外。諸人要見六祖大師麼。貧是富媒。",
    "X69n1366_001:0689a21": "當晚小參。無入作處。輕帆得便風。線路纔通。乞兒見",
    "X69n1366_001:0689a22": "小利。便與麼寸長尺短。不與麼尺短寸長。如今捩轉",
    "X69n1366_001:0689a23": "話頭。又且如何啗啄。六殊勝八吉祥。徧地蒺[卄/梨]。參天",
    "X69n1366_001:0689a24": "荊棘。德山臨濟沒齒穿齦。雲門趙州握拳透爪。彼彼",
    "X69n1366_001:0689b01": "互顯。各不相知。育王今夜。別借一路。與汝諸人。相見",
    "X69n1366_001:0689b02": "去也。拈拄杖卓一下云。淺水無魚。徒勞下釣　復舉",
    "X69n1366_001:0689b03": "德山示眾云。今夜小參不答話。問話者三十棒。時有",
    "X69n1366_001:0689b04": "僧出。德山便打。僧云。某甲話也未問。因甚便打。某甲。",
    "X69n1366_001:0689b05": "山云。汝是甚處人。僧云。新羅人。山云。未跨船舷。好與",
    "X69n1366_001:0689b06": "三十棒。師云德山布縵天網。者僧暗躍龍門。雖然與",
    "X69n1366_001:0689b07": "麼。得不償勞。",
    "X69n1366_001:0689b08": "留兩序上堂。拈拄杖云。七手八脚。三頭兩面。有處收",
    "X69n1366_001:0689b09": "攝。無處展演。或時坐斷要津。或時隨機舒卷。總不與",
    "X69n1366_001:0689b10": "麼時。如何與諸人相見。靠拄杖云。不得動著。動著則",
    "X69n1366_001:0689b11": "打折你驢腰。",
    "X69n1366_001:0689b12": "入城參州回上堂。暗瓦霜凝寒客夢。晴牕日透借朝",
    "X69n1366_001:0689b13": "溫。不能緘口圍爐坐。斂袂空趨畫戟門。堪悲堪笑不",
    "X69n1366_001:0689b14": "動尊。天津橋看弄胡孫。此意與誰論。長者子無裩。",
    "X69n1366_001:0689b15": "上堂。拈拄杖云。從普賢門入者。墻壁瓦礫。為汝發機。",
    "X69n1366_001:0689b16": "從觀音門入者。蝦蟆蚯蚓。為汝發機。且道。從虗空入",
    "X69n1366_001:0689b17": "者。又教誰發機。卓拄杖一下云。鶴飛千仞雪。龍起一",
    "X69n1366_001:0689b18": "潭冰。",
    "X69n1366_001:0689b19": "等慈西堂至上堂。拈拄杖云。作而無作。龍驤鳳躍。無",
    "X69n1366_001:0689b20": "作而作。雷藏電收。滴水漲滄溟之勢。鴆毒行平等之",
    "X69n1366_001:0689b21": "慈。此猶是尋常用過底。今日相見。又作麼生。靠拄杖",
    "X69n1366_001:0689b22": "云。放過一著。全主全賓。",
    "X69n1366_001:0689b23": "徑山淮海和尚訃音至。上堂。淮雲慘淡。淮水枯竭。徑",
    "X69n1366_001:0689b24": "山老子無言說。喝得巖厓成百裂。末後全提太親切。",
    "X69n1366_001:0689c01": "笑不徹哭不徹。憍梵鉢提驚吐舌。",
    "X69n1366_001:0689c02": "解夏上堂。眾毛成毬。眾水成流。眾人成市。眾土成丘。",
    "X69n1366_001:0689c03": "育王聚眾作夏。成得箇什麼。良久云。今夏東州。明夏",
    "X69n1366_001:0689c04": "西州。",
    "X69n1366_001:0689c05": "上堂。舉丹霞一日訪南陽國師。值國師睡次。乃問侍",
    "X69n1366_001:0689c06": "者云。國師在麼。者云。在即在。只是不見客。霞云。太深",
    "X69n1366_001:0689c07": "遠生。者云。非但上座。佛眼也覰不見。霞云。龍生龍子。",
    "X69n1366_001:0689c08": "鳳生鳳兒。便出去。國師睡起。侍者舉前話。國師打二",
    "X69n1366_001:0689c09": "十棒趂出。丹霞聞得乃云。不謬為南陽國師。師云。侍",
    "X69n1366_001:0689c10": "者當面著賊。且道。那裏是他著賊處。若也知得。國師",
    "X69n1366_001:0689c11": "令不虗行。",
    "X69n1366_001:0689c12": "上堂。舉僧問馬祖。離四句絕百非。請師直指西來意。",
    "X69n1366_001:0689c13": "祖云。我今日頭痛。不能為汝說得。問取智藏去。僧問",
    "X69n1366_001:0689c14": "藏。藏云。我今日勞倦。不能為汝說。問取海兄去。僧問",
    "X69n1366_001:0689c15": "海。海云。我到者裏却不會。僧回舉似馬祖。祖云。藏頭",
    "X69n1366_001:0689c16": "白海頭黑。師云。海枯終見底。人死不知心。",
    "X69n1366_001:0689c17": "上堂。僧問鸎啼綠柳。蝶舞芳叢。景物催人。請師提掇。",
    "X69n1366_001:0689c18": "師云。[翟*殳]瞎眼睛。進云。爭柰嶺頭布穀催耕急。花下提",
    "X69n1366_001:0689c19": "壺勸飲忙。師云。撞破髑髏。僧云。記得。僧問百丈。抱璞",
    "X69n1366_001:0689c20": "投師。請師一決。丈云。昨夜南山虎齩大蟲。此意如何。",
    "X69n1366_001:0689c21": "師云。真不掩偽。進云。不謬真詮。為甚不垂方便。丈云。",
    "X69n1366_001:0689c22": "掩耳偷鈴漢。又作麼生。師云。醉後添盃。進云。不得中",
    "X69n1366_001:0689c23": "郎鑑。還同野舍薪。丈便打。且道者僧過在甚處。師云。",
    "X69n1366_001:0689c24": "得人一牛。還人一馬。僧禮拜　乃云。三到投子。九上",
    "X69n1366_001:0690a01": "洞山。祥金應不躍冶。萬機休罷。千聖不携。猶欠買草",
    "X69n1366_001:0690a02": "鞋在。擔版漢見一邊。拽不退後。推不進前。波斯失却",
    "X69n1366_001:0690a03": "招文袋。月裏姮娥笑揭天。",
    "X69n1366_001:0690a04": "上堂。舉馬祖陞堂。眾方集。百丈出卷席。祖便下座。歸",
    "X69n1366_001:0690a05": "方丈。却問丈云。我適來上堂。未曾說話。你因甚麼便",
    "X69n1366_001:0690a06": "卷却席。丈云。某甲昨日。被和尚扭得。鼻頭痛。祖云。你",
    "X69n1366_001:0690a07": "昨日向甚處留心。丈云。今日鼻頭又不痛也。祖云。你",
    "X69n1366_001:0690a08": "深得今日事。師云。父慈子孝。小黠大癡。若據令而行。",
    "X69n1366_001:0690a09": "纔見卷席。便與擯出。何故。透過龍門。風波更險。",
    "X69n1366_001:0690a10": "壽崇節上堂。不違本願。示同釋尊之生。密運真慈。量",
    "X69n1366_001:0690a11": "等摩耶之廣。母儀一聖。子育萬邦。其尊無二。其德難",
    "X69n1366_001:0690a12": "量。林間衲子伸三祝。指出須彌作壽香。",
    "X69n1366_001:0690a13": "乾會節上堂。聖諦第一義。智而叵窮。深而叵測。諸佛",
    "X69n1366_001:0690a14": "演之而不盡。眾生由之而不知。驀拈拄杖云。拄杖子。",
    "X69n1366_001:0690a15": "久默斯要。不務速說。以拄杖卓一下云。四月初九",
    "X69n1366_001:0690a16": "　乾會節。",
    "X69n1366_001:0690a17": "結夏上堂。紅塵紫陌。圓覺伽藍。蹊田奪牛。平等性智。",
    "X69n1366_001:0690a18": "金不博金。水不洗水。德山因甚。卓牌閙市。",
    "X69n1366_001:0690a19": "上堂。(謝秉拂幹齋)教中道。於食等者。於法亦等。審如",
    "X69n1366_001:0690a20": "是也。都寺營齋。首座秉拂。施者受者。說者聽者。等無",
    "X69n1366_001:0690a21": "有異。食即色香味觸法。離見聞覺知。且如何說箇等",
    "X69n1366_001:0690a22": "底道理。擊拂子云。前者唱于。後者唱喁。",
    "X69n1366_001:0690a23": "上堂。舉龐居士問馬祖。不昧本來人。請師高著眼。祖",
    "X69n1366_001:0690a24": "直下覰。士云。一種沒絃琴。惟師彈得妙。祖直上覰。士",
    "X69n1366_001:0690b01": "作禮。祖便歸方丈。士隨後入云。弄巧成拙。師云。高者",
    "X69n1366_001:0690b02": "下之。窪者隆之。挨肩不同步。携手隔雲泥。",
    "X69n1366_001:0690b03": "上堂。聖人無己。靡所不己。虎齩大蟲。虵吞鼈鼻。老僧",
    "X69n1366_001:0690b04": "實語告人。直待虗空落地。",
    "X69n1366_001:0690b05": "禱雨上堂。有一句子到你。陽焰救渴。無一句子到你。",
    "X69n1366_001:0690b06": "水出高原。覰著四角六張。動著七凹八凸。善觀風雲",
    "X69n1366_001:0690b07": "別氣候底便道。逢庚則變。要且事無一向。擊拂子云。",
    "X69n1366_001:0690b08": "菩薩龍王行雨潤。遮身向上數重雲。",
    "X69n1366_001:0690b09": "解夏上堂。萬里無寸草。脚跟不點地。出門便是草。騎",
    "X69n1366_001:0690b10": "鶴上揚州。敢問諸人。作麼生行履。擊拂子云。點鐵化",
    "X69n1366_001:0690b11": "為金石易。勸人除却是非難。",
    "X69n1366_001:0690b12": "上堂。舉龐居士。一日雪中攧倒。女子靈照去身邊臥。",
    "X69n1366_001:0690b13": "士云。作什麼。照云。見爺倒地。特來扶起。士便起去。師",
    "X69n1366_001:0690b14": "云。巨姦易折。家賊難防。",
    "X69n1366_001:0690b15": "上堂。未曾親近。早隔大千。因風吹火。纔有所重。便成",
    "X69n1366_001:0690b16": "窠臼。順水流舟。趙州使得十二時。永明日為百八事。",
    "X69n1366_001:0690b17": "國清才子貴。家富小兒嬌。鄮峯敢問諸人。今何所務。",
    "X69n1366_001:0690b18": "擊拂子云。除非自解倒騎驢。一生不著隨人後。",
    "X69n1366_001:0690b19": "上堂。霜風未老。愛景如春。空洞絕眹。彌滿剎塵。今日",
    "X69n1366_001:0690b20": "明日瞥喜瞥嗔。暗把風流賣與人。",
    "X69n1366_001:0690b21": "重陽上堂。舉真淨和尚示眾云。九日無白醪。飽餐黃",
    "X69n1366_001:0690b22": "栗糕。十日有黃菊。催人打禾穀。五更鐘未鳴。鄰雞已",
    "X69n1366_001:0690b23": "數聲。相逢不下馬。各自奔前程。師云。真淨老人。貴買",
    "X69n1366_001:0690b24": "賤賣。鄮峯則不然。九日無白醪。紫萸烹茗好。今古說",
    "X69n1366_001:0690c01": "登高。誰踏古皇道。落葉鼓真風。黃菊說玄要。自笑太",
    "X69n1366_001:0690c02": "無端。相牽入荒草。",
    "X69n1366_001:0690c03": "上堂。舉百丈再參馬祖。侍立次。祖以目顧禪床角拂",
    "X69n1366_001:0690c04": "子。丈云。即此用離此用。祖云。你他後開兩片皮。將何",
    "X69n1366_001:0690c05": "為人。丈取拂子竪起。祖云。即此用離此用。丈挂拂子",
    "X69n1366_001:0690c06": "於舊處。祖便震威一喝。百丈直得三日耳聾。師云。琴",
    "X69n1366_001:0690c07": "工不入滄海。不能移其情。鵾鵬不馭扶搖。不能變其",
    "X69n1366_001:0690c08": "形。然則向上一路。啐啄猶乖。諸人要會三日耳聾麼。",
    "X69n1366_001:0690c09": "百鍊龍泉。躍入大淵。",
    "X69n1366_001:0690c10": "上堂。春雨如膏。春雲如鶴。春草離離。春花灼灼。騎聲",
    "X69n1366_001:0690c11": "蓋色兮何太乖張。毫忽不形兮填溝塞壑。直往無前。",
    "X69n1366_001:0690c12": "猶欠一著。",
    "X69n1366_001:0690c13": "壽崇節上堂。慈深願廣育　聖明。首出萬國之儀刑。",
    "X69n1366_001:0690c14": "壽崇功德無能名。妙高山色青又青。",
    "X69n1366_001:0690c15": "乾會節上堂。大統綱宗句。輪王髻中珠。提持不到。意",
    "X69n1366_001:0690c16": "向不及。正當乾會九五。驀拈拄杖云。拄杖子。向者裏",
    "X69n1366_001:0690c17": "赤心片片去也。卓拄杖一下云。妙德尊寰宇。高明揭",
    "X69n1366_001:0690c18": "太虗。",
    "X69n1366_001:0690c19": "結夏上堂。禁足護生。紲韓盧而責獲。克期取證。絆騏",
    "X69n1366_001:0690c20": "驥而使馳。若是迷風耀日。背負須彌底。又且如何。鄮",
    "X69n1366_001:0690c21": "峯縵天網子。也要你透在。",
    "X69n1366_001:0690c22": "上堂。舉李翱刺史問僧。馬祖有何言句。僧云。說即心",
    "X69n1366_001:0690c23": "即佛。又說。非心非佛。史云。總過一邊著。刺史又問西",
    "X69n1366_001:0690c24": "堂藏和尚。藏召云。刺史刺史。史應喏。藏云。鼓角動也。",
    "X69n1366_001:0691a01": "師云。夔憐蚿。蚿憐虵。總被者僧暗裏覰破。",
    "X69n1366_001:0691a02": "上堂。舉大珠海禪師。有座主來參。問云。座主講什麼",
    "X69n1366_001:0691a03": "經。主云。三昧經。珠提起拄杖云。者箇是何三昧。座主",
    "X69n1366_001:0691a04": "罔措。珠云。老僧住持事繁。不能打得你。師云。當時見",
    "X69n1366_001:0691a05": "他提起拄杖。云者箇是何三昧。向他道。早箇呈似和",
    "X69n1366_001:0691a06": "尚了也。",
    "X69n1366_001:0691a07": "中夏上堂。拈拄杖云。前四十五日已去。紅霞穿碧落。",
    "X69n1366_001:0691a08": "後四十五日未至。白日繞須彌。正當今日。上無衝天",
    "X69n1366_001:0691a09": "之計。下無入地之謀。卓一下云。將軍射中南山虎。元",
    "X69n1366_001:0691a10": "是藍田老石頭。",
    "X69n1366_001:0691a11": "上堂。舉僧問趙州。二龍爭珠。誰是得者。州云。老僧只",
    "X69n1366_001:0691a12": "管看。師云。者僧發此一問。大似向致仕。宰相面前。說",
    "X69n1366_001:0691a13": "少年登科事。一般。只如道老僧只管看。又作麼生。雖",
    "X69n1366_001:0691a14": "無上馬力。猶有殺人心。",
    "X69n1366_001:0691a15": "上堂。拈拄杖云。行不到處行一步。甜瓜徹蔕甜。說不",
    "X69n1366_001:0691a16": "到處說一句。苦瓠連根苦。掃盡從前閑佛祖。發機須",
    "X69n1366_001:0691a17": "是千鈞弩。擲拄杖下座。",
    "X69n1366_001:0691a18": "佛成道上堂。拈拄杖云。大眾。黃面老漢雪山六年。受",
    "X69n1366_001:0691a19": "盡凍餓。將謂成得箇什麼。元來是眼裏著沙不得。便",
    "X69n1366_001:0691a20": "乃指空話空。拏空塞空。卓拄杖云。千古萬古成狼藉。",
    "X69n1366_001:0691a21": "帶雨梅開濕曉風。",
    "X69n1366_001:0691a22": "應真宗師至上堂。律非縛。禪非脫。蝴蝶夢莊周。周公",
    "X69n1366_001:0691a23": "制禮樂。會則事同一家。不會則萬別千差。還會麼。一",
    "X69n1366_001:0691a24": "片白雲生嶺上。幾回開了又還遮。",
    "X69n1366_001:0691b01": "上堂。春色融融。花氣濛濛。六牕俱不鑰。當處不留蹤。",
    "X69n1366_001:0691b02": "危欄同徧倚。身在寂寥中。幾欲全提先漏洩。滑唇黃",
    "X69n1366_001:0691b03": "鳥弄春風。",
    "X69n1366_001:0691b04": "上堂。諸法從本來。常自寂滅相。玉兔西沈。金烏東上",
    "X69n1366_001:0691b05": "便與麼去。坐殺闍梨。不與麼去。走殺上座。拈拄杖畫",
    "X69n1366_001:0691b06": "一畫云。石牛攔古路。一馬生三寅。",
    "X69n1366_001:0691b07": "佛涅槃上堂。簸土揚塵。金剛正體。七顛八倒。大寂定",
    "X69n1366_001:0691b08": "門。擊拂子云。排空煙嶂添愁色。著雨林花帶淚痕。",
    "X69n1366_001:0691b09": "法喜長老至。上堂。向上一路。啐啄猶乖。水乳和同。肝",
    "X69n1366_001:0691b10": "膽楚越。南嶽問馬師作麼生。巴陵呈雲門三轉語。意",
    "X69n1366_001:0691b11": "在於何。遺腹之子。無貌於心。",
    "X69n1366_001:0691b12": "上堂。見見之時。雨洗淡紅桃蕚嫰。見非是見。風搖淺",
    "X69n1366_001:0691b13": "碧柳絲輕。見猶離見。白雲影裏怪石露。見莫能及。流",
    "X69n1366_001:0691b14": "水光中古木清。莫有知時識節底麼。喝一喝。",
    "X69n1366_001:0691b15": "北磵和尚忌日。拈香云。監本倔強。匙挑不上。馽空雲",
    "X69n1366_001:0691b16": "蔕補虗空。陸地滔天翻白浪。暗中拈出定命竿。鶻眼",
    "X69n1366_001:0691b17": "鷹睛迷向當。老和尚。為誰沒齒更穿齦。從教疑殺天",
    "X69n1366_001:0691b18": "下人。",
    "X69n1366_001:0691b19": "垂寂前六日。上堂。拈拄杖卓一下云。尋牛須見跡。諸",
    "X69n1366_001:0691b20": "人喫粥喫飯處。折旋俯仰處。還見跡麼。跡在牛還在。",
    "X69n1366_001:0691b21": "還見牛麼。直饒露逈逈地。趂亦不去。工夫純熟。皓素",
    "X69n1366_001:0691b22": "希奇。放行把住。復由誰。嗚咿嗚咿。擲下拄杖云。人牛",
    "X69n1366_001:0691b23": "俱不見。正是月明時。",
    "X69n1366_001:0691b24": "小參",
    "X69n1366_001:0691c01": "結夏。西天此土。多少英靈。總被二千年前。一則閒公",
    "X69n1366_001:0691c02": "案礙塞。直是做一動子不得。眼生三角。頭峭五嶽。矢",
    "X69n1366_001:0691c03": "在弦上。不得不發。圓覺伽藍。入此寨破此寨。平等性",
    "X69n1366_001:0691c04": "智。驢耳長馬耳短。四稜蹋地。臭肉來蠅。又誰管你。鉢",
    "X69n1366_001:0691c05": "盂峯雲合雲開。東錢湖水深水淺。山僧與麼告報。莫",
    "X69n1366_001:0691c06": "有橫點頭底麼。驀拈拄杖。卓一下云。先鋒有作。殿後",
    "X69n1366_001:0691c07": "無功　復舉。仰山在溈山。坡下牧牛。見一僧上山。未",
    "X69n1366_001:0691c08": "久即下。仰山問云。上座何不且住。有甚因緣不契。僧",
    "X69n1366_001:0691c09": "云。和尚問我名什麼。我答云歸真。和尚云。真歸何處。",
    "X69n1366_001:0691c10": "我答不得。仰云。汝更去。和尚若問你。真歸何處。但道。",
    "X69n1366_001:0691c11": "眼裏耳裏鼻裏。者僧如所教。山云。脫空謾語漢。此是",
    "X69n1366_001:0691c12": "五百人善知識語。師云。明中賣弄。暗裏脫空。若是者",
    "X69n1366_001:0691c13": "僧。春風得意馬蹄疾。一日看盡長安花。",
    "X69n1366_001:0691c14": "解夏。啗啄不得。常自現前。擬欲完全。翻成兩片。點著",
    "X69n1366_001:0691c15": "便行底。撞頭磕額。死在平地上。八面玲瓏。一念萬年。",
    "X69n1366_001:0691c16": "萬年一念。更說甚四月十五日結。井底蝦蟆吞却月。",
    "X69n1366_001:0691c17": "七月十五日解。婁至拳頭如鉢大。冷笑韶陽老古錐。",
    "X69n1366_001:0691c18": "利刀剪却令人愛。直饒與麼。是汝諸人。還免得索飯",
    "X69n1366_001:0691c19": "錢麼。擊拂子云。池菡墜紅遮玉鏡。井梧翻碧點銀床。",
    "X69n1366_001:0691c20": "復舉。僧問曹山。與麼熱。向甚處回避。山云。向鑊湯爐",
    "X69n1366_001:0691c21": "炭裏回避。僧云。只如鑊湯爐炭裏。如何回避。山云。眾",
    "X69n1366_001:0691c22": "苦不能到。師云。荊棘鋒刃叢。洞房絲竹裏。威鳳何須",
    "X69n1366_001:0691c23": "住碧梧。臥龍終不鑑止水。",
    "X69n1366_001:0691c24": "結夏。如來有密語。金生麗水。迦葉不覆藏。玉出昆岡。",
    "X69n1366_001:0692a01": "向之則滕虵繞足。背之則彩鳳冲霄。不向不背。揚塵",
    "X69n1366_001:0692a02": "播土。地闊天寬。長期短期。總是按圖索馬。慈峯到者",
    "X69n1366_001:0692a03": "裏。只得撮鹽在。火事出急家。擊拂子云。笑我者多。哂",
    "X69n1366_001:0692a04": "我者少　復舉。大慈掃地次。趙州問云。般若以何為",
    "X69n1366_001:0692a05": "體。慈云。般若以何為體。州呵呵大笑。明日趙州掃地",
    "X69n1366_001:0692a06": "次。大慈問云。般若以何為體。州放下苕帚。呵呵大笑。",
    "X69n1366_001:0692a07": "便歸方丈。師云。大慈譎而不正。趙州正而不譎。若是",
    "X69n1366_001:0692a08": "般若體。未夢見在。",
    "X69n1366_001:0692a09": "解夏。長期百二十日。日日是好日。竺乾震旦。無限英",
    "X69n1366_001:0692a10": "靈。一等遵承佛勑。於其中間。各有所修。各有所證。惟",
    "X69n1366_001:0692a11": "我明州管下。慈雲山中。禪和子。一箇箇鼻孔遼天。眼",
    "X69n1366_001:0692a12": "不掛戶。意不停玄。吸湖光嚼山翠。七出八沒。東倒西",
    "X69n1366_001:0692a13": "擂。輥到今日也不妨自在快活。山僧亦不柰他何。雖",
    "X69n1366_001:0692a14": "然甜瓜徹蔕甜。苦瓠連根苦　復舉乾峯示眾云。舉",
    "X69n1366_001:0692a15": "一不得舉二。放過一著。落在第二。雲門出眾云。昨日",
    "X69n1366_001:0692a16": "有人。從天台來。却往徑山去。峯云。明日不得普請。師",
    "X69n1366_001:0692a17": "云。或者道。五更侵早起。更有夜行人。是則是。只如乾",
    "X69n1366_001:0692a18": "峯道。明日不得普請。又作麼生。大勳不樹賞。",
    "X69n1366_001:0692a19": "冬至。衣穿肘露。火冷雲深。便與麼去。鈍置殺人。放一",
    "X69n1366_001:0692a20": "線開。別有通變。乾三連坤六斷。南斗七北斗八。橫拋",
    "X69n1366_001:0692a21": "竪擲。逆行順行。直饒鶻眼鷹睛。一家不知一家事。鄮",
    "X69n1366_001:0692a22": "峯今夜。抑下威光。與諸人相見去也。擊拂子云。冬至",
    "X69n1366_001:0692a23": "寒食一百五。二十四番花信風　復舉。麻谷問臨濟。",
    "X69n1366_001:0692a24": "大悲千手眼。阿那箇是正眼。濟云。大悲千手眼。阿那",
    "X69n1366_001:0692b01": "箇是正眼。速道速道。谷據坐禪床。濟問訊云。不審。谷",
    "X69n1366_001:0692b02": "擬議。濟拽谷下禪床。却坐。谷便出去。師云。非麻谷不",
    "X69n1366_001:0692b03": "足發臨濟之膏肓。非臨濟不能瞰麻谷之敗缺。若是",
    "X69n1366_001:0692b04": "正眼。那裏洎在。",
    "X69n1366_001:0692b05": "持鉢抵嘉禾報恩。眾請小參。嘉禾勝地　祐陵道場。",
    "X69n1366_001:0692b06": "溢目風光。鴉飛不度。丈室內雨華徧地。冰谷發和氣。",
    "X69n1366_001:0692b07": "春風賣弄。正法眼破砂盆。誰敢正眼覰著。老倒持盂。",
    "X69n1366_001:0692b08": "越界侵疆。故然客聽主裁。驀拈拄杖云。爭奈隨行拄",
    "X69n1366_001:0692b09": "杖子。枝痒[跳兆+孛]跳。卓一下云。嶺梅殘雪後。雲鬢未梳時。",
    "X69n1366_001:0692b10": "復舉玄沙問鏡清。不見一法。是大過患。汝道不見什",
    "X69n1366_001:0692b11": "麼法。清指露柱云。莫是不見者箇法麼。沙云。浙中清",
    "X69n1366_001:0692b12": "水白米。從汝喫。佛法未夢見在。師云是則是。的立矢",
    "X69n1366_001:0692b13": "集。力敵勢均。亦未免因齋慶贊。玉几與光孝。如何相",
    "X69n1366_001:0692b14": "見。喝一喝。下座。",
    "X69n1366_001:0692b15": "承天眾請小參。雙峩峯。聳來者斫額無門。碧玉盤。空",
    "X69n1366_001:0692b16": "應物元無方所。賓順主睦。函蓋相應。泥牛吼月。木馬",
    "X69n1366_001:0692b17": "嘶風。屈摺修羅舞柘枝。舜若多神添笑靨。是即是了",
    "X69n1366_001:0692b18": "也。忽若拈出三玄戈甲。立定五位君臣。又作麼生抵",
    "X69n1366_001:0692b19": "擬。擊拂子云。猶握金鞭問歸客。夜深誰共御街行。",
    "X69n1366_001:0692b20": "復舉　憲宗朝。宣鵝湖大義禪師入內。有法師問云。",
    "X69n1366_001:0692b21": "欲界無禪。禪居色界。此土憑何而立名禪。義云。法師",
    "X69n1366_001:0692b22": "只知欲界無禪。不知禪界無欲。法師問云。如何是禪。",
    "X69n1366_001:0692b23": "鵝湖拈起拂子。空中點一點。法師罔措　憲宗云。法",
    "X69n1366_001:0692b24": "師講無限經論。只者一點。便不柰何。師云。持圓逗方。",
    "X69n1366_001:0692c01": "持方逗圓。一得一失。天鑑昭然。",
    "X69n1366_001:0692c02": "思溪圓覺眾請小參。老倒放憨。贏得日求升合。一條",
    "X69n1366_001:0692c03": "官路。謾將車子橫推。幾處持方逗圓。有時遇貴則賤。",
    "X69n1366_001:0692c04": "經思溪鎮。過石林關。水洩不通處。東閤大開。退己讓",
    "X69n1366_001:0692c05": "人時。就窠打劫。大徹投機之後。三代禮樂猶存。者裏",
    "X69n1366_001:0692c06": "客聽主裁。如何與大眾相見。擊拂子云。快便難逢。",
    "X69n1366_001:0692c07": "復舉。臨濟訪龍光。便云。不展機鋒。如何得勝。光據坐。",
    "X69n1366_001:0692c08": "濟云。大善知識。豈無方便。光瞪目云。嗄。臨濟拍手云。",
    "X69n1366_001:0692c09": "者老漢。今日敗缺。師云。油幢宴坐。勍敵何來。刁斗分",
    "X69n1366_001:0692c10": "明。交綏而退。諸人還見二老麼。",
    "X69n1366_001:0692c11": "法語",
    "X69n1366_001:0692c12": "示懋禪人",
    "X69n1366_001:0692c13": "從上佛祖。了無一法與人。只貴當人。退步就己。捱到",
    "X69n1366_001:0692c14": "無用心處。等閒[祝/土]著撞著。如怒猊抉石。毒龍攪海。方",
    "X69n1366_001:0692c15": "知佛祖。無一法與人。往往今時兄弟。不患資之不敏。",
    "X69n1366_001:0692c16": "而患不能鈍其敏。怕人道不會。便只守目前光境。狂",
    "X69n1366_001:0692c17": "機惡覺。如蜣蜋之抱糞丸。自以為得。不知真箇得底。",
    "X69n1366_001:0692c18": "不如是也。若是真正道流。具不肯佛祖底氣槩。莫道",
    "X69n1366_001:0692c19": "今時途轍。便是虗空也須捩轉。七縱八橫。大用將去。",
    "X69n1366_001:0692c20": "方可為出羣種草。無忝矣。懋禪人資性頴利。向此著",
    "X69n1366_001:0692c21": "到。來慈雲三年。秋風引興。振徧參之錫。以求警策。老",
    "X69n1366_001:0692c22": "拙無可道。寶祐洊九。前一日書。",
    "X69n1366_001:0692c23": "示小師清正",
    "X69n1366_001:0692c24": "行脚得力句。未有佛祖時體取。早落第二。若是出一",
    "X69n1366_001:0693a01": "叢林。入一保社。輥纏萬戶葛藤。討甚分曉。須知正因",
    "X69n1366_001:0693a02": "頴利之士。如迦陵脫殻。已壓凡羽。借使未得[囗@力]地一",
    "X69n1366_001:0693a03": "下。其堅確志趣。自是不同。雪峯三到投子。九上洞山。",
    "X69n1366_001:0693a04": "將手巾一条。挂在項上。是處做飯頭。執勞不憚。觀其",
    "X69n1366_001:0693a05": "初見德山。問宗乘中事。學人還有分也無。山和聲便",
    "X69n1366_001:0693a06": "打。更與他說箇我宗無語句。亦無一法與人。郎當不",
    "X69n1366_001:0693a07": "少。雪峯當下如桶底脫。爭柰宗乘中事何。直至鼇山。",
    "X69n1366_001:0693a08": "雪夜向巖頭一一供欵。驀被震威一喝云。從門入者",
    "X69n1366_001:0693a09": "不是家珍。則平昔所重處。一時不見了。連忙呌道。今",
    "X69n1366_001:0693a10": "日始是鼇山成道。又是誰使之然耶。清正曩出蜀。而",
    "X69n1366_001:0693a11": "僧於此。蓋夙緣也。一單下版。頗卓卓地。較諸前時。則",
    "X69n1366_001:0693a12": "究宗趣識語脉。斯二者皆病也。予見今時究宗趣者。",
    "X69n1366_001:0693a13": "多作實法商量。識機語者。蹈人脚跡。既不作實法商",
    "X69n1366_001:0693a14": "量。又不許蹈人脚跡。當作如何倒斷。待汝徧參歸來。",
    "X69n1366_001:0693a15": "別有勘處。",
    "X69n1366_001:0693a16": "示勤禪人",
    "X69n1366_001:0693a17": "牧而致於懶。則不知其孰為人。孰為牛也。回視昔時。",
    "X69n1366_001:0693a18": "入草拽回。徒自扭揑。而尺箠寸繩。亦為長物。既到此",
    "X69n1366_001:0693a19": "矣。又轉向那邊行履。則垂手之事。但有相逢者。皆穿",
    "X69n1366_001:0693a20": "其鼻焉。直須實到此田地始得。江右勤禪人。學牧者",
    "X69n1366_001:0693a21": "也。甞墮慈雲一單之數。茲來自玉几訪別出示諸老",
    "X69n1366_001:0693a22": "所貽語。乃知勤以懶牧稱。因語之曰。牧者自牧也。不",
    "X69n1366_001:0693a23": "牧則已。牧必至於懶。方有休歇之場。叢林期望爾者。",
    "X69n1366_001:0693a24": "在此耳。雖然予猶有問焉。昔懶宗懶於他。而勤於牧",
    "X69n1366_001:0693b01": "所以道。露逈逈地。可憐生。趂亦不去。是終老不牧而",
    "X69n1366_001:0693b02": "牧也。勤若勤於他。而懶於牧。則蹊田矣。若懶於他。又",
    "X69n1366_001:0693b03": "懶於牧。且莫說夢。便向者裏。實覰日看。驀然不見人",
    "X69n1366_001:0693b04": "牛。則歸家穩坐。真成懶牧矣。",
    "X69n1366_001:0693b05": "頌古",
    "X69n1366_001:0693b06": "舉百丈惟政禪師。示眾云。汝等與我開田。我與汝",
    "X69n1366_001:0693b07": "說大義。僧云。開田了也。請和尚說大義。丈行數步。",
    "X69n1366_001:0693b08": "展兩手。",
    "X69n1366_001:0693b09": "乾坤雖有作。太平本無象。赫日正中天。去却脩羅掌。",
    "X69n1366_001:0693b10": "舉麻谷問僧。甚處來。僧近前云。不審。谷再問。僧退",
    "X69n1366_001:0693b11": "後云。珍重。谷近前搊住云。這箇師僧。問著便作佛",
    "X69n1366_001:0693b12": "法祗對。僧云。大似無眼。谷放手云。放汝命通汝氣。",
    "X69n1366_001:0693b13": "僧作禮。谷又搊住。僧掣肘而去。谷云。休將三歲竹。",
    "X69n1366_001:0693b14": "擬比萬年松。",
    "X69n1366_001:0693b15": "自是兵家貴伐謀。鏖鋒擒敵未為優。沈沈刁斗三更",
    "X69n1366_001:0693b16": "月。玉帳威行紫塞秋。",
    "X69n1366_001:0693b17": "舉殃崛摩羅救產難公案。",
    "X69n1366_001:0693b18": "忽看龍舟壓浪飛。鼓聲催促笛聲悲。錦標到手還輕",
    "X69n1366_001:0693b19": "放。轉得頭來事已非。",
    "X69n1366_001:0693b20": "舉臨濟中夏歸省。黃檗值看經次。濟云。我將謂是",
    "X69n1366_001:0693b21": "箇人。元來是箇淹黑豆老和尚。住數日。辭去。檗云。",
    "X69n1366_001:0693b22": "你破夏來。何不終夏了去。濟云。暫來禮拜和尚。檗",
    "X69n1366_001:0693b23": "便打。令去。臨濟至中路。疑此事。却回終夏。",
    "X69n1366_001:0693b24": "故園紅紫自芳菲。不在春風著意吹。待得征人重回",
    "X69n1366_001:0693c01": "首。枝頭香雪已紛披。",
    "X69n1366_001:0693c02": "舉古德莊上喫油糍公案。",
    "X69n1366_001:0693c03": "纔是貪他便著他。其間半露又全遮。只今誰是傍觀",
    "X69n1366_001:0693c04": "者。一笑何勞掛齒牙。",
    "X69n1366_001:0693c05": "舉溈山示眾云。仲冬嚴寒年年事。晷運推移事若",
    "X69n1366_001:0693c06": "何。仰山叉手進前而立。溈云。我情知你答者話不",
    "X69n1366_001:0693c07": "得。顧謂香嚴云。你又作麼生。嚴云。某甲偏答得者",
    "X69n1366_001:0693c08": "話。溈理前話。嚴亦叉手進前而立。溈云。賴遇寂子",
    "X69n1366_001:0693c09": "不會。",
    "X69n1366_001:0693c10": "吹無孔笛。和氈拍版。父子和同。冰炭相反。末上之機",
    "X69n1366_001:0693c11": "果若何。定州元出花甆盌。",
    "X69n1366_001:0693c12": "舉鏡清問僧。甚處來。僧云。三峯。清云。夏在甚處。僧",
    "X69n1366_001:0693c13": "云。五峯。清云。放汝三十棒。僧云。某甲過在甚處。清",
    "X69n1366_001:0693c14": "云。為你出一叢林。入一叢林。",
    "X69n1366_001:0693c15": "一鼓薰風至自南。再行璧月掛蒼杉。錦筵公子方沈",
    "X69n1366_001:0693c16": "醉。白雪幽蘭空再三。",
    "X69n1366_001:0693c17": "舉僧問洛浦。撥亂乾坤底人。師還接否。浦竪起拂",
    "X69n1366_001:0693c18": "子。僧云。與麼則得遇明君去也。浦云。依稀似曲纔",
    "X69n1366_001:0693c19": "堪聽。又被風吹別調中。",
    "X69n1366_001:0693c20": "咄哉古墓一狐精。化作人來要弄人。華表未然先敗",
    "X69n1366_001:0693c21": "也。至今無地可容身。",
    "X69n1366_001:0693c22": "舉雪峯一日普請次。自負一束藤。路逢一僧。便拋",
    "X69n1366_001:0693c23": "下。僧擬取。峯與一踏。遂歸舉似長生云。我今日踏",
    "X69n1366_001:0693c24": "得者僧快。生云。和尚替者僧。入涅槃堂。始得。峯休",
    "X69n1366_001:0694a01": "去。",
    "X69n1366_001:0694a02": "休論鳳箭射烏巢。看取虗弓落九包。收放若為逃羿",
    "X69n1366_001:0694a03": "手。控弦傍助亦徒勞。",
    "X69n1366_001:0694a04": "舉趙州問投子。大死底人。却活時如何。子云。不許",
    "X69n1366_001:0694a05": "夜行。投明須到。",
    "X69n1366_001:0694a06": "兩聱不合共交肩。毒手纔施報老拳。今日上天同碧",
    "X69n1366_001:0694a07": "落。明朝入地共黃泉。",
    "X69n1366_001:0694a08": "舉僧問洞山。寒暑到來。如何回避。山云。何不向無",
    "X69n1366_001:0694a09": "寒暑處去。僧云。如何是。無寒暑處。山云。寒時寒煞",
    "X69n1366_001:0694a10": "闍梨。熱時熱煞闍梨。",
    "X69n1366_001:0694a11": "客泛靈槎犯斗牛。銀河碧海暗通流。昆侖推倒無依",
    "X69n1366_001:0694a12": "倚。萬里長空一樣秋。",
    "X69n1366_001:0694a13": "舉巖頭問僧。甚處來。僧云。西京來。頭云。黃巢過後。",
    "X69n1366_001:0694a14": "還収得劒麼。僧云。收得。頭引頸云。[囗@力]。僧云。師頭落",
    "X69n1366_001:0694a15": "也。頭呵呵大笑。僧後到雪峯。峯問云。甚處來。僧云",
    "X69n1366_001:0694a16": "巖頭來。峯云。有何言句。僧舉前話。峯打二十棒趂",
    "X69n1366_001:0694a17": "出。",
    "X69n1366_001:0694a18": "賈勇揚旌無大敵。看看身已陷重圍。要令奪角衝關",
    "X69n1366_001:0694a19": "去。駕與青龍不解騎。",
    "X69n1366_001:0694a20": "舉仰山因僧來辭。山以手畫一畫。僧不去。仰山又",
    "X69n1366_001:0694a21": "畫一畫。僧便去。大愚芝和尚云。前一畫。為什麼不",
    "X69n1366_001:0694a22": "去。後一畫。為什麼却去。要會麼。前一畫後一畫總",
    "X69n1366_001:0694a23": "成兩畫。",
    "X69n1366_001:0694a24": "飢人貪食良農粟。渴漢錯飲蠱家水。對面還成千里",
    "X69n1366_001:0694b01": "遙。賊人有智過君子。",
    "X69n1366_001:0694b02": "舉。吾不見時。何不見吾不見之處。若見不見。自然",
    "X69n1366_001:0694b03": "非彼不見之相。若不見吾不見之地。自然非物。云",
    "X69n1366_001:0694b04": "何非汝。",
    "X69n1366_001:0694b05": "張公屋畔盡桑麻。李老園中只種花。滿目風光無限",
    "X69n1366_001:0694b06": "好。笑呼銀盌酌流霞。",
    "X69n1366_001:0694b07": "舉乾峯示眾云。法身有三種病。二種光。須是一一",
    "X69n1366_001:0694b08": "透得。始解穩坐。時雲門出眾云。庵內人。為什麼。不",
    "X69n1366_001:0694b09": "見庵外事。乾峯呵呵大笑。門云。猶是學人疑處。峯",
    "X69n1366_001:0694b10": "云。子是什麼心行。門云。也要和尚委悉。峯云。始解",
    "X69n1366_001:0694b11": "穩坐。",
    "X69n1366_001:0694b12": "江面無風平似鏡。轉頭變態互呈新。馮夷駕浪險難",
    "X69n1366_001:0694b13": "涉。漁父操舟妙若神。",
    "X69n1366_001:0694b14": "舉罽賓國王。秉劒問二十四祖師子尊者曰。師得",
    "X69n1366_001:0694b15": "蘊空否。祖云。已得蘊空。王曰。離生死否。祖云。已離",
    "X69n1366_001:0694b16": "生死。王曰。既離生死。可施我頭。祖云。身非我有。豈",
    "X69n1366_001:0694b17": "況於頭。王遂斬之。白乳湧高數丈。王臂自墮。玄沙",
    "X69n1366_001:0694b18": "云。大小師子尊者。頭也不能作主。雪竇云。作家君",
    "X69n1366_001:0694b19": "王。天然有在。",
    "X69n1366_001:0694b20": "葉脫風高天地秋。長江袞袞只東流。行人不折離亭",
    "X69n1366_001:0694b21": "柳。羌笛空吹落日愁。",
    "X69n1366_001:0694b22": "舉奯上座到百丈。丈云。有事相借問。得麼。奯云。幸",
    "X69n1366_001:0694b23": "自非言。何須譗[言*窒]。恁麼則許借問也。奯云。更請一",
    "X69n1366_001:0694b24": "甌茶。丈云。収得安南。又憂塞北。奯擘開胷云。與麼",
    "X69n1366_001:0694c01": "與麼。丈云。要且難搆。要且難搆。奯云。知即得知即",
    "X69n1366_001:0694c02": "得。",
    "X69n1366_001:0694c03": "善戰何如善用謀。孫吳兵法豈同儔。秋風古塞看形",
    "X69n1366_001:0694c04": "勢。一樣邊聲兩樣愁。",
    "X69n1366_001:0694c05": "佛祖讚(偈頌附)",
    "X69n1366_001:0694c06": "出山相",
    "X69n1366_001:0694c07": "入山去龍章鳳質。出山來敗衣勃率。更將悟底分疎。",
    "X69n1366_001:0694c08": "添得一場[泳永+盾]淈。",
    "X69n1366_001:0694c09": "補陀大士",
    "X69n1366_001:0694c10": "海天寥沈。海岸孤絕。見得親切。虗空釘橛。怒濤舂碎",
    "X69n1366_001:0694c11": "巖前月。",
    "X69n1366_001:0694c12": "馬郎婦",
    "X69n1366_001:0694c13": "倩盻動嬋娟。常持六萬言。金沙灘上月。五欲浪中翻。",
    "X69n1366_001:0694c14": "越王感應大士",
    "X69n1366_001:0694c15": "海山嶄絕。海濤舂撞。海風披拂。海雲飄揚。仰慧日之",
    "X69n1366_001:0694c16": "破暗兮誰其迷照。觀普門之不鑰兮去不至方。感應",
    "X69n1366_001:0694c17": "道交。叵測叵量。越國投誠。菩提影現。我作是說。增金",
    "X69n1366_001:0694c18": "以黃。",
    "X69n1366_001:0694c19": "過水布袋",
    "X69n1366_001:0694c20": "深則厲。淺則揭。七十二汀。無風浪起。",
    "X69n1366_001:0694c21": "布袋",
    "X69n1366_001:0694c22": "兜率陀天。長汀管界。潑布袋打開。自買還自賣。眨上",
    "X69n1366_001:0694c23": "眉毛。敗也敗也。",
    "X69n1366_001:0694c24": "維摩",
    "X69n1366_001:0695a01": "環堵室。十笏地。咄哉維摩。病在者裏。",
    "X69n1366_001:0695a02": "豐干寒拾",
    "X69n1366_001:0695a03": "來何處。去何之。與二子。何所期。虎視耽耽。陰飈凄凄。",
    "X69n1366_001:0695a04": "寒山掃地",
    "X69n1366_001:0695a05": "橫也掃。竪也掃。七佛之師。狼藉不少。",
    "X69n1366_001:0695a06": "拾得収菜滓",
    "X69n1366_001:0695a07": "一機不副。截斷千差。瓶瀉妙答。綴齒粘牙。何如在國",
    "X69n1366_001:0695a08": "清寺裏。偷佛飯食菜滓。",
    "X69n1366_001:0695a09": "渡蘆達磨",
    "X69n1366_001:0695a10": "南頭問。不善答。北頭去。不相合。自謂踏得著。全然沒",
    "X69n1366_001:0695a11": "交涉。無枝葉處。枝葉縱橫。無風波處。風波匼匝。",
    "X69n1366_001:0695a12": "達磨",
    "X69n1366_001:0695a13": "一花移自西。五葉香燦爛。嗅蘃與尋芳。紛如蜂蝶亂。",
    "X69n1366_001:0695a14": "地闊天寬。難圖滋蔓。",
    "X69n1366_001:0695a15": "羅漢",
    "X69n1366_001:0695a16": "藕竅藏身。不形一縷。掀播風雲。澤徧大地。彼其隱現",
    "X69n1366_001:0695a17": "大小之不同。終莫能逃乎應量之器。明眼人前。可賤",
    "X69n1366_001:0695a18": "可貴。咄。",
    "X69n1366_001:0695a19": "大慧宏智二禪師揖讓圖",
    "X69n1366_001:0695a20": "載色載笑。和氣津津。半前落後。超軼絕塵。瘴面忽澤",
    "X69n1366_001:0695a21": "兮疾雷將奮。犀顱茁霜兮枯木生春。腹背受敵。百萬",
    "X69n1366_001:0695a22": "買鄰。相見易得好。共事難為人。",
    "X69n1366_001:0695a23": "蓮社圖",
    "X69n1366_001:0695a24": "天運悠悠終典午。競從廬阜尋歸處。鑿池種藕擬奚",
    "X69n1366_001:0695b01": "為。西山幾度看懸鼓。愛酒淵明挽不來。貪佛靈運推",
    "X69n1366_001:0695b02": "不去。同盟二九姑置之。咄爾而今在何許。",
    "X69n1366_001:0695b03": "遠法師陸脩靜",
    "X69n1366_001:0695b04": "一笑相逢。悠然意消。植藩籬兮肝膽楚越。外形骸兮",
    "X69n1366_001:0695b05": "鵬鷃逍遙。凉襟灑灑兮何須鶴馭之風。別袖翩翩兮",
    "X69n1366_001:0695b06": "不見虎溪之橋。此東林六事之一兮。猶可想見其丰",
    "X69n1366_001:0695b07": "標。古不可挽。今不可招。火生蓮花。雪長芭蕉。",
    "X69n1366_001:0695b08": "先師北磵和尚(教忠仁老請)",
    "X69n1366_001:0695b09": "咄咄咄。何人斯。赤脚繞。徧須彌。不成伎倆。客來看賊",
    "X69n1366_001:0695b10": "來打。又待臨時眼睛定動。伏惟伏惟。教忠曾被其毒。",
    "X69n1366_001:0695b11": "未知東門之役。何以報之。",
    "X69n1366_001:0695b12": "東山源和尚(樵屋請)",
    "X69n1366_001:0695b13": "門裏蟲蠱裏毒。纔過凌霄峯渾家成不睦。指白為黑",
    "X69n1366_001:0695b14": "兮質證有頭之冤。改調移聲兮唱出無譜之曲。自奉",
    "X69n1366_001:0695b15": "川之富沙以至乎劒池深處兮有誰共躅。何須象骨",
    "X69n1366_001:0695b16": "巖高。須知已展不縮。韶成九包至。樵唱一夔足。家私",
    "X69n1366_001:0695b17": "莫隱。全封半幅。贊之罵之。口啞舌禿。",
    "X69n1366_001:0695b18": "頑空法師",
    "X69n1366_001:0695b19": "眼頭生角。囊裏盛錐。駕古軌轍。闢坦路達。龍藏忘筌",
    "X69n1366_001:0695b20": "兮揭義天之寥豁。麈尾倒握兮翻辯瀾之渺瀰。堂堂",
    "X69n1366_001:0695b21": "之陳。正正之旗。非其所是。是其所非。發老嘯之韜略。",
    "X69n1366_001:0695b22": "茂老豁之孫枝。迨其涅槃後有。借萬象舌兮其誰知",
    "X69n1366_001:0695b23": "之。",
    "X69n1366_001:0695b24": "佛日嵩講師",
    "X69n1366_001:0695c01": "宗圓融具德之宗。而執其要領。傳無得明道之傳。而",
    "X69n1366_001:0695c02": "大其家聲。肅四三昧兮謹一躬之踐履。析四法界兮",
    "X69n1366_001:0695c03": "悅　九重之皇情。掃蜂房蟻垤。成大方之家。羅僧鳳",
    "X69n1366_001:0695c04": "義虎。為扶宗之英　奎璧其文兮般若愈明。金襴其",
    "X69n1366_001:0695c05": "衣兮法道愈榮。若夫龍勝聯宗帝心別弘。當說而冥",
    "X69n1366_001:0695c06": "當默而明。則所謂百川匯流。而朝宗滄溟者也。",
    "X69n1366_001:0695c07": "寒谷暉法師",
    "X69n1366_001:0695c08": "祖庭力探。義天橫截。南湖雨華。屢踞前列。鼎峙三觀",
    "X69n1366_001:0695c09": "兮菸菟元斑。區分一乘兮尾閭自泄。海闊山遙。難追",
    "X69n1366_001:0695c10": "軌轍。雲暖誰尋寒谷春。晴宵又耿長空月。",
    "X69n1366_001:0695c11": "漢章雲法師",
    "X69n1366_001:0695c12": "魁梧厚厖。慈和安祥。聲在江湖。品目。儀表。衡台學場。",
    "X69n1366_001:0695c13": "空假中之列三兮。一與三之不立。修多羅如標月。兮",
    "X69n1366_001:0695c14": "指與月之俱忘。四處提撕。四花飛揚。未老掩光返常",
    "X69n1366_001:0695c15": "寂光。此其所以為栢庭之克家。雲公漢章者也。",
    "X69n1366_001:0695c16": "雲谷粹長老(小師請)",
    "X69n1366_001:0695c17": "閒如雲。虗如谷。歲晚一庵。湖山千簇。師資相忘。古靈",
    "X69n1366_001:0695c18": "何必拊背。動靜無間。茶陵空自跌足。一味卷舌冥懷。",
    "X69n1366_001:0695c19": "付與松風度曲。玉几如此抑揚。也是喚么作六。",
    "X69n1366_001:0695c20": "芝巖禪師",
    "X69n1366_001:0695c21": "和氣藹藂芝。觸著變荊棘。笑把凌霄峯信脚踏翻。直",
    "X69n1366_001:0695c22": "得新昌石佛額頭汗出。慈雲峯頂。機用縱橫。凌空駕",
    "X69n1366_001:0695c23": "虗。從其建立。高崙蒼蒼。東湖羃羃。僧繇妙筆亦難傳。",
    "X69n1366_001:0695c24": "絲毫不動成狼藉。咦。",
    "X69n1366_001:0696a01": "照講師",
    "X69n1366_001:0696a02": "口哆眉厖。坐如釘樁。戒香逆風。孤行凌霜。一新受經",
    "X69n1366_001:0696a03": "重其本。三主法社持其綱。此其所以發毫端毗尼藏。",
    "X69n1366_001:0696a04": "而樹末世精進幢者也。",
    "X69n1366_001:0696a05": "南磵果法師",
    "X69n1366_001:0696a06": "氣和色莊。襟度洋洋。雪殘春嶂。月午秋江。峙凌虗金",
    "X69n1366_001:0696a07": "碧兮增飛來小朵之奇觀。發昔人幽潛兮來典午咸",
    "X69n1366_001:0696a08": "和之遺芳。或見或聞。意消心降。若夫奉己淡薄。接物",
    "X69n1366_001:0696a09": "慈詳。不泥文字。不墮平常。此所以為北峯之克家。而",
    "X69n1366_001:0696a10": "於自受用三昧中。合乎性具之宗綱。",
    "X69n1366_001:0696a11": "頤蒙法師",
    "X69n1366_001:0696a12": "癯然容儀。軒然作為。古潛清苕。珠媚蟾輝。筌忘大部",
    "X69n1366_001:0696a13": "兮半點不膠名相。冥通三觀兮一毫不著玄微。石磵",
    "X69n1366_001:0696a14": "付衣。末流蓍龜。山雷山泉兮從教名[打丁+貌]。虗空解講兮",
    "X69n1366_001:0696a15": "其誰知之。",
    "X69n1366_001:0696a16": "山隱居士(作圓頂方袍相)",
    "X69n1366_001:0696a17": "僧之形。人之英。何所作兮畦衣常披。何所說兮玉麈",
    "X69n1366_001:0696a18": "常撗。世情悠悠兮若秋雲之淡。胸次了了兮懸秋月",
    "X69n1366_001:0696a19": "之明。其稟也靈。其施也平。六窻自虗。萬象自呈。斯何",
    "X69n1366_001:0696a20": "人歟。豈不入山林而隱。不濯滄浪而清者耶。",
    "X69n1366_001:0696a21": "樊路分為母陳安人請贊",
    "X69n1366_001:0696a22": "母儀慈淑。閫範持循。善行冰雪。壽骨松椿。雍容堂上",
    "X69n1366_001:0696a23": "兮鳳霞儼儼。羅列堂下兮蘭玉詵詵。厚德陰儲兮留",
    "X69n1366_001:0696a24": "乎弈葉。和氣輯睦兮浹乎鄉鄰。[媲囟+(色巴+囚)]城東之作家兮付",
    "X69n1366_001:0696b01": "佛身於等幻。秉月上之迅機兮應日用而常親。若問",
    "X69n1366_001:0696b02": "其中轉身處。虗空揣出妙無痕。",
    "X69n1366_001:0696b03": "自贊",
    "X69n1366_001:0696b04": "是境不涉。逢緣不借。惡人隨順。喜人凌跨。撥千聖賸",
    "X69n1366_001:0696b05": "語為畫處山川。笑從上發機如巾結兔馬。絲糝弗容",
    "X69n1366_001:0696b06": "留。虗空生柄杷。只今納敗向誰。他罵不如自罵。",
    "X69n1366_001:0696b07": "保福溥長老請贊",
    "X69n1366_001:0696b08": "雲門普。千鈞弩。驀地一發。當陽飲羽。冤有頭兮債有",
    "X69n1366_001:0696b09": "主。",
    "X69n1366_001:0696b10": "法喜涇長老請贊",
    "X69n1366_001:0696b11": "有準繩無捉摸。開口錯商量。鐵蒺[卄/梨]確確。日冷月熱。",
    "X69n1366_001:0696b12": "涇清渭濁。昨夜鳳巢生鸑鷟。",
    "X69n1366_001:0696b13": "集福鑑長老請贊",
    "X69n1366_001:0696b14": "雷轟電馳。寸毫尺釐。全機大用。放下竹篦。突出雲門",
    "X69n1366_001:0696b15": "顧鑑咦。",
    "X69n1366_001:0696b16": "明化惟長老請贊",
    "X69n1366_001:0696b17": "為無所為。益無所益。和氣如春。近傍不得。有時嶮處",
    "X69n1366_001:0696b18": "少機關。拶倒臨濟白拈賊。以冤報冤。其義不忒。",
    "X69n1366_001:0696b19": "溢首座請贊",
    "X69n1366_001:0696b20": "[毯炎+畏][毯炎+畏][毯炎+崔][毯炎+崔]。顒顒昂昂。強出人前。果見乖張。直如劈竹",
    "X69n1366_001:0696b21": "而人罕知其曲圓。如走丸而吾常用其方。聞說我宗",
    "X69n1366_001:0696b22": "甚奇特。當甚多年苕帚樁。明修棧道。暗渡陳倉。出語",
    "X69n1366_001:0696b23": "全無碑記。考賊不用證贓。敢濫稱花木瓜直下兒孫。",
    "X69n1366_001:0696b24": "真所謂米盡到糠。箇樣觜斂。非惟人惡。吾亦自惡。那",
    "X69n1366_001:0696c01": "堪形之丹青。懸之高堂。第一分付斷雲付與丙丁収",
    "X69n1366_001:0696c02": "藏。覆水自來収不得。從教四海沸如湯。",
    "X69n1366_001:0696c03": "西山泳長老請贊",
    "X69n1366_001:0696c04": "馽空雲蔕。補太虗縫。雖在窮相手頭。却要因人發用。",
    "X69n1366_001:0696c05": "等閒撞著箇冤家。活脫臨時看拈弄。",
    "X69n1366_001:0696c06": "棲真身長老請贊",
    "X69n1366_001:0696c07": "我無我。柰這箇。眨得眼。話已墮。翻轉面皮。放人不過。",
    "X69n1366_001:0696c08": "槌碎連城之璧。大肆秦人之禍。",
    "X69n1366_001:0696c09": "梨洲戒長老請贊",
    "X69n1366_001:0696c10": "相牽相引。自拈自弄。賺正因人。變滅胡種。業在其中",
    "X69n1366_001:0696c11": "不自知。九成韶集丹山鳳。",
    "X69n1366_001:0696c12": "小師清默請贊",
    "X69n1366_001:0696c13": "直如鈎。曲如弦。拍盲使去。罔測其然。不解深跧。強出",
    "X69n1366_001:0696c14": "人前。默然兮意傳。更待驢年。",
    "X69n1366_001:0696c15": "小師清泰請贊",
    "X69n1366_001:0696c16": "瞥喜瞥嗔。沒頭沒腦。道泰時清。生風起草。等閒相撞。",
    "X69n1366_001:0696c17": "黑漆竹篦劈面來。無禪可談。三寸舌頭胡亂掃。九九",
    "X69n1366_001:0696c18": "百百。自不知老。稱為臨濟兒孫。頑石何曾是寶。",
    "X69n1366_001:0696c19": "小師清瑞請贊",
    "X69n1366_001:0696c20": "萎萎蕤蕤。[(└@米)/大][(└@米)/大]結結。自把不定。人多不悅。一味從空",
    "X69n1366_001:0696c21": "架空。知他有何所說。養子緣迷子訣。六月炎炎飄瑞",
    "X69n1366_001:0696c22": "雪。",
    "X69n1366_001:0696c23": "偈頌",
    "X69n1366_001:0696c24": "壽平章秋壑師相",
    "X69n1366_001:0697a01": "稽首毗盧法身主。三身一體圓滿覺。曼殊室利大智",
    "X69n1366_001:0697a02": "海。普賢清淨行願門。大慈悲父觀世音。信住行向地",
    "X69n1366_001:0697a03": "等妙。五十三位善知識。權實擁護天龍神。慈威加被",
    "X69n1366_001:0697a04": "儼在上。鑑茲贊祝日行空。癸酉仲秋之八日。定光金",
    "X69n1366_001:0697a05": "地產異人。自威音前秉正因。向靈山上受記莂。優鉢",
    "X69n1366_001:0697a06": "孕奇時一現。昴宿騰精瑞兩間。千靈嘉會當其時",
    "X69n1366_001:0697a07": "　君臣道合若符節。昇平規模愈持重。呼吸變故常鎮",
    "X69n1366_001:0697a08": "浮。身徇國難入重險。手扶　日轂陞中天。遠夷縮縮",
    "X69n1366_001:0697a09": "憚威略。生民熈熈安袵席。　嗣皇矜式尊為師。萬彚",
    "X69n1366_001:0697a10": "仰戴恃為命。佛法流行明盛世。持世護法端有憑。二",
    "X69n1366_001:0697a11": "千年後視今日。二千年前等無異。如來慧命期永續。",
    "X69n1366_001:0697a12": "眾生正信當不斷。整頓乾坤大力量。安樂黎庶大福",
    "X69n1366_001:0697a13": "德。我此伽藍鄮嶺東。釋尊舍利所鎮臨。即茲吉祥殊",
    "X69n1366_001:0697a14": "勝地。袞繡光儀立壽祠。穰穰緇侶方儼集。鐘鼓梵唄",
    "X69n1366_001:0697a15": "何所祝。萬象舌頭悉稱壽。寶塔顯為舒瑞光。昔阿育",
    "X69n1366_001:0697a16": "王造佛塔。其數滿八萬四千。一塔該八萬四千。八萬",
    "X69n1366_001:0697a17": "四千同一塔。八萬四千妙吉祥。八萬四千妙殊勝。願",
    "X69n1366_001:0697a18": "均吉祥與殊勝。散作壽域無邊春。",
    "X69n1366_001:0697a19": "題覺心居士轉物軒",
    "X69n1366_001:0697a20": "兩沼灩寒碧。一堂納寬閒。高柳逢春新翠展。寒梅霽",
    "X69n1366_001:0697a21": "雪清香繁。好本栽培常爛熳。四序芳馨看互換。雜華",
    "X69n1366_001:0697a22": "境徧剎塵中。十波羅蜜更主伴。覺心隱几隨彷徉。六",
    "X69n1366_001:0697a23": "用俱妙無可降。跏趺不語亦不默。篆煙一縷春晝長。",
    "X69n1366_001:0697a24": "釋迦老子何所見。教譚三百皆方便。就中一處最親",
    "X69n1366_001:0697b01": "切。轉物不為物所轉。此堂物物元無殊。隨人受用有",
    "X69n1366_001:0697b02": "親疎。塵塵攝入大毗盧。應笑本來物無轉亦無。",
    "X69n1366_001:0697b03": "人我擔",
    "X69n1366_001:0697b04": "分人分我謾多端。一串黃金鎻骨寒。善賈何曾停死",
    "X69n1366_001:0697b05": "貨。明明擔出與人看。",
    "X69n1366_001:0697b06": "示錦屏趙高士",
    "X69n1366_001:0697b07": "真游誰管客程賒。閬苑春風幾度花。若會粟中藏世",
    "X69n1366_001:0697b08": "界。寥陽不是玉皇家。",
    "X69n1366_001:0697b09": "性空",
    "X69n1366_001:0697b10": "萬有俱該等太虗。更須拈却趙州無。如今若欲知端",
    "X69n1366_001:0697b11": "的。舜若新添頷下鬚。",
    "X69n1366_001:0697b12": "絕詮",
    "X69n1366_001:0697b13": "虗空講得四花飛。大地山河總發機。碧眼黃頭無處",
    "X69n1366_001:0697b14": "覓。是中元不動唇皮。",
    "X69n1366_001:0697b15": "日本仙侍者歸國",
    "X69n1366_001:0697b16": "三應聲中密意通。分明飯布裹春風。休論親切不親",
    "X69n1366_001:0697b17": "切。巨舶回程至海東。",
    "X69n1366_001:0697b18": "道者復幹接待",
    "X69n1366_001:0697b19": "旋營屋子嵌雲山。舊日靈泉氣象還。但有過門教歇",
    "X69n1366_001:0697b20": "去。誰云道者少機關。",
    "X69n1366_001:0697b21": "日者王振齋",
    "X69n1366_001:0697b22": "言口談天有振齋。五行曾不涉安排。小軒對坐似無",
    "X69n1366_001:0697b23": "語。幾度晴雲過斷厓。",
    "X69n1366_001:0697b24": "賀大淵自資福住白雲",
    "X69n1366_001:0697c01": "者邊颺下舀溪杓。鈯斧又移深處山。說與白雲門外",
    "X69n1366_001:0697c02": "客。相逢莫作舊時看。",
    "X69n1366_001:0697c03": "病中送湛侍者之京",
    "X69n1366_001:0697c04": "別我從容藥鼎邊。迢迢京路紫霞連。重提藥病相治",
    "X69n1366_001:0697c05": "句。却道親依已五年。",
    "X69n1366_001:0697c06": "示沙彌",
    "X69n1366_001:0697c07": "維衛芳騰蔓愈滋。花花葉葉轉芬披。鄮峯酷烈較些",
    "X69n1366_001:0697c08": "子。曇萼翻成鐵蒺[卄/梨]。",
    "X69n1366_001:0697c09": "示林侍者",
    "X69n1366_001:0697c10": "點墨如將當己長。分明白飯糝椒薑。出門相送都無",
    "X69n1366_001:0697c11": "說。堂下秋花自吐香。",
    "X69n1366_001:0697c12": "晦機",
    "X69n1366_001:0697c13": "舌上雷轟一默間。纖塵不動鼓波瀾。拈花會上人無",
    "X69n1366_001:0697c14": "數。輸與頭陀一破顏。",
    "X69n1366_001:0697c15": "沙彌付衣",
    "X69n1366_001:0697c16": "鷲嶺將何付飲光。十成綿密轉乖張。鄮峯恁麼不恁",
    "X69n1366_001:0697c17": "麼。尺線單絲自短長。",
    "X69n1366_001:0697c18": "吳道人求語回庵",
    "X69n1366_001:0697c19": "東遊何見便還西。覓我伽陀要指迷。領取庵頭好消",
    "X69n1366_001:0697c20": "息。冬蔬經雨翠交畦。",
    "X69n1366_001:0697c21": "小佛事",
    "X69n1366_001:0697c22": "燈殿主火",
    "X69n1366_001:0697c23": "識得佛去處。燈非日月明。機先忘正位。古殿綠苔生。",
    "X69n1366_001:0697c24": "有口如啞。有眼如盲。正好[拚ㄙ+ㄊ]身入火坑。",
    "X69n1366_001:0698a01": "心莊主火",
    "X69n1366_001:0698a02": "將心來為汝安。家產已遭籍沒。覓心了不可得。不知",
    "X69n1366_001:0698a03": "身在帝鄉。將錯就錯。死路活行。闊角泥牛火裏耕。",
    "X69n1366_001:0698a04": "晝上座火",
    "X69n1366_001:0698a05": "究明己躬。不間昏晝。捱到力盡神疲。直下死生關透。",
    "X69n1366_001:0698a06": "透後如何。舜若多神暗點頭。勝熱婆羅開笑口。",
    "X69n1366_001:0698a07": "宗副寺火",
    "X69n1366_001:0698a08": "智不到處。作麼生宗。翻轉鐵面具。撒却筭子筒。窮則",
    "X69n1366_001:0698a09": "變。變則通。南山燒火北山紅。",
    "X69n1366_001:0698a10": "恭正二上座入塔",
    "X69n1366_001:0698a11": "指骨云。一箇是蘇州恭上座。一箇是泉州正上座。正",
    "X69n1366_001:0698a12": "者聖諦不為。恭者平欺達磨。一等有些骨肋。守住翻",
    "X69n1366_001:0698a13": "成死禍。拊骨云。疊疊湖山煙翠鎻。",
    "X69n1366_001:0698a14": "祖剛淨人火",
    "X69n1366_001:0698a15": "以剛制柔。以柔用剛。黃梅夜半。米盡到糠。死眼忽開。",
    "X69n1366_001:0698a16": "本來無物。擲下火把云。三昧現前。臭煙蓬[火*孛]。",
    "X69n1366_001:0698a18": "物初和尚語錄(終)"
}