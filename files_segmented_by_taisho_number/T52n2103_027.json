{
    "T52n2103_027:0303c09": "廣弘明集誡功篇序第二十七卷",
    "T52n2103_027:0303c11": "大唐西明寺沙門釋道宣撰",
    "T52n2103_027:0303c12": "序",
    "T52n2103_027:0303c13": "之舟艥者也。若乘戒舟鼓以慈棹。而不能橫",
    "T52n2103_027:0303c14": "截風濤遠登彼岸者。無此理也。故正教雖多",
    "T52n2103_027:0303c15": "一戒而為行本。其由出必由戶。何莫由斯戒",
    "T52n2103_027:0303c16": "矣。是以創起道意先識斯門。於諸心境籌度",
    "T52n2103_027:0303c17": "懷行。其狀如何。故論云。夫受戒者慈悲為務。",
    "T52n2103_027:0303c18": "於三千界內萬億日。月上至非想下及無間。",
    "T52n2103_027:0303c19": "所有生類並起慈心不行殺害。或盡形命或",
    "T52n2103_027:0303c20": "至成佛。長時類通統周法界。此一念善。功滿",
    "T52n2103_027:0303c21": "虛空。其德難量。惟佛知際。不殺既爾。餘業例",
    "T52n2103_027:0303c22": "然。由斯戒德故能遠大。所以上天下地幽顯",
    "T52n2103_027:0303c23": "聖賢。莫不憑祖此緣用為基趾。經不云乎。戒",
    "T52n2103_027:0303c24": "如大地。生成住持。出有心發。是曰生也。聖道",
    "T52n2103_027:0303c25": "良資。是曰成也。法延六萬。是曰住也。保任",
    "T52n2103_027:0303c26": "三業。是曰持也。諸餘善法蓋闕此功。有入此",
    "T52n2103_027:0303c27": "門便稱聖種。乖斯妄立是謂凡流。長沒苦海",
    "T52n2103_027:0303c28": "出濟無日。自法移東夏千齡過半。在魏嘉平",
    "T52n2103_027:0303c29": "方聞戒法。自爾迄今道俗流布。然大聖垂教",
    "T52n2103_027:0304a01": "知機厥先故使俗士憲章則有具有缺。道人",
    "T52n2103_027:0304a02": "律儀有小有大。所以五戒八戒隨量制開對",
    "T52n2103_027:0304a03": "境無非。戒科約分任其力用。是謂接俗之",
    "T52n2103_027:0304a04": "化。不可定其時緣。出家據道異於俗流。備足",
    "T52n2103_027:0304a05": "時緣無開階級。雖復位分大小。兩學就行齊",
    "T52n2103_027:0304a06": "均上下。五眾約過品類乃殊。結正同存一戒。",
    "T52n2103_027:0304a07": "戒者警也。常御在心。清信所存聞諸視聽。故",
    "T52n2103_027:0304a08": "撮舉數四。知奉法之有人焉。",
    "T52n2103_027:0304a09": "7 誡功篇梁代弘明集誡功篇錄",
    "T52n2103_027:0304a10": "唐廣弘明集誡功篇錄二十七",
    "T52n2103_027:0304a11": "晉沙門釋慧遠與劉遺民書梁元帝與蕭",
    "T52n2103_027:0304a12": "諮議等書梁簡文與湘東王書陳律師",
    "T52n2103_027:0304a13": "曇瑗與朝士書陳沙門釋慧津與瑗律師",
    "T52n2103_027:0304a14": "書并答隋煬帝與智者顗禪師書隋煬",
    "T52n2103_027:0304a15": "帝受菩薩大戒文隋智者師與煬帝書",
    "T52n2103_027:0304a16": "唐終南山釋氏統略齊文宣淨行法門",
    "T52n2103_027:0304a17": "1 與隱士劉遺民等書(二七)與隱士劉遺民等書",
    "T52n2103_027:0304a18": "晉廬山釋慧遠",
    "T52n2103_027:0304a19": "彭城劉遺民。以晉太元中。除宜昌柴桑二縣",
    "T52n2103_027:0304a20": "令值廬山靈邃。足以往而不反。遇沙門釋慧",
    "T52n2103_027:0304a21": "遠。可以服膺。丁母憂去職入山。遂有終焉之",
    "T52n2103_027:0304a22": "志。於西林㵎北。別立禪坊。養志閑處。安貧",
    "T52n2103_027:0304a23": "不營貨利。是時閑退之士輕舉而集者。若宗",
    "T52n2103_027:0304a24": "炳張野周續之雷次宗之徒。咸在會焉。遺民",
    "T52n2103_027:0304a25": "與群賢遊處。研精玄理。以此永日。遠乃遺其",
    "T52n2103_027:0304a26": "書曰。每尋疇昔遊心世典。以為當年之華宛",
    "T52n2103_027:0304a27": "也。及見老莊便悟名教是應變之虛談耳。以",
    "T52n2103_027:0304a28": "今而觀。則知沈冥之趣。豈得不以佛理為先。",
    "T52n2103_027:0304a29": "苟會之有宗。則百家同致。君諸人並為如來",
    "T52n2103_027:0304b01": "賢弟子也。策名神府為日已久。徒積懷遠之",
    "T52n2103_027:0304b02": "興。而乏因籍之資。以此永年。豈所以勵其宿",
    "T52n2103_027:0304b03": "心哉。意謂六齋日。宜簡絕常務專心空門。然",
    "T52n2103_027:0304b04": "後津寄之情篤。來生之計深矣。若染翰綴文。",
    "T52n2103_027:0304b05": "可託興於此。雖言生於不足。然非言無以暢",
    "T52n2103_027:0304b06": "一詣之感。因驥之喻。亦何必遠寄古人。於",
    "T52n2103_027:0304b07": "是。山居道俗日加策勵。遺民精勤偏至。具",
    "T52n2103_027:0304b08": "持禁戒宗張等所不及。專念禪坐始涉半年。",
    "T52n2103_027:0304b09": "定中見佛。行路遇像佛於空現光照天地皆",
    "T52n2103_027:0304b10": "作金色。又披袈裟在寶池浴。出定已請僧讀",
    "T52n2103_027:0304b11": "經。願速捨命。在山一十五年。自知亡日。與眾",
    "T52n2103_027:0304b12": "別已都無疾苦。至期西面端坐。斂手氣絕。年",
    "T52n2103_027:0304b13": "五十有七。先作篤終誡曰。皇甫謐遺論佩孝",
    "T52n2103_027:0304b14": "經。示不忘孝道。蓋似有意小兒之行事。今即",
    "T52n2103_027:0304b15": "土為墓。勿用棺槨。子雍從之。周續之等。築室",
    "T52n2103_027:0304b16": "相次。各有芳績。如別所云。",
    "T52n2103_027:0304b17": "2 與蕭諮議等書(二七)與蕭諮議等書梁元帝",
    "T52n2103_027:0304b18": "蓋聞。圓光七尺。上映真珠之雲。面門五色。旁",
    "T52n2103_027:0304b19": "臨珊瑚之地。化為金案。奪麗水之珍。變同珂",
    "T52n2103_027:0304b20": "雪。高玄霜之彩。豈不有機則感。感而遂通。有",
    "T52n2103_027:0304b21": "神則智。智而必斷。故碧玉之樓升堂未易。",
    "T52n2103_027:0304b22": "紫紺之殿入室為難。必須五根之信以信為",
    "T52n2103_027:0304b23": "首。六度之檀以檀為上。故能捨財從信去有",
    "T52n2103_027:0304b24": "即空。率斯而談。良可知矣。竊以瑞像放光倏",
    "T52n2103_027:0304b25": "將旬日。蹈舞之深形於寤寐。抃躍之誠結於",
    "T52n2103_027:0304b26": "興寢。稍覺十字之蒸。嗤何曾之饌。五鼎之味",
    "T52n2103_027:0304b27": "笑主偃之辭。黿羹麟脯空聞其說。羊酪猩脣",
    "T52n2103_027:0304b28": "曷足云也。困于酒食。未若過中不餐。螺蚳登",
    "T52n2103_027:0304b29": "爼。豈及春蔬為淨。欲吾子三日潔齋。自寅",
    "T52n2103_027:0304c01": "至戌一中而已。自有米如玉銳鹽類虎形。",
    "T52n2103_027:0304c02": "雲夢之芹遼東之藻。十斤之梨千樹之橘。青",
    "T52n2103_027:0304c03": "筍紫薑固栗霜棗適口充腸無索不獲。八功",
    "T52n2103_027:0304c04": "德水並入法流。四王俱至偕讓弘道。同志為",
    "T52n2103_027:0304c05": "友。豈不盛歟。蕭繹疏。",
    "T52n2103_027:0304c06": "3 答湘東王書(二七)答湘東王書梁簡文",
    "T52n2103_027:0304c07": "十八日晚。於華林閤外省中。得弟九月一日",
    "T52n2103_027:0304c08": "書。甚慰懸想。秋節淒清比如常也。州事多",
    "T52n2103_027:0304c09": "少無足疲勞。濠梁之氣不異恒日。差盡怡悅",
    "T52n2103_027:0304c10": "時有樂事。遊士文賓比得談賞。終宴追隨何",
    "T52n2103_027:0304c11": "如近日。注漢功夫轉有次第。思見此書有甚",
    "T52n2103_027:0304c12": "飢惄。吾蒙受菩薩禁戒簉預大士。此十二日",
    "T52n2103_027:0304c13": "便於東城私懺。十七日旦早入寶雲。璧門照",
    "T52n2103_027:0304c14": "日銅龍吐霧。紅泉含影青蓮吐芳。法侶成群",
    "T52n2103_027:0304c15": "金山滿座。身心快樂得未曾有。昨旦平等寺",
    "T52n2103_027:0304c16": "法會。中後無礙受持。天儀臨席󱠶容親證拜",
    "T52n2103_027:0304c17": "伏雖多疲勞頓遣。剃頂之時此心特至。心口",
    "T52n2103_027:0304c18": "自謀併欲剪落。無疑馬援遣蝨之談。不辭應",
    "T52n2103_027:0304c19": "氏赤壺之諷。僧璡典議不異昔日。竟日問璡",
    "T52n2103_027:0304c20": "殊均子路。探鉤取名名曰因理。皇情印可今",
    "T52n2103_027:0304c21": "便奉行。昨脯後方還所住。徐摛庾吾羗恒",
    "T52n2103_027:0304c22": "日夕。鏡遠在直。時來左右但不得倜儻殊異。",
    "T52n2103_027:0304c23": "盤桓之時稍習節文。欲避酒泉之職。尹王相",
    "T52n2103_027:0304c24": "去。既爾彌申欵對。臨汝矦比多屬疾。來宮",
    "T52n2103_027:0304c25": "小稀。其間信使差得不簡曄。兼詹事暕為",
    "T52n2103_027:0304c26": "洗馬時申話言數語。論辨向之。侯東撫復成",
    "T52n2103_027:0304c27": "離闊。衡山九嶷尋應引邁。臨岐有歎望水興",
    "T52n2103_027:0304c28": "嗟。但吾自至都已來。意志忽怳。雖開口而",
    "T52n2103_027:0304c29": "笑。不得真樂。不復飲酒垂二十旬。次公醒狂",
    "T52n2103_027:0305a01": "自成無理。知耆艾數信述吾經過。適憶途遵",
    "T52n2103_027:0305a02": "江夏路出西浮。日月易來已涉秋暮。而韋述",
    "T52n2103_027:0305a03": "有長沮之弊。必笑之災。術異葛仙形均荀序。",
    "T52n2103_027:0305a04": "第復資其糧餼。特為經營。轉禍為福事均北",
    "T52n2103_027:0305a05": "叟。分別已來每增慨憶。歎因月積想逐時旋。",
    "T52n2103_027:0305a06": "每有西卸事同撫䏶。相見之期未知何日。瞻",
    "T52n2103_027:0305a07": "言玉嶺靜對金關。懷勞之深未常弭歇。善自",
    "T52n2103_027:0305a08": "保惜。反此不多。綱疏。",
    "T52n2103_027:0305a09": "4 與梁朝士書(二七)與梁朝士書瑗律師",
    "T52n2103_027:0305a10": "光宅寺曇瑗白。竊惟至人垂誨各赴機權。故",
    "T52n2103_027:0305a11": "外設約事三千。內陳律儀八萬。誠復楷訓異",
    "T52n2103_027:0305a12": "門無非懲惡。孔定刑辟以詰姦宄。釋敷羯磨",
    "T52n2103_027:0305a13": "用擯違法。二聖分教別有司存。頃見僧尼。有",
    "T52n2103_027:0305a14": "事每越訟公府。且內外殊揆科例不同。或內",
    "T52n2103_027:0305a15": "律為輕外制成重。或內法為重外網更輕。凡",
    "T52n2103_027:0305a16": "情僶俛肆其阿便。若苟欲利己。則捨內重而",
    "T52n2103_027:0305a17": "附外輕。若在陷他。則棄內輕。而依外重。非唯",
    "T52n2103_027:0305a18": "穢黷時宰。便為頓乖理制。幸屬明令公匡弼",
    "T52n2103_027:0305a19": "社稷和爕陰陽。舟檝大乘柱石三寶。遐邇向",
    "T52n2103_027:0305a20": "風白黑斯慶。貧道忝居僧例。頗曾採習毘",
    "T52n2103_027:0305a21": "尼。累獲僧曹送事訪律。詳決尋佛具切誡。",
    "T52n2103_027:0305a22": "國有憲章。絓僧家諍執。未審依何折斷。謹致",
    "T52n2103_027:0305a23": "往牒佇奉還旨。庶成約法永用遵模。釋曇瑗",
    "T52n2103_027:0305a24": "呈。",
    "T52n2103_027:0305a25": "5 與瑗律師書(二七)與瑗律師書并答釋慧津",
    "T52n2103_027:0305a26": "慧津和南竊聞尋師萬日以禮見知。而津伏",
    "T52n2103_027:0305a27": "奉未淹。過蒙優接。昔鄒陽上書。乃可引為上",
    "T52n2103_027:0305a28": "客。宋玉陳賦則賜以良田。且復康會來吳。",
    "T52n2103_027:0305a29": "才堪師表。摩騰入漢。行合律儀者哉。故知道",
    "T52n2103_027:0305b01": "寄人弘。德不孤立。儔今訪古並非其例。豈可",
    "T52n2103_027:0305b02": "虛佩寵靈坐安隆渥。便是名踰分外譽超身",
    "T52n2103_027:0305b03": "表。但法輪初啟。請業者如雲。非直四海同風",
    "T52n2103_027:0305b04": "天下慕義。遂令負笈之徒排肩自遠。歸仁之",
    "T52n2103_027:0305b05": "士繼踵來儀。華陰成市曾何足云。舉袂如帷。",
    "T52n2103_027:0305b06": "豈得獨高前代。況乃闡禪定之初門。開智慧",
    "T52n2103_027:0305b07": "之燈炬。信實傾河倒海宣說不窮。先進者陷",
    "T52n2103_027:0305b08": "於金城。後生者摧其利齒。可號熏修戒善。能",
    "T52n2103_027:0305b09": "令十地瓔珞守持身行。則使八正莊嚴允穆",
    "T52n2103_027:0305b10": "聖凡叶和幽顯。加有懷鉛握錐之好。聚螢流",
    "T52n2103_027:0305b11": "麥之勤。或剖蜯求珠。開河出寶。而慧津一",
    "T52n2103_027:0305b12": "介無取。內外靡聞。學謝懸鍾言慚散粉。同",
    "T52n2103_027:0305b13": "斯曲木空廁直蘭。類此蒹葭謬參玉樹。乃知",
    "T52n2103_027:0305b14": "滄溟汪濊。不待豪滴之珠。華嶽穹崇。寧俟",
    "T52n2103_027:0305b15": "遊塵之壤。譬茲秋鳳如彼春林。墜獨葉不預",
    "T52n2103_027:0305b16": "百枝。落一毛何關六翮。正言身名仰委觸途",
    "T52n2103_027:0305b17": "憑累。區區寸誠喻如皎日。不意三邊有務四",
    "T52n2103_027:0305b18": "郊多壘。致使虧替講筵請益成廢及言悲鯁",
    "T52n2103_027:0305b19": "寧可具披。所冀難靜障除更敦諮受。不任戀",
    "T52n2103_027:0305b20": "結。行遣祇承。慧津和南。",
    "T52n2103_027:0305b21": "瑗律師答瑗律師答",
    "T52n2103_027:0305b22": "信來枉告良用憮然。余學慚技癢人非准",
    "T52n2103_027:0305b23": "的。中雖曾講授不異管內𨶳天。豈足作範後",
    "T52n2103_027:0305b24": "昆踵武前哲。蓋身疾弗瘳門人引去。一師盛",
    "T52n2103_027:0305b25": "業廢而莫傳。五十之年忽焉將至。長夜永懷",
    "T52n2103_027:0305b26": "惆悵何已。未有好事者日相請逼。遂以罷老",
    "T52n2103_027:0305b27": "復成自勵。如法師數子本出名家。洛下奇才",
    "T52n2103_027:0305b28": "當今利齒。必欲探覈論部任持律藏。方為美",
    "T52n2103_027:0305b29": "器日見絕塵。復有海表奇僧聚中開士。皆學",
    "T52n2103_027:0305c01": "無常師。不遠而至訪道質疑。足稱一時之樂。",
    "T52n2103_027:0305c02": "不意胡兵犯蹕虜馬飲江。塔廟焚如義徒道",
    "T52n2103_027:0305c03": "殣。即日京華故老倚席不談乃復爰訪幽痾。",
    "T52n2103_027:0305c04": "令其訓導久廢無次。何以誨人。故乃荊棘生",
    "T52n2103_027:0305c05": "乎口中。雌黃謬於舌杪矣。煎水求氷未足為",
    "T52n2103_027:0305c06": "喻。佇能近顧方陳寸欵。瑗白。",
    "T52n2103_027:0305c07": "7 隋煬帝於天台山顗禪師所受菩薩戒文(二七)隋煬帝於天台山顗禪師所受菩薩戒文",
    "T52n2103_027:0305c08": "弟子基承積善生長皇家。庭訓早趨貽教夙",
    "T52n2103_027:0305c09": "漸。福履攸臻妙機頓悟。恥崎嶇於小徑。希",
    "T52n2103_027:0305c10": "優遊於大乘。笑息止於化城。誓舟航於彼岸。",
    "T52n2103_027:0305c11": "開士萬行戒善為先。菩薩十受專持最上。喻",
    "T52n2103_027:0305c12": "立宮室先必基趾。徒架虛空終不能成。孔",
    "T52n2103_027:0305c13": "老釋門咸資鎔鑄。不有軌儀孰將安仰。誠復",
    "T52n2103_027:0305c14": "能仁奉為和上。文殊冥作闍梨。而必藉人",
    "T52n2103_027:0305c15": "師顯傳聖授。自近之遠感而遂通。波崙罄髓",
    "T52n2103_027:0305c16": "於無竭。善財亡身於法界。經有明文非徒臆",
    "T52n2103_027:0305c17": "說。深信佛語幸遵時導。",
    "T52n2103_027:0305c18": "禪師佛法龍象。戒珠圓淨定水清澄。因靜發",
    "T52n2103_027:0305c19": "慧安無礙辯。先物後己謙挹成風。名稱遠聞",
    "T52n2103_027:0305c20": "眾所知識。弟子所以虔誠遙注命檝遠迎。每",
    "T52n2103_027:0305c21": "慮緣差值諸留難。亦既至止心路豁然。及披",
    "T52n2103_027:0305c22": "雲霧即銷煩惱。以年月日。於揚州金誠設千",
    "T52n2103_027:0305c23": "僧會。敬受菩薩戒。戒名為孝。亦名制止。方便",
    "T52n2103_027:0305c24": "智度歸宗奉極作大莊嚴。同如來慈普諸佛",
    "T52n2103_027:0305c25": "愛等視四生猶如一子。云云。既受戒己。便",
    "T52n2103_027:0305c26": "舉法名。詺帝為總持菩薩也。帝頂受已白曰。",
    "T52n2103_027:0305c27": "大師禪慧內融導之以法澤。可奉名為智者。",
    "T52n2103_027:0305c28": "斯同梁高舉約法師之徽號矣。",
    "T52n2103_027:0305c29": "8 天台智者禪師與煬帝書(二七)天台智者禪師與煬帝書",
    "T52n2103_027:0306a01": "文多不載備所撰續高僧傳。",
    "T52n2103_027:0306a02": "統略淨住子淨行法門序統略淨住子淨行法門序",
    "T52n2103_027:0306a03": "終南太一山釋氏",
    "T52n2103_027:0306a04": "夫淨住之來。其流尚矣。祖述法王開化道達",
    "T52n2103_027:0306a05": "之方。統引群生履信成濟之務也。是以正法",
    "T52n2103_027:0306a06": "存沒畢乘信毀之功。神用昏明終藉惰勤之",
    "T52n2103_027:0306a07": "力。竊開輪王興運肇於有劫之初。法主膺期",
    "T52n2103_027:0306a08": "開於濁域之始。其故何耶。良有以也。諒由",
    "T52n2103_027:0306a09": "淳薄結於夙心。故使機感隆於視聽。自教流",
    "T52n2103_027:0306a10": "震土六百餘年。道俗崇仰其蹤可悉。至於知",
    "T52n2103_027:0306a11": "機明略弘贊被時。垂清範於遺黎。導成規於",
    "T52n2103_027:0306a12": "得信者。斯文在斯。可宗鏡矣。昔南齊司徒竟",
    "T52n2103_027:0306a13": "陵王文宣公蕭子良者。崇仰釋宗深達至教。",
    "T52n2103_027:0306a14": "注釋經論鈔略詞理。掩邪道而闢正津。弘",
    "T52n2103_027:0306a15": "一乘而揚七眾。世稱筆海。時號智山。或通",
    "T52n2103_027:0306a16": "夢於獨尊。諡天王之嘉稱。或冥授於經唄。傳",
    "T52n2103_027:0306a17": "神度之英。規其德難詳輒從蓋闕。以齊永明",
    "T52n2103_027:0306a18": "八年。感夢東方普光世界天王如來樹立淨住",
    "T52n2103_027:0306a19": "淨行法門。因其開衍。言淨住者。即布薩之翻",
    "T52n2103_027:0306a20": "名。布薩天言。淨住人語。或云增進。亦稱長養",
    "T52n2103_027:0306a21": "通道及俗俱稟修行。所謂淨身口意。如戒而",
    "T52n2103_027:0306a22": "住。故曰淨住也。子者紹繼為義。以三歸七眾",
    "T52n2103_027:0306a23": "制御情塵善根增長紹續佛種。故曰淨住子",
    "T52n2103_027:0306a24": "也。言淨行法門者。以諸業淨所以化行於世。",
    "T52n2103_027:0306a25": "了諸法門。故有性相差別。始於懷鉛終於絕",
    "T52n2103_027:0306a26": "筆。凡經七旬兩帙都了。遂開筵廣第盛集英",
    "T52n2103_027:0306a27": "髦。躬處元座談敘宗致。十眾雲合。若赴華陰",
    "T52n2103_027:0306a28": "之墟。四部激揚。同謁靈山之會。咸曰。聞所未",
    "T52n2103_027:0306a29": "聞。清心傾耳。故江表通德體道乘權。綜而習",
    "T52n2103_027:0306b01": "之用開靈府。陳平隨統被及關河。傳度不虧",
    "T52n2103_027:0306b02": "備于藏部。後進學寡識昧。前修曾不披尋。",
    "T52n2103_027:0306b03": "任情抑斷號曰偽經。相從捐擲。斯徒眾矣。可",
    "T52n2103_027:0306b04": "為悲夫。余以暇景試括檢之。文寔精華理存",
    "T52n2103_027:0306b05": "信本矣。故知今所學教全是師心。心何可師",
    "T52n2103_027:0306b06": "一至如此。是以智度論云。佛滅度後凡所製",
    "T52n2103_027:0306b07": "述弘贊佛經者。並號阿毘達磨。即十二部經",
    "T52n2103_027:0306b08": "之所攝也。聖教明訣理絕凡謀。但以初學或",
    "T52n2103_027:0306b09": "昧未能瞻及。輒又隱括略成一卷。撮梗概之",
    "T52n2103_027:0306b10": "貞明。摘扶疎之茂美。足以啟初心之跬步。標",
    "T52n2103_027:0306b11": "後銳之前縱。又圖而贊之廣于寺壁。庶使愚",
    "T52n2103_027:0306b12": "智齊曉識信牢強。萬載之道遐開。七眾之基",
    "T52n2103_027:0306b13": "成立。敬而信者是稱淨行之人。宗而行之不",
    "T52n2103_027:0306b14": "亡淨住之目。貽厥諸友知其意焉。",
    "T52n2103_027:0306b15": "9 淨住子淨行法(二七)淨住子淨行法南齊文宣公",
    "T52n2103_027:0306b16": "1 皇覺辨德門皇覺辨德門第一",
    "T52n2103_027:0306b17": "九十六種道而佛道為最上勝者。非無其義。",
    "T52n2103_027:0306b18": "夫立名所以表德。非德無以顯名。有名未必",
    "T52n2103_027:0306b19": "具德。有德名非虛唱。是知名有真假。德有虛",
    "T52n2103_027:0306b20": "實。豈可道俗混同竊名假實而不辨析者乎。",
    "T52n2103_027:0306b21": "今覩殊教異軌分衢舛迹。未嘗不有其名而",
    "T52n2103_027:0306b22": "闕其德。不無其稱而求其用。是知有名無德",
    "T52n2103_027:0306b23": "者外道也。有德有名者佛道也。譬若濟海託",
    "T52n2103_027:0306b24": "舟踐途寄足。故經云。直心是道場。無虛假",
    "T52n2103_027:0306b25": "故。發行是道場。能辨事故。如是四弘六度",
    "T52n2103_027:0306b26": "俱稱道場。藉如此之勝因。獲若斯之妙果。所",
    "T52n2103_027:0306b27": "以解脫去其累般若窮其照。相好表其容法",
    "T52n2103_027:0306b28": "身顯其德。語其至仁則三念齊想。言其自在",
    "T52n2103_027:0306b29": "則無畏獨步。談其累功則十力為用。仰其妙",
    "T52n2103_027:0306c01": "極則不共之法神通方便無量法門。洞達三",
    "T52n2103_027:0306c02": "世了照萬有。卓然明顯英聖超群。故號如來",
    "T52n2103_027:0306c03": "十號具足。既自覺於生死昏夜。又復起於未",
    "T52n2103_027:0306c04": "覺悟者。斯可謂有其名德無不苞。具其美德",
    "T52n2103_027:0306c05": "無不備。故知形端則影直。聲雅則響和。未",
    "T52n2103_027:0306c06": "見貌醜鑒鏡有悅目之華。體矬照水發溢群",
    "T52n2103_027:0306c07": "之觀。書云。不登山無以知天之高。不測水無",
    "T52n2103_027:0306c08": "以知地之厚也。凡如斯之異學。皆漏於佛之",
    "T52n2103_027:0306c09": "大道矣。故經云。世間亦有常樂我淨。出世亦",
    "T52n2103_027:0306c10": "有常樂我淨。世間者有名無義。出世者有名",
    "T52n2103_027:0306c11": "有義。故六師結誓經。問佛名德。佛答云。",
    "T52n2103_027:0306c12": "最正覺自得。不染一切法。一切智無畏。自然",
    "T52n2103_027:0306c13": "無師保。至獨無等倫。自獲於正道。如來天人",
    "T52n2103_027:0306c14": "尊。一切智力具。",
    "T52n2103_027:0306c15": "今各既知至德有歸邪正異趣。善惡分逕凡",
    "T52n2103_027:0306c16": "聖路隅。幸得信因果悟非常。順智流入正道。",
    "T52n2103_027:0306c17": "諸賢並能悼川上之不追。悟交臂之潛往。病",
    "T52n2103_027:0306c18": "生滅之無窮。慕我淨之恒樂。凡我咸已仰風",
    "T52n2103_027:0306c19": "餐化割愛辭榮。豈得不懍然增到形命相競",
    "T52n2103_027:0306c20": "者乎。故當清和其性哀愍有形。等心存濟以",
    "T52n2103_027:0306c21": "法惠施。不犯不取有求不逆。常志大乘內外",
    "T52n2103_027:0306c22": "相副。是名具足清淨度門。",
    "T52n2103_027:0306c23": "辨德門頌辨德門頌南齊祕書丞王融",
    "T52n2103_027:0306c24": "紫實昧朱。狂斯濫哲。舛逕揚鏕。分源競枻。",
    "T52n2103_027:0306c25": "麗景或幽。澄舒每缺。水激波生。煙深火滅。情",
    "T52n2103_027:0306c26": "端徒總。理向空蔽。不有明心。誰驅聖轍。",
    "T52n2103_027:0306c27": "2 開物歸信門開物歸信門第二",
    "T52n2103_027:0306c28": "如來愍念眾生愛同一子。何常不以善權方",
    "T52n2103_027:0306c29": "便弘濟益之津乎。所以垂形丈六表現靈儀。",
    "T52n2103_027:0307a01": "隨方應感法身匪一。及其金容託體相好莊",
    "T52n2103_027:0307a02": "嚴。顯發眾生欣樂瞻覩。行則大千震動眾魔",
    "T52n2103_027:0307a03": "慴伏。住則洞達諸定外道歸化。坐則演示方",
    "T52n2103_027:0307a04": "等釋梵諮仰。臥則開一實道三乘稟德。言則",
    "T52n2103_027:0307a05": "三塗靜苦。笑則四生受樂。聞聲者證道。見",
    "T52n2103_027:0307a06": "形者解脫。當此之時。豈不盛哉。今者雖稟精",
    "T52n2103_027:0307a07": "靈昏惑障重。進不覩分衛國城。退不聞八音",
    "T52n2103_027:0307a08": "辯說。將由罪業深厚煩惱牢固。非惟恐不見",
    "T52n2103_027:0307a09": "前佛後佛來聖近賢。深憂惡道無由可絕。發",
    "T52n2103_027:0307a10": "如此意。實有切情之悲。運如是想。不覺痛心",
    "T52n2103_027:0307a11": "之苦。豈容順默使流晏安苦海沈淪沸火而",
    "T52n2103_027:0307a12": "不自拔者乎。當須慷慨懍厲挫情折意生增",
    "T52n2103_027:0307a13": "上心。懺悔滅罪去諸塵累。乃可歸信。自不堅",
    "T52n2103_027:0307a14": "強其志亡身捨命捍勞忍苦銜悲惻愴者。將恐",
    "T52n2103_027:0307a15": "煩惱熾火無由而滅。無明重闇開了未期。譬",
    "T52n2103_027:0307a16": "如牢獄重囚具嬰眾苦抱長枷穿大械。帶金",
    "T52n2103_027:0307a17": "鉗負鐵鎖捶撲其軀。膿瘡穢爛周遍形骸。臭",
    "T52n2103_027:0307a18": "惡纏匝而欲以此狀求見國主貴臣。雖復一",
    "T52n2103_027:0307a19": "心無怠懇誠嘉到。恐升高殿踐玉筵。亦無",
    "T52n2103_027:0307a20": "由而果。假令愍念欲覩為難。何以故。以其具",
    "T52n2103_027:0307a21": "諸罪惡不離苦具故。若去枷脫鎖洗垢嚴服。",
    "T52n2103_027:0307a22": "王不我礙自然而現。今欲歸信亦復如斯。將",
    "T52n2103_027:0307a23": "見如來相好光明者。先當淨身口意洗除心",
    "T52n2103_027:0307a24": "垢。六塵愛染永滅不起。十惡重障淨盡無餘。",
    "T52n2103_027:0307a25": "業累既除表裏俱淨。方可運明想於迦維。標",
    "T52n2103_027:0307a26": "清心於寶剎。去諸塵勞入歸信門。必然仰覩",
    "T52n2103_027:0307a27": "法身無礙。如囚脫枷鎖自然見於王。我今除",
    "T52n2103_027:0307a28": "煩惱亦必覩諸佛。若不如是雖復殷勤倍切。",
    "T52n2103_027:0307a29": "直恐障礙難通。豈可不五體投地如太山崩",
    "T52n2103_027:0307b01": "一心歸信無復疑想。奉為至尊皇太子七廟",
    "T52n2103_027:0307b02": "聖靈龍神八部一切劇苦眾生。敬禮十方一",
    "T52n2103_027:0307b03": "切三世諸佛。求哀懺悔。既悔已後。常行柔",
    "T52n2103_027:0307b04": "軟調和心堪受心不放逸心寂滅心真正心不",
    "T52n2103_027:0307b05": "雜心無貪悋心勝心大心慈悲安樂心善歡",
    "T52n2103_027:0307b06": "喜心度一切心守護眾生心無我所心如來",
    "T52n2103_027:0307b07": "心。發如是等廣勝妙心。專求多聞修離欲定。",
    "T52n2103_027:0307b08": "奉戒清淨念報恩德。常懷悅豫不捨眾生。",
    "T52n2103_027:0307b09": "歸信門頌歸信門頌",
    "T52n2103_027:0307b10": "生浮命舛。識網情違。業雲結影。慧日潛暉。",
    "T52n2103_027:0307b11": "逶迤修道。極夜無歸。登山小魯。汎海難沂。參",
    "T52n2103_027:0307b12": "珉見璧。辯礫知璣。迷其未達。匪正何依。",
    "T52n2103_027:0307b13": "3 滌除三業門滌除三業門第三",
    "T52n2103_027:0307b14": "身口意三禍患之首。故經云。有身則苦生。無",
    "T52n2103_027:0307b15": "身則苦滅。既知其患苦則應挫而滅之。滅苦",
    "T52n2103_027:0307b16": "之要莫過懺悔。懺悔之法。先當潔其心靜其",
    "T52n2103_027:0307b17": "慮端其形整其貌恭其身肅其容內懷慚愧鄙",
    "T52n2103_027:0307b18": "恥外發。書云。禮無不敬。傲不可長。又曰。過",
    "T52n2103_027:0307b19": "而能改是謂無過。經云。於一切眾生敬之如",
    "T52n2103_027:0307b20": "親想。各自省其過。然後懺悔。眾等從無始世",
    "T52n2103_027:0307b21": "界以來至於此生。由於身意造諸苦業。並緣",
    "T52n2103_027:0307b22": "愚癡多違至教。遂乃憍慢懈怠形用不恭。眠",
    "T52n2103_027:0307b23": "坐放逸行動輕傲。或入出僧坊登上堂殿。禮",
    "T52n2103_027:0307b24": "拜旋遶形不卑恭。或於父母師長上中下座",
    "T52n2103_027:0307b25": "善友知識前。服用不端動止乖法。非禮而觀",
    "T52n2103_027:0307b26": "用違體製。或盜三寶財及親屬物一切他有。",
    "T52n2103_027:0307b27": "抄掠強奪。欺誑增減非分相凌。或婬妷恣",
    "T52n2103_027:0307b28": "縱。非時非處。罔隔禽獸。不避親族。或造五逆",
    "T52n2103_027:0307b29": "水火焚澆。攻略坑陷加毒無罪。或剠劓刖刵",
    "T52n2103_027:0307c01": "考掠斫射。傷毀斬截殘害剝裂。屠割炮燒煮",
    "T52n2103_027:0307c02": "炙爛瀹。諸如此罪。或為婬慾。或為財利。或",
    "T52n2103_027:0307c03": "為慳貪。或為癡我。無慚賢愚不愧聖達。今思",
    "T52n2103_027:0307c04": "此過若影隨形。怖懼慚愧悲惻懺悔痛苦懺",
    "T52n2103_027:0307c05": "悔已。有相加害者。從今已去為真善友。生生",
    "T52n2103_027:0307c06": "相向以法示誨。願十方佛特加攝念。悔身業",
    "T52n2103_027:0307c07": "障永更不造。",
    "T52n2103_027:0307c08": "次懺口業。此是患苦之門。禍累之始。書曰。一",
    "T52n2103_027:0307c09": "言可以興邦。一言可以喪國。又曰。言行君子",
    "T52n2103_027:0307c10": "之樞機。樞機一發榮辱之主。經云。不得離間",
    "T52n2103_027:0307c11": "惡口妄言綺語。諂曲華詞構扇狡亂。故知有",
    "T52n2103_027:0307c12": "言之患招報實重。廣如自愛經彰斯業相。又",
    "T52n2103_027:0307c13": "如經云。失命因緣尚不妄語。何況戲笑構扇",
    "T52n2103_027:0307c14": "是非。常以直心懺悔口業。",
    "T52n2103_027:0307c15": "次懺意業。意為身口之本。罪福之門。書云。檢",
    "T52n2103_027:0307c16": "七情務九思。思無邪動必正。七情者喜怒憂",
    "T52n2103_027:0307c17": "懼憎愛惡欲者也。九思者視思明聽思聰色",
    "T52n2103_027:0307c18": "思溫貌思恭言思忠事思敬疑思問忿思難見",
    "T52n2103_027:0307c19": "利思義。此皆所以洗除胸懷去邪務正。經云。",
    "T52n2103_027:0307c20": "不得貪慾瞋恚愚癡邪見。故知萬惡川流事",
    "T52n2103_027:0307c21": "由心造。何以知其然。若瞥緣心起。故口發惡",
    "T52n2103_027:0307c22": "言。言由意顯。便行重罪。今欲緘其言而正其",
    "T52n2103_027:0307c23": "身者。未若先挫其心而次折其意。故經云。制",
    "T52n2103_027:0307c24": "之一處無事不辨。既心會於道。身過不遏而",
    "T52n2103_027:0307c25": "止。意順於理。口失不防而滅。然身口業麁易",
    "T52n2103_027:0307c26": "可抑絕。意造細微難可豁盡。廣如諸經說其",
    "T52n2103_027:0307c27": "相狀。",
    "T52n2103_027:0307c28": "懺悔三業門頌懺悔三業門頌",
    "T52n2103_027:0307c29": "樂由生滅患以身全。業資意造。事假言筌。利",
    "T52n2103_027:0308a01": "衰畢倚。榮辱茲纏。燕驥匪躡。周鍇徒鐫。惑端",
    "T52n2103_027:0308a02": "風緒。愛境旌懸。不勤一至。何階四禪。",
    "T52n2103_027:0308a03": "4 修理六根門修理六根門第四",
    "T52n2103_027:0308a04": "經云。罪無定相。隨因緣造。既是因緣而生。今",
    "T52n2103_027:0308a05": "亦隨因緣而滅。前已懺其重惡。則三業俱明。",
    "T52n2103_027:0308a06": "又欲莊嚴容體。則須六根清淨。固知心之驅",
    "T52n2103_027:0308a07": "役諸識。亦猶君之總策諸臣。故書云。君人者",
    "T52n2103_027:0308a08": "懍乎如朽索之御六馬。言其畏敬御物不及",
    "T52n2103_027:0308a09": "於亡。驗之此事曉然俱了。但以方境森然感",
    "T52n2103_027:0308a10": "發內外。更相因倚構接心識。故經云。心王若",
    "T52n2103_027:0308a11": "正則六臣不邪。須各慚愧制馭根識。如法句",
    "T52n2103_027:0308a12": "經心意品說。昔有道人。河邊學道。但念六塵",
    "T52n2103_027:0308a13": "曾無寧息。龜從河出。水狗將噉龜。龜縮頭尾",
    "T52n2103_027:0308a14": "四脚藏於甲中。不能得便狗去還出。便得入",
    "T52n2103_027:0308a15": "水。道人因悟。我不及龜。放恣六情。不知死",
    "T52n2103_027:0308a16": "至。輪轉五道皆由意根。故須總明六根罪業。",
    "T52n2103_027:0308a17": "我從無始已來。眼根因緣隨逐諸色。見勝美",
    "T52n2103_027:0308a18": "之事。不能修學。見不善之業。隨順履行。獲此",
    "T52n2103_027:0308a19": "雙眼其淨甚少。惟見無慚無恥之色。不見賢",
    "T52n2103_027:0308a20": "聖神通方便作用之色。雖有雙目與盲不異。",
    "T52n2103_027:0308a21": "是大可恥一也。我從無始已來。耳根因緣隨",
    "T52n2103_027:0308a22": "逐外聲。聞說正善信忠勸美。不能修學。反",
    "T52n2103_027:0308a23": "生憤結。聞邪惡事。歡然須行。緣此因故惟聞",
    "T52n2103_027:0308a24": "一切不善音聲。不聞清淨正法之聲。十方諸",
    "T52n2103_027:0308a25": "佛常說妙法。我今不聞生聾不異。是大可恥",
    "T52n2103_027:0308a26": "二也。",
    "T52n2103_027:0308a27": "我從無始已來。鼻根因緣若聞正教戒德妙",
    "T52n2103_027:0308a28": "香。初不樂聞。反生妨礙。聞諸惡欲邪媚之",
    "T52n2103_027:0308a29": "香。深心耽著。由此業故。墮大地獄。生在邊",
    "T52n2103_027:0308b01": "地。不聞賢聖五分之香。不聞三乘四攝等香。",
    "T52n2103_027:0308b02": "使我輪迴常與善隔。是大可恥三也。",
    "T52n2103_027:0308b03": "我從無始已來。舌根因緣造過特多。貪著厚",
    "T52n2103_027:0308b04": "味不淨說法。致此罪緣常淪生死。是大可恥",
    "T52n2103_027:0308b05": "四也。",
    "T52n2103_027:0308b06": "我從無始已來。身根因緣多造眾罪。自重輕",
    "T52n2103_027:0308b07": "他增長癡愛。由此業故。得下賤報。於佛勝緣",
    "T52n2103_027:0308b08": "無由攀附。是大可恥五也。",
    "T52n2103_027:0308b09": "我從無始已來意根因緣備造眾惡。至人經",
    "T52n2103_027:0308b10": "教拔苦出要。心不悕行更生違拒。乃學異論。",
    "T52n2103_027:0308b11": "規圖罪種致無正信。求名求利增長我見。乖",
    "T52n2103_027:0308b12": "僻尤重。臨死之時方悔虛過。此大可恥六也。",
    "T52n2103_027:0308b13": "清淨六根門頌清淨六根門頌",
    "T52n2103_027:0308b14": "傾都麗佳。繞梁之曲。肥馬輕裘。蕙肴芳醁。晦",
    "T52n2103_027:0308b15": "黑滋生。昏嚚競欲。貌蕩魂浮身甘意觸。靈",
    "T52n2103_027:0308b16": "蔡攝根。情葵衛足。蟲草或虞。人何不勗。",
    "T52n2103_027:0308b17": "5 生老病死門生老病死門第五",
    "T52n2103_027:0308b18": "尋夫遠劫已來。三業所纏六根所惑。染愛潤",
    "T52n2103_027:0308b19": "業沈沒迄今。生老病死實為大苦。故經云。一",
    "T52n2103_027:0308b20": "身死壞復受一身。生死無數。盡天下草木斬",
    "T52n2103_027:0308b21": "以為籌。計吾故身不能數矣。所以達人興厭",
    "T52n2103_027:0308b22": "高昇界繫之表。愚夫貪生恒淪死生之獄。故",
    "T52n2103_027:0308b23": "須識過可得長辭。如胞胎經云。眾生受胎。冥",
    "T52n2103_027:0308b24": "冥漠漠狀若浮塵。在胎十月。四十二變識微",
    "T52n2103_027:0308b25": "苦毒楚痛難忍。臭處迫迮劇於牢獄。飢渴寒",
    "T52n2103_027:0308b26": "熱過於餓鬼。母飽急塞母飢悶絕。食冷如氷",
    "T52n2103_027:0308b27": "食熱如火。飲多如漂大海。行急如墮險谷。坐",
    "T52n2103_027:0308b28": "久如土鎮迮。立久如懸廁屋。下熏上壓無時",
    "T52n2103_027:0308b29": "不苦。及將欲生倍復艱難。如赤身赴刃叫聲",
    "T52n2103_027:0308c01": "震裂。雖具此苦復多不全。若一日百日一月",
    "T52n2103_027:0308c02": "十月。或在胞胎墮。落或出生母子喪命。當思",
    "T52n2103_027:0308c03": "此生實是大苦。次思老苦。經云。年耆根熟",
    "T52n2103_027:0308c04": "形變色衰。坐起苦極餘命無幾。涅槃經云。譬",
    "T52n2103_027:0308c05": "如燈炷惟賴膏油。膏油既盡光炷非久。人亦",
    "T52n2103_027:0308c06": "如是。惟賴壯膏。壯膏既盡衰老之炷何得久",
    "T52n2103_027:0308c07": "住。又如折軸無所復用。如遭霜花人不欲視。",
    "T52n2103_027:0308c08": "又經云。是日已過。命亦隨減。如少水魚。斯有",
    "T52n2103_027:0308c09": "何樂。當思此老復為大苦。次思病苦。皆由風",
    "T52n2103_027:0308c10": "寒冷熱食飲不節。四時變改則水石乖扶。況",
    "T52n2103_027:0308c11": "此假合之體危󱥬之形。望免四大不虧百一",
    "T52n2103_027:0308c12": "無惱。豈可得也。及至苦患切身心煩愁塞。求",
    "T52n2103_027:0308c13": "生不差求死不絕。痛楚百端窮憂自結。屎尿",
    "T52n2103_027:0308c14": "臭處。妻子為之改容。形骸不攝。傍人為之變",
    "T52n2103_027:0308c15": "色。況單身寄病。誰肯提携。故經云。慈父孝",
    "T52n2103_027:0308c16": "子至病死時不能相救。此至言也。實為大苦。",
    "T52n2103_027:0308c17": "復思死苦。經云。死者盡也。氣絕神逝形骸",
    "T52n2103_027:0308c18": "蕭索。人物一統無生不終。又經云。去處懸遠",
    "T52n2103_027:0308c19": "而無伴侶。無所破壞見者愁毒等。經又云。獨",
    "T52n2103_027:0308c20": "生獨死身自當之。幽幽冥冥會見無期。是以",
    "T52n2103_027:0308c21": "聖人以身為患。豈復以死更受生乎。往來五",
    "T52n2103_027:0308c22": "道勞我精神。誓斷貪源絕其生本。是故死苦",
    "T52n2103_027:0308c23": "實由此身。如來出家立言此意。",
    "T52n2103_027:0308c24": "生老病死門頌生老病死門頌",
    "T52n2103_027:0308c25": "穠華易遷。繁蕉不實。星髮鮐肌。憐光愒日。",
    "T52n2103_027:0308c26": "二竪潛言。十巫空術。生之往矣。高松蕭瑟。即",
    "T52n2103_027:0308c27": "化翻靈。從緣墜質。噬臍有譏。嗟然何汩。",
    "T52n2103_027:0308c28": "6 剋責身心門剋責身心門第六",
    "T52n2103_027:0308c29": "身為苦本。自所造集。於生死中復增惡業。不",
    "T52n2103_027:0309a01": "能改悔隨順佛語。是故特須深自剋責。",
    "T52n2103_027:0309a02": "經云。見人之過口不得言。己身有惡則應發",
    "T52n2103_027:0309a03": "露。書云。聞人之過如聞父母之名。耳可得聞",
    "T52n2103_027:0309a04": "口不得言。又云。君子顯其過。",
    "T52n2103_027:0309a05": "經云。讚人之善不言己美。",
    "T52n2103_027:0309a06": "書云。君子揚人之美不伐其善。",
    "T52n2103_027:0309a07": "經云。恕己可為譬。勿殺勿行杖。",
    "T52n2103_027:0309a08": "書云。己所不欲勿施於人。",
    "T52n2103_027:0309a09": "今以經書交映。內外之教其本均同。正是意",
    "T52n2103_027:0309a10": "殊名異。若使理乖義越者。則不容有此同致。",
    "T52n2103_027:0309a11": "所以稱內外者本非形分。但以心表為言也。",
    "T52n2103_027:0309a12": "經云。佛為眾生說法斷除闇惑。猶如良醫隨",
    "T52n2103_027:0309a13": "疾授藥。",
    "T52n2103_027:0309a14": "書云。天道無親惟仁是與。若出家之人觀空",
    "T52n2103_027:0309a15": "無常。厭離生死行出世法。是則為內乖此為",
    "T52n2103_027:0309a16": "外。在家之人歸崇三寶。持戒修善奉行禮義。",
    "T52n2103_027:0309a17": "是則為內。乖此為外。今內外道俗。共知內美",
    "T52n2103_027:0309a18": "之稱由心。外惡之名在行豈得不捨外惡勤",
    "T52n2103_027:0309a19": "修內善。若欲修行先自剋責。當知求進是假",
    "T52n2103_027:0309a20": "名。退檢是實法。欲涉千里者。必裏糧衛足而",
    "T52n2103_027:0309a21": "致也。欲升彼岸者。必聚智糧具戒足而登",
    "T52n2103_027:0309a22": "也。所以能果者。實由退檢覺察校試輕重。故",
    "T52n2103_027:0309a23": "能却斷無明退截老死。愚闇滅則慧光發。四",
    "T52n2103_027:0309a24": "相遷則戒德顯。故知廉退者進之兆也。貪進",
    "T52n2103_027:0309a25": "者退之萌也。夫求而獲者虛則寶愛情深故",
    "T52n2103_027:0309a26": "有傾危墮墜之苦此。外道之法也。退而獲者",
    "T52n2103_027:0309a27": "實則意無染戀。故得常安涅槃之樂。斯佛道",
    "T52n2103_027:0309a28": "之法也。今者但應退檢不及以自責躬。若志",
    "T52n2103_027:0309a29": "求進必損我傷物。退察檢失則彼我兼利。當",
    "T52n2103_027:0309b01": "知剋責心口。是八正之路。檢察身行。是解脫",
    "T52n2103_027:0309b02": "之蹤。是故如上善自剋責。則無善而不歸也。",
    "T52n2103_027:0309b03": "剋責心行門頌剋責心行門頌",
    "T52n2103_027:0309b04": "瞻彼進德。莫敢或遑。顧咨小智。徒以太康。",
    "T52n2103_027:0309b05": "豈無通術。跋此榛荒。雖有重離。亦照螢光。",
    "T52n2103_027:0309b06": "循情內負。撫事外傷。層羅一舉。空念高翔。",
    "T52n2103_027:0309b07": "7 檢覆三業門檢覆三業門第七",
    "T52n2103_027:0309b08": "剋責之情猶昧。審的之旨未彰。故以事檢",
    "T52n2103_027:0309b09": "心。校所修習。既知不及彌增悚恧。何謂檢校。",
    "T52n2103_027:0309b10": "檢我此身。從旦至中。從中至暮。從暮至夜。從",
    "T52n2103_027:0309b11": "夜至曉。乃至一時一剋一念一頃。",
    "T52n2103_027:0309b12": "有幾心幾行幾善幾惡",
    "T52n2103_027:0309b13": "幾心欲摧滅煩惱",
    "T52n2103_027:0309b14": "幾心欲降伏魔怨　幾心念三寶四諦",
    "T52n2103_027:0309b15": "幾心念苦空無常　幾心念報父母恩慈",
    "T52n2103_027:0309b16": "幾心願代眾生受苦　幾心發念菩薩道業",
    "T52n2103_027:0309b17": "幾心欲布施持戒　幾心欲忍辱精進",
    "T52n2103_027:0309b18": "幾心欲禪寂顯慧　幾心欲慈濟五道",
    "T52n2103_027:0309b19": "幾心欲勸勵行所難行",
    "T52n2103_027:0309b20": "幾心欲超求辨所難辨",
    "T52n2103_027:0309b21": "幾心欲忍苦建立佛法",
    "T52n2103_027:0309b22": "幾心欲作佛化度群生",
    "T52n2103_027:0309b23": "上已檢心。次復檢口如上時刻。",
    "T52n2103_027:0309b24": "從旦已來。已得演說幾句深義",
    "T52n2103_027:0309b25": "已得披讀幾卷經典",
    "T52n2103_027:0309b26": "已得理誦幾許文字",
    "T52n2103_027:0309b27": "已得幾過歎佛功德",
    "T52n2103_027:0309b28": "已得幾過稱菩薩行",
    "T52n2103_027:0309b29": "已得幾過稱讚隨喜",
    "T52n2103_027:0309c01": "已得幾過迴向發願",
    "T52n2103_027:0309c02": "次復檢身如上時刻",
    "T52n2103_027:0309c03": "已得幾過屈身禮佛幾拜",
    "T52n2103_027:0309c04": "已得幾過屈身禮法禮僧",
    "T52n2103_027:0309c05": "已得幾過執勞掃塔塗地",
    "T52n2103_027:0309c06": "已得幾過燒香散華然燈",
    "T52n2103_027:0309c07": "已得幾過拂除塵垢正列供具",
    "T52n2103_027:0309c08": "已得幾過懸幡表剎合掌供養",
    "T52n2103_027:0309c09": "已得幾過遶佛恭敬幾十百匝",
    "T52n2103_027:0309c10": "如是檢察。會理甚少違道極多。白淨之業裁",
    "T52n2103_027:0309c11": "不足言。煩惱重障森然滿目。闇礙轉積解脫",
    "T52n2103_027:0309c12": "何由。如上檢察自救無功。何有時閑議人善",
    "T52n2103_027:0309c13": "惡。故須三業自相訓責。知我所作幾善幾惡。",
    "T52n2103_027:0309c14": "檢校行業門頌檢校行業門頌",
    "T52n2103_027:0309c15": "渾風緬沒。旅俗膠加。競文內疚。誰靦心瑕。",
    "T52n2103_027:0309c16": "再惟情反。三省身華。貴危窮濫。貧懾豪奢。邅",
    "T52n2103_027:0309c17": "迴六蔽紛綸七邪。不圖厥始。逸馬難罝。",
    "T52n2103_027:0309c18": "8 訶詰四大門訶詰四大門第八四大謂地水火風也",
    "T52n2103_027:0309c19": "上已檢校所行。多諸廢惰。由此四大招致懈",
    "T52n2103_027:0309c20": "怠。是故訶詰令其覺悟。夫三界遐曠六導繁",
    "T52n2103_027:0309c21": "滋。莫不依因四大相資成體。聚則為身散則",
    "T52n2103_027:0309c22": "歸空。然風火性殊地水質異。各稱其分皆欲",
    "T52n2103_027:0309c23": "求適。求適非一。所以乖忤易動。故一大不調",
    "T52n2103_027:0309c24": "四大俱疾。乍增乍損痾疹續生。風輕而地重。",
    "T52n2103_027:0309c25": "水冷而火熱。互相煎惱。無時得安。經喻四蛇。",
    "T52n2103_027:0309c26": "信哉可患。又此四大無慚無恥無恩無義。我",
    "T52n2103_027:0309c27": "今恐其不安。所以資給所須。然彼四大初無",
    "T52n2103_027:0309c28": "愧感。何以知之。至如悲風霜殞嚴冬雪零。便",
    "T52n2103_027:0309c29": "須綿纊衣裘臥褥溫室。若季夏欝蒸歊赫炎",
    "T52n2103_027:0310a01": "烈。復須輕絺廣室風扇牙簟。春秋改節氣候",
    "T52n2103_027:0310a02": "清爽。復須輕軟服御。乃至食則甘肥珍肴充",
    "T52n2103_027:0310a03": "滿。飲則瓜果溫漿冷水隨時資給。安苦求樂。",
    "T52n2103_027:0310a04": "此皆四大所須。而我供贍未曾拒逆。而此四",
    "T52n2103_027:0310a05": "大求索無慚。不知有無。有則充給不厭。無則",
    "T52n2103_027:0310a06": "恐迫令得。如飢須食不可暫闕。脫致乖違內",
    "T52n2103_027:0310a07": "愁外戰增發火大。不知我艱辛。不恕我空乏。",
    "T52n2103_027:0310a08": "惟欲貪求無有休息。是名無慚。云何無恥。汝",
    "T52n2103_027:0310a09": "之所須無窮。我隨給汝不少。雅然當受初無",
    "T52n2103_027:0310a10": "愧容。我既役智盡謀以相資贍。而汝初無矜",
    "T52n2103_027:0310a11": "念於我。於少日中不須衣食。云何無恩。今既",
    "T52n2103_027:0310a12": "得我如此供給。未甞為我造作善事。獲我衣",
    "T52n2103_027:0310a13": "食飽暖怡懌。反更思念作一切惡。少時禪誦",
    "T52n2103_027:0310a14": "禮拜即生懈怠。云何無義。此四大身。不可期",
    "T52n2103_027:0310a15": "懷。不可委信。我今為汝種種供須。反復橫",
    "T52n2103_027:0310a16": "起種種愛著。驅逼於我行殺盜婬。我既愚癡",
    "T52n2103_027:0310a17": "不能制革。還相隨順生諸疾病。或遭王法牢",
    "T52n2103_027:0310a18": "獄鞭杖。為汝所招。我既嬰苦。汝亦無利。猶",
    "T52n2103_027:0310a19": "復不知。更求更索。從今日去。不復隨汝流轉",
    "T52n2103_027:0310a20": "老病生死大海。汝當隨我行道。作諸善業。方",
    "T52n2103_027:0310a21": "可給汝隨分衣食。趣得支身以除飢渴。汝當",
    "T52n2103_027:0310a22": "善自驅策。令我早得五分法身。常化遊行自",
    "T52n2103_027:0310a23": "在無礙。",
    "T52n2103_027:0310a24": "呵詰四大門頌呵詰四大門頌",
    "T52n2103_027:0310a25": "迅矣百齡。綿茲六入。出沒昏疑。興居愛習。矻",
    "T52n2103_027:0310a26": "矻予求。營營爾給。匪德日歸。惟殃斯集。貪人",
    "T52n2103_027:0310a27": "敗類。無厭自及。昭迴不希。玄墟何泣。",
    "T52n2103_027:0310a28": "9 出家順善門出家順善門第九",
    "T52n2103_027:0310a29": "上已檢校所行。知乖道實遠。剋責自咎則進",
    "T52n2103_027:0310b01": "趣有途。前雖道俗總論混知其過。然在家罪",
    "T52n2103_027:0310b02": "重出家罪輕。但出家之人。行業階差生熟難",
    "T52n2103_027:0310b03": "辨。然阡陌而觀。亦粗見其迹。今出家者未登",
    "T52n2103_027:0310b04": "聖境。而期望之人恒引聖責凡。良由大教勝",
    "T52n2103_027:0310b05": "遠。尊之者責重。法律精微。信之者望深。何",
    "T52n2103_027:0310b06": "以知然。今欲見雅形妙相之體。當覩儀容端",
    "T52n2103_027:0310b07": "麗之人。欲觀仁義盛德之風。當尋有禮有義",
    "T52n2103_027:0310b08": "之行。何常見眾多之口競。譏棄諸外道。正以",
    "T52n2103_027:0310b09": "不足及言。所以息譏。在於眾僧動為論端。",
    "T52n2103_027:0310b10": "實由我法清勝嫉之者多。我法高遠毀之者",
    "T52n2103_027:0310b11": "眾。書云。城高則衝生。道尊則魔盛。今乍聞詰",
    "T52n2103_027:0310b12": "誚之言乃足驚怪。就理而尋非無義而發。試",
    "T52n2103_027:0310b13": "為檢其所修比其所習。福之深淺罪之厚薄。",
    "T52n2103_027:0310b14": "可加意察之。夫父母是孝戀難遣。而能辭親。",
    "T52n2103_027:0310b15": "妻子是恩染難奪。而能割愛。",
    "T52n2103_027:0310b16": "勢位物情所競。而能棄榮。",
    "T52n2103_027:0310b17": "飢苦是人所難忍。而能節食。",
    "T52n2103_027:0310b18": "滋味是人所貪嗜。而甘蔬澁。",
    "T52n2103_027:0310b19": "翹勤是人所厭怠。而能精苦。",
    "T52n2103_027:0310b20": "七珍是人所吝惜。而能捨離。",
    "T52n2103_027:0310b21": "錢帛是人所蓄聚。而能棄散。",
    "T52n2103_027:0310b22": "奴僮是人所資待。而自給不使。",
    "T52n2103_027:0310b23": "五色是人所欣覩。而棄之不顧。",
    "T52n2103_027:0310b24": "八音是人所競聞。而絕之不聽。",
    "T52n2103_027:0310b25": "飾玩細滑人所保著。而能精麁無礙。安身養",
    "T52n2103_027:0310b26": "體人所共同。而能忘形捨命。眠臥是人所不",
    "T52n2103_027:0310b27": "免。而晝夜不寢為業。恣口朋遊人所恒習。而",
    "T52n2103_027:0310b28": "處靜自檢。",
    "T52n2103_027:0310b29": "白衣飲饌不知紀極。而進食如毒。",
    "T52n2103_027:0310c01": "白衣日夜無所不甘。而己限以晷刻虛腹。",
    "T52n2103_027:0310c02": "白衣則華屋󰁨偶而己冢間離著。",
    "T52n2103_027:0310c03": "又行住坐臥如是法。禮拜圍繞如是法。讀誦",
    "T52n2103_027:0310c04": "講說如是法。食飲便利如是法。受供行施如",
    "T52n2103_027:0310c05": "是法。修道習行如是法。略說如上無非有法",
    "T52n2103_027:0310c06": "數則三千威儀。廣則說不可盡。餘如出家功",
    "T52n2103_027:0310c07": "德經說。",
    "T52n2103_027:0310c08": "出家生善門頌出家生善門頌",
    "T52n2103_027:0310c09": "澡身浴德。晦迹埋名。將安寶地。誰留化城。道",
    "T52n2103_027:0310c10": "場曠謐。禪逕閑清。風瓢弗響。震轍徒驚。嘯",
    "T52n2103_027:0310c11": "傲焉慮。脫落何營。長捐有結。永寘無生。",
    "T52n2103_027:0310c12": "10 在家從惡門在家從惡門第十",
    "T52n2103_027:0310c13": "俗士每言談之次。或問。白衣歸向何法無不",
    "T52n2103_027:0310c14": "答云。釋氏純信縱復實心錯背。亦羞言其乖",
    "T52n2103_027:0310c15": "咎。所以爾者。寔由大法精勝不欲與善相違",
    "T52n2103_027:0310c16": "故也。既言其信。當事與言同。若言事相反者。",
    "T52n2103_027:0310c17": "便是矯偽諛諂側佞邪媚。天下所驚嗟。四海",
    "T52n2103_027:0310c18": "所駭歎。若欲真實期於三世者。見沙門之過。",
    "T52n2103_027:0310c19": "當知凡劣。形服雖異喜怒何殊。便思其理可",
    "T52n2103_027:0310c20": "崇本不在人。何得以鄙吝之行。用廢大道乎。",
    "T52n2103_027:0310c21": "且其積習勝業已積。熙連沙喻可不深思。今",
    "T52n2103_027:0310c22": "諸士女試自檢察。實自多過。",
    "T52n2103_027:0310c23": "瞋恚不避尊貴　　惡罵無復高卑",
    "T52n2103_027:0310c24": "貪求不計毀辱　　慳悋不知禮節",
    "T52n2103_027:0310c25": "婬欲不擇禽獸　　黜退不避親族",
    "T52n2103_027:0310c26": "加以憍慢放逸貢高懟恨諍訟邪命詐現異",
    "T52n2103_027:0310c27": "相。以利求利惡求多求。無有恭敬不隨教誨。",
    "T52n2103_027:0310c28": "身見有見及以無見。未嘗省退以禮自制。一",
    "T52n2103_027:0310c29": "何苦哉。惟恐我不勝人。人莫及我。經說起慢。",
    "T52n2103_027:0311a01": "此業熾盛燒滅宿世所種善根。又云。為惡雖",
    "T52n2103_027:0311a02": "少後苦無邊。如毒在身終為重患。諸俗人等",
    "T52n2103_027:0311a03": "惟欲營生不知顧死。然生不可保死必奄至。",
    "T52n2103_027:0311a04": "尋此危命非朝則。夕俄傾之間凶變。無常。",
    "T52n2103_027:0311a05": "如佛為愚癡富老公說偈。",
    "T52n2103_027:0311a06": "汲汲憂子財。非我何所有。愚人多預慮。莫知",
    "T52n2103_027:0311a07": "當來變。",
    "T52n2103_027:0311a08": "廣文如彼何得不思。貪求積聚終必散失。身",
    "T52n2103_027:0311a09": "死名滅惟業相隨。又觀女人所起患毒。倍於",
    "T52n2103_027:0311a10": "男子。經云。",
    "T52n2103_027:0311a11": "女人甚深惡　　難與為因緣",
    "T52n2103_027:0311a12": "恩愛一縛著　　牽人入罪門",
    "T52n2103_027:0311a13": "女人有何好　　但是諸不淨",
    "T52n2103_027:0311a14": "何不審諦觀　　為此發狂亂",
    "T52n2103_027:0311a15": "郁伽長者經云。在家修道當觀女人生厭離",
    "T52n2103_027:0311a16": "想。非常久想。不淨潔想。臭穢惡想。羅剎惡鬼",
    "T52n2103_027:0311a17": "恒噉人想。貪色難飽無止足想。惡知識妨淨",
    "T52n2103_027:0311a18": "行想。三惡道增憂苦不斷。目面脣口惑人之",
    "T52n2103_027:0311a19": "具。人為所惑。破家滅國殺親害子。眾禍之",
    "T52n2103_027:0311a20": "本皆由女色。",
    "T52n2103_027:0311a21": "在家男女惡門頌在家男女惡門頌",
    "T52n2103_027:0311a22": "在磨則磷。玉生雖堅。維居必徙。豈曰能賢。",
    "T52n2103_027:0311a23": "氷開春日。蘭敗秋年。教隨類反。習乃情遷。命",
    "T52n2103_027:0311a24": "符三漏。生偕十纏。茲焉遂往。憂畏方延。",
    "T52n2103_027:0311a25": "11 沈冥地獄門沈冥地獄門第十一",
    "T52n2103_027:0311a26": "萬法雖差功用不一。至於明昧相形。惟善惡",
    "T52n2103_027:0311a27": "二途而已。語善則人天勝果差別於目驗。述",
    "T52n2103_027:0311a28": "惡則三途劇苦皎然而非虛。而愚惑之夫好",
    "T52n2103_027:0311a29": "起疑異。多言人天是妄造地獄非實說。以不",
    "T52n2103_027:0311b01": "覩故。便不知推因以測果。由不了故。復不知",
    "T52n2103_027:0311b02": "驗果以尋因既因果未分空扇是非。疑途亂",
    "T52n2103_027:0311b03": "起明在何日。無論未來其事難了。但以即今",
    "T52n2103_027:0311b04": "善惡是驗冥漠非妄。夫有形則影現。有聲則",
    "T52n2103_027:0311b05": "響應。未見形存而影滅聲續而響乖。故知善",
    "T52n2103_027:0311b06": "惡相資亦復如是。幸各明信無厝疑心。何謂",
    "T52n2103_027:0311b07": "地獄。經中廣說。此洲地下八大地獄。最下",
    "T52n2103_027:0311b08": "阿鼻。四萬由旬。鐵城四周表裏火徹。銅狗黑",
    "T52n2103_027:0311b09": "蛇哮吼嚼咋。甚可怖畏。諸小獄者散在鐵圍",
    "T52n2103_027:0311b10": "山間海渚空野眾處。備受寒熱。難可具說。獄",
    "T52n2103_027:0311b11": "各有主。牛頭阿傍。其性殘虐無一慈忍。見受",
    "T52n2103_027:0311b12": "苦者。惟憂不苦。惟憂不毒。或問獄卒。眾生受",
    "T52n2103_027:0311b13": "苦甚可憐愍。而汝無慈常懷毒害。獄卒答曰。",
    "T52n2103_027:0311b14": "諸受苦者。由是不孝父母。謗佛法僧。罵辱親",
    "T52n2103_027:0311b15": "疎。毀陷一切。破壞和合。瞋恚殺害貪婬欺詐。",
    "T52n2103_027:0311b16": "邪命邪求及以邪見。憍慢懈怠放逸怨恨。迷",
    "T52n2103_027:0311b17": "沒聲色耽著酒食。犯所受戒不知慚愧。具足",
    "T52n2103_027:0311b18": "惡業。來此受苦。受苦既畢恒加諫喻。此是惡",
    "T52n2103_027:0311b19": "處今已得脫。勿復重來。然此眾生初無改悔。",
    "T52n2103_027:0311b20": "今日得出俄頃復來。勞我形力加毒於彼。今",
    "T52n2103_027:0311b21": "觀此輩既不修善。往趣泥洹則是無知。不識",
    "T52n2103_027:0311b22": "避苦。所以倍痛害之。何由得出慈忍。又經",
    "T52n2103_027:0311b23": "云。有十惡業殺生偷盜。能令眾生墮於地獄",
    "T52n2103_027:0311b24": "畜生餓鬼。無量劫數乃得為人。還受短命貧",
    "T52n2103_027:0311b25": "窮等報。又感外報棘刺沙礫水旱少味不如",
    "T52n2103_027:0311b26": "意等。且身口意此三發業之始。自作教人見",
    "T52n2103_027:0311b27": "作隨喜。此三成業之由。現報生報後報。此三",
    "T52n2103_027:0311b28": "感業之所。故論云。三三合九種。從三煩惱生。",
    "T52n2103_027:0311b29": "然前九位業通善惡。受三塗報惟在三毒。是",
    "T52n2103_027:0311c01": "故行人先須觀破。於此人身可有出理。",
    "T52n2103_027:0311c02": "地獄門頌地獄門頌",
    "T52n2103_027:0311c03": "冥津殊復曉。高聽亦能卑。陰牆雖兩密幽。",
    "T52n2103_027:0311c04": "夜有四知。炎山翻烈火。氷㵎匝寒澌。羅城振",
    "T52n2103_027:0311c05": "雲幕。鋒樹欝霜枝。茹荼非云苦。集木豈稱危",
    "T52n2103_027:0311c06": "求仁曾已得。長歎欲何為。",
    "T52n2103_027:0311c07": "12 出家懷道門出家懷道門第十二",
    "T52n2103_027:0311c08": "自大聖已還性體未圓。三相所遷四山作固。",
    "T52n2103_027:0311c09": "所以如來智周域外。尚假苦切之言。令諸有",
    "T52n2103_027:0311c10": "生得入律行。今居在凡愚善惡雜糅。何能免",
    "T52n2103_027:0311c11": "點累之愆愛染之失。若聞所說當深歎悼。何",
    "T52n2103_027:0311c12": "時免離若斯之過。不得內懷驚疑增其忿憾",
    "T52n2103_027:0311c13": "也。然則起忿之來。誠由著我。如經所說。執我",
    "T52n2103_027:0311c14": "見者。生死大患第一破戒。且舉一我無人不",
    "T52n2103_027:0311c15": "患。自非正聚誰不弊之。出家本意為滅此惑。",
    "T52n2103_027:0311c16": "故諸行者。常須遮制。積功不已漸得出有。迷",
    "T52n2103_027:0311c17": "此不修還同無始。徒在僧倫更招苦業。今聞",
    "T52n2103_027:0311c18": "出家之美。不得便言無惡。又聞俗人之惡。不",
    "T52n2103_027:0311c19": "可便言無善。故通述之宜各警策。夫出家者",
    "T52n2103_027:0311c20": "猶信。故入道也。當去愛著順佛語。則出世之",
    "T52n2103_027:0311c21": "行成也。若於行有虧。則非謂之信也。內既無",
    "T52n2103_027:0311c22": "信。則剪落納衣瓶鉢等。於身無用。略引數條",
    "T52n2103_027:0311c23": "不得自怠。",
    "T52n2103_027:0311c24": "已去憒鬧得空閑　　已離俗愛無攀緣",
    "T52n2103_027:0311c25": "已出馳動入寂定　　已離染著得無礙",
    "T52n2103_027:0311c26": "已捨苦境得無惱　　已離妻子無纏縛",
    "T52n2103_027:0311c27": "已棄飾好厭華侈　　已絕聲色滅貪求",
    "T52n2103_027:0311c28": "已斷榮辱去我見　　已向八正趣道門",
    "T52n2103_027:0311c29": "已披弘誓忍辱鎧　　已服解脫涅槃衣",
    "T52n2103_027:0312a01": "已望畢竟空寂舍　　已登慈悲憙捨堂",
    "T52n2103_027:0312a02": "已見迴向之大利　　已聽多聞自覺音",
    "T52n2103_027:0312a03": "佛見出家之大利",
    "T52n2103_027:0312a04": "如此。所以勸獎誡厲修學。故經云。蓋聞沙",
    "T52n2103_027:0312a05": "門之為道也。捨家妻子捐棄愛慾斷絕六情",
    "T52n2103_027:0312a06": "守戒無為。其清淨一心者則萬邪滅矣。一心",
    "T52n2103_027:0312a07": "之道者。聲色不能污。榮位不能動。免離憂苦",
    "T52n2103_027:0312a08": "存亡自在。塊然獨立捨五𡠩除兩穢。二堅",
    "T52n2103_027:0312a09": "縛二障法二種垢二雨雹二癰瘡二燒法二種",
    "T52n2103_027:0312a10": "病。四破戒者。一謂三業不淨。二謂聞空怖畏。",
    "T52n2103_027:0312a11": "三謂不為泥洹。四謂貪著我見。又如經說。菩",
    "T52n2103_027:0312a12": "薩修行先除四失。謂捨欺誑。重報恩。決嫌疑。",
    "T52n2103_027:0312a13": "滅諂心。如是備行諸度妙行。清淨廣大安住",
    "T52n2103_027:0312a14": "寂靜。",
    "T52n2103_027:0312a15": "出家懷惡門頌出家懷惡門頌",
    "T52n2103_027:0312a16": "韞石諒非真。飾瓶信為假。竊服臯門上。濫吹",
    "T52n2103_027:0312a17": "緇軒下。鳳祀徒驚心。騶文終好野。實相豈",
    "T52n2103_027:0312a18": "或照。浮榮未能捨。迹殊冠冕客。事襲驅馳者。",
    "T52n2103_027:0312a19": "已矣歇鄭聲。無然亂周雅。",
    "T52n2103_027:0312a20": "13 在家懷善門在家懷善門第十三",
    "T52n2103_027:0312a21": "前已聞其惡深自鄙悼。今顯其善悅以進道。",
    "T52n2103_027:0312a22": "何以知之。自非貪欲情厚。染愛性深。富貴意",
    "T52n2103_027:0312a23": "重。勢利心濃者。則不容安處累縛黑闇所纏",
    "T52n2103_027:0312a24": "故知在家者眾患之本矣。故使室家妻子宗",
    "T52n2103_027:0312a25": "親眷屬。周旋來往朋友遊處奉上接下。皆須",
    "T52n2103_027:0312a26": "將意。意不獨往。其應筐篚。筐篚之用非求",
    "T52n2103_027:0312a27": "不至。既馳求事廣財念無窮。惟念多蓄不顧",
    "T52n2103_027:0312a28": "無常。擁積腐壞靡知分散。是為欲不慳貪。便",
    "T52n2103_027:0312a29": "不能得。既眷屬纏繞百心不同。不加鞭罰則",
    "T52n2103_027:0312b01": "為惡者眾。雖曰止惡要由。",
    "T52n2103_027:0312b02": "瞋起。是為欲不瞋恚。亦不能得。為此資生校",
    "T52n2103_027:0312b03": "計馳求萬方。以利縈心不知患害。水火盜賊",
    "T52n2103_027:0312b04": "艱苦備經。或夭身命殘殺無辜。宴集歡樂非",
    "T52n2103_027:0312b05": "此不濟。起貪癡心謂我加爾。飲噉之後暢快",
    "T52n2103_027:0312b06": "莫思。是為欲不起癡。而不能得。當知白衣",
    "T52n2103_027:0312b07": "與善相違。故曰。所作之事與地獄對門。又云。",
    "T52n2103_027:0312b08": "居處如牢獄。妻子如枷鎖。財物如重擔。親戚",
    "T52n2103_027:0312b09": "如怨家。",
    "T52n2103_027:0312b10": "而今在窮苦之地。繫縛憂厄艱辛纏累。備諸",
    "T52n2103_027:0312b11": "苦惱。不親三寶不近正法。窮迷闇障劇苦之",
    "T52n2103_027:0312b12": "內。而能一日一夜守持清禁。六時行道兼修",
    "T52n2103_027:0312b13": "六齋。年三長齋。或持一戒二戒三戒乃至五",
    "T52n2103_027:0312b14": "戒八戒十戒。菜蔬節味檢身口意。又率妻子",
    "T52n2103_027:0312b15": "內外眷屬。迴向崇善建菩提因。或撤父母之",
    "T52n2103_027:0312b16": "供妻子之分。財貨衣服甘珍肴果。窮其所有",
    "T52n2103_027:0312b17": "敬供精潔。合室營奉晨昏翹注。或為疾患危",
    "T52n2103_027:0312b18": "急縣官牢獄。或親親崩亡祈福魂路。或生善",
    "T52n2103_027:0312b19": "滅罪始發信心。崇仰沙門在聖無別。由其隨",
    "T52n2103_027:0312b20": "順佛正教故。所以順佛語故出離生死。若違",
    "T52n2103_027:0312b21": "佛語必墮惡道。是故常應堅發正願。願受化",
    "T52n2103_027:0312b22": "生自在。飛行一切佛剎。隨所感見應接群生。",
    "T52n2103_027:0312b23": "學佛威儀。入如來室。著如來衣。坐如來座。巧",
    "T52n2103_027:0312b24": "便大慧開悟解脫。於諸法中究竟無障。盡虛",
    "T52n2103_027:0312b25": "空際大誓莊嚴。",
    "T52n2103_027:0312b26": "在家勸善門頌在家勸善門頌",
    "T52n2103_027:0312b27": "處塵貴不染。被褐重懷珠。美玉耀幽石。曾蘭",
    "T52n2103_027:0312b28": "挺叢芻。四氏不為侶。三界豈能渝。諒茲親愛",
    "T52n2103_027:0312b29": "染。寧以財利拘。煩流捨智寶。榛路坦夷途。萬",
    "T52n2103_027:0312c01": "物竟何匹。烈火樹紅芙。",
    "T52n2103_027:0312c02": "14 三界內苦門三界內苦門第十四",
    "T52n2103_027:0312c03": "夫三界牢獄四圍輪轉。在家出家未斷我倒。",
    "T52n2103_027:0312c04": "無得免者。既為生死所纏。身心勞累遷變無",
    "T52n2103_027:0312c05": "窮。無非是苦。故經云。三界皆苦何可樂者而",
    "T52n2103_027:0312c06": "眾生常惑謂言。世間是常是樂。出世樂因無",
    "T52n2103_027:0312c07": "常是苦。何其沈迷頓此顛倒。纔驗刺身即覺",
    "T52n2103_027:0312c08": "苦受。何得云樂。略引數條證知惟苦。若謂飲",
    "T52n2103_027:0312c09": "食為樂者。則應多所餐進身和心悅。何意小",
    "T52n2103_027:0312c10": "乖分度便成疹患。",
    "T52n2103_027:0312c11": "若謂衣服為樂者。則應春夏一服愛心無厭。",
    "T52n2103_027:0312c12": "何意寒暑異服。明不甘樂所以苦本。",
    "T52n2103_027:0312c13": "若謂室宇為樂者。何意不常一處。既致馳動。",
    "T52n2103_027:0312c14": "明知避苦。",
    "T52n2103_027:0312c15": "若謂妻子眷屬為樂者。則應長相歌笑。何意",
    "T52n2103_027:0312c16": "俄爾無常悲號。哽噎當知眷屬實是苦本。若",
    "T52n2103_027:0312c17": "謂妙色以為樂者。則應長悅心目永慰形骸。",
    "T52n2103_027:0312c18": "何意須臾顏貌變改髮白面黑傷痛少年華美",
    "T52n2103_027:0312c19": "之艶。故知此色本自是苦。不是外來。",
    "T52n2103_027:0312c20": "若謂好聲以為樂者。則應絲竹繁會觀聽無",
    "T52n2103_027:0312c21": "厭。何意小時便致昏倦耳不樂聞。當知是",
    "T52n2103_027:0312c22": "苦。若謂酣酒以為樂者。則應適意遣憂長無",
    "T52n2103_027:0312c23": "惱患。何故神昏心悶骨節慘痛。或因此事鞭",
    "T52n2103_027:0312c24": "杖鎖繫。喪身夭命破家亡國。受苦無量。",
    "T52n2103_027:0312c25": "若謂朋遊為樂者。則應終日遊散不知厭極。",
    "T52n2103_027:0312c26": "何意每一登臨少時便倦。後更相携無復行",
    "T52n2103_027:0312c27": "意。",
    "T52n2103_027:0312c28": "若謂婬妷為樂者。則應血氣剛強眼明神爽。",
    "T52n2103_027:0312c29": "少而不老壯而不變。何意恣情逞欲輒有疲",
    "T52n2103_027:0313a01": "困。抽腦撤髓頭眩眼亂。心驚氣迫筋骨緩",
    "T52n2103_027:0313a02": "縱。口燥脣焦四支振掉。抽拔五藏由此夭",
    "T52n2103_027:0313a03": "命。當知婬妷實是苦本。",
    "T52n2103_027:0313a04": "若謂榮位為樂者。則應始終不變無恥無辱。",
    "T52n2103_027:0313a05": "何意黜陟之間懽悴立至。以上諸條大舉",
    "T52n2103_027:0313a06": "而言。然此六塵五情遊心之處。無非是苦。所",
    "T52n2103_027:0313a07": "以大聖覺察三界牢獄知苦。不迷解脫生死。",
    "T52n2103_027:0313a08": "三界內苦門頌三界內苦門頌",
    "T52n2103_027:0313a09": "心怨動紛紜。情怡輒遷互。歡愛一離遠。傷",
    "T52n2103_027:0313a10": "憂坐衰暮。連幌結清陰。高臺起風露。腐毒緣",
    "T52n2103_027:0313a11": "芳旨。夭伐寔修𭒢。欲網必虧生。繁罝或全",
    "T52n2103_027:0313a12": "兔。眇眇夜何期。悠悠終肯悟。",
    "T52n2103_027:0313a13": "15 出三界外樂門出三界外樂門第十五",
    "T52n2103_027:0313a14": "佛世尊說。三界世間總是苦聚。非惟一苦而",
    "T52n2103_027:0313a15": "已。又是無常無我不淨。終歸於空。出世之外。",
    "T52n2103_027:0313a16": "則有常樂我淨具八自在。而眾生長迷妄謂",
    "T52n2103_027:0313a17": "為樂。一何可悲。且說一苦隨相有八。何謂八",
    "T52n2103_027:0313a18": "苦。所謂生苦老苦病苦死苦愛別離苦冤憎",
    "T52n2103_027:0313a19": "會苦求不得苦五盛陰苦。於一苦中更有諸",
    "T52n2103_027:0313a20": "苦。故諸行人策厲行道。節身口意翹勤匪",
    "T52n2103_027:0313a21": "懈。群小無知謂之為苦。大聖圓照三達洞了。",
    "T52n2103_027:0313a22": "知此小苦大樂正因。雖有勞頓所期者大。非",
    "T52n2103_027:0313a23": "謂為苦。故引諸行相用簡有心。",
    "T52n2103_027:0313a24": "若捨身命憐愍眾生。得佛金色身光明洞徹",
    "T52n2103_027:0313a25": "行住坐臥震動大千相。",
    "T52n2103_027:0313a26": "若禮拜父母師長賢聖。得佛頂相高明。若不",
    "T52n2103_027:0313a27": "誑眾生讚揚其德。得佛眉間毫相。若行慈愛",
    "T52n2103_027:0313a28": "仁救眾生。得佛紺青螺髮相。若以光燈供養",
    "T52n2103_027:0313a29": "施人。得佛頂出日光相。若以慈意視眾生",
    "T52n2103_027:0313b01": "者。得佛淨目上下眴相。",
    "T52n2103_027:0313b02": "若絕滋味十善化人。得佛四十齒齊密相。",
    "T52n2103_027:0313b03": "若說慈善志意堅強。得佛四牙白淨相。若絕",
    "T52n2103_027:0313b04": "口四過。得佛方頰車廣長舌相。若行施平等。",
    "T52n2103_027:0313b05": "得佛果時七處合滿相。若忍苦行決定無亂。",
    "T52n2103_027:0313b06": "得佛師子臆相。若行正淨醫藥救人。得佛身",
    "T52n2103_027:0313b07": "方正相。若行慈仁不杖眾生。得佛修臂指長",
    "T52n2103_027:0313b08": "相。若視地行不踐蟲命。得佛行不蹈地相。若",
    "T52n2103_027:0313b09": "手扶接有苦眾生。得佛手內外握相。若行四",
    "T52n2103_027:0313b10": "攝攝取眾生。得佛手足網相。若以淨心供養",
    "T52n2103_027:0313b11": "善人。得佛手足輪千輻理相。",
    "T52n2103_027:0313b12": "若施衣服隱過蔽惡。得佛馬陰藏相。若說除",
    "T52n2103_027:0313b13": "患死法得佛鹿腨腸相。",
    "T52n2103_027:0313b14": "若善莊嚴不解眾生支節。得佛鉤鎖骨相。",
    "T52n2103_027:0313b15": "若柔和順塔右遶從人。得佛右旋毛相。若平",
    "T52n2103_027:0313b16": "治道去棘刺。得佛一孔一毛相。若不服華綺",
    "T52n2103_027:0313b17": "沐浴於人。得佛皮膚細軟相。",
    "T52n2103_027:0313b18": "若掃塔除穢。得佛身不受塵相。",
    "T52n2103_027:0313b19": "若修萬行常願具足。得佛胸萬字相。若捨國",
    "T52n2103_027:0313b20": "城妻子。得佛淨土眷屬賢聖相。若自節食上",
    "T52n2103_027:0313b21": "味施人。得佛上味相。",
    "T52n2103_027:0313b22": "若常讀誦不惡口加人。得佛總持口香氣相。",
    "T52n2103_027:0313b23": "若說法引接眾生。得佛面無飢渴滿口光辯",
    "T52n2103_027:0313b24": "才相。",
    "T52n2103_027:0313b25": "若持戒無缺。得佛法身圓滿相。",
    "T52n2103_027:0313b26": "若在山間頭陀苦行。得佛塵累都盡相。若捨",
    "T52n2103_027:0313b27": "華堂幽林禪思。眾生謂苦不能行之。菩薩志",
    "T52n2103_027:0313b28": "意堅強所期者大。不以為苦。故得自然宮殿",
    "T52n2103_027:0313b29": "七寶房舍早得成佛。眾生猶自流轉生死海",
    "T52n2103_027:0313c01": "中。豈非為顛倒惑纏之所致也。故當勤加精",
    "T52n2103_027:0313c02": "進修行此行。便出三界。",
    "T52n2103_027:0313c03": "三界外樂門頌三界外樂門頌",
    "T52n2103_027:0313c04": "端襟測煩海。矯步寫埃氛。三受猶絕雨。八苦",
    "T52n2103_027:0313c05": "若浮雲。輸心仰圓極。罄質委方墳。朝遊淨國",
    "T52n2103_027:0313c06": "侶。暮集靈山群。燈祇開遠照。香宇薦嘉薰。",
    "T52n2103_027:0313c07": "俛首睇人俗。信矣靜為君。",
    "T52n2103_027:0313c08": "16 斷絕疑惑門斷絕疑惑門第十六",
    "T52n2103_027:0313c09": "夫因果感應影響相生。必然之道理無差舛。",
    "T52n2103_027:0313c10": "而眾生業行不純善惡迭用。以不純故報有",
    "T52n2103_027:0313c11": "精麁。或貴或賤或美或惡。其事迹匪一。不了",
    "T52n2103_027:0313c12": "本行故致疑惑。何者。如精進奉戒。應得長生",
    "T52n2103_027:0313c13": "子孫熾盛親族榮顯。而見身命夭促門族衰",
    "T52n2103_027:0313c14": "殄。屠害之人應嬰促壽眷屬殘滅。而反延年",
    "T52n2103_027:0313c15": "壽考宗強援廣。清廉之行應招富足。而見貧",
    "T52n2103_027:0313c16": "苦貪盜之人應見困窘而覩豐饒。此乃緣其",
    "T52n2103_027:0313c17": "福故現世輕受。如金剛般若云。由持經故為",
    "T52n2103_027:0313c18": "人輕賤。是人先世罪業應墮惡道。以今輕賤",
    "T52n2103_027:0313c19": "故先世罪滅。所以致有此疑者。由其無明惑",
    "T52n2103_027:0313c20": "故妄起顛倒。不能解了三世業相。今略出數",
    "T52n2103_027:0313c21": "條。世人惑事用以懲誡。庶有識者識以除疑。",
    "T52n2103_027:0313c22": "智人以生為苦。所以不忍愚夫貪生以生為",
    "T52n2103_027:0313c23": "樂。是一惑也。",
    "T52n2103_027:0313c24": "智人以不生則不死。故云涅槃寂滅之樂。而",
    "T52n2103_027:0313c25": "愚夫惡死不知遠死之方。是二惑也。",
    "T52n2103_027:0313c26": "智人以居家為苦。譬之牢獄。書云割情在於",
    "T52n2103_027:0313c27": "驕奢。而愚夫染著以為榮樂。是三惑也。",
    "T52n2103_027:0313c28": "智人知妻子之累。故比之枷鎖。書云。割情在",
    "T52n2103_027:0313c29": "於所愛。而愚夫以恩愛為歡欣。是四惑也。",
    "T52n2103_027:0314a01": "智人以眷屬是繫縛之本。放之如讐。而愚夫",
    "T52n2103_027:0314a02": "繼戀以為勝適。是五惑也。",
    "T52n2103_027:0314a03": "智人榮利是自滅之詮。書云。割情在於速",
    "T52n2103_027:0314a04": "達。而愚夫不計讒害取貴。是六惑也。",
    "T52n2103_027:0314a05": "智人以色聲香味為苦本。書云。割情在於嗜",
    "T52n2103_027:0314a06": "欲。而愚夫為之沈溺迷醉。且列如前不容致",
    "T52n2103_027:0314a07": "惑。",
    "T52n2103_027:0314a08": "是以智人當勤自勉。生老病死不離其身。勿",
    "T52n2103_027:0314a09": "生疑惑一生空過。今更出之以顯疑相。",
    "T52n2103_027:0314a10": "見布施者疾患早亡便起疑心慳悋。見持戒",
    "T52n2103_027:0314a11": "人過中不食。致患懷疑自養。見忍辱人檢心",
    "T52n2103_027:0314a12": "攝形。致患懷惱勸令開意。見誦經人。旦夕緣",
    "T52n2103_027:0314a13": "理致患勸息。",
    "T52n2103_027:0314a14": "見菜𮒄人。致患瘦弱勸噉肥美。",
    "T52n2103_027:0314a15": "見坐禪者。致患勸臥。聞語引進便稱本情。懈",
    "T52n2103_027:0314a16": "怠自恣隨順流俗。曾不思量朝聞夕死如救",
    "T52n2103_027:0314a17": "頭然。何有情懶更習常俗。以死自誓。方曰",
    "T52n2103_027:0314a18": "有志。",
    "T52n2103_027:0314a19": "斷疑惑門頌斷疑惑門頌",
    "T52n2103_027:0314a20": "生塗非一理。識緒固饒津。徒駭東陵富。空嗟",
    "T52n2103_027:0314a21": "北郭貧。國生曾已戾。顏氏信為仁。逢尤昭往",
    "T52n2103_027:0314a22": "業。習善會茲身。勤憂永夷泰。晏安終苦辛。令",
    "T52n2103_027:0314a23": "名且云重。豈若樹良因。",
    "T52n2103_027:0314a24": "17 十種慚愧門十種慚愧門第十七",
    "T52n2103_027:0314a25": "既已同知在家男女之惡。又見出家僧尼瑕",
    "T52n2103_027:0314a26": "累。又聞疑惑顛倒之門。退自思省實可慚愧。",
    "T52n2103_027:0314a27": "經云。慚愧得具足能滅闇障。故又云。獸如鐵",
    "T52n2103_027:0314a28": "鉤。能制人非法。若無慚愧。與諸禽獸無相異",
    "T52n2103_027:0314a29": "也。涅槃云。有二白法能救眾生。一慚二愧。",
    "T52n2103_027:0314b01": "慚者自不作惡。愧者不教他作。慚者內自羞",
    "T52n2103_027:0314b02": "恥。愧者發露向人。有慚愧故。則能恭敬父母",
    "T52n2103_027:0314b03": "師長。懷慚愧故。罪則除滅。顯相如此。各須",
    "T52n2103_027:0314b04": "慚愧順清白法。事乃無量。略舉十條以為綱",
    "T52n2103_027:0314b05": "要。",
    "T52n2103_027:0314b06": "第一慚愧諸佛。如來往昔欲令我等離苦獲",
    "T52n2103_027:0314b07": "安。所以發心行菩提道。忍苦受辱今成法",
    "T52n2103_027:0314b08": "身。常以正法為我解說。而我不能如說修行。",
    "T52n2103_027:0314b09": "第二慚愧父母。哀哀父母生我劬勞。長養教",
    "T52n2103_027:0314b10": "詔常懷憂惕。既為人子不順誨約。反學兇強",
    "T52n2103_027:0314b11": "凌蔑貴賤。既乖諍子上失令名。深為可愧。",
    "T52n2103_027:0314b12": "第三慚愧諸子。然彼實能晨昏定省。色養無",
    "T52n2103_027:0314b13": "虧。而終貧煎無物賑給。故使諸子無由得立。",
    "T52n2103_027:0314b14": "又闕教導使子愚昏。實為可愧。",
    "T52n2103_027:0314b15": "第四慚愧師僧。然我父母生育訓誨。不能使",
    "T52n2103_027:0314b16": "我出生死海。今此師僧教我出家受增上戒。",
    "T52n2103_027:0314b17": "懷羅漢胎得羅漢果。而我違犯。深為可愧。",
    "T52n2103_027:0314b18": "第五慚愧弟子。既能晨夕依教策修。而反固",
    "T52n2103_027:0314b19": "遮有違聖說。致使道業寸尺無功。一生空過",
    "T52n2103_027:0314b20": "無法制奉。顧斯負累亦可深愧。",
    "T52n2103_027:0314b21": "第六慚愧帝王。恒以十善化導天下。故國安",
    "T52n2103_027:0314b22": "寧五穀豐熟。所以百姓安家復業。出家之人",
    "T52n2103_027:0314b23": "泰然安樂任其禪誦。而今懈惰。深是可恥。",
    "T52n2103_027:0314b24": "第七慚愧檀越。出家所懷解脫為本。形骸資",
    "T52n2103_027:0314b25": "待衣食為先。所以諸俗為道興福。供給資緣",
    "T52n2103_027:0314b26": "故隆正業。而或不全失於敬重。亦可深愧。",
    "T52n2103_027:0314b27": "第八慚愧良友。知識化導見佛因緣。令具梵",
    "T52n2103_027:0314b28": "行大經昌示。而我聞諫反以為讐。背逆三歸",
    "T52n2103_027:0314b29": "禮向神俗。迷著善導故違正誨。深可為愧。",
    "T52n2103_027:0314c01": "第九慚愧所化諸人。由我無德久不種緣。致",
    "T52n2103_027:0314c02": "使開悟莫能津濟。故令聽者徒枉功夫。縱聞",
    "T52n2103_027:0314c03": "雜善不獲純淨內心自疚。深可慚愧。",
    "T52n2103_027:0314c04": "第十慚愧天龍神鬼護法冥祇。我本發心誓",
    "T52n2103_027:0314c05": "度一切。故諸天龍擁護無惱。而我𮘧缺情志",
    "T52n2103_027:0314c06": "不恒。惟知負恩但增慚愧。",
    "T52n2103_027:0314c07": "慚愧門頌慚愧門頌",
    "T52n2103_027:0314c08": "神膏施惟重。玄酒恩未隆。明璣隋水上。潤",
    "T52n2103_027:0314c09": "玉藍田中。稟天性所極。資敬道攸崇。羽毛共",
    "T52n2103_027:0314c10": "以勢。輪軌相為通。報德愴前雅。酬言愛餘風。",
    "T52n2103_027:0314c11": "遵途每多舛。顧省能無忡。",
    "T52n2103_027:0314c12": "18 極大慚愧門極大慚愧門第十八",
    "T52n2103_027:0314c13": "慚愧之義以不及為本。若於正行悉能遵奉。",
    "T52n2103_027:0314c14": "則無假慚愧。書云。內省不疚。何憂何懼。又",
    "T52n2103_027:0314c15": "曰。心苟無瑕。何恤無家。今既理妙難精觸向",
    "T52n2103_027:0314c16": "乖背。一念之間造過無量。過無量故慚愧亦",
    "T52n2103_027:0314c17": "應無量。前已略舉大致。其中支派不可縷",
    "T52n2103_027:0314c18": "悉。更立此門。使尋文求旨知理無不攝也。夫",
    "T52n2103_027:0314c19": "眾生以我見故不能推美於物。引惡在己。而",
    "T52n2103_027:0314c20": "於萬善不能修習。見人勝行意欲凌之。無慚",
    "T52n2103_027:0314c21": "之甚何得不見。今列位顯之。庶可斂迹。",
    "T52n2103_027:0314c22": "若見直心行慚愧人。我不能行願彼不作。",
    "T52n2103_027:0314c23": "見行布施持戒人開解脫門。願其早止。見行",
    "T52n2103_027:0314c24": "忍辱精進人自不能行。願早退沒。見多聞修",
    "T52n2103_027:0314c25": "定者。自不能行不欲使作。見行慈悲喜捨者。",
    "T52n2103_027:0314c26": "不能贊勉欲其不行。見菜蔬一食者。自不行",
    "T52n2103_027:0314c27": "故勸令退敗。見行伏心人應慚愧法。乃勸不",
    "T52n2103_027:0314c28": "行乖八正道。",
    "T52n2103_027:0314c29": "見學問誦經人。自無此行不使彼作。見圍遶",
    "T52n2103_027:0315a01": "禮拜者。自懶惰故嫉令不行。見有唱導梵音",
    "T52n2103_027:0315a02": "者。自不及彼願不為之。",
    "T52n2103_027:0315a03": "見經行頭陀者。既不能行反謗毀滅。今據叔",
    "T52n2103_027:0315a04": "世。說法開化以此為高。",
    "T52n2103_027:0315a05": "義當生信滅罪祈福弘道。而今登無畏座。開",
    "T52n2103_027:0315a06": "廣笑謔之端。飾詞自麗之美。高言興色誹誚",
    "T52n2103_027:0315a07": "往還。儀容傲佷初無謙遜。永不退省我解未",
    "T52n2103_027:0315a08": "深。惟詰諮者尋經有謬。故經云。若為利養名",
    "T52n2103_027:0315a09": "譽我心愛黨而說法者。是名非法說。若利於",
    "T52n2103_027:0315a10": "彼。增信心故。滅煩惱故。起淨業故。知慚知愧",
    "T52n2103_027:0315a11": "開八正路。是名善說。如過去世。有苦岸比丘。",
    "T52n2103_027:0315a12": "說有眾生我人壽命。違於佛語。命終入阿鼻",
    "T52n2103_027:0315a13": "地獄。仰臥伏臥左右脇臥。各九百萬億歲。爾",
    "T52n2103_027:0315a14": "後更歷諸餘地獄。自外徒黨受苦難言。故知",
    "T52n2103_027:0315a15": "不依佛教毀謗正法。其罪實重。當知法師實",
    "T52n2103_027:0315a16": "亦為難。其善則致福無量。其惡則獲罪亦重。",
    "T52n2103_027:0315a17": "是故法師應須極大慚愧。然居在世間。養生",
    "T52n2103_027:0315a18": "之急在於衣食。由此衣食勞亂極深。所須繒",
    "T52n2103_027:0315a19": "纊皮革。無不損生殘命著他皮肉。還養肉身。",
    "T52n2103_027:0315a20": "乃至食噉一粒之食。非用功夫無由入口。推",
    "T52n2103_027:0315a21": "度前功商量我腹。上入下出常流不止。而於",
    "T52n2103_027:0315a22": "其中。選擇精肥。進納軟滑。貪嗜美味。無羞",
    "T52n2103_027:0315a23": "無恥。須臾變改臭不可近。將行將坐如廁不",
    "T52n2103_027:0315a24": "殊。何有智者。於食生貪。若生貪者大須慚愧。",
    "T52n2103_027:0315a25": "與彼畜獸復何取別。",
    "T52n2103_027:0315a26": "極大慚愧門頌極大慚愧門頌",
    "T52n2103_027:0315a27": "冬狐理豐毳。春蠶緒輕絲。形骸翻為阻。心識",
    "T52n2103_027:0315a28": "還自欺。手容羈草日。平生少年時。驅車追",
    "T52n2103_027:0315a29": "俠客。酌酒弄妖姬。但念目前好。安知身後悲。",
    "T52n2103_027:0315b01": "惕然一以愧。永與情愛辭。",
    "T52n2103_027:0315b02": "19 善友勸獎門善友勸獎門第十九",
    "T52n2103_027:0315b03": "夫能了除疑惑。內發慚愧勸獎之功。善知識",
    "T52n2103_027:0315b04": "也。今欲修習萬行。非善知識無由進道。經云。",
    "T52n2103_027:0315b05": "如栴檀葉在伊羅林。其葉則臭。伊羅臭葉在",
    "T52n2103_027:0315b06": "栴檀林。其葉則香。書云。與善人居。如入蘭芷",
    "T52n2103_027:0315b07": "之室。久而偕芳。與惡人居。如在鮑魚之肆。與",
    "T52n2103_027:0315b08": "之俱臭。又云。近墨必緇。近朱必赤。故知善",
    "T52n2103_027:0315b09": "友能作佛事。是大因緣是全梵行。善知識者",
    "T52n2103_027:0315b10": "今能將我得升淨土。惡知識者今能陷我墜",
    "T52n2103_027:0315b11": "於地獄。當知善恩不可酬報。夫善惡之理皎",
    "T52n2103_027:0315b12": "然明白。但以任情適道則進趣之理遲。善友",
    "T52n2103_027:0315b13": "勸獎便勇猛之心疾。經有獎課之文。書有勸",
    "T52n2103_027:0315b14": "學之說。當知要行實由勸成。故經云。菩薩自",
    "T52n2103_027:0315b15": "身布施。亦勸他人令行布施。自行持戒忍辱",
    "T52n2103_027:0315b16": "精進一心智慧。亦勸他人令行此事。然則勝",
    "T52n2103_027:0315b17": "美之事欣樂羨仰。物之恒情。今若徒有願樂",
    "T52n2103_027:0315b18": "之心。不行願樂之事。未見其果。猶若絕糧思",
    "T52n2103_027:0315b19": "味。其於飢渴終無濟益。故略引數條盛行要",
    "T52n2103_027:0315b20": "事。以相警誡。今有財富室溫家給人足不勞",
    "T52n2103_027:0315b21": "營覓自然而至。復有貧苦飢弊形骸勞悴。終",
    "T52n2103_027:0315b22": "日願於富饒。而富饒未嘗暫有。以此苦故勸",
    "T52n2103_027:0315b23": "其布施力厲修福。",
    "T52n2103_027:0315b24": "若有衣裘服翫鮮華充備。又有尺布不全垢",
    "T52n2103_027:0315b25": "膩臭雜。是以勸獎令施衣服及以室宇。若見",
    "T52n2103_027:0315b26": "甘味珍羞連几重案。又有藜藿不充困於水",
    "T52n2103_027:0315b27": "菜。所以勸獎令施飲食。",
    "T52n2103_027:0315b28": "若見榮位通顯。乘肥衣輕適意自在。復有卑",
    "T52n2103_027:0315b29": "陋猥賤人不齒錄。塗炭溝渠坐臥糞穢。此苦",
    "T52n2103_027:0315c01": "可厭。勸令修福除滅憍慢奉行謙敬。豈可他",
    "T52n2103_027:0315c02": "人常貴我常在賤。",
    "T52n2103_027:0315c03": "若見形貌端正吐言廣利。又有面狀矬陋所",
    "T52n2103_027:0315c04": "言險暴。此苦可捨。勸令忍辱。",
    "T52n2103_027:0315c05": "若見意力強幹少病登勞行道無礙。有人多",
    "T52n2103_027:0315c06": "患不安所行莫濟。見有此苦勸施醫藥。令其",
    "T52n2103_027:0315c07": "進趣。故法句經云。四時行道得度眾苦。一者",
    "T52n2103_027:0315c08": "少年有力勢時。二者有財物時。三者遇三寶",
    "T52n2103_027:0315c09": "福田時。四者當計萬物必離散時。常行此四。",
    "T52n2103_027:0315c10": "必得道跡。應自督課。不待他勸。",
    "T52n2103_027:0315c11": "善友勸獎門頌善友勸獎門頌",
    "T52n2103_027:0315c12": "蘭室改蓬心。栴崖變伊草。丹青有必渝。絲",
    "T52n2103_027:0315c13": "礫豈常皓。曲轅且繩直。詭木遂彫藻。一簣",
    "T52n2103_027:0315c14": "或成山。百里倦中道。隆漢乃王臣。大楚信",
    "T52n2103_027:0315c15": "無保。勉矣德不孤。至言匪虛造。",
    "T52n2103_027:0315c16": "20 戒法攝生門戒法攝生門第二十",
    "T52n2103_027:0315c17": "前已勸獎於他。我今自加課勵。凡論課勵",
    "T52n2103_027:0315c18": "要。必託境行因。若心志浮蕩。則進趣無寄。然",
    "T52n2103_027:0315c19": "託境行因。戒為其始。可謂入聖之初門。出俗",
    "T52n2103_027:0315c20": "之正路。如乖此訓。永處三塗人天長絕。是以",
    "T52n2103_027:0315c21": "經云。譬如大地長生萬物。戒亦如是。能生",
    "T52n2103_027:0315c22": "眾生人天華果。故經云。若無此戒。諸善功德",
    "T52n2103_027:0315c23": "皆不得生。良以三塗苦報罪障所纏。人天勝",
    "T52n2103_027:0315c24": "果堪為道器。欲感勝果非戒不生。是以聖人",
    "T52n2103_027:0315c25": "先明此教。然三歸五品戒法兩科。七眾小學",
    "T52n2103_027:0315c26": "要以三歸為宗。一乘大教必崇三聚為本。並",
    "T52n2103_027:0315c27": "如經律具顯。規猷卓爾憲章行業。明逾鑒鏡。",
    "T52n2103_027:0315c28": "今粗舉其大致。用光恒俗。所以發戒之原須",
    "T52n2103_027:0315c29": "依三寶者。蓋由佛法僧寶天人所尊。歸依生",
    "T52n2103_027:0316a01": "信必能出有。若歸邪神反增苦趣。故經說云。",
    "T52n2103_027:0316a02": "歸佛清信士。不歸諸天神。故須先定邪正方",
    "T52n2103_027:0316a03": "識逆順。經云。信為道元功德之母。智是解脫",
    "T52n2103_027:0316a04": "出有之因。誠至言也。若無此信。心志浮虛歸",
    "T52n2103_027:0316a05": "戒不得。是以發足立信為先。何謂三歸。謂佛",
    "T52n2103_027:0316a06": "法僧。此三可重故名為寶。何謂為佛。自覺覺",
    "T52n2103_027:0316a07": "彼無師大智五分法身也。何謂為法。能軌能",
    "T52n2103_027:0316a08": "正滅諦涅槃清淨無相也。何謂為僧。能和和",
    "T52n2103_027:0316a09": "眾無學功德自他滅處也。何謂為歸。可憑可",
    "T52n2103_027:0316a10": "向也。何謂為寶。能招利樂正心依仗。近獲人",
    "T52n2103_027:0316a11": "天遠登無學。此則三寶區別之門。若論極教。",
    "T52n2103_027:0316a12": "理惟一統。照無不周。照周等覺。謂之佛寶體",
    "T52n2103_027:0316a13": "無非法。謂之法寶。至德常和。謂之僧寶。此乃",
    "T52n2103_027:0316a14": "體一義三同性三寶。眾生解悟信知佛性。離",
    "T52n2103_027:0316a15": "此生死招興利樂。是故一切無不歸憑。",
    "T52n2103_027:0316a16": "第一翻邪三歸　第二五戒三歸",
    "T52n2103_027:0316a17": "第三八戒三歸　第四十戒",
    "T52n2103_027:0316a18": "第五具戒　第六十善戒",
    "T52n2103_027:0316a19": "第七大菩薩戒",
    "T52n2103_027:0316a20": "此之七戒所防過境。近約大千世界之內一",
    "T52n2103_027:0316a21": "切六根六大。並是戒境。廣如常說。",
    "T52n2103_027:0316a22": "戒門頌戒門頌",
    "T52n2103_027:0316a23": "金山嚴寶仞。瓊畹烈瑤荑。牆狐議不窟。簷",
    "T52n2103_027:0316a24": "燕豈能栖。淨花莊思序。慧沼盥身倪。六群儻",
    "T52n2103_027:0316a25": "未一。七眾固恒齊。端儀有直影。正道無傾",
    "T52n2103_027:0316a26": "蹊。維宮超以悟。襄野竟何迷。",
    "T52n2103_027:0316a27": "21 自慶畢故止新門自慶畢故止新門第二十一",
    "T52n2103_027:0316a28": "從前發心以來。知至德可歸。檢校剋責滅諸",
    "T52n2103_027:0316a29": "惡門。疑惑既遣慚愧續修。勸獎兼行戒德又",
    "T52n2103_027:0316b01": "顯。得捨如是之罪障。餐聽若斯之勝法。豈得",
    "T52n2103_027:0316b02": "不踊躍歡喜嗟抃自慶者乎。",
    "T52n2103_027:0316b03": "經云。八難難度。一地獄難。二餓鬼難。三畜生",
    "T52n2103_027:0316b04": "難。四邊地難。五長壽天難。六雖得人身盲聾",
    "T52n2103_027:0316b05": "喑瘂不能聽受難。七雖得人身六情完具。而",
    "T52n2103_027:0316b06": "世智辯聰信邪倒見。不信三寶肆意輕侮。此",
    "T52n2103_027:0316b07": "身死已便在三途。隨業沈沒久乃得出。時在",
    "T52n2103_027:0316b08": "人道還不正信家生。第八前後佛間不覩正",
    "T52n2103_027:0316b09": "法。徒生一世增長邪見。具造眾罪尋爾徒死。",
    "T52n2103_027:0316b10": "是故經云。徒生徒死甚可憐愍。奉法行人先",
    "T52n2103_027:0316b11": "崇此意。生死大事不可自寬。今略出自慶數",
    "T52n2103_027:0316b12": "條繫在心首。",
    "T52n2103_027:0316b13": "佛言。地獄難免。而今同得免離此苦。一自慶",
    "T52n2103_027:0316b14": "也。",
    "T52n2103_027:0316b15": "佛言。餓鬼難脫。而今同得遠於此苦。二自慶",
    "T52n2103_027:0316b16": "也。",
    "T52n2103_027:0316b17": "佛言。畜生難捨。而今同得不樹此因。三自慶",
    "T52n2103_027:0316b18": "也。",
    "T52n2103_027:0316b19": "佛言。生在邊地不知仁義。今在中國修習禮",
    "T52n2103_027:0316b20": "智。四自慶也。",
    "T52n2103_027:0316b21": "佛言。生長壽天不知植福。福盡命終還墮",
    "T52n2103_027:0316b22": "惡道。而今不以世樂自娛迴以供養。五自慶",
    "T52n2103_027:0316b23": "也。",
    "T52n2103_027:0316b24": "佛言。人身難得。一失不返。有過盲龜浮木之",
    "T52n2103_027:0316b25": "譬。今得人身。六自慶也。",
    "T52n2103_027:0316b26": "佛言。六根難具。今無缺損。七自慶也。",
    "T52n2103_027:0316b27": "佛言。丈夫男身難得。我已得也。",
    "T52n2103_027:0316b28": "佛言。女人身者須知佛性則是丈夫。我已知",
    "T52n2103_027:0316b29": "也。佛言。邪辯難捨。我今歸正法也。",
    "T52n2103_027:0316c01": "佛言。佛前佛後是為大難。我今相與慷慨立",
    "T52n2103_027:0316c02": "志。既見色像又聞正法。則同鹿野滅惑不殊",
    "T52n2103_027:0316c03": "也。",
    "T52n2103_027:0316c04": "佛言。見佛為難。我今頂禮佛所說像。功用",
    "T52n2103_027:0316c05": "等倫也。佛言。聞法為難。我今備得聞也。",
    "T52n2103_027:0316c06": "佛言。出家為難。我今且隨眾也。",
    "T52n2103_027:0316c07": "佛言。出家專信倍復為難。我今一心無敢二",
    "T52n2103_027:0316c08": "見。敬法愛法以法為師。經中偈言。",
    "T52n2103_027:0316c09": "惟念過去世。供養為輕微蒙報歷遐劫。餘福",
    "T52n2103_027:0316c10": "值天師。淨慧斷生死。癡愛銷無遺。佛恩流無",
    "T52n2103_027:0316c11": "窮。是故重自歸。",
    "T52n2103_027:0316c12": "自慶畢故不造新頌自慶畢故不造新頌",
    "T52n2103_027:0316c13": "春非我春秋非秋。一經長夜每悠悠。陶形練",
    "T52n2103_027:0316c14": "氣任元造。啟蒙夷阻出重幽。榮公三樂非",
    "T52n2103_027:0316c15": "為曠。箕生五福豈能求。靈姿妙境往難集。微",
    "T52n2103_027:0316c16": "言至道此云修。年逢生幸曾以慶。盈愆貳過",
    "T52n2103_027:0316c17": "儻知憂。畢故斷新別苦海。希賢庶善憑智流。",
    "T52n2103_027:0316c18": "22 大忍惡對門大忍惡對門第二十二",
    "T52n2103_027:0316c19": "夫道從苦生。不由樂果。德憑功建。非情所集。",
    "T52n2103_027:0316c20": "故經云。忍辱第一道。於諸眾生心無礙。故以",
    "T52n2103_027:0316c21": "其在苦則多礙多惱起不善業。今所以得無",
    "T52n2103_027:0316c22": "礙者。良由在礙而修無礙。故礙而不為礙。既",
    "T52n2103_027:0316c23": "於礙而無所礙。豈非忍力之所致乎。經云。娑",
    "T52n2103_027:0316c24": "婆世界五濁之剎。五痛五燒具諸惡報。是故",
    "T52n2103_027:0316c25": "發大乘者。多來此土。以救苦為資糧。以拔惱",
    "T52n2103_027:0316c26": "為要行。此土一日修善。勝於他方淨國百千",
    "T52n2103_027:0316c27": "萬劫。所以爾者。良由極苦之地心不及善。而",
    "T52n2103_027:0316c28": "能於劇苦之中。卓然發意忍苦受辱。豈不奇",
    "T52n2103_027:0316c29": "哉。所謂火中生蓮華。此實為希有。他方淨土",
    "T52n2103_027:0317a01": "無修福地。所以不及此土。何者。淨國七財豐",
    "T52n2103_027:0317a02": "溢。不假布施攝貧窮也。淨國律儀圓淨。不假",
    "T52n2103_027:0317a03": "持戒攝毀禁也。淨國則無辱無忍。穢土無事",
    "T52n2103_027:0317a04": "非辱。在辱能忍。勝他方也。淨國精進如救頭",
    "T52n2103_027:0317a05": "然。不假翹勤攝懈怠也。淨國之人。入法流水。",
    "T52n2103_027:0317a06": "念念修順無出入觀。不假寂定攝亂意也。淨",
    "T52n2103_027:0317a07": "國智慧明滿。不假辯才巧說攝愚癡也。又淨",
    "T52n2103_027:0317a08": "國之人。非無弘誓。但弘誓之功不及穢土。",
    "T52n2103_027:0317a09": "四攝四等例同無用。淨國樂故。則救苦之心",
    "T52n2103_027:0317a10": "薄。惡土苦故。則進善之心猛。故經云。行於非",
    "T52n2103_027:0317a11": "道通達佛道也。夫欲發廣大心行菩薩行。自",
    "T52n2103_027:0317a12": "非履危涉險備受艱難。蹈熾火歷氷霜。嬰苦",
    "T52n2103_027:0317a13": "切甘楚毒。於萬苦中而能忍受者。則道場可",
    "T52n2103_027:0317a14": "踐。若無此惱忍何從生藉此煩惱起我諸善。",
    "T52n2103_027:0317a15": "所謂塵勞之儔為如來種。當知忍者。有力大",
    "T52n2103_027:0317a16": "人功德之本。所謂忍痛癢忍思想。忍疾病忍",
    "T52n2103_027:0317a17": "飢苦。忍疲勞忍寒暑。忍憂悲忍熱惱。忍惡罵",
    "T52n2103_027:0317a18": "無恥辱。忍撾打無恚礙。忍貪欲無愛著。忍憍",
    "T52n2103_027:0317a19": "慢無背道。忍所難忍。忍所難行。忍所難作。忍",
    "T52n2103_027:0317a20": "所難辦。能行此者。真可謂大忍辱矣。",
    "T52n2103_027:0317a21": "大忍門頌大忍門頌",
    "T52n2103_027:0317a22": "崑山之下玉抵禽。漢水之陽璧千金。清業神",
    "T52n2103_027:0317a23": "居德非重。潔己愚俗道已深。愛憎喜怒生而",
    "T52n2103_027:0317a24": "習。容華芳旨世所欽。鴻才巨力萬夫敵。誰",
    "T52n2103_027:0317a25": "肯制此方寸心。逸驥狂兕曠不御。繁羈密",
    "T52n2103_027:0317a26": "匣儻能禁。遣情遺事復何想。寂然無待恣",
    "T52n2103_027:0317a27": "幽尋。",
    "T52n2103_027:0317a28": "23 緣境無礙門緣境無礙門第二十三",
    "T52n2103_027:0317a29": "經云。在俗則謂之為縛。在道則謂之為解。解",
    "T52n2103_027:0317b01": "即無礙所致。縛即資待所招。今若欲有待於",
    "T52n2103_027:0317b02": "無待則有待更煩。無待於無待。則有待自遣。",
    "T52n2103_027:0317b03": "有待既遣則無礙之門可入。若志在於資養。",
    "T52n2103_027:0317b04": "便覩縛纏更重。但眾生凡類觸向多阻。不資",
    "T52n2103_027:0317b05": "於物則自濟無方。資於物者累之重也。生累",
    "T52n2103_027:0317b06": "纏繞解脫何由。今既深知其累。累實為苦。何",
    "T52n2103_027:0317b07": "以知之。",
    "T52n2103_027:0317b08": "今欲陸行。非車輿人馬不動。一累礙也。今欲",
    "T52n2103_027:0317b09": "水遊。非舟航不移。二累礙也。",
    "T52n2103_027:0317b10": "今欲養身。非衣裘屋宅則無所憑託。三累礙",
    "T52n2103_027:0317b11": "也。",
    "T52n2103_027:0317b12": "今欲養命。非粳糧黍粟五味柔軟則無所資",
    "T52n2103_027:0317b13": "待。四累礙也。",
    "T52n2103_027:0317b14": "今欲修集一慧。髣像無向。五累礙也。",
    "T52n2103_027:0317b15": "今欲求見一佛及一淨土發奇特心。冥漠不",
    "T52n2103_027:0317b16": "見。六累礙也。",
    "T52n2103_027:0317b17": "今欲徹視十方。障礙滿目。七累礙也。",
    "T52n2103_027:0317b18": "今欲求佛聖智以除障惑。近是眾生心行而",
    "T52n2103_027:0317b19": "我不覩。八累礙也。",
    "T52n2103_027:0317b20": "今欲披文尋義。雖課心力。近在淺言不達意",
    "T52n2103_027:0317b21": "旨。九累礙也。",
    "T52n2103_027:0317b22": "今欲誦習經典。受已忘漏。十累礙也。",
    "T52n2103_027:0317b23": "凡此累礙。其事無量。聖人所以無礙。自在",
    "T52n2103_027:0317b24": "者。由何而致。實由遠諸塵勞自策為本。是所",
    "T52n2103_027:0317b25": "資待莫不勤役。自辦不假於他。而他為我用。",
    "T52n2103_027:0317b26": "所謂讓而得者。則其理通。求而獲者。則其理",
    "T52n2103_027:0317b27": "滯。菩薩不求自利。但欲利益眾生。是以其利",
    "T52n2103_027:0317b28": "在己而得無礙。眾生常利我忘彼。所以恒縛",
    "T52n2103_027:0317b29": "而無解。聖是可求而得。非是永隔無津。今若",
    "T52n2103_027:0317c01": "欲學聖捨凡者。當遵聖人所習。雖其途無量。",
    "T52n2103_027:0317c02": "然津濟要趣惟一解脫耳。故經云。若自無縛",
    "T52n2103_027:0317c03": "欲解彼縛。斯有是處。今欲學菩薩道。必須棄",
    "T52n2103_027:0317c04": "凡夫縛。凡夫縛者惟願得五欲縱意自在。實",
    "T52n2103_027:0317c05": "大縛也。菩薩行人棄之不顧。",
    "T52n2103_027:0317c06": "經云。不得畜養奴婢畜生。當自翹勤出離生",
    "T52n2103_027:0317c07": "死。若假於他。他還縛我。無解脫期。今云無奴",
    "T52n2103_027:0317c08": "不立無婢不辦。此乃氣力強梁之時。一旦臥",
    "T52n2103_027:0317c09": "床百事同棄。自救不暇何憂及人。宜自勉勵",
    "T52n2103_027:0317c10": "則解脫之門易可登耳。",
    "T52n2103_027:0317c11": "無礙門頌無礙門頌",
    "T52n2103_027:0317c12": "怳象忽物終不名。龍舉鸞集竟誰辨。絕智",
    "T52n2103_027:0317c13": "亡身孰為礙。韜名戢曜故能顯。匪日匪月",
    "T52n2103_027:0317c14": "灼以懸。安飛安翔虛而踐。壁石無間恣出沒。",
    "T52n2103_027:0317c15": "水火有性任舒卷。敷教應俗騖泉流。現迹依",
    "T52n2103_027:0317c16": "方迅風轉。大哉超世莫與群。希轅慕舜宜自",
    "T52n2103_027:0317c17": "勉。",
    "T52n2103_027:0317c18": "24 一志努力門一志努力門第二十四",
    "T52n2103_027:0317c19": "從初辨德極於無礙。善惡二途凡聖苦樂。明",
    "T52n2103_027:0317c20": "了審諦。斯言備矣。惟應努力勤而行之。經",
    "T52n2103_027:0317c21": "云。感傷世間貪意長流沒於愛欲之海。吾獨",
    "T52n2103_027:0317c22": "欲反其源。故自勉而特出。是以世世勤苦。不",
    "T52n2103_027:0317c23": "以為勞。經云。我與阿難。空王佛所共發菩提",
    "T52n2103_027:0317c24": "心。我常勤精進。所以速成正覺。又云。得正法",
    "T52n2103_027:0317c25": "智已。以無疲厭心為眾生說。斯可謂努力矣。",
    "T52n2103_027:0317c26": "夫眾生流轉三有觸苦相纏。所以情識闇弱慮",
    "T52n2103_027:0317c27": "淺多迷。每一修善怯退皇擾。念念之間百變",
    "T52n2103_027:0317c28": "乖舛。自非勸之以努力獎之以剛幹。則勇銳",
    "T52n2103_027:0317c29": "驍果之心不發。經云。眾生與無明怨賊鬪戰。",
    "T52n2103_027:0318a01": "亦不異世間勍敵。相御世間則須金鉦壯",
    "T52n2103_027:0318a02": "其氣。鼓鍾擊其忿。欝怫增其怒。決烈成其",
    "T52n2103_027:0318a03": "力。不資此發勇不假此振威。何能摧鳴條之",
    "T52n2103_027:0318a04": "戰。拉牧野之師乎。今與煩惱共戰。當集無",
    "T52n2103_027:0318a05": "漏之智。命無畏之師。控道品之眾。禦六度之",
    "T52n2103_027:0318a06": "侶。建道場之幡。擊甘露之鼓。著弘誓鎧冑。被",
    "T52n2103_027:0318a07": "忍辱袍甲。握智慧弓刀。執堅固箭楯。精進",
    "T52n2103_027:0318a08": "督怠惰。翹勤課不及。發行登歡喜。稅駕頓法",
    "T52n2103_027:0318a09": "雲。種智斷其勇。方便運其略。於是無明老死",
    "T52n2103_027:0318a10": "之賊。協附四魔之軍。影響波旬。困倚天女。",
    "T52n2103_027:0318a11": "憑帶鬼神。億千萬眾。擔山吐火雷電四繞。",
    "T52n2103_027:0318a12": "欲以闇惑之旅。退金剛之師。由乎菩薩忍調",
    "T52n2103_027:0318a13": "無想積德久善魔怨稽伏。一念努力豁然大",
    "T52n2103_027:0318a14": "明。非法王壞正法王勝。此並經中之盛事。若",
    "T52n2103_027:0318a15": "不努力何由辨也。如人營家晨起夜寐劬勞",
    "T52n2103_027:0318a16": "督課。便自室內盈實飢寒不切。但能努力無",
    "T52n2103_027:0318a17": "所不濟。出世妙行事不殊俗。若小努力微復",
    "T52n2103_027:0318a18": "加意。三明六通不足為難。更運方便重課心",
    "T52n2103_027:0318a19": "形。信順之忍漸染自至。豈得空捨一生虛",
    "T52n2103_027:0318a20": "過。三塗切己力無所施。方復生悔何嗟及矣。",
    "T52n2103_027:0318a21": "所以努力一門貫通後者。位心極行惟此而",
    "T52n2103_027:0318a22": "已。願幽明聖鑒照覽窮途。故敢發言託文現",
    "T52n2103_027:0318a23": "意。",
    "T52n2103_027:0318a24": "努力門頌努力門頌",
    "T52n2103_027:0318a25": "豫北二山尚有移。河中一州亦可為。精誠",
    "T52n2103_027:0318a26": "必至霜塵下。意氣所感金石離。有子刺掌修",
    "T52n2103_027:0318a27": "名立。王生擢髮美譽垂。自來勤心少騫墜。何",
    "T52n2103_027:0318a28": "不努力出憂危。勝幡法鼓縈且擊。智師道眾",
    "T52n2103_027:0318a29": "紛以馳。有常無我儼既列。無明有縛孰能窺。",
    "T52n2103_027:0318b01": "25 禮舍利寶塔門禮舍利寶塔門第二十五",
    "T52n2103_027:0318b02": "大聖詮化隨機感益。譬若一音說法各得其",
    "T52n2103_027:0318b03": "解。是故應以現生蒙利者。所以降神母胎誕",
    "T52n2103_027:0318b04": "聖王宮。",
    "T52n2103_027:0318b05": "應以出家蒙利者。所以捨金輪位剃除鬚髮。",
    "T52n2103_027:0318b06": "應以相好蒙利者。所以現成正覺坐菩提樹。",
    "T52n2103_027:0318b07": "應以實相蒙利者。所以三轉法輪十二部經。",
    "T52n2103_027:0318b08": "應以滅度蒙利者。所以雙樹潛輝現於涅槃。",
    "T52n2103_027:0318b09": "良由眾生障業煩多。是故聖化隨應不一。然",
    "T52n2103_027:0318b10": "則現於涅槃者。復是增發悲戀之心。以悲慕",
    "T52n2103_027:0318b11": "故善心濃到。凡禮拜像塔皆宜感發悲心󰮎",
    "T52n2103_027:0318b12": "然思慕。慘切其情追想正法。我不餐仰泣想。",
    "T52n2103_027:0318b13": "如來不親音旨。如入祖禰之廟覩靈。若在欷",
    "T52n2103_027:0318b14": "歔無顏。如來慇懃令我等具諸苦行。而我違",
    "T52n2103_027:0318b15": "背自墮惡道。在於像末未蒙解脫。以苦報故",
    "T52n2103_027:0318b16": "憶如來恩。是以今各歸心於此像塔。嗚咽",
    "T52n2103_027:0318b17": "涕零慚顏哽慟。至心奉為至尊皇后皇太子",
    "T52n2103_027:0318b18": "七廟聖靈。今日信施龍神八部。廣及一切劇",
    "T52n2103_027:0318b19": "苦眾生。敬禮十方三世一切諸剎土中所有",
    "T52n2103_027:0318b20": "如來形像靈廟。",
    "T52n2103_027:0318b21": "敬禮釋迦如來一切現在靈骨舍利。敬禮如",
    "T52n2103_027:0318b22": "來現在頂骨舍利。",
    "T52n2103_027:0318b23": "敬禮如來現在髏蓋舍利。",
    "T52n2103_027:0318b24": "敬禮如來現在眼精舍利。",
    "T52n2103_027:0318b25": "敬禮如來現在一切紺髮紅爪舍利。",
    "T52n2103_027:0318b26": "敬禮如來現在一切指骨舍利。",
    "T52n2103_027:0318b27": "敬禮如來現在一切牙齒舍利。",
    "T52n2103_027:0318b28": "敬禮如來現在衣鉢水瓶錫杖眾具。敬禮過",
    "T52n2103_027:0318b29": "去四佛生地并行坐遺迹。",
    "T52n2103_027:0318c01": "敬禮如來得道樹寶塔。",
    "T52n2103_027:0318c02": "敬禮如來轉法輪處寶塔。",
    "T52n2103_027:0318c03": "敬禮如來般涅槃。處寶塔。",
    "T52n2103_027:0318c04": "敬禮如來滅後阿育王造八萬四千塔。",
    "T52n2103_027:0318c05": "敬禮阿育王所造無量諸佛像。",
    "T52n2103_027:0318c06": "敬禮天上人間海中龍宮一切像塔。",
    "T52n2103_027:0318c07": "敬禮此國諸州諸瑞聖像。",
    "T52n2103_027:0318c08": "敬禮此國諸寺諸山無量靈像。",
    "T52n2103_027:0318c09": "敬禮天上人間海中無量形像。",
    "T52n2103_027:0318c10": "願一切眾生不在佛前佛後。常見佛生。常見",
    "T52n2103_027:0318c11": "佛出家常見佛得道。常見佛涅槃。能建立是",
    "T52n2103_027:0318c12": "無量像塔。盡於來際佛事不絕。",
    "T52n2103_027:0318c13": "禮舍利像塔門頌禮舍利像塔門頌",
    "T52n2103_027:0318c14": "越人鑄金誠有思。魏后莊木亦云悲。中賢小",
    "T52n2103_027:0318c15": "節猶可戀。去聖彌遠情彌滋。祇樹蕭條多宿",
    "T52n2103_027:0318c16": "楚。王宮寂漠斯遺基。設像居室若有望。開",
    "T52n2103_027:0318c17": "儀駐景曖如之。連卿共日獨先後。道悠命舛",
    "T52n2103_027:0318c18": "將無時。傾懷結想惻以慕。垂靈寫照拂塵疑。",
    "T52n2103_027:0318c19": "26 敬重正法門敬重正法門第二十六",
    "T52n2103_027:0318c20": "諸法本空寂滅無說。以因緣故現有文字。當",
    "T52n2103_027:0318c21": "知文字經典本在破病滅惑為先。惑既八萬",
    "T52n2103_027:0318c22": "四千。故使教門亦有八萬四千法藏。至於病",
    "T52n2103_027:0318c23": "銷惑遣。藥亦隨亡。如栰喻者。可以情悉。然",
    "T52n2103_027:0318c24": "群生沈網隨言封滯。由此見故教藥常陳。所",
    "T52n2103_027:0318c25": "以金簡盈於寶殿。玉軸煥於神宮。辯析空有",
    "T52n2103_027:0318c26": "於假實。表發權智於無方。故如來一代四十",
    "T52n2103_027:0318c27": "九年。隨緣示教種種說法。及於涅槃但有聲",
    "T52n2103_027:0318c28": "教計。隨言說必致淪亡。然以義理談玄。正宗",
    "T52n2103_027:0318c29": "無昧。言雖得喪全旨難乖。故立法依用永刊",
    "T52n2103_027:0319a01": "定。天魔外道莫敢侵陵。自慧日已沈法雲遐",
    "T52n2103_027:0319a02": "布。非夫簡冊無由獻功。尊大迦葉法門英俊。",
    "T52n2103_027:0319a03": "擊鍾聲告。召集無學千僧。一夏撰結遺言。十",
    "T52n2103_027:0319a04": "二義求三藏文攝。多羅葉典其量莫思。蘊積",
    "T52n2103_027:0319a05": "西夏將及千載。時運漸染東翻漢朝。㳂彼至",
    "T52n2103_027:0319a06": "今年垂六百。雜錄正經七千餘卷。詞義明敏",
    "T52n2103_027:0319a07": "談味無遺。近則安國利人。遠則超凡證聖。備",
    "T52n2103_027:0319a08": "如卷部。智者尋之。至心奉為。",
    "T52n2103_027:0319a09": "至尊　皇后　皇太子。",
    "T52n2103_027:0319a10": "七廟聖靈天龍八部乃至十方一切劇苦眾",
    "T52n2103_027:0319a11": "生。",
    "T52n2103_027:0319a12": "敬禮一切真如正法藏。",
    "T52n2103_027:0319a13": "敬禮十方一切諸佛所說法藏。",
    "T52n2103_027:0319a14": "敬禮賢劫初佛拘樓孫如來天龍宮法藏。",
    "T52n2103_027:0319a15": "敬禮拘那含牟尼佛天龍宮中法藏。",
    "T52n2103_027:0319a16": "敬禮迦葉佛天龍宮中一切法藏。",
    "T52n2103_027:0319a17": "敬禮釋迦如來天龍宮一切法藏。",
    "T52n2103_027:0319a18": "敬禮西印度黑蜂山寺一切法藏。",
    "T52n2103_027:0319a19": "敬禮沮渠國大乘十二部法藏。",
    "T52n2103_027:0319a20": "敬禮北印度石壁八字捨身法藏。",
    "T52n2103_027:0319a21": "敬禮神州大國一切眾藏經典。",
    "T52n2103_027:0319a22": "敬禮易州石經朔州恒安石窟經像。",
    "T52n2103_027:0319a23": "敬禮一切受持三藏諸法師等。",
    "T52n2103_027:0319a24": "敬禮一切禪師律師讀誦經典諸行人等。願",
    "T52n2103_027:0319a25": "一切含靈入如是法門。常能總持。廣說教化。",
    "T52n2103_027:0319a26": "通達無礙。",
    "T52n2103_027:0319a27": "法門頌法門頌",
    "T52n2103_027:0319a28": "出不自戶將何由。行不以法欲焉修。之燕入",
    "T52n2103_027:0319a29": "楚待駿足。陵河越海寄輕舟。仁言為利壯已",
    "T52n2103_027:0319b01": "博。聖道弘濟邈難求。通明洞燭煥曾景。深凝",
    "T52n2103_027:0319b02": "廣潤湛淵流。翼善開賢敷教義。昭蒙啟惑滌",
    "T52n2103_027:0319b03": "煩憂。功成弗有名弗居。淡然無執與化遊。",
    "T52n2103_027:0319b04": "27 奉養僧田門奉養僧田門第二十七",
    "T52n2103_027:0319b05": "僧稱福田。群道宗尚。斯何故耶。良由發蒙俗",
    "T52n2103_027:0319b06": "之幽心。啟正道之遐趣。拯沈淪而將濟於三",
    "T52n2103_027:0319b07": "有。御法綱而弘護於萬齡。由是道被天下德",
    "T52n2103_027:0319b08": "光四俗。能生善種。號曰福田。德響揵槌。又",
    "T52n2103_027:0319b09": "稱應供。心乖理義行越法科。則顯乖剃落之",
    "T52n2103_027:0319b10": "容。幽受空樹之報。乃與施主為讐隙。與骨",
    "T52n2103_027:0319b11": "肉為瘡疣。熱血之相可尋。石女之倫不遠。僧",
    "T52n2103_027:0319b12": "護佛藏明言不迷。智論大經清範攸屬。固當",
    "T52n2103_027:0319b13": "日須三省事必九思。念念策心無時寧舍。方",
    "T52n2103_027:0319b14": "可入三乘之一位。預三寶之一員。盛德可觀",
    "T52n2103_027:0319b15": "六道歸衣。而出有高行難擬。七眾相從為福",
    "T52n2103_027:0319b16": "田。豈非形寄域中情超域外者也。流俗纏糺",
    "T52n2103_027:0319b17": "封付昏迷。處處生著何能遠出。是以樹立僧",
    "T52n2103_027:0319b18": "寶為俗良田。令興福力得出生死。不徒設也。",
    "T52n2103_027:0319b19": "然佛超累表作範區中。為物受供而實不受。",
    "T52n2103_027:0319b20": "法在除惑清淨非情。供養感果自隨生業。僧",
    "T52n2103_027:0319b21": "含凡聖形繫往因。縱成無學猶嬰苦報。身謝",
    "T52n2103_027:0319b22": "無餘方出諸有。今以形累有緣多須資待。故",
    "T52n2103_027:0319b23": "凡施者教多在僧。然供養於僧備有三寶。故",
    "T52n2103_027:0319b24": "佛有言。隨順我語供養佛也。為解脫故供養",
    "T52n2103_027:0319b25": "法也。眾僧受用供養僧也。有斯理義故。名眾",
    "T52n2103_027:0319b26": "僧良福田矣。奉為。",
    "T52n2103_027:0319b27": "至尊　皇后　皇太子。",
    "T52n2103_027:0319b28": "七廟聖靈天龍八部乃至十方一切劇苦眾",
    "T52n2103_027:0319b29": "生。敬禮十方一切僧寶。",
    "T52n2103_027:0319c01": "敬禮當來下生佛兜率天彌勒菩薩僧。",
    "T52n2103_027:0319c02": "敬禮遊方大士文殊師利菩薩僧。",
    "T52n2103_027:0319c03": "敬禮救苦大士觀世音菩薩僧。",
    "T52n2103_027:0319c04": "敬禮護法大士普賢菩薩僧。",
    "T52n2103_027:0319c05": "敬禮滅罪大士虛空藏菩薩僧。",
    "T52n2103_027:0319c06": "敬禮十方一切行大道心菩薩僧。",
    "T52n2103_027:0319c07": "敬禮十方一切行緣覺心辟支佛僧。",
    "T52n2103_027:0319c08": "敬禮十方一切行下乘者諸聲聞僧。",
    "T52n2103_027:0319c09": "敬禮賓頭盧闍住法萬載諸聲聞僧。",
    "T52n2103_027:0319c10": "敬禮佛子羅侯羅住法萬載諸聲聞僧。",
    "T52n2103_027:0319c11": "敬禮剡州山海九億萬住法萬載諸聲聞僧。",
    "T52n2103_027:0319c12": "敬禮三千界內現在一切諸凡聖僧。",
    "T52n2103_027:0319c13": "願一切含靈常與賢聖同乘正道。開智生福",
    "T52n2103_027:0319c14": "不墜惡趣。生生遭遇為善知識。伏除煩惱得",
    "T52n2103_027:0319c15": "出諸有。",
    "T52n2103_027:0319c16": "僧門頌僧門頌",
    "T52n2103_027:0319c17": "五玉已潤談而信。八桂雖芳風乃操。妙理至",
    "T52n2103_027:0319c18": "言惟聖寶。不自伊人孰弘道。照空觀法識遷",
    "T52n2103_027:0319c19": "流。撫俗瞻凡厭生老。絕滅情嗜斷歡怡。縱",
    "T52n2103_027:0319c20": "落豪榮棄彫藻。親愛倏忽信風煙。財利悠悠",
    "T52n2103_027:0319c21": "若塵草。測以龍雲豈曰高。濯足江漢更慚皓。",
    "T52n2103_027:0319c22": "28 勸請僧進門勸請僧進門第二十八",
    "T52n2103_027:0319c23": "勸請者。慇懃之至意也。由發慇懃之意。則願",
    "T52n2103_027:0319c24": "善之情深矣。是故於一切纖微之善。咸須慇",
    "T52n2103_027:0319c25": "懃勸請。增進令生慧行。不容中廢。然勸請有",
    "T52n2103_027:0319c26": "二。勸請眾生修行戒善具諸德本。勸請諸佛",
    "T52n2103_027:0319c27": "救護眾生說法久住。",
    "T52n2103_027:0319c28": "十方四惡趣。我今悉勸請修持諸戒行。獲得",
    "T52n2103_027:0319c29": "於人身。十方一切人。我今悉勸請。令修十善",
    "T52n2103_027:0320a01": "業。得生於天上。十方諸天人。我今悉勸請。登",
    "T52n2103_027:0320a02": "立正定聚。得離於惡道。十方諸學人。我今悉",
    "T52n2103_027:0320a03": "勸請。覺察諸煩惱。速證無學地。十方阿羅漢。",
    "T52n2103_027:0320a04": "我今悉勸請。知非究竟位。惟有一佛乘。十方",
    "T52n2103_027:0320a05": "辟支佛。我今悉勸請。成就大悲智。教化諸眾",
    "T52n2103_027:0320a06": "生。人天二乘眾。我今悉勸請。體覺如來藏。修",
    "T52n2103_027:0320a07": "習菩薩行。一切諸菩薩。我今悉勸請。修行十",
    "T52n2103_027:0320a08": "度行。速登於十地。兜率天菩薩。我今悉勸",
    "T52n2103_027:0320a09": "請。常轉不退輪。速下度群生。菩薩智未明。我",
    "T52n2103_027:0320a10": "今悉勸請。金剛滅塵累。顯發真實相。十方一",
    "T52n2103_027:0320a11": "切佛。初成正覺者。我請轉法輪。安樂諸眾生。",
    "T52n2103_027:0320a12": "十方一切佛。若欲捨壽命。我今歸命請。願久",
    "T52n2103_027:0320a13": "住於世。如是佛菩薩。我今皆勸請。發此慇懃",
    "T52n2103_027:0320a14": "心。是故稽首禮。",
    "T52n2103_027:0320a15": "勸請門頌勸請門頌",
    "T52n2103_027:0320a16": "俟河之清逢聖朝。靈智俯接一其遙。白日馳",
    "T52n2103_027:0320a17": "光不流照。葵藿微志徒傾翹。遍盈空有盡三",
    "T52n2103_027:0320a18": "界。綿塞宇宙罄八遼。德光業遂升至覺。寂寞",
    "T52n2103_027:0320a19": "常住獨能超。煎灼欲火思雲露。沈汩使水望",
    "T52n2103_027:0320a20": "舟橋。弘慈廣度昔有誓。法輪道御且徐鏕。",
    "T52n2103_027:0320a21": "29 隨喜萬善門隨喜萬善門第二十九",
    "T52n2103_027:0320a22": "眾生以愚惑故。多懷嫉妬增上之心。是以見",
    "T52n2103_027:0320a23": "人行善則興惡想。摧毀破壞不令成就。然彼",
    "T52n2103_027:0320a24": "前人未必損行。而此嫉者妄增惱熱。增長惑",
    "T52n2103_027:0320a25": "業生死不絕。是以聖人調心制意。行此隨喜。",
    "T52n2103_027:0320a26": "亦復勸諸眾生。如說奉行。",
    "T52n2103_027:0320a27": "十方一切眾。所有微細善。仁義及禮智。孝養",
    "T52n2103_027:0320a28": "謙恭德。慈和及愛敬。廉貞清潔行。若有如",
    "T52n2103_027:0320a29": "是善。我今悉隨喜。離欲在家人。奉修如來戒。",
    "T52n2103_027:0320b01": "三歸五八戒。十善菩薩戒。清淨諸律儀。離惡",
    "T52n2103_027:0320b02": "名聲者。如是諸功德。我今悉隨喜。飯僧施",
    "T52n2103_027:0320b03": "法衣。浴除煩惱垢。救攝諸貧窮。飢寒窮塞者。",
    "T52n2103_027:0320b04": "疾病艱危苦。施藥悲憐業。如是等功德。我今",
    "T52n2103_027:0320b05": "悉隨喜。曠路作好井。橋船度人物。園林池花",
    "T52n2103_027:0320b06": "果。施佛并供僧。渴乏除熱惱。其福實無量。如",
    "T52n2103_027:0320b07": "是等功德。我今悉隨喜。造經流法教。燃燈發",
    "T52n2103_027:0320b08": "慧明。習誦及轉讀。決了諸義趣。若復為人說。",
    "T52n2103_027:0320b09": "倍增歡喜心。如是諸功德。我今悉隨喜。建立",
    "T52n2103_027:0320b10": "諸塔廟。堂殿及寶剎。彩畫及木像。金銀銅石",
    "T52n2103_027:0320b11": "等。傳寫諸相好。顯示於法身。如是諸功德。我",
    "T52n2103_027:0320b12": "今悉隨喜。若有造僧坊。床帳及臥具。令彼息",
    "T52n2103_027:0320b13": "心者。安意於禪林。出入苦空門。次第寂滅觀。",
    "T52n2103_027:0320b14": "如是諸功德。我今悉隨喜。如來大慈悲。善說",
    "T52n2103_027:0320b15": "諸法門。發生隨喜行。今我等修學。隨喜諸",
    "T52n2103_027:0320b16": "聲聞。忍苦度生死。隨喜諸菩薩。不捨惡道受。",
    "T52n2103_027:0320b17": "隨喜十方佛。無畏天人尊。能於三界獄。引出",
    "T52n2103_027:0320b18": "諸眾生。願令眾生類。悉得於佛道。是故我隨",
    "T52n2103_027:0320b19": "喜。稽首禮諸佛。",
    "T52n2103_027:0320b20": "隨喜門頌隨喜門頌",
    "T52n2103_027:0320b21": "聞善若己燭良書。見賢思齊美通誥。感幽動",
    "T52n2103_027:0320b22": "地孝有誠。殞首流腸忠為操。振禮摛文弘憲",
    "T52n2103_027:0320b23": "則。機謀飈勇靜姦暴。明白入素志沖閑。高論",
    "T52n2103_027:0320b24": "窮微契神奧。捐軀濟物不邀名。輕財貴義豈",
    "T52n2103_027:0320b25": "期報。百行萬善紛塗軌。求誠罄想畢歡蹈。",
    "T52n2103_027:0320b26": "30 迴向佛道門迴向佛道門第三十",
    "T52n2103_027:0320b27": "言迴向者。以不著為義。原一切眾生備修萬",
    "T52n2103_027:0320b28": "行。捨身命財。所以不得解脫生死者。皆緣耽",
    "T52n2103_027:0320b29": "著果報不能捨離。若能不執其心。修行攝度。",
    "T52n2103_027:0320c01": "隨有微福迴施群生向於佛道者。則於果報",
    "T52n2103_027:0320c02": "不復生著。便於生死蕭然解脫。故經云。如所",
    "T52n2103_027:0320c03": "說修行。迴向為大利。是以一切所作善業。皆",
    "T52n2103_027:0320c04": "應迴向。兼勸眾生不著果報。何者。即此身形",
    "T52n2103_027:0320c05": "果報之本。終日養飼莊嚴彫飾。要必當死徒",
    "T52n2103_027:0320c06": "為保著。自非愚闇所以貪愛此身。少有慧",
    "T52n2103_027:0320c07": "明。何得無時不厭。以是智者撫臆論心。不容",
    "T52n2103_027:0320c08": "貪著迴流生死。",
    "T52n2103_027:0320c09": "十方諸眾生。所行微善業。仁孝及謙敬。慈愛",
    "T52n2103_027:0320c10": "柔和等。忠正修禮智。矜逮賑孤窮。如是世俗",
    "T52n2103_027:0320c11": "善。悉迴向佛道。一切諸外道。種種勤苦行。五",
    "T52n2103_027:0320c12": "熱炙其身。投巖赴水火。反縛塗灰等。無量諸",
    "T52n2103_027:0320c13": "邪見。今皆為迴向。同歸正覺道。一切清信士。",
    "T52n2103_027:0320c14": "歸戒行十善。乃至諸女人。亦能修福德。又能",
    "T52n2103_027:0320c15": "善說法。開化眾妙福。迴以施群生。共成無",
    "T52n2103_027:0320c16": "上道。一切弟子眾。聞聲即解悟。善來成比丘。",
    "T52n2103_027:0320c17": "乃至四道果。方便及初觀。苦空非常想。亦迴",
    "T52n2103_027:0320c18": "施群生。共向無上道。十方諸辟支。自然成緣",
    "T52n2103_027:0320c19": "覺。深悟在別世。曉了因緣法。隱顯化眾生。獨",
    "T52n2103_027:0320c20": "處樂善寂。如是兼一切。盡迴向佛道。十方諸",
    "T52n2103_027:0320c21": "菩薩。讀誦於經法。入禪出禪者。勸物行眾",
    "T52n2103_027:0320c22": "善。如是等三善。一切眾德本。亦迴施群生。",
    "T52n2103_027:0320c23": "歸向無上道。一切諸善等。乃至賢聖果。解空",
    "T52n2103_027:0320c24": "未能窮。有無不雙盡。悉令與一切。同入真妙",
    "T52n2103_027:0320c25": "境。若迴有相心。皆向解脫道。如是諸菩薩。",
    "T52n2103_027:0320c26": "我今勸迴向。發此無著心。是故稽首禮。",
    "T52n2103_027:0320c27": "迴向門頌迴向門頌",
    "T52n2103_027:0320c28": "悠悠九土各異形。擾擾四俗非一情。驅車秣",
    "T52n2103_027:0320c29": "馬徇世業。市交鬻義衒虛名。三墨紛紜殊不",
    "T52n2103_027:0321a01": "會。七儒委欝曾未并。吉凶拘忌迺數術。取與",
    "T52n2103_027:0321a02": "離合實縱橫。朝日夕月竟何取。投巖赴火空",
    "T52n2103_027:0321a03": "捐生。咄嗟失道爾迴駕。󱒓彼流水趣東瀛。",
    "T52n2103_027:0321a04": "31 發願莊嚴門發願莊嚴門第三十一",
    "T52n2103_027:0321a05": "原眾惡所趣。皆緣意地貪瞋癡也。自害害他",
    "T52n2103_027:0321a06": "勿過於此。故經號為根本三毒。能煩能惱勞",
    "T52n2103_027:0321a07": "擾身心。於緣起惡三三九種。然此九種義通",
    "T52n2103_027:0321a08": "善惡。三善根生名善業道。三不善根生名惡",
    "T52n2103_027:0321a09": "業道。是故行人常一其心不令動亂。微塵起",
    "T52n2103_027:0321a10": "相見即覺察。守護六根不令塵染。常發弘願",
    "T52n2103_027:0321a11": "以自莊嚴。願一切眾生皆從今日乃至菩提。",
    "T52n2103_027:0321a12": "眼常不看貪婬邪艶惑人之色。不看瞋恚醜",
    "T52n2103_027:0321a13": "狀屠裂愚癡闇鈍倨慢邪眾之色。願見一切",
    "T52n2103_027:0321a14": "十方常住法身之色。菩薩下生八相之色。如",
    "T52n2103_027:0321a15": "來相好聖眾和會善集之色。願一切眾生耳",
    "T52n2103_027:0321a16": "常不聞悲啼愁歎聲地獄苦楚聲。餓鬼畜生",
    "T52n2103_027:0321a17": "受苦聲。八苦交對聲。四百四病起發聲。八萬",
    "T52n2103_027:0321a18": "四千塵勞聲。願耳常聞諸佛說法八音聲。八",
    "T52n2103_027:0321a19": "萬四千波羅蜜聲。三乘聖果十地功德如是",
    "T52n2103_027:0321a20": "等聲。",
    "T52n2103_027:0321a21": "願一切眾生鼻常不聞殺生滋味飲食之氣。",
    "T52n2103_027:0321a22": "三十六物革囊之氣。發欲羅綺脂澤之氣。五",
    "T52n2103_027:0321a23": "辛能薰九相尸氣。願鼻常聞十方世界諸樹",
    "T52n2103_027:0321a24": "草木之香。五戒八戒十善六念諸功德香。學",
    "T52n2103_027:0321a25": "無學人十地五分十力八萬四千諸度無漏之",
    "T52n2103_027:0321a26": "香。十方諸佛說法之香。",
    "T52n2103_027:0321a27": "願一切眾生舌恒不甞眾生有命身肉雜味。能",
    "T52n2103_027:0321a28": "生煩惱滋味。願舌恒甞甘露不死之味。天自",
    "T52n2103_027:0321a29": "然食在其舌根變成上味。諸佛所食之味。法",
    "T52n2103_027:0321b01": "喜禪悅之味。解脫泥洹最上勝味。",
    "T52n2103_027:0321b02": "願一切眾生身常不覺邪婬細滑生欲樂觸。",
    "T52n2103_027:0321b03": "不覺鑊湯寒氷之觸。餓鬼畜生諸苦惱觸。四",
    "T52n2103_027:0321b04": "百四病寒熱風霜蚊虻蚤虱飢渴困苦等觸。",
    "T52n2103_027:0321b05": "願身常覺清涼強健心悟安隱證道飛行八自",
    "T52n2103_027:0321b06": "在觸。",
    "T52n2103_027:0321b07": "願一切眾生皆從今日乃至菩提。意常覺知",
    "T52n2103_027:0321b08": "九十八使。八萬四千塵勞之法。十惡五逆。九",
    "T52n2103_027:0321b09": "十六種邪師之法。三塗可厭生死大苦。願意",
    "T52n2103_027:0321b10": "常知一切眾生皆有佛性。佛為醫王。法為良",
    "T52n2103_027:0321b11": "藥。僧為看病者。為諸眾生治生死患。令得解",
    "T52n2103_027:0321b12": "脫。心常無礙。空有不染。",
    "T52n2103_027:0321b13": "發願門頌發願門頌",
    "T52n2103_027:0321b14": "心所期兮彼之岸。何事浮俗久淹逭照慧日",
    "T52n2103_027:0321b15": "兮駕法雲。騰危城兮出塵館。芳珠燁兮聞歲",
    "T52n2103_027:0321b16": "時。寶樹颻兮警昏旦。清露摶甘永以挹。喜",
    "T52n2103_027:0321b17": "園流采常為玩。無待殷鼎方丈羞。安用秦箏",
    "T52n2103_027:0321b18": "纖指彈。勤誠欵願長不渝。習苦塵勞從此捍。",
    "T52n2103_027:0321b19": "廣弘明集卷第二十七"
}