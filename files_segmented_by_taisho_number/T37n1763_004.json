{
    "T37n1763_004:0389a02": "大般涅槃經集解卷第四(純陀品第二卷上)",
    "T37n1763_004:0389a04": "　釋福田義　釋純陀名",
    "T37n1763_004:0389a05": "純陀品第二",
    "T37n1763_004:0389a06": "案。僧宗曰。經之五別。此下兩品。是第二開",
    "T37n1763_004:0389a07": "宗。明常住因果也。通分為三段。第一因施以",
    "T37n1763_004:0389a08": "明常。亦曰因請受供以明常也。從品初。訖釋",
    "T37n1763_004:0389a09": "梵諸天等。悉來供養我也。第二因請以明常。",
    "T37n1763_004:0389a10": "從一切諸世間悉生大苦惱。訖瑠璃珠譬也。",
    "T37n1763_004:0389a11": "第三因會通以明常。即新舊醫譬也。曇讖曰。",
    "T37n1763_004:0389a12": "此一品有四段。第一因施以明常。第二因大",
    "T37n1763_004:0389a13": "眾喜慶以明常。第三因文殊與純陀論義以",
    "T37n1763_004:0389a14": "明常。第四因催供以明常也。曇愛曰。此品分",
    "T37n1763_004:0389a15": "為八段。第一純陀請受供。佛許受也。第二純",
    "T37n1763_004:0389a16": "陀設五難。佛即答也。第三大眾慶純陀。仍請",
    "T37n1763_004:0389a17": "純陀。令請佛住也。第五純陀自慶。申大眾",
    "T37n1763_004:0389a18": "意。以請佛也。第六佛印可純陀所慶。止純",
    "T37n1763_004:0389a19": "陀所請也。純陀領佛答旨。重申所以請也。",
    "T37n1763_004:0389a20": "第七文殊與純陀。廣興譏論。第八放光催供",
    "T37n1763_004:0389a21": "也。道慧記曰。此品四段。第一因受供以明常。",
    "T37n1763_004:0389a22": "第二因請住以明常。第三因二大士共論以",
    "T37n1763_004:0389a23": "明常。第四因止請以明常也。法智曰。此下訖",
    "T37n1763_004:0389a24": "哀歎品。開宗有兩別。前略後廣也。此品有三",
    "T37n1763_004:0389a25": "段。始因二請。再明常住。是如來開宗說也。第",
    "T37n1763_004:0389a26": "二從誠如聖教。訖論義竟。是純陀信解說也。",
    "T37n1763_004:0389a27": "前雖因二請。再有所聞。而理未在我。取信為",
    "T37n1763_004:0389a28": "難。故須始信之入。宣明乃解。故文殊云。試汝",
    "T37n1763_004:0389a29": "菩薩事也。第三從放光訖品。是如來結會說",
    "T37n1763_004:0389b01": "也。慧朗述僧宗曰。謂此二品開宗。明常住因",
    "T37n1763_004:0389b02": "果者。凡有四處。何者。第一純陀之施為因。佛",
    "T37n1763_004:0389b03": "即開宗。明常果也。第二純陀與文殊抑揚。引",
    "T37n1763_004:0389b04": "千力士王等。顯常果。引貧女丈夫二譬。明常",
    "T37n1763_004:0389b05": "因也。第三佛說伊字涅槃為果。說勝三修。訖",
    "T37n1763_004:0389b06": "瑠璃珠譬為因也。第四新舊醫。會通今昔因",
    "T37n1763_004:0389b07": "果之教。以顯常也。",
    "T37n1763_004:0389b08": "爾時會中有優婆塞。案。僧亮曰。純陀因先",
    "T37n1763_004:0389b09": "願力。如來受供。而其意有六。此第一表不棄",
    "T37n1763_004:0389b10": "始學。而重舊行也。法瑤曰。應迹斯下影嚮。大",
    "T37n1763_004:0389b11": "聖扣發至高之理也。僧宗曰。所以受純陀供",
    "T37n1763_004:0389b12": "者。略有五意。此是第一以純陀形處貧陋。將",
    "T37n1763_004:0389b13": "明如來不遺貧賤。而接富貴也。二者純陀奉",
    "T37n1763_004:0389b14": "施之意。普兼一切。三者已有妙解。可與論常。",
    "T37n1763_004:0389b15": "四者於眾有緣。五者於迦葉佛時。有願云。釋",
    "T37n1763_004:0389b16": "迦如來涅槃之日。我當最後奉設供養也。從",
    "T37n1763_004:0389b17": "此訖釋梵諸天等。悉來供養我。第一因施以",
    "T37n1763_004:0389b18": "明常也。有五章。第一純陀請佛受供。第二佛",
    "T37n1763_004:0389b19": "受其供。寄報等以顯常。即設五難。佛即答也。",
    "T37n1763_004:0389b20": "第三大眾歡喜。第四說偈請純陀。令請佛。第",
    "T37n1763_004:0389b21": "五純陀自慶也。曇讖曰。此下訖答五難竟。四",
    "T37n1763_004:0389b22": "段中。第一因施以明常。有四章。第一從始訖",
    "T37n1763_004:0389b23": "如羅睺羅。請佛受供也。第二從爾時世尊。訖",
    "T37n1763_004:0389b24": "令汝具足檀波羅蜜。佛受供也。第三純陀設",
    "T37n1763_004:0389b25": "五難。第四佛答也。曇愛曰。此下訖令汝具足",
    "T37n1763_004:0389b26": "檀波羅蜜八段之中第一也。有兩章。第一純",
    "T37n1763_004:0389b27": "陀請。第二佛受也。慧朗述僧宗曰。此下入純",
    "T37n1763_004:0389b28": "陀自慶偈中。訖釋梵諸天等。皆來供養我。三",
    "T37n1763_004:0389b29": "段之中第一也。有六章。第一請受供。第二佛",
    "T37n1763_004:0389c01": "受供。第三純陀難不應等。第四佛答。第四大",
    "T37n1763_004:0389c02": "眾請純陀。令請佛。第六純陀自慶也。法安曰。",
    "T37n1763_004:0389c03": "此下兩品開宗。各有兩段者。第一從初訖答",
    "T37n1763_004:0389c04": "五難竟。因請受供以開宗。第二從大眾歡喜",
    "T37n1763_004:0389c05": "訖品。因請住以開宗也。就前請受供中。有四",
    "T37n1763_004:0389c06": "章。第一純陀請受供。第二佛受純陀供。第三",
    "T37n1763_004:0389c07": "純陀設五難。第四佛答五難也。就後請住中。",
    "T37n1763_004:0389c08": "有三章。第一大眾請也。從大眾歡喜。訖純陀",
    "T37n1763_004:0389c09": "受上妙樂。第二純陀請。從純陀領旨。訖試汝",
    "T37n1763_004:0389c10": "諸菩薩事也。第三純陀要大眾相與共請。從",
    "T37n1763_004:0389c11": "放光催供。訖品也。明駿案。此品有四別。皆是",
    "T37n1763_004:0389c12": "請門。第一因純陀請受供以開宗。第二因大",
    "T37n1763_004:0389c13": "眾請住以開宗。雙辨本迹之異也。第三因純",
    "T37n1763_004:0389c14": "陀請。仍生傍論。還正常宗。雙辨受供之與悅",
    "T37n1763_004:0389c15": "可也。何者。上純陀請受供。佛即許受。如似實",
    "T37n1763_004:0389c16": "受。此迹宜拂。又上五難往復。聖心悅可。及文",
    "T37n1763_004:0389c17": "殊致論。迹居負地。復宜遣拂也。第四從放光",
    "T37n1763_004:0389c18": "催供訖品。還復雙明本迹以廣上旨。向雖云",
    "T37n1763_004:0389c19": "普為大會。受汝所供。而開宗之始。唯云當施",
    "T37n1763_004:0389c20": "純陀常命色力。今此一章。以定斯旨。故云若",
    "T37n1763_004:0389c21": "諸人天。於此最後供養我者。悉皆當得不動",
    "T37n1763_004:0389c22": "果報。我是眾生良福田故也。",
    "T37n1763_004:0389c23": "是拘尸城。案。僧亮曰。此第二意。不捨近從",
    "T37n1763_004:0389c24": "遠也。慧朗曰。出其鄉邦也。",
    "T37n1763_004:0389c25": "工巧之子。案。僧亮曰。此第三意。不遺卑而",
    "T37n1763_004:0389c26": "就勝也慧朗曰。言其事業。",
    "T37n1763_004:0389c27": "名曰純陀與其同類十五人俱。案。僧亮曰。",
    "T37n1763_004:0389c28": "此第四意。不棄少而從多也。慧朗曰。稱其名",
    "T37n1763_004:0389c29": "顯其德也。",
    "T37n1763_004:0390a01": "為令世間得善果故。案。僧亮曰。此第五意。",
    "T37n1763_004:0390a02": "顯其內有大士之德。出於眾也。法瑤曰。敘其",
    "T37n1763_004:0390a03": "人地雖卑。而志德甚大。苟有其道。不在貴賤。",
    "T37n1763_004:0390a04": "使斯下之徒。皆不自輕也。智秀曰。所以不將",
    "T37n1763_004:0390a05": "供來者。為興催供之旨。",
    "T37n1763_004:0390a06": "捨身威儀從坐而起。案。僧亮曰。此第六意。",
    "T37n1763_004:0390a07": "不薄麁而貪妙也。何者。佛先勅純陀辦供。其",
    "T37n1763_004:0390a08": "以供麁。不敢奉佛。但就坐而已。既見不受餘",
    "T37n1763_004:0390a09": "人所供。方起有獻也。法瑤曰。捨身威儀者。癈",
    "T37n1763_004:0390a10": "工巧之事業。更起崇法之恭貌也。僧宗曰。既",
    "T37n1763_004:0390a11": "有祈請之節。宜捨常緩之威儀。",
    "T37n1763_004:0390a12": "偏袒右臂右膝著地(至)為度無量諸眾生故。",
    "T37n1763_004:0390a13": "案。寶亮曰。此言有迹有實也。迹者。若佛受我",
    "T37n1763_004:0390a14": "所供。餘人亦當蒙受也。實者。若所供得設。便",
    "T37n1763_004:0390a15": "成檀度。檀度既成。則能助佛揚化也。道慧記",
    "T37n1763_004:0390a16": "曰。大士本不自為。此乃道兼天下之辭也。",
    "T37n1763_004:0390a17": "世尊我等從今無主無親無救無護無歸無趣。",
    "T37n1763_004:0390a18": "案。僧亮曰。主救於國。親護於家。佛則一切",
    "T37n1763_004:0390a19": "救護也。無救無護。所以無歸無趣。僧宗曰。拔",
    "T37n1763_004:0390a20": "其在苦曰救。安其在善曰護。無歸趣者。憑心",
    "T37n1763_004:0390a21": "無所也。寶亮曰。去遠蔭護。如無主也。離近諮",
    "T37n1763_004:0390a22": "承。如無親也。聖若在世。惡則不起。如救也。",
    "T37n1763_004:0390a23": "善得曰滋。如護也。乖所憑故。故無歸趣也。",
    "T37n1763_004:0390a24": "貧窮饑困欲從如來(至)我等微供然後涅槃。",
    "T37n1763_004:0390a25": "案。道生曰。飢渴之苦。譬之生死。苟能無之。",
    "T37n1763_004:0390a26": "義曰為食。今施者。所求取類云爾。僧亮曰。若",
    "T37n1763_004:0390a27": "檀度必成。是則長養將來法身也。法瑤曰。常",
    "T37n1763_004:0390a28": "住之實在方。將得之由佛。故云從如來求也。",
    "T37n1763_004:0390a29": "僧宗曰。標心佛果常住法食。且覆相說之。未",
    "T37n1763_004:0390b01": "灼然也。",
    "T37n1763_004:0390b02": "世尊譬如剎利若婆羅門毘舍首陀。案。僧",
    "T37n1763_004:0390b03": "亮曰。身為四大所成。取譬於四姓也。僧宗曰。",
    "T37n1763_004:0390b04": "四姓之中。趣取一人為譬也。",
    "T37n1763_004:0390b05": "以貧窮故。案。僧亮曰。譬無出世善也。",
    "T37n1763_004:0390b06": "遠至他國。案。道生曰。去已所封。入佛化也。",
    "T37n1763_004:0390b07": "僧亮曰。從此三界。之彼佛境。譬造他國也。僧",
    "T37n1763_004:0390b08": "宗曰。涅槃於生死為他。行人標心仰求。故言",
    "T37n1763_004:0390b09": "遠至。此乃因中說果。必至者也。智秀曰。生善",
    "T37n1763_004:0390b10": "之境。是出惑之域。故言他也。法智曰。正道於",
    "T37n1763_004:0390b11": "耶道。為他也。",
    "T37n1763_004:0390b12": "役力農作。案。道生曰。為善乖於恒性。自策",
    "T37n1763_004:0390b13": "所以成勤。如農不失時。收果萬倍也。僧亮曰。",
    "T37n1763_004:0390b14": "檀是始行。須自策乃成也。道慧記曰。始習之",
    "T37n1763_004:0390b15": "善。與本惡性乖。譬之庸役也。勤策則收果萬",
    "T37n1763_004:0390b16": "倍。譬之農作。",
    "T37n1763_004:0390b17": "得好調牛。案。僧亮曰。此下譬已成檀之緣",
    "T37n1763_004:0390b18": "具也。內則異有正見。外則身口無障。唯佛受",
    "T37n1763_004:0390b19": "供。法身得生也。僧宗曰。譬伏身口七支惡也。",
    "T37n1763_004:0390b20": "良田平正。案。僧宗曰。以智慧譬田也。以牛",
    "T37n1763_004:0390b21": "耕田。田以平正為良也。今以身口之善。資成",
    "T37n1763_004:0390b22": "心業。所以得正智慧也。寶亮曰。田有能生之",
    "T37n1763_004:0390b23": "力。若不以牛耕。則能生之力不遂。譬身口之",
    "T37n1763_004:0390b24": "業。能遂意地之用。",
    "T37n1763_004:0390b25": "無諸沙鹵惡草荒穢。案。僧亮曰。譬伏九十",
    "T37n1763_004:0390b26": "八使。",
    "T37n1763_004:0390b27": "唯悕天雨。案。僧宗曰。如來納受所施。則法",
    "T37n1763_004:0390b28": "身得生。如雨之潤也。智秀曰。施心為種子也。",
    "T37n1763_004:0390b29": "應有下種之譬。蓋文略耳。",
    "T37n1763_004:0390c01": "言調牛者譬身口七(至)拯及無量苦惱眾生。",
    "T37n1763_004:0390c02": "案。僧亮曰。若我行立。則眾生蒙度也。僧宗",
    "T37n1763_004:0390c03": "曰。若我所設。必蒙受者。大眾之施。亦皆然",
    "T37n1763_004:0390c04": "也。明駿曰。若我供蒙受。亦當為我住世。世若",
    "T37n1763_004:0390c05": "有佛。則眾生蒙濟也。",
    "T37n1763_004:0390c06": "我今所供雖復微少冀得充足如來大眾。",
    "T37n1763_004:0390c07": "案。慧朗曰。所說既少。冀憑威神普充大眾。",
    "T37n1763_004:0390c08": "我今無主無親無歸願垂矜愍如羅睺羅。",
    "T37n1763_004:0390c09": "案。曇濟曰。國以主為覆護。家以親為歸依。世",
    "T37n1763_004:0390c10": "無聖人。誰為救拔耶。智秀曰。舉譬本以結請",
    "T37n1763_004:0390c11": "也。",
    "T37n1763_004:0390c12": "爾時世尊一切種智無上調御。案。僧亮曰。",
    "T37n1763_004:0390c13": "向來所請。非唯供妙。人亦豪賢。而不蒙受。今",
    "T37n1763_004:0390c14": "許純陀。旨必有在。故集法者。以此二句。仰稱",
    "T37n1763_004:0390c15": "至德也。",
    "T37n1763_004:0390c16": "告純陀曰善哉善哉(至)雨汝身田令生法身。",
    "T37n1763_004:0390c17": "案。道生曰。雖行善有慧。若未解常住。法牙未",
    "T37n1763_004:0390c18": "生也。僧亮曰。檀是萬行之始。法身之牙也。敬",
    "T37n1763_004:0390c19": "遺記。僧宗曰。此下訖答五難竟。五章之中。第",
    "T37n1763_004:0390c20": "二章也。雨汝身田者。餘經多以說法為雨。此",
    "T37n1763_004:0390c21": "中正明受施。則檀苗增長。如彼雨也。法蓮記。",
    "T37n1763_004:0390c22": "僧宗曰。身者舉上身口也。田者舉上智慧。即",
    "T37n1763_004:0390c23": "意業也。寶亮曰。除斷貧窮者。明今日所計。其",
    "T37n1763_004:0390c24": "旨有兩。一許受供。二許說法。是則除斷二種",
    "T37n1763_004:0390c25": "貧窮也。慧朗述僧宗曰。此中有三階。此即第",
    "T37n1763_004:0390c26": "一佛詶其所請。許受其供也。若佛許受。則檀",
    "T37n1763_004:0390c27": "牙已生。未必受已檀牙方生也。慧朗曰。漉取",
    "T37n1763_004:0390c28": "因請受供。以明常中。略有十[跳-兆+(轍-車)]。第一佛為外",
    "T37n1763_004:0390c29": "緣生二種善。一者功德。二者智慧。智慧即是",
    "T37n1763_004:0391a01": "所生常解也。功德即是所生相似檀波羅蜜",
    "T37n1763_004:0391a02": "也。能生內因。亦有二種。一者功德種子。即是",
    "T37n1763_004:0391a03": "施心。二者智慧種子。即是推求因果之心也。",
    "T37n1763_004:0391a04": "第二辨能生所生同是一性。謂施心及檀波",
    "T37n1763_004:0391a05": "羅蜜。推求因果之心及常解也。而有新舊之",
    "T37n1763_004:0391a06": "異。何者。智慧推求為舊也。從佛得常解為新",
    "T37n1763_004:0391a07": "也。又施心種子為舊也。從佛得檀波羅蜜為",
    "T37n1763_004:0391a08": "新也。第三廣辨二種種子。法判心不出三種。",
    "T37n1763_004:0391a09": "謂善不善無記。此三種心。皆有二義。一謂泛",
    "T37n1763_004:0391a10": "爾。二謂推求。就善推求。即是智慧種子也。泛",
    "T37n1763_004:0391a11": "爾即是功德種子也。第四應廣辨功德智慧",
    "T37n1763_004:0391a12": "義。第五論純陀與佛。互為施主受者也。純陀",
    "T37n1763_004:0391a13": "以有漏心。運有漏財。施無漏人。是則施者有",
    "T37n1763_004:0391a14": "漏。受者無漏也。佛以無漏心。運無漏法。施有",
    "T37n1763_004:0391a15": "漏人。是則施者無漏。受者有漏也。第六簡純",
    "T37n1763_004:0391a16": "陀與佛。雖復互為施者。而不得互為福田。田",
    "T37n1763_004:0391a17": "有能生之功。滋長之用。佛既功德圓滿。豈假",
    "T37n1763_004:0391a18": "田益。第七明佛是決定受者。純陀是決定施",
    "T37n1763_004:0391a19": "者。既兩是決定。佛許受便生檀度。無待運財。",
    "T37n1763_004:0391a20": "到受者所。如人財在異方。懸指為施。即屬受",
    "T37n1763_004:0391a21": "者也。第八辨人位。何者。純陀迹是外凡夫人。",
    "T37n1763_004:0391a22": "以聞佛說常得解。成相似般若。得相似檀度。",
    "T37n1763_004:0391a23": "入內凡夫位。因答五難。即登無漏也。第九辨",
    "T37n1763_004:0391a24": "因施緣施者。謂佛說常也。因施者。謂純陀捨",
    "T37n1763_004:0391a25": "財也。因親而緣疎。何者。謂財施事親而理疎。",
    "T37n1763_004:0391a26": "法施理親而事疎也。財施資身。所以理疎。法",
    "T37n1763_004:0391a27": "施資神。所以理親也。而損己捨財。於事為親。",
    "T37n1763_004:0391a28": "故名為因也。法施無損於我。於事為疎。故名",
    "T37n1763_004:0391a29": "緣也。第十應廣釋福田義也。",
    "T37n1763_004:0391b01": "汝今於我欲求壽命(至)常命色力安無礙辨。",
    "T37n1763_004:0391b02": "案。道生曰。夫施須食者。使得果五故。五皆歸",
    "T37n1763_004:0391b03": "已也。若施不須者。則常五顯也。常五顯故。方",
    "T37n1763_004:0391b04": "是有常。然則施得常果。必由受者是常故也。",
    "T37n1763_004:0391b05": "僧亮曰。上勸疑問。今開疑宗。何者。昔說從凡",
    "T37n1763_004:0391b06": "至佛。皆是無常。今云施常。言與昔乖。理應疑",
    "T37n1763_004:0391b07": "問也。法瑤曰。此旨有二。何者。一表純陀所求",
    "T37n1763_004:0391b08": "將來食者。意在顯常旨也。二明如來今日能",
    "T37n1763_004:0391b09": "施常者。即是常田也。是則因食以表不食。寄",
    "T37n1763_004:0391b10": "滅以明不滅。經之旨歸。顯於此也。敬遺記。僧",
    "T37n1763_004:0391b11": "宗曰。自鹿苑至靈鷲。四時次第。極云復倍上",
    "T37n1763_004:0391b12": "數。自有偏方別教。如大雲勝鬘之流。此為上",
    "T37n1763_004:0391b13": "根者耳。今日開宗顯常。正為下根。故有次第",
    "T37n1763_004:0391b14": "也。寶亮曰。色者當身位也。力者當心位也。色",
    "T37n1763_004:0391b15": "心所成。不念念生滅。故稱常命也。如來出世。",
    "T37n1763_004:0391b16": "凡所教化。生一念善者。悉是施人常也。何者。",
    "T37n1763_004:0391b17": "雖復非想八萬。猶是煩惱業搆。若一豪之善。",
    "T37n1763_004:0391b18": "必遠資常果。不感生死。故知。是則常家氣分。",
    "T37n1763_004:0391b19": "但此理深。未得便說。今方示耳。智秀曰。今言",
    "T37n1763_004:0391b20": "施汝者。其旨有二。何者。一以純陀今日施值",
    "T37n1763_004:0391b21": "常田。理成常果。果由田得。故云佛施。二者",
    "T37n1763_004:0391b22": "若純陀。以一施之因。尚感於常。況於佛積行",
    "T37n1763_004:0391b23": "累劫。而非常耶。慧朗述僧宗曰。此第二階。就",
    "T37n1763_004:0391b24": "功德門。明施之果也。此五事者。以對無常故。",
    "T37n1763_004:0391b25": "說為常耳。其色及辨才。就迹為言。命力安等",
    "T37n1763_004:0391b26": "三事。就本為論。",
    "T37n1763_004:0391b27": "何以故純陀食有二果報無差。案。道生曰。",
    "T37n1763_004:0391b28": "居極而言。佛是常故。能施人常。就菩薩為論。",
    "T37n1763_004:0391b29": "體迹未極。交是有須。若必有須。何得忽從麁",
    "T37n1763_004:0391c01": "形。頓成妙常耶。顯其必同上言乃令實耳。僧",
    "T37n1763_004:0391c02": "亮曰。所以就佛田明常者。以上言鉾楯。不可",
    "T37n1763_004:0391c03": "不會。故因施生論。何者。以食者得五利故。施",
    "T37n1763_004:0391c04": "者獲五果也。若施資食。而為用者。用是無常。",
    "T37n1763_004:0391c05": "果豈常耶。唯佛不假食為用故。能令施者。得",
    "T37n1763_004:0391c06": "無用之福耳。法瑤曰。明菩薩與佛二迹皆權。",
    "T37n1763_004:0391c07": "後得顯佛久已是常。非始今也。若是今者。菩",
    "T37n1763_004:0391c08": "薩受食。及以得道。皆亦應實。若是實者。則是",
    "T37n1763_004:0391c09": "無常。今菩薩與佛。同共一身。云何忽然頓得",
    "T37n1763_004:0391c10": "常住不食之身乎。推此而明。常住妙體。別自",
    "T37n1763_004:0391c11": "有旨。非今丈六者也。常住既顯。是則受食得",
    "T37n1763_004:0391c12": "道。乃至涅槃。皆是應迹也。僧宗曰。此何以故",
    "T37n1763_004:0391c13": "況釋也。彼昔乃作樹神。意施尚得常果。況汝",
    "T37n1763_004:0391c14": "今於佛。起一切智心耶。今昔並是法身。冥開",
    "T37n1763_004:0391c15": "不異。果報理同也寶亮曰。答案句直釋者。謂",
    "T37n1763_004:0391c16": "今日何故言施汝五事常耶。恐佛意不然。人",
    "T37n1763_004:0391c17": "有一解。小復遠取。何者。明昔已是常。今日",
    "T37n1763_004:0391c18": "受供。亦是本常。何以今日方云施常。而昔不",
    "T37n1763_004:0391c19": "言耶。故云受供雖二。得果無差也。道慧記曰。",
    "T37n1763_004:0391c20": "釋所以得施其常命者。以施食有二。一食已",
    "T37n1763_004:0391c21": "入有餘涅槃。一食已入無餘涅槃。各離二魔。",
    "T37n1763_004:0391c22": "除患處同。能辦大事。以此二時功用大故。",
    "T37n1763_004:0391c23": "何等為二一者受已(至)令汝具足檀波羅蜜。",
    "T37n1763_004:0391c24": "案。僧亮曰。所以牽學地者。明無常有麁細也。",
    "T37n1763_004:0391c25": "資揣食觸食。及分段生死。是麁無常。念念生",
    "T37n1763_004:0391c26": "滅。是細無常。若後身菩薩。豈假於揣食。以頓",
    "T37n1763_004:0391c27": "階妙常哉。要是金剛。不假食故。妙常即階耳。",
    "T37n1763_004:0391c28": "所以二施等者。用勝故也。若就權道斷有為",
    "T37n1763_004:0391c29": "因果者。而難斷故。金剛為習也。果難斷故。無",
    "T37n1763_004:0392a01": "學能除也。是以二施報。等無差別也。若假食",
    "T37n1763_004:0392a02": "以斷之。內用為勝也。實道雖復不假於食。而",
    "T37n1763_004:0392a03": "起施者。難得想也。故外用勝也。敬遺所記僧",
    "T37n1763_004:0392a04": "宗曰。此旨有二。一發昔教。二遣人封執。物情",
    "T37n1763_004:0392a05": "謂。昔實是菩薩。今寄福等。則常旨自顯也。智",
    "T37n1763_004:0392a06": "秀曰。略舉始末二施。並值常田。必獲常果。汝",
    "T37n1763_004:0392a07": "是二中之一也。慧朗述僧宗曰。此第三階。舉",
    "T37n1763_004:0392a08": "智慧門。釋所以等也。寶亮曰。辨福田者。要以",
    "T37n1763_004:0392a09": "罪福相對乃顯也。何者。謂一念之善。上至金",
    "T37n1763_004:0392a10": "剛。善善相續。皆福田位也。無明住地。下至四",
    "T37n1763_004:0392a11": "住地。一念之惑能感生死果報。皆罪田也。大",
    "T37n1763_004:0392a12": "判如此。曲撿其旨。不出三對六句也。初一對",
    "T37n1763_004:0392a13": "者。於福中作福。得福來資。前田清淨。殷重心",
    "T37n1763_004:0392a14": "施。與田無隔。故來資也。次辨罪田中。作罪得",
    "T37n1763_004:0392a15": "惡來資。如人布施。令前人造惡。則彼此相關。",
    "T37n1763_004:0392a16": "故罪來資也。第二對論福田中。作福不得福",
    "T37n1763_004:0392a17": "來資。謂作意於此人。無心於彼人。及其所送",
    "T37n1763_004:0392a18": "事與心乖。先無意於彼。彼無福來資。雖有心",
    "T37n1763_004:0392a19": "於此而此無其事。復無福來資也。罪田中作",
    "T37n1763_004:0392a20": "罪。而惡不來資者。如人害一闡提。以逆田故。",
    "T37n1763_004:0392a21": "罪不資也。第三對於福田中作惡。而田中無",
    "T37n1763_004:0392a22": "惡來資。但生惡由心罪。則背福無相資之力",
    "T37n1763_004:0392a23": "也。又罪田中作福。如人供養闡提。乃由心邊",
    "T37n1763_004:0392a24": "自生福耳。然則辨心各有所以。糜家女人。雖",
    "T37n1763_004:0392a25": "作樹神意施。其心無隔。冥相關感也。明駿案。",
    "T37n1763_004:0392a26": "夫福田之大。唯此二時。一謂成佛。二謂涅槃。",
    "T37n1763_004:0392a27": "值此時施。必剋常果也。此旨有二。一明今昔",
    "T37n1763_004:0392a28": "雖殊。同獲常果。以生純陀後難也。二明若施",
    "T37n1763_004:0392a29": "值此時。必獲常果者。我亦曾值豈得非常耶。",
    "T37n1763_004:0392b01": "爾時純陀即白佛言(至)無差別者是義不然。",
    "T37n1763_004:0392b02": "案。道生曰。一往云等。未曉其然。須以事設",
    "T37n1763_004:0392b03": "難。然後辨也。僧亮曰。若佛智具足地淨用勝。",
    "T37n1763_004:0392b04": "令施者得常。則前不如後也。若後不用。而前",
    "T37n1763_004:0392b05": "用。則後不如前也。此五難中。前四明地不淨。",
    "T37n1763_004:0392b06": "後一明佛無用也。法瑤曰。向直云等。未知所",
    "T37n1763_004:0392b07": "以然。今寄不等之難。欲明二迹同是權而不",
    "T37n1763_004:0392b08": "實。若使菩薩果實而非權。則佛亦同分。所以",
    "T37n1763_004:0392b09": "然者。既共一身。佛云何獨常。而菩薩不耶。今",
    "T37n1763_004:0392b10": "據佛是常。乃所以顯菩薩是權也。敬遺記僧",
    "T37n1763_004:0392b11": "宗曰。難意假執昔教。每使前劣而後勝。若不",
    "T37n1763_004:0392b12": "等之義既成。則常之義壞也。雖許後勝。乃所",
    "T37n1763_004:0392b13": "以不勝。何者。若先是無常。豈容少時便得為",
    "T37n1763_004:0392b14": "常。初就功德智慧滿不滿為難。第二以眾生",
    "T37n1763_004:0392b15": "非眾生相對。第三以報非報相對。第四行非",
    "T37n1763_004:0392b16": "行相對。第五用不用相對也。法蓮記僧宗曰。",
    "T37n1763_004:0392b17": "五難難行令不等。果亦有差。現見施菩薩行。",
    "T37n1763_004:0392b18": "不如施佛則行勝也。寶亮曰。純陀意亦難見。",
    "T37n1763_004:0392b19": "而解釋者多方。今且先撿佛教。若佛本是法",
    "T37n1763_004:0392b20": "身常身。今日亦是復何所難耶。設若今昔。",
    "T37n1763_004:0392b21": "並是無常。二世復等也。正應約王宮生。推理",
    "T37n1763_004:0392b22": "作難耳。何者。案昔教中。以道樹所成佛為實。",
    "T37n1763_004:0392b23": "及至首楞嚴經。云七百阿僧祇壽者為真。丈",
    "T37n1763_004:0392b24": "六者為應。而二理並妙。非我所知。且見王宮",
    "T37n1763_004:0392b25": "所生煩惱之身。始成佛耳。如法華中彌勒所",
    "T37n1763_004:0392b26": "難也。若推理而言。業與煩惱。能得無常苦報。",
    "T37n1763_004:0392b27": "今煩惱業盡。報亦應無。云何猶有此五陰耶。",
    "T37n1763_004:0392b28": "然亦可是化。非我所知。但今日十地行滿。無",
    "T37n1763_004:0392b29": "漏圓足。所得果報。理應是常。若爾者。先受施",
    "T37n1763_004:0392c01": "時節。即未成佛。應是無常。今日是常。二施之",
    "T37n1763_004:0392c02": "報。云何言等耶。曇愛曰。此下第二段有兩章。",
    "T37n1763_004:0392c03": "第一難第二答。",
    "T37n1763_004:0392c04": "何以故先受施者煩惱未盡(至)普得具足檀波",
    "T37n1763_004:0392c05": "羅蜜。案。法瑤曰。涅槃居宗。苞含者眾。略舉",
    "T37n1763_004:0392c06": "三義。以顯其體。此據菩薩實迹為難也。若煩",
    "T37n1763_004:0392c07": "惱未盡。則未得種智。以未得故。則累縛猶有。",
    "T37n1763_004:0392c08": "未得解脫。此舉解脫為難也。僧宗曰。惑以障",
    "T37n1763_004:0392c09": "明。若一豪不盡。則種智不起。是則智斷不具。",
    "T37n1763_004:0392c10": "云何能生檀之福耶。寶亮曰。五難之意。第一",
    "T37n1763_004:0392c11": "難種智有得未得。第二難四魔降與未降。第",
    "T37n1763_004:0392c12": "三難法身登與未登。第四難行因滿與未滿。",
    "T37n1763_004:0392c13": "第五待食資與不資。此即第一也。法安曰。五",
    "T37n1763_004:0392c14": "難之中。前三難明昔受施時。應除者未除。後",
    "T37n1763_004:0392c15": "次一難。明昔應得不得。第五難用不用。",
    "T37n1763_004:0392c16": "先受施者猶是眾生後受施者是天中天。",
    "T37n1763_004:0392c17": "案。僧宗曰。此第二就人作難也。經有兩本。亦",
    "T37n1763_004:0392c18": "云猶是眾生。蓋捉終而望始也。亦云直是。蓋",
    "T37n1763_004:0392c19": "言但是行地人耳。",
    "T37n1763_004:0392c20": "先受施者是雜食身(至)二施果報等無差別。",
    "T37n1763_004:0392c21": "案。法瑤曰。此就法身為難也。僧宗曰。雖為食",
    "T37n1763_004:0392c22": "所資。極此一生。故言後邊也。既已成佛。惑必",
    "T37n1763_004:0392c23": "盡。故言無煩惱身也。",
    "T37n1763_004:0392c24": "先受施者未能具足(至)二施果報等無差別。",
    "T37n1763_004:0392c25": "案。法瑤曰。此舉般若也。若此三事。有具不",
    "T37n1763_004:0392c26": "具。是則常住涅槃。有得不得。云何等耶。敬遺",
    "T37n1763_004:0392c27": "記僧宗曰。舉六度。以明萬行未滿。舉五眼。以",
    "T37n1763_004:0392c28": "顯眾德未成也。唯得肉眼者。此就與奪為名",
    "T37n1763_004:0392c29": "耳。肉眼所見最麁。與其名也。佛名為覺。理然",
    "T37n1763_004:0393a01": "未得也。乃至慧眼者。物情謂。乃可不得佛眼。",
    "T37n1763_004:0393a02": "豈容不得佛慧眼耶。今云既未得佛眼。佛之",
    "T37n1763_004:0393a03": "慧眼。豈可得乎。是則果上慧眼。乃至未得。況",
    "T37n1763_004:0393a04": "佛眼耶。又釋云。五眼之中。肉眼天眼在凡地。",
    "T37n1763_004:0393a05": "其餘三眼在果上也。謂佛眼最勝。次法次慧。",
    "T37n1763_004:0393a06": "今捉勝之劣者。略中語故。故云乃至也。慧",
    "T37n1763_004:0393a07": "朗述僧宗曰。云具足肉眼乃至慧眼。而不言",
    "T37n1763_004:0393a08": "佛眼者。佛眼無體。但此四眼。所見明了。便",
    "T37n1763_004:0393a09": "是佛眼。故但云四眼具足。已知具佛眼也。智",
    "T37n1763_004:0393a10": "秀曰。因中唯有四眼。前已與其肉眼。次明未",
    "T37n1763_004:0393a11": "得佛眼。今明所以佛眼未得者。因未滿也。故",
    "T37n1763_004:0393a12": "云。乃至因地。慧眼亦未得也。",
    "T37n1763_004:0393a13": "世尊先受施者受已食之(至)二施果報等無差",
    "T37n1763_004:0393a14": "別。案。法瑤曰。前三難。明極已未極不得等",
    "T37n1763_004:0393a15": "也。此一難明受用不受用也。受用則獲五果。",
    "T37n1763_004:0393a16": "不用則無不應等也。僧宗曰。受用者。則有所",
    "T37n1763_004:0393a17": "資。資故消化。施主還得無常果也。若無受無",
    "T37n1763_004:0393a18": "資應迹而已。理獲常報也。",
    "T37n1763_004:0393a19": "佛言善男子如來已於(至)常身法身金剛之身。",
    "T37n1763_004:0393a20": "案。僧亮曰。此總答前四難也。法瑤曰。久非",
    "T37n1763_004:0393a21": "食身。菩薩之迹。不實明矣。以是常故。等施常",
    "T37n1763_004:0393a22": "也。此答第三法身未具難也。僧宗曰。五難之",
    "T37n1763_004:0393a23": "意。雖假為不等。意欲顯等。因此釋等。常旨宣",
    "T37n1763_004:0393a24": "矣。此先答第三難。而義釋五也。難意。唯令前",
    "T37n1763_004:0393a25": "受施者。實是菩薩。今答云久無食身。是則始",
    "T37n1763_004:0393a26": "終皆權也。智秀曰。此正答第三難。兼答第一",
    "T37n1763_004:0393a27": "難也。此正明二時是應。而法身實田。久是常",
    "T37n1763_004:0393a28": "也。",
    "T37n1763_004:0393a29": "善男子未見佛性者(至)二施果報等無差別。",
    "T37n1763_004:0393b01": "案。道生曰。何以知久非食身耶。夫見佛性照",
    "T37n1763_004:0393b02": "極之時。豈待食乎。而云食已見者。答知非實",
    "T37n1763_004:0393b03": "也。僧亮曰。此就實行菩薩。亦有假食為用。與",
    "T37n1763_004:0393b04": "不實用。二斯淨也。何者。食之為理。消入百",
    "T37n1763_004:0393b05": "脈。於身成用。及其用時。即見佛性。無復煩惱",
    "T37n1763_004:0393b06": "所以等也。",
    "T37n1763_004:0393b07": "菩薩爾時破壞四魔(至)二施果報等無差別。",
    "T37n1763_004:0393b08": "案。僧亮曰。初成道。破天魔煩惱魔。今日破蔭",
    "T37n1763_004:0393b09": "魔死魔。舉其大數。故通言四耳。法瑤曰。此答",
    "T37n1763_004:0393b10": "第一難也。夫無常之身。未出魔境。何者。既是",
    "T37n1763_004:0393b11": "累法。即煩惱魔也。是有為故。即陰魔也。是死",
    "T37n1763_004:0393b12": "法故。即死魔也。與天魔同然。豈出其界哉。去",
    "T37n1763_004:0393b13": "破四魔者。豈非義在常住。然常住者。豈雙樹",
    "T37n1763_004:0393b14": "始得。以始明故。無魔之義顯耳。僧宗曰。此答",
    "T37n1763_004:0393b15": "第二直是眾生難也。夫惑以障明。亦是牽生",
    "T37n1763_004:0393b16": "之要。今者相與破四。故云等也。",
    "T37n1763_004:0393b17": "菩薩爾時雖不廣說(至)二施果報等無差別。",
    "T37n1763_004:0393b18": "案。法瑤曰。答第三難也。久得般若。但說與不",
    "T37n1763_004:0393b19": "說。其時異耳。僧宗曰。答第四六度五眼未修",
    "T37n1763_004:0393b20": "難也。所化之根。有熟未熟。故有語默之殊耳",
    "T37n1763_004:0393b21": "也。",
    "T37n1763_004:0393b22": "善男子如來之身已於無量(至)最後所奉實亦",
    "T37n1763_004:0393b23": "不食。案。僧亮曰。答第五用不用難也。羅漢",
    "T37n1763_004:0393b24": "尚不食。況後身菩薩乎。權之與實。前亦不",
    "T37n1763_004:0393b25": "食。後亦不食也。為諸聲聞者。佛若不受。則小",
    "T37n1763_004:0393b26": "志自絕。是故示彼去人不遠也。為此大眾者。",
    "T37n1763_004:0393b27": "向所以不受供。以顯去留之情異也。恐時人",
    "T37n1763_004:0393b28": "杜意。謂不復慈接。不敢請也。法瑤曰。答第四",
    "T37n1763_004:0393b29": "難也。明菩薩實不受用。跡受用耳。今入涅槃。",
    "T37n1763_004:0393c01": "亦是跡受。二受俱跡。非等如何。曇濟曰。昔亦",
    "T37n1763_004:0393c02": "無五事果。今亦無矣。昔為小乘故受。今為大",
    "T37n1763_004:0393c03": "眾故受。二迹不殊。何疑於不等耶。僧宗曰。答",
    "T37n1763_004:0393c04": "第五難也。二跡俱顯。有何優劣乎。",
    "T37n1763_004:0393c05": "爾時大眾聞佛世尊(至)是佛子如羅睺羅等無",
    "T37n1763_004:0393c06": "有異。案。僧宗曰。聞佛為大眾受食。必有報",
    "T37n1763_004:0393c07": "施之義。亦有可請住之理。故喜也。曇纖曰。此",
    "T37n1763_004:0393c08": "下是四段之第二。大眾歡喜。因請住以明常",
    "T37n1763_004:0393c09": "也。曇愛曰。此八段之第三。有兩章。第一歡喜",
    "T37n1763_004:0393c10": "歎純陀。第二請純陀令請佛也。慧朗述僧宗",
    "T37n1763_004:0393c11": "曰。此下猶是第一段中。七章之第五章。大眾",
    "T37n1763_004:0393c12": "歎純陀也。敬遺記僧宗曰。此施門五章之第",
    "T37n1763_004:0393c13": "三章。大眾歡喜也。寶亮曰。大眾歡喜有三意。",
    "T37n1763_004:0393c14": "一者晨朝唱滅。不明有時。但恐不及。既仰覩",
    "T37n1763_004:0393c15": "慈顏。故歡喜也。二者向既不受眾人所供。但",
    "T37n1763_004:0393c16": "恐徒棄。今聞受純陀供。復云普為大會。故歡",
    "T37n1763_004:0393c17": "喜也。三者不知何當涅槃。我雖不達佛意。而",
    "T37n1763_004:0393c18": "純陀善得聖心。今請純陀。令請佛住。或有住",
    "T37n1763_004:0393c19": "理。是故歡喜也。智秀曰。此下四段之中。第二",
    "T37n1763_004:0393c20": "有三章。第一大眾歡喜請純陀。第二純陀自",
    "T37n1763_004:0393c21": "慶。申大眾意。以請佛。第三佛可其自慶。止其",
    "T37n1763_004:0393c22": "所請也。名解妙義者。美其向者。與佛共論二",
    "T37n1763_004:0393c23": "施之深奧也。",
    "T37n1763_004:0393c24": "爾時大眾即說偈言(至)是故應見為稽請調御",
    "T37n1763_004:0393c25": "師。案。僧亮曰。昔佛初成道。觀世間難化。欲",
    "T37n1763_004:0393c26": "入涅槃。於是梵王。請轉法輪。今汝請佛。得受",
    "T37n1763_004:0393c27": "所供。與彼梵同。梵王是第七天。欲云超第六",
    "T37n1763_004:0393c28": "天也。僧宗曰。此五段之第四。請純陀令請佛",
    "T37n1763_004:0393c29": "也。明駿案。此四行偈。各有一意。第一行將欲",
    "T37n1763_004:0394a01": "請純陀故。先歎其有梵王之德。次一行之請",
    "T37n1763_004:0394a02": "純陀令請佛。次一行明所以應請佛之意。次",
    "T37n1763_004:0394a03": "一行重申為請之至。",
    "T37n1763_004:0394a04": "爾時純陀歡喜踊躍(至)亦復如是復起禮佛。",
    "T37n1763_004:0394a05": "案。僧宗曰。此第五段。從此入偈。盡十一行半",
    "T37n1763_004:0394a06": "也。喜有二意。一以蒙解受供故喜。二為大眾",
    "T37n1763_004:0394a07": "所悅可故喜也。寶亮曰。純陀歡喜有三意。一",
    "T37n1763_004:0394a08": "意以佛受供故喜。二以檀度既成。入聖流故",
    "T37n1763_004:0394a09": "喜。三為眾人所歎故喜也。",
    "T37n1763_004:0394a10": "而說偈言快哉獲已利(至)釋梵諸天等悉來供",
    "T37n1763_004:0394a11": "養我。案。僧亮曰。初四偈半。別相自慶。內得",
    "T37n1763_004:0394a12": "人身。外值佛世。超六道也。次四偈。總相釋",
    "T37n1763_004:0394a13": "已。所以得成檀度者。以外值彼度世之師。內",
    "T37n1763_004:0394a14": "發正願故也。次兩偈為歡喜作譬也。次一偈",
    "T37n1763_004:0394a15": "說天人歸命於己。結所以可慶也。寶亮曰。初",
    "T37n1763_004:0394a16": "四行半。慶離六道生死。次二行。慶難值而值。",
    "T37n1763_004:0394a17": "次二行發願也。次三行敘所喜事也。",
    "T37n1763_004:0394a18": "一切諸世間悉生大苦惱(至)久住於世間。案。",
    "T37n1763_004:0394a19": "僧亮曰。猶如日出時。此半偈。應與猶如虛空",
    "T37n1763_004:0394a20": "中半偈相換也。敬遺記僧宗曰。此下訖哀歎。",
    "T37n1763_004:0394a21": "請門明常。從此訖品。有十別。第一有七行偈。",
    "T37n1763_004:0394a22": "純陀騰大眾意請也。第二佛述純陀自慶。止",
    "T37n1763_004:0394a23": "所請也。第三純陀領解。雖知本處不可請。今",
    "T37n1763_004:0394a24": "重請於迹也。第四文殊假為不達。執迹生論",
    "T37n1763_004:0394a25": "也。第五純陀舉貧女火人二譬。以勸修也。第",
    "T37n1763_004:0394a26": "六文殊結此二譬。與純陀也。第七因請還拂",
    "T37n1763_004:0394a27": "食迹。第八雙拂二人之迹。何以然耶。文殊向",
    "T37n1763_004:0394a28": "假為不達。而純陀每居勝地。物莫之信。故須",
    "T37n1763_004:0394a29": "印可也。第九放光催供。第十純陀領解。如來",
    "T37n1763_004:0394b01": "述成也。此即第一騰大眾請也。慧朗述僧宗",
    "T37n1763_004:0394b02": "曰。此下訖瑠璃珠譬。通是第二請門明常。分",
    "T37n1763_004:0394b03": "為兩別。何者。前純陀請佛受供。為上根人。開",
    "T37n1763_004:0394b04": "宗明常住因果。今從此以下至放光催供。因",
    "T37n1763_004:0394b05": "重請為中根人。開常住因果。次從放光催供",
    "T37n1763_004:0394b06": "訖珠譬。因放光動地。二種涅槃相。以開常住",
    "T37n1763_004:0394b07": "因果也。就為中根人說中。分為十一章。第一",
    "T37n1763_004:0394b08": "純陀騰大眾心請佛。第二佛可其自慶。第三",
    "T37n1763_004:0394b09": "違其所請。第四純陀重請。第五文殊止純陀。",
    "T37n1763_004:0394b10": "不許有請。第六純陀譏文殊。正明常果。第七",
    "T37n1763_004:0394b11": "說貧女丈夫二譬。誡勸文殊。第十遣悅念之",
    "T37n1763_004:0394b12": "著。第十一舉調御駕駟及金翅鳥兩譬。明上",
    "T37n1763_004:0394b13": "能知下。下不能測上。向來往復。蓋罔像玄區。",
    "T37n1763_004:0394b14": "豈謂剋探理衷乎。",
    "T37n1763_004:0394b15": "大般涅槃經集解卷第四(純陀品上)"
}