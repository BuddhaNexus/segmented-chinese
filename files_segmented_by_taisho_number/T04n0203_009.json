{
    "T04n0203_009:0489b14": "雜寶藏經卷第九",
    "T04n0203_009:0489b16": "元魏西域三藏吉迦夜共曇曜譯",
    "T04n0203_009:0489b17": "迦栴延為惡生王解八夢緣",
    "T04n0203_009:0489b18": "金猫因緣",
    "T04n0203_009:0489b19": "惡生王得五百鉢緣卷內下文更有八緣三緣",
    "T04n0203_009:0489b20": "102 迦栴延為惡生王解八夢緣（一〇二）迦栴延為惡生王解八夢緣",
    "T04n0203_009:0489b21": "昔惡生王，為行殘暴，無悲愍心，邪見熾盛。",
    "T04n0203_009:0489b22": "如來大悲，遣諸弟子，遍化諸國，迦栴延者，",
    "T04n0203_009:0489b23": "即是惡生王國婆羅門種，佛尋遣迦栴延，",
    "T04n0203_009:0489b24": "還化其國王，并及人民。時尊者迦栴延，受",
    "T04n0203_009:0489b25": "佛教已，尋還本國。時惡生王，不覩正真，",
    "T04n0203_009:0489b26": "奉事邪道，常於晨朝，不欲見人，先拜天",
    "T04n0203_009:0489b27": "祠。時迦栴延，將欲開化惡生王故，於",
    "T04n0203_009:0489b28": "清朝早起，化作異人，狀如遠使形貌端",
    "T04n0203_009:0489b29": "政，到王門中。當王見時，還服本形，作沙",
    "T04n0203_009:0489c01": "門像。王於道士剃髮之人，特復憎惡，王大恚",
    "T04n0203_009:0489c02": "言：「汝今定死。」尋便遣人，將迦栴延，垂欲",
    "T04n0203_009:0489c03": "加害。迦栴延白王言：「我有何過，乃欲見",
    "T04n0203_009:0489c04": "害？」王復語言：「汝剃髮人，見者不吉，是以",
    "T04n0203_009:0489c05": "今者欲殺於汝。」尊者迦栴延即答之言：「今",
    "T04n0203_009:0489c06": "不吉者，乃在於我，不在於王。所以者何？",
    "T04n0203_009:0489c07": "王雖見我，都無損減，我見於王，王欲見",
    "T04n0203_009:0489c08": "殺，以此推之，言不吉者，正在於我。」王素",
    "T04n0203_009:0489c09": "聰明，聞其語已，即領其意，放迦栴延，不",
    "T04n0203_009:0489c10": "興惡心。密遣二人，尋逐其後，觀其住止，",
    "T04n0203_009:0489c11": "食何飲食？見迦栴延，坐於樹下，乞食而",
    "T04n0203_009:0489c12": "食，若得食時，分與二人，有小餘殘，瀉著",
    "T04n0203_009:0489c13": "河中。二人既還，王即問尊者住處及以飲食，",
    "T04n0203_009:0489c14": "二人如上所見，具白於王。王於後日，而請",
    "T04n0203_009:0489c15": "尊者迦栴延，與麤澁飲食，遣人問言：「而今",
    "T04n0203_009:0489c16": "此食，稱適意不？」尊者答言：「食之勢力，便以",
    "T04n0203_009:0489c17": "充足。」後與上味細食，復遣人問言：「可適以",
    "T04n0203_009:0489c18": "不？」答言：「食之勢力，便為充足。」後王問尊者",
    "T04n0203_009:0489c19": "言：「我所施食，不問麤細，皆言充足。此事",
    "T04n0203_009:0489c20": "何謂也？」尊者迦栴延即答王言：「夫身口者，",
    "T04n0203_009:0489c21": "譬如於竈，栴檀亦燒，糞穢亦燒，身口亦爾，",
    "T04n0203_009:0489c22": "食無麤細，飽足為限。」即說偈言：",
    "T04n0203_009:0489c23": "「此身猶如車，　　好惡無所擇，",
    "T04n0203_009:0489c24": "香油及臭脂，　　等同於調利。」",
    "T04n0203_009:0489c25": "王聞其語，深知大德，便以麤細之食，與婆",
    "T04n0203_009:0489c26": "羅門。諸婆羅門，初得麤食，咸皆忿恚，作色",
    "T04n0203_009:0489c27": "罵詈；後與細食，歡喜讚嘆。王見婆羅門等",
    "T04n0203_009:0489c28": "於飲食中心生喜怒，於迦栴延，倍生信",
    "T04n0203_009:0489c29": "敬。爾時尊者，有外生女，先在城外，住婆羅",
    "T04n0203_009:0490a01": "門聚落，甚有好髮。以安居時至，心懷供養，",
    "T04n0203_009:0490a02": "剪己髮賣，得五百金錢，請迦栴延，夏坐",
    "T04n0203_009:0490a03": "供養。尊者迦栴延，夏安居訖，還至城中。",
    "T04n0203_009:0490a04": "時惡生王宮門之中，卒有死雉，如轉輪王所",
    "T04n0203_009:0490a05": "食之雉，而惡生王，即欲食之。時一智臣，白",
    "T04n0203_009:0490a06": "於王言：「然此雉者，不宜便食，應先試之。」",
    "T04n0203_009:0490a07": "王用其言，時即遣人，割小臠以用與狗，",
    "T04n0203_009:0490a08": "狗得肉已貪著肉味，合舌俱食，遂至于死。",
    "T04n0203_009:0490a09": "又復割少肉，用試一人，人食肉已，亦著滋",
    "T04n0203_009:0490a10": "味，遂至自噉其手而死。王見是已，深生怖",
    "T04n0203_009:0490a11": "畏，聞有人言：「而此肉者，唯轉輪聖王，有無",
    "T04n0203_009:0490a12": "漏智得道之人，乃可食之。」即便遣人，調",
    "T04n0203_009:0490a13": "和美食，送與尊者迦栴延。時迦栴延，食",
    "T04n0203_009:0490a14": "是食已，身體便安。王於後日，遣人伺看，",
    "T04n0203_009:0490a15": "見迦栴延，顏色和悅，倍勝於常。時王聞已，",
    "T04n0203_009:0490a16": "深生奇特，益加尊重，輕賤外道諸婆羅門",
    "T04n0203_009:0490a17": "等。王問迦栴延言：「尊者此夏，何處安居？今",
    "T04n0203_009:0490a18": "方來耶？」尊者具說以外生女賣髮貿錢供",
    "T04n0203_009:0490a19": "養眾僧，王聞是語，而作是言：「我宮中人，極",
    "T04n0203_009:0490a20": "美髮者然直銅錢不過數枚，今言彼女之",
    "T04n0203_009:0490a21": "髮，直五百金錢者，彼之女人，美髮非常，容",
    "T04n0203_009:0490a22": "儀必妙。」即問其女父母姓名，尋遣使人，往",
    "T04n0203_009:0490a23": "至於彼親見女身，姿貌超絕，果如所量。王",
    "T04n0203_009:0490a24": "即遣使，將娉為婦，而彼女家，大索寶物",
    "T04n0203_009:0490a25": "城邑聚落，王復思惟：「若與彼者，女來之時",
    "T04n0203_009:0490a26": "還當屬我。」即便與之，納為夫人。初迎之日，",
    "T04n0203_009:0490a27": "舉國欣慶，咸稱大吉。於其後日復放大赦，",
    "T04n0203_009:0490a28": "即號為尸婆具沙夫人，王甚悅敬，後生太",
    "T04n0203_009:0490a29": "子，字喬婆羅。時王於寢，夢見八事：一頭",
    "T04n0203_009:0490b01": "上火然。二兩蛇絞腰。三細鐵網纏身。四見",
    "T04n0203_009:0490b02": "二赤魚吞其雙足。五有四白鵠飛來向王。",
    "T04n0203_009:0490b03": "六血泥中行泥沒其腋。七登大白山。八鸛",
    "T04n0203_009:0490b04": "雀𭕵頭。於夢寤已，以為不祥愁憂慘悴，尋",
    "T04n0203_009:0490b05": "即往問諸婆羅門。婆羅門聞王此夢，素嫌",
    "T04n0203_009:0490b06": "於王，兼嫉尊者，因王此夢，言：「大王不吉，",
    "T04n0203_009:0490b07": "若不禳厭，禍及王身。」王聞其語信以為然，",
    "T04n0203_009:0490b08": "益增憂惱即問之言：「若禳厭時，當須何",
    "T04n0203_009:0490b09": "物？」諸婆羅門言：「所須用者，王所珍愛，我若",
    "T04n0203_009:0490b10": "說者，王必不能。」時王答言：「此夢甚惡，但恐大",
    "T04n0203_009:0490b11": "禍殃及我身，除我以外，餘無所惜，請為",
    "T04n0203_009:0490b12": "我說所須之物。」諸婆羅門等，見其慇懃，知",
    "T04n0203_009:0490b13": "其心至，即語王言：「所可用者，此夢有八，要",
    "T04n0203_009:0490b14": "須八種可得禳災：一殺王所敬夫人尸婆",
    "T04n0203_009:0490b15": "具沙。二殺王所愛太子喬婆羅。三殺輔相",
    "T04n0203_009:0490b16": "大臣。四殺王所有烏臣。五殺王一日能行三",
    "T04n0203_009:0490b17": "千里象。六殺王一日能行三千里駝。七殺王",
    "T04n0203_009:0490b18": "良馬。八殺禿頭迦栴延。却後七日，若殺此",
    "T04n0203_009:0490b19": "八，聚集其血，入中而行，可得消災。」王聞",
    "T04n0203_009:0490b20": "其言，以己命重，即便許可。還至宮中，愁憂",
    "T04n0203_009:0490b21": "懊惱。夫人問王：「何故如是？」王答夫人，具",
    "T04n0203_009:0490b22": "陳說上不祥之夢，并道婆羅門禳夢所須。",
    "T04n0203_009:0490b23": "夫人聞已，而作是言：「但使王身平安無患，",
    "T04n0203_009:0490b24": "妾之賤身豈足道耶？」即白王言：「却後七日，",
    "T04n0203_009:0490b25": "我歸當死，聽我往彼尊者迦栴延所，六",
    "T04n0203_009:0490b26": "日之中，受齋聽法。」王言：「不得。汝若至彼，",
    "T04n0203_009:0490b27": "或語其實，彼若知者，捨我飛去。」夫人慇懃，",
    "T04n0203_009:0490b28": "王不能免，即便聽往。夫人到彼尊者所",
    "T04n0203_009:0490b29": "已，禮拜問訊，遂經三日。尊者怪問：「王之夫",
    "T04n0203_009:0490c01": "人，未曾至此經停信宿，何故今者不同於",
    "T04n0203_009:0490c02": "常？」夫人具說王之惡夢，却後七日，當殺我",
    "T04n0203_009:0490c03": "等用禳災患，餘命未幾，故來聽法。因向",
    "T04n0203_009:0490c04": "尊者，說王所夢，尊者迦栴延言：「此夢甚吉！",
    "T04n0203_009:0490c05": "當有歡慶，不足為憂。頭上火然者，寶主之",
    "T04n0203_009:0490c06": "國，當有天冠，直十萬兩金，來貢於王，正為",
    "T04n0203_009:0490c07": "斯夢。」夫人心急，七日向滿，為王所害，懼",
    "T04n0203_009:0490c08": "其來晚，問尊者言：「何時來到？」尊者答言：「今",
    "T04n0203_009:0490c09": "日晡時必當來至。兩蛇絞腰者，月支國王，",
    "T04n0203_009:0490c10": "當獻雙劍價直十萬兩金，日入當至。細鐵",
    "T04n0203_009:0490c11": "網纏身者，大秦國王，當獻珠瓔珞價直十",
    "T04n0203_009:0490c12": "萬兩金，後明晨當至。赤魚吞足者，師子王",
    "T04n0203_009:0490c13": "國當獻毘琉璃寶屐價直十萬兩金，後日食",
    "T04n0203_009:0490c14": "時當至。四白鵠來者，跋耆國王，當獻金寶",
    "T04n0203_009:0490c15": "車，後日日中當至。血泥中者，安息國王，當",
    "T04n0203_009:0490c16": "獻鹿毛欽婆，價直十萬兩金，後日日昳當",
    "T04n0203_009:0490c17": "至。登太白山者，曠野國王，當獻大象，後",
    "T04n0203_009:0490c18": "日晡時當至。鸛雀𭕵頭者，王與夫人，當",
    "T04n0203_009:0490c19": "有私密之事，事至後日自當知之。」果如尊",
    "T04n0203_009:0490c20": "者所言，期限既至，諸國所獻一切皆到，王",
    "T04n0203_009:0490c21": "大歡喜。尸婆具沙夫人，先有天冠，重著寶",
    "T04n0203_009:0490c22": "主國所獻天冠，王因交戲脫尸婆具沙夫",
    "T04n0203_009:0490c23": "人所著一重天冠，著金鬘夫人頭上。時尸婆",
    "T04n0203_009:0490c24": "具沙夫人，瞋恚而言：「若有惡事，我先當之，",
    "T04n0203_009:0490c25": "今得天冠，與彼而著。」尋以酪器，擲王頭上，",
    "T04n0203_009:0490c26": "王頭盡污，王大瞋忿，拔劍欲斫夫人，夫人",
    "T04n0203_009:0490c27": "畏王，走入房中，即閉房戶，王不得前。王",
    "T04n0203_009:0490c28": "尋自悟：「尊者占夢云有私密，正此是耳。」王",
    "T04n0203_009:0490c29": "與夫人，尋至尊者迦栴延所，具論上來",
    "T04n0203_009:0491a01": "信於非法惡邪之言，幾於尊者、妻子大臣、所",
    "T04n0203_009:0491a02": "愛之物，行大惡事。今蒙尊者演說真實，開",
    "T04n0203_009:0491a03": "示盲冥，得覩正道，離於惡事。即請尊者，",
    "T04n0203_009:0491a04": "敬奉供養，驅諸婆羅門等，遠其國界。即問",
    "T04n0203_009:0491a05": "尊者：「有何因緣，如此諸國，各以所珍，奉",
    "T04n0203_009:0491a06": "獻於我？」尊者答言：「乃往過去，九十一劫，爾",
    "T04n0203_009:0491a07": "時有佛，名毘婆尸。彼佛出時，有一國名",
    "T04n0203_009:0491a08": "曰槃頭，王之太子，信樂精進，至彼佛所，供",
    "T04n0203_009:0491a09": "養禮拜，即以所著天冠，寶劍，瓔珞，大象，",
    "T04n0203_009:0491a10": "寶車，欽婆羅衣，用上彼佛。緣是福慶，生生",
    "T04n0203_009:0491a11": "尊貴，所欲珍寶，不求自至。」王聞是已，於",
    "T04n0203_009:0491a12": "三寶所，深生敬信，作禮還宮。",
    "T04n0203_009:0491a13": "103 金貓因緣（一〇三）金猫因緣",
    "T04n0203_009:0491a14": "昔惡生王，遊觀林苑，園中堂上，見一金猫，",
    "T04n0203_009:0491a15": "從東北角，入西南角。王即遣人，尋復發掘，",
    "T04n0203_009:0491a16": "得一銅瓮，瓮受三斛，滿中金錢。漸漸深掘，",
    "T04n0203_009:0491a17": "復獲一瓮，如是次第，得三重瓮，各受三",
    "T04n0203_009:0491a18": "斛。漸復傍掘，亦得銅瓮，轉掘不已，滿五里",
    "T04n0203_009:0491a19": "中，盡得銅瓮盛滿金錢。時惡生王，深生奇",
    "T04n0203_009:0491a20": "怪，即詣尊者迦栴延所，即向尊者，具論得",
    "T04n0203_009:0491a21": "錢所由因緣：「我適輙欲用，將無災患於我",
    "T04n0203_009:0491a22": "及國人耶？」尊者答言：「此王宿因所獲福報，",
    "T04n0203_009:0491a23": "但用無苦。」王即問言：「不審往因，其事云何？」",
    "T04n0203_009:0491a24": "尊者答言：「諦聽諦聽！乃往過去九十一劫，",
    "T04n0203_009:0491a25": "毘婆尸佛，遺法之中，爾時有諸比丘，於四",
    "T04n0203_009:0491a26": "衢道頭，施大高座，置鉢在上，而作是言：",
    "T04n0203_009:0491a27": "『誰有世人，能於堅牢藏中，舉錢財者，若入",
    "T04n0203_009:0491a28": "此藏，水不能漂，火不能燒，王不能奪，賊",
    "T04n0203_009:0491a29": "不能劫？』時有貧人，先因賣薪，適得三錢，",
    "T04n0203_009:0491b01": "聞此語已，生歡喜心，即以此錢，重著鉢",
    "T04n0203_009:0491b02": "中，誠心發願。去舍五里，當還家時，步步",
    "T04n0203_009:0491b03": "歡喜，既到其門，向勸化處，至心發願，然後",
    "T04n0203_009:0491b04": "入舍。」尊者言：「爾時貧人，今王是也。以因",
    "T04n0203_009:0491b05": "往昔三錢施緣，世世尊貴，常得如是三重",
    "T04n0203_009:0491b06": "錢瓮，緣五里中步步歡喜，恒於五里，有此",
    "T04n0203_009:0491b07": "金錢。」王聞宿緣，歡喜而去。",
    "T04n0203_009:0491b08": "104 惡生王得五百缽緣（一〇四）惡生王得五百鉢緣",
    "T04n0203_009:0491b09": "昔惡生王，住欝禪延城。時守門者，晨朝開",
    "T04n0203_009:0491b10": "門，門外忽然有五百乘車，各載寶鉢，盛",
    "T04n0203_009:0491b11": "滿金粟，皆有印封題言：「此鉢與惡生王。」時",
    "T04n0203_009:0491b12": "守門者，告白王言：「外有寶鉢，題鉢言與",
    "T04n0203_009:0491b13": "王，不審今者，為當取不？」王自思惟：「此寶",
    "T04n0203_009:0491b14": "忽至，或是不祥，我若取者，將不為我家",
    "T04n0203_009:0491b15": "國災害？」作是念已，即往詣尊者迦栴延所，",
    "T04n0203_009:0491b16": "而問之言：「今晨開門，忽見寶鉢，其上印題",
    "T04n0203_009:0491b17": "云與惡生王，未知吉凶，為可取不？」尊者答",
    "T04n0203_009:0491b18": "言：「是王宿福果報，但取勿疑。」王白尊者：",
    "T04n0203_009:0491b19": "「我於往因，修何功德而致此報？」尊者答言：",
    "T04n0203_009:0491b20": "「汝於昔日九十一劫，仙人山中，有一辟支",
    "T04n0203_009:0491b21": "佛，值雨脚跌，即破瓦鉢。時辟支佛，詣瓦",
    "T04n0203_009:0491b22": "師家，從乞瓦鉢。瓦師尋以五器，皆盛滿水，",
    "T04n0203_009:0491b23": "歡喜施與。辟支佛得已，擲鉢空中，踊身騰",
    "T04n0203_009:0491b24": "虛，作十八變，瓦師妻子，并買瓦者，見此",
    "T04n0203_009:0491b25": "神變，咸皆踊悅歡喜無量。爾時瓦師者，王身",
    "T04n0203_009:0491b26": "是也。爾時婦者，尸婆具沙夫人是也。爾時",
    "T04n0203_009:0491b27": "兒者，喬波羅太子是。爾時買瓦者，輔相富",
    "T04n0203_009:0491b28": "盧闚是也。買瓦婦者，輔相婦是。」王復問言：",
    "T04n0203_009:0491b29": "「不審此鉢，為自然出，為有從來？」尊者答言：",
    "T04n0203_009:0491c01": "「而此鉢者非自然有，從恒河水龍宮中來。",
    "T04n0203_009:0491c02": "何以知之？乃往過去，羅摩王舅婆羅門，修",
    "T04n0203_009:0491c03": "清淨行，在恒河側。時羅摩王，日以寶鉢，送",
    "T04n0203_009:0491c04": "食與舅。婆羅門法，器不重用，食竟棄鉢",
    "T04n0203_009:0491c05": "於彼恒河中。盲龍收取寶鉢，盛滿金粟，著",
    "T04n0203_009:0491c06": "己宮中。如是所棄，日日漸多，由是獲得",
    "T04n0203_009:0491c07": "五百車鉢。盲龍命終，又無兒子賞領此鉢，",
    "T04n0203_009:0491c08": "天帝知王往昔施鉢因緣，故用遺王。」王聞",
    "T04n0203_009:0491c09": "是語，尋取寶鉢，以用作福，廣修布施，供養",
    "T04n0203_009:0491c10": "三寶，從此因緣，後生善處。",
    "T04n0203_009:0491c11": "求毘摩天望得大富緣",
    "T04n0203_009:0491c12": "鬼子母失子緣",
    "T04n0203_009:0491c13": "天祀主緣",
    "T04n0203_009:0491c14": "祠樹神緣",
    "T04n0203_009:0491c15": "婦女厭欲出家緣",
    "T04n0203_009:0491c16": "不孝子受苦報緣",
    "T04n0203_009:0491c17": "難陀王與那伽斯那共論緣",
    "T04n0203_009:0491c18": "不孝婦意欲害姑反殺夫緣",
    "T04n0203_009:0491c19": "105 求毘摩天望得大富緣（一〇五）求毘摩天望得大富緣",
    "T04n0203_009:0491c20": "昔有兄弟二人，家計貧困，兄常日夕，精懃",
    "T04n0203_009:0491c21": "禮拜求毘摩天，望得大富，而遣其弟，耕田",
    "T04n0203_009:0491c22": "種殖。如是求請，經歷多時。時毘摩天，化",
    "T04n0203_009:0491c23": "作其弟，至其兄邊。兄瞋弟言：「何不墾殖？",
    "T04n0203_009:0491c24": "來此何為？」時弟答言：「兄在天寺，晝夜祈請，",
    "T04n0203_009:0491c25": "望得大富；弟於今日，亦欲効兄，齋戒求",
    "T04n0203_009:0491c26": "願，望獲大富。」兄語弟言：「卿不耕田下",
    "T04n0203_009:0491c27": "於種子，財穀豐有，何由可獲？」弟答兄言：",
    "T04n0203_009:0491c28": "「實以種故，而收獲耶？」兄不能報。於是毘",
    "T04n0203_009:0491c29": "摩天，還復天像，而語之言：「今我之力，正可",
    "T04n0203_009:0492a01": "助汝，及於今日，修行布施，然後可富。而",
    "T04n0203_009:0492a02": "汝往因，不修布施，故使貧窮。今雖日夜精",
    "T04n0203_009:0492a03": "懃求我富饒財寶，將何可獲？如菴婆羅樹，",
    "T04n0203_009:0492a04": "若於冬時，雖復奉事百千天神欲求於",
    "T04n0203_009:0492a05": "菓，菓不可得。汝亦如是，先不修因，",
    "T04n0203_009:0492a06": "而於我所，欲求大富，亦不可得；菓若熟",
    "T04n0203_009:0492a07": "時，不求自得。」而說偈言：",
    "T04n0203_009:0492a08": "「福業如菓熟，　　不以祠祀得，",
    "T04n0203_009:0492a09": "人乘持戒車，　　後得至天上，",
    "T04n0203_009:0492a10": "定智如燈滅，　　得至於無為，",
    "T04n0203_009:0492a11": "一切由行得，　　求天何所為？」",
    "T04n0203_009:0492a12": "106 鬼子母失子緣（一〇六）鬼子母失子緣",
    "T04n0203_009:0492a13": "鬼子母者，是老鬼神王般闍迦妻，有子一",
    "T04n0203_009:0492a14": "萬，皆有大力士之力。其最小子，字嬪伽羅，",
    "T04n0203_009:0492a15": "此鬼子母兇妖暴虐，殺人兒子，以自噉食。人",
    "T04n0203_009:0492a16": "民患之，仰告世尊。世尊爾時，即取其子嬪",
    "T04n0203_009:0492a17": "伽羅，盛著鉢底。時鬼子母，周遍天下，七日",
    "T04n0203_009:0492a18": "之中，推求不得，愁憂懊惱，傳聞他言，云佛",
    "T04n0203_009:0492a19": "世尊，有一切智。即至佛所，問兒所在。時佛",
    "T04n0203_009:0492a20": "答言：「汝有萬子，唯失一子，何故苦惱愁憂",
    "T04n0203_009:0492a21": "而推覓耶？世間人民，或有一子，或五三子，",
    "T04n0203_009:0492a22": "而汝殺害。」鬼子母白佛言：「我今若得嬪伽",
    "T04n0203_009:0492a23": "羅者，終更不殺世人之子。」佛即使鬼子母",
    "T04n0203_009:0492a24": "見嬪伽羅在於鉢下，盡其神力，不能得",
    "T04n0203_009:0492a25": "取，還求於佛。佛言：「汝今若能受三歸五戒，",
    "T04n0203_009:0492a26": "盡壽不殺，當還汝子。」鬼子母即如佛勅，",
    "T04n0203_009:0492a27": "受於三歸及以五戒。受持已訖，即還其子。佛",
    "T04n0203_009:0492a28": "言：「汝好持戒，汝是迦葉佛時，羯膩王第七",
    "T04n0203_009:0492a29": "小女，大作功德，以不持戒故，受是鬼形。」",
    "T04n0203_009:0492b01": "107 天祀主緣（一〇七）天祀主緣",
    "T04n0203_009:0492b02": "昔日有一婆羅門，事摩室天，晝夜奉事。天",
    "T04n0203_009:0492b03": "即問言：「汝求何等？」婆羅門言：「我今求作此",
    "T04n0203_009:0492b04": "天祀主。」天言：「彼有群牛，汝問最在前行者。」",
    "T04n0203_009:0492b05": "即如天語，往問彼牛：「汝今何以為苦為",
    "T04n0203_009:0492b06": "樂？」牛即答言：「極為大苦，刺刺兩肋，柴戾",
    "T04n0203_009:0492b07": "脊破，駕挽車載，重無休息。」時復問言：「汝以",
    "T04n0203_009:0492b08": "何緣，受是牛形？」牛答之言：「我是彼天祀主，",
    "T04n0203_009:0492b09": "自恣極意，用天祀物，命終作牛，受是苦惱。」",
    "T04n0203_009:0492b10": "聞是語已，即還天所。天即問言：「汝今欲得",
    "T04n0203_009:0492b11": "作天主不？」婆羅門言：「我覩此事，實不敢",
    "T04n0203_009:0492b12": "作。」天言：「人行善惡，自得其報。」婆羅門悔過，",
    "T04n0203_009:0492b13": "即修諸善。",
    "T04n0203_009:0492b14": "108 祀樹神緣（一〇八）祀樹神緣",
    "T04n0203_009:0492b15": "昔有老公，其家巨富，而此老公，思得肉食，",
    "T04n0203_009:0492b16": "詭作方便，指田頭樹，語諸子言：「今我家",
    "T04n0203_009:0492b17": "業，所以諧富，由此樹神恩福故爾，今日",
    "T04n0203_009:0492b18": "汝等！宜可群中取羊以用祭祠。」時諸子等，",
    "T04n0203_009:0492b19": "承父教勅，尋即殺羊禱賽此樹，即於樹下，",
    "T04n0203_009:0492b20": "立天祠舍。其父後時，壽盡命終，行業所追，",
    "T04n0203_009:0492b21": "還生己家羊群之中。時值諸子欲祀樹神，",
    "T04n0203_009:0492b22": "便取一羊，遇得其父，將欲殺之，羊便󱶐󱶐",
    "T04n0203_009:0492b23": "笑而言曰：「而此樹者，有何神靈？我於往時，",
    "T04n0203_009:0492b24": "為思肉故，妄使汝祀，皆共汝等，同食此",
    "T04n0203_009:0492b25": "肉。今償殃罪，獨先當之。」時有羅漢，遇到乞",
    "T04n0203_009:0492b26": "食，見其亡父受於羊身，即借主人道眼，令",
    "T04n0203_009:0492b27": "自觀察，乃知是父，心懷懊惱，即壞樹神，悔",
    "T04n0203_009:0492b28": "過修福，不復殺生。",
    "T04n0203_009:0492b29": "109 婦女厭欲出家緣（一〇九）婦女厭欲出家緣",
    "T04n0203_009:0492c01": "昔有一婦女，端政殊妙，於外道法中出家",
    "T04n0203_009:0492c02": "修道。時人問言：「顏貌如是，應當在俗，何",
    "T04n0203_009:0492c03": "故出家？」女人答言：「如我今日，非不端政，",
    "T04n0203_009:0492c04": "但以小來厭惡婬欲，今故出家。我在家時，",
    "T04n0203_009:0492c05": "以端政故，早蒙分處，早生男兒，兒遂長",
    "T04n0203_009:0492c06": "大，端政無比，轉覺羸損，如似病者。我即",
    "T04n0203_009:0492c07": "問兒病之由狀，兒不肯道，為問不止，兒不",
    "T04n0203_009:0492c08": "獲已，而語母言：『我正不道，恐命不全；",
    "T04n0203_009:0492c09": "正欲具道，無顏之甚。』即語母言：『我欲得母",
    "T04n0203_009:0492c10": "以私情欲，以不得故，是以病耳。』母即語言：",
    "T04n0203_009:0492c11": "『自古以來，何有此事？』復自念言：『我若不從，",
    "T04n0203_009:0492c12": "兒或能死，今寧違理，以存兒命。』即便喚兒，",
    "T04n0203_009:0492c13": "欲從兒意。兒將上床，地即劈裂，我子即",
    "T04n0203_009:0492c14": "時生身陷入，我即驚怖，以手挽兒，捉得兒",
    "T04n0203_009:0492c15": "髮。而我兒髮，今日猶故在我懷中。感切是",
    "T04n0203_009:0492c16": "事，是故出家。」",
    "T04n0203_009:0492c17": "110 不孝子受苦報緣（一一〇）不孝子受苦報緣",
    "T04n0203_009:0492c18": "昔迦默國，鳩陀扇村中，有一老母，唯有一",
    "T04n0203_009:0492c19": "子。其子勃逆，不修仁孝，以瞋母故，舉手",
    "T04n0203_009:0492c20": "向母，適打一下，即日出行。遇逢於賊，斬",
    "T04n0203_009:0492c21": "其一臂，不孝之罪，尋即現報，苦痛如是，後",
    "T04n0203_009:0492c22": "地獄苦，不可稱計。",
    "T04n0203_009:0492c23": "111 難陀王與那伽斯那共論緣（一一一）難陀王與那伽斯那共論緣",
    "T04n0203_009:0492c24": "昔難陀王，聰明博通，事無不練，以己所知",
    "T04n0203_009:0492c25": "謂無詶敵，因問群臣：「頗有智慧聰辯之人，",
    "T04n0203_009:0492c26": "諮詢疑事，能對我不？」時有一臣，家先供養",
    "T04n0203_009:0492c27": "一老比丘，履行清淨，然不廣學，即談於王。",
    "T04n0203_009:0492c28": "王問之言：「夫得道者，為在家得，為出家",
    "T04n0203_009:0492c29": "得乎？」時老比丘，即答之曰：「二俱得道。」王",
    "T04n0203_009:0493a01": "復問言：「若二俱得，何用出家？」彼老比丘，即",
    "T04n0203_009:0493a02": "便默然，不知何對。時難陀王，轉復憍慢。時",
    "T04n0203_009:0493a03": "諸臣等，即白王言：「那伽斯那，聰慧絕倫，",
    "T04n0203_009:0493a04": "今在山中。」王於爾時，欲試之故，即遣使",
    "T04n0203_009:0493a05": "人，齎一瓶酥，湛然盈滿，王意以為我智滿",
    "T04n0203_009:0493a06": "足，誰復有能加益於我？那伽斯那，獲其酥",
    "T04n0203_009:0493a07": "已，即解其意，於弟子中，撿針五百，用刺",
    "T04n0203_009:0493a08": "酥中，酥亦不溢，尋遣歸王。王既獲已，即",
    "T04n0203_009:0493a09": "知其意，尋遣使請。那伽斯那，即赴王命。",
    "T04n0203_009:0493a10": "那伽斯那身體長大，將諸徒眾，在中特出，",
    "T04n0203_009:0493a11": "王心驕豪，詭因遊獵，路次相逢，見其姝",
    "T04n0203_009:0493a12": "長，即自搖指異道而去，竟不共語，默欲",
    "T04n0203_009:0493a13": "非之，一切長者，都無所知。時那伽斯那，",
    "T04n0203_009:0493a14": "尋以己指，而自指胸言：「而我獨知。」難陀王",
    "T04n0203_009:0493a15": "將延入宮，即鑿小屋，戶極令卑下，望使",
    "T04n0203_009:0493a16": "斯那曲躬向伏，然此斯那知欲陷己，即自",
    "T04n0203_009:0493a17": "却入，不受其屈。時難陀王，即設飲食，與",
    "T04n0203_009:0493a18": "麤食數種食，食五三匙，便言己足。後與細",
    "T04n0203_009:0493a19": "美，方乃復食，王復問言：「向云己足，何故今",
    "T04n0203_009:0493a20": "者猶故復食？」斯那答言：「我向足麤，未足於",
    "T04n0203_009:0493a21": "細。」即語王言：「今者王殿上，可盡集人令",
    "T04n0203_009:0493a22": "滿其上。」尋即喚人充塞遍滿，更無容處。王",
    "T04n0203_009:0493a23": "在後來，將欲上殿，諸人畏故，盡皆懾伏，",
    "T04n0203_009:0493a24": "其中轉寬，乃容多人。斯那爾時即語王言：",
    "T04n0203_009:0493a25": "「麤飯如民，細者如王，民見於王，誰不避",
    "T04n0203_009:0493a26": "路？」王復問言：「出家在家，何者得道？」斯那答",
    "T04n0203_009:0493a27": "言：「二俱得道。」王復問言：「若俱得道，何必",
    "T04n0203_009:0493a28": "出家？」斯那答言：「譬如去此三千餘里，若遣",
    "T04n0203_009:0493a29": "少健，乘馬齎糧，捉於器仗，得速達不？」王",
    "T04n0203_009:0493b01": "答言：「得。」斯那復言：「若遣老人，乘於瘦馬，",
    "T04n0203_009:0493b02": "復無糧食，為可達不？」王言：「縱令齎糧，由",
    "T04n0203_009:0493b03": "恐不達，況無糧也？」斯那言：「出家得道，喻如",
    "T04n0203_009:0493b04": "少壯，在家得道，如彼老人。」王復問言：「今我",
    "T04n0203_009:0493b05": "欲問身中之事，我為常無常，隨我意答。」斯",
    "T04n0203_009:0493b06": "那返問：「如王宮中，有菴婆羅樹上菓，為",
    "T04n0203_009:0493b07": "甜為醋？」王言：「如我宮中，都無此樹，云何",
    "T04n0203_009:0493b08": "問我菓之甜醋？」斯那言：「我今亦爾。一切五",
    "T04n0203_009:0493b09": "陰，既自無我，云何問我常以無常？」時王復",
    "T04n0203_009:0493b10": "問：「一切地獄，刀劍解形，分散處處，其命猶",
    "T04n0203_009:0493b11": "存，實有此不？」斯那答言：「譬如女人，噉食",
    "T04n0203_009:0493b12": "餅肉瓜菜，飲食悉皆消化。至於懷妊，歌羅",
    "T04n0203_009:0493b13": "羅時，猶如微塵，云何轉大而不消化？」王言：",
    "T04n0203_009:0493b14": "「此是業力。」斯那答言：「彼地獄中，亦是業力，",
    "T04n0203_009:0493b15": "命根得存。」王復問言：「日之在上，其體是一，",
    "T04n0203_009:0493b16": "何以夏時極熱，冬時極寒，夏則日長，冬則",
    "T04n0203_009:0493b17": "日短？」斯那答言：「須彌山有上下道，日於夏",
    "T04n0203_009:0493b18": "時，行於上道，路遠行遲，照于金山，是故長",
    "T04n0203_009:0493b19": "而暑熱。日於冬時，行於下道，路近行速，照",
    "T04n0203_009:0493b20": "大海水，是故短而極寒。」",
    "T04n0203_009:0493b21": "112 不孝婦欲害其姑反殺其夫緣（一一二）不孝婦欲害其姑反殺其夫緣",
    "T04n0203_009:0493b22": "昔有一婦，稟性佷戾，不順禮度，每所云",
    "T04n0203_009:0493b23": "為，常與姑反，得姑瞋責，恒懷不分。瞋心",
    "T04n0203_009:0493b24": "轉盛，規欲殺姑，後作方計，教其夫主，自",
    "T04n0203_009:0493b25": "殺其母。其夫愚癡，即用婦語，便將其母，至",
    "T04n0203_009:0493b26": "曠野中，縛結手足，將欲加害。罪逆之甚，感",
    "T04n0203_009:0493b27": "徹上天，雲霧四合，為下霹靂，霹殺其兒。母",
    "T04n0203_009:0493b28": "即還家，其婦開門，謂是夫主，問言：「殺未？」",
    "T04n0203_009:0493b29": "姑答：「已殺。」至於明日，方知夫死。不孝之罪，",
    "T04n0203_009:0493c01": "現報如是，後入地獄，受苦無量。",
    "T04n0203_009:0493c02": "波羅奈王聞塚間喚緣",
    "T04n0203_009:0493c03": "老比丘得四果緣",
    "T04n0203_009:0493c04": "女人至誠得道果緣",
    "T04n0203_009:0493c05": "113 波羅奈王聞塚間喚緣（一一三）波羅奈王聞塚間喚緣",
    "T04n0203_009:0493c06": "凡一切法，於可求處，若以方便，可得；若",
    "T04n0203_009:0493c07": "不可求，雖欲強得，都不可獲。譬如壓沙",
    "T04n0203_009:0493c08": "責油、攢冰求酥，既不可得，徒自勞苦。如",
    "T04n0203_009:0493c09": "昔波羅奈國，有王名梵譽，常於夜半，聞塚",
    "T04n0203_009:0493c10": "間喚聲，喚言：「咄王咄王。」如是一夜，三聞其",
    "T04n0203_009:0493c11": "聲。王聞異聲情甚驚怕，音聲不絕，經歷多",
    "T04n0203_009:0493c12": "時。王集諸婆羅門太史相師，而與議言：「我常",
    "T04n0203_009:0493c13": "於夜，耳聞塚間喚我之聲，我常恐懼，怖不",
    "T04n0203_009:0493c14": "敢應。」諸人答言：「彼塚墓間，必有妖物，作此",
    "T04n0203_009:0493c15": "音聲，今宜遣使有膽勇者詣塚往看。」王即",
    "T04n0203_009:0493c16": "募人：「若有夜能至塚間者，吾當賞賜五",
    "T04n0203_009:0493c17": "百金錢。」時有一人，煢獨無父，家甚貧寒，有",
    "T04n0203_009:0493c18": "大膽力，即便應募。身著鉀冑，手捉刀杖，",
    "T04n0203_009:0493c19": "夜至塚間聞喚王聲，即便㖑言：「叱！汝是誰？」",
    "T04n0203_009:0493c20": "答言：「我是貝耳伏藏。」語募人言：「汝健丈夫，",
    "T04n0203_009:0493c21": "我於夜常喚彼王，彼王若當應和於我，我",
    "T04n0203_009:0493c22": "欲往至其庫藏中。然彼王怯，未曾應我，而",
    "T04n0203_009:0493c23": "我今者，將從有七，明日清晨，當至汝家。」",
    "T04n0203_009:0493c24": "募人問言：「明日來時，我當以何事共相承",
    "T04n0203_009:0493c25": "迎？」貝耳答言：「汝但灑掃舍內，除去糞穢，香",
    "T04n0203_009:0493c26": "華嚴飾，極令清淨，蒲桃󰉓漿酥乳之糜，各",
    "T04n0203_009:0493c27": "盛八器，有八道人，當以杖打上座頭，語",
    "T04n0203_009:0493c28": "言入角，如是次第，盡駈入角。」募人知已，",
    "T04n0203_009:0493c29": "即便還家。從王請取五百金錢，用俟供設。",
    "T04n0203_009:0494a01": "王問之言：「彼音聲者，為是何物？」募人詭答",
    "T04n0203_009:0494a02": "言是鬼魅。受募之人，聞貝耳言，私懷歡喜，",
    "T04n0203_009:0494a03": "請剃髮師，以自莊嚴。至明日已，供設備具，",
    "T04n0203_009:0494a04": "有八道人，來就其食。飲食既訖，打上座頭，",
    "T04n0203_009:0494a05": "駈令入角，即變作金錢一㼜，以次駈入，作",
    "T04n0203_009:0494a06": "金八㼜。時剃髮師，在門孔中，見其得寶，默",
    "T04n0203_009:0494a07": "自念言：「我解此法，試効為之。」便於後時，備",
    "T04n0203_009:0494a08": "具如前，請八道人，設食已訖，閉門遮戶，",
    "T04n0203_009:0494a09": "打上座頭，望同前者獲珍寶聚。然此道人，",
    "T04n0203_009:0494a10": "頭破血瀝，沾污床座，駈令入角，得急失",
    "T04n0203_009:0494a11": "糞。次第七人，皆被打棒，宛轉于地，中有",
    "T04n0203_009:0494a12": "一人氣力盛壯，即時掣手，突出至外，揚聲",
    "T04n0203_009:0494a13": "大叫云：「某主人，欲害我等。」時彼國王，遣人",
    "T04n0203_009:0494a14": "往視，即捉主人，具問事狀。時剃髮師，具以",
    "T04n0203_009:0494a15": "上事，而白於王。王尋遣人，到募人舍，看其",
    "T04n0203_009:0494a16": "金寶，正欲稅奪，化為毒蛇，變為火聚。王即",
    "T04n0203_009:0494a17": "語言：「此是汝福。」世間凡愚，亦復如是，具有",
    "T04n0203_009:0494a18": "精進，受持八戒，獲善果報，漸行八正，得無",
    "T04n0203_009:0494a19": "漏果。便欲效他，受持八戒，內無誠信，悕",
    "T04n0203_009:0494a20": "求利樂，既無善果，反獲殃咎，如彼愚人，等",
    "T04n0203_009:0494a21": "無差別。",
    "T04n0203_009:0494a22": "114 老比丘得四果緣（一一四）老比丘得四果緣",
    "T04n0203_009:0494a23": "佛法寬廣，濟度無涯，至心求道，無不獲",
    "T04n0203_009:0494a24": "果，乃至戲笑，福不唐捐。如往昔時，有老",
    "T04n0203_009:0494a25": "比丘，年已朽邁，神情昏塞，見諸年少比丘，",
    "T04n0203_009:0494a26": "種種說法，聞說四果，心生羨尚，語少比",
    "T04n0203_009:0494a27": "丘言：「汝等聰慧，願以四果，以用與我。」諸",
    "T04n0203_009:0494a28": "年少比丘，嗤而語言：「我有四果，須得好",
    "T04n0203_009:0494a29": "食然後相與。」時老比丘，聞其此語，歡喜發",
    "T04n0203_009:0494b01": "中，即解欽婆，用貿所須，尋即施設種種餚",
    "T04n0203_009:0494b02": "饍，請少比丘，求乞四果。諸少比丘，食其食",
    "T04n0203_009:0494b03": "已，更相指麾，弄老比丘語言：「大德！汝在",
    "T04n0203_009:0494b04": "此舍一角頭坐，當與爾果。」時老比丘聞已",
    "T04n0203_009:0494b05": "歡喜，如語而坐。諸少比丘，即以皮毱，打",
    "T04n0203_009:0494b06": "其頭上，而語之言：「此是須陀洹果。」老比丘",
    "T04n0203_009:0494b07": "聞已，繫念不散，即獲初果。諸少比丘，復",
    "T04n0203_009:0494b08": "弄之言：「向爾雖得須陀洹果，然其故有七",
    "T04n0203_009:0494b09": "生七死，更移一角，次當與爾斯陀含果。」時",
    "T04n0203_009:0494b10": "老比丘，獲初果故，心轉增進，即復移坐。",
    "T04n0203_009:0494b11": "諸少比丘，復以毱打頭，而語之言：「與爾",
    "T04n0203_009:0494b12": "二果。」時老比丘，益加專念，即證二果。諸少比",
    "T04n0203_009:0494b13": "丘，復弄之言：「汝今已得斯陀含果，猶有往",
    "T04n0203_009:0494b14": "來生死之難，汝更移坐，我當與爾阿那含",
    "T04n0203_009:0494b15": "果。」時老比丘，如言移坐，諸少比丘，復以毱",
    "T04n0203_009:0494b16": "打，而語之言：「我今與爾第三之果。」時老比",
    "T04n0203_009:0494b17": "丘，聞已歡喜，倍加至心，即時復證阿那含果。",
    "T04n0203_009:0494b18": "諸少比丘，復弄之言：「汝今已得不還之果，",
    "T04n0203_009:0494b19": "然故於色無色界，受有漏身，無常遷壞，念",
    "T04n0203_009:0494b20": "念是苦，汝更移坐，次當與爾阿羅漢果。」時",
    "T04n0203_009:0494b21": "老比丘，如語移坐，諸少比丘，復以皮毱，撩",
    "T04n0203_009:0494b22": "打其頭，而語之言：「我今與爾彼第四果。」時",
    "T04n0203_009:0494b23": "老比丘，一心思惟，即證羅漢。得四果已，甚",
    "T04n0203_009:0494b24": "大歡喜，設諸餚饍種種香花，請少比丘，報",
    "T04n0203_009:0494b25": "其恩德，與少比丘共論道品無漏功德。諸",
    "T04n0203_009:0494b26": "少比丘，發言滯塞。時老比丘，方語之言：",
    "T04n0203_009:0494b27": "「我已證得羅漢果已。」諸少比丘，聞其此言，",
    "T04n0203_009:0494b28": "咸皆謝悔先戲弄罪。是故行人，宜應念善，",
    "T04n0203_009:0494b29": "乃至戲弄，猶獲實報，況至心也。",
    "T04n0203_009:0494c01": "115 女人至誠得道果緣（一一五）女人至誠得道果緣",
    "T04n0203_009:0494c02": "若人求道，要在精誠，精誠相感，能獲道果。",
    "T04n0203_009:0494c03": "如往昔時，有一女人，聰明智慧，深信三寶，",
    "T04n0203_009:0494c04": "常於僧次，請一比丘，就舍供養。時有一老",
    "T04n0203_009:0494c05": "比丘，次到其舍，年老根鈍，素無知曉。時彼",
    "T04n0203_009:0494c06": "女人，齋食已訖，求老比丘為我說法，獨敷",
    "T04n0203_009:0494c07": "一座，閉目靜默。時老比丘，自知愚闇，不知",
    "T04n0203_009:0494c08": "說法，伺其泯眼，棄走還寺。然此女人，至心",
    "T04n0203_009:0494c09": "思惟有為之法，無常苦空不得自在，深心",
    "T04n0203_009:0494c10": "觀察即獲初果。既得果已，求老比丘，欲",
    "T04n0203_009:0494c11": "報其恩。此老比丘，審己無知，棄他走避，倍",
    "T04n0203_009:0494c12": "更慚恥，復棄藏避。而此女人，苦求不已，方",
    "T04n0203_009:0494c13": "自出現。女人於時，具論上來蒙得道果，故",
    "T04n0203_009:0494c14": "齎供養，用報大恩。時老比丘，以慚愧故，",
    "T04n0203_009:0494c15": "深自剋責，即復獲果。是故行者，應當至心，",
    "T04n0203_009:0494c16": "若至心者，所求必獲。",
    "T04n0203_009:0494c17": "雜寶藏經卷第九"
}