{
    "T36n1739_037:0975c10": "6新華嚴經論卷第三十七",
    "T36n1739_037:0975c12": "長者李通玄撰",
    "T36n1739_037:0975c13": "善財童子善知識十迴向位，從推德昇進中",
    "T36n1739_037:0975c14": "自「如諸菩薩摩訶薩」已下至「辭退而去」皆作",
    "T36n1739_037:0975c15": "五門，已下諸位倣此例然。一推德令善財昇",
    "T36n1739_037:0975c16": "進、二示善知識方處國名廣大、三舉善知識",
    "T36n1739_037:0975c17": "號曰鬻香長者名優鉢羅華、四勸善財往問、",
    "T36n1739_037:0975c18": "五致敬辭去。隨文釋義者，歎德中以無礙願",
    "T36n1739_037:0975c19": "住一切劫得如帝網諸無等行者，即是十迴向",
    "T36n1739_037:0975c20": "中願行方便。又以善知眾香法門和合香藥",
    "T36n1739_037:0975c21": "以充賣鬻，以表迴向和合智悲、生死涅槃、染",
    "T36n1739_037:0975c22": "淨想念分別，總成一丸定慧解脫知見香，生",
    "T36n1739_037:0975c23": "死涅槃總自在。如此合香，以其眾香合為一",
    "T36n1739_037:0975c24": "丸，互相資益，皆無自性，不失自德，同異自在。",
    "T36n1739_037:0975c25": "此將鬻香長者青蓮華，表十迴向和融理智",
    "T36n1739_037:0975c26": "大悲大願萬行總別自在總為一丸義無著",
    "T36n1739_037:0975c27": "故。南方義，如前十住初釋也。國名廣大者，廣",
    "T36n1739_037:0975c28": "興大願，起行無邊，普接一切群品故。此願是",
    "T36n1739_037:0975c29": "萬行之風，令行無邊故。又願是智風，令一切",
    "T36n1739_037:0976a01": "想念成大智神通自在用故。願是開敷一切",
    "T36n1739_037:0976a02": "三昧定風，引發滯染淨眾生令無所依，得無",
    "T36n1739_037:0976a03": "依智，寂用自在，遍一切眾生故。如十住之首",
    "T36n1739_037:0976a04": "以妙峯山而表無相智慧，十行之首以三眼",
    "T36n1739_037:0976a05": "國比丘而表明行出纏。十迴向之首以合香",
    "T36n1739_037:0976a06": "長者而表迴向和融智悲萬行涅槃生死。此",
    "T36n1739_037:0976a07": "是隨位意趣，思之可詳其意。此五十三善知",
    "T36n1739_037:0976a08": "識，皆是昇進修行意趣，甚須知之，不妄修學。",
    "T36n1739_037:0976a09": "此鬻香是表十迴向，以大願和融十住、十行",
    "T36n1739_037:0976a10": "理智慈悲入於生死一切無礙法界門，名號",
    "T36n1739_037:0976a11": "青蓮花。表行不染生死、不染涅槃，於二不二",
    "T36n1739_037:0976a12": "而中不污，如青蓮花要以淤泥濁水之中而",
    "T36n1739_037:0976a13": "生，不染泥水之性，色香第一。明菩薩以此大",
    "T36n1739_037:0976a14": "願迴向力故，處於生死淤泥之中，方始成法",
    "T36n1739_037:0976a15": "界佛果普賢萬行功德果報，色香第一，餘莫",
    "T36n1739_037:0976a16": "能勝。諸花中青蓮花為色香殊勝，如諸行中",
    "T36n1739_037:0976a17": "以十迴向和融生死涅槃智悲萬行為一法",
    "T36n1739_037:0976a18": "界，教化一切眾生皆令無苦顯大智香，此為",
    "T36n1739_037:0976a19": "殊勝，餘別求出世者皆悉不如故，以青蓮花",
    "T36n1739_037:0976a20": "合香長者表之，令易解故。",
    "T36n1739_037:0976a21": "第一正入當位法門中，從「爾時善財」已下至「我",
    "T36n1739_037:0976a22": "唯知此調和香法」，於此段中以立五門，餘下",
    "T36n1739_037:0976a23": "諸位亦倣此樣例然。一正念善知識教思惟",
    "T36n1739_037:0976a24": "昇進、二漸次遊行至長者所、三致敬禮足、四",
    "T36n1739_037:0976a25": "正申所求、五長者說其自行授與善財。隨文",
    "T36n1739_037:0976a26": "釋義者，從「爾時善財童子」已下有十大願門，",
    "T36n1739_037:0976a27": "明入迴向，以願和融一切真俗染淨智悲無礙",
    "T36n1739_037:0976a28": "之門。漸次遊行者，昇進也。至廣大國者，以",
    "T36n1739_037:0976a29": "願起智，興無盡行接引眾生也。乃至如十方",
    "T36n1739_037:0976b01": "世界微塵剎中，一一塵內有無盡佛法及身",
    "T36n1739_037:0976b02": "行接引眾生，一切十方國剎塵中悉皆如是，",
    "T36n1739_037:0976b03": "如帝網重重無盡。以願行廣大，國名廣大。於",
    "T36n1739_037:0976b04": "第四正申所求門中，長者答言我善別知一",
    "T36n1739_037:0976b05": "切諸香，有二義：一實知世間諸香、二以香",
    "T36n1739_037:0976b06": "表法。一實知諸香者，即經所說，所謂一切香",
    "T36n1739_037:0976b07": "總體，燒塗末是別陳。香王出處已下，是隨生",
    "T36n1739_037:0976b08": "業類。所生諸香且如已下，人間有五種香、羅",
    "T36n1739_037:0976b09": "剎中一種香、天中有四種香，總共有十種香，",
    "T36n1739_037:0976b10": "其功能如經自具。以將如上諸香表十迴向",
    "T36n1739_037:0976b11": "香，為明香性無依，能發眾善、滅一切惡。明大",
    "T36n1739_037:0976b12": "願無依能興無量善根故，起無量大智之雲，",
    "T36n1739_037:0976b13": "雨無量白淨法雨，行無量大慈悲行，化無量",
    "T36n1739_037:0976b14": "眾生令得滅苦發無上意。若無大願不成發",
    "T36n1739_037:0976b15": "起大菩提心，設修解脫悉皆二乘。人間有香",
    "T36n1739_037:0976b16": "名為象藏，此香因龍鬪所生，燒之一丸起大",
    "T36n1739_037:0976b17": "香雲彌覆王都，於七日中雨細香雨，若霑著",
    "T36n1739_037:0976b18": "身身則金色者，表如十住位中初發心時，以",
    "T36n1739_037:0976b19": "七覺之香起大願雲，廣興悲行普覆一切眾",
    "T36n1739_037:0976b20": "生，求一切智，以止觀龍與十二有支煩惱共",
    "T36n1739_037:0976b21": "鬪，徹空無際，生智慧火燃大智香，起慈悲雲",
    "T36n1739_037:0976b22": "雨白法雨，眾生霑者即初發心時便成正覺。",
    "T36n1739_037:0976b23": "若著衣服宮殿樓閣亦皆金色者，明因起大",
    "T36n1739_037:0976b24": "願迴向香，所有一切世間忍辱慈悲觀智總會",
    "T36n1739_037:0976b25": "法界自在白淨法故。若因風吹入宮殿中，眾",
    "T36n1739_037:0976b26": "生嗅者七日七夜離諸憂苦，不驚不怖不亂",
    "T36n1739_037:0976b27": "不恚，慈心相向志意清淨者，明轉轉而聞亦",
    "T36n1739_037:0976b28": "皆歡喜，發大願門起七覺意。我知是已而為",
    "T36n1739_037:0976b29": "說法者，明欲勸眾生發無上覺心者，要先勸",
    "T36n1739_037:0976c01": "發廣大願迴向，起堅誠誓願之心，先敷三十",
    "T36n1739_037:0976c02": "七品覺行華，方堪為說至真之道。如是勸修，",
    "T36n1739_037:0976c03": "萬無失一。摩羅耶山者，此山在南天竺境摩",
    "T36n1739_037:0976c04": "利伽耶國，此國依此山立名。此山多出白旃",
    "T36n1739_037:0976c05": "檀香，此山出旃檀香名牛頭，若以塗身，設入",
    "T36n1739_037:0976c06": "火坑，火不能燒。明治地住以起大願力及迴",
    "T36n1739_037:0976c07": "向力，以上上十善法身無性之理以成戒體，",
    "T36n1739_037:0976c08": "用塗其身，迴向入生死火坑，貪瞋愛火不能",
    "T36n1739_037:0976c09": "燒害。海中有香名為無能勝，若以塗鼓及諸",
    "T36n1739_037:0976c10": "螺貝，其聲發時一切敵軍皆自退散者，明修",
    "T36n1739_037:0976c11": "行住以法忍成就，迴入生死海中教化眾生。",
    "T36n1739_037:0976c12": "以忍辱心，聞一切善惡聲音鼓，惡邪怨敵自",
    "T36n1739_037:0976c13": "然退散。阿耨達池邊有沈水香名蓮花藏，其",
    "T36n1739_037:0976c14": "香一丸如麻子大，若以燒之，一丸香氣普熏閻",
    "T36n1739_037:0976c15": "浮提界，眾生聞者離一切罪，戒品清淨。明生",
    "T36n1739_037:0976c16": "貴住達三界業皆無障礙，常生佛家無垢清",
    "T36n1739_037:0976c17": "淨。此同第四地位得出三界業，以本四弘誓",
    "T36n1739_037:0976c18": "願之心迴入生死四流大池中，教化一切沈",
    "T36n1739_037:0976c19": "溺生死眾生，皆無染著，名蓮花藏。演微妙法",
    "T36n1739_037:0976c20": "香遍熏十方，聞者罪滅戒品清淨。雪山有香",
    "T36n1739_037:0976c21": "名阿盧那，是赤色香也。堪以染緋，若眾生嗅",
    "T36n1739_037:0976c22": "此香者，其心決定離諸染著者，此是具足方",
    "T36n1739_037:0976c23": "便住禪波羅蜜門，以大願迴向生死，令諸眾",
    "T36n1739_037:0976c24": "生離諸染，習禪波羅蜜得入離垢三昧。以雪",
    "T36n1739_037:0976c25": "山表是禪定體自白淨無垢體故。羅剎界中",
    "T36n1739_037:0976c26": "有香名海藏，其香但為輪王所用，若燒一丸",
    "T36n1739_037:0976c27": "而以熏之，王及四軍皆悉騰空者，明表以第",
    "T36n1739_037:0976c28": "六正心住，以三空智慧為羅剎迴入生死海，",
    "T36n1739_037:0976c29": "以般若輪王燒智慧海藏香，熏生死海王。四",
    "T36n1739_037:0977a01": "種魔皆昇法空已下，總表十迴向以十住、十",
    "T36n1739_037:0977a02": "行中願行，和融生死涅槃、真俗二智、悲智二門",
    "T36n1739_037:0977a03": "使令自在。十地依此而修，成就法界自性無",
    "T36n1739_037:0977a04": "作緣起道理，以燒香塗香合香以表之，令學",
    "T36n1739_037:0977a05": "者易解，皆倣此知之。若十住、十行、十地中若",
    "T36n1739_037:0977a06": "無迴向大智力，但得二乘之道，不可有成佛",
    "T36n1739_037:0977a07": "者故。有修行之士，大須善得其義，明觀教意",
    "T36n1739_037:0977a08": "總別同異成壞六相。從我唯知此調和香法",
    "T36n1739_037:0977a09": "者，明調和真俗二諦、智悲願行、生死涅槃、染",
    "T36n1739_037:0977a10": "淨自在之香，及以青蓮花名號表之。已下推",
    "T36n1739_037:0977a11": "德昇進。餘義如文自明。",
    "T36n1739_037:0977a12": "第二推德昇進中，如「諸菩薩」已下至「辭退而",
    "T36n1739_037:0977a13": "去」有十行經，分為五門：一推德昇進、二示善",
    "T36n1739_037:0977a14": "知識方所、三舉善知識所居城名樓閣、四舉",
    "T36n1739_037:0977a15": "船師名婆施羅、五頂禮辭去。隨文釋義者，南",
    "T36n1739_037:0977a16": "方義，如初釋。城名樓閣者，此近南海，下濕，人",
    "T36n1739_037:0977a17": "多以作樓閣而居。亦約差別智，以十迴向中",
    "T36n1739_037:0977a18": "和融萬法總別同異重重，以立城名。船師",
    "T36n1739_037:0977a19": "婆施羅者，此云自在，明於生死海而得自在。",
    "T36n1739_037:0977a20": "此為十迴向中以能入生死海行大慈悲，以",
    "T36n1739_037:0977a21": "為戒體。十住中以觀生死海十二緣生以為",
    "T36n1739_037:0977a22": "性自清淨本，唯佛智故以為戒體。十行之中",
    "T36n1739_037:0977a23": "明工巧法、相法、算法、世間技藝饒益眾生，以",
    "T36n1739_037:0977a24": "為戒體。此十迴向以真入俗，處生死海主導",
    "T36n1739_037:0977a25": "眾生成慈悲行，以為戒體。如是三位修戒，各",
    "T36n1739_037:0977a26": "有同異昇進法則。船師者，師以大慈悲為戒",
    "T36n1739_037:0977a27": "體，常處生死海往來，渡眾生故，如歎德中具",
    "T36n1739_037:0977a28": "明。大意云具足成就無所著戒，如船師渡人，",
    "T36n1739_037:0977a29": "不住此岸、不住彼岸。",
    "T36n1739_037:0977b01": "第一正入當位法門中，從「爾時善財」已下至「我",
    "T36n1739_037:0977b02": "唯知此大悲幢行，若有見我及以聞我、與我同",
    "T36n1739_037:0977b03": "住、憶念我者，皆悉不空」，於此段中，分為五門：",
    "T36n1739_037:0977b04": "一念善知識教思惟昇進、二漸次遊行往詣",
    "T36n1739_037:0977b05": "彼城、三見其船師在城門外海岸上住、四禮",
    "T36n1739_037:0977b06": "敬合掌申其所求、五船師授與善財自行法",
    "T36n1739_037:0977b07": "門。隨文釋義者，見船師在城門外海岸上住",
    "T36n1739_037:0977b08": "百千商人及餘大眾圍遶，此有二義：一實有",
    "T36n1739_037:0977b09": "此行，以主導入海商人及採寶者，為海險難，",
    "T36n1739_037:0977b10": "非聖智不知。二表法，以自得真門出纏離苦，",
    "T36n1739_037:0977b11": "以其願行成大悲海，常臨生死海岸引接眾",
    "T36n1739_037:0977b12": "生。商人百千，表戒波羅蜜中萬行圓滿。無量",
    "T36n1739_037:0977b13": "大眾，表行遍周，滿一切諸行。經云「往一切智",
    "T36n1739_037:0977b14": "大寶洲因成就不壞摩訶衍因」者，摩訶云大，",
    "T36n1739_037:0977b15": "衍云說，所乘之教總云大乘教。遠離二乘怖",
    "T36n1739_037:0977b16": "畏生死，住寂靜三昧旋還，此明歎譽善財法，",
    "T36n1739_037:0977b17": "明能以寂靜三昧處生死，旋還利生不出故。",
    "T36n1739_037:0977b18": "「善男子！我知此海中一切寶洲、一切寶處、一切",
    "T36n1739_037:0977b19": "寶類、一切寶種、一切寶器」，如是寶，聖智所知",
    "T36n1739_037:0977b20": "世間諸法。表法者，我知海中一切寶洲者，明",
    "T36n1739_037:0977b21": "達一切智洲。一切寶處者，善別賢能諸根利",
    "T36n1739_037:0977b22": "純。一切寶類者，善知同行類別行類。一切寶",
    "T36n1739_037:0977b23": "種者，善知大小乘差別種。我知一切寶器者，",
    "T36n1739_037:0977b24": "知眾生大小根器，堪與何法而成就之。一切寶",
    "T36n1739_037:0977b25": "用者，應根與法，令任其作用。一切寶境界者，",
    "T36n1739_037:0977b26": "三乘三寶境界。一切寶光明者，三乘一乘智",
    "T36n1739_037:0977b27": "慧大小光明。我知淨一切寶者，三十七道品、",
    "T36n1739_037:0977b28": "十波羅蜜、五停心觀方便是。淨一切智寶方",
    "T36n1739_037:0977b29": "便鑽一切寶者，止觀二門是出一切寶者，善",
    "T36n1739_037:0977c01": "能依根教令現智寶故。作一切寶者，以無相",
    "T36n1739_037:0977c02": "智起差別智，以大願風興大慈雲雨諸寶雨，",
    "T36n1739_037:0977c03": "化一切眾生和合心境令使無依，自能顯現",
    "T36n1739_037:0977c04": "一切智寶故。一切龍宮難處者，淨土菩薩如",
    "T36n1739_037:0977c05": "龍，分有慈悲，遊空神足一分自在。夜叉，喻聲",
    "T36n1739_037:0977c06": "聞能害三毒亦得神通。羅剎害難處者，喻緣",
    "T36n1739_037:0977c07": "覺居涅槃海，能害無明及諸佛一切智種不現",
    "T36n1739_037:0977c08": "前故。如是等難，悉皆以迴向願力同處生死。",
    "T36n1739_037:0977c09": "不害無明十二有支，達取無明成種種智，處",
    "T36n1739_037:0977c10": "法界緣生自在門，名為悉皆迴避免其諸難。",
    "T36n1739_037:0977c11": "亦善別知漩澓深淺者，愛取有業深淺也。波",
    "T36n1739_037:0977c12": "濤遠近者，情識想念攀緣多少。水色好惡者，",
    "T36n1739_037:0977c13": "愛心善惡。亦善別知日月星宿運度數量晝",
    "T36n1739_037:0977c14": "夜晨晡晷漏延促者，明了世事中明陰陽玄",
    "T36n1739_037:0977c15": "像、五星行度數、風起時分、晷漏四時延促皆悉",
    "T36n1739_037:0977c16": "知之。表法中明三位進修及三乘差別教分",
    "T36n1739_037:0977c17": "行門，隨行隨根迴轉軌則、方法時熟、日月歲劫、",
    "T36n1739_037:0977c18": "所經多少悉能知之。其舡鐵木堅脆、機關澁",
    "T36n1739_037:0977c19": "滑、水之大小、風之逆順，如是一切安危之相無",
    "T36n1739_037:0977c20": "不明了者，實知此事。表法者，明善知三乘迴",
    "T36n1739_037:0977c21": "心堪入生死、不堪入生死，根品成熟及未成",
    "T36n1739_037:0977c22": "熟。一乘中菩薩第六住第六地現前，處生死",
    "T36n1739_037:0977c23": "中得出生死心、三空智慧心，三空智慧寂滅",
    "T36n1739_037:0977c24": "現前。七住七地菩薩於出生死中常處生死。",
    "T36n1739_037:0977c25": "八住八地得無生忍現前，菩薩無功智現前任",
    "T36n1739_037:0977c26": "運利生。九住九地學佛十力、四無畏。十住十",
    "T36n1739_037:0977c27": "地十分與如來出世智慧解脫知見齊圓，住佛",
    "T36n1739_037:0977c28": "灌頂位。十一地方學普賢神通妙行，至〈普賢",
    "T36n1739_037:0977c29": "行品〉方終。〈如來出現品〉中，佛果、文殊、普賢三",
    "T36n1739_037:0978a01": "法，法身、根本智、差別智，方始理智大慈悲如",
    "T36n1739_037:0978a02": "先發願，稱願圓滿。如三乘教中後得智，以普",
    "T36n1739_037:0978a03": "賢行教化眾生；此一乘中教法，說似前後，如",
    "T36n1739_037:0978a04": "是昇進不出一剎那際。三乘因前果後，道滿",
    "T36n1739_037:0978a05": "三祇；一乘見道在初發心住中，加行行因在",
    "T36n1739_037:0978a06": "十行、十迴向、十地、十一地。如是舡之鐵木安",
    "T36n1739_037:0978a07": "危澁滑悉知之，乃至知根遲速應止即止。三",
    "T36n1739_037:0978a08": "乘及以人天法中，乃至五停心觀，根若熟者",
    "T36n1739_037:0978a09": "應行即行，令使昇進一乘法中，以生死性十",
    "T36n1739_037:0978a10": "二有支便為法事大智用故。已下大意如此。",
    "T36n1739_037:0978a11": "「善男子！我將好舡運諸商眾至安隱道，乃至",
    "T36n1739_037:0978a12": "引至寶洲與其珍寶咸令充足，然後將領還閻",
    "T36n1739_037:0978a13": "浮提」者，是事。表法中，明從初發心住得佛根",
    "T36n1739_037:0978a14": "本智，自此已去經後諸位中皆與說其妙法，",
    "T36n1739_037:0978a15": "至於十地一切智之珍寶已滿，十一地中還",
    "T36n1739_037:0978a16": "當送至本所舊住生死海中，以此所得一切",
    "T36n1739_037:0978a17": "智之珍寶廣利無盡眾生。此明約修行昇進",
    "T36n1739_037:0978a18": "作如是說，使令易解，而亦不出生死海中成",
    "T36n1739_037:0978a19": "大寶洲。自餘如文自具。此皆約事說，託事表",
    "T36n1739_037:0978a20": "法，令眾生易解故。此是第二不壞迴向善知",
    "T36n1739_037:0978a21": "識舡師云我將大舡如是往來無有令其一損",
    "T36n1739_037:0978a22": "壞者，若有眾生得見我身聞我法者，令其永",
    "T36n1739_037:0978a23": "不怖生死海，必得入於一切智海者，是不壞",
    "T36n1739_037:0978a24": "迴向義，以戒波羅蜜為主，餘九為伴。約智門",
    "T36n1739_037:0978a25": "中，諸位通治；約位門中，以成大慈悲戒，以海",
    "T36n1739_037:0978a26": "中舡師所表往來常不出生死海故。成大悲",
    "T36n1739_037:0978a27": "幢行已下，推德昇進。",
    "T36n1739_037:0978a28": "第二推德昇進中，從「如諸菩薩」已下至「辭退",
    "T36n1739_037:0978a29": "而去」有十行經，約分為五門：一推德昇進、",
    "T36n1739_037:0978b01": "二示善知識所止之方、三舉善知識所居之城",
    "T36n1739_037:0978b02": "名可樂、四舉善知識之名號曰無上勝、五禮",
    "T36n1739_037:0978b03": "敬辭去。城名可樂者，以長者善明斷決人間",
    "T36n1739_037:0978b04": "種種諸事，復能說出世之法，眾生樂之不捨",
    "T36n1739_037:0978b05": "故，城名可樂。長者號無上勝者，此是忍波羅",
    "T36n1739_037:0978b06": "蜜門，處眾行之中忍為殊勝，又德藝過世間",
    "T36n1739_037:0978b07": "故，號為無上勝。餘行約前歎德中所說。",
    "T36n1739_037:0978b08": "第一正入當位法門中，從「爾時善財童子」已下",
    "T36n1739_037:0978b09": "至「一切處修菩薩行清淨法門無依無作神通",
    "T36n1739_037:0978b10": "之力」，於此段中約立五門：一念善知識教思",
    "T36n1739_037:0978b11": "惟昇進；二漸次經歷到於彼城；三見無上勝",
    "T36n1739_037:0978b12": "長者在其城東無憂林中，無量商眾百千居",
    "T36n1739_037:0978b13": "士之所圍遶；四投身於地禮敬而起；五正申",
    "T36n1739_037:0978b14": "所請。隨文釋義者，漸次經歷到彼城內見無",
    "T36n1739_037:0978b15": "上勝在其城內者，升進入位名內。見無上勝",
    "T36n1739_037:0978b16": "在城東者，明以智利生為東，表不住本位。東",
    "T36n1739_037:0978b17": "方表智，以就俗引眾生，發明生位也。西方表",
    "T36n1739_037:0978b18": "慈悲，如下以觀世音菩薩住金剛山之西阿，",
    "T36n1739_037:0978b19": "表慈悲位也。以是等一切諸佛迴向，佛者覺",
    "T36n1739_037:0978b20": "也。以角宿在東方之宿，以角主僧尼道士眾",
    "T36n1739_037:0978b21": "善之門，俗作此角計所主屬合作此覺也。為",
    "T36n1739_037:0978b22": "主眾善門故，角為天門眾善也。以此在城東，",
    "T36n1739_037:0978b23": "普賢智行以東表之，表明生眾善之首。觀音",
    "T36n1739_037:0978b24": "大慈悲行以西方表之，以西方是金，金為白",
    "T36n1739_037:0978b25": "虎，主秋主殺。以是經云「明練十方儀式主方",
    "T36n1739_037:0978b26": "神」。又主方神隨方迴轉，意明隨方法迴轉",
    "T36n1739_037:0978b27": "以度眾生。然實大象性自無形體虛融而非",
    "T36n1739_037:0978b28": "跡，隨方表法，法逐緣分。聖人垂訓於俗纏，還",
    "T36n1739_037:0978b29": "以俗緣中事物而表法。只如亡言之理不可",
    "T36n1739_037:0978c01": "以引蒙，絕像真原不可以益俗，是故以方隅",
    "T36n1739_037:0978c02": "而表法。執之者還非利俗啟迷，廢之者復失",
    "T36n1739_037:0978c03": "今者利俗啟迷，以城東是引迷，明生起眾善",
    "T36n1739_037:0978c04": "之義，亦以房為青龍，是世間福德之位。無憂",
    "T36n1739_037:0978c05": "林中者，此主忍波羅蜜，以忍成滿處，行無憂",
    "T36n1739_037:0978c06": "故。林者，以此長者行遍十方，隨形而廣蔭群",
    "T36n1739_037:0978c07": "品，以行廣多覆蔭故為林。亦以化他令無憂",
    "T36n1739_037:0978c08": "故，為無憂林也。無量商人百千居士之所圍",
    "T36n1739_037:0978c09": "遶者，是所化之眾，表以愚易智、以智易愚、以",
    "T36n1739_037:0978c10": "惡易善。亦為商人常處生死，以行仁德化利",
    "T36n1739_037:0978c11": "群品，名為居士。此約行釋。善財童子觀長者",
    "T36n1739_037:0978c12": "為眾說法已以身投地，表十迴向大體約迴",
    "T36n1739_037:0978c13": "真入俗，以大慈悲善忍為地。再云我是善財",
    "T36n1739_037:0978c14": "者，表求法深重也。亦明達我無我，以成忍也。",
    "T36n1739_037:0978c15": "已下長者告善財所行之行名成就，至一切",
    "T36n1739_037:0978c16": "處菩薩行，以明如一切諸佛迴向十方一切",
    "T36n1739_037:0978c17": "世界、一切眾生，所行無不遍故，如下文具明。",
    "T36n1739_037:0978c18": "如十住中，從初至第三住見三比丘，表從世",
    "T36n1739_037:0978c19": "間修出世間法。此從初迴向見三長者，是純",
    "T36n1739_037:0978c20": "俗流，合香、船師、無上勝等，明從真入俗名為",
    "T36n1739_037:0978c21": "迴向。此是等一切諸佛迴向中善知識，以忍",
    "T36n1739_037:0978c22": "波羅蜜為主，餘九為伴。約智門中，諸位通治；",
    "T36n1739_037:0978c23": "約位門中，治入生死海中忍不自在障，令得",
    "T36n1739_037:0978c24": "法忍自在。前十住、十行修出世間離苦忍，此",
    "T36n1739_037:0978c25": "位明入世間中成就慈悲餘饒益忍。以此十",
    "T36n1739_037:0978c26": "迴向中捨身肉手足國城妻子，有來乞者，無",
    "T36n1739_037:0978c27": "厭恨心，倍增歡喜。",
    "T36n1739_037:0978c28": "第二推德昇進中，從「如諸菩薩」已下至「辭退",
    "T36n1739_037:0978c29": "而去」有十行半經，分為五門：一推德昇進、二",
    "T36n1739_037:0979a01": "示善友所住之國、三示善知識所居之城、四",
    "T36n1739_037:0979a02": "舉善知識名號、五禮敬辭去。城名迦陵林者，",
    "T36n1739_037:0979a03": "此云相鬪諍。以此比丘尼位，同十住中第四",
    "T36n1739_037:0979a04": "住、十地中第四地，出三界纏，生如來家，以迴",
    "T36n1739_037:0979a05": "真入俗成無染慈，明比丘是出俗義，尼是慈",
    "T36n1739_037:0979a06": "音，明迴向行位門非男女性，示相表法也。以",
    "T36n1739_037:0979a07": "實而言，此尼是此位法故，以表以真入俗，和",
    "T36n1739_037:0979a08": "融真俗是非染淨二見諍故，成法性理智處",
    "T36n1739_037:0979a09": "俗恒真無染之慈，以滅真俗有無染淨二見",
    "T36n1739_037:0979a10": "鬪諍故，成就第四至一切處迴向，行精進慈。",
    "T36n1739_037:0979a11": "以此城名鬪諍林者，明慈行遍周覆蔭廣多",
    "T36n1739_037:0979a12": "故，名為林。亦約此比丘尼報得莊嚴寶林樹",
    "T36n1739_037:0979a13": "廣多，故號為林。國名輸那，此云勇猛者，是精",
    "T36n1739_037:0979a14": "進義。為此是第四精進波羅蜜，此教皆是託",
    "T36n1739_037:0979a15": "處託事以表法也。尼名師子頻申者，約德行",
    "T36n1739_037:0979a16": "成名。如師子頻申者，明慈悲適悅，行遍十方",
    "T36n1739_037:0979a17": "教化眾生，無有疲勞，法樂義也。如人身心舒",
    "T36n1739_037:0979a18": "適悅樂也。表比丘尼雖行遍十方善和鬪諍，",
    "T36n1739_037:0979a19": "心恒出俗也，迴向中處纏無染慈故。",
    "T36n1739_037:0979a20": "第一正入當位法門中，從「爾時善財童子」已下",
    "T36n1739_037:0979a21": "至「我唯知此成就一切智解脫門」，於此段中",
    "T36n1739_037:0979a22": "約分五段：一漸次遊行至彼國城；二周遍推",
    "T36n1739_037:0979a23": "求此比丘尼；三眾人告語比丘尼之所在；四",
    "T36n1739_037:0979a24": "善財詣勝光王日光園中觀察，見比丘尼所有",
    "T36n1739_037:0979a25": "依報；五善財合掌申請所求，比丘尼授與善",
    "T36n1739_037:0979a26": "財自行之法。如第四善財詣勝光王日光園",
    "T36n1739_037:0979a27": "中觀察，見比丘尼所有依報中，及大眾莊嚴",
    "T36n1739_037:0979a28": "有十三種：一寶樹莊嚴、二七寶流泉陂池及",
    "T36n1739_037:0979a29": "華莊嚴、三寶樹下師子座莊嚴、四眾寶嚴地、",
    "T36n1739_037:0979b01": "五林雨華香莊嚴、六音樂樹及眾寶鈴樂音和",
    "T36n1739_037:0979b02": "鳴莊嚴、七天衣莊嚴、八百千寶樓閣莊嚴及",
    "T36n1739_037:0979b03": "寶蓋莊嚴、九如須彌峯光明莊嚴、十宮殿莊",
    "T36n1739_037:0979b04": "嚴、十一歎比丘尼所有功德出世善根供養",
    "T36n1739_037:0979b05": "諸佛之所生起、十二歎比丘尼志德三業現",
    "T36n1739_037:0979b06": "化業用周遍見者不空、十三明大眾圍遶。此",
    "T36n1739_037:0979b07": "已下三十種眾，皆明此比丘尼攝生行遍，隨",
    "T36n1739_037:0979b08": "根授法各各不同，直至十一地金剛智，次隣",
    "T36n1739_037:0979b09": "佛位已來眾，總皆攝化，明一位遍五位行故。",
    "T36n1739_037:0979b10": "一一位皆然，皆行遍法界。如是重重鍊磨以",
    "T36n1739_037:0979b11": "五十三法、一百一十城法，方稱總別同異成",
    "T36n1739_037:0979b12": "壞無盡自在之法，一一位中皆遍一切位也。",
    "T36n1739_037:0979b13": "為顯一法遍多法故，以一位遍一切行故。為",
    "T36n1739_037:0979b14": "顯多法入一法故，以五位五百法門入一法",
    "T36n1739_037:0979b15": "故。明總不異別、別不異總，如網相入也。如上",
    "T36n1739_037:0979b16": "勝光王之所捨施者，是事。表法者，明一切智",
    "T36n1739_037:0979b17": "忍慈三法總會故。比丘出家捨飾好是忍義，",
    "T36n1739_037:0979b18": "尼是慈悲義，勝光王是智，明以願力迴向入",
    "T36n1739_037:0979b19": "俗，行精進行和會忍智慈，總攝五位之行總為",
    "T36n1739_037:0979b20": "一法界體用故，以師子頻申是法界門中法悅",
    "T36n1739_037:0979b21": "樂故。從此精進行中會此三法忍智慈，至第",
    "T36n1739_037:0979b22": "七第八迴向位中見觀音、正趣菩薩，方始齊",
    "T36n1739_037:0979b23": "故。後之二位修佛十力作用也。前三長者非",
    "T36n1739_037:0979b24": "無此智忍慈，此約昇進勝劣言之。長者表智",
    "T36n1739_037:0979b25": "多悲劣，尼表悲心處世無染，童女表染而不",
    "T36n1739_037:0979b26": "污。波利質多羅樹者，此云香遍，此樹莖枝葉",
    "T36n1739_037:0979b27": "悉皆遍熏忉利諸天，此乃約行遍熏法界。迦",
    "T36n1739_037:0979b28": "隣衣，此云細綿衣。婆樓那天，此云水天。普眼",
    "T36n1739_037:0979b29": "捨得等十般若門，如經具明，是比丘尼所說",
    "T36n1739_037:0979c01": "之法，如是無數百萬般若門。日光園者，以忍",
    "T36n1739_037:0979c02": "智慈為園體。善財合掌住立申請不致禮敬，",
    "T36n1739_037:0979c03": "但與園中眾樹悉皆右遶者，表明眾樹是行",
    "T36n1739_037:0979c04": "報生，明以眾行園林以忍智慈三法具故，以",
    "T36n1739_037:0979c05": "表三行圓滿，但與行圍遶，是所敬法故，無",
    "T36n1739_037:0979c06": "別禮也。與眾樹圍遶，明會入忍智慈三行故，",
    "T36n1739_037:0979c07": "是此位精進義。善財申請比丘尼與法名成就",
    "T36n1739_037:0979c08": "一切智者，此約根本智中忍智慈悲，一切差",
    "T36n1739_037:0979c09": "別智從此三法而具足出生。此攝化之眾，直",
    "T36n1739_037:0979c10": "至十地之後金剛智神通。善財又請此法門",
    "T36n1739_037:0979c11": "境界如何，如經云「善男子！我入此智光明門，",
    "T36n1739_037:0979c12": "得出生一切法三昧王，以此三昧故得意生身」",
    "T36n1739_037:0979c13": "已下，是此法門所作業用境界，如經具明。大",
    "T36n1739_037:0979c14": "意約以根本智起忍智慈悲萬行大用自在",
    "T36n1739_037:0979c15": "差別法門，稱法界境界故。從此樣式修行相",
    "T36n1739_037:0979c16": "稱，即號觀世音，亦名正趣菩薩，無功之智及",
    "T36n1739_037:0979c17": "慈悲齊等故。是故第七迴向中，觀世音與正",
    "T36n1739_037:0979c18": "趣同會一處。「善男子！我見一切眾生，不分別眾",
    "T36n1739_037:0979c19": "生相，以智眼明見故，乃至聽聞語言音聲佛法",
    "T36n1739_037:0979c20": "僧皆無所著，以智眼所見、法眠所知故」已下，",
    "T36n1739_037:0979c21": "推德令善財昇進。",
    "T36n1739_037:0979c22": "第二「如諸菩薩摩訶薩」已下，是推德昇進。於",
    "T36n1739_037:0979c23": "此昇進分中有十二行經，分為五門：一推德",
    "T36n1739_037:0979c24": "昇進、二示善知識方所及所居之國、三舉所",
    "T36n1739_037:0979c25": "居之城名寶莊嚴、四示善知識名號、五禮敬",
    "T36n1739_037:0979c26": "辭去。南方，如初釋。國名險難者，為此女人行",
    "T36n1739_037:0979c27": "禪波羅蜜門。歎德之中，一身端坐充滿法界，",
    "T36n1739_037:0979c28": "於自身中現一切剎，善惡境界總以法界禪",
    "T36n1739_037:0979c29": "體遍該，普含眾行、普攝眾生、普皆同事，徹",
    "T36n1739_037:0980a01": "滿十方一切諸境。或有世人見其染行者，見",
    "T36n1739_037:0980a02": "難信故，號國名險難也。城名寶莊嚴者，見聞",
    "T36n1739_037:0980a03": "難信，名為險難。信而悟入心境皆無，稱性惑",
    "T36n1739_037:0980a04": "除生死永盡，獲自神通，名寶莊嚴。明二乘及",
    "T36n1739_037:0980a05": "出纏菩薩離而不為，名為解脫。此十迴向中",
    "T36n1739_037:0980a06": "第五迴向出纏行中，第五清淨無染禪，入於",
    "T36n1739_037:0980a07": "世間同為俗事，遍行利生之中，乃至示行染",
    "T36n1739_037:0980a08": "法，未曾一念染污之心，故號女也。而實體中",
    "T36n1739_037:0980a09": "非男非女。以取妙智理性本真，大慈悲體如",
    "T36n1739_037:0980a10": "女，非如世情起男女等見。若存世情起男女",
    "T36n1739_037:0980a11": "見者，亦自不見此之法門。此約菩薩以妙智",
    "T36n1739_037:0980a12": "用起慈悲之行，宜同俗行，周備十方對現色",
    "T36n1739_037:0980a13": "身，應宜設化。於此位中表菩薩有如是德，處",
    "T36n1739_037:0980a14": "真不證、在纏不污，法門遍周法界，誰是誰非？",
    "T36n1739_037:0980a15": "此非世情思度故，亦非世情愚惑所行。自非",
    "T36n1739_037:0980a16": "智徹真原、行齊法界，宜應所為知根備俗者，",
    "T36n1739_037:0980a17": "方能體會斯道歟。婆須蜜女者，此云世友，或",
    "T36n1739_037:0980a18": "云天友，為遍與天人作師友故。或云以寶易",
    "T36n1739_037:0980a19": "財，或示現世間婬染之行。易以財事，此皆世",
    "T36n1739_037:0980a20": "行，難可了知三界六道、人天地獄無行不備",
    "T36n1739_037:0980a21": "也。此是不染而染，唯普賢智所及。",
    "T36n1739_037:0980a22": "第一正入當位法門中，從「爾時善財童子」已下",
    "T36n1739_037:0980a23": "至「我唯知此菩薩離貪欲際解脫門」，於此段",
    "T36n1739_037:0980a24": "中約立五門：一念善知識教思惟昇進、二漸",
    "T36n1739_037:0980a25": "次遊行至險難國寶莊嚴城、三處處推求婆",
    "T36n1739_037:0980a26": "須蜜女、四於此城內市鄽之北於自宅內而",
    "T36n1739_037:0980a27": "得見之、五見之禮敬正申所求。隨文釋義中，",
    "T36n1739_037:0980a28": "善財見於市鄽之北自宅中住者，以生死煩",
    "T36n1739_037:0980a29": "多為市鄽。北為坎位，是北方，主黑也，是眾迷",
    "T36n1739_037:0980b01": "愚眾生之位也。菩薩居此迷流愛海闤闠之",
    "T36n1739_037:0980b02": "處，同行接生，令其發明。自宅中住者，以眾生",
    "T36n1739_037:0980b03": "生死海，是菩薩自所住宅。菩薩以大悲故，住",
    "T36n1739_037:0980b04": "一切眾生生死宅中，度脫眾生，成就普賢之",
    "T36n1739_037:0980b05": "行，具足無量功德。如經云「善財童子往詣其",
    "T36n1739_037:0980b06": "門，見其住宅廣博嚴麗」已下，廣說莊嚴。此是",
    "T36n1739_037:0980b07": "初見其依報。次「爾時善財見此女人顏貌端",
    "T36n1739_037:0980b08": "嚴乃至皮膚金色」，是見其正報及諸藝能，已",
    "T36n1739_037:0980b09": "下具如經說。「爾時善財前詣其所」已下，申請",
    "T36n1739_037:0980b10": "所求。「善男子」已下，正授善財所行之法。菩薩",
    "T36n1739_037:0980b11": "解脫名離貪欲際，以此解脫隨其樂欲而為",
    "T36n1739_037:0980b12": "現身，十方三界所見不同，如經具明。又經云",
    "T36n1739_037:0980b13": "「若有眾生暫見我者，即離貪欲，得菩薩歡喜",
    "T36n1739_037:0980b14": "三昧」者，明有信者而修禪定，禪悅其心故。若",
    "T36n1739_037:0980b15": "有眾生暫與我語者，即離貪欲，得菩薩無量音",
    "T36n1739_037:0980b16": "聲三昧者，明從定發慧，了音聲無體。若有眾",
    "T36n1739_037:0980b17": "生執我手者，即離貪欲，得菩薩遍往一切佛剎",
    "T36n1739_037:0980b18": "三昧者，是引接義。「如是」已下，昇座是無相智",
    "T36n1739_037:0980b19": "增，暫觀於我是觀照義，頻申是法悅義。目瞬",
    "T36n1739_037:0980b20": "是見諦入佛智境也。抱持於我者，攝受不捨",
    "T36n1739_037:0980b21": "眾生義。咂我脣吻者，受教說法義。凡有親近",
    "T36n1739_037:0980b22": "於我，一切皆得離貪欲際，入菩薩一切智地",
    "T36n1739_037:0980b23": "者，都舉諸有親近無空過者，皆獲一切智門。",
    "T36n1739_037:0980b24": "此明二乘及出纏菩薩但求離苦，未入大慈",
    "T36n1739_037:0980b25": "悲入於生死海同事接生，不達法界自在智",
    "T36n1739_037:0980b26": "王處染淨而無垢，會無依普光明智圓滿，十",
    "T36n1739_037:0980b27": "方任運利生無縛無解，方名永離貪欲際也。",
    "T36n1739_037:0980b28": "厭而出纏無大悲行，智未究竟，有所依在，修",
    "T36n1739_037:0980b29": "行不應以有所得心、一分無相無願無作空",
    "T36n1739_037:0980c01": "解脫門，莫以為足。應修智悲發起願求，誓度",
    "T36n1739_037:0980c02": "眾生學差別智，盡三界法無不皆知，明用三",
    "T36n1739_037:0980c03": "界事便成法界。善照自他十二緣生成一切",
    "T36n1739_037:0980c04": "智，了無邊劫與今無二，不求餘處別有出世",
    "T36n1739_037:0980c05": "解脫涅槃。以無作無依智印三界法本如是，",
    "T36n1739_037:0980c06": "無別思求，一依十住、十行、十迴向法門圓會，",
    "T36n1739_037:0980c07": "自當稱此。婆須蜜女是會第五無盡功德藏",
    "T36n1739_037:0980c08": "迴向門，為以行齊生死、是非見亡。以法界禪",
    "T36n1739_037:0980c09": "門真俗二染俱盡，以性等法界智周有無，無",
    "T36n1739_037:0980c10": "行不行、無生不利，招多福德故，名無盡功德",
    "T36n1739_037:0980c11": "藏。「善財白言聖者種何善根修何功德」已下，",
    "T36n1739_037:0980c12": "其女與善財說自往昔因。高行如來出世，為",
    "T36n1739_037:0980c13": "長者妻，布施寶錢，及文殊師利勸發大菩提",
    "T36n1739_037:0980c14": "心，以是因緣得如斯解脫。我唯知此離貪欲",
    "T36n1739_037:0980c15": "際解脫者，明往因以捨所重寶錢，是離貪。文",
    "T36n1739_037:0980c16": "殊師利勸發無上菩提心，是離欲。如一寶錢，",
    "T36n1739_037:0980c17": "其所施不多，為心貴重故，能捨與多非異。此",
    "T36n1739_037:0980c18": "是無盡功德藏迴向，亦以禪波羅蜜為體。明",
    "T36n1739_037:0980c19": "圓通諸法，是寶錢義。約智門中，諸位通治；約",
    "T36n1739_037:0980c20": "位以第五迴向中，以出世禪入於生死真俗",
    "T36n1739_037:0980c21": "染淨不自在障、行不自在遍眾生障，治令自",
    "T36n1739_037:0980c22": "在故。",
    "T36n1739_037:0980c23": "第二推德昇進中，從「如諸菩薩摩訶薩」已下",
    "T36n1739_037:0980c24": "至「辭退而去」有六行經，分為五門：一推德昇",
    "T36n1739_037:0980c25": "進、二示其方所及以城名善度、三舉善知識",
    "T36n1739_037:0980c26": "居士名鞞瑟胝羅、四舉善知識所行事業供",
    "T36n1739_037:0980c27": "養旃檀塔座、五禮敬辭退而去。隨文釋義者，",
    "T36n1739_037:0980c28": "南方，如初釋。城名善度者，約此居士善度眾",
    "T36n1739_037:0980c29": "生故。居士名鞞瑟者，此云法；胝羅者，此云",
    "T36n1739_037:0981a01": "包攝。為此居士智慧廣大，包攝十方一切法",
    "T36n1739_037:0981a02": "門，具云悉怛履曳，此翻為慈氏，為明以第",
    "T36n1739_037:0981a03": "六出世智慧處俗行慈方便利生，以行成名",
    "T36n1739_037:0981a04": "故。",
    "T36n1739_037:0981a05": "第一正入當位法門中，從「爾時善財童子」已",
    "T36n1739_037:0981a06": "下至「我唯知此菩薩所有佛不涅槃際解脫",
    "T36n1739_037:0981a07": "門」。於此段中約立五門：一漸次遊行至善度",
    "T36n1739_037:0981a08": "城；二詣居士宅頂禮其足；三合掌而立正申",
    "T36n1739_037:0981a09": "所求；四居士為善財正說所行之法所行解",
    "T36n1739_037:0981a10": "脫門名不涅槃際；五舉所現行，供養旃檀塔",
    "T36n1739_037:0981a11": "座。供養旃檀塔座者，經云「我開旃檀座如來",
    "T36n1739_037:0981a12": "塔門，時得三昧名佛種無盡」者，明一切眾生",
    "T36n1739_037:0981a13": "分別心皆是如來智慧種，同於諸佛智慧種，無",
    "T36n1739_037:0981a14": "有生滅等相。此同十住中第六住、十行中第",
    "T36n1739_037:0981a15": "六行、十地中第六地，以十住十行中第六出",
    "T36n1739_037:0981a16": "世間之智慧門，迴向入纏處俗中，智慧利生",
    "T36n1739_037:0981a17": "之行故，為居士身處世化俗。置一塔室，於中",
    "T36n1739_037:0981a18": "安置一旃檀座，不置形像，表第六智慧門達",
    "T36n1739_037:0981a19": "無相法也。以此塔座供養，諸佛現在其前，明",
    "T36n1739_037:0981a20": "無相法無有三世古今之見，為以自佛智慧",
    "T36n1739_037:0981a21": "與一切諸佛智慧無相體同皆為一際，一切",
    "T36n1739_037:0981a22": "眾生亦與一切諸佛智慧本來一際，為諸眾",
    "T36n1739_037:0981a23": "生說如斯法，令諸眾生開佛知見、入佛知見、",
    "T36n1739_037:0981a24": "悟佛知見故，城名善度。居士名含攝一切諸",
    "T36n1739_037:0981a25": "佛、一切眾生智慧皆一體，不生滅故。既是諸",
    "T36n1739_037:0981a26": "佛智慧無生滅性，一切眾生亦不生滅也，故",
    "T36n1739_037:0981a27": "得一切諸佛不入涅槃。此意明如座上無相",
    "T36n1739_037:0981a28": "是佛故。「善財白言此三昧境界云何」已下，是",
    "T36n1739_037:0981a29": "居士答入此三昧見佛之數。此界他方三世",
    "T36n1739_037:0981b01": "諸佛總皆得見，所有見佛之數如經具明。意",
    "T36n1739_037:0981b02": "明諸佛眾生無生滅相，方便以將其旃檀座塔",
    "T36n1739_037:0981b03": "引接表示，令一切眾生達自身心性相智慧，",
    "T36n1739_037:0981b04": "如旃檀座塔本來佛也。明性相皆無，俱不生",
    "T36n1739_037:0981b05": "滅，達相如化、了性如空，智無依住，何有生滅？",
    "T36n1739_037:0981b06": "此是隨順堅固一切善根迴向，以般若波羅",
    "T36n1739_037:0981b07": "蜜為體，餘九為伴。此治出世智慧處生死中",
    "T36n1739_037:0981b08": "於大慈悲不自在障，令得自在故。",
    "T36n1739_037:0981b09": "第二推德昇進中，從「如諸菩薩摩訶薩」至「辭",
    "T36n1739_037:0981b10": "退而去」，并頌有十四行經，分為五門：一推德",
    "T36n1739_037:0981b11": "昇進、二示善知識方所、三舉山名補怛洛迦、",
    "T36n1739_037:0981b12": "四舉善知識名觀自在號觀世音、五禮敬辭",
    "T36n1739_037:0981b13": "退。隨文釋義者，山名補怛洛迦者，此云小白",
    "T36n1739_037:0981b14": "花樹，山多生白花樹，其花甚香，香氣遠及。為",
    "T36n1739_037:0981b15": "明此聖者修慈悲行門，以謙下極小為行也。",
    "T36n1739_037:0981b16": "華者，明開敷萬行故。此慈悲謙下極小和悅",
    "T36n1739_037:0981b17": "行花開敷，教化行香遠熏一切眾生，皆令聞",
    "T36n1739_037:0981b18": "其名者發菩提心故。舉善知識名觀自在者，",
    "T36n1739_037:0981b19": "以舊經云觀世音為正，梵云光世音，以慈悲",
    "T36n1739_037:0981b20": "光照世間，聞苦便救。有待念而方救者，意令",
    "T36n1739_037:0981b21": "彼迴心專緣善發心，令功德善根深固也。問",
    "T36n1739_037:0981b22": "曰：觀自在可無慈悲，何以要須光世音？答曰：",
    "T36n1739_037:0981b23": "夫一切菩薩約行成名，約名行表位。雖一切",
    "T36n1739_037:0981b24": "菩薩皆具智悲二門，今以名行表昇進，要",
    "T36n1739_037:0981b25": "須以名表法。今此第七隨順一切眾生迴向，",
    "T36n1739_037:0981b26": "成處世慈悲門，以光世音名是慈悲之號，以",
    "T36n1739_037:0981b27": "為表位行門令昇進也。觀自在者，但明觀照，",
    "T36n1739_037:0981b28": "成出世般若義自在故。以表觀世間苦表悲",
    "T36n1739_037:0981b29": "門，不如觀世音之號。《法華》中云「普賢菩薩從",
    "T36n1739_037:0981c01": "東方寶威德上王佛所來」者，又餘經云「觀世",
    "T36n1739_037:0981c02": "音在西方阿彌陀佛所」者，總是如來密意方",
    "T36n1739_037:0981c03": "便表法成名。意云東方是智、西方是悲，以",
    "T36n1739_037:0981c04": "方表法，實無方所。但約東為春陽發生日出",
    "T36n1739_037:0981c05": "普照，二十八宿中東方角宿及房心等七星，",
    "T36n1739_037:0981c06": "皆為眾善位，以表智門。西方七宿昴畢參等，",
    "T36n1739_037:0981c07": "主白虎、秋殺義。昴為刑獄，多主罰惡，以觀世",
    "T36n1739_037:0981c08": "音主之。而實佛國一方滿十方、一塵含法界，",
    "T36n1739_037:0981c09": "何有方所而存自他隔得別佛也？先德翻經",
    "T36n1739_037:0981c10": "之士，以三乘教謂此方無觀世音，以觀自在",
    "T36n1739_037:0981c11": "充號，此非實法界毘盧遮那如來境智道理。",
    "T36n1739_037:0981c12": "於《法華經》中會三入一門中，具有此三法，文",
    "T36n1739_037:0981c13": "殊、普賢、觀世音菩薩，表法身無相慧及根本",
    "T36n1739_037:0981c14": "智，即文殊之行主之；表從根本智起差別行，",
    "T36n1739_037:0981c15": "以普賢主之；表大慈悲心恒處苦流不求出",
    "T36n1739_037:0981c16": "離，以觀世音主之。以此三法屬於一人所行，",
    "T36n1739_037:0981c17": "令具足遍周一切眾生界，教化眾生令無有",
    "T36n1739_037:0981c18": "餘，名毘盧遮那佛。即明一切處文殊、一切處",
    "T36n1739_037:0981c19": "普賢、一切處觀世音、一切處毘盧遮那，乃至",
    "T36n1739_037:0981c20": "微塵中重重充遍，且約略明也。如海上有山",
    "T36n1739_037:0981c21": "多賢聖者，此約南海之上，亦主生死海上。餘",
    "T36n1739_037:0981c22": "義如文具明。亦約慈悲為流泉。",
    "T36n1739_037:0981c23": "第一正入當位法門中，從「爾時善財童子」已",
    "T36n1739_037:0981c24": "下至「我唯知此大悲行門」，於此段中約立五",
    "T36n1739_037:0981c25": "門：一念善知識教思惟昇進；二漸次遊行至",
    "T36n1739_037:0981c26": "於彼山，處處求覓此大菩薩；三見其西面巖",
    "T36n1739_037:0981c27": "谷之中，觀世音菩薩於金剛寶石上結跏趺",
    "T36n1739_037:0981c28": "坐；四善財見已歡喜，觀世音遙見善財稱歎；",
    "T36n1739_037:0981c29": "五善財頂禮申請，觀世音為說大慈悲行解脫",
    "T36n1739_037:0982a01": "門。隨文釋義者，如第五婆須蜜女，以師子頻",
    "T36n1739_037:0982a02": "申引接成悲舉行，及報身相及境界所居皆",
    "T36n1739_037:0982a03": "寶莊嚴。至第六第七迴向，為大悲至極，熟物",
    "T36n1739_037:0982a04": "利生不就自報，就眾生界穢境而居巖谷，泉",
    "T36n1739_037:0982a05": "流縈映、樹林蓊欝、香草柔軟右旋布地，觀世",
    "T36n1739_037:0982a06": "音菩薩坐金剛寶石，無量菩薩皆坐寶石。此",
    "T36n1739_037:0982a07": "是所居處，表巖谷，明險道趣。泉流縈映者，明",
    "T36n1739_037:0982a08": "慈悲瑩徹。樹林蓊欝者，表慈心蔭密。香草柔",
    "T36n1739_037:0982a09": "軟者，表和言芳教，重悅人心。右旋布地者，表",
    "T36n1739_037:0982a10": "眾生順化，布慈悲地，令有所歸。觀世音菩薩",
    "T36n1739_037:0982a11": "坐金剛寶石者，表以金剛智用隨悲行，堅實",
    "T36n1739_037:0982a12": "深重無所傾動也。結跏趺坐者，智悲交徹也。",
    "T36n1739_037:0982a13": "無量菩薩皆坐寶石者，悲行堅厚也。善財諦",
    "T36n1739_037:0982a14": "觀目不暫瞬者，敬法貴人，慈心見徹，無別念",
    "T36n1739_037:0982a15": "也。善財歎德，如經具明。善財往詣觀世音所，",
    "T36n1739_037:0982a16": "觀世音菩薩遙見善財即云善來，并諸稱歎。",
    "T36n1739_037:0982a17": "未及致敬先有是言者，明大悲深厚，先致慰",
    "T36n1739_037:0982a18": "問及稱歎，然後頂禮旋遶，申其所請。觀世音",
    "T36n1739_037:0982a19": "菩薩授與善財大悲行解脫門，明迴第六住、",
    "T36n1739_037:0982a20": "第六地中修出世慈悲，令成入俗慈悲之行。",
    "T36n1739_037:0982a21": "至此位中菩薩，是第七等隨順一切眾生迴",
    "T36n1739_037:0982a22": "向滿故，入俗智亦於此滿故，如下文指位，雖",
    "T36n1739_037:0982a23": "在東方有菩薩名為正趣，及至見時還同會",
    "T36n1739_037:0982a24": "而居，表此位菩薩入俗現行悲智齊也。至次",
    "T36n1739_037:0982a25": "下文和會，經云「善男子！我恒住此大悲行門，",
    "T36n1739_037:0982a26": "常在一切諸如來所，普現一切眾生之前，以",
    "T36n1739_037:0982a27": "四攝事攝諸眾生。」廣如經說。意明不離根本",
    "T36n1739_037:0982a28": "智，十方世界對現色身慈悲利物。已下廣明",
    "T36n1739_037:0982a29": "觀世音菩薩自所誓願利眾生事行，如下具",
    "T36n1739_037:0982b01": "明。「我唯得此菩薩大悲行門」已下，是推德昇",
    "T36n1739_037:0982b02": "進。此是等隨順一切眾生迴向門，方便波羅",
    "T36n1739_037:0982b03": "蜜為主，餘九為伴。約智門中，諸位通治；約位",
    "T36n1739_037:0982b04": "門中，治十住、十行中出世大悲處俗不自在",
    "T36n1739_037:0982b05": "障，令得自在。",
    "T36n1739_037:0982b06": "第二推德昇進。從「如諸菩薩」已下至「辭退而",
    "T36n1739_037:0982b07": "去」有十八行半經，分為五門：一推德昇進、",
    "T36n1739_037:0982b08": "二示善知識方所、三舉善知識名為正趣、四",
    "T36n1739_037:0982b09": "重歎善知識光明威德神通普化、五勸令往",
    "T36n1739_037:0982b10": "問。問曰：此何意不云辭退而去？答曰：為此觀",
    "T36n1739_037:0982b11": "世音菩薩會中見正趣菩薩，悲智二位在此",
    "T36n1739_037:0982b12": "位齊滿，表悲終即無明之智自成，明悲智無",
    "T36n1739_037:0982b13": "二體故，不辭去也。又明從師子頻申比丘尼",
    "T36n1739_037:0982b14": "修悲起智，從此第八迴向已去至第十地神",
    "T36n1739_037:0982b15": "即從智成悲，即天神是智、地神是悲，明智",
    "T36n1739_037:0982b16": "悲合體即普賢行自在。此明智悲應真體通",
    "T36n1739_037:0982b17": "神性，名之天地之神，非世鬼神也。觀世音菩",
    "T36n1739_037:0982b18": "薩云東方有一菩薩名曰正趣者，明正智無",
    "T36n1739_037:0982b19": "邪，故云正趣。從空而來者，明智體無依、性無",
    "T36n1739_037:0982b20": "形質、神無不遍，自體真空起如幻身應緣利",
    "T36n1739_037:0982b21": "物，一剎那際響應十方，性無往來。以虛空而",
    "T36n1739_037:0982b22": "現幻像，故云從空而來。東方者，表是智也。云",
    "T36n1739_037:0982b23": "南方表法為虛無，為离中虛，為明、為正、為日。",
    "T36n1739_037:0982b24": "离者麗也，以明麗於地者，以北方為坎、為黑，",
    "T36n1739_037:0982b25": "以子為陰極、癸為陰終，以背黑而從明、背邪",
    "T36n1739_037:0982b26": "而從正是初啟蒙之位，故往南方。今至第八",
    "T36n1739_037:0982b27": "真如相迴向，即明東方為智、為震、為雷、為音",
    "T36n1739_037:0982b28": "聲、為青龍、為春生、為福德、為吉慶。日生於寅",
    "T36n1739_037:0982b29": "出於卯，定是非於辰巳也，至午巳東，總屬陽",
    "T36n1739_037:0982c01": "位。午為陽極，未為陽終。自未至丑是陰位。以",
    "T36n1739_037:0982c02": "此第八智明真如相迴向，即取東方為智，明",
    "T36n1739_037:0982c03": "照萬邪故。入於生死震動萬有，令明生故。教",
    "T36n1739_037:0982c04": "化眾生達真如故，照愚夫道成君子之德故，",
    "T36n1739_037:0982c05": "破佞邪道成正智故，照一切惡生一切善故，",
    "T36n1739_037:0982c06": "長諸善根成白淨無垢吉祥福德故。故東方",
    "T36n1739_037:0982c07": "表智、西方表悲，以此二位明悲智齊故。正趣",
    "T36n1739_037:0982c08": "菩薩從東方以來白花山西一處而見，以明",
    "T36n1739_037:0982c09": "東表智、西表悲。此觀音、正趣會悲智二位一",
    "T36n1739_037:0982c10": "分始終。自此已去從智行悲也，即次後天地",
    "T36n1739_037:0982c11": "之神。是以明從悲行智即行狹不終，以智行",
    "T36n1739_037:0982c12": "悲即行廣無限自在故。如十地位滿智悲功",
    "T36n1739_037:0982c13": "成，十一地中還以悲為體、以智為用，即摩耶",
    "T36n1739_037:0982c14": "是悲、生佛是智。如是一一位中昇進皆有意",
    "T36n1739_037:0982c15": "趣。總別同異如東西南北，表自有趣求，啟迷",
    "T36n1739_037:0982c16": "發明，即往南方表之；若明智悲益俗，即東西",
    "T36n1739_037:0982c17": "表之。觀音在白花山西者，白者金像也，西方",
    "T36n1739_037:0982c18": "白，表金位也、主將位也。東方者木位，主青",
    "T36n1739_037:0982c19": "像、主相位也。相主生、將主殺，如來以約世間",
    "T36n1739_037:0982c20": "法則安立法門，令世間易解故。以此殺害之",
    "T36n1739_037:0982c21": "處置大慈悲之門，以為救苦。以東方春生之",
    "T36n1739_037:0982c22": "位置大智之門，以表智生眾善。令易達其事",
    "T36n1739_037:0982c23": "故。如《老子》云「上將軍居右，偏將軍居左。」明上",
    "T36n1739_037:0982c24": "者而具慈，恐妄殺也。而實大像混然，何有方",
    "T36n1739_037:0982c25": "形而可得也？但約法立名設其則也。然智悲",
    "T36n1739_037:0982c26": "之道，以一法而滿十方，以一行而遍一切萬",
    "T36n1739_037:0982c27": "行。雖然約世軌則設法，不無如世陳設者，是",
    "T36n1739_037:0982c28": "隨方應用也。是故此經觀世音菩薩云東方",
    "T36n1739_037:0982c29": "有菩薩名為正趣，表第八智位照世間大夜",
    "T36n1739_037:0983a01": "故。此同十住、十行、十地、十一地第八無功智之",
    "T36n1739_037:0983a02": "大用故。位同昇進，生熟逆順有異。此正趣菩",
    "T36n1739_037:0983a03": "薩從空中來，至娑婆世界輪圍山頂，以足指",
    "T36n1739_037:0983a04": "按地，其娑婆世界六種震動者，表智能破闇，",
    "T36n1739_037:0983a05": "眾生惑滅，境亡散也。智現妄亡，妄業所報得",
    "T36n1739_037:0983a06": "大地之境界亦亡散故地動，動者散也。如定",
    "T36n1739_037:0983a07": "現前，妄亡智應，報境盡亡。足指按地者，智之",
    "T36n1739_037:0983a08": "所行也，表以法空起智現，前眾執皆散。輪圍",
    "T36n1739_037:0983a09": "山是妄所執之報境，無依智現，所執境無。以",
    "T36n1739_037:0983a10": "禪觀方明，不可以想心斟酌。一切皆以眾寶",
    "T36n1739_037:0983a11": "莊嚴者，明妄亡境滅。隨智淨福相應，即諸功",
    "T36n1739_037:0983a12": "德便現身放光明，映蔽一切日月星電、天龍八",
    "T36n1739_037:0983a13": "部、釋梵護世四王所有光明皆如聚墨。其光普",
    "T36n1739_037:0983a14": "照一切地獄畜生者，如三界之光皆有漏業，",
    "T36n1739_037:0983a15": "隨生滅心功德所生，皆未離生滅我所有漏",
    "T36n1739_037:0983a16": "業果，皆有自他能所得業在。如真理智無漏",
    "T36n1739_037:0983a17": "無我無作具法性清淨任性大慈悲之智光，",
    "T36n1739_037:0983a18": "非世所及，無有隔障邊際分劑可及，十方洞",
    "T36n1739_037:0983a19": "徹六道遍周故。已下智悲之行，如經具明。",
    "T36n1739_037:0983a20": "第一正入當位法門中，從「爾時善財童子」已",
    "T36n1739_037:0983a21": "下至「我唯知此菩薩普門速疾行解脫門」，於",
    "T36n1739_037:0983a22": "此段中約立五門：一依教速往詣彼菩薩所；",
    "T36n1739_037:0983a23": "二頂禮合掌申請所求；三正趣菩薩說自所",
    "T36n1739_037:0983a24": "行法名普門速疾行解脫；四善財致問：於何",
    "T36n1739_037:0983a25": "佛所得此法門？所從來剎去此幾何？來已久",
    "T36n1739_037:0983a26": "如？五正說所緣因依得法所在久近之數。云",
    "T36n1739_037:0983a27": "「善男子！我從東方妙藏世界普勝生佛所而來",
    "T36n1739_037:0983a28": "此土，於彼佛所得此法門」者，此約實而論。智",
    "T36n1739_037:0983a29": "無方所遠近之體，約以表法中云東方妙藏",
    "T36n1739_037:0983b01": "世界普勝生佛所得此法門，明東方是眾善",
    "T36n1739_037:0983b02": "發生之位。妙藏世界者，是自妙理法身根本",
    "T36n1739_037:0983b03": "智藏，性周圓滿普遍十方，名為世界。普勝生",
    "T36n1739_037:0983b04": "佛所得此法門者，明從根本智生差別智響",
    "T36n1739_037:0983b05": "應眾生，意明不移根本智大用而無功故。從",
    "T36n1739_037:0983b06": "彼發來已經不可說佛剎微塵數劫者，以根",
    "T36n1739_037:0983b07": "本智超塵出劫，不屬數量所收。一一念中",
    "T36n1739_037:0983b08": "舉不可說不可說佛剎微塵數步者，明念念",
    "T36n1739_037:0983b09": "中超出過如是情量度量，一一步過不可說",
    "T36n1739_037:0983b10": "不可說世界微塵數佛剎，我皆遍入至其佛",
    "T36n1739_037:0983b11": "所，以妙供具而為供養。此諸供具，意明根本",
    "T36n1739_037:0983b12": "智性自遍周，差別智業用亦如根本智遍周，",
    "T36n1739_037:0983b13": "所作供養諸佛依根本智起，以根本無作智",
    "T36n1739_037:0983b14": "印起如幻業用，普印諸供養具無功而自成，",
    "T36n1739_037:0983b15": "以用歸本故。明此第八迴向已前以根本智",
    "T36n1739_037:0983b16": "行差別智，具大慈悲及世所有一切功巧五",
    "T36n1739_037:0983b17": "明技術之法饒益眾生。此位差別智終約用",
    "T36n1739_037:0983b18": "從本，總無功用任法自成，教化眾生亦復如",
    "T36n1739_037:0983b19": "是。自餘如經具明。此是真如相迴向，以願波",
    "T36n1739_037:0983b20": "羅蜜為主，餘九為伴。約智門中，諸位通治；約",
    "T36n1739_037:0983b21": "位門中，以治有功用行入於世間，無功用智",
    "T36n1739_037:0983b22": "任運大悲。此位明有學諸法已終，會令悲智",
    "T36n1739_037:0983b23": "一性無二遍周故，在觀音會中一處而見。第",
    "T36n1739_037:0983b24": "二推德昇進門中，從「如諸菩薩」已下至「辭退",
    "T36n1739_037:0983b25": "而去」有八行半經，約立五門：一推德昇進、二",
    "T36n1739_037:0983b26": "示善知識所在方所、三舉其城名墮羅鉢底、",
    "T36n1739_037:0983b27": "四舉神名為大天、五禮敬辭去。隨文釋義者，",
    "T36n1739_037:0983b28": "城名墮羅鉢底，此云有門，為此第九迴向主",
    "T36n1739_037:0983b29": "大法師位，同十住中法王子住、十地中第九",
    "T36n1739_037:0983c01": "妙善慧地有大法門饒益眾生故，故城名有",
    "T36n1739_037:0983c02": "門。問曰：何故此位見大天神？為明第九無縛",
    "T36n1739_037:0983c03": "無著解脫迴向智淨為天，其智無依，不為不",
    "T36n1739_037:0983c04": "思而恒應萬有，故號天神。即是此界乾神是",
    "T36n1739_037:0983c05": "也，自會此智，道相應也。凡為天地日月五星、",
    "T36n1739_037:0983c06": "名山大川五嶽四瀆、河海社稷之神，皆是菩",
    "T36n1739_037:0983c07": "薩所為，非是凡世鬼神力所堪能故。以乾為",
    "T36n1739_037:0983c08": "天門，以淨無垢智現眾法故。巽為地戶，以",
    "T36n1739_037:0983c09": "巽為風，動生萬物，勝持萬物荷負大地故，以",
    "T36n1739_037:0983c10": "配長女主持陰位，如初會風神是也。今大天",
    "T36n1739_037:0983c11": "神城名有門，如天淨體現世一切所有法門，",
    "T36n1739_037:0983c12": "此依化主立名。有大法門故，城名有門。如天",
    "T36n1739_037:0983c13": "現像，善惡俱示；如天無思，賞罰應時。此天神",
    "T36n1739_037:0983c14": "即是無為無作淨智為體，一切眾生同共有",
    "T36n1739_037:0983c15": "之。從自心迷，惑智殊品，見各不同，淨穢皆別。",
    "T36n1739_037:0983c16": "若心淨者便為淨土，名第一義天、一切智天，",
    "T36n1739_037:0983c17": "非如五行生滅天也。此天神是應真名神，為",
    "T36n1739_037:0983c18": "明修行昇進漸智通靈性，號之為神故。",
    "T36n1739_037:0983c19": "第一正入當位法門中，從「爾時善財童子」已",
    "T36n1739_037:0983c20": "下至「我唯知此雲網解脫門」，於此段中約立",
    "T36n1739_037:0983c21": "五門：一念善知識教思惟昇進；二漸次遊行",
    "T36n1739_037:0983c22": "至有門城；三推問諸人大天所在；四知其所",
    "T36n1739_037:0983c23": "在往詣頂禮申請所求；五時大天出，四長手",
    "T36n1739_037:0983c24": "取四大海水用洗其面，持金花以散善財而",
    "T36n1739_037:0983c25": "為說法。隨文釋義者，出四長手取四大海水",
    "T36n1739_037:0983c26": "自洗其面者，明發大菩提心者難得難見。取",
    "T36n1739_037:0983c27": "四大海水用洗面者，明貴發心者洗面方觀。",
    "T36n1739_037:0983c28": "持諸金花以散善財者，明貴重而觀、貴敬供",
    "T36n1739_037:0983c29": "養能發大菩提心者故。又表四長手取四大",
    "T36n1739_037:0984a01": "海水，以四無量心、四攝法攝眾生故。用洗面",
    "T36n1739_037:0984a02": "者，明以大悲水以從智用觀察眾生恒攝受",
    "T36n1739_037:0984a03": "也。如芬陀利華者，百葉白蓮華也，明端正香",
    "T36n1739_037:0984a04": "潔人皆樂見。菩薩亦爾，心端行正，能說法香",
    "T36n1739_037:0984a05": "熏澤人心，皆令解脫，人皆樂見。善男子我已",
    "T36n1739_037:0984a06": "成就雲網法門者，明大悲雲普覆一切，雨教如",
    "T36n1739_037:0984a07": "網漉眾生故。善財問言：此法門境界云何？如",
    "T36n1739_037:0984a08": "下所明。金、銀、琉璃、𭺌𭹳、車𤦲、瑪瑙、大焰寶、離",
    "T36n1739_037:0984a09": "垢藏寶、大光明寶、寶瓔珞、寶耳璫，及寶冠、寶釧、",
    "T36n1739_037:0984a10": "寶鎖、珠網、種種摩尼等，及華鬘、香，一切衣服、音",
    "T36n1739_037:0984a11": "樂等具皆如山聚，及無數百千億諸童女眾，",
    "T36n1739_037:0984a12": "而彼大天授與善財，令其捨施攝受眾生，如經",
    "T36n1739_037:0984a13": "廣說。及所教化饒益眾生之行，如經廣明。此",
    "T36n1739_037:0984a14": "是第九無縛無著解脫迴向行中善知識，以",
    "T36n1739_037:0984a15": "力波羅蜜為主，餘九為伴。約智門中同治；約",
    "T36n1739_037:0984a16": "位門中偏治處於三界菩薩人天眾中說法",
    "T36n1739_037:0984a17": "不自在障，令得自在，入於靈智神化，自在轉",
    "T36n1739_037:0984a18": "正法輪。",
    "T36n1739_037:0984a19": "第二推德昇進中，「如諸菩薩摩訶薩」已下至",
    "T36n1739_037:0984a20": "「辭退而去」有十行經，約立五門：一推德昇進；",
    "T36n1739_037:0984a21": "二示善知識所在，云在閻浮提摩竭提國菩",
    "T36n1739_037:0984a22": "提場中；三舉善知識地神名安住；四勸詣彼",
    "T36n1739_037:0984a23": "問；五禮敬辭去。隨文釋義者，問曰：何故不云",
    "T36n1739_037:0984a24": "南方，云閻浮提摩竭提國菩提場中有地神名",
    "T36n1739_037:0984a25": "安住者？答曰：此同十住中第十灌頂住，迴彼",
    "T36n1739_037:0984a26": "解脫入於生死，令隨智大慈悲饒益眾生悉",
    "T36n1739_037:0984a27": "圓滿故。但云閻浮提，無別偏求，此以等法界",
    "T36n1739_037:0984a28": "迴向法故。又菩提場主地神，是總攝義故，十",
    "T36n1739_037:0984a29": "地倣此樣式。摩竭提國者，前已釋也。菩提場",
    "T36n1739_037:0984b01": "主地神者，以前明天神主智圓滿，此云地神",
    "T36n1739_037:0984b02": "主慈悲圓滿，表地能荷負萬有長養眾生故。",
    "T36n1739_037:0984b03": "以表慈悲處下生諸法門，育載荷負眾生皆令",
    "T36n1739_037:0984b04": "離生死苦故，以地神表之。亦明地神是此位",
    "T36n1739_037:0984b05": "菩薩主持，即是此號地神也，明大悲厚載萬",
    "T36n1739_037:0984b06": "物。菩提場中者，此位會菩提理智慈悲五法",
    "T36n1739_037:0984b07": "為一皆圓滿故。名安住神者，於此五法齊圓，",
    "T36n1739_037:0984b08": "無所傾動故。",
    "T36n1739_037:0984b09": "第一正入當位法門中，從「爾時善財童子」已",
    "T36n1739_037:0984b10": "下至「我唯知此不可壞智慧藏法門」中，於此",
    "T36n1739_037:0984b11": "約立五門：一漸次遊行趣摩竭提國菩提場",
    "T36n1739_037:0984b12": "內安住神所；二百萬地神同在其中，同共稱",
    "T36n1739_037:0984b13": "歎善財至德；三百萬地神放大光明照大千",
    "T36n1739_037:0984b14": "界，普皆震吼莊嚴大地；四示善財往業善根；",
    "T36n1739_037:0984b15": "五舉自行法門名菩薩不可壞智慧藏解脫",
    "T36n1739_037:0984b16": "門，授與善財。隨文釋義者，百萬地神表大慈",
    "T36n1739_037:0984b17": "悲行圓滿故。咸放光明照三千大千世界者，",
    "T36n1739_037:0984b18": "明智滿悲圓。又三千大千世界一時震吼者，",
    "T36n1739_037:0984b19": "皆明善財至此位智悲總圓滿，生死涅槃染",
    "T36n1739_037:0984b20": "淨業謝，福增報現致使如然。地神以足指按",
    "T36n1739_037:0984b21": "地，百千億阿僧祇寶藏自然涌出者，表善財",
    "T36n1739_037:0984b22": "自行所及故足指按地。又表善財始發行入",
    "T36n1739_037:0984b23": "此位故，既入此位報境便現，所現寶藏是也。",
    "T36n1739_037:0984b24": "初舉地神自行報果，後舉善財所及處。我得",
    "T36n1739_037:0984b25": "菩薩解脫名不可壞智慧藏者，明悲從智起",
    "T36n1739_037:0984b26": "即無可壞故。藏者，以法界行智無不含、悲無",
    "T36n1739_037:0984b27": "不滿，無生不濟、無苦不救，智悲遍周名之為",
    "T36n1739_037:0984b28": "藏，於行不著名為解脫。凡所差別，智中所行",
    "T36n1739_037:0984b29": "大慈大悲皆是菩薩行故，唯法身根本智是",
    "T36n1739_037:0984c01": "佛也。「善男子！我憶自從然燈佛已來，常隨菩",
    "T36n1739_037:0984c02": "薩恭敬守護，觀察菩薩所有心行」者，明從根",
    "T36n1739_037:0984c03": "本智起差別智，學慈悲行也。乃至如下文廣",
    "T36n1739_037:0984c04": "明。「善男子！乃往古世過須彌山微塵數劫，有",
    "T36n1739_037:0984c05": "劫名莊嚴，世界名月幢，佛號妙眼，於彼佛所",
    "T36n1739_037:0984c06": "得此法門。乃至不可說不可說佛剎，微塵數",
    "T36n1739_037:0984c07": "如來、應、正等覺悉皆承事」者，明大悲行深廣，",
    "T36n1739_037:0984c08": "自不求安。乃至示成正覺入涅槃，總是菩薩",
    "T36n1739_037:0984c09": "行收；妙眼如來及世界，總是智慈自己之法",
    "T36n1739_037:0984c10": "故。如毘盧遮那如來處道滿圓極之報身報",
    "T36n1739_037:0984c11": "土，如是菩薩行無始無終，是尋常家事，周滿",
    "T36n1739_037:0984c12": "十方如因陀羅網也。自從此已去，入十地位",
    "T36n1739_037:0984c13": "中所論發心近遠，皆是多表大悲深廣，不限",
    "T36n1739_037:0984c14": "其生及以劫量。無始無終，然亦不出剎那之",
    "T36n1739_037:0984c15": "際也，隨世多劫，約智無時。此是等法界無量",
    "T36n1739_037:0984c16": "迴向，以智波羅蜜為主，餘九為伴。約智門中，",
    "T36n1739_037:0984c17": "諸位通治；約位門中，治出世智悲，迴入生死",
    "T36n1739_037:0984c18": "中令自在故。已下推德昇進，入初地位中也。",
    "T36n1739_037:0984c19": "新華嚴經論卷第三十七"
}