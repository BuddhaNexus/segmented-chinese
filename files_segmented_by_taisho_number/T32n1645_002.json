{
    "T32n1645_002:0231c13": "彰所知論卷下",
    "T32n1645_002:0231c15": "元帝師癹合思巴造",
    "T32n1645_002:0231c16": "宣授江淮福建等處釋教總統",
    "T32n1645_002:0231c17": "法性三藏弘教佛智大師沙羅巴譯",
    "T32n1645_002:0231c18": "始帝王祖三末多王。是時田分互起侵盜。初",
    "T32n1645_002:0231c19": "發偷盜。被王推問言不曾偷。始起妄語。王法",
    "T32n1645_002:0231c20": "誅戮。即有殺害不善法生。爾時眾生造不善",
    "T32n1645_002:0231c21": "法。命終之後即生傍生。次生餓鬼。漸生地獄。",
    "T32n1645_002:0231c22": "次無間獄生一有情。時成劫終。如是有情行",
    "T32n1645_002:0231c23": "諸不善。壽量慚減受用乏少。閻浮提人壽八",
    "T32n1645_002:0231c24": "萬歲。無間地獄生一有情。是二同時。如是情",
    "T32n1645_002:0231c25": "世界成。十九中劫器世界成。即一中劫。如是",
    "T32n1645_002:0231c26": "成劫二十中劫。閻浮提人八萬歲時。始為住",
    "T32n1645_002:0231c27": "劫。住劫亦經二十中劫。至十歲時刀兵災起。",
    "T32n1645_002:0231c28": "唯七晝夜。疾疫災起七月。七日饑饉災起。七",
    "T32n1645_002:0231c29": "年七月七日多分死歿。餘者相覩起希見心。",
    "T32n1645_002:0232a01": "互相睦戀遠離殺害。漸生善故。壽量受用復",
    "T32n1645_002:0232a02": "增益盛至八萬歲。增上之時轉輪王出。依法",
    "T32n1645_002:0232a03": "化民。下減之時婆伽梵出。拔濟眾生。增減時",
    "T32n1645_002:0232a04": "間獨覺出世。令諸有情而作福田。住劫亦經",
    "T32n1645_002:0232a05": "二十中劫。始壞劫初情世界壞。無間獄中無",
    "T32n1645_002:0232a06": "有情生。先生業盡即生別趣。若有未盡生上",
    "T32n1645_002:0232a07": "地獄。或別世界地獄中生。無間獄空。如是向",
    "T32n1645_002:0232a08": "上地獄漸空。生餓鬼趣。如是餓鬼傍生趣空。",
    "T32n1645_002:0232a09": "人趣之中除鳩婁人。餘共欲天無師法然。獲",
    "T32n1645_002:0232a10": "初靜慮生初禪天。北鳩婁人生欲界天。獲初",
    "T32n1645_002:0232a11": "諍慮生初禪天。無師法然獲二靜慮。生二禪",
    "T32n1645_002:0232a12": "天。從無間獄至梵世空。如是亦經十九中劫。",
    "T32n1645_002:0232a13": "然後四洲有七日出。初不降雨。藥草叢林悉",
    "T32n1645_002:0232a14": "皆枯槁。二日出時溝池乾涸。三日出時。殑伽",
    "T32n1645_002:0232a15": "河等悉皆枯竭。四日出時無熱池竭。五日出",
    "T32n1645_002:0232a16": "時海水沒膝。六日出時大海亦竭。七日出時。",
    "T32n1645_002:0232a17": "彼器世界一聚火聳。從無間獄直至梵世。以",
    "T32n1645_002:0232a18": "火燒壞經一中劫。壞劫總經二十中劫。空劫",
    "T32n1645_002:0232a19": "亦爾。如是成住壞空即八十劫。總此八十名",
    "T32n1645_002:0232a20": "一大劫。為梵眾等壽量之數。",
    "T32n1645_002:0232a21": "器世界壞有其三種。火水風。壞者亦如前說。",
    "T32n1645_002:0232a22": "如是七次後世界復成。又被水壞至二禪天。",
    "T32n1645_002:0232a23": "從極光天即生大雲。降注大雨。其器世界。如",
    "T32n1645_002:0232a24": "水化鹽銷鎔皆盡。彼水自竭。一水災次復七",
    "T32n1645_002:0232a25": "火災。度七火災還有一水。如是水災滿至七",
    "T32n1645_002:0232a26": "次。復七火災。後世界成。被風災壞。至三禪",
    "T32n1645_002:0232a27": "天。其風之力吹散妙高。何況其餘。第四禪天",
    "T32n1645_002:0232a28": "雖無外災。是等有情生與殿生。命盡殿隱。如",
    "T32n1645_002:0232a29": "是器情世界。并成壞等。咸皆說已。",
    "T32n1645_002:0232b01": "復次因果相續緣生法者。因緣相藉而生。故",
    "T32n1645_002:0232b02": "曰緣生。緣生有二。一外緣生二內緣生。外緣",
    "T32n1645_002:0232b03": "生者。成世界法。如種生芽。如前已說。內緣生",
    "T32n1645_002:0232b04": "者。如有無明即有行等。名順緣生。如無明滅",
    "T32n1645_002:0232b05": "即行等滅。名逆緣生。順緣生者有七。復次約",
    "T32n1645_002:0232b06": "位。約遠續。約連縛。約剎那。約三際。約二重",
    "T32n1645_002:0232b07": "因果。約三惑等。約位者。於宿生中諸煩惱分",
    "T32n1645_002:0232b08": "位中五蘊。即名無明。由無明勝故。如是說。已",
    "T32n1645_002:0232b09": "下皆以從勝為名。行等諸法各具五蘊。行者。",
    "T32n1645_002:0232b10": "宿世所造善不善業位間五蘊。識者。於母胎",
    "T32n1645_002:0232b11": "中正結生時。一剎那位所有五蘊。名色者。結",
    "T32n1645_002:0232b12": "生識后。六處生前其間五蘊。名者。受想行識",
    "T32n1645_002:0232b13": "四蘊名。名色者。處胎分位。羯邏藍(此云和合亦云凝滑)頞",
    "T32n1645_002:0232b14": "部曇(此云皰結)閉尸(此云肉團)鍵南(此云堅實)鉢羅奢佉(此云肢體筋力",
    "T32n1645_002:0232b15": "等生)等五名色。六處者。處母胎中。從眼等生至",
    "T32n1645_002:0232b16": "三和合。未了別境位間五蘊。觸者根境識三",
    "T32n1645_002:0232b17": "和合。未能了別苦樂之因。位間五蘊。受者。",
    "T32n1645_002:0232b18": "已了三受因差別相。嬰兒之時至未起婬位",
    "T32n1645_002:0232b19": "間五蘊。愛者。即年盛時能了婬慾。未廣追求",
    "T32n1645_002:0232b20": "位間五蘊。取者。為得種種上妙資具。周遍馳",
    "T32n1645_002:0232b21": "求位間五蘊。有者因馳求故積集。能牽。當來",
    "T32n1645_002:0232b22": "果業位間五蘊生者。由是業力從此捨命。正",
    "T32n1645_002:0232b23": "結當有位間五蘊。老死者。從當來生名色至",
    "T32n1645_002:0232b24": "受位間五蘊。一切有部說。約位緣生即是遠",
    "T32n1645_002:0232b25": "續。連縛亦爾。經部宗者。無約位說。約遠續",
    "T32n1645_002:0232b26": "者。謂無明與明相違。是心所法發行之因。行",
    "T32n1645_002:0232b27": "者。所發起業。福及非福不動等業。識者。由業",
    "T32n1645_002:0232b28": "引令識生。名色者。胎中五蘊。六處者。眼等根",
    "T32n1645_002:0232b29": "生。觸者。根境識三和合。了別是心所法。受",
    "T32n1645_002:0232c01": "者。由彼所生苦樂捨等。愛者。貪著樂境。取",
    "T32n1645_002:0232c02": "者。尋求彼境。有者。由彼發起成當生業。生",
    "T32n1645_002:0232c03": "者。由業相續結。生老死者。令生彼生究竟轉",
    "T32n1645_002:0232c04": "死。連縛亦爾。",
    "T32n1645_002:0232c05": "約剎那者。謂由一剎那。十二有支緣生具足。",
    "T32n1645_002:0232c06": "由貪行殺癡謂無明。斷命即行。於諸境事了",
    "T32n1645_002:0232c07": "別名識。五蘊同俱總稱名色。住名色根。說名",
    "T32n1645_002:0232c08": "六處。根境識三和合有觸。因觸為受。貪即是",
    "T32n1645_002:0232c09": "愛。與此相應諸纏名取。所起身語二業名有。",
    "T32n1645_002:0232c10": "如是諸法集起名生。熟變名老。滅壞名死。",
    "T32n1645_002:0232c11": "約三際者。謂無明與行屬過去攝。名曰因支。",
    "T32n1645_002:0232c12": "識等五支屬現在攝。名曰果支。愛取有三屬",
    "T32n1645_002:0232c13": "現在攝。名曰未來因支。生老死二支屬未來",
    "T32n1645_002:0232c14": "攝。名曰果支。過去二支。現在八支。未來二",
    "T32n1645_002:0232c15": "支。故十二支。",
    "T32n1645_002:0232c16": "約兩重因果者有二。一前際。二後際。前際者。",
    "T32n1645_002:0232c17": "謂無明是惑。行即是業。彼二因支。由彼所生",
    "T32n1645_002:0232c18": "識等五支。即是果支。一重因果。現在愛取二",
    "T32n1645_002:0232c19": "支是惑。有即是業。三當來因。由彼所生。當生",
    "T32n1645_002:0232c20": "老死。即是果支。一重因果。如是十二有支。兩",
    "T32n1645_002:0232c21": "重因果。",
    "T32n1645_002:0232c22": "約三惑者。謂無明愛取三即是惑。行有二即",
    "T32n1645_002:0232c23": "是業。謂之集諦。識等七支即是苦。謂之苦諦。",
    "T32n1645_002:0232c24": "是順緣生。逆緣生者。無明滅即行滅。無明滅",
    "T32n1645_002:0232c25": "則了無我智。即是道諦。若無明滅生因行滅。",
    "T32n1645_002:0232c26": "引業滅故識等五支滅。由是滅故。起發後業",
    "T32n1645_002:0232c27": "愛取等滅。由是滅故。生老死等皆悉亦滅。即",
    "T32n1645_002:0232c28": "是滅諦。說四諦已。器情緣生及四諦等。皆五",
    "T32n1645_002:0232c29": "法攝。一色法。二心法。三心所法。四不相應",
    "T32n1645_002:0233a01": "法。五無為法。一色法者。即是色蘊。五根五境",
    "T32n1645_002:0233a02": "無表色等十一法。言五根者。謂眼根極微如香",
    "T32n1645_002:0233a03": "荾華。在眼星上傍布而住。耳根極微。如捲樺",
    "T32n1645_002:0233a04": "皮居耳穴內。鼻根極微如雙爪甲。居鼻頞內。",
    "T32n1645_002:0233a05": "舌根極微形如半月。布在舌上。身根極微亦",
    "T32n1645_002:0233a06": "如身量。從頂至足遍在身根。根是塵故不能",
    "T32n1645_002:0233a07": "緣境。言五境者。色謂眼緣之境。有其二種。一",
    "T32n1645_002:0233a08": "顯色。二形色。顯色者。有其四種。青黃赤白。",
    "T32n1645_002:0233a09": "形色者。有十六種。長短方圓高下正不正。光",
    "T32n1645_002:0233a10": "影明暗雲煙塵霧等。二十數聲。謂耳緣之境。",
    "T32n1645_002:0233a11": "有其二種。一有執因如語等。二無執因如鼓",
    "T32n1645_002:0233a12": "聲等。有記無記各二為四。此復可意及不可",
    "T32n1645_002:0233a13": "意。差別成六。香謂鼻緣之境。有其四種。一好",
    "T32n1645_002:0233a14": "香。二惡香。等不等故。差別成四。味謂舌緣",
    "T32n1645_002:0233a15": "之境。有其六種。甘酸苦辛醎淡。觸謂身緣之",
    "T32n1645_002:0233a16": "境。因觸四大果觸。滑澁重輕冷熱飢渴等。言",
    "T32n1645_002:0233a17": "無表色者。謂律儀不律儀俱相違色。此是色",
    "T32n1645_002:0233a18": "蘊。二心法者有六。謂眼耳鼻舌身意識。六即",
    "T32n1645_002:0233a19": "是識蘊。三心所有法者。有四十六。一大地法",
    "T32n1645_002:0233a20": "者。有十種。受謂領納。想謂令心執境。思謂令",
    "T32n1645_002:0233a21": "心運動。作意謂令心緣境。勝解謂令心於境",
    "T32n1645_002:0233a22": "印可即是令心於所緣境無怯弱義。欲謂希",
    "T32n1645_002:0233a23": "求。觸謂和合了境。慧謂揀擇。念謂令心於境",
    "T32n1645_002:0233a24": "明記不忘。定謂令心專注一境。如是十種遍",
    "T32n1645_002:0233a25": "一切心。名大地法。二大善地法者有十。信謂",
    "T32n1645_002:0233a26": "令心於境澄淨。不放逸謂恒習善法守護心",
    "T32n1645_002:0233a27": "性。輕安謂心堪任性。捨謂令心平等。慚謂於",
    "T32n1645_002:0233a28": "諸功德及有德者。恭敬而住。愧謂於罪見怖。",
    "T32n1645_002:0233a29": "無貪謂不著有漏。無瞋謂於諸有情不樂損",
    "T32n1645_002:0233b01": "害。不害謂憐愍有情令無損惱。懃謂於善令",
    "T32n1645_002:0233b02": "心勇悍。如是十種遍諸善心。名大善地法。三",
    "T32n1645_002:0233b03": "大煩惱地法者。有六種。癡謂愚癡即是無明。",
    "T32n1645_002:0233b04": "無智無顯。逸謂放逸不修諸善。怠謂懈怠心",
    "T32n1645_002:0233b05": "不勇悍。不信謂心不澄淨。惛沈謂身心相續",
    "T32n1645_002:0233b06": "無堪任性。是昧重義。掉舉謂心不寂靜。如是",
    "T32n1645_002:0233b07": "六種遍煩惱心。名大煩惱地法。四大不善地",
    "T32n1645_002:0233b08": "法者。有二種。一者無慚。謂於諸功德及有德",
    "T32n1645_002:0233b09": "者。令心不敬。二者無愧。謂於諸罪中不見怖",
    "T32n1645_002:0233b10": "畏。如是二種遍不善心。名大不善地法。五小",
    "T32n1645_002:0233b11": "煩惱地法者。有十種。忿謂令心憤發。恨謂於",
    "T32n1645_002:0233b12": "忿所緣事中。數數尋思結怨不捨。諂謂心曲。",
    "T32n1645_002:0233b13": "誑謂惑化。嫉謂不忍他德。惱謂堅執諸罪。由",
    "T32n1645_002:0233b14": "此不受如理諫誨。覆謂隱藏自罪。慳謂於己",
    "T32n1645_002:0233b15": "法財令心悋惜。憍謂染著自身所有色力種族",
    "T32n1645_002:0233b16": "等事。令心傲逸。害謂於他能作逼迫。如是十",
    "T32n1645_002:0233b17": "種唯修所斷。遍意識地。名小煩惱地法。六不",
    "T32n1645_002:0233b18": "定法者。有八種。尋謂令心於境麁轉為相。伺",
    "T32n1645_002:0233b19": "謂令心於境細轉為相。惡作謂惡所作業是",
    "T32n1645_002:0233b20": "追悔義。睡眠謂不能任持身心相續。令心昧",
    "T32n1645_002:0233b21": "略。瞋謂令心於有情等樂為損害。貪謂愛著",
    "T32n1645_002:0233b22": "有漏。慢謂令心恃舉。疑謂令心猶豫。如是八",
    "T32n1645_002:0233b23": "種於前諸地無有定故。名曰不定。對法集論",
    "T32n1645_002:0233b24": "并五蘊論。說十一善。內了知四諦名曰無癡。",
    "T32n1645_002:0233b25": "隨煩惱中執不淨為淨。染污作意勝解。名非",
    "T32n1645_002:0233b26": "理作意。邪勝解根本煩惱內。於諸諦理顛倒",
    "T32n1645_002:0233b27": "推度。染污慧分。名不正知。隨煩惱內。於諸所",
    "T32n1645_002:0233b28": "緣不能明記染污念分。名曰失念。於諸所緣",
    "T32n1645_002:0233b29": "令心流蕩。染污定分名曰散亂。對法藏論無",
    "T32n1645_002:0233c01": "如是說。以上心所。除受想二皆行蘊攝。心所",
    "T32n1645_002:0233c02": "法竟。不相應行者。有十四種。謂有情相續。律",
    "T32n1645_002:0233c03": "儀相應。有別物曰得。與彼律儀不相應。有別",
    "T32n1645_002:0233c04": "物曰不得。諸有情類同作事業。曰眾同分。若",
    "T32n1645_002:0233c05": "生無想有情天中。有法能令心心所滅。是實",
    "T32n1645_002:0233c06": "有物名曰無想果。復有別法能令心心所滅。",
    "T32n1645_002:0233c07": "名曰無想定。無想者定名。或定無想名無想",
    "T32n1645_002:0233c08": "定。如下所說。聖者相續想受等滅。是實有物",
    "T32n1645_002:0233c09": "名滅盡定。有情始生住未死間。名曰命根。先",
    "T32n1645_002:0233c10": "無今有曰生。令暫時住曰住。轉變曰老。變壞",
    "T32n1645_002:0233c11": "曰無常。即有為四相。能詮自體謂曰名身。詮",
    "T32n1645_002:0233c12": "義究竟謂曰句身。是二所衣謂曰文身等十",
    "T32n1645_002:0233c13": "四法又義攝內破和合眾。曰不和合。所造業",
    "T32n1645_002:0233c14": "果於自成熟。猶如負債終不唐捐。物等亦繫。",
    "T32n1645_002:0233c15": "不相應行。一切有部。色心所三有別物。經部",
    "T32n1645_002:0233c16": "師說。是彼三法假說分位。除彼受想。四十有",
    "T32n1645_002:0233c17": "六。心所有法。及不相應。名曰行蘊。無為法者",
    "T32n1645_002:0233c18": "至下當知。如是色法即名十界。除無表色。是",
    "T32n1645_002:0233c19": "眼等十。心法七界。謂六識及意根界。若說處",
    "T32n1645_002:0233c20": "時。是彼七法。一意處攝。心所有法不相應法。",
    "T32n1645_002:0233c21": "無為法無表色等。總名法界。亦名法處。如是",
    "T32n1645_002:0233c22": "所說。所知五法五蘊。并十二處。及十八界。",
    "T32n1645_002:0233c23": "道法品第三",
    "T32n1645_002:0233c24": "復次道者。謂彼少欲知足。具種性者。身心遠",
    "T32n1645_002:0233c25": "離種種群雜。住近事戒等。應當勤聞。若廣聞",
    "T32n1645_002:0233c26": "已。思所聞義。思已應修。謂當修止觀。多貪修",
    "T32n1645_002:0233c27": "不淨觀。多瞋修慈悲觀。多癡修分別緣生觀。",
    "T32n1645_002:0233c28": "多我修分別界觀。多散亂修數息觀。止觀成",
    "T32n1645_002:0233c29": "已。修勝解故。如法了解內外身。名身念住。如",
    "T32n1645_002:0234a01": "法了解苦樂捨等。名受念住。如法了解六識",
    "T32n1645_002:0234a02": "心法。名心念住。如法了解想行無為。名法念",
    "T32n1645_002:0234a03": "住。修此四法。是智資糧。道集資糧已。",
    "T32n1645_002:0234a04": "修加行道。煖位之中。已生惡令斷。未生惡令",
    "T32n1645_002:0234a05": "不生。已生善令增長。未生善令生。如是四法",
    "T32n1645_002:0234a06": "名四正勤(文云正斷)。頂位之中。欲善法定。勤樂善",
    "T32n1645_002:0234a07": "定作意善心定。揀擇善定。如是名四神足。忍",
    "T32n1645_002:0234a08": "位之中行世正見。澄淨名信。樂修善法。曰進",
    "T32n1645_002:0234a09": "明記不忘曰念。專注一境曰定。知取捨法曰",
    "T32n1645_002:0234a10": "慧。修此五法能生善法。故曰五根。世第一位",
    "T32n1645_002:0234a11": "中修信進念定慧等五。能破相違故曰五力。",
    "T32n1645_002:0234a12": "此是加行道。見道位中了知四諦。名曰正見。",
    "T32n1645_002:0234a13": "正語發起。名正思惟。如法正說。名曰正語。捨",
    "T32n1645_002:0234a14": "不善業。名曰正業。棄捨邪命。名曰正命。希求",
    "T32n1645_002:0234a15": "善法。名正精進。明記不忘。名曰正念。專注一",
    "T32n1645_002:0234a16": "境。名曰正定。如是八法。名八聖道支。此是見",
    "T32n1645_002:0234a17": "道。見道所斷分別煩惱。及得相等。謂欲界苦",
    "T32n1645_002:0234a18": "諦貪瞋慢無明疑。有身見邊執見。戒禁取見",
    "T32n1645_002:0234a19": "見取邪見。集滅二諦各除三見。七七十四道",
    "T32n1645_002:0234a20": "諦所斷。除上二見。欲界四諦共三十二。色界",
    "T32n1645_002:0234a21": "四諦各各除瞋。共二十八。無色亦然。如是三",
    "T32n1645_002:0234a22": "界。見道所斷八十有八。",
    "T32n1645_002:0234a23": "修道位中明記善法名念覺支。揀擇取捨名",
    "T32n1645_002:0234a24": "慧覺支。希求精進名勤覺支。證無漏喜名喜",
    "T32n1645_002:0234a25": "覺支。身心任性名輕安覺支不為世法所牽。",
    "T32n1645_002:0234a26": "無著無礙名捨覺支。令心住境名定覺支。修",
    "T32n1645_002:0234a27": "此七支名曰修道。修道所斷俱生煩惱。得相",
    "T32n1645_002:0234a28": "無記有漏善等。欲界之中貪瞋癡無明四。各",
    "T32n1645_002:0234a29": "具九品共三十六。色界之中第一靜慮除瞋。",
    "T32n1645_002:0234b01": "餘三各各九品成二十七。如是二三四靜慮",
    "T32n1645_002:0234b02": "亦爾。色界總有一百八數。無色界亦然。如是",
    "T32n1645_002:0234b03": "三界修道所斷。總有一百五十二數。",
    "T32n1645_002:0234b04": "次證十無學法者。謂正見。正思惟。正語。正",
    "T32n1645_002:0234b05": "業。正命。正進。正念。正定。正解脫。正解脫知",
    "T32n1645_002:0234b06": "見。是無學道。",
    "T32n1645_002:0234b07": "果法品第四",
    "T32n1645_002:0234b08": "復次果者。如上所說三十七品菩提分法。為",
    "T32n1645_002:0234b09": "自解脫輪迴發心。利根極速。三生證阿羅漢。",
    "T32n1645_002:0234b10": "一生修順解脫分善。名資糧道。二生修順決",
    "T32n1645_002:0234b11": "擇分善。名加行道。三生亦如沙門證第四果。",
    "T32n1645_002:0234b12": "鈍根懶惰。即不定故。如沙門者。向預流等。四",
    "T32n1645_002:0234b13": "者名果。向預流者。加行道前情器所攝。皆苦",
    "T32n1645_002:0234b14": "自性即是苦諦。復次彼因業及煩惱。是名集",
    "T32n1645_002:0234b15": "諦。令彼解脫。即是滅諦。復次彼因。即是道",
    "T32n1645_002:0234b16": "諦。修習純熟。由彼次第證見道時。初觀苦諦。",
    "T32n1645_002:0234b17": "四法性者。轉變名無常。三苦名苦。實有與我",
    "T32n1645_002:0234b18": "非一蘊故名空。實有與我別故名無我。現證",
    "T32n1645_002:0234b19": "四智。次觀集諦。四法性者。如種苦理故因。等",
    "T32n1645_002:0234b20": "現苦理故集。相續苦理故生。隨順苦理故緣。",
    "T32n1645_002:0234b21": "現證四智。次觀滅諦。四法性者。苦因滅故滅。",
    "T32n1645_002:0234b22": "苦果息故靜。超有漏故妙。脫輪迴離。現證四",
    "T32n1645_002:0234b23": "智。次觀道諦。四法性者。通行義故道。契正理",
    "T32n1645_002:0234b24": "故如。修無念智故行。現證三智。此十五者名",
    "T32n1645_002:0234b25": "初果向。第十六者。以彼道諦永超諸有故出。",
    "T32n1645_002:0234b26": "現證一智。此等十六。是住初果。已證四諦。十",
    "T32n1645_002:0234b27": "六行相修習純熟。欲界修道所斷九品煩惱",
    "T32n1645_002:0234b28": "之中斷前五品。即一來向。斷第六品即一來",
    "T32n1645_002:0234b29": "果。彼一來者。復來欲界受一生故下三品者。",
    "T32n1645_002:0234c01": "欲界之中一生斷故。現證行相修習純熟。斷",
    "T32n1645_002:0234c02": "七八品名不還向。斷第九品名不還果。彼不",
    "T32n1645_002:0234c03": "還者。斷盡欲界一切煩惱。必不還來欲界生",
    "T32n1645_002:0234c04": "故。現證上界諸地行相。修習純熟。四靜慮四",
    "T32n1645_002:0234c05": "無色。各九煩惱斷。初靜慮一品為始。至斷有",
    "T32n1645_002:0234c06": "頂八品為終。名阿羅漢向。斷第九品名阿羅",
    "T32n1645_002:0234c07": "漢果。彼阿羅漢者。三界煩惱斷盡無餘。名阿",
    "T32n1645_002:0234c08": "羅漢。經云。乾慧地等八者。聲聞資糧道。即乾",
    "T32n1645_002:0234c09": "慧地。欲愛枯乾根境不偶。是所修善名乾慧",
    "T32n1645_002:0234c10": "地。種性地者。即加行道。必不成佛。定成聲聞",
    "T32n1645_002:0234c11": "獨覺種性。名種性地。八人地者。是初果向。",
    "T32n1645_002:0234c12": "至阿羅漢果。名八人地。具見地者。是住初果。",
    "T32n1645_002:0234c13": "四諦行相現證見故。名具見地。薄地者。是一",
    "T32n1645_002:0234c14": "來果。欲界煩惱多分斷故。名曰薄地離欲地",
    "T32n1645_002:0234c15": "者。是不還果。離欲界中貪欲等故。名離欲地。",
    "T32n1645_002:0234c16": "已辦地者即阿羅漢。苦已知。集已斷。滅已證。",
    "T32n1645_002:0234c17": "道已修名已辦地。聲聞地者。即不來不還阿",
    "T32n1645_002:0234c18": "羅漢。三名聲聞地。辟支佛地者如上所說三",
    "T32n1645_002:0234c19": "十七品菩提分法。唯自一人欲證菩提。如是",
    "T32n1645_002:0234c20": "發心修百大劫。以最後身生無佛世。不假師",
    "T32n1645_002:0234c21": "教成證獨覺。此有二種。一麟角。二部行。麟角",
    "T32n1645_002:0234c22": "喻者。唯一而居具聖德行。部行類者。與眾群",
    "T32n1645_002:0234c23": "居。",
    "T32n1645_002:0234c24": "究竟正覺者。如上所說三十七品菩提分法。",
    "T32n1645_002:0234c25": "為諸有情而成佛故。發起大悲勝菩提心。奉",
    "T32n1645_002:0234c26": "侍諸佛悉令歡喜。利益他故行六度行。三無",
    "T32n1645_002:0234c27": "數劫究竟成佛者。釋迦如來昔為陶師。名曰",
    "T32n1645_002:0234c28": "大光明。於大釋迦如來之處。始初發心。至初",
    "T32n1645_002:0234c29": "無數劫。奉侍七萬五千佛。其最後佛名曰寶",
    "T32n1645_002:0235a01": "髻。第二無數劫。奉侍七萬六千佛。其最後佛",
    "T32n1645_002:0235a02": "名曰然燈。第三無數劫。奉侍七萬七千佛。其",
    "T32n1645_002:0235a03": "最後佛名曰勝觀。其六度者。以大悲心於諸",
    "T32n1645_002:0235a04": "有情所有資具悉皆惠施。為普度太子時。施",
    "T32n1645_002:0235a05": "波羅蜜究竟圓滿。未離貪欲。被析肢體心無",
    "T32n1645_002:0235a06": "少恚。為忍辱仙時。忍戒二行究竟圓滿。為婆",
    "T32n1645_002:0235a07": "羅門子時。視底沙佛住火界定。忘下一足經",
    "T32n1645_002:0235a08": "七晝夜。旋繞讚曰。",
    "T32n1645_002:0235a09": "　天地此界多聞室　　逝宮天處十方無",
    "T32n1645_002:0235a10": "　丈夫牛王大沙門　　尋地山林遍無等",
    "T32n1645_002:0235a11": "如是讚已便超九劫。進波羅蜜究竟圓滿。處",
    "T32n1645_002:0235a12": "圓滿處金剛座。初夜分時降諸群魔。後夜分",
    "T32n1645_002:0235a13": "時金剛喻定。定慧二行究竟圓滿。如是處金",
    "T32n1645_002:0235a14": "剛座降魔之前。三無數劫修福智足。奉侍諸",
    "T32n1645_002:0235a15": "佛。六度雖圓即異生身。坐金剛座。證見修道。",
    "T32n1645_002:0235a16": "成等正覺。聲聞乘中。因時不說了知諸法無",
    "T32n1645_002:0235a17": "我空悲施行三輪體空十地行相。果時不說",
    "T32n1645_002:0235a18": "報身及四智等。",
    "T32n1645_002:0235a19": "正覺法者。六種所攝。謂身智斷。利他大悲德",
    "T32n1645_002:0235a20": "具足等。身者有二。一者色身。二者法身。色身",
    "T32n1645_002:0235a21": "者。具三十二相八十種好。即自性身。度乾闥",
    "T32n1645_002:0235a22": "婆及苾陵伽故。示現乾闥婆王及轉輪聖王。",
    "T32n1645_002:0235a23": "即化身。然諸佛等種性身量。壽命國土及根",
    "T32n1645_002:0235a24": "機等。有種種異。二法身者。有十無學法。諸佛",
    "T32n1645_002:0235a25": "等同。",
    "T32n1645_002:0235a26": "智者有二。一者遍智。二者正智。遍智者。謂了",
    "T32n1645_002:0235a27": "蘊界處因果體性。故曰遍智。二正智者。謂知",
    "T32n1645_002:0235a28": "四諦中無常等法。故曰正智。",
    "T32n1645_002:0235a29": "斷者有二。一斷煩惱障。二斷所知障。斷煩惱",
    "T32n1645_002:0235b01": "障者。謂對治貪等根本煩惱。及隨煩惱令斷",
    "T32n1645_002:0235b02": "滅故。二斷所知障。謂對治能障境時。自性無",
    "T32n1645_002:0235b03": "知之法。令斷滅故。",
    "T32n1645_002:0235b04": "利他者有二。一者於諸有情安置解脫。棄捨",
    "T32n1645_002:0235b05": "相違令住於道。二者於諸有情安置善趣。棄",
    "T32n1645_002:0235b06": "捨於惡令住於善。大悲及德。次下當說。",
    "T32n1645_002:0235b07": "諸聖者等言功德者。有十一種。謂無諍願智。",
    "T32n1645_002:0235b08": "四無礙解。六通。四靜慮。四無色。四無量。八",
    "T32n1645_002:0235b09": "解脫。十遍處。八勝處。三等持等。",
    "T32n1645_002:0235b10": "無諍者。謂依第四靜慮心。願諸有情勿緣己",
    "T32n1645_002:0235b11": "身生諸煩惱。思惟等持。故名無諍。",
    "T32n1645_002:0235b12": "願智者。謂依第四靜慮心。以願為先。引如智",
    "T32n1645_002:0235b13": "起如願了知。故名願智。",
    "T32n1645_002:0235b14": "四無礙解者。一法無礙解。知諸法名故。二義",
    "T32n1645_002:0235b15": "無礙解。正知義故。三詞無礙解。正知言辭故。",
    "T32n1645_002:0235b16": "四辯才無礙解。正知正理故。名四無礙解。",
    "T32n1645_002:0235b17": "六通者。一神境通。遊行石壁等無礙故。天耳",
    "T32n1645_002:0235b18": "通。若近若遠諸異音聲。皆了知故。三天眼通。",
    "T32n1645_002:0235b19": "能隨所應取被障隔極細遠等諸方色故。四",
    "T32n1645_002:0235b20": "他心通。能知他心有無欲故。五宿住通。知自",
    "T32n1645_002:0235b21": "及他宿世事故。六漏盡通。知世出世一切道",
    "T32n1645_002:0235b22": "故。前五有漏依第四靜慮。第六無漏依第九",
    "T32n1645_002:0235b23": "故。",
    "T32n1645_002:0235b24": "四靜慮者。初靜慮具有五支。一尋。二伺。三喜。",
    "T32n1645_002:0235b25": "四樂。五等持。二諍慮中具有四支。一內等淨。",
    "T32n1645_002:0235b26": "二喜。三樂。四等持。三靜慮中具有五支。一行",
    "T32n1645_002:0235b27": "捨。二正念。三正惠。四受樂。五等持。四靜慮",
    "T32n1645_002:0235b28": "中具有四支。一行捨清淨。二念清淨。三非苦",
    "T32n1645_002:0235b29": "樂受。四等持。",
    "T32n1645_002:0235c01": "四無色者。修加行時。思無邊空及無邊識無",
    "T32n1645_002:0235c02": "所有故。以正定時除色依餘四蘊。第四名者",
    "T32n1645_002:0235c03": "由想昧劣。謂無明勝。得非想名。有昧劣想。名",
    "T32n1645_002:0235c04": "非非想。如是次第空無邊處。識無邊處。無所",
    "T32n1645_002:0235c05": "有處。非想非非想處。名四無色。若加滅盡定。",
    "T32n1645_002:0235c06": "亦名九次第定。",
    "T32n1645_002:0235c07": "四無量者。謂慈悲喜捨。四中初二無瞋為體。",
    "T32n1645_002:0235c08": "喜即喜受。捨即無貪。所緣境者。欲界有情所",
    "T32n1645_002:0235c09": "有瞋害。及有欣慰欲貪瞋等。如次對治。",
    "T32n1645_002:0235c10": "八解脫者。依初二靜慮。一內有色想觀諸外",
    "T32n1645_002:0235c11": "色解脫。不淨想轉作青淤想。以色觀色。二內",
    "T32n1645_002:0235c12": "無色想觀諸外色解脫。內無色觀。三依後靜",
    "T32n1645_002:0235c13": "慮淨解脫。身所證具足住。觀一切色作淨光",
    "T32n1645_002:0235c14": "鮮。如是三種。及四無色定為次四解脫。滅受",
    "T32n1645_002:0235c15": "想定為第八解脫。依有頂心。諸聖者等厭麁",
    "T32n1645_002:0235c16": "受想。以寂靜定滅心心所名滅盡定。",
    "T32n1645_002:0235c17": "十遍處者。謂周遍觀察地水火風青黃赤白。",
    "T32n1645_002:0235c18": "及空與識二無邊處。依第四靜慮。緣欲可見",
    "T32n1645_002:0235c19": "色。於地等處周遍觀察。無有間隙。十中前八",
    "T32n1645_002:0235c20": "無貪為體。後二如次空識無色。為其自性。",
    "T32n1645_002:0235c21": "八勝處者。一內有色想觀外色少。二內有色",
    "T32n1645_002:0235c22": "想觀外色多。三內無色想觀外色少。四內無",
    "T32n1645_002:0235c23": "色想觀外色多。內無色想觀外色。青黃赤白",
    "T32n1645_002:0235c24": "為四。足前成八八中初二如初解脫。次二如",
    "T32n1645_002:0235c25": "次解脫。後四如第三解脫。若爾八勝處與三",
    "T32n1645_002:0235c26": "解脫何殊。答前修解脫唯能棄背。此修勝處",
    "T32n1645_002:0235c27": "能制所緣。隨所樂欲而終不起。修解脫等。一",
    "T32n1645_002:0235c28": "為諸惑。已斷更遠。二為於定。得勝自在故。能",
    "T32n1645_002:0235c29": "引起無諍等德及勝神通。由此便能轉變諸",
    "T32n1645_002:0236a01": "事。起留捨等種種作因故。",
    "T32n1645_002:0236a02": "三三摩地者。謂空無相無願。空三摩地者。謂",
    "T32n1645_002:0236a03": "空非我二種行相。相應等持。無相三摩地者。",
    "T32n1645_002:0236a04": "謂緣滅諦四種行相。相應等持。涅槃無相離",
    "T32n1645_002:0236a05": "十相故。名曰無相。能緣彼定。得無相名。無願",
    "T32n1645_002:0236a06": "三摩地者。謂緣餘諦十種行相。相應等持。非",
    "T32n1645_002:0236a07": "常苦因可厭患故。道如船筏。必應捨故。能緣",
    "T32n1645_002:0236a08": "彼定得無願名。皆為超過。現所對故。此等功",
    "T32n1645_002:0236a09": "德。俱解脫。阿羅漢辟支佛如來共故。名共功",
    "T32n1645_002:0236a10": "德。慧解脫者。無三等持及四無量故。",
    "T32n1645_002:0236a11": "如來不共功德者。有十八種。謂十力四無所",
    "T32n1645_002:0236a12": "畏。三念住。及一大悲。",
    "T32n1645_002:0236a13": "十力者。一處非處智力。二諸業異熟智力。三",
    "T32n1645_002:0236a14": "靜慮解脫等持等至智力。四根上下智力。五",
    "T32n1645_002:0236a15": "種種勝解智力。六種種界智力。七遍趣行智",
    "T32n1645_002:0236a16": "力。八宿住隨念智力。九生死智力。十漏盡智",
    "T32n1645_002:0236a17": "力。",
    "T32n1645_002:0236a18": "四無所畏者。一正等覺無畏。二漏盡無畏。三",
    "T32n1645_002:0236a19": "說障無畏。四說道無畏。由有智力於他不懼。",
    "T32n1645_002:0236a20": "故名無畏。",
    "T32n1645_002:0236a21": "言三念住者謂如來說法。諸弟子等。一向恭",
    "T32n1645_002:0236a22": "敬能正受行。如來緣之不生歡喜。捨而安住",
    "T32n1645_002:0236a23": "正念正知。是謂如來第一念住。諸弟子眾惟",
    "T32n1645_002:0236a24": "不恭敬不正受行。如來緣之不生憂慼。捨而",
    "T32n1645_002:0236a25": "安住正念正知。是謂如來第二念住。諸弟子",
    "T32n1645_002:0236a26": "眾。一類恭敬能正受行。一類不敬不正受行。",
    "T32n1645_002:0236a27": "如來緣之不生歡慼。捨而安住正念正知。是",
    "T32n1645_002:0236a28": "謂如來第三念住。此三皆用念慧為體。故名",
    "T32n1645_002:0236a29": "念住。",
    "T32n1645_002:0236b01": "大悲者。於諸世間晝夜六時。觀察世間孰苦",
    "T32n1645_002:0236b02": "孰樂。孰應調伏。隨應利樂。故名大悲。大乘所",
    "T32n1645_002:0236b03": "說。如來十八不共法。三不護等。彼聲聞乘未",
    "T32n1645_002:0236b04": "曾聞故。",
    "T32n1645_002:0236b05": "無為法品第五",
    "T32n1645_002:0236b06": "復次無為法者。有其三種。一虛空。二擇滅。",
    "T32n1645_002:0236b07": "三非擇滅。謂虛空無為者。虛空但有無還為",
    "T32n1645_002:0236b08": "性。由無障礙遍一切處。名虛空無為色於中",
    "T32n1645_002:0236b09": "行。其餘所有門窓竅隙。所有明暗等空及阿",
    "T32n1645_002:0236b10": "伽色等。皆非無為。二擇滅無為者。謂無漏智",
    "T32n1645_002:0236b11": "斷諸障染。見修二道所顯真理。名擇滅無為。",
    "T32n1645_002:0236b12": "三非擇滅無為者。謂能永礙未來法生。得滅",
    "T32n1645_002:0236b13": "異前名非擇滅得不因擇但由闕緣。名非擇",
    "T32n1645_002:0236b14": "滅。此三無為。一切有部許有實物。經部師說",
    "T32n1645_002:0236b15": "無有造作。問真如豈非無為耶。答彼即無我。",
    "T32n1645_002:0236b16": "以聲聞乘不說法無我故。人無我者。即無常",
    "T32n1645_002:0236b17": "等十六行相。三諦行相。即是有為。滅諦行相",
    "T32n1645_002:0236b18": "惟擇滅法。非餘法故。如是器精。道果無為。所",
    "T32n1645_002:0236b19": "知五者。總攝一切所知法故。情器之法即是",
    "T32n1645_002:0236b20": "苦諦。成彼之因。即是集諦。道果二法。即是道",
    "T32n1645_002:0236b21": "諦。擇滅無為。即是滅諦。虛空非擇二種無為。",
    "T32n1645_002:0236b22": "三種非四諦攝。苦集二諦有漏法故。道滅二",
    "T32n1645_002:0236b23": "諦無漏法故。如是所說。世出世間。有為無為。",
    "T32n1645_002:0236b24": "所知法已。",
    "T32n1645_002:0236b25": "　種相富具足　　叡智皇太子",
    "T32n1645_002:0236b26": "　數數求請故　　慧幢吉祥賢",
    "T32n1645_002:0236b27": "　念住日藏論　　起世對法等",
    "T32n1645_002:0236b28": "　依彼造此論　　有情所知論",
    "T32n1645_002:0236b29": "　機宜有無邊　　纂略列為五",
    "T32n1645_002:0236c01": "　謂器情道果　　并無為法等",
    "T32n1645_002:0236c02": "　故今明開示　　冏冏曉解者",
    "T32n1645_002:0236c03": "　惟茲彰所知　　解已復示他",
    "T32n1645_002:0236c04": "　此論文句等　　乖義懈怠過",
    "T32n1645_002:0236c05": "　智者并啟請　　惟願垂忍納",
    "T32n1645_002:0236c06": "　所生諸善根　　周遍虛空界",
    "T32n1645_002:0236c07": "　我共諸眾生　　願證無上果",
    "T32n1645_002:0236c08": "彰所知論者。為菩薩真金皇太子求請故。法",
    "T32n1645_002:0236c09": "王上師薩思迦大班彌達足塵頂授比丘癹思",
    "T32n1645_002:0236c10": "巴慧幢吉祥賢。時壬寅仲秋下旬有三鬼宿",
    "T32n1645_002:0236c11": "直日。於大吉祥薩思迦法席集竟。持經律論",
    "T32n1645_002:0236c12": "妙音并智。師子筆授。",
    "T32n1645_002:0236c13": "彰所知論卷下"
}