{
    "T28n1546_049:0367b01": "4阿毘曇毘婆沙論卷第四十九",
    "T28n1546_049:0367b03": "迦旃延子造　五百羅漢釋",
    "T28n1546_049:0367b04": "北涼天竺沙門浮陀跋摩",
    "T28n1546_049:0367b05": "共道泰等譯",
    "T28n1546_049:0367b06": "智犍度八道品下",
    "T28n1546_049:0367b07": "念覺支與喜覺支相應，喜覺支俱聚中念",
    "T28n1546_049:0367b08": "覺支體與喜覺支相應，不與念覺支相應。所",
    "T28n1546_049:0367b09": "以者何？以三事故，自體不與自體相應，如先",
    "T28n1546_049:0367b10": "說。與念覺支亦與喜覺支相應者，除念覺支",
    "T28n1546_049:0367b11": "相應者。所以者何？以其多故除之。及念覺",
    "T28n1546_049:0367b12": "支喜覺支俱聚中念覺支喜覺支自體，諸餘",
    "T28n1546_049:0367b13": "心數盡與二相應。彼是何耶？謂八大地、十善",
    "T28n1546_049:0367b14": "大地，有覺觀地則有覺觀，及心不與念覺支",
    "T28n1546_049:0367b15": "喜覺支相應者。不與喜覺支相應念覺支，彼",
    "T28n1546_049:0367b16": "是何耶？謂未至、中間、第三第四禪、三無色中",
    "T28n1546_049:0367b17": "念覺支體不與念覺支相應。所以者何？以三",
    "T28n1546_049:0367b18": "事故，自體不與自體相應，如先說。亦不與喜",
    "T28n1546_049:0367b19": "覺支相應。所以者何？彼諸地中無喜故。諸餘",
    "T28n1546_049:0367b20": "心心數法者，此中盡說一切無漏心，更無餘。",
    "T28n1546_049:0367b21": "有餘有漏心心數法、色、無為、心不相應行，作",
    "T28n1546_049:0367b22": "第四句。如念覺支喜覺支，念覺支正見、正覺",
    "T28n1546_049:0367b23": "亦如是。諸法與念覺支相應，亦與正念相應",
    "T28n1546_049:0367b24": "耶？答曰：如是。設與正念相應，亦與念覺支相",
    "T28n1546_049:0367b25": "應耶？答曰：如是。如念覺支，擇法、精進、猗、定、捨",
    "T28n1546_049:0367b26": "覺支，正方便、正念、正定，說亦如是。諸法擇法",
    "T28n1546_049:0367b27": "覺支相應，亦與正見相應耶？答曰：若法與正",
    "T28n1546_049:0367b28": "見相應，亦與擇法覺支相應。頗法與擇法覺",
    "T28n1546_049:0367b29": "支相應非正見耶？答曰：有，正見所不攝擇",
    "T28n1546_049:0367c01": "法覺支相應法。彼是何耶？謂盡智、無生智相",
    "T28n1546_049:0367c02": "應法。諸法精進覺支相應，亦與正方便相應",
    "T28n1546_049:0367c03": "耶？答曰：如是。若與正方便相應，亦與精進覺",
    "T28n1546_049:0367c04": "支相應耶？",
    "T28n1546_049:0367c05": "答曰：如是。諸法與定覺支相應，亦與正定相",
    "T28n1546_049:0367c06": "應耶？答曰：如是。若與正定相應，亦與定覺支",
    "T28n1546_049:0367c07": "相應耶？答曰：如是。諸法與喜覺支相應，亦與",
    "T28n1546_049:0367c08": "猗覺支相應耶？答曰：或與喜覺支相應不與",
    "T28n1546_049:0367c09": "猗覺支相應，乃至應作四句。喜在一切無漏",
    "T28n1546_049:0367c10": "心中不在一切地中，猗在一切無漏心中亦",
    "T28n1546_049:0367c11": "在一切地中。與喜覺支相應非猗覺支相應",
    "T28n1546_049:0367c12": "者，猗覺支與喜覺支相應，喜覺支俱聚中猗",
    "T28n1546_049:0367c13": "覺支體與喜覺支相應，不與猗覺支相應。所",
    "T28n1546_049:0367c14": "以者何？以三事故，自體不應自體，如先說。與",
    "T28n1546_049:0367c15": "猗覺支相應非喜覺支相應者，是喜覺支猗",
    "T28n1546_049:0367c16": "覺支俱聚中，喜覺支體與猗覺支相應。所以",
    "T28n1546_049:0367c17": "者何？以三事故，自體不應自體，如先說。餘喜",
    "T28n1546_049:0367c18": "覺支不相應猗覺支相應法，彼是何耶？謂未",
    "T28n1546_049:0367c19": "至禪、禪中間、第三第四禪、三無色中猗覺支相",
    "T28n1546_049:0367c20": "應法，與猗覺支相應非喜覺支。所以者何？彼",
    "T28n1546_049:0367c21": "地中無喜故。與喜覺支相應亦與猗覺支相",
    "T28n1546_049:0367c22": "應者，除猗覺支及與猗覺支相應者。所以者",
    "T28n1546_049:0367c23": "何？以多故除之。與喜覺支猗覺支俱聚中者，",
    "T28n1546_049:0367c24": "除自體，諸餘心心數法俱與二相應。彼是何",
    "T28n1546_049:0367c25": "耶？謂九大地、九善大地，在有覺有觀地則有",
    "T28n1546_049:0367c26": "覺觀，及心非喜覺支亦非猗覺支相應者。喜",
    "T28n1546_049:0367c27": "覺支不相應猗覺支，彼是何耶？謂未至禪、禪",
    "T28n1546_049:0367c28": "中間、第三第四禪、三無色中猗覺支體不與",
    "T28n1546_049:0367c29": "喜覺支相應。所以者何？彼地中無喜故。亦",
    "T28n1546_049:0368a01": "不與猗覺支相應。所以者何？以三事故，自體",
    "T28n1546_049:0368a02": "不應自體，如先說。諸餘心心數法者，此中",
    "T28n1546_049:0368a03": "盡說一切無漏心，更無餘。有餘有漏心心數",
    "T28n1546_049:0368a04": "法，亦色、無為、心不相應行，如是等諸法不與",
    "T28n1546_049:0368a05": "喜覺支相應，亦不與猗覺支相應。如喜覺支",
    "T28n1546_049:0368a06": "猗覺支，喜覺支、捨覺支、正方便、正念、正定，說",
    "T28n1546_049:0368a07": "亦如是。諸法與喜覺支相應，亦與正見相應",
    "T28n1546_049:0368a08": "耶？喜在一切無漏心中，不在一切地；正見在",
    "T28n1546_049:0368a09": "一切地，不在一切無漏心中，是故得作大四句。",
    "T28n1546_049:0368a10": "與喜覺支相應非正見者，正見與喜覺支相",
    "T28n1546_049:0368a11": "應，喜覺支俱聚中正見體與喜覺支相應，不",
    "T28n1546_049:0368a12": "與正見相應。所以者何？以三事故，自體不應",
    "T28n1546_049:0368a13": "自體，如先說。餘正見不相應喜覺支相應",
    "T28n1546_049:0368a14": "法，彼是何耶？初禪第二禪中盡智無生智俱",
    "T28n1546_049:0368a15": "聚中喜覺支相應法，不與正見相應。所以者",
    "T28n1546_049:0368a16": "何？是他聚故。與正見相應非喜覺支者，喜覺",
    "T28n1546_049:0368a17": "支與正見相應，正見俱聚中喜覺支體與正",
    "T28n1546_049:0368a18": "見相應，不與喜覺支相應。所以者何？以三事",
    "T28n1546_049:0368a19": "故，自體不應自體，如先說。餘喜覺支不相",
    "T28n1546_049:0368a20": "應正見相應法，彼是何耶？謂未至禪、禪中間、",
    "T28n1546_049:0368a21": "第三第四禪、三無色中正見相應法，不與喜",
    "T28n1546_049:0368a22": "覺支相應，彼地中無喜故。與喜覺支亦與正",
    "T28n1546_049:0368a23": "見相應者，除正見；與喜覺支相應，除喜覺",
    "T28n1546_049:0368a24": "支，與正見相應諸餘心心數法，彼是何耶？謂",
    "T28n1546_049:0368a25": "八大地、十善大地，在有覺有觀地則有覺",
    "T28n1546_049:0368a26": "觀，及心不與喜覺支亦不與正見相應者。",
    "T28n1546_049:0368a27": "正見不與喜覺支相應，彼是何耶？未至禪、禪",
    "T28n1546_049:0368a28": "中間、第三第四禪、三無色中正見體不與喜",
    "T28n1546_049:0368a29": "覺支相應。所以者何？彼地中無喜故。不與",
    "T28n1546_049:0368b01": "正見相應。所以者何？以三事故，自體不應自",
    "T28n1546_049:0368b02": "體，如先說。喜覺支不與正見相應，彼是何",
    "T28n1546_049:0368b03": "耶？初禪第二禪盡智無生智俱中喜覺支體，",
    "T28n1546_049:0368b04": "不與正見相應。所以者何？是他聚集故。不與",
    "T28n1546_049:0368b05": "喜覺支相應。所以者何？以三事故，自體不應",
    "T28n1546_049:0368b06": "自體，如先說。餘心心數法，彼是何耶？未至禪、",
    "T28n1546_049:0368b07": "禪中間、第三第四禪、三無色中盡智無生智",
    "T28n1546_049:0368b08": "俱聚有漏心心數法、色、無為、心不相應行。如",
    "T28n1546_049:0368b09": "喜覺支正見，喜覺支正覺、正覺於正見，說亦",
    "T28n1546_049:0368b10": "如是。",
    "T28n1546_049:0368b11": "云何世俗正見？云何世俗正智？問何故作此",
    "T28n1546_049:0368b12": "論？答曰：前論是此論所為根本。前論作如是",
    "T28n1546_049:0368b13": "說：云何為見？云何為智？云何為慧？而不作是",
    "T28n1546_049:0368b14": "論：云何世俗正見？云何世俗正智？以前論",
    "T28n1546_049:0368b15": "是此論所為根本，今欲廣分別故而作此論。",
    "T28n1546_049:0368b16": "復有說，所以作論者，或有說意識相應善慧",
    "T28n1546_049:0368b17": "不盡是見性。如譬喻者說：彼是何耶？謂次五",
    "T28n1546_049:0368b18": "識生者，能起身口業者死時心。問曰：彼何",
    "T28n1546_049:0368b19": "故說次五識生者非見性耶？如五識不能分",
    "T28n1546_049:0368b20": "別，彼次生意識亦不能分別。何故能起身口",
    "T28n1546_049:0368b21": "業者非見性耶？答曰：見行內，彼行於外。何",
    "T28n1546_049:0368b22": "故死時心非見耶？答曰：見有勢力，彼慧微",
    "T28n1546_049:0368b23": "劣。問曰：彼作是說，云何通佛經如是說：人",
    "T28n1546_049:0368b24": "欲死時，善心心數法與正見俱。答曰：彼作是",
    "T28n1546_049:0368b25": "說：佛說死時前相續心，非死時心。為止如是",
    "T28n1546_049:0368b26": "說者意，亦明一切意識相應有漏善慧盡是見",
    "T28n1546_049:0368b27": "性故，而作此論。",
    "T28n1546_049:0368b28": "云何世俗正見？答曰：意識相應有漏善慧。彼",
    "T28n1546_049:0368b29": "是何耶？謂不淨覺相應者，安那般那念、念處",
    "T28n1546_049:0368c01": "與煗、頂、忍、世第一法相應者，與禪、無量解脫、",
    "T28n1546_049:0368c02": "勝處、一切處相應者。世俗正見多於四大海",
    "T28n1546_049:0368c03": "水，此中略說麁者。云何世俗正智？答曰：意",
    "T28n1546_049:0368c04": "識相應有漏善慧。彼是何耶？答曰：不淨覺相",
    "T28n1546_049:0368c05": "應，乃至世俗正智多於四大海水。及五識相",
    "T28n1546_049:0368c06": "應善慧。彼是何耶？善眼識相應，乃至善身",
    "T28n1546_049:0368c07": "識相應者。善眼識相應慧，何者是耶？答曰：如",
    "T28n1546_049:0368c08": "見父母、佛辟支佛聲聞及諸尊重處，生善眼",
    "T28n1546_049:0368c09": "識善耳識相應慧。何者是耶？答曰：如聞佛語",
    "T28n1546_049:0368c10": "及父母諸尊重處語，生善耳識。餘善三識，非",
    "T28n1546_049:0368c11": "常人能起，唯除觀摶食修行者能起三善識。",
    "T28n1546_049:0368c12": "已說體性，今當說同異相。若是世俗正見，亦",
    "T28n1546_049:0368c13": "是世俗正智耶？答曰：若是世俗正見，亦是世",
    "T28n1546_049:0368c14": "俗正智。頗是世俗正智非世俗正見耶？答曰：",
    "T28n1546_049:0368c15": "有，五識相應善慧是也。世俗正見攝世俗正",
    "T28n1546_049:0368c16": "智、世俗正智攝世俗正見耶？答曰：世俗正智",
    "T28n1546_049:0368c17": "攝世俗正見，非世俗正見攝世俗正智。不攝",
    "T28n1546_049:0368c18": "何等？謂五識相應善慧。",
    "T28n1546_049:0368c19": "若成就世俗正見，亦成就世俗正智耶？答曰：",
    "T28n1546_049:0368c20": "如是。若成就世俗正智，亦成就世俗正見耶？",
    "T28n1546_049:0368c21": "答曰：如是。誰成就世俗正見、世俗正智耶？答",
    "T28n1546_049:0368c22": "曰：不斷善根者。總而言之，是不斷善根者，然",
    "T28n1546_049:0368c23": "有多少。或有但成就欲界善見智者、但成就",
    "T28n1546_049:0368c24": "色界者、或有但成就無色界者、或有成就欲",
    "T28n1546_049:0368c25": "色界者、或成就色無色界者、或有成就欲色",
    "T28n1546_049:0368c26": "無色界見智者。以是事故，總而言之是不斷",
    "T28n1546_049:0368c27": "善根者，然有多少。",
    "T28n1546_049:0368c28": "若斷世俗正見，亦斷世俗正智耶？答曰：如是。",
    "T28n1546_049:0368c29": "若斷世俗正智，亦斷世俗正見耶？答曰：如",
    "T28n1546_049:0369a01": "是。誰斷世俗正見正智耶？答曰：阿羅漢。總",
    "T28n1546_049:0369a02": "而言之是阿羅漢，餘人則有多少。若離無所",
    "T28n1546_049:0369a03": "有處欲，斷八地正見正智，乃至離欲界欲，未",
    "T28n1546_049:0369a04": "離初禪欲，斷一地正見正智。是故總而言之",
    "T28n1546_049:0369a05": "是阿羅漢，餘人則有多少。",
    "T28n1546_049:0369a06": "問曰：何故名世俗耶？為以毀壞故言世俗耶、",
    "T28n1546_049:0369a07": "為以是貪立足處言世俗耶？若以毀壞言世",
    "T28n1546_049:0369a08": "俗者，無漏道亦毀壞，應是世俗。若以是貪立",
    "T28n1546_049:0369a09": "足處言世俗者，亦恚癡立足處。答曰：應作是",
    "T28n1546_049:0369a10": "說：以毀壞言世俗。問曰：若然者，無漏道亦毀",
    "T28n1546_049:0369a11": "壞，應是世俗。答曰：若毀壞增長於有。無漏道",
    "T28n1546_049:0369a12": "雖毀壞，不增長於有，令有損減。復次毀壞能",
    "T28n1546_049:0369a13": "令有相續生老病死相續。無漏道雖毀壞，能",
    "T28n1546_049:0369a14": "斷有不令生老病死相續。復次若毀壞是苦",
    "T28n1546_049:0369a15": "集道迹、生老病死道迹。無漏道雖毀壞，是滅",
    "T28n1546_049:0369a16": "苦集道迹、滅生老病死道迹。復次若毀壞是",
    "T28n1546_049:0369a17": "身見愛使所緣處、是貪恚癡立足處，雜垢雜",
    "T28n1546_049:0369a18": "毒雜過雜滓堅在苦集性中者是世俗；聖道",
    "T28n1546_049:0369a19": "與此相違，不名世俗。復次有說者，是貪立足",
    "T28n1546_049:0369a20": "處言世俗。問曰：若然者，亦是恚癡立足處。答",
    "T28n1546_049:0369a21": "曰：若說是貪立足處，亦是恚癡立足處。問曰：",
    "T28n1546_049:0369a22": "若世俗，是毀壞耶？答曰：或是世俗非毀壞，乃",
    "T28n1546_049:0369a23": "至廣作四句。是世俗非毀壞者，過去未來二",
    "T28n1546_049:0369a24": "漏。是毀壞非世俗者，現在道諦。是毀壞亦是",
    "T28n1546_049:0369a25": "世俗者，現在二漏。非毀壞亦非世俗者，過",
    "T28n1546_049:0369a26": "去未來道諦、一切無為法。經說：長老式蜜提",
    "T28n1546_049:0369a27": "往詣佛所，而白佛言：世尊！所言世俗者是何",
    "T28n1546_049:0369a28": "耶？佛告式蜜提：以毀壞故言世俗。復問：何等",
    "T28n1546_049:0369a29": "是毀壞？佛告式蜜提：眼入是毀壞，乃至意",
    "T28n1546_049:0369b01": "入是毀壞。問曰：世尊何故說入是世俗耶？答",
    "T28n1546_049:0369b02": "曰：為受化者故。受化者應聞入是世俗乃得",
    "T28n1546_049:0369b03": "悟解故，佛說入是世俗。問曰：毀壞有何差別",
    "T28n1546_049:0369b04": "耶？答曰：毀者是剎那頃無常，壞是身壞時無",
    "T28n1546_049:0369b05": "常。復次毀是細無常，壞是麁無常。復次毀是",
    "T28n1546_049:0369b06": "內法無常，壞是外法無常。復次毀是眾生數",
    "T28n1546_049:0369b07": "法，壞是非眾生數法。",
    "T28n1546_049:0369b08": "云何無漏見？云何無漏智？問曰：何故作此",
    "T28n1546_049:0369b09": "論？答曰：前論是此論所為根本。前論作如是",
    "T28n1546_049:0369b10": "說：云何為見？云何為智？云何為慧？而不作是",
    "T28n1546_049:0369b11": "說：云何無漏見？云何無漏智？以前論是此",
    "T28n1546_049:0369b12": "論根本，今欲廣分別故而作此論。復次欲",
    "T28n1546_049:0369b13": "說近對治法故，先說云何世俗正見？云何世",
    "T28n1546_049:0369b14": "俗正智？何法是其近對治？謂無漏見、智，故作",
    "T28n1546_049:0369b15": "此論。云何無漏見？答曰：盡智、無生智所不攝",
    "T28n1546_049:0369b16": "餘無漏慧。彼是何耶？見道中八忍、學八智、無",
    "T28n1546_049:0369b17": "學正見。云何無漏智？答曰：除見道中諸忍，",
    "T28n1546_049:0369b18": "餘無漏慧。彼是何耶？學無學八智是也。",
    "T28n1546_049:0369b19": "已說體性，今當說同異相。諸無漏見是無漏",
    "T28n1546_049:0369b20": "智耶？答曰：或是無漏見非無漏智，乃至廣作",
    "T28n1546_049:0369b21": "四句。是無漏見非無漏智者，見道中諸忍是",
    "T28n1546_049:0369b22": "也。所以者何？彼有見相、無有智相。是無漏",
    "T28n1546_049:0369b23": "智非無漏見者，盡智無生智是也。所以者何？",
    "T28n1546_049:0369b24": "彼是智相、無有見相。是無漏見亦是無漏智",
    "T28n1546_049:0369b25": "者，除見道中諸忍、盡智、無生智，餘無漏慧是",
    "T28n1546_049:0369b26": "也。彼是何耶？學八智、無學正見是也。所以者",
    "T28n1546_049:0369b27": "何？彼是見相亦是智相。非無漏見非無漏智",
    "T28n1546_049:0369b28": "者，除上爾所事。若法已立名已稱已說者除",
    "T28n1546_049:0369b29": "之，餘未立名未稱未說者作第四句。彼是",
    "T28n1546_049:0369c01": "何耶？行陰作此四句，一切無漏慧作三句，有",
    "T28n1546_049:0369c02": "見相智相者，餘有相應不相應行陰、四陰及",
    "T28n1546_049:0369c03": "無為法作第四句，是名除上爾所事。攝亦",
    "T28n1546_049:0369c04": "如是。若成就無漏見亦成就無漏智耶？答曰：",
    "T28n1546_049:0369c05": "若成就無漏智亦成就無漏見。頗成就無漏",
    "T28n1546_049:0369c06": "見，非無漏智耶？答曰：有，住苦法忍時。",
    "T28n1546_049:0369c07": "問：定理攝成就不說斷。問曰：何故不說斷耶？",
    "T28n1546_049:0369c08": "答曰：若說於文不煩。彼尊者迦旃延子乃至",
    "T28n1546_049:0369c09": "不捨一剎那而作文分別，若所說於文煩者，",
    "T28n1546_049:0369c10": "如四大海水文義盡略說之。復次以垢故斷，",
    "T28n1546_049:0369c11": "無漏法無垢故不斷。問曰：若無漏法不斷者，",
    "T28n1546_049:0369c12": "佛經云何通？如說：比丘！汝若解筏喻法者，",
    "T28n1546_049:0369c13": "法尚應斷，何況非法。答曰：斷二種，一除愛",
    "T28n1546_049:0369c14": "斷、二捨斷，此中說捨斷。無漏法雖無除愛",
    "T28n1546_049:0369c15": "斷而有捨斷，以捨斷故而作是說：諸比丘",
    "T28n1546_049:0369c16": "捨聖道盡漏，以念恩故復數數起聖道現在",
    "T28n1546_049:0369c17": "前，而受種種身苦，謂頭痛等苦。是故佛作是",
    "T28n1546_049:0369c18": "說：比丘當知，聖道所應作者皆已作之，應捨",
    "T28n1546_049:0369c19": "此道入於涅槃。如人依筏渡河，以念恩故",
    "T28n1546_049:0369c20": "猶頂戴肩負。他人語言：汝男子！筏所應作皆",
    "T28n1546_049:0369c21": "已作之，汝今應捨隨意而去。彼亦如是。",
    "T28n1546_049:0369c22": "云何是法？云何非法耶？答曰：內道言說是",
    "T28n1546_049:0369c23": "法，外道言說是非法。內道法隨順空、隨順無",
    "T28n1546_049:0369c24": "我、隨順涅槃，法尚應捨，何況外道言說令有",
    "T28n1546_049:0369c25": "相續令生老病死相續者耶？復次善受持名",
    "T28n1546_049:0369c26": "句味身者是法，不善受持者是非法。善受持",
    "T28n1546_049:0369c27": "名句味身者尚捨，何況不善受持名句味身",
    "T28n1546_049:0369c28": "者。尊者瞿沙說曰：善受持《阿含經》者名法，不",
    "T28n1546_049:0369c29": "善受持者名非法，以增長生死故應捨，何況",
    "T28n1546_049:0370a01": "非法。尊者波奢說曰：正觀是法，不正觀是",
    "T28n1546_049:0370a02": "非法。正觀法尚應捨，何況不正觀法耶。復次",
    "T28n1546_049:0370a03": "慚愧是法，無慚愧是非法。三善根是法，三",
    "T28n1546_049:0370a04": "不善根是非法。四念處是法，四顛倒是非法。",
    "T28n1546_049:0370a05": "五根是法，五蓋是非法。六念是法，六愛身是",
    "T28n1546_049:0370a06": "非法。七覺支是法，七使是非法。八道支是法，",
    "T28n1546_049:0370a07": "八邪支是非法。九次第定是法，九結是非法。",
    "T28n1546_049:0370a08": "十善業道是法，十不善業道是非法。如是等",
    "T28n1546_049:0370a09": "法尚應斷，何況非法。",
    "T28n1546_049:0370a10": "2 他心智品1阿毘曇毘婆沙論智犍度他心智品第二",
    "T28n1546_049:0370a11": "云何他人心智？云何念前世智？如是章及解",
    "T28n1546_049:0370a12": "章義，此中應廣說優波提舍。問曰彼尊者",
    "T28n1546_049:0370a13": "迦旃延子，何故依二智而作論？答曰：彼尊者",
    "T28n1546_049:0370a14": "有如是欲、如是意，隨其欲意而作論，亦不違",
    "T28n1546_049:0370a15": "法相。彼意欲因二智而作論，即論二智，謂他",
    "T28n1546_049:0370a16": "心智、念前世智，意欲論二智故。餘處亦因二",
    "T28n1546_049:0370a17": "智而作論，如根揵度中論法智、比智。餘處亦",
    "T28n1546_049:0370a18": "因二智而作論，如定揵度論盡智、無生智。餘",
    "T28n1546_049:0370a19": "處意欲論四智，即因四智而作論，如根犍度",
    "T28n1546_049:0370a20": "論苦集滅道智，如說：若苦智是苦無漏智耶？",
    "T28n1546_049:0370a21": "乃至若道智是道無漏智耶？餘處意欲論八",
    "T28n1546_049:0370a22": "智，即因八智而作論，如使犍度、定犍度、智",
    "T28n1546_049:0370a23": "犍度所說。餘處意欲論十智，即因十智而",
    "T28n1546_049:0370a24": "作論，如說：眼根以幾智知？猶如善巧陶師，先",
    "T28n1546_049:0370a25": "調柔泥團安置輪上，隨其欲意作種種器。彼",
    "T28n1546_049:0370a26": "尊者亦爾，以聞思慧觀察法相，斷緣中愚故，",
    "T28n1546_049:0370a27": "隨其欲意造論，亦不違法相。復次此二智，以",
    "T28n1546_049:0370a28": "離欲得方便得體是修慧，亦是通體是四支",
    "T28n1546_049:0370a29": "五支禪果故。復次此二智，體是智性見性。復",
    "T28n1546_049:0370b01": "次以此二智各緣一世，他心智緣現在世，念",
    "T28n1546_049:0370b02": "前世智緣過去世。若作是說，念前世智是有",
    "T28n1546_049:0370b03": "漏無漏者，應作是說：以此二智是有漏無漏",
    "T28n1546_049:0370b04": "故。",
    "T28n1546_049:0370b05": "云何他心智？答曰：若智是修、是修果、從修生、",
    "T28n1546_049:0370b06": "得不失。是修者，體是修。是修果者，是四支",
    "T28n1546_049:0370b07": "五支禪果。從修生者，修習故。得不失者，得不",
    "T28n1546_049:0370b08": "捨。問曰：何故不說已得當得者，但說今得耶？",
    "T28n1546_049:0370b09": "答曰：應說而不說者，當知此說有餘。復次若",
    "T28n1546_049:0370b10": "得此智，名得道者、名知他心者，是中說之；",
    "T28n1546_049:0370b11": "非已得當得者，以失故。以此智知他心所覺、",
    "T28n1546_049:0370b12": "所觀、所行，所覺者是欲界初禪，所觀者是中",
    "T28n1546_049:0370b13": "間禪。所行者是上三禪。復有說者，所覺是",
    "T28n1546_049:0370b14": "欲界初禪，所觀者從欲界乃至中間禪，所行",
    "T28n1546_049:0370b15": "者從欲界乃至第四禪。問曰：他人心覺觀緣",
    "T28n1546_049:0370b16": "色時，他心智亦知他心所緣色耶？答曰：外國",
    "T28n1546_049:0370b17": "法師經文作如是說：若智知欲色界現前他",
    "T28n1546_049:0370b18": "人心心數法及無漏心，是名他心智。問曰：罽",
    "T28n1546_049:0370b19": "賓沙門何故不作如是說耶？答曰：亦應作如",
    "T28n1546_049:0370b20": "是說，而不說者有何意耶？答曰：言所覺所",
    "T28n1546_049:0370b21": "觀所行者說其體，不說所緣處心心數法，如",
    "T28n1546_049:0370b22": "實知之。心者是心數，法者是數法，如實知之",
    "T28n1546_049:0370b23": "者是說知境界。應說一知他心智，謂知他心",
    "T28n1546_049:0370b24": "智通。應說二，謂知有漏無漏及縛解繫不繫。",
    "T28n1546_049:0370b25": "應說三，謂上中下。應說四，謂四禪果。應說",
    "T28n1546_049:0370b26": "六，謂有漏上中下、無漏上中下。應說八，謂四",
    "T28n1546_049:0370b27": "禪有漏無漏。應說九，謂下下乃至上上。應",
    "T28n1546_049:0370b28": "說十二，謂四禪中各有三種，謂上中下。應說",
    "T28n1546_049:0370b29": "十八，謂有漏有九、無漏有九。應說二十四，",
    "T28n1546_049:0370c01": "初禪有漏有三、無漏有三，乃至第四禪亦爾。",
    "T28n1546_049:0370c02": "應說三十六，謂初禪有九種，乃至第四禪有",
    "T28n1546_049:0370c03": "九種。應說七十二，初禪有漏有九種、無漏有",
    "T28n1546_049:0370c04": "九種，乃至第四禪亦爾。若以在身、若在剎那，",
    "T28n1546_049:0370c05": "則有無量無邊他心智。此中總說一種他心",
    "T28n1546_049:0370c06": "智而作論。",
    "T28n1546_049:0370c07": "問曰：他心智體是何耶？答曰：體是慧。已說",
    "T28n1546_049:0370c08": "體性所以，今當說何故名知他心智？答曰：",
    "T28n1546_049:0370c09": "知他心故名知他心智。問曰：亦知數法，何",
    "T28n1546_049:0370c10": "故但名知他心耶？答曰：以期心故。行者期",
    "T28n1546_049:0370c11": "心勤修方便欲知他心，不期數法，亦知數",
    "T28n1546_049:0370c12": "法，故名知他心智。如人求見於王，不求見眷",
    "T28n1546_049:0370c13": "屬，若見王時亦見眷屬。彼亦如是。復次諸法",
    "T28n1546_049:0370c14": "立名各有所以，或以自體、或以對治、或以方",
    "T28n1546_049:0370c15": "便、或以相應、或以所依、或以所行、或以所",
    "T28n1546_049:0370c16": "緣、或以行以緣。以自體者，如五陰四諦等智",
    "T28n1546_049:0370c17": "是也。餘解廣說如上。",
    "T28n1546_049:0370c18": "界者，有漏是色界繫、無漏是不繫。問曰：何故",
    "T28n1546_049:0370c19": "無色界無他心智耶？答曰：非其田故，乃至",
    "T28n1546_049:0370c20": "廣說。復次他心智因色故生，無色界無色。地",
    "T28n1546_049:0370c21": "者，是四根本禪地，不在諸邊無色地。問曰：諸",
    "T28n1546_049:0370c22": "邊中何故無知他心智耶？答曰：此是通，若有",
    "T28n1546_049:0370c23": "三昧能生通果則有此智，諸邊中無此定故。",
    "T28n1546_049:0370c24": "問曰：中間禪心以何知他心智知耶？答曰：或",
    "T28n1546_049:0370c25": "有說者，以初禪地者知。復有說者，以二禪地",
    "T28n1546_049:0370c26": "者知。評曰：應作是說：以初禪地者知。所以",
    "T28n1546_049:0370c27": "者何？是一地法故。所依者，依欲色界身行",
    "T28n1546_049:0370c28": "者，無漏者行道等四行，有漏者不行。行緣者，",
    "T28n1546_049:0370c29": "初禪地者緣欲界初禪，二禪地者緣欲界",
    "T28n1546_049:0371a01": "乃至第二禪，第三禪地者緣欲界乃至第三",
    "T28n1546_049:0371a02": "禪，第四禪地者緣欲界乃至第四禪。他心智",
    "T28n1546_049:0371a03": "不知無色界。問曰：何故他心智不知無色界？",
    "T28n1546_049:0371a04": "答曰：他心智不知上地法。初禪他心智不知",
    "T28n1546_049:0371a05": "第二禪心，乃至第三禪他心智不知第四禪",
    "T28n1546_049:0371a06": "心。問曰：生欲色界起無色定現在前，他心智",
    "T28n1546_049:0371a07": "能知彼心心數法不耶？答曰：不知。所以者",
    "T28n1546_049:0371a08": "何？如果時不知，因時亦爾。念處者，是三念處，",
    "T28n1546_049:0371a09": "除身念處。智者，是四智，謂法智、比智、道智、等",
    "T28n1546_049:0371a10": "智。三昧者，無漏者與道無願相應，有漏者不",
    "T28n1546_049:0371a11": "與相應。根者，總與三根相應，謂樂、喜、捨根。世",
    "T28n1546_049:0371a12": "者，在三世。緣三世者，過去者緣過去，現在",
    "T28n1546_049:0371a13": "者緣現在，未來不生者緣三世、必生者緣未",
    "T28n1546_049:0371a14": "來。善不善無記者，是善緣善，不善無記者緣",
    "T28n1546_049:0371a15": "三種。三界繫及不繫者，有漏是色界繫，無",
    "T28n1546_049:0371a16": "漏是不繫。緣三界繫及不繫者，緣欲色界及",
    "T28n1546_049:0371a17": "不繫。是學無學非學非無學者，是三種。緣學",
    "T28n1546_049:0371a18": "無學非學非無學者，盡緣三種。見道斷修道",
    "T28n1546_049:0371a19": "斷不斷者，有漏者是修道斷，無漏者是不斷。",
    "T28n1546_049:0371a20": "緣見道修道不斷者，盡緣三種。緣名緣義者，",
    "T28n1546_049:0371a21": "是緣義。緣自身他身及非身者，緣他身。是",
    "T28n1546_049:0371a22": "方便得離欲得者，是方便亦是離欲。初禪者",
    "T28n1546_049:0371a23": "離欲界欲得，乃至第四禪離三禪欲得。方便",
    "T28n1546_049:0371a24": "者以方便現在前，佛不以方便現在前，辟支",
    "T28n1546_049:0371a25": "佛以下方便，聲聞或以中或以上方便。問",
    "T28n1546_049:0371a26": "曰：他心智方便云何？答曰：如《施設經》說：初行",
    "T28n1546_049:0371a27": "者先取自身相，若身有如是色則有如是心，",
    "T28n1546_049:0371a28": "若有如是心則身有如是色。取自身相已亦",
    "T28n1546_049:0371a29": "取他人身相，若他身有如是色則有如是心，",
    "T28n1546_049:0371b01": "若有如是心則身有如是色。取如是相已作",
    "T28n1546_049:0371b02": "是思惟：今此眾生為何所觀、何所分別？作",
    "T28n1546_049:0371b03": "是思惟時，如實知之，此眾生如是思惟、如是",
    "T28n1546_049:0371b04": "分別。是名他心智。《滿足集法經》亦說：他心智",
    "T28n1546_049:0371b05": "方便云何？答曰：觀五取陰是苦空無常無我，",
    "T28n1546_049:0371b06": "作如是觀無漏智。問曰：如他心智緣四諦智，",
    "T28n1546_049:0371b07": "何故但說緣苦智者耶？答曰：應說盡緣而不",
    "T28n1546_049:0371b08": "說者，當知此說有餘。復次此說初起入法方",
    "T28n1546_049:0371b09": "便，若說緣苦智當知亦說緣餘智。問曰：前方",
    "T28n1546_049:0371b10": "便、此後方便有何差別耶？答曰：前所說方便",
    "T28n1546_049:0371b11": "至有漏無漏，此所說方便一向是無漏。復次",
    "T28n1546_049:0371b12": "後方便勝妙明淨，勝前方便。問曰：若眼不",
    "T28n1546_049:0371b13": "見色，為能知他心不耶？答曰：能知。以耳聞",
    "T28n1546_049:0371b14": "其聲故。若眼不見色、耳不聞聲，為能知他心",
    "T28n1546_049:0371b15": "不？答曰：知，以鼻嗅其香故。若眼耳鼻不見",
    "T28n1546_049:0371b16": "色聞聲嗅香，為能知他心不耶？答曰：知，以舌",
    "T28n1546_049:0371b17": "知味故。若不見色聞聲嗅香知味，為能知他",
    "T28n1546_049:0371b18": "心不耶？答曰：知，以身觸故。若不見色乃至",
    "T28n1546_049:0371b19": "身不覺觸，為能知他心不耶？答曰：或有說",
    "T28n1546_049:0371b20": "者，不知。所以者何？以他心智因色故。評曰：",
    "T28n1546_049:0371b21": "應作是說：方便時不知，滿足時能知。問曰：何",
    "T28n1546_049:0371b22": "故他心智方便時因色生耶？答曰：因麁得入",
    "T28n1546_049:0371b23": "細故。他心智方便時緣自己，滿足時不緣自",
    "T28n1546_049:0371b24": "己。問曰：何故他心智方便時緣自己，滿足時",
    "T28n1546_049:0371b25": "不緣自己耶？答曰：他心智不緣他心所緣所",
    "T28n1546_049:0371b26": "行。若他心智緣他心所緣所行者，亦可名",
    "T28n1546_049:0371b27": "自心智。本曾所得有漏心心數法十五種，欲",
    "T28n1546_049:0371b28": "界有三種謂上中下，乃至第四禪亦有三種。",
    "T28n1546_049:0371b29": "初禪地下有漏他心智，知欲界三種心心數",
    "T28n1546_049:0371c01": "法，及知初禪下有漏心心數法。中者，知欲界",
    "T28n1546_049:0371c02": "三種，知初禪下中二種。上者，知欲界三種，初",
    "T28n1546_049:0371c03": "禪三種。如初禪乃至第四禪，上者知十五種。",
    "T28n1546_049:0371c04": "如本曾起有漏心有十五種，未曾得有漏心",
    "T28n1546_049:0371c05": "亦有十五種。無漏心有十二種，初禪地有三",
    "T28n1546_049:0371c06": "種謂上中下，乃至第四禪亦爾。第二禪地下",
    "T28n1546_049:0371c07": "無漏心，知初禪地下無漏心，亦知二禪。下者",
    "T28n1546_049:0371c08": "第二禪，中者知初禪第二禪下中二種，上者",
    "T28n1546_049:0371c09": "知初禪第二禪下中上三種，知第二禪乃至",
    "T28n1546_049:0371c10": "第四禪，上者知十二種無漏心心數法。問曰：",
    "T28n1546_049:0371c11": "何故下有漏他心智知下地三種及自地下",
    "T28n1546_049:0371c12": "者，無漏下他心智知下地下心心數法及自",
    "T28n1546_049:0371c13": "地下者，非中上耶？答曰：有漏心心數法異、無",
    "T28n1546_049:0371c14": "漏心心數法異。一身中可有三種有漏心心",
    "T28n1546_049:0371c15": "數法無漏心心數法，以根故別。若是下根則",
    "T28n1546_049:0371c16": "無中上根，乃至若是上根則無中下根。",
    "T28n1546_049:0371c17": "他心智不知勝地、勝根、勝人心。勝地者，初禪",
    "T28n1546_049:0371c18": "地他心智不知第二禪地心心數法，乃至第",
    "T28n1546_049:0371c19": "三禪地不知第四禪地心心數法。勝根者，下",
    "T28n1546_049:0371c20": "根他心智不知中上根心心數法。勝人者，學",
    "T28n1546_049:0371c21": "人他心智不知無學人心心數法。問曰：一切",
    "T28n1546_049:0371c22": "無學人他心智，盡知學人心心數法耶？答曰：",
    "T28n1546_049:0371c23": "不知。時解脫不知見到心，見到不知時解脫",
    "T28n1546_049:0371c24": "心。所以者何？見到於時解脫根勝故，時解脫",
    "T28n1546_049:0371c25": "於見到人勝故。問曰：學人起第二禪心現在",
    "T28n1546_049:0371c26": "前，無學人起初禪心現在前，為展轉相知不？",
    "T28n1546_049:0371c27": "答曰：不知。所以者何？無學人於學人人勝，",
    "T28n1546_049:0371c28": "學人於無學人地勝。聲聞起第二禪心心數",
    "T28n1546_049:0371c29": "法現在前，佛起初禪心心數法現在前，為展",
    "T28n1546_049:0372a01": "轉相知不？答曰：不知。所以者何？佛於聲聞根",
    "T28n1546_049:0372a02": "勝，聲聞於佛地勝。欲界有四種變化心，謂初",
    "T28n1546_049:0372a03": "禪果乃至第四禪果。初禪地他心智為知此",
    "T28n1546_049:0372a04": "四種心不？答曰：或有說者，知。所以者何？盡是",
    "T28n1546_049:0372a05": "欲界心故。復有說者，唯知初禪果，餘則不知。",
    "T28n1546_049:0372a06": "所以者何？如不知因，果亦不知。",
    "T28n1546_049:0372a07": "是佛所有無漏心及未曾得有漏心，無有他",
    "T28n1546_049:0372a08": "心智能知者。已曾得有漏心，佛欲令他知",
    "T28n1546_049:0372a09": "則知。若佛欲令鈍根者知、利根者不知，鈍",
    "T28n1546_049:0372a10": "根者則知、利根者不知。佛欲令薩波達知、舍",
    "T28n1546_049:0372a11": "利弗不知，薩波達則知、舍利弗不知。欲令",
    "T28n1546_049:0372a12": "畜生得知、人不知者，畜生則知、人不知。何以",
    "T28n1546_049:0372a13": "知之？有經說：佛住那提迦夜城矜迦精舍時，",
    "T28n1546_049:0372a14": "眾多比丘置鉢在露地，及世尊鉢亦在露",
    "T28n1546_049:0372a15": "地。爾時有一獼猴從娑羅樹下，往詣眾多鉢",
    "T28n1546_049:0372a16": "所。時諸比丘恐破鉢故，皆共遮之。爾時世尊",
    "T28n1546_049:0372a17": "告諸比丘：汝等莫遮此獼猴，不破汝等鉢也。",
    "T28n1546_049:0372a18": "爾時獼猴取世尊鉢，徐還上樹，盛滿流蜜以",
    "T28n1546_049:0372a19": "奉世尊。世尊不受，以雜虫故。爾時世尊起世",
    "T28n1546_049:0372a20": "俗心，欲令去虫。是時獼猴即知佛意，却在一",
    "T28n1546_049:0372a21": "面除蜜中虫，復上世尊。世尊不受，以未作淨",
    "T28n1546_049:0372a22": "故。世尊復起世俗心：若此獼猴以水作淨者，",
    "T28n1546_049:0372a23": "我則受之。是時獼猴即知佛心，以水作淨。佛",
    "T28n1546_049:0372a24": "便受之，以其淨故。爾時獼猴以世尊受其蜜",
    "T28n1546_049:0372a25": "故，心生歡喜，踊躍無量，起舞却行，墮坑而",
    "T28n1546_049:0372a26": "死。得生人中，於佛法出家，得阿羅漢道，名摩",
    "T28n1546_049:0372a27": "頭婆肆吒。以是事故，尊者波毘奢作偈讚佛：",
    "T28n1546_049:0372a28": "「欲令人天知佛心，　　隨其所念皆能知；",
    "T28n1546_049:0372a29": "若入諸禪深妙定，　　無有能知佛心者。」",
    "T28n1546_049:0372b01": "問曰：佛為得知佛心他心智不耶？答曰：或有",
    "T28n1546_049:0372b02": "說者，不得。所以者何？世無二佛故。復有說者，",
    "T28n1546_049:0372b03": "得，以能緣故，不以起現在前。辟支佛如渴伽",
    "T28n1546_049:0372b04": "獸角獨出世者，與佛無異。若作是說，眾多",
    "T28n1546_049:0372b05": "出世者，有緣辟支佛心他心智，亦能緣亦能",
    "T28n1546_049:0372b06": "起現在前。聲聞有知聲聞心他心智，亦能緣",
    "T28n1546_049:0372b07": "亦能起現在前。佛所有無漏心及未曾得有",
    "T28n1546_049:0372b08": "漏心，無色界心無有他心智能知此心者。",
    "T28n1546_049:0372b09": "眾生或有生有滅。生者，生欲界色界眾生及",
    "T28n1546_049:0372b10": "生無色界凡夫人，為當得他心智不耶？答曰：",
    "T28n1546_049:0372b11": "以二事故當得，一以能緣、二以現前行。滅",
    "T28n1546_049:0372b12": "者，生無色界聖人、若涅槃者，為當得他心智",
    "T28n1546_049:0372b13": "不？答曰：不當得。復有說者，當得，以能緣故，",
    "T28n1546_049:0372b14": "不以現前行。評曰：不應作是說：當得。不現前",
    "T28n1546_049:0372b15": "行，寧當說不得，不當說得不現在前行。",
    "T28n1546_049:0372b16": "有境界，是佛他心智所知，非辟支佛聲聞所",
    "T28n1546_049:0372b17": "知有境界。是佛辟支佛他心智所知。非聲聞",
    "T28n1546_049:0372b18": "所知。有境界，是佛辟支佛聲聞他心智所知。",
    "T28n1546_049:0372b19": "如經說：比丘當知，雪山中有如是處，獼猴所",
    "T28n1546_049:0372b20": "不能行，人亦不能行。有處所，獼猴能行，人不",
    "T28n1546_049:0372b21": "能行。有處所，獼猴能行，人亦能行。雪山猶",
    "T28n1546_049:0372b22": "如境界，獼猴如辟支佛，人如聲聞。如是之",
    "T28n1546_049:0372b23": "義，今當顯現。見道有十五心，他心智知相似",
    "T28n1546_049:0372b24": "法，有漏者知有漏、無漏者知無漏、已曾得者",
    "T28n1546_049:0372b25": "知已曾得、未曾得者知未曾得、法智分者",
    "T28n1546_049:0372b26": "知法智分、比智分者知比智分。聲聞人他心",
    "T28n1546_049:0372b27": "智見道中知二心，辟支佛知四心，佛一一次",
    "T28n1546_049:0372b28": "第知。所以者何？辟支佛聲聞以方便現在",
    "T28n1546_049:0372b29": "前，佛不以方便現在前。行者入見道作方便，",
    "T28n1546_049:0372c01": "聲聞入為法智分他心智作方便。行者已入",
    "T28n1546_049:0372c02": "見道，聲聞起法智分他心智現在前，能知行",
    "T28n1546_049:0372c03": "者二心，謂苦法忍、苦法智。行者入比智分，聲",
    "T28n1546_049:0372c04": "聞人為比智分他心智作方便。行者已入比",
    "T28n1546_049:0372c05": "智分，聲聞人起比智分他心智現在前欲，知",
    "T28n1546_049:0372c06": "苦比忍乃知道比智。行者為見道作方便，辟",
    "T28n1546_049:0372c07": "支佛為法智分他心智作方便。行者已入見",
    "T28n1546_049:0372c08": "道，辟支佛起法智分他心智現在前，知行者",
    "T28n1546_049:0372c09": "二心，謂苦法忍、苦法智。行者入比智分，辟",
    "T28n1546_049:0372c10": "支佛為比智分他心智作方便。行者已入比",
    "T28n1546_049:0372c11": "智分，辟支佛起比智分他心智現在前欲，知",
    "T28n1546_049:0372c12": "苦比忍乃知滅比忍、滅比智。佛不以方便，一",
    "T28n1546_049:0372c13": "切功德現在前。如行者一一次第起見道現",
    "T28n1546_049:0372c14": "在前，世尊以他心智一一次第而知。",
    "T28n1546_049:0372c15": "佛於三種道，以總相知亦以別相知。辟支佛",
    "T28n1546_049:0372c16": "亦知三種道，於聲聞辟支佛道以總相別相",
    "T28n1546_049:0372c17": "知，於佛道以總相知不以別相。聲聞亦知",
    "T28n1546_049:0372c18": "三種道，於聲聞道以總相別相知，於辟支、",
    "T28n1546_049:0372c19": "佛道以總相知不以別相。問曰：聲聞見道",
    "T28n1546_049:0372c20": "諦時，為見辟支佛佛道不？若見者，他心智何",
    "T28n1546_049:0372c21": "故不知？若不見者，云何得緣彼不壞信耶？",
    "T28n1546_049:0372c22": "答曰：應作是說：見。問曰：若然者，他心智何故",
    "T28n1546_049:0372c23": "不知耶？答曰：以總相智見，他心智是別相",
    "T28n1546_049:0372c24": "知故。一眾生所有他心智，知一切眾生心心",
    "T28n1546_049:0372c25": "數法。知時為知受體、為知受諸剎那耶？若",
    "T28n1546_049:0372c26": "但知受體者，諸餘受不被知者云何知耶？若",
    "T28n1546_049:0372c27": "知受諸剎那者，云何自身非眾多耶？自身眾",
    "T28n1546_049:0372c28": "多者，我他心智體，有二十一種知一眾生一",
    "T28n1546_049:0372c29": "剎那受。如一剎那受，餘一切剎那受亦爾。",
    "T28n1546_049:0373a01": "如受剎那，餘心心數法剎那亦爾。如一眾生",
    "T28n1546_049:0373a02": "心心數法，餘眾生心心數法亦爾。我他心智",
    "T28n1546_049:0373a03": "俱心心數法則多，一切眾生如我心心數法",
    "T28n1546_049:0373a04": "多，所依身亦應多。答曰：應作是說：知受體。",
    "T28n1546_049:0373a05": "問曰：若然者，餘所不知受，云何知耶？答曰：",
    "T28n1546_049:0373a06": "若知餘受，無有是處，知時唯知所知者。復有",
    "T28n1546_049:0373a07": "說者，知受諸剎那。問曰：若然者，云何自身非",
    "T28n1546_049:0373a08": "眾多耶？答曰：多有何過？所以者何？如我他",
    "T28n1546_049:0373a09": "心智體，有二十一種知一切眾生心心數法，",
    "T28n1546_049:0373a10": "一切眾生他心智體，亦有二十一種知我心",
    "T28n1546_049:0373a11": "心數法。是故無過。問曰：他心智為緣過去、緣",
    "T28n1546_049:0373a12": "未來、緣現在耶？答曰：緣現在。問曰：若然者，",
    "T28n1546_049:0373a13": "經本所說云何通？如說：過去未來法九智知。",
    "T28n1546_049:0373a14": "答曰：經本應作是說：過去未來法八智知，除",
    "T28n1546_049:0373a15": "滅智、他心智。而不說者有何意耶？隨緣故說。",
    "T28n1546_049:0373a16": "過去者緣過去、未來者緣未來，若如所說，他",
    "T28n1546_049:0373a17": "心智知三剎那，謂知現在剎那、次前滅者、次",
    "T28n1546_049:0373a18": "當生者。經本應作是說。",
    "T28n1546_049:0373a19": "問曰：他心智為緣一法、為緣多法耶？若緣一",
    "T28n1546_049:0373a20": "法，經所說云何通？如說：有欲心如實知有欲",
    "T28n1546_049:0373a21": "心。若一時知欲亦知心者，豈非知多法耶？餘",
    "T28n1546_049:0373a22": "經所說復云何通？如說：當世尊憶念時，遍知",
    "T28n1546_049:0373a23": "眾僧心之所念。若緣多法者，云何體是三念",
    "T28n1546_049:0373a24": "處耶？答曰：應作是說：緣於一法。問曰：若然",
    "T28n1546_049:0373a25": "者，佛經云何通？如說：如實知有欲心。答曰：",
    "T28n1546_049:0373a26": "心與欲相應故，名有欲心，若知欲不知心、若",
    "T28n1546_049:0373a27": "知心不知欲。如觀垢衣，若觀垢則不觀衣、若",
    "T28n1546_049:0373a28": "觀衣則不觀垢。彼亦如是。餘經復云何通？如",
    "T28n1546_049:0373a29": "說：世尊當憶念時，遍知眾僧心之所念。答曰：",
    "T28n1546_049:0373b01": "以比相知，非以他心智。世尊以他心智觀一",
    "T28n1546_049:0373b02": "比丘心住寂靜道，次以比相智知諸比丘心",
    "T28n1546_049:0373b03": "亦爾。復有說者，世尊不以他心智知，亦不以",
    "T28n1546_049:0373b04": "比相智知，乃以願智知。復有說者，世尊不以",
    "T28n1546_049:0373b05": "他心智、比相智、願智知，世尊得盡智時得未",
    "T28n1546_049:0373b06": "曾得欲界不隱沒無記心心數法，亦不入禪",
    "T28n1546_049:0373b07": "亦不起通現在前，當憶念時遍知諸比丘僧",
    "T28n1546_049:0373b08": "心。復有說者，知多法。問曰：若然者，云何體",
    "T28n1546_049:0373b09": "是三念處耶？答曰：初方便時是三念處通，若",
    "T28n1546_049:0373b10": "滿足是總緣法念處。評曰：應作是說：一切他",
    "T28n1546_049:0373b11": "心智緣一法，是別相觀。緣現在、緣他、緣心心",
    "T28n1546_049:0373b12": "數法，見道中無，在修道中，不與空無相三昧",
    "T28n1546_049:0373b13": "相應，不攝盡智無生智，無礙道中無他心智。",
    "T28n1546_049:0373b14": "法應如是。云何念前世智？答曰：若智是修、是",
    "T28n1546_049:0373b15": "修果、從修生、得不失，以此智憶念過去無數",
    "T28n1546_049:0373b16": "生如是相貌，是名念前世智。是中問答，廣",
    "T28n1546_049:0373b17": "說如他心智。云何如是相如是貌？答曰：如是",
    "T28n1546_049:0373b18": "相者是前時有，如是貌者是中有。復有說者，",
    "T28n1546_049:0373b19": "如是相是中有，如是貌是前時有。所以者何？",
    "T28n1546_049:0373b20": "前時有可示，此是剎利、婆羅門、毘舍、首陀差別",
    "T28n1546_049:0373b21": "貌。如經說。",
    "T28n1546_049:0373b22": "佛告阿難：若有如是相、如是貌施設者，名色",
    "T28n1546_049:0373b23": "身。若無如是相、如是貌可施設，有對觸不？答",
    "T28n1546_049:0373b24": "言：不也。彼經說：內入是相、外入是貌。復有說",
    "T28n1546_049:0373b25": "者，彼經說內入是貌、外入是相。所以者何？以",
    "T28n1546_049:0373b26": "內入故，說諸識相差別。如說：除上爾所事。",
    "T28n1546_049:0373b27": "是中無如是相貌，是以除之。如說：若以如是",
    "T28n1546_049:0373b28": "相、如是貌入初禪。如是相者是方便，如是貌",
    "T28n1546_049:0373b29": "者是所緣。如偈說：",
    "T28n1546_049:0373c01": "「若成就八智，　　十六行相貌，",
    "T28n1546_049:0373c02": "如閻浮檀金，　　無能說其過。」",
    "T28n1546_049:0373c03": "是中說慧名相貌。過去無數生者，是說念前",
    "T28n1546_049:0373c04": "世智境界。應說一念前世智，得念前世智通、",
    "T28n1546_049:0373c05": "念前世明、念前世力。應說二，謂已曾得、未曾",
    "T28n1546_049:0373c06": "得。應說三，謂上中下。應說四，謂初禪果乃",
    "T28n1546_049:0373c07": "至第四禪果。應說六，已曾得有三種、未曾得",
    "T28n1546_049:0373c08": "有三種，謂上中下。應說八，初禪地有二種，謂",
    "T28n1546_049:0373c09": "已曾得、未曾得，乃至第四禪地亦如是。應說",
    "T28n1546_049:0373c10": "九，謂下下乃至上上。應說十二，初禪有三種",
    "T28n1546_049:0373c11": "謂上中下，乃至第四禪亦如是。應說十八，謂",
    "T28n1546_049:0373c12": "已曾得有九種，未曾得有九種。應說二十四，",
    "T28n1546_049:0373c13": "初禪有六種，謂已曾得有三種、未曾得有三",
    "T28n1546_049:0373c14": "種，乃至第四禪亦如是。應說三十六，初禪有",
    "T28n1546_049:0373c15": "九種，乃至第四禪亦如是。應說七十二，初禪",
    "T28n1546_049:0373c16": "已曾得有九種、未曾得有九種，乃至第四禪",
    "T28n1546_049:0373c17": "亦如是。若以在身、若在剎那，則有無量無邊",
    "T28n1546_049:0373c18": "念前世智。此中因總說一念前世智而作論。",
    "T28n1546_049:0373c19": "問曰：念前世智體性是何？答曰：體性是慧，",
    "T28n1546_049:0373c20": "以念力多故名念前世智。如念處體性是慧，",
    "T28n1546_049:0373c21": "以念力多故名念處。如阿那波那念體性是",
    "T28n1546_049:0373c22": "慧，以念力多故名阿那波那念。憶前生念體",
    "T28n1546_049:0373c23": "性是慧，以念力多故名憶前生念。除色，想體",
    "T28n1546_049:0373c24": "性是慧，以想力多故名除色想。如是念前世",
    "T28n1546_049:0373c25": "智體性是慧，以念力多故名念前世智。此是",
    "T28n1546_049:0373c26": "念前世智體性，乃至廣說。",
    "T28n1546_049:0373c27": "阿毘曇毘婆沙論卷第四十九"
}