{
    "T31n1602_016:0556b14": "顯揚聖教論卷第十六",
    "T31n1602_016:0556b16": "無著菩薩造",
    "T31n1602_016:0556b17": "三藏法師玄奘奉　詔譯",
    "T31n1602_016:0556b18": "2成空品第六之餘",
    "T31n1602_016:0556b19": "論曰：如是空理，依修故證。云何為修？頌曰：",
    "T31n1602_016:0556b20": "修差別十八，　　或有毒無毒，",
    "T31n1602_016:0556b21": "對治五種執，　　略二種應知。",
    "T31n1602_016:0556b22": "論曰：修相差別有十八種。",
    "T31n1602_016:0556b23": "一聲聞相應作意修，謂如有一是聲聞住聲",
    "T31n1602_016:0556b24": "聞法性，或未入正性離生、或已入正性離",
    "T31n1602_016:0556b25": "生，唯觀自利不觀利他，依安立諦作意門入",
    "T31n1602_016:0556b26": "真如理，自內緣有分量法，起厭離無欲解脫",
    "T31n1602_016:0556b27": "行，為盡自愛作意修習，是名聲聞相應作意",
    "T31n1602_016:0556b28": "修。",
    "T31n1602_016:0556b29": "二菩薩作意修，謂如有一是菩薩住菩薩法",
    "T31n1602_016:0556c01": "性，或未入正性離生、或已入正性離生，觀",
    "T31n1602_016:0556c02": "自他俱利，依安立非安立諦作意門入真如理，",
    "T31n1602_016:0556c03": "自內緣無分量法，大悲增上故起利益他攝受",
    "T31n1602_016:0556c04": "方便行，履無上迹因，為盡自他愛作意修習，",
    "T31n1602_016:0556c05": "是名菩薩作意修。",
    "T31n1602_016:0556c06": "三影像作意修，謂或思惟有分別毘鉢舍那",
    "T31n1602_016:0556c07": "品三摩地所行本境界法同分影像，或復思",
    "T31n1602_016:0556c08": "惟無分別奢摩他品三摩地所行本境界法同",
    "T31n1602_016:0556c09": "分影像，如是修習名為影像作意修。",
    "T31n1602_016:0556c10": "四事究竟作意修，謂思惟諸法，若過去若未",
    "T31n1602_016:0556c11": "來若現在、若內若外、若麁若細、若遠若近，或",
    "T31n1602_016:0556c12": "復思惟諸法真如盡諸所有、如諸所有，如是",
    "T31n1602_016:0556c13": "修習，是名事究竟作意修。",
    "T31n1602_016:0556c14": "五事成就修，謂已證得根本靜慮及世出世",
    "T31n1602_016:0556c15": "三摩鉢底，如是修習是名事成就修。",
    "T31n1602_016:0556c16": "六得修，謂如有一依初靜慮，或修習無常想，",
    "T31n1602_016:0556c17": "或乃至修習死想時，此人所有不現在前所",
    "T31n1602_016:0556c18": "餘善想，若自地攝若下地攝，及彼所引世及",
    "T31n1602_016:0556c19": "出世所有功德，皆悉修習令其轉增，猛利清",
    "T31n1602_016:0556c20": "淨當得生起，證得彼法自在成就，是名得",
    "T31n1602_016:0556c21": "修。",
    "T31n1602_016:0556c22": "七習修，謂如有一，現前思惟彼彼諸法起無",
    "T31n1602_016:0556c23": "常等所有善想，及現修習諸餘善法，如是修",
    "T31n1602_016:0556c24": "習是名習修。",
    "T31n1602_016:0556c25": "八除遣修，謂如有一，思惟三摩地所行影像",
    "T31n1602_016:0556c26": "相故除遣諸法根本性相令不復現，依以榍",
    "T31n1602_016:0556c27": "出榍道理。猶如有人以其細榍除遣麁榍，或",
    "T31n1602_016:0556c28": "以身安遣身麁重。如前已說，是名除遣修。",
    "T31n1602_016:0556c29": "九對治修，謂思惟修習厭壞對治、斷對治、持",
    "T31n1602_016:0557a01": "對治、遠分對治，是名對治修。此中聞思所生",
    "T31n1602_016:0557a02": "道是厭壞對治，出世間道是斷對治，彼果轉",
    "T31n1602_016:0557a03": "依是持對治，世間修慧道是遠分對治。",
    "T31n1602_016:0557a04": "十身修、十一戒修、十二心修、十三慧修，如",
    "T31n1602_016:0557a05": "其次第依根防護修習三學，當知是名身等",
    "T31n1602_016:0557a06": "修性。",
    "T31n1602_016:0557a07": "十四少分修，謂思惟諸法起無常等一一善",
    "T31n1602_016:0557a08": "想及修所餘少分善法，是名少分修。",
    "T31n1602_016:0557a09": "十五遍行修，謂思惟一切法一味真如，如是",
    "T31n1602_016:0557a10": "修習名遍行修。",
    "T31n1602_016:0557a11": "十六有動修，謂勤方便修無相時，於中間起",
    "T31n1602_016:0557a12": "諸有相修，是名有動修。",
    "T31n1602_016:0557a13": "十七功行修，謂勤方便修無相時，由功用行",
    "T31n1602_016:0557a14": "無有間缺起無相修，是名功行修。",
    "T31n1602_016:0557a15": "十八成滿修，謂或依聲聞乘、或依獨覺乘、或",
    "T31n1602_016:0557a16": "依大乘，一切依已轉得一切法自在，如是修",
    "T31n1602_016:0557a17": "習是名成滿修。",
    "T31n1602_016:0557a18": "如是諸修略有二種，謂有毒修、無毒修，我我",
    "T31n1602_016:0557a19": "所執雜不雜故。",
    "T31n1602_016:0557a20": "又此諸修，當知對治五種邪執：一眾生邪執、二",
    "T31n1602_016:0557a21": "法邪執、三損減邪執、四差別邪執、五變異邪",
    "T31n1602_016:0557a22": "執。眾生邪執者，謂於諸蘊執有有情作者受",
    "T31n1602_016:0557a23": "者。法邪執者，謂如所言說執有色等自體差",
    "T31n1602_016:0557a24": "別。損減邪執者，謂執諸法一切相無。差別邪",
    "T31n1602_016:0557a25": "執者，謂執諸法我無我等有別體性。變異邪",
    "T31n1602_016:0557a26": "執者，謂執諸法先實有我、後成無我。又此諸",
    "T31n1602_016:0557a27": "修略有二種，謂世間修、出世間修。復次頌曰：",
    "T31n1602_016:0557a28": "修果應當知，　　三菩提功德，",
    "T31n1602_016:0557a29": "依止轉依性，　　所作事成就。",
    "T31n1602_016:0557b01": "論曰：因修空故證得妙果，謂依止轉依證三",
    "T31n1602_016:0557b02": "菩提，及得無諍、願智、無礙解等無量功德。及",
    "T31n1602_016:0557b03": "所作事圓滿成就，謂即轉依究竟成滿。",
    "T31n1602_016:0557b04": "7 成無性品顯揚聖教論成無性品第七",
    "T31n1602_016:0557b05": "論曰：成空品中已成立眾生無我、非法無我，",
    "T31n1602_016:0557b06": "今為成立法無我故，說成無性。頌曰：",
    "T31n1602_016:0557b07": "三自性應知，　　初遍計所執，",
    "T31n1602_016:0557b08": "次依他起性，　　最後圓成實。",
    "T31n1602_016:0557b09": "論曰：當知無性不離自性，是故先說三自性",
    "T31n1602_016:0557b10": "義，如是即顯三種無性密意故說。三自性者，",
    "T31n1602_016:0557b11": "謂遍計所執自性、依他起自性、圓成實自性。",
    "T31n1602_016:0557b12": "遍計所執者，所謂諸法依因言說所計自體。",
    "T31n1602_016:0557b13": "依他起者，所謂諸法依諸因緣所生自體。圓",
    "T31n1602_016:0557b14": "成實者，所謂諸法真如自體。頌曰：",
    "T31n1602_016:0557b15": "三無性應知，　　不離三自性，",
    "T31n1602_016:0557b16": "由相無、生無，　　及勝義無性。",
    "T31n1602_016:0557b17": "論曰：如是三種自性，當知由三無自性故說",
    "T31n1602_016:0557b18": "三無性。一相無性，謂遍計所執自性，由此自",
    "T31n1602_016:0557b19": "性體相無故。二生無性，謂依他起自性，由此",
    "T31n1602_016:0557b20": "自性緣力所生，非自然生故。三勝義無性，謂",
    "T31n1602_016:0557b21": "圓成實自性，由此自性體是勝義，又是諸法",
    "T31n1602_016:0557b22": "無性故。已說三種自性及三無性相，今當顯",
    "T31n1602_016:0557b23": "示成立道理。云何應知遍計所執皆無自體",
    "T31n1602_016:0557b24": "相？頌曰：",
    "T31n1602_016:0557b25": "非五事所攝，　　此外更無有，",
    "T31n1602_016:0557b26": "由名於義轉，　　二更互為客。",
    "T31n1602_016:0557b27": "論曰：遍計所執自相是無。何以故？五事所不",
    "T31n1602_016:0557b28": "攝故，除五事外更無所有。何等為五？一相、二",
    "T31n1602_016:0557b29": "名、三分別、四真如、五正智。問：若遍計所執相",
    "T31n1602_016:0557c01": "無有自體，云何能起遍計執耶？答：由名於義",
    "T31n1602_016:0557c02": "轉故。謂隨彼假名於義流轉，世間愚夫執有",
    "T31n1602_016:0557c03": "名義決定相稱真實自性。問：云何應知此是",
    "T31n1602_016:0557c04": "邪執？答：以二更互為客故。所以者何？以名於",
    "T31n1602_016:0557c05": "義非稱體故，說之為客；義亦如名，無所有故",
    "T31n1602_016:0557c06": "說之為客。云何知然？頌曰：",
    "T31n1602_016:0557c07": "於名前無覺，　　多名及不定，",
    "T31n1602_016:0557c08": "於有義無義，　　轉非理義成。",
    "T31n1602_016:0557c09": "論曰：若義自體如名有者，未得名前此覺於",
    "T31n1602_016:0557c10": "義應先已有。又名多故，一義應有多種自體。",
    "T31n1602_016:0557c11": "又名不定故，義之自體亦應不定。何以故？即",
    "T31n1602_016:0557c12": "此一名於所餘義亦施設故。又復此名為於",
    "T31n1602_016:0557c13": "有義轉、為於無義轉耶？若於有義轉者，不應",
    "T31n1602_016:0557c14": "道理，即前所說三因緣故。若於無義轉者，即",
    "T31n1602_016:0557c15": "前所說二互為客，道理成就。復次若執義是",
    "T31n1602_016:0557c16": "實有，由名顯了如燈照色，不應道理。何以",
    "T31n1602_016:0557c17": "故？頌曰：",
    "T31n1602_016:0557c18": "取已立名故，　　餘即不能取，",
    "T31n1602_016:0557c19": "如眾生邪執，　　增益為顛倒。",
    "T31n1602_016:0557c20": "論曰：先取義已，然後立名，非未取義能立名",
    "T31n1602_016:0557c21": "字。已取得義，復須顯了，不應道理。又即由此",
    "T31n1602_016:0557c22": "名，餘未解者不取得義。燈照了物即不如是，",
    "T31n1602_016:0557c23": "非由此燈餘不能取所照了物。又不應執義",
    "T31n1602_016:0557c24": "異名異，由唯依名起義執故。譬如唯有諸行",
    "T31n1602_016:0557c25": "無始流轉自性異生，數習力故，於自他相續",
    "T31n1602_016:0557c26": "起眾生邪執。如是於長夜中串習言說熏修",
    "T31n1602_016:0557c27": "心故，由此方便起妄遍計執有諸法。此法邪",
    "T31n1602_016:0557c28": "執，猶如眾生妄增益故，當知顛倒。如是顛倒",
    "T31n1602_016:0557c29": "云何與雜染法展轉生起？頌曰：",
    "T31n1602_016:0558a01": "由熏起依他，　　依此生顛倒，",
    "T31n1602_016:0558a02": "如是互為緣，　　展轉生相續。",
    "T31n1602_016:0558a03": "論曰：由此顛倒熏習力故，後依他果自性得",
    "T31n1602_016:0558a04": "生；又依此果，後時復生法執顛倒。如是二法",
    "T31n1602_016:0558a05": "更互為緣，生死展轉相續不斷。已說成立道",
    "T31n1602_016:0558a06": "理，今當顯示遍計所執自性差別。頌曰：",
    "T31n1602_016:0558a07": "自性與差別，　　有覺悟、隨眠、",
    "T31n1602_016:0558a08": "加行、名遍計，　　又當知五種。",
    "T31n1602_016:0558a09": "論曰：由有六種遍計差別故，遍計所執自性",
    "T31n1602_016:0558a10": "亦有六種。何等名為六種遍計？一自性遍計，",
    "T31n1602_016:0558a11": "謂遍計色等實有自相。二差別遍計，謂遍計",
    "T31n1602_016:0558a12": "色等決定實有有色無色、有見無見等諸差別",
    "T31n1602_016:0558a13": "相。三覺悟遍計，謂善名言者所有遍計。四隨",
    "T31n1602_016:0558a14": "眠遍計，謂不善名言者所有遍計。五加行遍",
    "T31n1602_016:0558a15": "計，此復五種：一貪愛加行、二瞋恚加行、三合",
    "T31n1602_016:0558a16": "會加行、四別離加行、五隨捨加行。六名遍計，",
    "T31n1602_016:0558a17": "此復二種：一文字所起、二非文字所起。非文",
    "T31n1602_016:0558a18": "字所起者，如有計執，此為何物？云何此物？此",
    "T31n1602_016:0558a19": "物是何？此物云何？文字所起者，如有計執，此",
    "T31n1602_016:0558a20": "為此物，此物如是，或色或乃至識，或有為",
    "T31n1602_016:0558a21": "或無為，或常或無常，或善或不善或無記，如",
    "T31n1602_016:0558a22": "是等。",
    "T31n1602_016:0558a23": "復次遍計所執自性，當知復由五種遍計。何",
    "T31n1602_016:0558a24": "等為五？一依名遍計義自性、二依義遍計名",
    "T31n1602_016:0558a25": "自性、三依名遍計名自性、四依義遍計義自",
    "T31n1602_016:0558a26": "性、五依二遍計二自性。依名遍計義自性",
    "T31n1602_016:0558a27": "者，如有計執，此物既名為色，必應定有色",
    "T31n1602_016:0558a28": "體真實。此物既名為受想行識，必應定有受",
    "T31n1602_016:0558a29": "想行識體性真實。依義遍計名自性者，如",
    "T31n1602_016:0558b01": "有計執，此物名色、為不名色？此物名受想行",
    "T31n1602_016:0558b02": "識、為不名受想行識？依名遍計名自性者，",
    "T31n1602_016:0558b03": "如有計執，不了物體但知種種分別色名，不",
    "T31n1602_016:0558b04": "了物體但知種種分別受想行識名。依義遍",
    "T31n1602_016:0558b05": "計義自性者，如有計執不了色名但於色",
    "T31n1602_016:0558b06": "體種種分別，不了受想行識名但於受想行",
    "T31n1602_016:0558b07": "識體性種種分別。依二遍計二自性者，如",
    "T31n1602_016:0558b08": "有計執，此物是色體性名之為色，此物是受",
    "T31n1602_016:0558b09": "想行識體性名受想行識。已說遍計所執",
    "T31n1602_016:0558b10": "自性差別。此遍計執由妄分別故生，此分別",
    "T31n1602_016:0558b11": "差別今當更說。頌曰：",
    "T31n1602_016:0558b12": "分別有八種，　　能生於三事，",
    "T31n1602_016:0558b13": "分別體應知，　　二界心心法。",
    "T31n1602_016:0558b14": "論曰：八種分別能生三事。何等為三？一分別",
    "T31n1602_016:0558b15": "戲論所依緣事、二見我慢事、三貪愛等事。",
    "T31n1602_016:0558b16": "八種分別者，一自性分別，謂於色等想事分",
    "T31n1602_016:0558b17": "別色等所有自性。二差別分別，謂即於色等",
    "T31n1602_016:0558b18": "想事起諸分別，此有色此無色、此有見此無",
    "T31n1602_016:0558b19": "見、此有對此無對，如是等無量差別，以自",
    "T31n1602_016:0558b20": "性分別為依處故，分別種種差別之義。三",
    "T31n1602_016:0558b21": "總執分別，謂即於色等想事所立我及有情",
    "T31n1602_016:0558b22": "命者生者等假想施設所引分別，由於積聚",
    "T31n1602_016:0558b23": "多法總執為因分別轉故。又於舍軍林等及",
    "T31n1602_016:0558b24": "於飲食衣乘等想事所立舍等假想施設所",
    "T31n1602_016:0558b25": "引尋思。四我分別，謂若事有漏有取，長時",
    "T31n1602_016:0558b26": "數習我執所聚，由數習邪執自見處事為緣",
    "T31n1602_016:0558b27": "所起虛妄分別。五我所分別，謂若事有漏有",
    "T31n1602_016:0558b28": "取，長時數習我所執所聚，由數習邪執自見",
    "T31n1602_016:0558b29": "處事為緣所起虛妄分別。六愛分別，謂緣淨",
    "T31n1602_016:0558c01": "妙可意事境分別。七不愛分別，謂緣不淨妙",
    "T31n1602_016:0558c02": "不可意事境分別。八愛不愛俱相違分別，謂",
    "T31n1602_016:0558c03": "緣淨不淨可意不可意俱離事境分別。",
    "T31n1602_016:0558c04": "如是略說有二種，謂分別自體及分別所依",
    "T31n1602_016:0558c05": "所緣事。此中自性分別、差別分別、總執分別，",
    "T31n1602_016:0558c06": "此三分別能生分別戲論所依事。分別戲論",
    "T31n1602_016:0558c07": "所緣事，謂色等想事為依緣故。名想言說所",
    "T31n1602_016:0558c08": "攝名想言說所顯分別戲論，即於此事分別",
    "T31n1602_016:0558c09": "計度無量種種眾多差別。此中我分別、我所",
    "T31n1602_016:0558c10": "分別，此二分別能生餘見根本及慢根本身",
    "T31n1602_016:0558c11": "見，及能生餘慢根本我慢。此中愛分別不愛",
    "T31n1602_016:0558c12": "分別俱相違分別，如其所應生貪瞋癡。是故",
    "T31n1602_016:0558c13": "如是八種分別，為起此三種事。若欲略說分",
    "T31n1602_016:0558c14": "別體性，所謂三界諸心心法。復次頌曰：",
    "T31n1602_016:0558c15": "由二縛所縛，　　堅執二自性，",
    "T31n1602_016:0558c16": "故二縛解脫，　　正無得無見。",
    "T31n1602_016:0558c17": "論曰：起前所說諸分別時，即為二縛所縛，所",
    "T31n1602_016:0558c18": "謂相縛及麁重縛。由此二縛，執二自性，謂執",
    "T31n1602_016:0558c19": "依他起自性及遍計所執自性。是故解脫二",
    "T31n1602_016:0558c20": "種縛已，於二自性正無所得及無所見。所以",
    "T31n1602_016:0558c21": "者何？由遍計所執自性畢竟無故不可得。依",
    "T31n1602_016:0558c22": "他起自性雖復是有，不取相故無所見。如是",
    "T31n1602_016:0558c23": "成立遍計所執自性已。為欲成立依他起自",
    "T31n1602_016:0558c24": "性故，當說成立道理。頌曰：",
    "T31n1602_016:0558c25": "假有所依因，　　若異壞二種，",
    "T31n1602_016:0558c26": "雜染可得故，　　當知依他有。",
    "T31n1602_016:0558c27": "論曰：不應宣說諸法唯是假有。何以故？假法",
    "T31n1602_016:0558c28": "必有所依因故，非無實物假法成立。若異此",
    "T31n1602_016:0558c29": "者，無實物故假亦是無，即應破壞二法。二法壞",
    "T31n1602_016:0559a01": "故，雜染之法應不可得。由雜染法現可得故，",
    "T31n1602_016:0559a02": "當知必有依他起自性。復次此依他起自性",
    "T31n1602_016:0559a03": "有何相貌？頌曰：",
    "T31n1602_016:0559a04": "相麁重為體，　　此更互緣生，",
    "T31n1602_016:0559a05": "非自然是有，　　故說生無性。",
    "T31n1602_016:0559a06": "論曰：此依他起自性，以相及麁重為體。云何",
    "T31n1602_016:0559a07": "說為依他起？由此二種更互為緣而得生故。",
    "T31n1602_016:0559a08": "謂相為緣起於麁重，麁重為緣又能生相。若",
    "T31n1602_016:0559a09": "爾，何故名生無性？謂緣力所生，非自然有故。",
    "T31n1602_016:0559a10": "復次此依他起自性，為決定有、為決定無？頌",
    "T31n1602_016:0559a11": "曰：",
    "T31n1602_016:0559a12": "非決定有無，　　一切種皆許，",
    "T31n1602_016:0559a13": "通假實二性，　　世俗說為有。",
    "T31n1602_016:0559a14": "論曰：依他起自性非如施設決定是有，亦非",
    "T31n1602_016:0559a15": "一切決定是無，故一切種非有非無。然許一",
    "T31n1602_016:0559a16": "切種皆可言說，謂若有、若無、亦有亦無、非有",
    "T31n1602_016:0559a17": "非無。問：此依他起自性，為是實有、為是假有？",
    "T31n1602_016:0559a18": "答：應知此性通假實有。問：為由世俗故有、為",
    "T31n1602_016:0559a19": "由勝義故有？答：當知由世俗故說之為有。復",
    "T31n1602_016:0559a20": "次頌曰：",
    "T31n1602_016:0559a21": "宣說我法用，　　皆名為世俗；",
    "T31n1602_016:0559a22": "當知勝義諦，　　謂七種真如。",
    "T31n1602_016:0559a23": "論曰：世俗諦者，當知宣說我法作用，已如攝",
    "T31n1602_016:0559a24": "淨義品中說。勝義諦者，謂七種真如，已如攝",
    "T31n1602_016:0559a25": "事品中說。復次頌曰：",
    "T31n1602_016:0559a26": "圓成實自性，　　二最勝智義，",
    "T31n1602_016:0559a27": "無有諸戲論，　　遠離一異性。",
    "T31n1602_016:0559a28": "論曰：此勝義諦，當知即是圓成實自性。問：何",
    "T31n1602_016:0559a29": "因緣故，七種真如名勝義諦？答：由是二最勝",
    "T31n1602_016:0559b01": "智所行故，謂出世間智及此後得世間智。由",
    "T31n1602_016:0559b02": "此勝義無戲論故，非餘智境。又此勝義無戲",
    "T31n1602_016:0559b03": "論故，於有相法離一異性。何以故？由此真如",
    "T31n1602_016:0559b04": "於有相法不可說異亦非不異故。復次頌曰：",
    "T31n1602_016:0559b05": "清淨之所緣，　　常無有變異，",
    "T31n1602_016:0559b06": "善性及樂性，　　一切皆成就。",
    "T31n1602_016:0559b07": "論曰：由勝義諦離一異性故，當知即是清淨",
    "T31n1602_016:0559b08": "所緣性。何以故？由緣此境得心清淨故。當知",
    "T31n1602_016:0559b09": "亦是常，於一切時性無變異故。又由清淨所",
    "T31n1602_016:0559b10": "緣故，當知是善。以是常故，當知是樂。復次",
    "T31n1602_016:0559b11": "頌曰：",
    "T31n1602_016:0559b12": "實勝義無性，　　戲論我無故，",
    "T31n1602_016:0559b13": "依他無彼相，　　此勝義無性。",
    "T31n1602_016:0559b14": "論曰：圓成實自性，由勝義無性故說為無性。",
    "T31n1602_016:0559b15": "何以故？由此自性即是勝義亦是無性，由無",
    "T31n1602_016:0559b16": "戲論我法性故。是故圓成實自性，是勝義故",
    "T31n1602_016:0559b17": "及無戲論性故，說為勝義無性應知。於依他",
    "T31n1602_016:0559b18": "起自性，由異相故，亦得建立為勝義無性。何",
    "T31n1602_016:0559b19": "以故？由無勝義性故。復次如前所說有五種",
    "T31n1602_016:0559b20": "相，謂能詮相、所詮相、此二相屬相、執著相、",
    "T31n1602_016:0559b21": "不執著相，又有三相，謂遍計所執相、依他起",
    "T31n1602_016:0559b22": "相、圓成實相。為五攝三、為三攝五耶？頌曰：",
    "T31n1602_016:0559b23": "依三相應知，　　建立五種相，",
    "T31n1602_016:0559b24": "彼如其所應，　　別別有五業。",
    "T31n1602_016:0559b25": "論曰：當知依三自相建立五相。所以者何？初",
    "T31n1602_016:0559b26": "及第二依三自相，第三依遍計所執相，第四",
    "T31n1602_016:0559b27": "依依他起相，第五依圓成實相。又三自性一",
    "T31n1602_016:0559b28": "一各有五業，已如攝淨義品中說。復次前成",
    "T31n1602_016:0559b29": "空品所遮眾生執，今此品中所遮法執。此二",
    "T31n1602_016:0559c01": "種執，誰從誰生？頌曰：",
    "T31n1602_016:0559c02": "法執故愚夫，　　起彼眾生執；",
    "T31n1602_016:0559c03": "彼除覺法性，　　覺法我執斷。",
    "T31n1602_016:0559c04": "論曰：由法執故，世間愚夫起眾生執。除眾生",
    "T31n1602_016:0559c05": "執現起纏故，覺法實性。覺法性故，法執永斷。",
    "T31n1602_016:0559c06": "法執斷時，當知亦斷眾生執隨眠。復次於何",
    "T31n1602_016:0559c07": "未斷而成雜染？於何斷滅得成清淨？頌曰：",
    "T31n1602_016:0559c08": "於依他執初，　　熏習成雜染；",
    "T31n1602_016:0559c09": "無執圓成實，　　熏習成清淨。",
    "T31n1602_016:0559c10": "雜染有漏性，　　清淨則無漏，",
    "T31n1602_016:0559c11": "此當知轉依，　　不思議二種。",
    "T31n1602_016:0559c12": "論曰：於依他起自性執著初自性故，起於熏",
    "T31n1602_016:0559c13": "習則成雜染。當知圓成實自性無執著故，起",
    "T31n1602_016:0559c14": "於熏習則成清淨。雜染即是有漏性，清淨即",
    "T31n1602_016:0559c15": "是無漏性，此無漏性當知即是轉依相。又此",
    "T31n1602_016:0559c16": "轉依不可思議及有二種。云何不可思議？頌曰：",
    "T31n1602_016:0559c17": "真實及自體，　　寂靜與功德，",
    "T31n1602_016:0559c18": "一切不思議，　　當知由四道。",
    "T31n1602_016:0559c19": "論曰：如是轉依不可思議，由四道理：一由真",
    "T31n1602_016:0559c20": "實，謂是常故；二由自體，謂非有色非無色如",
    "T31n1602_016:0559c21": "是等故；三由寂靜，謂寂靜住故；四由功德，謂",
    "T31n1602_016:0559c22": "此轉依有威德故。又此轉依不可思議，由四",
    "T31n1602_016:0559c23": "種道方乃證得，謂四種正行、四種尋思、四如",
    "T31n1602_016:0559c24": "實智、四種境事。何等為四？一遍滿境、二淨行",
    "T31n1602_016:0559c25": "境、三善巧境、四淨惑境。此中遍滿境復有四",
    "T31n1602_016:0559c26": "種：一有分別影像、二無分別影像、三事究",
    "T31n1602_016:0559c27": "竟、四所作成就。有分別影像者，謂所知事同",
    "T31n1602_016:0559c28": "分三摩地所行毘鉢舍那境。無分別影像者，",
    "T31n1602_016:0559c29": "謂所知事同分三摩地所行奢摩他竟。事究",
    "T31n1602_016:0560a01": "竟者，謂盡所有性及如所有性。所作成就",
    "T31n1602_016:0560a02": "者，謂轉依及依此無分別智。淨行境有五種：",
    "T31n1602_016:0560a03": "一不淨、二慈悲、三緣起、四界差別、五入出",
    "T31n1602_016:0560a04": "息念。善巧境有五種，謂蘊善巧、界善巧、處善",
    "T31n1602_016:0560a05": "巧、緣起善巧、處非處善巧。淨惑境，謂世間道",
    "T31n1602_016:0560a06": "有二下地麁性，上地靜性等，出世間道有四",
    "T31n1602_016:0560a07": "聖諦等。復次如前所說有二種轉依。何等為",
    "T31n1602_016:0560a08": "二？謂聲聞、菩薩轉依差別。頌曰：",
    "T31n1602_016:0560a09": "聲聞有二種，　　趣寂、趣菩提，",
    "T31n1602_016:0560a10": "依止變化身，　　趣無上正覺。",
    "T31n1602_016:0560a11": "諸聲聞轉依，　　厭背修所得；",
    "T31n1602_016:0560a12": "菩薩方便修，　　無二智依止，",
    "T31n1602_016:0560a13": "不住生滅故；　　諸佛智無上，",
    "T31n1602_016:0560a14": "利樂諸有情，　　不思議無二。",
    "T31n1602_016:0560a15": "論曰：聲聞轉依當知復有二種，一趣寂滅、二",
    "T31n1602_016:0560a16": "趣菩提。問：聲聞無學永盡後有，云何能證阿",
    "T31n1602_016:0560a17": "耨多羅三藐三菩提？答：依變化身住能證菩",
    "T31n1602_016:0560a18": "提，非業報身。又聲聞轉依以於流轉背修故",
    "T31n1602_016:0560a19": "得。菩薩轉依以方便修及無二智為依止故",
    "T31n1602_016:0560a20": "得。云何以方便修？謂由無間達法性故、所緣",
    "T31n1602_016:0560a21": "大故、發起最勝勤精進故、顧有情故、了諸行",
    "T31n1602_016:0560a22": "故。云何無二智為依止？謂不住流轉及以寂",
    "T31n1602_016:0560a23": "滅，不顧流轉故、顧諸有情故。由此因緣，當知",
    "T31n1602_016:0560a24": "佛智最勝無上。所以者何？餘有情智，或住流",
    "T31n1602_016:0560a25": "轉、或住寂滅，故非無上。又諸佛智利益安樂",
    "T31n1602_016:0560a26": "一切有情，善能成滿自他利故，最勝無上。餘",
    "T31n1602_016:0560a27": "有情智，或唯自利或不俱利，故非無上。以是",
    "T31n1602_016:0560a28": "因故，諸佛智慧不可思議，不住二邊能作一",
    "T31n1602_016:0560a29": "切眾生利益事故。又無有二，謂般涅槃、不涅",
    "T31n1602_016:0560b01": "槃等，性無二故。",
    "T31n1602_016:0560b02": "8 成現觀品1顯揚聖教論成現觀品第八之一",
    "T31n1602_016:0560b03": "論曰：如是正勤了知無常、苦、空、無我已，欲",
    "T31n1602_016:0560b04": "何所觀？頌曰：",
    "T31n1602_016:0560b05": "當知現所觀，　　下中上品事，",
    "T31n1602_016:0560b06": "有漏及無漏，　　未見未受遍。",
    "T31n1602_016:0560b07": "論曰：為現觀察欲色無色三界所繫下中上",
    "T31n1602_016:0560b08": "品所知事故。有漏者，謂即此苦集諦攝。無漏",
    "T31n1602_016:0560b09": "者，謂此增上滅道諦攝。未見者，謂四諦所攝。",
    "T31n1602_016:0560b10": "未受者，謂滅道所攝。遍者，謂現見不現見法",
    "T31n1602_016:0560b11": "智種類智所行境界。復次以何現觀？頌曰：",
    "T31n1602_016:0560b12": "出世間勝智，　　能除見所斷，",
    "T31n1602_016:0560b13": "無分別證得，　　唯依止靜慮。",
    "T31n1602_016:0560b14": "論曰：出世間智能為現觀，非世間智。為斷見",
    "T31n1602_016:0560b15": "所斷惑，唯是見道，非修道故。問：彼復何行？答：",
    "T31n1602_016:0560b16": "無分別證得。謂現前證得無分別行，非未現",
    "T31n1602_016:0560b17": "證。問：彼何所依？答：唯依止靜慮，不依無色。",
    "T31n1602_016:0560b18": "復次何處現觀？頌曰：",
    "T31n1602_016:0560b19": "極慼非惡趣，　　極欣非上二，",
    "T31n1602_016:0560b20": "處欲界人天，　　佛出世現觀。",
    "T31n1602_016:0560b21": "論曰：於惡趣中不起現觀，苦受恒隨極憂慼",
    "T31n1602_016:0560b22": "故、不能證得三摩地故。色無色界亦無現觀，",
    "T31n1602_016:0560b23": "欣掉重故、厭羸劣故。是故二界三趣不起現",
    "T31n1602_016:0560b24": "觀，唯一欲界人天二趣，有佛出世能起現觀。",
    "T31n1602_016:0560b25": "復次誰能現觀？頌曰：",
    "T31n1602_016:0560b26": "未離欲、倍離，　　及已離欲者，",
    "T31n1602_016:0560b27": "獨、一證正覺，　　最勝我所生。",
    "T31n1602_016:0560b28": "論曰：有五種補特伽羅能入現觀，或無入者，",
    "T31n1602_016:0560b29": "以無我故。何等為五？一未離欲者、二倍離欲",
    "T31n1602_016:0560c01": "者、三已離欲者、四獨覺、五菩薩。云何應知唯",
    "T31n1602_016:0560c02": "心能入現觀，非我能入？頌曰：",
    "T31n1602_016:0560c03": "非我為智因，　　亦非自取境，",
    "T31n1602_016:0560c04": "我非自現觀，　　執愛自我故。",
    "T31n1602_016:0560c05": "無常有境界，　　待緣智生起，",
    "T31n1602_016:0560c06": "斷麁重等三，　　故依心現觀。",
    "T31n1602_016:0560c07": "論曰：若計有我能入現觀，不應道理。何以故？",
    "T31n1602_016:0560c08": "我為智因，不應理故。若離於智，自然不能取",
    "T31n1602_016:0560c09": "故。所以者何？若我能為智因，即是無常，或應",
    "T31n1602_016:0560c10": "智是常有。若我自能取境界者，智未生前亦",
    "T31n1602_016:0560c11": "應能取。又若計我能入現觀，此我亦應自觀",
    "T31n1602_016:0560c12": "我性。若如是者，應無解脫，以緣執我及起愛",
    "T31n1602_016:0560c13": "故。所以者何？無有取我不起我執及我愛者。",
    "T31n1602_016:0560c14": "若說依心能入現觀，斯有道理。何以故？心",
    "T31n1602_016:0560c15": "是無常，有境待緣能生智故。又依止心，若麁",
    "T31n1602_016:0560c16": "重若我執及與我愛皆可斷滅。所以者何？心",
    "T31n1602_016:0560c17": "無常故，為智生因；有所緣故，與智俱時同取",
    "T31n1602_016:0560c18": "境界；待眾緣故，智不常有。又心是麁重之所",
    "T31n1602_016:0560c19": "依故、性離我故。若證遍智，即能遠離麁重而",
    "T31n1602_016:0560c20": "生，永除我執及與我愛。云何次第能入現觀？",
    "T31n1602_016:0560c21": "頌曰：",
    "T31n1602_016:0560c22": "已成熟相續，　　或聽聞正法，",
    "T31n1602_016:0560c23": "自然極如理，　　作意故現觀，",
    "T31n1602_016:0560c24": "繫念於所緣，　　精勤修靜定，",
    "T31n1602_016:0560c25": "增上善根力，　　證聖覺道分。",
    "T31n1602_016:0560c26": "論曰：修現觀者，先當成熟自相續已，或復聽",
    "T31n1602_016:0560c27": "聞正法，謂聲聞乘；或復自然，謂菩薩及獨覺，",
    "T31n1602_016:0560c28": "於自內心極善作意故，能入現觀。次繫念於",
    "T31n1602_016:0560c29": "所緣者，謂四念住。精勤者，謂四正斷。修靜定",
    "T31n1602_016:0561a01": "者，謂四神足。增上善根者，謂先證得增上資",
    "T31n1602_016:0561a02": "糧信等善根。力者，謂彼所治不信等障所不",
    "T31n1602_016:0561a03": "能雜。證聖覺分者，謂依彼故證遍覺支。證聖",
    "T31n1602_016:0561a04": "道分者，謂證八聖道支。如是次第得入現觀。",
    "T31n1602_016:0561a05": "復次齊何當言正入現觀？頌曰：",
    "T31n1602_016:0561a06": "從是入見道，　　無漏正見起，",
    "T31n1602_016:0561a07": "永斷於三結，　　證現觀應知。",
    "T31n1602_016:0561a08": "論曰：從前所修如理作意故，於見道位出世",
    "T31n1602_016:0561a09": "間正見得生。由正見故三結永斷，謂薩迦耶",
    "T31n1602_016:0561a10": "見、戒禁取及疑，齊如是位當知已入現觀。然",
    "T31n1602_016:0561a11": "此位中一切惡趣雜染之法皆悉遣除，云何",
    "T31n1602_016:0561a12": "但言三結永斷？頌曰：",
    "T31n1602_016:0561a13": "雖惡趣雜染，　　計所起惑斷，",
    "T31n1602_016:0561a14": "境見導師等，　　隨生三所攝。",
    "T31n1602_016:0561a15": "論曰：由薩迦耶見於境迷失，由戒禁取於見",
    "T31n1602_016:0561a16": "迷失，由彼疑故於佛導師所說正法及正行",
    "T31n1602_016:0561a17": "僧而生迷惑，是故隨強唯說永斷三結。復次",
    "T31n1602_016:0561a18": "現觀有何相貌？頌曰：",
    "T31n1602_016:0561a19": "由先世間智，　　簡擇諦究竟，",
    "T31n1602_016:0561a20": "於諦無加行，　　決定生起相，",
    "T31n1602_016:0561a21": "智境和合相，　　於所知究竟，",
    "T31n1602_016:0561a22": "當知諦現觀，　　於十種決定。",
    "T31n1602_016:0561a23": "論曰：由先世間智者，謂從聞所生智乃至世",
    "T31n1602_016:0561a24": "間第一法智。簡擇諦究竟者，謂已於諸諦究",
    "T31n1602_016:0561a25": "竟簡擇，於諦無加行。決定生起相者，謂於所",
    "T31n1602_016:0561a26": "觀察諸諦境中不由加行功用決定生起相，是",
    "T31n1602_016:0561a27": "現觀相。又此決定智與境和合相究竟到所",
    "T31n1602_016:0561a28": "知故。所以者何？除是以外更無異境可須求",
    "T31n1602_016:0561a29": "故，是故此觀名為現觀。當知此決定相復有",
    "T31n1602_016:0561b01": "十種。何等為十？頌曰：",
    "T31n1602_016:0561b02": "我性無三有，　　不滅無有二，",
    "T31n1602_016:0561b03": "無分別無怖，　　自斷中決定。",
    "T31n1602_016:0561b04": "論曰：十種決定者，一於眾生無中決定、二於",
    "T31n1602_016:0561b05": "遍計所執自性無中決定、三於無我有、四於",
    "T31n1602_016:0561b06": "相有、五於麁重有，是中並決定。六於不滅中",
    "T31n1602_016:0561b07": "決定，謂或無故不滅，謂眾生我及法我或有",
    "T31n1602_016:0561b08": "故不滅，謂二無我。七於無二中決定，謂法及",
    "T31n1602_016:0561b09": "法空無有差別。八於空無分別決定、九於法",
    "T31n1602_016:0561b10": "性無怖決定，謂諸愚夫於此性處生諸怖畏，",
    "T31n1602_016:0561b11": "智者於此無有怖畏是故決定。十於自在能",
    "T31n1602_016:0561b12": "斷決定，謂我不復從於他人求斷方便，是故",
    "T31n1602_016:0561b13": "決定。復次如是現觀，云何次第修習應知？",
    "T31n1602_016:0561b14": "頌曰：",
    "T31n1602_016:0561b15": "發起、證、等流、　　成滿次第四；",
    "T31n1602_016:0561b16": "又法住智等，　　次第八應知。",
    "T31n1602_016:0561b17": "論曰：現觀次第，或四、或八、或復七種。何等為",
    "T31n1602_016:0561b18": "四？一發起，謂從聞所生智乃至世第一法。二",
    "T31n1602_016:0561b19": "證得，謂見道。三等流，謂修道。四成滿，謂究",
    "T31n1602_016:0561b20": "竟道。云何為八？謂法住智乃至善清淨智，如",
    "T31n1602_016:0561b21": "前所說。云何七種？頌曰：",
    "T31n1602_016:0561b22": "無悔住所緣，　　如實見境界，",
    "T31n1602_016:0561b23": "道所依無惑，　　純差別行斷。",
    "T31n1602_016:0561b24": "論曰：七種次第者，謂尸羅淨乃至行斷智見",
    "T31n1602_016:0561b25": "淨；由尸羅清淨故無有變悔；由無悔故心定",
    "T31n1602_016:0561b26": "住境；由心定故於所知境得如實見；次於如",
    "T31n1602_016:0561b27": "實智見道所依止佛法僧寶遠離疑惑，得四",
    "T31n1602_016:0561b28": "證淨俱生智；次於善逝所證所說得決定智，",
    "T31n1602_016:0561b29": "謂唯佛法中有純淨出離苦道，非於餘法；次",
    "T31n1602_016:0561c01": "於此道得行差別智，謂苦遲通行是下品樂、",
    "T31n1602_016:0561c02": "速通行是上品、餘二行是中品；次依上品正",
    "T31n1602_016:0561c03": "行於餘斷滅生勝智見。復次此尸羅等七清",
    "T31n1602_016:0561c04": "淨，若略說三學所攝，當知亦是三淨所攝。云",
    "T31n1602_016:0561c05": "何三淨？頌曰：",
    "T31n1602_016:0561c06": "三淨攝應知，　　戒淨及心淨，",
    "T31n1602_016:0561c07": "境界依止道，　　說為慧清淨。",
    "T31n1602_016:0561c08": "論曰：三種淨者，所謂戒淨、心淨、慧淨。慧清淨",
    "T31n1602_016:0561c09": "中復有三種：一於境界、二於道所依止、三於",
    "T31n1602_016:0561c10": "道體。於道體中當知復有三種，謂純故、差別",
    "T31n1602_016:0561c11": "故、斷故。復次於如是次第中，以何次第入於",
    "T31n1602_016:0561c12": "現觀？頌曰：",
    "T31n1602_016:0561c13": "知身等因緣，　　善達於三世，",
    "T31n1602_016:0561c14": "次了知四苦，　　復八苦應知。",
    "T31n1602_016:0561c15": "論曰：先於四念住位應善了知身受心法四",
    "T31n1602_016:0561c16": "種因緣，謂由食集故身集、觸集故受集、名色",
    "T31n1602_016:0561c17": "集故識集、作意集故法集。次此身等於三世",
    "T31n1602_016:0561c18": "中應善了知，謂於未來世集法隨觀、於過去",
    "T31n1602_016:0561c19": "世滅法隨觀、於現在世集滅法隨觀。次應了",
    "T31n1602_016:0561c20": "知即此身等四苦所苦，謂受重擔苦、位變異",
    "T31n1602_016:0561c21": "苦、麁重苦及死生苦。以善不善法為因能感",
    "T31n1602_016:0561c22": "流轉死及生苦，是故了知死生二苦即是了",
    "T31n1602_016:0561c23": "知法苦。從此無間將觀諸諦，故先了知八種",
    "T31n1602_016:0561c24": "苦法，所謂生苦乃至略說五取蘊苦。復次頌",
    "T31n1602_016:0561c25": "曰：",
    "T31n1602_016:0561c26": "從是正觀諦，　　起十六行智，",
    "T31n1602_016:0561c27": "為治四顛倒，　　後後之所依。",
    "T31n1602_016:0561c28": "論曰：知八苦後，次正觀察四種諦理，起十六",
    "T31n1602_016:0561c29": "行智，前為後後之所依止。謂為對治四顛倒",
    "T31n1602_016:0562a01": "故起苦諦四行，一為對治常顛倒故起無常",
    "T31n1602_016:0562a02": "行、二為對治樂淨倒故起於苦行、三為對治",
    "T31n1602_016:0562a03": "我顛倒故起於空行、四即為治此起無我行。",
    "T31n1602_016:0562a04": "所以者何？離諸行外餘我空故、即諸行體非",
    "T31n1602_016:0562a05": "我性故。次於常樂淨我四愛集諦起因、集、生、",
    "T31n1602_016:0562a06": "緣四行。次於此斷滅諦起滅、靜、妙、離四行。次",
    "T31n1602_016:0562a07": "於此能證道諦起道、如、行、出四行。復次頌曰：",
    "T31n1602_016:0562a08": "從是轉修習，　　於心總厭離、",
    "T31n1602_016:0562a09": "諦簡擇、決定、　　究竟覺生起。",
    "T31n1602_016:0562a10": "論曰：從十六行智後復轉修習，先緣自心總",
    "T31n1602_016:0562a11": "厭心智生，此說名煖。從此已上諦簡擇智生，",
    "T31n1602_016:0562a12": "此說名頂。從此已上決定覺智生，此說名忍。",
    "T31n1602_016:0562a13": "復從此已上究竟覺智生，此說名為世第一",
    "T31n1602_016:0562a14": "法。",
    "T31n1602_016:0562a15": "顯揚聖教論卷第十六"
}