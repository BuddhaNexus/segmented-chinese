{
    "X70n1399_002:0665b09": "福源石屋珙禪師語錄卷之下",
    "X70n1399_002:0665b11": "參學門人　至柔　等編",
    "X70n1399_002:0665b12": "山居詩",
    "X70n1399_002:0665b13": "余山林多暇。瞌睡之餘。偶成偈語自娛。紙墨少便",
    "X70n1399_002:0665b14": "不欲紀之。雲衲禪人請書。蓋。欲知我山中趣向。於",
    "X70n1399_002:0665b15": "是。靜思隨意走筆。不覺盈帙。故掩而歸之。復囑慎",
    "X70n1399_002:0665b16": "勿以此為歌詠之助。當須參意。則有激焉。",
    "X70n1399_002:0665b17": "吾家住在霅溪西。水滿天湖月滿溪。未到盡驚山險",
    "X70n1399_002:0665b18": "峻。曾來方識路高低。蝸涎素壁粘枯殻。虎過新蹄印",
    "X70n1399_002:0665b19": "雨泥。閒閉柴門春晝永。青桐花發畫胡啼。",
    "X70n1399_002:0665b20": "柴門雖設未甞關。閒看幽禽自往還。尺壁易求千丈",
    "X70n1399_002:0665b21": "石。黃金難買一生閒。雪消曉嶂聞寒瀑。葉落秋林見",
    "X70n1399_002:0665b22": "遠山。古栢煙消清晝永。是非不到白雲間。",
    "X70n1399_002:0665b23": "荒塚纍纍沒野蒿。昔人未葬盡金腰。有求莫若無求",
    "X70n1399_002:0665b24": "好。進步何如退步高。貪餌金鱗終落釜。出籠靈翮便",
    "X70n1399_002:0665c01": "冲霄。山翁不管紅塵事。自種青麻織布袍。",
    "X70n1399_002:0665c02": "紙窓竹屋槿籬笆。客到蒿湯便當茶。多見清貧長快",
    "X70n1399_002:0665c03": "樂。少聞濁富不驕奢。看經移案就明月。供佛簪瓶折",
    "X70n1399_002:0665c04": "野花。盡說上方兜率好。如何及得老僧家。",
    "X70n1399_002:0665c05": "道在人弘孰可憑。發言須與行相應。貪心似海何時",
    "X70n1399_002:0665c06": "足。妄念如苗逐日增。幾樹梅花清處士。一園芋子樂",
    "X70n1399_002:0665c07": "間僧。而今隨例菴居者。見道忘山似不曾。",
    "X70n1399_002:0665c08": "動則乖真靜則差。非思量處更誵訛。無心未合祖師",
    "X70n1399_002:0665c09": "意。有念盡為煩惱魔。矮屋朝陽寒氣少。踈籬種菊晚",
    "X70n1399_002:0665c10": "香多。白雲曳曳方拖練。又被風吹過綠蘿。",
    "X70n1399_002:0665c11": "松下雙扉冷不扃。一龕金像照青燈。眠雲野鹿驚回",
    "X70n1399_002:0665c12": "夢。落澗獼猴墜折藤。得意看山山轉好。無心合道道",
    "X70n1399_002:0665c13": "相應。多時不向門前去。蘚葉苔花積幾層。",
    "X70n1399_002:0665c14": "三十餘年住崦西。钁頭邊事不吾欺。一園春色熟茶",
    "X70n1399_002:0665c15": "笋。數樹秋風老栗梨。山頂月明長嘯夜。水邊雲煖獨",
    "X70n1399_002:0665c16": "行時。舊交多在名場裏。竹戶長開待阿誰。",
    "X70n1399_002:0665c17": "翠竇丹崖列四傍。茅菴恰好在中央。一身布衲衣裳",
    "X70n1399_002:0665c18": "煖。百念消融歲月忘。石瘦種來蒲葉細。土深迸出笋",
    "X70n1399_002:0665c19": "芽長。有時夜半聞鐘磬。知有招提在下方。",
    "X70n1399_002:0665c20": "莫謂山居便自由。年無一日不懷憂。竹邊婆子長偷",
    "X70n1399_002:0665c21": "笋。麥裏兒童故放牛。栗蟥地蠶傷菜甲。野猪山鼠食",
    "X70n1399_002:0665c22": "禾頭。施為便有不如意。只得消歸自己休。",
    "X70n1399_002:0665c23": "菴住霞峰最上頭。巖崖巇嶮少人遊。擔柴出市青苔",
    "X70n1399_002:0665c24": "滑。負米登山白汗流。口體無厭宜節儉。光陰有限莫",
    "X70n1399_002:0666a01": "貪求。老僧不是閒忉怛。只要諸人放下休。",
    "X70n1399_002:0666a02": "嘯月眠雲二十年。自憐衰老見時艱。烏來索飯生臺",
    "X70n1399_002:0666a03": "立。僧去化糧空鉢還。鰕蜆人爭撈白水。钁鉏我且斸",
    "X70n1399_002:0666a04": "青山。黃精食盡松花在。不著閒愁方寸間。",
    "X70n1399_002:0666a05": "幽居自與世相分。苔厚林深草木薰。山色雨晴常得",
    "X70n1399_002:0666a06": "見。市聲朝暮罕曾聞。煑茶瓦竈燒黃葉。補衲巖臺剪",
    "X70n1399_002:0666a07": "白雲。人壽希逢年滿百。利名何苦競趨奔。",
    "X70n1399_002:0666a08": "入得山來便學呆。尋常有口懶能開。他非莫與他分",
    "X70n1399_002:0666a09": "辨。自過應須自剪裁。瓦竈通紅茶已熟。紙窓生白月",
    "X70n1399_002:0666a10": "初來。古今誰解輕浮世。獨許嚴陵坐釣臺。",
    "X70n1399_002:0666a11": "溪淺泉清見石沙。屋頭無角寄藤蘿。夜深月下長猿",
    "X70n1399_002:0666a12": "嘯。苔厚巖前少客過。庭竹欹斜春雪重。嶺梅消瘦夜",
    "X70n1399_002:0666a13": "寒多。寥寥此道非今古。徒把甎來石上磨。",
    "X70n1399_002:0666a14": "白髮禪翁久住菴。衲衣風捲破襤毿。溪邊掃葉供爐",
    "X70n1399_002:0666a15": "竈。霜後苦茆覆橘柑。本有天真非造化。現成公案不",
    "X70n1399_002:0666a16": "須參。豁開戶牗當軒坐。盡日看山不下簾。",
    "X70n1399_002:0666a17": "臥雲深處不朝天。只在重巖野水邊。竹榻夢回窓有",
    "X70n1399_002:0666a18": "月。砂鍋粥熟竈無煙。萬緣歇盡非除遣。一性圓明本",
    "X70n1399_002:0666a19": "自然。湛若虗空常不動。任他滄海變桑田。",
    "X70n1399_002:0666a20": "岳頂禪房枕石臺。白雲飛去又飛來。門前瀑布懸空",
    "X70n1399_002:0666a21": "落。屋後山巒起浪堆。素壁淡描三世佛。瓦瓶香浸一",
    "X70n1399_002:0666a22": "枝梅。下方田地雖平坦。難及山家無點埃。",
    "X70n1399_002:0666a23": "大道從來無盛衰。未明大道著便宜。聖賢隱伏當斯",
    "X70n1399_002:0666a24": "世。邪法流行在此時。痛策諸根休自縱。常存正念莫",
    "X70n1399_002:0666b01": "他為。人身一失袈裟下。萬劫千生不復追。",
    "X70n1399_002:0666b02": "破屋蕭蕭枕石臺。柴門白日為誰開。名場成隊挨身",
    "X70n1399_002:0666b03": "入。古路無人跨脚來。深夜雪寒唯火伴。五更霜冷只",
    "X70n1399_002:0666b04": "猿哀。袈裟零落難縫補。收捲雲霞自剪裁。",
    "X70n1399_002:0666b05": "人壽相分一百年。有誰能得百年全。危如茅草郎當",
    "X70n1399_002:0666b06": "屋。險似風波破漏船。流俗沙門真可惜。貪名師德更",
    "X70n1399_002:0666b07": "堪憐。寥寥世道今非昔。日把柴門緊閉關。",
    "X70n1399_002:0666b08": "綠霧紅霞竹徑深。一菴終日冷沉沉。等閒放下便無",
    "X70n1399_002:0666b09": "事。著意看來還有心。古鏡未磨含萬象。洪鐘纔扣發",
    "X70n1399_002:0666b10": "圓音。本源自性天真佛。非色非空非古今。",
    "X70n1399_002:0666b11": "優游靜坐野僧家。飲啄隨緣度歲華。翠竹黃花閒意",
    "X70n1399_002:0666b12": "思。白雲流水淡生涯。石頭莫認山中虎。弓影休疑盞",
    "X70n1399_002:0666b13": "裏蛇。林下不知塵世事。夕陽長見送歸鴉。",
    "X70n1399_002:0666b14": "滿頭白髮瘦稜層。日用生涯事事能。木臼秋分舂白",
    "X70n1399_002:0666b15": "术。竹筐春半曬朱藤。黃精就買山前客。紫菜長需海",
    "X70n1399_002:0666b16": "外僧。誰道新年七十七。開池栽藕種茭菱。",
    "X70n1399_002:0666b17": "卜得重巖遠市朝。柴門半掩草蕭蕭。是誰白髮貧無",
    "X70n1399_002:0666b18": "諂。那箇朱門富不驕。急債莫於寬裏做。妄情須是靜",
    "X70n1399_002:0666b19": "中消。白雲也道青山好。夜夜飛來伴寂寥。",
    "X70n1399_002:0666b20": "風檣來往塞官塘。站馬如飛日夜忙。冐寵貪榮謀仕",
    "X70n1399_002:0666b21": "宦。貪生重利作經商。人間富貴一時樂。地獄辛酸萬",
    "X70n1399_002:0666b22": "刧長。古往今來無藥治。如何不早去修行。",
    "X70n1399_002:0666b23": "入此門來學此宗。切須仔細要推窮。清虗體寂理猶",
    "X70n1399_002:0666b24": "在。忖度心忘境自空。樹挂殘雲成片白。山銜落日半",
    "X70n1399_002:0666c01": "邊紅。是風動耶是幡動。不是幡兮不是風。",
    "X70n1399_002:0666c02": "客愛幽閒到竹籬。逢仰應恕禮全虧。滿頭白髮髼鬆",
    "X70n1399_002:0666c03": "聚。一頂袈裟撩亂披。黃葉火殘終夜後。青猿聲斷五",
    "X70n1399_002:0666c04": "更時。擁衾相對蒲團坐。各自忘言契此機。",
    "X70n1399_002:0666c05": "百歲光陰過隙駒。幾人於此審思惟。己躬下事未明",
    "X70n1399_002:0666c06": "白。生死岸頭真嶮巇。衲定線行嬌婦淚。飯香玉粒老",
    "X70n1399_002:0666c07": "農脂。莫言施受無因果。因在果成終有時。",
    "X70n1399_002:0666c08": "自入山來萬慮澄。平懷一種任騰騰。庭前樹色秋來",
    "X70n1399_002:0666c09": "減。檻外泉聲雨後增。挑薺煑茶延野客。買盆移菊送",
    "X70n1399_002:0666c10": "鄰僧。錦衣玉食公卿子。不及山僧有此情。",
    "X70n1399_002:0666c11": "是身壽命若浮漚。只好挨排過了休。事欲稱情常不",
    "X70n1399_002:0666c12": "足。人能退步便無憂。衰榮可踰花開落。聚散還同雲",
    "X70n1399_002:0666c13": "去留。我已久忘塵世念。頹然終日倚岑樓。",
    "X70n1399_002:0666c14": "自覺從前世念輕。老來任運樂閒情。芒鞋竹杖春三",
    "X70n1399_002:0666c15": "月。紙帳梅花夢五更。求佛求仙全妄想。無憂無慮即",
    "X70n1399_002:0666c16": "修行。松風昨夜熾然說。自是聾人不肯聽。",
    "X70n1399_002:0666c17": "逐日挨排過了休。明朝何必預先憂。死生老病難期",
    "X70n1399_002:0666c18": "約。富貴功名不久留。湖上朱門縈蔓草。澗邊遊徑變",
    "X70n1399_002:0666c19": "荒丘。所言皆是目前事。只是無人肯轉頭。",
    "X70n1399_002:0666c20": "白髮頭陀老病侵。住來茅屋幾年深。消磨本有凡情",
    "X70n1399_002:0666c21": "執。析蕩今從聖量心。百鳥不來山寂寂。萬松長在碧",
    "X70n1399_002:0666c22": "沉沉。分明空刧那邊事。一道神光自古今。",
    "X70n1399_002:0666c23": "競利奔名何足誇。清閒獨許野僧家。心田不長無明",
    "X70n1399_002:0666c24": "草。覺苑長開智慧華。黃土坡邊多蕨笋。青苔地上少",
    "X70n1399_002:0667a01": "塵沙。我年三十餘來此。幾度晴窓映落霞。",
    "X70n1399_002:0667a02": "我本禪宗不會禪。甘休林下度餘年。鶉衣百結通身",
    "X70n1399_002:0667a03": "挂。竹篾三條驀肚纏。山色溪光明祖意。鳥啼花笑悟",
    "X70n1399_002:0667a04": "機緣。有時獨上臺磐石。午夜無雲月一天。",
    "X70n1399_002:0667a05": "四十餘年獨隱居。不知塵世幾榮枯。夜爐助煖燒松",
    "X70n1399_002:0667a06": "葉。午鉢充饑摘野蔬。坐石看雲閒意思。朝陽補衲靜",
    "X70n1399_002:0667a07": "工夫。有人問我西來意。盡把家私說向渠。",
    "X70n1399_002:0667a08": "蠆尾狼心滿世間。爭先各自使機關。百年能得幾回",
    "X70n1399_002:0667a09": "笑。一日曾無頃刻間。車覆有誰知改轍。禍來無地著",
    "X70n1399_002:0667a10": "羞慚。老僧不是多饒舌。要與諸人揭盖纏。",
    "X70n1399_002:0667a11": "烏兔奔忙不暫停。巖居忽爾到頺齡。氷邊行道影偏",
    "X70n1399_002:0667a12": "瘦。松下看山眸轉青。紅葉旋收供瓦竈。黃花時採插",
    "X70n1399_002:0667a13": "銅瓶。勞生好飲利名酒。昏醉無由喚得醒。",
    "X70n1399_002:0667a14": "茅屋青山綠水邊往來年久自相便。數株紅白桃李",
    "X70n1399_002:0667a15": "樹。一片青黃菜麥田。竹榻夜移聽雨坐。紙窓晴啟看",
    "X70n1399_002:0667a16": "雲眠。人生無出清間好。得到清間豈偶然。",
    "X70n1399_002:0667a17": "古人為道入山中。日用工夫在己躬。添石墜腰舂白",
    "X70n1399_002:0667a18": "米。擕鉏帶雨種青松。擔泥拽石何妨道。運水搬柴好",
    "X70n1399_002:0667a19": "用功。軃懶借衣求食者。莫來相伴老禪翁。",
    "X70n1399_002:0667a20": "萬物生成感宿根。己長彼短不須論。一團猛火利名",
    "X70n1399_002:0667a21": "路。三尺寒氷佛祖門。草莽荊榛狐窟宅。雲霄蓬島鶴",
    "X70n1399_002:0667a22": "乾坤。滿頭白髮居巖谷。幾度凭欄到日曛。",
    "X70n1399_002:0667a23": "巖居我本為修行。不許人知每自評。道性淳和餘習",
    "X70n1399_002:0667a24": "盡。覺心圓淨照功成。種松鉏菜一身健。補衲翻經兩",
    "X70n1399_002:0667b01": "眼明。世異事殊真好笑。避秦亦得隱山名。",
    "X70n1399_002:0667b02": "歷遍乾坤沒處尋。偶然得住此山林。茅菴高插雲霄",
    "X70n1399_002:0667b03": "碧。蘚逕斜過竹樹深。人為利名驚寵辱。我因禪寂老",
    "X70n1399_002:0667b04": "光陰。蒼松恠石無人識。猶更將心去覔心。",
    "X70n1399_002:0667b05": "年老心閒身亦閒。掃除一榻臥松間。巖扄幽寂自為",
    "X70n1399_002:0667b06": "喜。世路崎嶇人轉頑。風煖野禽聲瑣碎。日斜華藥影",
    "X70n1399_002:0667b07": "闌珊。藜羮粟飯家常有。不用持盂更下山。",
    "X70n1399_002:0667b08": "清晨汲水啟柴門。看見天空四斂氛。黃獨火香思懶",
    "X70n1399_002:0667b09": "攢。碧桃花謝悟靈雲。林間猿鶴慣曾見。世上衰榮杳",
    "X70n1399_002:0667b10": "不聞。幾度坐來苔石煖。好山直看到斜曛。",
    "X70n1399_002:0667b11": "白雲深處結茅廬。隨分生涯樂有餘。未死且留煨芊",
    "X70n1399_002:0667b12": "火。息機何必絕交書。湛然凝寂通三際。廓爾圓明褁",
    "X70n1399_002:0667b13": "十虗。菴內不知菴外事。幾番花落又還敷。",
    "X70n1399_002:0667b14": "細把浮生物理推。輸贏難定一盤碁。僧居青嶂閒方",
    "X70n1399_002:0667b15": "好。人在紅塵老不知。風颺茶煙浮竹榻。水流花瓣落",
    "X70n1399_002:0667b16": "青池。如何三萬六千日。不放身心靜片時。",
    "X70n1399_002:0667b17": "恁麼徹底恁麼去。放下從頭放下來。兩片唇皮堆白",
    "X70n1399_002:0667b18": "醭。一條古路長蒼苔。雲邊木馬飛如電。海底泥牛吼",
    "X70n1399_002:0667b19": "似雷。雪覆萬峯晴月夜。暗香春信到寒梅。",
    "X70n1399_002:0667b20": "清貧長樂道人家。日用頭頭自偶諧。昨夜西風吹古",
    "X70n1399_002:0667b21": "木。天明滿地是乾柴。霞飄素煉粘丹壁。露滴真珠綴",
    "X70n1399_002:0667b22": "綠崖。活計從來隨現定。不勞辛苦去安排。",
    "X70n1399_002:0667b23": "了了常知似不知。翛然如兀又如癡。旋乾倒嶽鎮長",
    "X70n1399_002:0667b24": "靜。一念萬年終不移。有耳聽聲風過樹。無心應物月",
    "X70n1399_002:0667c01": "臨池。休言我獨能明了。此事人人盡可為。",
    "X70n1399_002:0667c02": "計拙慙虧應世才。聰明無分占癡呆。自言境物皆虗",
    "X70n1399_002:0667c03": "幻。誰解資財盡倘來。黃葉隨流閒去住。白雲橫谷謾",
    "X70n1399_002:0667c04": "徘徊。雙眸合却方纔好。為愛青山又放開。",
    "X70n1399_002:0667c05": "圓顱方服作沙門。便見牟尼佛子孫。止惡防非調意",
    "X70n1399_002:0667c06": "馬。忘機息見制心猿。鍊魔道性真金淨。涵養靈源美",
    "X70n1399_002:0667c07": "玉溫。把手牽他行不得。為人自肯乃方親。",
    "X70n1399_002:0667c08": "紅日東升夜落西。黃昏鐘了五更雞。乾坤老我一頭",
    "X70n1399_002:0667c09": "雪。歲月消磨百甕虀。借地栽松將作棟。喫桃吐核又",
    "X70n1399_002:0667c10": "成蹊。寄言世上傷弓羽。好向深山擇木棲。",
    "X70n1399_002:0667c11": "法道寥寥不可模。一菴深隱是良圖。門前養竹高遮",
    "X70n1399_002:0667c12": "屋。石上分泉直到厨。猿抱子來崕果熟。鶴移巢去磵",
    "X70n1399_002:0667c13": "松枯。禪邊大有閑情緒。收拾乾柴向地爐。",
    "X70n1399_002:0667c14": "浮世光陰有幾何。誰能挈挈又波波。厨空旋去尋黃",
    "X70n1399_002:0667c15": "獨。衲破方思剪綠荷。麈尾罷拈言語斷。佛經忘看蠧",
    "X70n1399_002:0667c16": "魚多。可憐身在袈裟下。趣境攀緣事似麻。",
    "X70n1399_002:0667c17": "五言律詩",
    "X70n1399_002:0667c18": "道人緣慮盡。觸目是心光。何處碧桃謝。滿溪流水香。",
    "X70n1399_002:0667c19": "草深蛇性悅。日煖蝶心狂。曾見樵翁說。雲邊霅晝房。",
    "X70n1399_002:0667c20": "一钁足生涯。居山道者家。有功惟種竹。無暇莫栽華。",
    "X70n1399_002:0667c21": "水碓夜舂米。竹籠春焙茶。人間在何處。隱隱見桑麻。",
    "X70n1399_002:0667c22": "時時自解顏。年老得安間。心下渾無事。眼前惟有山。",
    "X70n1399_002:0667c23": "天空鵬翥翼。霧重豹添斑。獨與梅花好。相期盡歲寒。",
    "X70n1399_002:0667c24": "萬緣休歇罷。一念絕中邊。盡日閒閒地。長年坦坦然。",
    "X70n1399_002:0668a01": "山空雲自在。天淨月孤圓。磨煉工夫到。難同知解禪。",
    "X70n1399_002:0668a02": "巖臺舒野望。依約見松門。唐代高僧寺。宋朝丞相墳。",
    "X70n1399_002:0668a03": "溪光晴瀉遠。野色晚來昏。山路歌聲絕。樵歸煙火村。",
    "X70n1399_002:0668a04": "屈曲黃泥路。團圝紫槿籬。紙窓開竹屋。瓦竈爇松枝。",
    "X70n1399_002:0668a05": "平澹忘懷處。蕭然絕照時。何人能似我。無事亦無為。",
    "X70n1399_002:0668a06": "深山僧住處。端的勝蓬萊。地上並無草。園中却有梅。",
    "X70n1399_002:0668a07": "閒多諸想滅。靜極自心開。一頂破禪衲。和雲曬石臺。",
    "X70n1399_002:0668a08": "一陣從何起。颼颼徧九垓。[打-丁+慼]他林木動。吹我竹門開。",
    "X70n1399_002:0668a09": "本自無形段。如何有去來。欲窮窮不到。一虎笑巖臺。",
    "X70n1399_002:0668a10": "霞霧山頭頂。雲邊闞小房。夏凉窓近竹。冬煖閤朝陽。",
    "X70n1399_002:0668a11": "繭紙衣裳軟。山田粥飯香。此生隨分過。無可得思量。",
    "X70n1399_002:0668a12": "一钁足生涯。長年飽水柴。有山堪寓目。無事可干懷。",
    "X70n1399_002:0668a13": "嵐氣濕茅屋。苔痕上土堦。任緣終省力。渾不用安排。",
    "X70n1399_002:0668a14": "山厨修午供。泉白似銀漿。羮熟筍鞭爛。飯炊粳米香。",
    "X70n1399_002:0668a15": "油煎清頂蕈。醋煑紫芽薑。百味皆難及。何須說上方。",
    "X70n1399_002:0668a16": "真空如湛海。微動即成漚。纔受形骸報。便懷衣食憂。",
    "X70n1399_002:0668a17": "識情奔野馬。妄念走狂猴。不悟空王旨。輪迴卒未休。",
    "X70n1399_002:0668a18": "山家八月天。時物自相便。荳莢新垂隴。稻花香滿田。",
    "X70n1399_002:0668a19": "割茅修舊屋。斫竹覓清泉。世上誰知我。優游樂晚年。",
    "X70n1399_002:0668a20": "茆菴竹樹間。塵世不相關。門對一池水。窓開四面山。",
    "X70n1399_002:0668a21": "煙熏茶竈黑。塺蒸布裘斑。不悟空王法。緣何得此閒。",
    "X70n1399_002:0668a22": "紅日半銜山。柴門便掩關。綠蒲眠褥軟。白木枕頭彎。",
    "X70n1399_002:0668a23": "松月來先照。溪雲出未還。迢迢清夜夢。不肯到人間。",
    "X70n1399_002:0668a24": "扶杖出松林。間行上翠岑。鶴羣衝鶻散。樹影落溪沉。",
    "X70n1399_002:0668b01": "野果棘難採。藥苗香易尋。澹烟斜日暮。紅葉半巖陰。",
    "X70n1399_002:0668b02": "好山千萬疊。屋占最高層。減塑三尊佛。長明一椀燈。",
    "X70n1399_002:0668b03": "鐘敲寒夜月。茶煑石池冰。客問西來意。惟言我不能。",
    "X70n1399_002:0668b04": "取捨與行藏。人生各有方。乾坤容我懶。名利使他忙。",
    "X70n1399_002:0668b05": "背日鷗眠埠。營窠燕遶梁。情迷隨物轉。不得悟空王。",
    "X70n1399_002:0668b06": "結草便為菴。年年用覆苫。紙窓松葉暗。竹屋蘚華粘。",
    "X70n1399_002:0668b07": "麥飯惟饒火。藜羮不點鹽。生涯隨分過。誰管世人嫌。",
    "X70n1399_002:0668b08": "七言絕句",
    "X70n1399_002:0668b09": "凄凄茅舍新秋夜。白荳花開絡緯啼。山月如銀牽老",
    "X70n1399_002:0668b10": "與。閒行不覺過峰西。",
    "X70n1399_002:0668b11": "滿山筍蕨滿園茶。一樹紅花間白花。大抵四時春最",
    "X70n1399_002:0668b12": "好。就中猶好是山家。",
    "X70n1399_002:0668b13": "有人問我何年住。坐久纔方省得來。門外碧桃親手",
    "X70n1399_002:0668b14": "種。春光二十度花開。",
    "X70n1399_002:0668b15": "厭煩勞役愛安閒。箇樣如何居得山。百丈已前巖穴",
    "X70n1399_002:0668b16": "士。生涯全在钁頭邊。",
    "X70n1399_002:0668b17": "年老菴居養病身。日高猶自未開門。怕寒起坐燒松",
    "X70n1399_002:0668b18": "火。一曲樵歌隔塢聞。",
    "X70n1399_002:0668b19": "童子未曾歸動火。水雲早已到投齋。山菴喜免征徭",
    "X70n1399_002:0668b20": "慮。賸種青松只賣柴。",
    "X70n1399_002:0668b21": "玉堂銀燭笙歌夜。金谷羅幃富貴家。爭似道人茅屋",
    "X70n1399_002:0668b22": "下。一天晴月曬梅花。",
    "X70n1399_002:0668b23": "相逢盡說世途難。自向菴中討不安。除却淵明賦歸",
    "X70n1399_002:0668b24": "去。更無一箇肯休官。",
    "X70n1399_002:0668c01": "山厨寂寂斷炊煙。凍鎖泉聲欲雪天。面壁老僧無定",
    "X70n1399_002:0668c02": "力。又思乞食到人間。",
    "X70n1399_002:0668c03": "種了冬瓜便種茄。勞形苦骨做生涯。眾人若要厨堂",
    "X70n1399_002:0668c04": "好。須是園頭常在家。",
    "X70n1399_002:0668c05": "粥去飯來何日了。日生月落幾時休。都來與我無干",
    "X70n1399_002:0668c06": "涉。空起許多閒念頭。",
    "X70n1399_002:0668c07": "屋後青松八九樹。門前紫芋兩三疄。山居道者機關",
    "X70n1399_002:0668c08": "少。家火從頭說向人。",
    "X70n1399_002:0668c09": "此事誰人敢強為。除非知有莫能知。分明月在梅花",
    "X70n1399_002:0668c10": "上。看到梅花早已遲。",
    "X70n1399_002:0668c11": "過去事已過去了。未來不必預思量。只今便道即今",
    "X70n1399_002:0668c12": "句。梅子熟時梔子香。",
    "X70n1399_002:0668c13": "一日打眠三五度。也消不得許多閒。循環數遍琅玕",
    "X70n1399_002:0668c14": "竹。又出青松望遠山。",
    "X70n1399_002:0668c15": "攀緣起倒易消停。卒急難除是愛憎。我笑青山高突",
    "X70n1399_002:0668c16": "兀。青山嫌我廋陵層。",
    "X70n1399_002:0668c17": "真空湛寂惟常在。不覺良田妄所朦。真性何曾離妄",
    "X70n1399_002:0668c18": "有。花開花落自春風。",
    "X70n1399_002:0668c19": "天湖水湛琉璃碧。霞霧山圍錦幛紅。觸目本來成現",
    "X70n1399_002:0668c20": "事。何須叉手問禪翁。",
    "X70n1399_002:0668c21": "年老氣衰真箇懶。晨朝更不見和南。客來無語相抵",
    "X70n1399_002:0668c22": "對。辛苦空勞到草菴。",
    "X70n1399_002:0668c23": "老去一身都是懶。閑來百念盡成灰。與兄相見略彈",
    "X70n1399_002:0668c24": "指。無柰人情強接陪。",
    "X70n1399_002:0669a01": "田地無塵長不掃。柴門有客扣方開。雪晴斜月侵簷",
    "X70n1399_002:0669a02": "冷。梅影一枝窓上來。",
    "X70n1399_002:0669a03": "茅屋低低三兩間。團團環遶盡青山。竹牀不許閒雲",
    "X70n1399_002:0669a04": "宿。日未斜時便掩關。",
    "X70n1399_002:0669a05": "禪兄何事到煙蘿。老我生涯苦不多。巖下木樨香滿",
    "X70n1399_002:0669a06": "樹。園中菜甲綠成窠。",
    "X70n1399_002:0669a07": "一片無塵新雨地。半邊有蘚古時松。目前景物人皆",
    "X70n1399_002:0669a08": "見。取用誰知各不同。",
    "X70n1399_002:0669a09": "萬境萬機俱寢息。一知一見盡消融。閒閒兩耳全無",
    "X70n1399_002:0669a10": "用。坐到晨雞與暮鐘。",
    "X70n1399_002:0669a11": "巖房終日寂寥寥。世念何曾有一毫。雖著衣裳喫粥",
    "X70n1399_002:0669a12": "飯。恰如死了未曾燒。",
    "X70n1399_002:0669a13": "新縫紙被烘來煖。一覺安眠到五更。聞得上方鐘皷",
    "X70n1399_002:0669a14": "動。又添一日在浮生。",
    "X70n1399_002:0669a15": "門前枯木似人立。屋後好山如浪堆。老我為人無可",
    "X70n1399_002:0669a16": "說。高高雲路賺兄來。",
    "X70n1399_002:0669a17": "山形凹凸路高低。石占雲頭屋占蹊。地窄栽來蔬菜",
    "X70n1399_002:0669a18": "少。又營小圃在橋西。",
    "X70n1399_002:0669a19": "百千日月閒中度。八萬塵勞靜處消。綠水光中山影",
    "X70n1399_002:0669a20": "轉。紅爐焰上雪花飄。",
    "X70n1399_002:0669a21": "西方有路不肯去。地獄無門鬬要過。金閣銀臺仙子",
    "X70n1399_002:0669a22": "小。鑊湯爐炭罪人多。",
    "X70n1399_002:0669a23": "著意求真真轉遠。擬心斷妄妄猶多。道人一種平懷",
    "X70n1399_002:0669a24": "處。月在青天影在波。",
    "X70n1399_002:0669b01": "要求作佛真箇易。唯斷妄心真箇難。幾度霜天明月",
    "X70n1399_002:0669b02": "夜。坐來覺得五更寒。",
    "X70n1399_002:0669b03": "萬緣脫去心無事。諸有空來性坦然。幾度夜窓虗吐",
    "X70n1399_002:0669b04": "白。月和流水到門前。",
    "X70n1399_002:0669b05": "一事無心萬事休。也無歡喜也無憂。無心莫謂便無",
    "X70n1399_002:0669b06": "事。尚有無心箇念頭。",
    "X70n1399_002:0669b07": "於事無心風過樹。於心無事月行空。風聲月色消磨",
    "X70n1399_002:0669b08": "盡。去却一重還一重。",
    "X70n1399_002:0669b09": "新年頭了舊年尾。明日四兮今日三。道業未成空白",
    "X70n1399_002:0669b10": "首。大千無處著羞慚。",
    "X70n1399_002:0669b11": "白髮催人瘦入肩。住來茅屋已多年。裩無腰帶袴無",
    "X70n1399_002:0669b12": "口。一領褊衫沒半邊。",
    "X70n1399_002:0669b13": "一軸楞伽看未周。夕陽斜影水東流。雲歸自就茅簷",
    "X70n1399_002:0669b14": "宿。一日光陰又早休。",
    "X70n1399_002:0669b15": "茅簷雨過日頭紅。瞬息陰晴便不同。況是死生呼吸",
    "X70n1399_002:0669b16": "事。黃昏難保聽朝鐘。",
    "X70n1399_002:0669b17": "明明見了非他見。了了常知無別知。記得去秋烟雨",
    "X70n1399_002:0669b18": "裏。猿來偷去一雙梨。",
    "X70n1399_002:0669b19": "半窓松影半窓月。一箇蒲團一箇僧。盤膝坐來中夜",
    "X70n1399_002:0669b20": "後。飛蛾撲滅佛前燈。",
    "X70n1399_002:0669b21": "長年心裏渾無事。每日菴中樂有餘。飯罷濃煎茶喫",
    "X70n1399_002:0669b22": "了。池邊坐石數游魚。",
    "X70n1399_002:0669b23": "飯炊五合陳黃米。羮煑數莖青薺苗。淡薄自然滋味",
    "X70n1399_002:0669b24": "好。何須更要著薑椒。",
    "X70n1399_002:0669c01": "移家深入亂峯西。烟樹重重隔遠溪。年老心閒貪睡",
    "X70n1399_002:0669c02": "穩。猒聞鐘響與雞啼。",
    "X70n1399_002:0669c03": "山風吹破故窓紙。片片雪花飛入來。添盡布裘渾不",
    "X70n1399_002:0669c04": "煖。拾枯深撥地爐灰。",
    "X70n1399_002:0669c05": "半窓斜日冷生光。破衲蒙頭坐竹床。枯葉滿爐燒焰",
    "X70n1399_002:0669c06": "火。不知屋上有寒霜。",
    "X70n1399_002:0669c07": "幾樹山花紅灼灼。一池春水綠漪漪。衲僧若具超宗",
    "X70n1399_002:0669c08": "眼。不待無情為發機。",
    "X70n1399_002:0669c09": "雲未歸時便掩扄。柴床眠穩思冥冥。山家不養雞和",
    "X70n1399_002:0669c10": "犬。日到茅簷夢未醒。",
    "X70n1399_002:0669c11": "粥去飯來茶喫了。開窓獨坐看青山。細推百億閻浮",
    "X70n1399_002:0669c12": "界。白日無人似我閒。",
    "X70n1399_002:0669c13": "黑霧濃雲撥不開。忽然去了忽然來。任他伎倆自磨",
    "X70n1399_002:0669c14": "滅。紅日依前照石臺。",
    "X70n1399_002:0669c15": "一天紅日曉東南。自拔青苗插瘦田。布裰半沾泥水",
    "X70n1399_002:0669c16": "濕。歸來脫曬竹房前。",
    "X70n1399_002:0669c17": "喫桃吐核核成樹。樹大花開又結桃。春去秋來知幾",
    "X70n1399_002:0669c18": "度。爭教我不白頭毛。",
    "X70n1399_002:0669c19": "茅屋方方一丈慳。四簷松竹四圍山。老僧自住尚狹",
    "X70n1399_002:0669c20": "窄。那許雲來借半間。",
    "X70n1399_002:0669c21": "臨機切莫避刀鎗。[拚-ㄙ+ㄊ]死和他戰一場。打得趙州關子",
    "X70n1399_002:0669c22": "破。大千無處不歸降。",
    "X70n1399_002:0669c23": "有限光陰一百年。幾人得到百年全。縱饒百歲終歸",
    "X70n1399_002:0669c24": "死。只是相分後與前。",
    "X70n1399_002:0670a01": "一大藏經閒故紙。一千七百葛藤窠。誰能去討他分",
    "X70n1399_002:0670a02": "曉。起箇念頭猶是多。",
    "X70n1399_002:0670a03": "溪邊黃葉水去住。嶺上白雲風往來。爭似老僧常不",
    "X70n1399_002:0670a04": "動。長年無事坐巖臺。",
    "X70n1399_002:0670a05": "霞霧山高路又遙。菴居從蕳蔑三條。却嫌住處太危",
    "X70n1399_002:0670a06": "險。落賺多人登陟勞。",
    "X70n1399_002:0670a07": "老覺形枯氣力衰。客來勉強出支陪。自憐不解藏踪",
    "X70n1399_002:0670a08": "跡。松食荷衣憶大梅。",
    "X70n1399_002:0670a09": "道人屋冷四簷竹。長者門高百尺墻。屋冷道人心愈",
    "X70n1399_002:0670a10": "靜。門高長者日多忙。",
    "X70n1399_002:0670a11": "盡道凡心非佛性。我言佛性即凡心。工夫只怕無人",
    "X70n1399_002:0670a12": "做。鐵杵磨教作線針。",
    "X70n1399_002:0670a13": "南北東西去復還。陸行車馬水行船。利名門路如天",
    "X70n1399_002:0670a14": "遠。走殺世間人萬千。",
    "X70n1399_002:0670a15": "居山那得有工夫。種了冬瓜便種瓠。設使一毫功不",
    "X70n1399_002:0670a16": "及。許多田地盡荒蕪。",
    "X70n1399_002:0670a17": "離眾多年無坐具。入山長久沒袈裟。單單有箇鐵鐺",
    "X70n1399_002:0670a18": "子。留待人來煑瀑花。",
    "X70n1399_002:0670a19": "布衣破綻種青麻。糧食無時刈早禾。辛苦做來牽補",
    "X70n1399_002:0670a20": "過。復身免得報檀那。",
    "X70n1399_002:0670a21": "飯香麥麨和松粉。菜好藤花雜筍鞭。我已盡形無別",
    "X70n1399_002:0670a22": "念。任他作佛與生天。",
    "X70n1399_002:0670a23": "山居活計钁頭邊。衣食須營豈自然。種稻下田泥沒",
    "X70n1399_002:0670a24": "膝。賣柴出市檐磨肩。",
    "X70n1399_002:0670b01": "钁頭添鐵屋頭懸。徤即鋤雲倦即眠。紅日正中黃獨",
    "X70n1399_002:0670b02": "熟。甘香不在火爐邊。",
    "X70n1399_002:0670b03": "團團一箇尖頭屋。外面誰知裏面寬。世界大千都著",
    "X70n1399_002:0670b04": "了。尚餘閒地放蒲團。",
    "X70n1399_002:0670b05": "草菴盤結長松下。面面軒窓盡豁開。目對青山終日",
    "X70n1399_002:0670b06": "坐。更無一事上心來。",
    "X70n1399_002:0670b07": "深秋時節雨霏霏。蘚葉層層印虎蹄。一夜西風吹不",
    "X70n1399_002:0670b08": "住。曉來黃葉與階齊。",
    "X70n1399_002:0670b09": "團團紅日上青山。竹屋柴門尚閉關。白髮老僧眠未",
    "X70n1399_002:0670b10": "起。勞生磨蟻正循環。",
    "X70n1399_002:0670b11": "山舍清幽絕點塵。心閒與世自相分。不知何處碧桃",
    "X70n1399_002:0670b12": "放。幽鳥銜來遶竹門。",
    "X70n1399_002:0670b13": "老來無事可千懷。竹榻高眠日枕斜。夢裏不知誰是",
    "X70n1399_002:0670b14": "我。覺來新月到梅花。",
    "X70n1399_002:0670b15": "禪餘高誦寒山偈。飯後濃煎谷雨茶。尚有閒情無著",
    "X70n1399_002:0670b16": "處。携籃過嶺採藤花。",
    "X70n1399_002:0670b17": "僧因產業致差科。官府勾追恥辱多。我有山田三畆",
    "X70n1399_002:0670b18": "半。盡情回付與檀那。",
    "X70n1399_002:0670b19": "楮閣安爐種炭團。床鋪新薦被新棉。一冬暖活如何",
    "X70n1399_002:0670b20": "說。夢想不思兜率天。",
    "X70n1399_002:0670b21": "去年家火缺支持。家火今年用不虧。田裏多收三斗",
    "X70n1399_002:0670b22": "糓。門前添得一方池。",
    "X70n1399_002:0670b23": "白雲影裏尖頭屋。黃葉堆頭折脚鐺。漏笊籬撩無米",
    "X70n1399_002:0670b24": "飯。破砂盆擣爛生薑。",
    "X70n1399_002:0670c01": "修行豈得不成佛。水滴年深石也穿。不是頑皮鑽不",
    "X70n1399_002:0670c02": "破。惟人只欠自心堅。",
    "X70n1399_002:0670c03": "獨坐窮心寂杳冥。箇中無法可當情。西風吹盡擁門",
    "X70n1399_002:0670c04": "葉。留得空堦與月明。",
    "X70n1399_002:0670c05": "玉蝶梅花香滿樹。水池洗菜綠浮科。錦衣公子如知",
    "X70n1399_002:0670c06": "得。定是移家入薜蘿。",
    "X70n1399_002:0670c07": "逆順未嘗忘此道。窮通一味信前緣。是他了達虗空",
    "X70n1399_002:0670c08": "性。不動纖毫本自然。",
    "X70n1399_002:0670c09": "寒披荷葉衣裳暖。饑食松華餅餌香。不比世人營口",
    "X70n1399_002:0670c10": "體。奔南走北一生忙。",
    "X70n1399_002:0670c11": "新縫紙被暖烘烘。黃葉堆頭火正紅。閒夢不知誰喚",
    "X70n1399_002:0670c12": "醒。五更聽得下方鐘。",
    "X70n1399_002:0670c13": "旋斫青柴逐把挑。擔頭防脫莫過腰。今朝未保來朝",
    "X70n1399_002:0670c14": "日。且了寒爐一夜燒。",
    "X70n1399_002:0670c15": "今年難測是寒暄。一日陰晴變幾番。簷下紙窓乾又",
    "X70n1399_002:0670c16": "濕。門前石逕濕還乾。",
    "X70n1399_002:0670c17": "峰頂團團盡是松。茅廬著在樹陰中。天風一陣來何",
    "X70n1399_002:0670c18": "處。吹起波濤響半空。",
    "X70n1399_002:0670c19": "黃羅直裰紫伽梨。出入矦門得意時。爭似道人忘寵",
    "X70n1399_002:0670c20": "辱。松針柳線補荷衣。",
    "X70n1399_002:0670c21": "春歸暑退一秋凉。日晷如梭夜漸長。盡把工夫閒雜",
    "X70n1399_002:0670c22": "話。幾曾回首暫思量。",
    "X70n1399_002:0670c23": "我見時人日夜忙。廣營屋宅置田莊。到頭一事將不",
    "X70n1399_002:0670c24": "去。獨有骷髏葬北邙。",
    "X70n1399_002:0671a01": "箇箇聞知有死生。聞知何不早修行。堂堂大道無人",
    "X70n1399_002:0671a02": "到。開眼明明入火坑。",
    "X70n1399_002:0671a03": "盡說修行不在遲。今生還有後生期。三塗一報五千",
    "X70n1399_002:0671a04": "劫。出得頭來是幾時。",
    "X70n1399_002:0671a05": "歌",
    "X70n1399_002:0671a06": "山名霞幕泉天湖。卜居記得壬子初。山頭有塊臺磐",
    "X70n1399_002:0671a07": "石。宛如出水青芙蕖。更有天湖一泉水。先天至今何",
    "X70n1399_002:0671a08": "曾枯。就泉結屋擬終老。田地一點紅塵無。外面規模",
    "X70n1399_002:0671a09": "似狹窄。中間取用能寬舒。碧紗如煙隔金像。雕盤沉",
    "X70n1399_002:0671a10": "水凌天衢。蒲團禪椅列左右。香鐘雲板鳴朝晡。甆罌",
    "X70n1399_002:0671a11": "土種吉祥草。石盆水養龍湫蒲。飯香粥滑山田米。瓜",
    "X70n1399_002:0671a12": "甜菜嫩家園蔬。得失是非都放却。經行坐臥無相拘。",
    "X70n1399_002:0671a13": "有時把柄白麈拂。有時持串烏木珠。有時歡喜身舞",
    "X70n1399_002:0671a14": "蹈。有時默坐觜盧都。懶舉西來祖意。說甚東魯詩書。",
    "X70n1399_002:0671a15": "自亦不知是凡是聖。他豈能識是牛是驢。客來未暇",
    "X70n1399_002:0671a16": "陪說話。拾枯先去燒茶爐。紅香旖旎。春華開敷。清陰",
    "X70n1399_002:0671a17": "繁茂。夏木翳如。巖桂風前喚回山谷。梅花雪裏清殺",
    "X70n1399_002:0671a18": "林逋。人間無此真樂。山中有甚凶虞。也不樂他輕輿",
    "X70n1399_002:0671a19": "高盖。也不樂他率眾匡徒。也不樂他西方極樂。也不",
    "X70n1399_002:0671a20": "樂他天上淨居。心下常無不足。目前觸事有餘。夜籟",
    "X70n1399_002:0671a21": "合樂。曉天昇烏。戲魚翻躍。好鳥相呼。路通玄以幽遠。",
    "X70n1399_002:0671a22": "境超世而清虗。騷人盡思吟不成句。丹青極巧畫不",
    "X70n1399_002:0671a23": "成圖。獨有淵明可起予。解道吾亦愛吾廬。山中居沒",
    "X70n1399_002:0671a24": "閒時。無人會惟自知。遶山驅竹筧寒水。擊石取火延",
    "X70n1399_002:0671b01": "朝炊。香粳旋舂柴旋斫。砂鍋未滾涎先垂。開畬未及",
    "X70n1399_002:0671b02": "種紫芋。鉏地更要栽黃箕。白日不得手脚住。黃昏未",
    "X70n1399_002:0671b03": "到神思疲。歸來洗足上床睡。困重不知山月移。隔林",
    "X70n1399_002:0671b04": "幽鳥忽喚醒。一團紅日懸松枝。今日明日也如是。來",
    "X70n1399_002:0671b05": "年後年還如斯。春草離離。夏木葳葳。秋雲片片。冬雪",
    "X70n1399_002:0671b06": "霏霏。虗空落地須彌碎。三世如來脫垢衣。",
    "X70n1399_002:0671b07": "晴明無爭登霞峰。伸眉望極開心胸。太湖萬頃白[汾*欠]",
    "X70n1399_002:0671b08": "灔。洞庭兩點青濛茸。初疑仙子始綰角。碧紗帽子參",
    "X70n1399_002:0671b09": "差籠。又疑天女來獻花。玉盤捧出雙芙蓉。明知此境",
    "X70n1399_002:0671b10": "俱幻妄。對此悠然心未終。徘徊不忍便歸去。夕陽又",
    "X70n1399_002:0671b11": "轉山頭松。",
    "X70n1399_002:0671b12": "乾鵲傍簷鳴鵲唶。烏鴉遶屋聲鴉啞。西菴道者來送",
    "X70n1399_002:0671b13": "果。東鄰稚子去偷瓜。吉凶占相既有驗。罪福果報應",
    "X70n1399_002:0671b14": "無差。道人若有此見解。青銅鏡面生痕瑕。懶融一見",
    "X70n1399_002:0671b15": "四祖後。百鳥更不來銜花。",
    "X70n1399_002:0671b16": "林木長新葉。遶屋清陰多。深草沒塵跡。隔山聽樵歌。",
    "X70n1399_002:0671b17": "自畊還自種。側笠披青簑。好雨及時來。活我新栽禾。",
    "X70n1399_002:0671b18": "遊目周宇宙。物物皆消磨。既善解空理。不樂還如何。",
    "X70n1399_002:0671b19": "寒山曾有言。吾心似秋月。我亦曾有言。吾心勝秋月。",
    "X70n1399_002:0671b20": "秋月非不明。有圓復有缺。安得如我心。圓明常皎潔。",
    "X70n1399_002:0671b21": "有問心如何。教我如何說。",
    "X70n1399_002:0671b22": "月來照我門。風來吹我襟。勸君石上坐。聽我山中吟。",
    "X70n1399_002:0671b23": "玄鬢化為雪。朝光成夕陰。萬事草頭露。豈得長如今。",
    "X70n1399_002:0671b24": "飯飽抱石睡。睡足起閒行。靄靄孟夏景。新樹鳴黃鶯。",
    "X70n1399_002:0671c01": "俯仰玩時物。散誕暢吟情。只此是真樂。何必求虗名。",
    "X70n1399_002:0671c02": "小不讀佛書。大不識玄旨。焉知百萬門。只在方寸裏。",
    "X70n1399_002:0671c03": "終日恣貪嗔。幾時念生死。一朝老病來。懊惱亦徒爾。",
    "X70n1399_002:0671c04": "種豆兩三畦。離離覆原上。不知陽和功。惟言土力壯。",
    "X70n1399_002:0671c05": "老兔伏崖根。心心欲希望。果能息汝貪。我寧不食醬。",
    "X70n1399_002:0671c06": "山中一雨滋。原上百物好。手種三畆薯。亦可延昏早。",
    "X70n1399_002:0671c07": "咄哉世間人。名利常關抱。頭上雪紛紛。胸中塵浩浩。",
    "X70n1399_002:0671c08": "結屋荒山巔。隨緣度朝夕。賣柴糶米歸。煑粥做飯喫。",
    "X70n1399_002:0671c09": "雖是勞形骸。且免當戶役。說妙與談玄。箇却曉不得。",
    "X70n1399_002:0671c10": "放下全放下。佛也莫要做。動念即成魔。開口便招禍。",
    "X70n1399_002:0671c11": "飲啄但隨緣。只麼閒閒過。執法去修行。牽牛來拽磨。",
    "X70n1399_002:0671c12": "破屋三兩椽。住在千峰上。雲散天空清。放目聊四望。",
    "X70n1399_002:0671c13": "世界空裏花。起滅皆虗妄。日落山風寒。閉門燒火向。",
    "X70n1399_002:0671c14": "結屋霞峰頭。耕鉏供日課。山田六七坵。道人二兩箇。",
    "X70n1399_002:0671c15": "開池放月來。賣柴糴米過。老子少機關。家私都說破。",
    "X70n1399_002:0671c16": "兩箇窮道人。三間弊漏屋。開得一坵田。收得半擔穀。",
    "X70n1399_002:0671c17": "煑粥儘有餘。做飯却不足。也勝利名人。奔南又走北。",
    "X70n1399_002:0671c18": "偈讚",
    "X70n1399_002:0671c19": "示眾偈",
    "X70n1399_002:0671c20": "說是說非何日了。無明海濶我山高。修身如未清三",
    "X70n1399_002:0671c21": "惑。凡事須當滅一毫。閒靜光陰空過了。現成粥飯若",
    "X70n1399_002:0671c22": "為消。慇懃說向諸禪客。莫把袈裟換羽毛。",
    "X70n1399_002:0671c23": "送東林院主歸華亭",
    "X70n1399_002:0671c24": "參禪人須猛烈。吹毛劍白雪雪。佛來與祖來。拈起當",
    "X70n1399_002:0672a01": "頭截。雲中木馬驚嘶。山上鯉魚出血。萬仞崖頭奏凱",
    "X70n1399_002:0672a02": "歸。等閒踏破華亭月。",
    "X70n1399_002:0672a03": "送慶侍者回里省師",
    "X70n1399_002:0672a04": "汝師年老中山寺。朝暮無人可瞻侍。不歸掃灑執巾",
    "X70n1399_002:0672a05": "瓶。師資禮法合也未。汝母兼又年紀高。除汝一人更",
    "X70n1399_002:0672a06": "無二。望斷秋風未見歸。倚門日日長垂淚。離師棄母",
    "X70n1399_002:0672a07": "入山來。所圖畢竟成何事。安貧樂道固所難。住箇茆",
    "X70n1399_002:0672a08": "菴豈容易。也要種竹栽松。也要鉏山掘地。也要運水",
    "X70n1399_002:0672a09": "搬柴。也要澆蔬灌芋。也要行道諷經。也要攝心除睡。",
    "X70n1399_002:0672a10": "藜羮黍飯塞饑瘡。淡虀薄粥通腸胃。人生皆為口體",
    "X70n1399_002:0672a11": "忙。我亦未免形骸累。自家心地如未明。業識茫茫無",
    "X70n1399_002:0672a12": "本據。水邊林下暫經過。吾汝皆非久居計。月江和尚",
    "X70n1399_002:0672a13": "有書來。勉汝歸來有深意。開緘未讀便抽身。不負來",
    "X70n1399_002:0672a14": "音全孝義。有言孝為百行先。在俗在僧誰不然。侍師",
    "X70n1399_002:0672a15": "奉母名敬田。何須入眾并參禪。忽然思靜又嫌喧。短",
    "X70n1399_002:0672a16": "策不妨閒往還。",
    "X70n1399_002:0672a17": "海都寺求語",
    "X70n1399_002:0672a18": "急急做工夫。單提狗子無。脊梁高豎起。屹似須彌盧。",
    "X70n1399_002:0672a19": "翻來覆去看。要了此公案。瞥然妄念生。便逐他使喚。",
    "X70n1399_002:0672a20": "精進不懈怠。坐立道可待。懶惰又昏沉。驢年也未在。",
    "X70n1399_002:0672a21": "若也放得下。無可無不可。千七百葛藤。盡是敲門瓦。",
    "X70n1399_002:0672a22": "留進菴主",
    "X70n1399_002:0672a23": "丹陽進禪人。隨我住有日。雖立志參禪。未曾有所入。",
    "X70n1399_002:0672a24": "菴中諸事務。渾不憚勞役。口體甘淡薄。身心頗真實。",
    "X70n1399_002:0672b01": "一朝拜我前。請語為法則。我寫此數言。助汝進道力。",
    "X70n1399_002:0672b02": "只就我山居。隨緣度朝夕。莫學野盤僧。東西與南北。",
    "X70n1399_002:0672b03": "尋常動用中。精進莫放逸。剔起眉毛看。畢竟是何物。",
    "X70n1399_002:0672b04": "看破看的人。大事方了畢。",
    "X70n1399_002:0672b05": "示居士劉鐵壁",
    "X70n1399_002:0672b06": "見性成佛無別佛。古人說話最條直。當頭坐斷沒纖",
    "X70n1399_002:0672b07": "毫。切忌隨他言語覔。縱饒虗妄百千般。究竟還歸一",
    "X70n1399_002:0672b08": "真實。老僧吐露真實情。寄與雲間劉鐵壁。",
    "X70n1399_002:0672b09": "山中四威儀",
    "X70n1399_002:0672b10": "山中行。信步慢騰騰。攀蘿去。又上一崚嶒。",
    "X70n1399_002:0672b11": "山中住。幾度朝還暮。手栽松。陰凉成大樹。",
    "X70n1399_002:0672b12": "山中坐。飄飄黃葉墮。沒人來。閉門燒焰火。",
    "X70n1399_002:0672b13": "山中臥。松風穿耳過。沒來由。好夢都吹破。",
    "X70n1399_002:0672b14": "重巖之下十首",
    "X70n1399_002:0672b15": "重巖之下。火種刀耕。有粟有蔬。可煑可烹。了我目前。",
    "X70n1399_002:0672b16": "樂我餘生。坐盻庭柯。幾度衰榮。",
    "X70n1399_002:0672b17": "重巖之下。希古為儔。徹證本根。一了便休。紛紛玄徒。",
    "X70n1399_002:0672b18": "念死話頭。待兔守株。求劍刻舟。",
    "X70n1399_002:0672b19": "重巖之下。草莾日交。人影不來。黃葉飄飄。谷鳥晚啼。",
    "X70n1399_002:0672b20": "山月夜高。松露鶴飛。濕我禪袍。",
    "X70n1399_002:0672b21": "重巖之下。蛇虎為鄰。我心既忘。彼性亦馴。人生在世。",
    "X70n1399_002:0672b22": "各具天真。含齒戴髮。胡為不仁。",
    "X70n1399_002:0672b23": "重巖之下。未透本根。觸境逢緣。擾擾紛紛。應須悟理。",
    "X70n1399_002:0672b24": "超越見聞。久久自然。左右逢原。",
    "X70n1399_002:0672c01": "重巖之下。靜默自居。三際不來。心如鏡如。斜月半窻。",
    "X70n1399_002:0672c02": "殘火一爐。嗟彼睡夫。蝶夢蘧蘧。",
    "X70n1399_002:0672c03": "重巖之下。皤然一叟。裰兮無邊。袴兮無口。夜入禪那。",
    "X70n1399_002:0672c04": "晝勤隴畆。道在其中。別更何有。",
    "X70n1399_002:0672c05": "重巖之下。目對千山。一根返源。六處皆閒。白雲飄飄。",
    "X70n1399_002:0672c06": "綠水潺潺。動靜自忘。別是人間。",
    "X70n1399_002:0672c07": "重巖之下。不修形骸。木食草衣。布襪筍鞋。竹密暗窻。",
    "X70n1399_002:0672c08": "苔深覆堦。蕭焉忘情。寂爾虗懷。",
    "X70n1399_002:0672c09": "重巖之下。飽飯熟眠。縱情放逸。歲月虗延。老病時臨。",
    "X70n1399_002:0672c10": "眾苦交煎。臨渴掘井。熱悶徒然。",
    "X70n1399_002:0672c11": "次韻送智西堂歸靈隱",
    "X70n1399_002:0672c12": "一榻平分鑑古軒。爐熏相對坐忘眠。山林禮樂無今",
    "X70n1399_002:0672c13": "昔。時節因緣有變遷。樹影高低深夜月。猿聲長短五",
    "X70n1399_002:0672c14": "更天。兩冬不得梅花信。又約梅華到冷泉。",
    "X70n1399_002:0672c15": "會趙初心提舉",
    "X70n1399_002:0672c16": "老來脚力不勝鞋。竹杖扶行步落華。待月伴雲眠蘚",
    "X70n1399_002:0672c17": "石。尋梅陪客過隣家。粥香瓦鉢山田米。雪汎甆甌水",
    "X70n1399_002:0672c18": "磨茶。今日為翁時蹔出。此心長只在烟霞。",
    "X70n1399_002:0672c19": "別南山經室",
    "X70n1399_002:0672c20": "屋借雲邊兩載居。晴原無事便携鉏。和香採得隣家",
    "X70n1399_002:0672c21": "菊。趂嫩挑來自種蔬。秋殿寂時山磬歇。夜窻虗處柏",
    "X70n1399_002:0672c22": "烟疎。明朝又向他山去。何日重來讀梵書。",
    "X70n1399_002:0672c23": "秋日秦川道中",
    "X70n1399_002:0672c24": "處處西風葉落頻。偶歸湖寺蹔容身。故人十有幾人",
    "X70n1399_002:0673a01": "在。世事萬無一事真。擾擾勞生同作夢。明明果報各",
    "X70n1399_002:0673a02": "由因。余諳此理能消遣。終不隨他自損神。",
    "X70n1399_002:0673a03": "偶作",
    "X70n1399_002:0673a04": "今年七十七頺齡。血氣潛消老病增。踏雪探梅知履",
    "X70n1399_002:0673a05": "重。挑雲過嶺覺肩疼。光陰別去忙如箭。世念消來冷",
    "X70n1399_002:0673a06": "似氷。却憶向時遊岳洞。兩三回上最高層。",
    "X70n1399_002:0673a07": "冬至",
    "X70n1399_002:0673a08": "昨宵冬至一陽生。萬物欣欣盡向榮。鐵樹華開紅朵",
    "X70n1399_002:0673a09": "朵。石田筍出綠莖莖。人間化日纔添線。竹外幽禽便",
    "X70n1399_002:0673a10": "轉聲。白髮老僧窻下坐。爐香多誦兩行經。",
    "X70n1399_002:0673a11": "却南州提舉再招",
    "X70n1399_002:0673a12": "自嗟業繫在娑婆。一度尋思一嘆嗟。世上多逢人面",
    "X70n1399_002:0673a13": "虎。山中少見佛心蛇。禦寒補衲裁荷葉。遣睡煎茶煑",
    "X70n1399_002:0673a14": "瀑華。老拙背時酧應懶。不能從命出烟霞。",
    "X70n1399_002:0673a15": "雪中示徒",
    "X70n1399_002:0673a16": "六出飄飄入夜多。灑窓相似撲燈蛾。山家富貴銀千",
    "X70n1399_002:0673a17": "樹。漁父風流玉一蓑。深徑絕無樵子語。陰崖却有獵",
    "X70n1399_002:0673a18": "人過。菴前黃獨無尋處。唯見寒梅數朵華。",
    "X70n1399_002:0673a19": "送皐侍者",
    "X70n1399_002:0673a20": "侍者參得禪了也。萬兩黃金也合消。世上豈無千里",
    "X70n1399_002:0673a21": "馬。人間難得九方臯。",
    "X70n1399_002:0673a22": "送漆匠",
    "X70n1399_002:0673a23": "裏面盡情灰得了。外頭方始好揩磨。雖然本有靈光",
    "X70n1399_002:0673a24": "在。也要工夫發用他。",
    "X70n1399_002:0673b01": "送真藏主禮育王",
    "X70n1399_002:0673b02": "鴈蕩天台華頂峰。鄮山乳寶接天童。徧遊元不離雙",
    "X70n1399_002:0673b03": "足。盡在摩尼一點中。",
    "X70n1399_002:0673b04": "送就禪人禮祖",
    "X70n1399_002:0673b05": "人人有具黃金骨。何必諸方禮塔頭。堪笑丹陽就禪",
    "X70n1399_002:0673b06": "者。春深物自浙東遊。",
    "X70n1399_002:0673b07": "送松江深上人",
    "X70n1399_002:0673b08": "參方禮祖外邊事。一著工夫在己躬。親覲阿師秋已",
    "X70n1399_002:0673b09": "半。樹彫葉落露金風。",
    "X70n1399_002:0673b10": "送椿上人禮普陀",
    "X70n1399_002:0673b11": "寒潮日夜吼雷音。耳聽何如眼聽親。小白華巖觀自",
    "X70n1399_002:0673b12": "在。頻伽聲裏現全身。",
    "X70n1399_002:0673b13": "示禪上人",
    "X70n1399_002:0673b14": "古今無法可傳流。只要偷心死便休。大抵是他人自",
    "X70n1399_002:0673b15": "肯。福源不會按牛頭。",
    "X70n1399_002:0673b16": "送雪峯維那",
    "X70n1399_002:0673b17": "留香堂裏十聲佛。驚倒江西馬簸箕。八十四人扶不",
    "X70n1399_002:0673b18": "起。維那歸去莫教遲。",
    "X70n1399_002:0673b19": "送人遊五臺",
    "X70n1399_002:0673b20": "去去臺山最上層。文殊合掌咲相迎。巖前有箇金獅",
    "X70n1399_002:0673b21": "子。顛倒騎歸與老僧。",
    "X70n1399_002:0673b22": "送針工",
    "X70n1399_002:0673b23": "手携刀尺走諸方。線去針來日日忙。量盡別人長與",
    "X70n1399_002:0673b24": "短。自家長短幾曾量。",
    "X70n1399_002:0673c01": "示真副寺坐圓覺期",
    "X70n1399_002:0673c02": "百日期中痛著鞭。工夫到處話頭圓。多生業障俱消",
    "X70n1399_002:0673c03": "滅。佛境分明在目前。",
    "X70n1399_002:0673c04": "送實監寺回大覺",
    "X70n1399_002:0673c05": "楊岐骨格氣雄雄。一夏相忘寂寞中。秋至思歸天目",
    "X70n1399_002:0673c06": "去。竹房閒掩聽松風。",
    "X70n1399_002:0673c07": "送愆上人回鄉",
    "X70n1399_002:0673c08": "孤身行脚緣何事。策杖歸鄉有底忙。白業不修禪不",
    "X70n1399_002:0673c09": "會。可憐空過好時光。",
    "X70n1399_002:0673c10": "送德都寺回里",
    "X70n1399_002:0673c11": "德雲不在妙峯頂。却向別山相見來。從此罷休行脚",
    "X70n1399_002:0673c12": "念。坐看心地覺華開。",
    "X70n1399_002:0673c13": "送真侍者",
    "X70n1399_002:0673c14": "幾年入眾為參禪。三喚機緣未倒邊。再去諸方重請",
    "X70n1399_002:0673c15": "益。却來這裏喫麤拳。",
    "X70n1399_002:0673c16": "送福上人禮祖",
    "X70n1399_002:0673c17": "祖師塔是鶻崙磚。只在山邊與水邊。一一從頭巡禮",
    "X70n1399_002:0673c18": "徧。草鞋依舊自還錢。",
    "X70n1399_002:0673c19": "示來上人",
    "X70n1399_002:0673c20": "看水看山何日了。奔南走北幾時休。可憐身在袈裟",
    "X70n1399_002:0673c21": "下。道業未成先白頭。",
    "X70n1399_002:0673c22": "送淨髮待詔二首",
    "X70n1399_002:0673c23": "結緣待詔到山中。廊下諸僧盡整容。方丈老人何不",
    "X70n1399_002:0673c24": "剃。要留白髮過隆冬。",
    "X70n1399_002:0674a01": "又",
    "X70n1399_002:0674a02": "剃了又長長又剃。一年幾度遠煩過。大夫只管來求",
    "X70n1399_002:0674a03": "福。我福如何有許多。",
    "X70n1399_002:0674a04": "送圓上人",
    "X70n1399_002:0674a05": "玅淨圓明全軆現。不須來問我如何。正因行脚禪和",
    "X70n1399_002:0674a06": "子。知解何曾有許多。",
    "X70n1399_002:0674a07": "送問上人歸大乘",
    "X70n1399_002:0674a08": "一句明明向汝道。冷如猛火熱如氷。上人若不信我",
    "X70n1399_002:0674a09": "說。急急回歸問大乘。",
    "X70n1399_002:0674a10": "送人之五臺",
    "X70n1399_002:0674a11": "短策輕包上五臺。銀樓金閣正門開。文殊相見喫茶",
    "X70n1399_002:0674a12": "了。收取玻瓈盞子來。",
    "X70n1399_002:0674a13": "送門上人",
    "X70n1399_002:0674a14": "夏在大乘堂裏住。冬初來扣福源門。莫嫌老我無言",
    "X70n1399_002:0674a15": "說。一曲漁歌隔岸聞。",
    "X70n1399_002:0674a16": "送明道者",
    "X70n1399_002:0674a17": "工夫不到不方圓。心若堅時石也穿。不見頭陀老迦",
    "X70n1399_002:0674a18": "葉。意根滅盡領金襴。",
    "X70n1399_002:0674a19": "送大維那省母",
    "X70n1399_002:0674a20": "桶篐爆處見根源。熟路重行三月天。日暖北堂萱草",
    "X70n1399_002:0674a21": "綠。對娘莫說老婆禪。",
    "X70n1399_002:0674a22": "示茂道者",
    "X70n1399_002:0674a23": "作佛生天容易事。最難難是做頭陀。勞形枯骨安閒",
    "X70n1399_002:0674a24": "少。運水搬柴普請多。",
    "X70n1399_002:0674b01": "示道人",
    "X70n1399_002:0674b02": "自遠相尋到鵝湖。慇懃請問做工夫。老僧真實為人",
    "X70n1399_002:0674b03": "說。出處伽陀一字無。",
    "X70n1399_002:0674b04": "送勤上人",
    "X70n1399_002:0674b05": "勤求警策做工夫。散亂昏沉盡掃除。後夜黑雲消散",
    "X70n1399_002:0674b06": "盡。長天如水月輪孤。",
    "X70n1399_002:0674b07": "示禪人二首",
    "X70n1399_002:0674b08": "終日騎牛不識牛。何須辛苦外邊求。只消驀鼻牽來",
    "X70n1399_002:0674b09": "看。便是尋常這一頭。",
    "X70n1399_002:0674b10": "參得趙州無字透。玄關金鎻盡開通。三更月下泥牛",
    "X70n1399_002:0674b11": "吼。八面玲瓏海日紅。",
    "X70n1399_002:0674b12": "英上人求語",
    "X70n1399_002:0674b13": "客冐春寒訪隱扄。衲衣猶綴雪華輕。坐來出示諸方",
    "X70n1399_002:0674b14": "語。錦軸未開先眼明。",
    "X70n1399_002:0674b15": "送維那之江西",
    "X70n1399_002:0674b16": "上人壯志出叢林。一寸光陰一寸金。莫把世間閒學",
    "X70n1399_002:0674b17": "解。等閒埋沒祖師心。",
    "X70n1399_002:0674b18": "送凌侍者回淨慈",
    "X70n1399_002:0674b19": "十里湖光浸六橋。到時須著眼頭高。斷堤風暖楊華",
    "X70n1399_002:0674b20": "落。不是鳥窠吹布毛。",
    "X70n1399_002:0674b21": "送觀侍者",
    "X70n1399_002:0674b22": "放下身心返自觀。略無毫髮許相瞞。雲收霧捲乾坤",
    "X70n1399_002:0674b23": "闊。月上青山玉一團。",
    "X70n1399_002:0674b24": "示勒道者",
    "X70n1399_002:0674c01": "一片荒田一把鋤。翻來覆去用工夫。一鋤翻得春風",
    "X70n1399_002:0674c02": "轉。也有瓜茄也有瓠。",
    "X70n1399_002:0674c03": "示眾",
    "X70n1399_002:0674c04": "念未生時猶妄覺。瞥興一念便傷他。工夫到此切須",
    "X70n1399_002:0674c05": "記。枯木巖前蹉路多。",
    "X70n1399_002:0674c06": "示道者",
    "X70n1399_002:0674c07": "行盡東西南北州。如今能得此心休。俱胝只在山中",
    "X70n1399_002:0674c08": "住。受用天龍一指頭。",
    "X70n1399_002:0674c09": "跋淨首座血書法華報親",
    "X70n1399_002:0674c10": "父是誰兮母是誰。胸中五逆是男兒。看他義斷情忘",
    "X70n1399_002:0674c11": "處。菡萏華開三四枝。",
    "X70n1399_002:0674c12": "常侍者血書金剛經",
    "X70n1399_002:0674c13": "此經在處皆有佛。不勞心力更施功。祇園秋晚霜華",
    "X70n1399_002:0674c14": "重。樹葉紅於血染濃。",
    "X70n1399_002:0674c15": "寄魁書記",
    "X70n1399_002:0674c16": "僧住城隍佛祖訶。先賢多是隱巖阿。山泉流出人間",
    "X70n1399_002:0674c17": "去。清水自然成濁波。",
    "X70n1399_002:0674c18": "寄淨慈平山和尚",
    "X70n1399_002:0674c19": "年老心孤憶弟兄。中峯且喜過南屏。潺潺一派雙溪",
    "X70n1399_002:0674c20": "水。流入西湖更好聽。",
    "X70n1399_002:0674c21": "領破蹄穿五百牛。南屏寺裏一欄收。皮毛換得光生",
    "X70n1399_002:0674c22": "也。拽杷拖犁再起頭。",
    "X70n1399_002:0674c23": "寄友二首",
    "X70n1399_002:0674c24": "山舍無聊夜臥遲。因君記得去年時。豆華棚下曾分",
    "X70n1399_002:0675a01": "榻。月落松梢尚詠詩。",
    "X70n1399_002:0675a02": "萬松影裏三間屋。枯木巖前一箇僧。三二十年如此",
    "X70n1399_002:0675a03": "過。肯將清淡換虗名。",
    "X70n1399_002:0675a04": "贈古樵",
    "X70n1399_002:0675a05": "空劫已前無影樹。撑天拄地赤條條。新州有箇賣柴",
    "X70n1399_002:0675a06": "漢。收拾將來一擔挑。",
    "X70n1399_002:0675a07": "贈無岸",
    "X70n1399_002:0675a08": "舉頭四望白瀰瀰。南北東西竟莫知。不用篙篙撑到",
    "X70n1399_002:0675a09": "底。回頭便是上船時。",
    "X70n1399_002:0675a10": "贈本源",
    "X70n1399_002:0675a11": "滔滔心地中流出。低下隨宜不自高。坎止流行皆末",
    "X70n1399_002:0675a12": "事。終歸大海作波濤。",
    "X70n1399_002:0675a13": "贈石崖",
    "X70n1399_002:0675a14": "千尋拔地青如玉。萬丈凌雲硬似剛。望見嶮巇多退",
    "X70n1399_002:0675a15": "步。有誰撒手肯承當。",
    "X70n1399_002:0675a16": "贈無敵",
    "X70n1399_002:0675a17": "眼空湖海氣凌雲。傑出叢林思不群。古往今來誰是",
    "X70n1399_002:0675a18": "我。得饒人處且饒人。",
    "X70n1399_002:0675a19": "贈白庵",
    "X70n1399_002:0675a20": "一色虗明含法界。四簷皎潔若氷霜。小窻幾度雪晴",
    "X70n1399_002:0675a21": "夜。不見梅華只覺香。",
    "X70n1399_002:0675a22": "贈別澗",
    "X70n1399_002:0675a23": "湛然不入眾流數。瞪目觀來果必殊。但得煑茶增味",
    "X70n1399_002:0675a24": "好。誰能泛濫落江湖。",
    "X70n1399_002:0675b01": "贈別峯",
    "X70n1399_002:0675b02": "峭峻萬峯齊不得。孤危眾嶽勢難同。善財參見得雲",
    "X70n1399_002:0675b03": "處。又在那邊蒼翠中。",
    "X70n1399_002:0675b04": "真讚出山佛二首",
    "X70n1399_002:0675b05": "頭髮髼鬆下翠微。凍雲殘雪綴伽梨。不須更問山中",
    "X70n1399_002:0675b06": "事。觀著容顏便得知。",
    "X70n1399_002:0675b07": "肘破衣穿骨褁皮。下山回首步遲遲。父王休遣人來",
    "X70n1399_002:0675b08": "問。顏貌不如宮裏時。",
    "X70n1399_002:0675b09": "觀音大士二首",
    "X70n1399_002:0675b10": "童子南詢尚未回。白華巖下望多時。長天萬里無雲",
    "X70n1399_002:0675b11": "夜。月在波心說向誰。",
    "X70n1399_002:0675b12": "水即是波。巖即是石。坐證圓通。斯為第一。",
    "X70n1399_002:0675b13": "羅漢二首",
    "X70n1399_002:0675b14": "一切不為。長年打坐。執法修行。如牛拽磨。寂滅現前",
    "X70n1399_002:0675b15": "不見前。待出定來重勘過。",
    "X70n1399_002:0675b16": "一個渾身。一瓶秋水。物外生涯。只這便是。白眼看他",
    "X70n1399_002:0675b17": "世上人。手捺雙趺笑而已。",
    "X70n1399_002:0675b18": "達磨二首",
    "X70n1399_002:0675b19": "面黑齒缺。心麤膽大。梁王殿上。撒沙拋土。少室峰前。",
    "X70n1399_002:0675b20": "開華結果。槲葉巖臺。蒙頭宴坐。夫是謂之菩提達磨。",
    "X70n1399_002:0675b21": "一言不契渡江淮。熊耳峰前去活埋。無限家私狼藉",
    "X70n1399_002:0675b22": "盡。何爭一隻破皮鞋。",
    "X70n1399_002:0675b23": "讚及菴和尚并師同幀",
    "X70n1399_002:0675b24": "二老比丘。有何因由。先覺後覺。東州西州。建陽山中",
    "X70n1399_002:0675c01": "相見時。好於骨肉。西峰寺裏再參後。惡似冤讎。從此",
    "X70n1399_002:0675c02": "父南子北。不知雲散水流。在你也報盡已歸兜率。在",
    "X70n1399_002:0675c03": "我也業煩尚寄閻浮。是非恩怨難分處。一片松陰葢",
    "X70n1399_002:0675c04": "石頭。",
    "X70n1399_002:0675c05": "自讚",
    "X70n1399_002:0675c06": "板齒生毛。面孔無肉。受靈山記。欠人天福。瘦稜稜。却",
    "X70n1399_002:0675c07": "如碧海波心湧起一座玉巖。硬剝剝。好似白雲堆裏",
    "X70n1399_002:0675c08": "突出千尋石屋。道是天湖菴主。不是我同流。謂是福",
    "X70n1399_002:0675c09": "源住持。亦非吾眷屬。眼裏無筋底。未免向影子上胡",
    "X70n1399_002:0675c10": "猜亂猜。皮下有血底。終不向丹青上東卜西卜　咦。",
    "X70n1399_002:0675c11": "切須莫展與人看。挂向閒房伴松竹。",
    "X70n1399_002:0675c12": "禪人求讚",
    "X70n1399_002:0675c13": "髮白面皺。皮黃骨瘦。用盡自己心。笑破他人口。情知",
    "X70n1399_002:0675c14": "衰世道難行。却來靜處閒叉手。看天湖鵝湖二水同",
    "X70n1399_002:0675c15": "流。對霞峰胥峰兩山並秀。何緣得此優游。端的自能",
    "X70n1399_002:0675c16": "跳透。不是禪翁自點胷。古今盡道蘇州有。",
    "X70n1399_002:0675c17": "辭世偈",
    "X70n1399_002:0675c18": "青山不著臰尸骸。死了何須掘土埋。顧我也無三昧",
    "X70n1399_002:0675c19": "火。光前絕後一堆柴。",
    "X70n1399_002:0675c21": "石屋和尚語錄卷下(終)",
    "X70n1399_002:0676a03": "福源石屋珙禪師塔銘",
    "X70n1399_002:0676a05": "前四明延壽禪寺沙門　元旭　譔",
    "X70n1399_002:0676a06": "師。諱清珙。字石屋。蘇之常熟人也。俗姓溫。母劉氏。生",
    "X70n1399_002:0676a07": "之夕有異光。實宋咸淳八年壬申也。及長。依本州興",
    "X70n1399_002:0676a08": "教崇福寺僧永惟出家。二十祝髮。越三年受具。一日",
    "X70n1399_002:0676a09": "有僧杖笠過門。師問之。僧曰。吾今登天目。見高峰和",
    "X70n1399_002:0676a10": "尚。汝可偕行否。師欣然與之偕行見峰。峰問。汝為何",
    "X70n1399_002:0676a11": "來。師曰。欲求大法。峰曰。大法豈易求哉。須然指香可",
    "X70n1399_002:0676a12": "也。師曰。某今日親見和尚。大法豈有隱乎。峰嘿器之。",
    "X70n1399_002:0676a13": "授萬法歸一之語。服勤三年。大事未明。忽辭他行。峰",
    "X70n1399_002:0676a14": "曰。溫有瞎驢。淮有及菴。宜往見之。至建陽西峰。見及",
    "X70n1399_002:0676a15": "菴。菴問何來。師曰天目。菴曰。有何指示。師曰。萬法歸",
    "X70n1399_002:0676a16": "一。菴曰。汝作麼生會。師無語。菴曰。此是死句。什麼害",
    "X70n1399_002:0676a17": "熱病底。教汝與麼。師拜求指的。菴曰。有佛處不得住。",
    "X70n1399_002:0676a18": "無佛處急走過。意旨如何。師答不契。菴曰。者個亦是",
    "X70n1399_002:0676a19": "死句。師不覺汗下。後入室。再理前話詰之。師答曰。上",
    "X70n1399_002:0676a20": "馬見路。菴呵曰。在此六年。猶作者個見解。師發憤弃",
    "X70n1399_002:0676a21": "去。途中忽舉首見風亭。豁然有省。回語菴曰。有佛處",
    "X70n1399_002:0676a22": "不得住。也是死句。無佛處急走過。也是死句。某今日",
    "X70n1399_002:0676a23": "會得活句了也。菴曰。汝作麼生會。師曰。清明時節雨",
    "X70n1399_002:0676a24": "初晴。黃鶯枝上分明語。菴頷之。久乃辭去。菴送之門",
    "X70n1399_002:0676b01": "囑曰。已後與汝同龕。未幾。菴遷湖之道場。師再參。次",
    "X70n1399_002:0676b02": "命典藏鑰。菴嘗與眾言曰。此子。乃法海中透網金鱗",
    "X70n1399_002:0676b03": "也。一眾刮目以視。後靈隱悅堂誾公。會中居第二座。",
    "X70n1399_002:0676b04": "遂罷參。登霞霧山卓菴。名曰天湖。道洽緇素。戶屨駢",
    "X70n1399_002:0676b05": "臻。伏臘所須。不求自至。凡樵蔬之役。皆躬自為之。有",
    "X70n1399_002:0676b06": "古德之風。禪暇喜作山居吟。傳者頗多。師於此山。有",
    "X70n1399_002:0676b07": "終焉之志。俄而嘉禾當湖。新創福源禪剎。以師之名",
    "X70n1399_002:0676b08": "聞。諸廣教馳檄敦請。為第二代住持。師堅臥不起。或",
    "X70n1399_002:0676b09": "者勸之曰。夫沙門者。當以弘法為重任。閒居獨善。何",
    "X70n1399_002:0676b10": "足言哉。於是翻然而起。大開鑪鞴。鍛鍊學者。談者以",
    "X70n1399_002:0676b11": "謂真能起及菴之家者也。居七年。以老引退。復歸天",
    "X70n1399_002:0676b12": "湖。至正間。　朝廷聞師名。降香幣以旌異。　皇后賜",
    "X70n1399_002:0676b13": "金襴衣。人皆榮之。師澹如也。至正壬辰秋七月廿有",
    "X70n1399_002:0676b14": "一日示微疾。閱二日。中夜與眾訣。其徒請曰。和尚後",
    "X70n1399_002:0676b15": "事如何。遂索筆書偈曰。青山不著臰尸該。死了何須",
    "X70n1399_002:0676b16": "掘土埋。顧我也無三昧火。光前絕後一堆柴。擲筆而",
    "X70n1399_002:0676b17": "逝。闍維。舍利五色璨然。不知其數。其徒收其靈骨舍",
    "X70n1399_002:0676b18": "利。塔于天湖之原。以及菴之塔配之。示不忘同龕。師",
    "X70n1399_002:0676b19": "之意也。壽八十有一。臘五十有四。有弟子愚太古者。",
    "X70n1399_002:0676b20": "高麗人也。親得師旨。說偈印可。有金鱗上直鈎之句。",
    "X70n1399_002:0676b21": "其王。以國師之號尊之。聞師道行。意甚傾渴。表達。",
    "X70n1399_002:0676b22": "朝廷。詔諡佛慈慧照禪師。移文江淛。請淨慈平山林",
    "X70n1399_002:0676b23": "公。躬入天湖。取師舍利舘伴歸國。平山與師為同參。",
    "X70n1399_002:0676b24": "皆愚公之本意也。師之上堂法語。山居詩頌。其徒至",
    "X70n1399_002:0676c01": "柔。刊行于世。且以師之行狀。徵予銘之。予昔見師于",
    "X70n1399_002:0676c02": "福源。臞然其形。道韻可掬。今已四十餘年矣。因感慨",
    "X70n1399_002:0676c03": "而為之銘。銘曰。",
    "X70n1399_002:0676c04": "　西來直指　　教外別傳　　惟上根者　　乃可得焉",
    "X70n1399_002:0676c05": "　傳亦無傳　　得亦無得　　如太虗空　　蕩焉罔極",
    "X70n1399_002:0676c06": "　卷卷石屋　　心如死灰　　劃然頓悟　　火裏蓮開",
    "X70n1399_002:0676c07": "　惠朗之孫　　及菴之子　　源清流長　　根茂實遂",
    "X70n1399_002:0676c08": "　跡留霞霧　　名落湖江　　爭先快覩　　景星鳳凰",
    "X70n1399_002:0676c09": "　入滅至今　　幾三十禩　　雙塔巋然　　清風未已"
}