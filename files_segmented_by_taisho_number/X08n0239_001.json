{
    "X08n0239_001:0469a06": "大方廣佛華嚴經吞海集序",
    "X08n0239_001:0469a08": "左朝散大夫直龍圖閣知荊南軍府事主",
    "X08n0239_001:0469a09": "管荊湖北路安撫司公事馬步軍都總",
    "X08n0239_001:0469a10": "管兼營田使陶愷撰",
    "X08n0239_001:0469a11": "大方廣佛華嚴經。具因果行位緣起理事。以不思議",
    "X08n0239_001:0469a12": "為宗。無上乘也。以為同也而橫開百千法門其總非",
    "X08n0239_001:0469a13": "同。以為異也而會歸實際理地其別非異。即同即異。",
    "X08n0239_001:0469a14": "義極於融。故同中有異。鳥翔空而前後齊彰。異中有",
    "X08n0239_001:0469a15": "同。波生水而泯絕一致。萬法各住自位。有如水火陵",
    "X08n0239_001:0469a16": "滅而不相容。至理不隔纖毫。或若塵芥含容而無所",
    "X08n0239_001:0469a17": "礙。此非器界之所能通而思議之所可及也。然而非",
    "X08n0239_001:0469a18": "文字無以明義。非名句無以成文。則錯綜而華貫。行",
    "X08n0239_001:0469a19": "布而星分。此經之所以為經也。由文字名句以求之。",
    "X08n0239_001:0469a20": "則法法相似。地地有差。其多也百千萬億以為數。乃",
    "X08n0239_001:0469a21": "至不可為數。而未脫於有數也。其大也十方三際以",
    "X08n0239_001:0469a22": "為量。乃至不可為量。而未離於有量也。經之為經。既",
    "X08n0239_001:0469a23": "託於文句。其妙不過如是而已。舉世間極大不可窮",
    "X08n0239_001:0469a24": "盡者。則喻以海焉。所謂十海。若世界眾生諸佛業報",
    "X08n0239_001:0469b01": "法界根欲法輪願力神變佛化。皆生佛之極業。同名",
    "X08n0239_001:0469b02": "之海。而七處九會三十九品。悉波瀾其間。無有能出",
    "X08n0239_001:0469b03": "者。其源無首。其流無尾。其邊無旁。其下無底。則取海",
    "X08n0239_001:0469b04": "以為喻。是亦天下之極稱歟。至求之天地之間。若形",
    "X08n0239_001:0469b05": "若器。能體融之義而曲當者。蓋亦莫若海也。是經也。",
    "X08n0239_001:0469b06": "行於支那自晉義熙始。其文浩博。其義淵微。其道宏",
    "X08n0239_001:0469b07": "大。志劣者怠於編秩之多。智淺者瞢於旨意之妙。器",
    "X08n0239_001:0469b08": "狹者駭於果德之極。誦其文已難其人。而況通其義",
    "X08n0239_001:0469b09": "且踐修是道歟。譬猶海中之一物方為海所涵。詎能",
    "X08n0239_001:0469b10": "置海於度內耶。義熙距今幾千歲。訓釋行於今者。獨",
    "X08n0239_001:0469b11": "有棗柏長者論清涼法師疏。其說益侈矣。偃臺通老",
    "X08n0239_001:0469b12": "法師。得華嚴三昧。雖受學於師。而取成其心。以廣說",
    "X08n0239_001:0469b13": "之一句。而演之萬言。以約說之一品。而攝以數句。萬",
    "X08n0239_001:0469b14": "言而詳味之。無一增語。數句而旁求之。無一缺義。計",
    "X08n0239_001:0469b15": "不待數而人見其多。度不必量而人識其大。法次地",
    "X08n0239_001:0469b16": "差。不相混濫。蓋發揮在文句之表。而遊戲於文句之",
    "X08n0239_001:0469b17": "間。卒不繫於文字名句者也。取其約說。傳於世。凡萬",
    "X08n0239_001:0469b18": "數千言。名之曰吞海。海可吞耶。眾必以為誕矣。然有",
    "X08n0239_001:0469b19": "可吞之理者。能造海者也。通公約說亦文句耳。奚造",
    "X08n0239_001:0469b20": "海之有。余所謂卒不繫於文句者。學者繹其書。而加",
    "X08n0239_001:0469b21": "思焉。當得之矣。噫大千經卷一塵所覆。唯智者能出",
    "X08n0239_001:0469b22": "之。華嚴法海一嚃而不遺餘滴。唯知道者能信之。或",
    "X08n0239_001:0469b23": "出或納。豈外至哉。在我噓吸之間耳。",
    "X08n0239_001:0470a06": "大方廣佛華嚴經吞海集序",
    "X08n0239_001:0470a08": "講華嚴楞嚴經唯識起信論",
    "X08n0239_001:0470a09": "嗣祖比丘　道通述",
    "X08n0239_001:0470a10": "伏以。華嚴之為教也。朝宗眾經。清涼之為疏也。貫暎",
    "X08n0239_001:0470a11": "前古。不有穎達。孰能發明。道通。夙附真乘。窮居講肆。",
    "X08n0239_001:0470a12": "論聽宣益。經傳妙空。退慚先哲。無裨後學。請問十年。",
    "X08n0239_001:0470a13": "開演三徧。屢經患難倍覺衰遲。築室廬山苟延歲月。",
    "X08n0239_001:0470a14": "而二三學者猶不我棄。日以是經相叩。華嚴為事。因",
    "X08n0239_001:0470a15": "閱舊篋。得所編法義。名曰吞海。用貽晚儁。使品品之",
    "X08n0239_001:0470a16": "中見無盡經塵塵之內明華藏海於一毛端忽然廣",
    "X08n0239_001:0470a17": "博。豈曰小補之哉。不學而知。但聞其言。未見其人也。",
    "X08n0239_001:0470a18": "同心之士。母我誚焉。",
    "X08n0239_001:0470b21": "大方廣佛華嚴經吞海集卷上",
    "X08n0239_001:0470b23": "河朔平原　道通述",
    "X08n0239_001:0470b24": "一菩提場會",
    "X08n0239_001:0470c01": "一世主妙嚴品。部類區分",
    "X08n0239_001:0470c02": "經中有三世間。一智正覺世間。主能化佛。二有",
    "X08n0239_001:0470c03": "情世間。主人王天王。三器世間。主諸類神。若能",
    "X08n0239_001:0470c04": "依正互融。則難思之境俱是妙嚴。",
    "X08n0239_001:0470c05": "意曰。世主差別相。妙嚴平等體。若世主之妙嚴。",
    "X08n0239_001:0470c06": "眾生有佛德。若妙嚴之世主。佛德依眾生。若世",
    "X08n0239_001:0470c07": "主即妙嚴。是法平等。若妙嚴即世主。則世間相",
    "X08n0239_001:0470c08": "常住。若具四句則成佛德。若泯四句為日用。若",
    "X08n0239_001:0470c09": "存泯無礙生佛平等。法本如此。不勞修證。",
    "X08n0239_001:0470c10": "如是。一小乘。揀異外道經阿優。二始教。信順之",
    "X08n0239_001:0470c11": "辭。三終教。不變曰如隨緣曰是。四頓教。唯如為",
    "X08n0239_001:0470c12": "是。五圓教。如包是徧。",
    "X08n0239_001:0470c13": "我聞。一小乘。識外有聲。二始教。識變聲相假我。",
    "X08n0239_001:0470c14": "三終教。淨我聲塵即心。四頓教。無我根塵俱盡。",
    "X08n0239_001:0470c15": "五圓教。一聞一切聞。",
    "X08n0239_001:0470c16": "一時。一小乘。晝夜六時。二始教。時依識現。三終",
    "X08n0239_001:0470c17": "教。則不變隨緣。四頓教。則般若現前。五圓教。則",
    "X08n0239_001:0470c18": "一時具一切時。",
    "X08n0239_001:0470c19": "佛在。一小乘。丈六真身。二始教。千百億化身。三",
    "X08n0239_001:0470c20": "終教。丈六即是常身。四頓教。丈六即是法身。五",
    "X08n0239_001:0470c21": "圓教。具足十身。",
    "X08n0239_001:0470c22": "菩提樹。一小乘。土石諸山。二始教。隨機化迹。三",
    "X08n0239_001:0470c23": "終教。其地堅固。四頓教。一塵不立。五圓教。七處",
    "X08n0239_001:0470c24": "九會同一道場。",
    "X08n0239_001:0471a01": "菩薩眾。一小乘。不見聞。二始教。有四十二位。三",
    "X08n0239_001:0471a02": "終教。盡成佛。四頓教。無凡聖。五圓教。佛剎微塵",
    "X08n0239_001:0471a03": "數俱來集會。",
    "X08n0239_001:0471a04": "經中。釋迦如來初成佛時。具足本有十身。於一",
    "X08n0239_001:0471a05": "切法成正覺。",
    "X08n0239_001:0471a06": "意曰。始成正覺者。舊佛新成也。處於此座者。開",
    "X08n0239_001:0471a07": "悟之處。量等法界如虗空。具普徧廣容二義。量",
    "X08n0239_001:0471a08": "云。如來三業有法正容常徧宗。平等無分別故",
    "X08n0239_001:0471a09": "因。譬如虗空於諸國土平等隨入。一塵為座。則",
    "X08n0239_001:0471a10": "成等正覺。若一毛為座。則轉大法輪。塵數菩薩",
    "X08n0239_001:0471a11": "圍遶者。主伴互嚴。",
    "X08n0239_001:0471a12": "經中。列眾。從內至外。偈讚佛德。從大自在天至",
    "X08n0239_001:0471a13": "普賢海眾雲集。一同生眾。有二十種。普賢至普",
    "X08n0239_001:0471a14": "光菩薩。海月光至智生菩薩。二異生眾。十種。執",
    "X08n0239_001:0471a15": "金剛神。身眾神。足行神。道場神。主城神。主地神。",
    "X08n0239_001:0471a16": "主山神。主林神。主藥神。主稼神。主河神。主海神。",
    "X08n0239_001:0471a17": "主水神。主火神。主風神。主空神。主方神。主夜神。",
    "X08n0239_001:0471a18": "主晝神。阿脩羅王。迦樓羅王。緊那羅王。摩睺羅",
    "X08n0239_001:0471a19": "王。夜叉王。龍王。鳩槃茶王。乾闥婆王。月天子。日",
    "X08n0239_001:0471a20": "天子。忉利天。夜摩天。兜率天。化樂天。他化天。大",
    "X08n0239_001:0471a21": "梵天。光音天。徧淨天。廣果天。大自在天。",
    "X08n0239_001:0471a22": "經中。列眾。從內至外。偈讚佛德。從外至內。有十",
    "X08n0239_001:0471a23": "佛剎微塵數毗盧遮那佛。一一皆有六十眾圍",
    "X08n0239_001:0471a24": "遶。形色部類各有區分。得佛解脫平等無二。",
    "X08n0239_001:0471b01": "二如來現相品。說法儀式",
    "X08n0239_001:0471b02": "經中。佛放眉間光。右繞於佛從足而入。有大蓮",
    "X08n0239_001:0471b03": "華忽然出現。有勝音菩薩。坐蓮華上。偈讚如來。",
    "X08n0239_001:0471b04": "有十菩薩為伴。",
    "X08n0239_001:0471b05": "意曰。實際理地主伴不立。生滅門中豈無問答。",
    "X08n0239_001:0471b06": "菩薩諸王作是思惟。從因至果有四十問。一部",
    "X08n0239_001:0471b07": "經文。前後答為斷彼疑故。即於面門眾齒之間。",
    "X08n0239_001:0471b08": "放十種光明。一切菩薩蒙佛光明。詣如來所親",
    "X08n0239_001:0471b09": "近供養。",
    "X08n0239_001:0471b10": "三普賢三昧品。非證不說",
    "X08n0239_001:0471b11": "經中。普賢見佛現相。承佛神力。入於如來藏身",
    "X08n0239_001:0471b12": "三昧。同於虗空。一一塵中有世界海諸佛。一一",
    "X08n0239_001:0471b13": "佛前有普賢。皆入此定。是時十方諸佛而現其",
    "X08n0239_001:0471b14": "前。與普賢十種說法智。各舒右手摩普賢頂。一",
    "X08n0239_001:0471b15": "一塵中悉亦如是。從一三昧起時。即從一切三",
    "X08n0239_001:0471b16": "昧門起。得一切海雲法。十方世界悉皆震動。",
    "X08n0239_001:0471b17": "四世界成就品。通明凡聖",
    "X08n0239_001:0471b18": "經中。且說世界海有十事其眾生海具十事。准",
    "X08n0239_001:0471b19": "知諸佛海等各有起具因緣所依所住等十事。",
    "X08n0239_001:0471b20": "各先長行。後偈頌。一海有十事。十海有百事。",
    "X08n0239_001:0471b21": "意曰。先觀無盡境。便說無盡法。一切眾生本來",
    "X08n0239_001:0471b22": "具足。",
    "X08n0239_001:0471c10": "五華藏世界品。別顯本師",
    "X08n0239_001:0471c11": "經中。別明本師之所嚴淨。狀如仰安鴈口中齒。",
    "X08n0239_001:0471c12": "又似倒卓浮圖。其中世界。各各依住。各各形狀。",
    "X08n0239_001:0471c13": "各各體性。各各莊嚴。各各行列。有二十重。從此",
    "X08n0239_001:0471c14": "中央大蓮華世界外。其次右旋說百箇二十重",
    "X08n0239_001:0471c15": "世界十不可說世界種。准知盡在一塵毛中矣。",
    "X08n0239_001:0473a01": "六毗盧遮那品。往昔修因",
    "X08n0239_001:0473a02": "經中。修因廣大。獲果無窮。普賢說者該因徹果",
    "X08n0239_001:0473a03": "故。乃往古世有勝音劫。摩尼華枝輪大林之東。",
    "X08n0239_001:0473a04": "焰光大城。人王所都。有百億城周帀圍遶。有百",
    "X08n0239_001:0473a05": "萬億門。一一門前。四十九寶尸羅幢。城中居人",
    "X08n0239_001:0473a06": "乘空往來。心有所欲應念而至。天城龍城右旋",
    "X08n0239_001:0473a07": "而列。華枝林中。有徧照道場。一切功德山須彌",
    "X08n0239_001:0473a08": "勝音佛忽然出現。其身周普。等真法界。大威光",
    "X08n0239_001:0473a09": "太子。見佛光明。獲十種法。頌讚佛德。從焰光城。",
    "X08n0239_001:0473a10": "百萬億眾乘空而往。俱來見佛。其佛為說普集",
    "X08n0239_001:0473a11": "三世佛自在法經。大威光菩薩。得一切法。悉入",
    "X08n0239_001:0473a12": "最初菩提心中。其佛受命五十億歲。彼佛滅後。",
    "X08n0239_001:0473a13": "有波羅蜜善眼佛。於大林中成等正覺。大威光",
    "X08n0239_001:0473a14": "菩薩。即得念佛三昧。名無邊海藏雲。其佛為說",
    "X08n0239_001:0473a15": "法界體性清淨經。聞已獲得清淨智。其佛入滅。",
    "X08n0239_001:0473a16": "喜見王尋亦去世。大威光菩薩。受轉輪王位。彼",
    "X08n0239_001:0473a17": "大林中。第三佛出。名最勝功德海。大威光。從佛",
    "X08n0239_001:0473a18": "聞說普眼光明行經。得大福德三昧。彼大林中",
    "X08n0239_001:0473a19": "復有佛出。名普聞蓮華眼。大威光。於此命終。生",
    "X08n0239_001:0473a20": "須彌山頂為大天王。名離垢福德幢。如來為說",
    "X08n0239_001:0473a21": "廣大方便經。獲得普門歡喜藏三昧。",
    "X08n0239_001:0473a22": "意曰。勝音劫中。有十須彌山微塵如來。出興於",
    "X08n0239_001:0473a23": "世。大威光菩薩。一一供養。聞經得法。是因無盡。",
    "X08n0239_001:0473a24": "今有十不可說世界種。是果無窮。",
    "X08n0239_001:0473b01": "二普光明殿會",
    "X08n0239_001:0473b02": "七如來名號品。身業周徧",
    "X08n0239_001:0473b03": "經中。妙悟皆滿。二行永絕。歎佛二十一種功德。",
    "X08n0239_001:0473b04": "若世尊見愍我等。開示因中十問果中三十問。",
    "X08n0239_001:0473b05": "世尊知諸菩薩心之所念。為現神通。十首菩薩",
    "X08n0239_001:0473b06": "來集普光明殿。",
    "X08n0239_001:0473b07": "意曰。佛法大海信為初首。一小乘。但信佛一人",
    "X08n0239_001:0473b08": "成道。二大乘初教。信一分半眾生不成佛。三終",
    "X08n0239_001:0473b09": "教。自信己性決定成佛。四頓教。信生佛本無。五",
    "X08n0239_001:0473b10": "圓教。無成無不成一成一切成。",
    "X08n0239_001:0473b11": "經中。文殊言。諸佛身名不可思議。不應住於一",
    "X08n0239_001:0473b12": "法見佛身名。如來於此娑婆世界諸四天下。有",
    "X08n0239_001:0473b13": "種種名種種身。色相壽命處所眾會種種不同。",
    "X08n0239_001:0473b14": "於此四天下。或名一切義成。或名圓滿月。或名",
    "X08n0239_001:0473b15": "瞿曇氏。或名大沙門。於東方善護世界。亦有十",
    "X08n0239_001:0473b16": "名。餘九世界各有十名。則其數十千名。能令眾",
    "X08n0239_001:0473b17": "生各別知見。",
    "X08n0239_001:0473b18": "意曰。佛有無盡名。森羅萬像舉世立名。俱是佛",
    "X08n0239_001:0473b19": "名。於此住處。或名燈籠。或名卓子。或名香罏。或",
    "X08n0239_001:0473b20": "名翠竹。或名黃華。若能如此用心見佛。則步步",
    "X08n0239_001:0473b21": "釋迦出世。念念彌勒下生。便見佛身名周於法",
    "X08n0239_001:0473b22": "界。",
    "X08n0239_001:0473b23": "八四聖諦品。語業該周",
    "X08n0239_001:0473b24": "經中。苦者三界報。集者三界因。滅者超出三界。",
    "X08n0239_001:0473c01": "道者戒定慧因。令知苦斷集證滅修道。佛之語",
    "X08n0239_001:0473c02": "業。隨眾生心各別調伏。娑婆世界每諦下有十",
    "X08n0239_001:0473c03": "名。餘九世界四諦下各有十名。於苦諦下。或名",
    "X08n0239_001:0473c04": "可厭。或名逼迫。或曰不淨。",
    "X08n0239_001:0473c05": "意曰。一切名因逐業用變。名無得物之功。物無",
    "X08n0239_001:0473c06": "當名之實。但能假名生善。便是化佛語業無量。",
    "X08n0239_001:0473c07": "若說如來國土身語業。則風鈴聲啼鳥聲皆是",
    "X08n0239_001:0473c08": "如來說法聲。無義語說不二法。頓見本心。俱離",
    "X08n0239_001:0473c09": "有無。便見佛之語業周於法界。",
    "X08n0239_001:0473c10": "九光明覺品。意業該周",
    "X08n0239_001:0473c11": "經中。世尊從兩足輪下放光明。照此三千大千",
    "X08n0239_001:0473c12": "世界。有百億閻浮提百億四王天乃至百億色",
    "X08n0239_001:0473c13": "究竟天。其中所有悉皆明見。十方菩薩圍繞。百",
    "X08n0239_001:0473c14": "億文殊同時發聲歎佛光明。若見放光照十方",
    "X08n0239_001:0473c15": "十世界。則有十百億文殊。歎佛光明。若見放光",
    "X08n0239_001:0473c16": "過十世界。則照十方百世界。有千百億文殊。歎",
    "X08n0239_001:0473c17": "佛光明。若見放光過百世界。則照十方千世界。",
    "X08n0239_001:0473c18": "有百萬億文殊。歎佛光明。若放光過百千世界。",
    "X08n0239_001:0473c19": "則照百萬。若放光明過百萬。則照一億。若放光",
    "X08n0239_001:0473c20": "明過一億。則照十億。若放光明過十億。則照百",
    "X08n0239_001:0473c21": "億。",
    "X08n0239_001:0473c22": "意曰。光明是智用。用能隨緣。大小不定。廣狹臨",
    "X08n0239_001:0473c23": "時。悉皆明見。覺悟自他。若穿鍼時。於鍼孔內悉",
    "X08n0239_001:0473c24": "皆明見。若寫字時。於筆端上悉皆明見。若在一",
    "X08n0239_001:0474a01": "室。悉皆明見。若登高望。百里千里悉皆明見。覺",
    "X08n0239_001:0474a02": "悟本心。令他知見。",
    "X08n0239_001:0474a03": "十菩薩問明品。智明生信",
    "X08n0239_001:0474a04": "經中。文殊菩薩。長行問於九首。九首。以偈答於",
    "X08n0239_001:0474a05": "文殊。",
    "X08n0239_001:0474a06": "意曰。因問生明。或問中有明。智明生信。見諸法",
    "X08n0239_001:0474a07": "空。知心妄動。無前境界。修遠離法。觸目遇緣。自",
    "X08n0239_001:0474a08": "信己性。具有佛德無障礙法。即得現前。",
    "X08n0239_001:0474a09": "　一心一種種差別問　　覺首萬法體虗顯性答",
    "X08n0239_001:0474a10": "　二無實眾生佛化問　　財首離相寂滅歸性答",
    "X08n0239_001:0474a11": "　三果報無我誰受問　　寶首鏡中現像一異答",
    "X08n0239_001:0474a12": "　四悟一說多相違問　　德首一多相成無礙答",
    "X08n0239_001:0474a13": "　五田一果多不同問　　目首心有高下報別答",
    "X08n0239_001:0474a14": "　六佛教有無利益問　　勤首精進懈怠不同答",
    "X08n0239_001:0474a15": "　七受法新起煩惱問　　法首不行非斥多聞答",
    "X08n0239_001:0474a16": "　八智正行助贊美問　　智首萬行皆智隨心答",
    "X08n0239_001:0474a17": "　九道一果多不同問　　賢首同中有異離見答",
    "X08n0239_001:0474a18": "　十九首復以佛境問　　文殊生界法界無別答",
    "X08n0239_001:0474a19": "文殊。智明生信。深入理觀。自信己性。決定成佛。",
    "X08n0239_001:0474a20": "後起淨行。事近旨遠。念即無念。一念頓圓。",
    "X08n0239_001:0474a21": "十一淨行品。觸事淨願",
    "X08n0239_001:0474a22": "意曰。有圓信者具淨行相。蓋善用其心。於善不",
    "X08n0239_001:0474a23": "善無記境。皆具淨行。則八萬四千塵勞皆淨行",
    "X08n0239_001:0474a24": "也。世間萬物皆淨行也。且如見手時。當願眾生。",
    "X08n0239_001:0474b01": "具正信手合掌向佛。若見足時。當願眾生。行真",
    "X08n0239_001:0474b02": "正道無有休息。若聞鳥聲。當願眾生。悟自聞性",
    "X08n0239_001:0474b03": "不生不滅。若了味時。當願眾生。嘗正法味。長養",
    "X08n0239_001:0474b04": "法身。若善用心。淨行無間。獲於勝妙功德。於一",
    "X08n0239_001:0474b05": "切佛法心無所礙。住去來今諸佛之道。當如普",
    "X08n0239_001:0474b06": "賢色像第一。而為眾生第二導師。",
    "X08n0239_001:0474b07": "經中。一百四十種。隨緣行願所為。在家孝事父",
    "X08n0239_001:0474b08": "母。出家堅持禁戒。妻子常樂遠離。見施捨於慳",
    "X08n0239_001:0474b09": "心。入寺諸師求請。剃髮授戒。正身修定。舉足下",
    "X08n0239_001:0474b10": "足見聞覺知。無非廣大行願。",
    "X08n0239_001:0474b11": "十二賢首品。信心成德",
    "X08n0239_001:0474b12": "意曰。若善用心有勝妙功德。則事近旨遠。信為",
    "X08n0239_001:0474b13": "三賢之首萬行之本。正明發起四弘誓願皆通",
    "X08n0239_001:0474b14": "空假中三觀。雖見眾生空。而化即佛之眾生。雖",
    "X08n0239_001:0474b15": "見煩惱即菩提。而斷即菩提之煩惱。雖見菩提",
    "X08n0239_001:0474b16": "不可求。無求中求矣。雖見萬法離言。而學離言",
    "X08n0239_001:0474b17": "諸法。此四開發本有淨心。自信己性。決定成佛。",
    "X08n0239_001:0474b18": "於眼根中入正定於色塵中從定起者。是信心",
    "X08n0239_001:0474b19": "五對無礙之境。一根境不礙一心。二正定事定",
    "X08n0239_001:0474b20": "不礙理定。三分別不礙無分別。四入定不離出",
    "X08n0239_001:0474b21": "定。五定體不礙定用。應云根入根起。境入境起。",
    "X08n0239_001:0474b22": "根入意起。境入根起。方網三昧從信而入。信能",
    "X08n0239_001:0474b23": "必到如來地。經中喻云。世間福業尚如此。何況",
    "X08n0239_001:0474b24": "圓修真實法。",
    "X08n0239_001:0474c01": "三忉利天宮會",
    "X08n0239_001:0474c02": "十三昇須彌山頂品。不起而昇",
    "X08n0239_001:0474c03": "經中。妙勝殿上。敷置普光明師子座已。帝釋遙",
    "X08n0239_001:0474c04": "見佛來。曲躬合掌。善來世尊。善來善逝。受請入",
    "X08n0239_001:0474c05": "殿。忽然廣博量等虗空。一切閻浮提。皆言佛在",
    "X08n0239_001:0474c06": "中。我等今見佛。住於須彌頂。不起而昇也。一即",
    "X08n0239_001:0474c07": "一切也。",
    "X08n0239_001:0474c08": "十四須彌頂上偈讚品。說諸法空",
    "X08n0239_001:0474c09": "經中。如來從兩足指放光。法慧等十菩薩。各說",
    "X08n0239_001:0474c10": "偈讚佛。談諸法空。見般若體。一句一偈超情離",
    "X08n0239_001:0474c11": "見。開悟在人。",
    "X08n0239_001:0474c12": "十五十住品。直心正念真如法",
    "X08n0239_001:0474c13": "經中。法慧菩薩。入於無量三昧。諸佛與智摩頂",
    "X08n0239_001:0474c14": "已。從定而起。告諸菩薩言。有十種住。則是信滿",
    "X08n0239_001:0474c15": "住初。便成正覺。",
    "X08n0239_001:0474c16": "一發心住。見佛聞法或見劇苦。而自開悟如來",
    "X08n0239_001:0474c17": "十種智力。一是處非處智。二善惡業報智。三諸",
    "X08n0239_001:0474c18": "禪三昧智。四諸根勝劣智。五種種解智。六種種",
    "X08n0239_001:0474c19": "界智。七種種道智。八宿命智。九天眼智。十漏盡",
    "X08n0239_001:0474c20": "智。勝進心中。應學勤供養佛。樂住生死。心轉增",
    "X08n0239_001:0474c21": "勝。",
    "X08n0239_001:0474c22": "二治地住。發利益十種心。應誦習多聞虗閑寂",
    "X08n0239_001:0474c23": "靜。",
    "X08n0239_001:0474c24": "三修行住。觀一切無常。應觀察眾生界世界明",
    "X08n0239_001:0475a01": "了法。",
    "X08n0239_001:0475a02": "四生貴住。從聖教生。應學十法了知三世佛平",
    "X08n0239_001:0475a03": "等法。",
    "X08n0239_001:0475a04": "五具足方便住。護救眾生。應學知眾生無邊無",
    "X08n0239_001:0475a05": "著。",
    "X08n0239_001:0475a06": "六正心住。聞讚毀三寶。心定不動。應學無相如",
    "X08n0239_001:0475a07": "幻。",
    "X08n0239_001:0475a08": "七不退住。三寶有無。心不退轉。說一即多多即",
    "X08n0239_001:0475a09": "一。",
    "X08n0239_001:0475a10": "八童真住。三業無失。隨業受生。知剎動剎供養",
    "X08n0239_001:0475a11": "諸佛。",
    "X08n0239_001:0475a12": "九王子住。知眾生受生煩惱。真諦法王善巧力",
    "X08n0239_001:0475a13": "持無畏。",
    "X08n0239_001:0475a14": "十灌頂住。震動世界智。三世佛法智。增長一切",
    "X08n0239_001:0475a15": "智。",
    "X08n0239_001:0475a16": "意曰。應無所住而生其心。則念念契如為住。住",
    "X08n0239_001:0475a17": "有無量。開發本有菩提心時。有三種相。以三賢",
    "X08n0239_001:0475a18": "表之。今是下賢。直心有所聞法。即自開悟。不由",
    "X08n0239_001:0475a19": "他教。",
    "X08n0239_001:0475a20": "爾時佛神力故。六種十八相震動。雨天妙華。極",
    "X08n0239_001:0475a21": "妙音聲。",
    "X08n0239_001:0475a22": "意曰。震即是聲。動乃是色。從小至大有六種相。",
    "X08n0239_001:0475a23": "所以震兼吼擊動兼起涌。六種相者。搖颺不安",
    "X08n0239_001:0475a24": "動也。自下昇高起也。忽然騰躍涌也。隱隱出聲",
    "X08n0239_001:0475b01": "震也。雄聲鬱遏吼也。輷碣作聲擊也。一切眾生。",
    "X08n0239_001:0475b02": "見不超色。聽不越聲。迷昧本心。流轉生死。華嚴",
    "X08n0239_001:0475b03": "經三天偈讚。句句之中透過色聲。即今見聞一",
    "X08n0239_001:0475b04": "句一偈。為金剛種。能破於十法界聖凡色聲。豈",
    "X08n0239_001:0475b05": "止鐵城也。諸經震動。於此明矣。人皆罔測。更冀",
    "X08n0239_001:0475b06": "詳之。",
    "X08n0239_001:0475b07": "十六梵行品。無相修因",
    "X08n0239_001:0475b08": "意曰。淨行至此成熟。正念天子問。菩薩依如來",
    "X08n0239_001:0475b09": "教染衣出家。云何而得梵行清淨。法慧菩薩答。",
    "X08n0239_001:0475b10": "應以十法為緣。謂身語意業佛法僧戒。如是觀",
    "X08n0239_001:0475b11": "已。於身無所取。於修無所著。於法無所住。此世",
    "X08n0239_001:0475b12": "不移動。彼世不改更。梵行不可得。住無相法方",
    "X08n0239_001:0475b13": "便自在。應修十種智力。一一力中有無量義。悉",
    "X08n0239_001:0475b14": "應諮問。於諸佛法不生二解。一切諸法疾得現",
    "X08n0239_001:0475b15": "前。初發心時即得成佛。蓋為知一切法即心自",
    "X08n0239_001:0475b16": "性。成就慧身。不由他悟。",
    "X08n0239_001:0475b17": "十七初發心功德品。校量顯勝",
    "X08n0239_001:0475b18": "經中。天帝釋白法慧言。開發菩提心。有幾何功",
    "X08n0239_001:0475b19": "德。答此義甚深。不可以世間樂具及四禪樂四",
    "X08n0239_001:0475b20": "空樂四果樂可比。何以故。開發本有成佛心時。",
    "X08n0239_001:0475b21": "令如來種不斷故。充滿一切世界故。於一切法",
    "X08n0239_001:0475b22": "悉無餘故。",
    "X08n0239_001:0475b23": "十八明法品。照了真俗",
    "X08n0239_001:0475b24": "意曰。開發心時。具有無量功德。精進菩薩問法",
    "X08n0239_001:0475c01": "慧言。云何修習佛法。答應明了十種不放逸法",
    "X08n0239_001:0475c02": "十種佛歡喜法十種速入諸地法十種所行清",
    "X08n0239_001:0475c03": "淨法十無盡藏法。",
    "X08n0239_001:0475c04": "四夜摩天宮會",
    "X08n0239_001:0475c05": "十九昇夜摩天宮品。不動而徧",
    "X08n0239_001:0475c06": "經中。於寶勝殿內。化作蓮華師子座。有百萬億",
    "X08n0239_001:0475c07": "華奩香篋鬘蓋幢幡。周徧十方。供養於佛。",
    "X08n0239_001:0475c08": "二十夜摩天宮偈讚品。唯心所現",
    "X08n0239_001:0475c09": "意曰。菩提心中。第二深心相。樂修諸善行。十林",
    "X08n0239_001:0475c10": "菩薩說。了知一切法。自性無所有。",
    "X08n0239_001:0475c11": "二十一十行品。深心樂修行",
    "X08n0239_001:0475c12": "經中。功德林菩薩。承佛神力。入善思惟三昧。十",
    "X08n0239_001:0475c13": "方佛加與智摩頂已。從定而起。告諸菩薩言。行",
    "X08n0239_001:0475c14": "不可思議與法界等。有十種。",
    "X08n0239_001:0475c15": "一歡喜行。內外慧施。見來乞者。心生歡喜。我得",
    "X08n0239_001:0475c16": "善利。",
    "X08n0239_001:0475c17": "一饒益行。寧捨身命。護持禁戒。未曾一念心生",
    "X08n0239_001:0475c18": "欲想。",
    "X08n0239_001:0475c19": "三無違逆行。謙下恭敬。以阿僧祇器仗逼害。但",
    "X08n0239_001:0475c20": "生慈心。",
    "X08n0239_001:0475c21": "四無屈撓行。受苦無悔。心自慶幸。令一切眾生",
    "X08n0239_001:0475c22": "安樂。",
    "X08n0239_001:0475c23": "五離癡亂行。堅固不動。入胎住胎。遇魔境界。心",
    "X08n0239_001:0475c24": "不動。",
    "X08n0239_001:0476a01": "六善現行。三業清淨。方便出生。暫同止住。悉不",
    "X08n0239_001:0476a02": "虗棄。",
    "X08n0239_001:0476a03": "七無著行。佛會聞法心生喜。具大方便而無所",
    "X08n0239_001:0476a04": "著。",
    "X08n0239_001:0476a05": "八難得行。了眾生空。不住此岸彼岸中流。無休",
    "X08n0239_001:0476a06": "息。",
    "X08n0239_001:0476a07": "九善法行。為世間作清涼地。以無礙辯才。斷一",
    "X08n0239_001:0476a08": "切疑。",
    "X08n0239_001:0476a09": "十真實行。如說能行。作不請友。親近者悉令開",
    "X08n0239_001:0476a10": "悟。",
    "X08n0239_001:0476a11": "二十二十藏品。稱性修行",
    "X08n0239_001:0476a12": "意曰。蘊集十行。成此十藏。堅固生長不可破壞。",
    "X08n0239_001:0476a13": "其有十種。一信藏。則契理。二慚藏。則崇重賢善。",
    "X08n0239_001:0476a14": "三愧藏。則輕拒暴惡。四戒藏。則防惡發善。五念",
    "X08n0239_001:0476a15": "藏。則明記不忘。六聞藏。則無所不知。七施藏。則",
    "X08n0239_001:0476a16": "捨而不恡。八慧藏。則揀擇邪正。九持藏。則住持",
    "X08n0239_001:0476a17": "不忘。十辯藏。則說法利他。",
    "X08n0239_001:0476a18": "大方廣佛華嚴經吞海集卷上"
}