{
    "T26n1521_006:0047b02": "十住毘婆沙論卷第六",
    "T26n1521_006:0047b04": "聖者龍樹造",
    "T26n1521_006:0047b05": "後秦龜茲國三藏鳩摩羅什譯",
    "T26n1521_006:0047b06": "◎分別功德品第十一",
    "T26n1521_006:0047b07": "問曰。懺悔勸請隨喜迴向。應云何作於晝",
    "T26n1521_006:0047b08": "夜中幾時行。答曰。",
    "T26n1521_006:0047b09": "　以右膝著地　　偏袒於右肩",
    "T26n1521_006:0047b10": "　合掌恭敬心　　晝夜各三時",
    "T26n1521_006:0047b11": "以恭敬相故。右膝著地偏袒右肩合掌。是",
    "T26n1521_006:0047b12": "事應初夜一時禮一切佛。懺悔勸請隨喜迴",
    "T26n1521_006:0047b13": "向。中夜後夜皆亦如是。於日初分日中分日",
    "T26n1521_006:0047b14": "後分亦如是。一日一夜合為六時。一心念",
    "T26n1521_006:0047b15": "諸佛如現在前。問曰。作是行已得何果",
    "T26n1521_006:0047b16": "報。答曰。",
    "T26n1521_006:0047b17": "　若於一時行　　福德有形者",
    "T26n1521_006:0047b18": "　恒河沙世界　　乃自不容受",
    "T26n1521_006:0047b19": "若於一時中。行此事者。所得福德若有形",
    "T26n1521_006:0047b20": "者。恒河沙等無量無邊不可思議三千大千",
    "T26n1521_006:0047b21": "世界所不容受。如三支經除罪業品中說。",
    "T26n1521_006:0047b22": "佛告舍利弗。若善男子善女人。以滿恒河沙",
    "T26n1521_006:0047b23": "等三千大千世界七寶布施諸佛。若復有人",
    "T26n1521_006:0047b24": "勸請諸佛轉法輪此福為勝。又佛於般若",
    "T26n1521_006:0047b25": "波羅蜜隨喜迴向品中說。善哉善哉須菩提。",
    "T26n1521_006:0047b26": "汝能作佛事。與諸菩薩說迴向法。若菩",
    "T26n1521_006:0047b27": "薩作是念。如諸佛知見是善根福德本末",
    "T26n1521_006:0047b28": "體相。何因緣故有。我亦如是隨佛所知所",
    "T26n1521_006:0047b29": "見迴向。是人得福多。譬如恒河沙等三千",
    "T26n1521_006:0047c01": "大千世界中眾生皆成就十善道。菩薩迴向",
    "T26n1521_006:0047c02": "福德最上最妙最勝無比無等無等等。須菩",
    "T26n1521_006:0047c03": "提。置是恒河沙等三千大千世界眾生。成就",
    "T26n1521_006:0047c04": "十善道。若恒河沙等三千大千世界眾生皆",
    "T26n1521_006:0047c05": "得四禪。其福比此。亦復最上最妙最勝。四",
    "T26n1521_006:0047c06": "無量心四無色定五神通。得須陀洹果斯陀",
    "T26n1521_006:0047c07": "含果阿那含果阿羅漢果辟支佛道亦如是。",
    "T26n1521_006:0047c08": "如法迴向福德最上最妙最勝。須菩提。置此",
    "T26n1521_006:0047c09": "恒河沙等三千大千世界眾生皆作辟支佛。",
    "T26n1521_006:0047c10": "若有恒河沙等三千大千世界眾生。皆發阿",
    "T26n1521_006:0047c11": "耨多羅三藐三菩提心。復有恒河沙等三千",
    "T26n1521_006:0047c12": "大千世界眾生。其一菩薩以取相心。供養",
    "T26n1521_006:0047c13": "是諸眾生衣服飲食臥具醫藥。於恒河沙等",
    "T26n1521_006:0047c14": "劫。以一切樂具供養恭敬尊重讚歎。一一菩",
    "T26n1521_006:0047c15": "薩皆亦如是。須菩提。於意云何。是諸菩薩",
    "T26n1521_006:0047c16": "以此因緣。得福多不。甚多世尊。如是福德",
    "T26n1521_006:0047c17": "算數譬喻所不能及。若是福德有形。恒河",
    "T26n1521_006:0047c18": "沙等世界所不能受。佛告須菩提。善哉善",
    "T26n1521_006:0047c19": "哉須菩提。是菩薩為般若波羅蜜守護。以",
    "T26n1521_006:0047c20": "善根隨法性迴向所得福德。先諸菩薩取相",
    "T26n1521_006:0047c21": "布施福德。百分不及一。千分萬分百千萬億",
    "T26n1521_006:0047c22": "分。乃至算數譬喻所不能及。何以故。先諸",
    "T26n1521_006:0047c23": "菩薩取相分別布施。皆是有量有數。又般若",
    "T26n1521_006:0047c24": "波羅蜜迴向品中說。佛告淨居天子。置此恒",
    "T26n1521_006:0047c25": "河沙等三千大千世界眾生皆發阿耨多羅三",
    "T26n1521_006:0047c26": "藐三菩提心。餘恒河沙等三千大千世界眾",
    "T26n1521_006:0047c27": "生。一一菩薩以取相心供養是諸眾生衣服",
    "T26n1521_006:0047c28": "飲食臥具醫藥資生之物。隨意供養於恒河",
    "T26n1521_006:0047c29": "沙等劫。諸天子。若是恒河沙等三千大千世",
    "T26n1521_006:0048a01": "界眾生發阿耨多羅三藐三菩提心。餘恒河",
    "T26n1521_006:0048a02": "沙等三千大千世界中眾生皆亦發阿耨多",
    "T26n1521_006:0048a03": "羅三藐三菩提心。其一菩薩供養是諸菩薩",
    "T26n1521_006:0048a04": "衣服飲食臥具醫藥資生之物於恒河沙等",
    "T26n1521_006:0048a05": "劫。是布施取相分別。如是諸菩薩各於恒河",
    "T26n1521_006:0048a06": "沙等劫。供養是諸菩薩衣服飲食臥具醫藥",
    "T26n1521_006:0048a07": "資生之物。隨意供養恭敬尊重讚歎。皆是取",
    "T26n1521_006:0048a08": "相布施。若菩薩為般若波羅蜜所護。過去未",
    "T26n1521_006:0048a09": "來現在諸佛戒品定品慧品解脫品解脫知見",
    "T26n1521_006:0048a10": "品。及聲聞五品。及諸凡夫人於中種善根。",
    "T26n1521_006:0048a11": "已種今種當種。盡和合稱量使無遺餘。最",
    "T26n1521_006:0048a12": "上最妙最勝無等無等等不可思議隨喜福",
    "T26n1521_006:0048a13": "德。迴向阿耨多羅三藐三菩提。作是念。我",
    "T26n1521_006:0048a14": "是福德能至佛道。是福德於先取相福德百",
    "T26n1521_006:0048a15": "分不及一。千分萬分億分乃至算數譬喻",
    "T26n1521_006:0048a16": "所不能及。何以故。是諸菩薩取相分別布",
    "T26n1521_006:0048a17": "施故。復有恒河沙等三千大千世界眾生。皆",
    "T26n1521_006:0048a18": "發阿耨多羅三藐三菩提心。身行善業口",
    "T26n1521_006:0048a19": "行善業意行善業。復有恒河沙等三千大",
    "T26n1521_006:0048a20": "千世界眾生。皆發阿耨多羅三藐三菩提心。",
    "T26n1521_006:0048a21": "若人於恒河沙等劫惡口罵詈皆能忍受。於",
    "T26n1521_006:0048a22": "恒河沙等劫。身心精進除諸懈怠。攝心禪定",
    "T26n1521_006:0048a23": "無諸亂想。而皆取相不如菩薩如法性迴",
    "T26n1521_006:0048a24": "向其福為勝。是故如汝先說。作如是事得",
    "T26n1521_006:0048a25": "何等利者。得如是大福德聚。是故若人欲",
    "T26n1521_006:0048a26": "得如是無量無邊不可思議福德聚者。應",
    "T26n1521_006:0048a27": "行是懺悔勸請隨喜迴向。不惜身命利養",
    "T26n1521_006:0048a28": "名聞。於晝夜中常應勤行。問曰。汝但說勸",
    "T26n1521_006:0048a29": "請隨喜迴向中福德。何故不說懺悔中福德",
    "T26n1521_006:0048b01": "耶。答曰。於諸福德中。懺悔福德最大。除業",
    "T26n1521_006:0048b02": "障罪故。得善行菩薩道行勸請隨喜迴向",
    "T26n1521_006:0048b03": "與空無相無願和合無異。復次懺悔。如如",
    "T26n1521_006:0048b04": "意珠隨願皆得。如佛說。若人欲於婆羅門",
    "T26n1521_006:0048b05": "大姓中生。剎利大姓中生。居士大家中生。",
    "T26n1521_006:0048b06": "應如是懺悔罪業無所覆藏後不更作。若",
    "T26n1521_006:0048b07": "有人欲生四天王天上忉利天上夜摩天上",
    "T26n1521_006:0048b08": "兜率陀天上化樂天上他化自在天上。亦應",
    "T26n1521_006:0048b09": "如是懺悔罪業無所覆藏後不更作。若人",
    "T26n1521_006:0048b10": "欲生梵世乃至非想非非想處。是人亦應",
    "T26n1521_006:0048b11": "如是懺悔罪業無所覆藏後不更作。若人",
    "T26n1521_006:0048b12": "欲得須陀洹果斯陀含果阿那含果阿羅漢",
    "T26n1521_006:0048b13": "果。亦應如是懺悔罪業。若人欲得三明六",
    "T26n1521_006:0048b14": "神通聲聞道中自在力盡聲聞功德彼岸。亦",
    "T26n1521_006:0048b15": "應如是懺悔罪業。若人欲得辟支佛道。亦",
    "T26n1521_006:0048b16": "應如是懺悔罪業。若人欲得一切智慧不",
    "T26n1521_006:0048b17": "可思議智慧無礙智慧無上智慧。亦應如是",
    "T26n1521_006:0048b18": "懺悔罪業無所覆藏後不更作。是故當知",
    "T26n1521_006:0048b19": "懺悔有大果報。問曰。汝言懺悔除業障罪。",
    "T26n1521_006:0048b20": "餘經中說。佛告阿難故作業必當受報。又",
    "T26n1521_006:0048b21": "阿毘曇中說。諸業因緣不空。果報不失",
    "T26n1521_006:0048b22": "不滅。又經說眾生皆屬業。皆從業有依止",
    "T26n1521_006:0048b23": "於業。眾生隨業各自受報。若現報若生報若",
    "T26n1521_006:0048b24": "後報。又業報經中閻羅王為眾生說言。咄眾",
    "T26n1521_006:0048b25": "生。汝此罪非父母作天作沙門婆羅門作。汝",
    "T26n1521_006:0048b26": "自作自應受報。又賢聖偈中說。",
    "T26n1521_006:0048b27": "　實法如金剛　　業力將無勝",
    "T26n1521_006:0048b28": "　今我已得道　　而受惡業報",
    "T26n1521_006:0048b29": "又佛自說。",
    "T26n1521_006:0048c01": "　大海諸名山　　丘陵樹林木",
    "T26n1521_006:0048c02": "　地水火風等　　日月諸星宿",
    "T26n1521_006:0048c03": "　若至劫燒時　　皆盡無有餘",
    "T26n1521_006:0048c04": "　業於無量劫　　常在而不失",
    "T26n1521_006:0048c05": "　汝遇具相者　　一切智人師",
    "T26n1521_006:0048c06": "　先所造罪業　　已償其果報",
    "T26n1521_006:0048c07": "　今雖得值佛　　垢盡證聖果",
    "T26n1521_006:0048c08": "　以餘因緣故　　木刺猶在身",
    "T26n1521_006:0048c09": "是故不應言懺悔除業罪。答曰。我不言",
    "T26n1521_006:0048c10": "懺悔則罪業滅盡無有報果。我言懺悔罪",
    "T26n1521_006:0048c11": "則輕薄於少時受。是故懺悔。偈中說。若應",
    "T26n1521_006:0048c12": "墮三惡道願人身中受。又如來智印經中",
    "T26n1521_006:0048c13": "說。佛告彌勒。諸菩薩深心愛樂阿耨多羅三",
    "T26n1521_006:0048c14": "藐三菩提者。有罪應在惡道受報是罪輕",
    "T26n1521_006:0048c15": "微。後世受惡形。或多疾病無有威德生",
    "T26n1521_006:0048c16": "下賤家貧窮家邪見家邪業自活家。生違意",
    "T26n1521_006:0048c17": "處多憂愁處。國土破壞聚落破壞。居家破壞",
    "T26n1521_006:0048c18": "所愛破壞。不遇善知識常不聞法不得",
    "T26n1521_006:0048c19": "利養。若得麁弊常不自供。能令下賤之所",
    "T26n1521_006:0048c20": "信敬於諸大人不得信敬。修集諸福時。",
    "T26n1521_006:0048c21": "多有障礙不得成就。諸根闇鈍習禪意亂。",
    "T26n1521_006:0048c22": "不得無漏覺意功德。不知經法隨宜所趣",
    "T26n1521_006:0048c23": "乃至惡夢償惡道報。又佛說人有小罪。今世",
    "T26n1521_006:0048c24": "可受報。是罪轉多便墮地獄。云何是人今",
    "T26n1521_006:0048c25": "世小罪轉多而墮地獄。有人不修身不修",
    "T26n1521_006:0048c26": "戒不修心不修慧無有大意。是人小罪便",
    "T26n1521_006:0048c27": "墮地獄。云何是人有罪今世應受報。罪不",
    "T26n1521_006:0048c28": "增長不入地獄。有人修身修戒修心修",
    "T26n1521_006:0048c29": "慧。有大志意心無拘閡。如是人有罪不",
    "T26n1521_006:0049a01": "復增長今世現受。譬如人以小器盛水。著",
    "T26n1521_006:0049a02": "一升鹽則不可飲。若復有人。以一升鹽",
    "T26n1521_006:0049a03": "投於大池尚不覺鹽味。何況叵飲。何以",
    "T26n1521_006:0049a04": "故。水多鹽少故。罪亦如是。偈說。",
    "T26n1521_006:0049a05": "　升鹽投大海　　其味無有異",
    "T26n1521_006:0049a06": "　若投小器水　　鹹苦不可飲",
    "T26n1521_006:0049a07": "　如人大積福　　而有少罪惡",
    "T26n1521_006:0049a08": "　不墮於惡道　　餘緣而輕受",
    "T26n1521_006:0049a09": "　又人薄福德　　而有少罪惡",
    "T26n1521_006:0049a10": "　心志狹小故　　罪令墮惡道",
    "T26n1521_006:0049a11": "　若人火勢弱　　食少難消食",
    "T26n1521_006:0049a12": "　此人雖不死　　其身受大苦",
    "T26n1521_006:0049a13": "　若人身勢強　　食少難消食",
    "T26n1521_006:0049a14": "　此人終不死　　但受輕微苦",
    "T26n1521_006:0049a15": "　善福慧火弱　　而有少惡罪",
    "T26n1521_006:0049a16": "　是罪無救者　　能令墮地獄",
    "T26n1521_006:0049a17": "　有大福德者　　雖有罪惡事",
    "T26n1521_006:0049a18": "　不令墮地獄　　現身而輕受",
    "T26n1521_006:0049a19": "　譬如鴦崛魔　　多殺於人眾",
    "T26n1521_006:0049a20": "　又欲害母佛　　得阿羅漢道",
    "T26n1521_006:0049a21": "今世輕受又如阿闍世害得道父王。以佛及",
    "T26n1521_006:0049a22": "文殊師利因緣故重罪輕受。又如人毒蛇生",
    "T26n1521_006:0049a23": "時雨血。後漸長大意欲殺人眼看即死。若",
    "T26n1521_006:0049a24": "以氣噓亦死。是故時人號為氣噓。是人命",
    "T26n1521_006:0049a25": "終時。舍利弗往至其所。心中瞋恚眼看不死",
    "T26n1521_006:0049a26": "噓亦不死。舍利弗身色方更光顯。心即清淨",
    "T26n1521_006:0049a27": "上下七觀。以是因緣命終之後七反生天上",
    "T26n1521_006:0049a28": "七反生人中。於後人壽四萬歲時。當得辟",
    "T26n1521_006:0049a29": "支佛道。身黃金色。時人謂是金聚來。欲斫",
    "T26n1521_006:0049b01": "取即命終涅槃。又如阿輸伽王。以兵伏閻",
    "T26n1521_006:0049b02": "浮提。殺萬八千宮人。先世施佛土故。起",
    "T26n1521_006:0049b03": "八萬塔。常於大阿羅漢所聽受經法。後得",
    "T26n1521_006:0049b04": "須陀洹道。即人身輕償。如是等罪多行福",
    "T26n1521_006:0049b05": "德志意曠大。集諸功德故不墮惡道。是故",
    "T26n1521_006:0049b06": "汝先難若懺悔罪業。則滅盡無有果報者",
    "T26n1521_006:0049b07": "是語不然。復次若言罪不可滅者。毘尼中",
    "T26n1521_006:0049b08": "佛說懺悔除罪則不可信。是事不然。是故",
    "T26n1521_006:0049b09": "業障罪應懺悔。",
    "T26n1521_006:0049b10": "分別布施品第十二",
    "T26n1521_006:0049b11": "菩薩能行如是懺悔勸請隨喜迴向。",
    "T26n1521_006:0049b12": "　福德力轉增　　心亦益柔軟",
    "T26n1521_006:0049b13": "　即信佛功德　　及菩薩大行",
    "T26n1521_006:0049b14": "是菩薩以懺悔勸請隨喜迴向故。福力轉增",
    "T26n1521_006:0049b15": "心調柔軟。於諸佛無量功德清淨第一凡夫",
    "T26n1521_006:0049b16": "所不信而能信受。及諸大菩薩清淨大行。希",
    "T26n1521_006:0049b17": "有難事亦能信受。復次。",
    "T26n1521_006:0049b18": "　苦惱諸眾生　　無是深淨法",
    "T26n1521_006:0049b19": "　於此生愍傷　　而發深悲心",
    "T26n1521_006:0049b20": "菩薩信諸佛菩薩無量甚深清淨第一功德",
    "T26n1521_006:0049b21": "已愍傷諸眾生。無此功德但以諸邪見受",
    "T26n1521_006:0049b22": "種種苦惱故。深生悲心。",
    "T26n1521_006:0049b23": "　念是諸眾生　　沒在苦惱泥",
    "T26n1521_006:0049b24": "　我當救拔之　　令在安隱處",
    "T26n1521_006:0049b25": "是菩薩得悲心已作是念。是諸眾生常為",
    "T26n1521_006:0049b26": "貪恚癡所病。以身心受諸苦惱。我當拔濟",
    "T26n1521_006:0049b27": "使離身心苦惱深埿。畢竟無生老病死患。",
    "T26n1521_006:0049b28": "得住安隱涅槃樂處。是故於此苦惱眾生",
    "T26n1521_006:0049b29": "生深悲心。以悲心故為求隨意使得安",
    "T26n1521_006:0049c01": "樂。則名慈心。",
    "T26n1521_006:0049c02": "　若菩薩如是　　深隨慈悲心",
    "T26n1521_006:0049c03": "　斷所有貪惜　　為施勤精進",
    "T26n1521_006:0049c04": "菩薩是求佛道。度苦惱眾生。念者隨名隨",
    "T26n1521_006:0049c05": "順慈悲不隨餘心。深慈名遍。諸眾生念徹",
    "T26n1521_006:0049c06": "骨髓。所有名一切內外。所有金銀珍寶國城",
    "T26n1521_006:0049c07": "妻子等。貪名欲得無厭惜名。愛著不欲與",
    "T26n1521_006:0049c08": "他斷名。離此三惡如是則開檀波羅蜜",
    "T26n1521_006:0049c09": "門。是故常應一心勤行無令放逸。何以故。",
    "T26n1521_006:0049c10": "菩薩作是念。我今隨所能作利益眾生。發",
    "T26n1521_006:0049c11": "堅固施心。",
    "T26n1521_006:0049c12": "　所有一切物　　有命若無命",
    "T26n1521_006:0049c13": "　轉輪天王位　　無求而不與",
    "T26n1521_006:0049c14": "　乃至於男女　　族姓好妻妾",
    "T26n1521_006:0049c15": "　年少甚端嚴　　巧便能事人",
    "T26n1521_006:0049c16": "　恭順心柔和　　愛念情甚至",
    "T26n1521_006:0049c17": "　惜之過壽命　　求者皆能與",
    "T26n1521_006:0049c18": "　乃至身血肉　　骨髓及手足",
    "T26n1521_006:0049c19": "　頭目耳鼻等　　及身皆能與",
    "T26n1521_006:0049c20": "是菩薩定心布施。凡所有外物。若有命若無",
    "T26n1521_006:0049c21": "命。無有乞而不與。無命物者金銀珍寶。乃",
    "T26n1521_006:0049c22": "至轉輪聖王位天王位。有命物者男女貴族",
    "T26n1521_006:0049c23": "好家年少妻妾。端嚴柔和恭敬善順。愛惜之",
    "T26n1521_006:0049c24": "至過於身命而能施人。如一切施菩薩所有",
    "T26n1521_006:0049c25": "外物及妻子等皆能施與。是菩薩乃至自身肉",
    "T26n1521_006:0049c26": "血頭目手足耳鼻。割肉出骨破骨出髓。如",
    "T26n1521_006:0049c27": "薩陀波崙。或舉身施與。一切所愛無過身",
    "T26n1521_006:0049c28": "者。亦能施與如薩和檀。如菩薩為兔以身",
    "T26n1521_006:0049c29": "施與仙人。如尸毘王以身代鴿。問曰。是菩",
    "T26n1521_006:0050a01": "薩為分別知布施及布施果報故。能以難",
    "T26n1521_006:0050a02": "事施。為但以慈悲心所發故施。答曰。",
    "T26n1521_006:0050a03": "　如是布施者　　則得如是報",
    "T26n1521_006:0050a04": "　內以支節等　　并及諸外物",
    "T26n1521_006:0050a05": "內物名頭目手足等。外物名妻子金銀寶物",
    "T26n1521_006:0050a06": "等。是菩薩如實知施。是得是報各各分別。",
    "T26n1521_006:0050a07": "又信諸經所說。或以天眼得知。問曰。汝先",
    "T26n1521_006:0050a08": "說知以身支節布施及外物布施所得果",
    "T26n1521_006:0050a09": "報。今可說所得果報。答曰。寶頂經中無盡",
    "T26n1521_006:0050a10": "意菩薩第三十品檀波羅蜜義中說。菩薩立",
    "T26n1521_006:0050a11": "願須食者施食。令我得五事報。一者得壽",
    "T26n1521_006:0050a12": "命。二者得膽。三者得樂。四者得力。五者得",
    "T26n1521_006:0050a13": "色。須漿與漿者。先於人中得香美飲。後",
    "T26n1521_006:0050a14": "得除諸煩惱渴愛。須乘與乘則得隨意樂",
    "T26n1521_006:0050a15": "報。成就四如意足。後得三乘道。須衣與衣",
    "T26n1521_006:0050a16": "則得慚愧衣報。須燈明與燈明。則得佛眼",
    "T26n1521_006:0050a17": "光明。須伎樂與伎樂。則得具足天耳。須",
    "T26n1521_006:0050a18": "末香塗香與末香塗香。則得身無臭穢。須",
    "T26n1521_006:0050a19": "汁與汁則得味味相報。須房舍與房舍。則",
    "T26n1521_006:0050a20": "得與一切眾生作歸依救護。施資生之具",
    "T26n1521_006:0050a21": "者。則得助菩提功德。施醫藥者則得無",
    "T26n1521_006:0050a22": "老病死常樂安隱。施奴婢者。則得自在隨",
    "T26n1521_006:0050a23": "意具足智慧。施金銀珊瑚車璩馬腦者。則",
    "T26n1521_006:0050a24": "得具足三十二相。施種種雜物莊嚴具。則",
    "T26n1521_006:0050a25": "得八十隨形好。施象馬車者。則得具足大",
    "T26n1521_006:0050a26": "乘。施園林者則得具足禪定樂。施男女",
    "T26n1521_006:0050a27": "者。得所愛阿耨多羅三藐三菩提。施倉穀",
    "T26n1521_006:0050a28": "寶藏者。則得具足法藏。施以一國土一閻",
    "T26n1521_006:0050a29": "浮提四天下王位者。則得道場自在法王。",
    "T26n1521_006:0050b01": "施諸戲樂具者。則得法樂。以足施者。則得",
    "T26n1521_006:0050b02": "法足能到道場。以手施者。則得寶手。能施",
    "T26n1521_006:0050b03": "一切以耳鼻施者。則得具足身體。以眼施",
    "T26n1521_006:0050b04": "者。則得具足無閡法眼。以頭施者。則得三",
    "T26n1521_006:0050b05": "界特尊一切智慧。以血肉施者。令諸眾生",
    "T26n1521_006:0050b06": "得堅固行。以髓施者得金剛身無能壞者。",
    "T26n1521_006:0050b07": "如是開施門果報。餘施果報亦應知。以臥",
    "T26n1521_006:0050b08": "具施者。得三乘安隱解脫。床以坐處施者。",
    "T26n1521_006:0050b09": "則得菩提樹下道場不可壞處。以妻施者。為",
    "T26n1521_006:0050b10": "得法喜娛樂故。以道施者。為生死失道眾",
    "T26n1521_006:0050b11": "生得入正道故。以筏施者為得度欲流有",
    "T26n1521_006:0050b12": "流見流無明流故。以骨施者。為得戒堅定",
    "T26n1521_006:0050b13": "堅解脫堅解脫知見堅眾生堅故。以眷屬",
    "T26n1521_006:0050b14": "施者。為得成就無量無邊阿僧祇福德天",
    "T26n1521_006:0050b15": "人眷屬同心清淨不可沮壞故。以善哉施",
    "T26n1521_006:0050b16": "者。為得說法時天龍夜叉乾闥婆沙門婆羅",
    "T26n1521_006:0050b17": "門歡喜稱讚故。以經卷施者。為得九部經",
    "T26n1521_006:0050b18": "久住無量時故。以法施者。為得通達一",
    "T26n1521_006:0050b19": "切法故。集一切功德故。是菩薩如是樂行",
    "T26n1521_006:0050b20": "布施。知布施清淨。知布施果報所得多少。",
    "T26n1521_006:0050b21": "是故。",
    "T26n1521_006:0050b22": "　非法財施等　　乃至智呵施",
    "T26n1521_006:0050b23": "　無有如是施　　但合空等施",
    "T26n1521_006:0050b24": "非法者。惡行所得財。財名資生之物。取要",
    "T26n1521_006:0050b25": "言之。以惡業得財物施。菩薩知是布施",
    "T26n1521_006:0050b26": "不清淨故。如是等諸餘非法施乃至智所呵",
    "T26n1521_006:0050b27": "施不為此事。菩薩行布施。唯與空智慧等",
    "T26n1521_006:0050b28": "種種功德和合。問曰。所說非法得財施等。及",
    "T26n1521_006:0050b29": "空智慧等和合施。此二施應廣分別。答曰。是",
    "T26n1521_006:0050c01": "二施。無盡意菩薩會品中檀波羅蜜中說。初",
    "T26n1521_006:0050c02": "分別布施功德。所謂諸菩薩無非法求財施。",
    "T26n1521_006:0050c03": "無熱惱眾生施。無恐畏施。無著故施。無請",
    "T26n1521_006:0050c04": "而不施。無不如所許施。無悋好以不好",
    "T26n1521_006:0050c05": "施。無不深心施。無諂曲施。無假偽施。無損",
    "T26n1521_006:0050c06": "果施。無邪心施。無癡心施。無雜心施。無",
    "T26n1521_006:0050c07": "不信解脫施。無疲厭施。無親附施。無以",
    "T26n1521_006:0050c08": "承望己施。無求福田者施。無輕一切眾",
    "T26n1521_006:0050c09": "生非福田者施。無持戒毀戒高下心施。無",
    "T26n1521_006:0050c10": "求名聞施。無自高心施。無卑他施。無懊",
    "T26n1521_006:0050c11": "惜施。無悔心施。無急喚故施。無惡賤施。無",
    "T26n1521_006:0050c12": "自然法施。無求果報施。無瞋恚施。無令",
    "T26n1521_006:0050c13": "人渴乏施。無惱求者施。無輕弄彼施。無",
    "T26n1521_006:0050c14": "欺誑施。無俾面施。無擲與施。無不一心",
    "T26n1521_006:0050c15": "施。無不自手施。無不常施。無休息施。無",
    "T26n1521_006:0050c16": "斷絕施。無競勝施。無輕少物施。無請隨",
    "T26n1521_006:0050c17": "自恣而以輕物施。無不稱力施。無非福",
    "T26n1521_006:0050c18": "田施。無於少物劣弱心施。無恃多物憍心",
    "T26n1521_006:0050c19": "施。無邪行施。無樂受生施。無恃色族富",
    "T26n1521_006:0050c20": "貴施。無求生四王釋梵天上施。無求聲",
    "T26n1521_006:0050c21": "聞辟支佛乘施。無求國王王子施。無限一",
    "T26n1521_006:0050c22": "世施。無厭足施。無不迴向薩婆若施。無",
    "T26n1521_006:0050c23": "不淨施。無非時施。無刀毒施。無惱弄眾生",
    "T26n1521_006:0050c24": "施。無智者所呵施。如是開示施門餘不淨",
    "T26n1521_006:0050c25": "施亦應當知。所謂諸菩薩無應棄物施。無",
    "T26n1521_006:0050c26": "憎惡涅槃施。無豐饒易得物施。無量恩",
    "T26n1521_006:0050c27": "施。無報恩施。無求反報施。無求守護施。",
    "T26n1521_006:0050c28": "無求吉施。無慢心施。無家法施。無因得",
    "T26n1521_006:0050c29": "即施。無不終身施。無垢心施。無遊戲施。",
    "T26n1521_006:0051a01": "無以善知識故施。無輕施。無遊逸施。無",
    "T26n1521_006:0051a02": "因失施。無以讚己故施。無以呵罵故施。",
    "T26n1521_006:0051a03": "無以祝願故施。無以稱希有事故施。無",
    "T26n1521_006:0051a04": "以明己信故施。無以畏故施。無誑施。無",
    "T26n1521_006:0051a05": "求眷屬施。無不唱導施。無引眾施。無不",
    "T26n1521_006:0051a06": "信施。無無因緣施。無隨意施。無現奇特施。",
    "T26n1521_006:0051a07": "無自稱讚施。無不隨所求施。無為伏彼",
    "T26n1521_006:0051a08": "施施。無不愛施。無不任用物施。無不恭",
    "T26n1521_006:0051a09": "敬施。無下施。無以怪相故施。無抑挫施。",
    "T26n1521_006:0051a10": "無挾勢得物施。無不清淨心施。無疑心施。",
    "T26n1521_006:0051a11": "無破求者心施。無禁忌物施。無分別施。",
    "T26n1521_006:0051a12": "無以酒施。無以兵杖施。無奪彼物施。",
    "T26n1521_006:0051a13": "無令人生疑心施。無以親近故施。無說",
    "T26n1521_006:0051a14": "彼過咎施。無隨所愛施。無瞋施。無癡施。",
    "T26n1521_006:0051a15": "無戲論施。無不為菩提施。問曰。非法求",
    "T26n1521_006:0051a16": "財施。乃至不為菩提施。菩薩為有為無。若",
    "T26n1521_006:0051a17": "盡無者則有過咎不求福田。於眾生無差",
    "T26n1521_006:0051a18": "別心。亦無知恩報恩。亦無家法國法施。若",
    "T26n1521_006:0051a19": "有者何以皆言無。答曰。是非法得財施。乃",
    "T26n1521_006:0051a20": "至不為菩提施。菩薩不必盡無。或時有。是",
    "T26n1521_006:0051a21": "布施。檀波羅蜜所不攝。不能具足檀波羅",
    "T26n1521_006:0051a22": "蜜故言無。空等功德和合施者。如無盡意",
    "T26n1521_006:0051a23": "菩薩經檀波羅蜜品中說。菩薩布施。與空心",
    "T26n1521_006:0051a24": "合故不盡。是施無相修故不盡。是施無願守",
    "T26n1521_006:0051a25": "護故不盡。是施善根所攝故不盡。是施隨",
    "T26n1521_006:0051a26": "解脫相故不盡。是施能破一切魔故不盡。",
    "T26n1521_006:0051a27": "是施不雜煩惱故不盡。是施得轉勝利",
    "T26n1521_006:0051a28": "故不盡。是施決定心故不盡。是施集助菩",
    "T26n1521_006:0051a29": "提法故不盡。是施正迴向故不盡。是施得",
    "T26n1521_006:0051b01": "道場解脫果故不盡。是施無邊故不盡。是",
    "T26n1521_006:0051b02": "施不可盡故不盡。是施不斷故不盡。是施廣",
    "T26n1521_006:0051b03": "大故不盡。是施不可壞故不盡。是施不可勝",
    "T26n1521_006:0051b04": "故不盡。是施至一切智慧故不盡。是施斷",
    "T26n1521_006:0051b05": "非法求財施等垢成就空等諸功德故不",
    "T26n1521_006:0051b06": "盡。非法求財施等是施垢施。與垢合是不",
    "T26n1521_006:0051b07": "淨施。與空等功德合是淨。復次是施淨不淨",
    "T26n1521_006:0051b08": "今當更說。經說施有四種。有施於施者是",
    "T26n1521_006:0051b09": "淨不於受者淨。有施於受者是淨不於",
    "T26n1521_006:0051b10": "施者淨。有施於施者淨亦於受者淨。有",
    "T26n1521_006:0051b11": "施不於施者淨亦不於受者淨。若施者",
    "T26n1521_006:0051b12": "成就善身口意業受者成就惡身口意業。是",
    "T26n1521_006:0051b13": "名於施者淨不於受者淨。若施者成就惡",
    "T26n1521_006:0051b14": "身口意業受者成就善身口意業。是名於",
    "T26n1521_006:0051b15": "受者淨不於施者淨。若施者成就善身口",
    "T26n1521_006:0051b16": "意業受者亦成就善身口意業。是名於施",
    "T26n1521_006:0051b17": "者淨於受者亦淨。若施者成就不善身口",
    "T26n1521_006:0051b18": "意業受者亦成就不善身口意業。是名不",
    "T26n1521_006:0051b19": "於施者淨亦不於受者淨。貪欲瞋恚愚癡。",
    "T26n1521_006:0051b20": "若斷若不斷。亦應如是分別。復次四種布施",
    "T26n1521_006:0051b21": "中。有淨不淨。一從施者淨。二從受者淨。",
    "T26n1521_006:0051b22": "三共淨是名淨。一不從施者淨。二不從受",
    "T26n1521_006:0051b23": "者淨。三不共淨。是名不淨。是中施者有功",
    "T26n1521_006:0051b24": "德故從施者施得淨。以受者有功德故",
    "T26n1521_006:0051b25": "從受者施得淨。以施者受者有功德故",
    "T26n1521_006:0051b26": "從施者受者施得淨。施者有罪故從施者",
    "T26n1521_006:0051b27": "施不淨。受者有罪故從受者施不淨。施者",
    "T26n1521_006:0051b28": "受者有罪故從施者受者施不淨。施者功",
    "T26n1521_006:0051b29": "德受者功德。施者罪受者罪。先已說。問曰。",
    "T26n1521_006:0051c01": "汝說此四種施中。菩薩應行何施。答曰。",
    "T26n1521_006:0051c02": "　四種布施中　　行二種淨施",
    "T26n1521_006:0051c03": "　不求於名利　　及以求果報",
    "T26n1521_006:0051c04": "是布施有四種三淨三不淨。不淨盡不行。淨",
    "T26n1521_006:0051c05": "中行二淨。一者施者淨不於受者淨。二者",
    "T26n1521_006:0051c06": "共淨。於此二淨施中應常精進。何以故。是",
    "T26n1521_006:0051c07": "菩薩不期果報故。若期果報者。則求受者",
    "T26n1521_006:0051c08": "清淨。淨名施者受者功德莊嚴其心清淨。",
    "T26n1521_006:0051c09": "不淨名施者有慳惜心。如佛說慳為施垢。",
    "T26n1521_006:0051c10": "餘煩惱雖為不淨慳最為重。問曰。若菩薩",
    "T26n1521_006:0051c11": "於施者淨及共淨。應勤行此二施。慳為施",
    "T26n1521_006:0051c12": "者垢。亦是施大垢。若菩薩未離欲未能斷",
    "T26n1521_006:0051c13": "慳。云何能行此二淨施。答曰。",
    "T26n1521_006:0051c14": "　若物能起慳　　則不畜此物",
    "T26n1521_006:0051c15": "菩薩若於有命無命物知生慳心者則不",
    "T26n1521_006:0051c16": "畜此物。是故有所施皆無悋惜。問曰。外物",
    "T26n1521_006:0051c17": "可不畜身當云何。答曰。",
    "T26n1521_006:0051c18": "　常為利眾生　　解身如藥樹",
    "T26n1521_006:0051c19": "為利益眾生故。信解身如藥樹。如藥樹",
    "T26n1521_006:0051c20": "眾生有用根莖枝葉華實等各得差病。隨",
    "T26n1521_006:0051c21": "意而取無有遮護。菩薩亦如是。為利眾",
    "T26n1521_006:0051c22": "生故能自捨身。作是念。若眾生取我頭目",
    "T26n1521_006:0051c23": "手足肢節脊腹髀膊耳鼻齒舌血肉骨髓",
    "T26n1521_006:0051c24": "等。隨其所須皆能與之。或舉身盡施。如是",
    "T26n1521_006:0051c25": "降伏其心修集善根。為方便所護。行檀波",
    "T26n1521_006:0051c26": "羅蜜。◎",
    "T26n1521_006:0051c27": "　◎總相別相施　　皆悉能迴向",
    "T26n1521_006:0051c28": "是菩薩能以二種淨施能知二種迴向。一",
    "T26n1521_006:0051c29": "為總相。二為別相。總相迴向者。有所施皆",
    "T26n1521_006:0052a01": "迴向阿耨多羅三藐三菩提。別相施者。如布",
    "T26n1521_006:0052a02": "施果報中說。復次總相迴向者。為安樂利",
    "T26n1521_006:0052a03": "益一切眾生。別相迴向者。無信眾生令得信",
    "T26n1521_006:0052a04": "故。破戒者得持戒故。少聞者得多聞故。懈",
    "T26n1521_006:0052a05": "怠者得精進故。散亂心者得禪定故。愚癡",
    "T26n1521_006:0052a06": "眾生得智慧故。慳者得捨心故。如是等種",
    "T26n1521_006:0052a07": "種別相。復次總相迴向者。以六波羅蜜。迴",
    "T26n1521_006:0052a08": "向阿耨多羅三藐三菩提。別相迴向者。施外",
    "T26n1521_006:0052a09": "物時願諸眾生得大最樂。支節布施時願",
    "T26n1521_006:0052a10": "諸眾生具足佛身。問曰。布施有幾種迴向幾",
    "T26n1521_006:0052a11": "種不迴向。答曰。一為淨四迴向三種不迴",
    "T26n1521_006:0052a12": "向。一菩薩布施為清淨四事故迴向。三種",
    "T26n1521_006:0052a13": "不迴向。不為得王故迴向。不為得欲樂",
    "T26n1521_006:0052a14": "故迴向。不為得聲聞辟支佛地故迴向。不",
    "T26n1521_006:0052a15": "為得王故迴向者。遮王則并遮一切貴人",
    "T26n1521_006:0052a16": "力勢自在者。不為得欲樂迴向者。除上貴",
    "T26n1521_006:0052a17": "人餘受富樂五欲自娛者。不為得聲聞辟",
    "T26n1521_006:0052a18": "支佛迴向者。遮因小乘入無餘涅槃。令",
    "T26n1521_006:0052a19": "得安住大乘。久後乃入無餘涅槃。為四",
    "T26n1521_006:0052a20": "淨迴向者。菩薩所施為清淨佛土故迴向。",
    "T26n1521_006:0052a21": "為清淨菩薩故迴向。為清淨教化眾生故",
    "T26n1521_006:0052a22": "迴向。為淨薩婆若故迴向。菩薩應如是方",
    "T26n1521_006:0052a23": "便迴向無令布施損減使得勢力。問曰。以",
    "T26n1521_006:0052a24": "何法令布施損減。以何法令布施增益。答",
    "T26n1521_006:0052a25": "曰。",
    "T26n1521_006:0052a26": "　若施不迴向　　亦無有方便",
    "T26n1521_006:0052a27": "　求生於下處　　親近惡知識",
    "T26n1521_006:0052a28": "　如是布施者　　是則為損減",
    "T26n1521_006:0052a29": "若布施不迴向阿耨多羅三藐三菩提。隨逐",
    "T26n1521_006:0052b01": "世間樂故。求生下處無有方便。能出布",
    "T26n1521_006:0052b02": "施禪定果報自在所生。親近障閡大乘知",
    "T26n1521_006:0052b03": "識。以是四法則布施損減。",
    "T26n1521_006:0052b04": "　離四施得增　　又應三心施",
    "T26n1521_006:0052b05": "　菩薩順佛語　　亦不求果報",
    "T26n1521_006:0052b06": "離此四法布施則得增益。一迴向阿耨多",
    "T26n1521_006:0052b07": "羅三藐三菩提。二有方便迴向。三求法王",
    "T26n1521_006:0052b08": "處。四親近善知識。又應以三法心而行布",
    "T26n1521_006:0052b09": "施。一者憐愍一切眾生故以菩提心行施。",
    "T26n1521_006:0052b10": "二者不遠佛法而行布施。三者不求果報",
    "T26n1521_006:0052b11": "而行布施。復次。",
    "T26n1521_006:0052b12": "　　　為得三法故　　而行於布施",
    "T26n1521_006:0052b13": "　為欲求二法　　應當行布施",
    "T26n1521_006:0052b14": "菩薩為得三法故行布施。一者佛法。二者",
    "T26n1521_006:0052b15": "說法。三者令諸眾生住無上樂。又欲求二",
    "T26n1521_006:0052b16": "法行布施者。一者大富。二者具足檀波羅",
    "T26n1521_006:0052b17": "蜜。何以故。若菩薩大富。則離貧苦不取他",
    "T26n1521_006:0052b18": "財不求息利。無有債主不憂償債。多財",
    "T26n1521_006:0052b19": "富足能自衣食。有能惠施利益親族及善知",
    "T26n1521_006:0052b20": "識。眷屬安樂其家豐饒。常如節會心常歡悅",
    "T26n1521_006:0052b21": "能大施與。眷屬不輕人所敬仰。言皆信受眾",
    "T26n1521_006:0052b22": "所依附人來師仰入眾無畏。常好洗浴名",
    "T26n1521_006:0052b23": "香塗身。著好新衣具足莊嚴。見諸好色",
    "T26n1521_006:0052b24": "聽好音聲聞諸妙香。常食最上美味。細觸",
    "T26n1521_006:0052b25": "怨賊難壞。善知識歡喜。是於人身得善果",
    "T26n1521_006:0052b26": "報。人所欽慕常稱吉善。忘其醜惡。雖生",
    "T26n1521_006:0052b27": "下賤有大人相。雖無巧言成巧言者。雖",
    "T26n1521_006:0052b28": "不多聞成多聞者。雖少智慧成智慧者。",
    "T26n1521_006:0052b29": "若先端正倍復殊勝。若先大家倍復尊貴。若",
    "T26n1521_006:0052c01": "先巧言倍復巧言。若先多聞倍復多聞。若先",
    "T26n1521_006:0052c02": "智慧倍復有智。所可坐臥貴價寶床寤寐安",
    "T26n1521_006:0052c03": "隱侍衛具足。眾寶為舍極意遊戲。其身貴重",
    "T26n1521_006:0052c04": "須諸經書應意即得。勢位隨意親近王易。",
    "T26n1521_006:0052c05": "諸貴人所念。諸醫自往常有親信消息所",
    "T26n1521_006:0052c06": "宜。有疾輕微若病易差。遠離今世後世怖",
    "T26n1521_006:0052c07": "畏。畢竟永離不活怖畏常有救護。多有人",
    "T26n1521_006:0052c08": "眾諸親近者自謂多福。為同意者深自欣",
    "T26n1521_006:0052c09": "慶。有少施恩得大酬報。若加小惡得大殃",
    "T26n1521_006:0052c10": "禍。族姓女人少年端正具足莊嚴。自求給",
    "T26n1521_006:0052c11": "侍諸有諧利悉來歸己。若作惡事事輒",
    "T26n1521_006:0052c12": "輕微。少有施作即獲大利。多善知識怨憎",
    "T26n1521_006:0052c13": "轉少。蛇虺毒藥放逸惡人如是等事不得妄",
    "T26n1521_006:0052c14": "近。諸愛敬事皆悉歸趣。若獲利時眾人代喜。",
    "T26n1521_006:0052c15": "若有衰惱人皆憂戚。眾共示導競以善吉。",
    "T26n1521_006:0052c16": "令遠非法安住善法。所施業大見莫不歡。",
    "T26n1521_006:0052c17": "若與同心則以為足。不期世間富貴榮利。",
    "T26n1521_006:0052c18": "假使居位人思匡助除其衰惱。見他富貴",
    "T26n1521_006:0052c19": "無所悕尚。人詠其德不揚其過。雖小人",
    "T26n1521_006:0052c20": "名得大人號無不足色。視他顏貌不作",
    "T26n1521_006:0052c21": "矯異。若作婆羅門。於天寺中大獲果報。",
    "T26n1521_006:0052c22": "讀諸經書得其實利得而能施。若是剎利",
    "T26n1521_006:0052c23": "所習成就。善射音聲善能貫練。治世典籍",
    "T26n1521_006:0052c24": "能得果報若是毘舍播殖如意。若是商",
    "T26n1521_006:0052c25": "估能獲其利。若是首陀羅所作事業多得",
    "T26n1521_006:0052c26": "如意。問曰。汝先說菩薩不以求果報心",
    "T26n1521_006:0052c27": "施。又復不為豪貴故施。而今說求大富故",
    "T26n1521_006:0052c28": "布施。是語得無自相違背。答曰。不相違",
    "T26n1521_006:0052c29": "也。若自為身求富受樂。是故說不應求",
    "T26n1521_006:0053a01": "富。今說求富但為利益眾生。是故說為",
    "T26n1521_006:0053a02": "欲大施故求富。不為身已求富受樂。",
    "T26n1521_006:0053a03": "是則果中說因。若菩薩不得大富雖信",
    "T26n1521_006:0053a04": "樂布施無財可與。是故汝不應作難。復次",
    "T26n1521_006:0053a05": "斷二法故應行布施。何等為二。一者慳。二",
    "T26n1521_006:0053a06": "者貪。此二法最為施垢。又得二法故行布",
    "T26n1521_006:0053a07": "施。所謂盡智無生智。又增益三種慧。一者自",
    "T26n1521_006:0053a08": "利慧。二者本慧。三者多聞慧。有人言。增長",
    "T26n1521_006:0053a09": "二法故應行施。一善二慧。略說菩薩應行",
    "T26n1521_006:0053a10": "四種施攝一切善法。一者等心施。二者無對",
    "T26n1521_006:0053a11": "施。三者迴向菩提施。四者具足善寂滅心施。",
    "T26n1521_006:0053a12": "菩薩如是具足檀波羅蜜故勤行財施。◎",
    "T26n1521_006:0053a13": "十住毘婆沙論卷第"
}