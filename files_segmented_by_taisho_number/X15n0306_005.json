{
    "X15n0306_005:0727a16": "大佛頂如來密因修證了義諸菩薩萬行首楞嚴經",
    "X15n0306_005:0727a17": "觀心定解卷第五",
    "X15n0306_005:0727a19": "○二明解結無二通次義。前第二義云阿難。汝修",
    "X15n0306_005:0727a20": "菩提若不審觀煩惱根本則不能知虗妄根塵何",
    "X15n0306_005:0727a21": "處顛倒。處尚不知。云何降伏取如來位。汝觀世間",
    "X15n0306_005:0727a22": "解結之人不見所結云何知解。似必斷去煩惱方",
    "X15n0306_005:0727a23": "證佛位。解去其結方名解脫。豈非緣理斷九歷別",
    "X15n0306_005:0727a24": "行門乎。今明根塵同源縛脫無二。知見立見即無",
    "X15n0306_005:0727b01": "明本知見無見斯即涅槃。則此六根即迷中實相",
    "X15n0306_005:0727b02": "無住本也。經云。使汝流轉生死結根惟汝六根更",
    "X15n0306_005:0727b03": "非他物。此迷則三道流轉也。令汝速證安樂妙常",
    "X15n0306_005:0727b04": "亦汝六根更非他物。此悟則果中勝用也。喻如秪",
    "X15n0306_005:0727b05": "一華巾。綰之成六此因緣和合虗妄名生。解之無",
    "X15n0306_005:0727b06": "一此因緣別離虗妄名滅。殊不能知生滅去來本",
    "X15n0306_005:0727b07": "如來藏妙真如性。只一華巾結解無二。豈非決通",
    "X15n0306_005:0727b08": "歷別而入圓融。為起行之大要乎。又前云菩提道",
    "X15n0306_005:0727b09": "也。涅槃滅也。煩惱集也。生死苦也。以道治集。滅超",
    "X15n0306_005:0727b10": "生死。此前三教四諦耳。今云縛脫無二結解惟一。",
    "X15n0306_005:0727b11": "即顯示無作四諦只一圓中實相矣。玅玄四上云。",
    "X15n0306_005:0727b12": "無作四諦慧者解惑因緣而成四也。大經云。寶珠",
    "X15n0306_005:0727b13": "在體。謂呼失去。憂愁啼哭。但見其體及瘡。不見寶",
    "X15n0306_005:0727b14": "珠及鏡。惟有憂愁無復歡喜。此迷道滅而起苦集。",
    "X15n0306_005:0727b15": "是知見立知而成流轉生死也。若解瘡體即是寶",
    "X15n0306_005:0727b16": "珠則喜不哭。因滅無明即得熾然三菩提燈。此解",
    "X15n0306_005:0727b17": "悟因緣即是道滅。是知見無見而歸安樂妙常也。",
    "X15n0306_005:0727b18": "豈非四諦只一中實耶。大經云。無苦無諦有實。無",
    "X15n0306_005:0727b19": "集無諦有實。無滅無諦有實。無道無諦有實。實即",
    "X15n0306_005:0727b20": "中道虗空佛性。亦即六根更非他物也。今經中雙",
    "X15n0306_005:0727b21": "非空有。及若欲解結當於結心。皆顯中實為解結",
    "X15n0306_005:0727b22": "不二之本。如此方名從性起修。成無作妙行。故科",
    "X15n0306_005:0727b23": "云融通次義。為二一正明解結無二二兼顯六解",
    "X15n0306_005:0727b24": "一亡初中二一疑請。",
    "X15n0306_005:0727c01": "阿難白佛言世尊。如來雖說第二義門。今觀世間解",
    "X15n0306_005:0727c02": "結之人若不知其所結之元我信是人終不能解。世",
    "X15n0306_005:0727c03": "尊。我及會中有學聲聞亦復如是。從無始際與諸無",
    "X15n0306_005:0727c04": "明俱滅俱生。雖得如是多聞善根名為出家。猶隔日",
    "X15n0306_005:0727c05": "瘧。惟願大慈哀愍淪溺。今日身心云何是結。從何名",
    "X15n0306_005:0727c06": "解。亦令未來苦難眾生。得免輪迴不落三有。作是語",
    "X15n0306_005:0727c07": "已。普及大眾五體投地。雨淚翹誠佇佛如來無上開",
    "X15n0306_005:0727c08": "示。",
    "X15n0306_005:0727c09": "前第二決定義中文云。阿難。汝觀世間解結之人",
    "X15n0306_005:0727c10": "不見所結云何知解。佛意指根即結。而阿難乃於",
    "X15n0306_005:0727c11": "根外更求所結之元故有此問。如云元來云何成",
    "X15n0306_005:0727c12": "此結也。下合文云云何是結。後文云知見立知即",
    "X15n0306_005:0727c13": "無明本是所結之元也。幽溪云。元本也。謂最初結",
    "X15n0306_005:0727c14": "起根元。若曉結起之元由知見立知。則知見無見",
    "X15n0306_005:0727c15": "斯即涅槃誠為解結之方矣。合喻中初云有學聲",
    "X15n0306_005:0727c16": "聞亦復如是者。未得四果名為有學。言無始無明",
    "X15n0306_005:0727c17": "者。長水曰始自迷真隨逐有情生滅不離。故前文",
    "X15n0306_005:0727c18": "云和合妄生和合妄死。此文云俱滅俱生。其意咸",
    "X15n0306_005:0727c19": "同。熏聞云此有二義。一約阿難權證初果俱生尚",
    "X15n0306_005:0727c20": "在。則與界內無明俱滅俱生。二約阿難別惑未除。",
    "X15n0306_005:0727c21": "則與界外無明俱滅俱生也。喻如隔日瘧者。見惑",
    "X15n0306_005:0727c22": "已斷如安日。俱生未破如發日。又通惑先落如安",
    "X15n0306_005:0727c23": "日。別惑猶在如發日。多聞善根可出三界故云出",
    "X15n0306_005:0727c24": "家。而無明全在是但有結而不知解也。惟願大慈",
    "X15n0306_005:0728a01": "下請示。阿難意謂無始無明必是結元。但今日身",
    "X15n0306_005:0728a02": "心已斷八十八使不知何者是無明之結。云何之",
    "X15n0306_005:0728a03": "言即問結元。又不知解結之法從何用力。一問結。",
    "X15n0306_005:0728a04": "二問解。未知結解惟一六根。故下諸佛雙示結解",
    "X15n0306_005:0728a05": "只在六根也。○二開示二一現瑞。",
    "X15n0306_005:0728a06": "爾時世尊憐愍阿難。及諸會中諸有學者。亦為未來",
    "X15n0306_005:0728a07": "一切眾生為出世因作將來眼。以閻浮檀紫金光手",
    "X15n0306_005:0728a08": "摩阿難頂。即時十方普佛世界六種震動。微塵如來",
    "X15n0306_005:0728a09": "住世界者各有寶光從其頂出。其光同時於彼世界",
    "X15n0306_005:0728a10": "來祗陀林灌如來頂。是諸大眾得未曾有。",
    "X15n0306_005:0728a11": "佛愍現未二機而獨摩阿難頂者。寄當機以表眾",
    "X15n0306_005:0728a12": "生當證佛果耳。據下偈云彈指超無學則無學亦",
    "X15n0306_005:0728a13": "在所益中。但有學未離分段故特愍之。上諸字指",
    "X15n0306_005:0728a14": "諸人也。下諸字指前三果及四向也。將來眾生若",
    "X15n0306_005:0728a15": "聞解結法門不但能出分段。兼出變易。故云作出",
    "X15n0306_005:0728a16": "世因。所以諸佛示語便為將來眼目。即時下正現",
    "X15n0306_005:0728a17": "瑞。諸佛頂光灌釋迦頂者。示宣無上頂法。無相不",
    "X15n0306_005:0728a18": "相。不相無相之理也。經中放光至此共有四番。前",
    "X15n0306_005:0728a19": "三番俱在初卷。一頂光說呪。二七徵後從面門放",
    "X15n0306_005:0728a20": "光即示二種根本。三從胸卍字涌出寶光後即示",
    "X15n0306_005:0728a21": "見性。前三番皆釋迦放光。今諸佛放光灌釋迦頂",
    "X15n0306_005:0728a22": "表微塵諸佛同證頂法。又顯諸佛當說圓中無作",
    "X15n0306_005:0728a23": "四諦之法。故先顯神通。六種動者。表破六根惑也。",
    "X15n0306_005:0728a24": "○二正說二。一諸佛同宣。二釋迦申釋。初諸佛同",
    "X15n0306_005:0728b01": "音告阿難者。以阿難初卷中元請十方如來得成",
    "X15n0306_005:0728b02": "菩提妙奢摩他三摩禪那最初方便故也。今雖示",
    "X15n0306_005:0728b03": "六根義該三觀。而重在圓中也。",
    "X15n0306_005:0728b04": "於是阿難及諸大眾。俱聞十方微塵如來異口同音",
    "X15n0306_005:0728b05": "告阿難言。善哉阿難。汝欲識知俱生無明使汝輪轉",
    "X15n0306_005:0728b06": "生死結根。惟汝六根更非他物。汝復欲知無上菩提",
    "X15n0306_005:0728b07": "令汝速證安樂解脫寂靜妙常。亦汝六根更非他物。",
    "X15n0306_005:0728b08": "阿難問今日身心云何是結。從何得解。而諸佛皆",
    "X15n0306_005:0728b09": "指歸六根。下文所云結解同所因。聖凡無二路也。",
    "X15n0306_005:0728b10": "今先約圓實諦釋。次隨文分別。無明是集諦生。死",
    "X15n0306_005:0728b11": "是苦諦。菩提是道諦。涅槃是滅諦。四諦同在六根",
    "X15n0306_005:0728b12": "即一實諦。乃圓教無作四諦之旨。妙玄云。以迷理",
    "X15n0306_005:0728b13": "故。菩提是煩惱名集諦。涅槃是生死名苦諦。以能",
    "X15n0306_005:0728b14": "解故。煩惱即菩提是道諦。生死即涅槃名滅諦。當",
    "X15n0306_005:0728b15": "知理惟一實。隨順眾生說有世諦因果是名苦集",
    "X15n0306_005:0728b16": "而體即道滅。故云出世人知即第一義諦。是則此",
    "X15n0306_005:0728b17": "文具一諦二諦四諦之義。此義純圓永超偏教。諸",
    "X15n0306_005:0728b18": "佛證此法門而成正覺故同說之。次隨文分別。言",
    "X15n0306_005:0728b19": "俱生無明者。不知三諦名曰無明。大品云。諸法無",
    "X15n0306_005:0728b20": "所有。如是有。如是無所有。是事不知。名為無明。正",
    "X15n0306_005:0728b21": "其義也。此是根本無明。眾生因此無明輪轉二種",
    "X15n0306_005:0728b22": "生死。云結根者正答所結之元。由眾生對境起念",
    "X15n0306_005:0728b23": "尋聲逐色故入輪迴是惟汝六根也。結既因根解",
    "X15n0306_005:0728b24": "亦因根。菩提是習果。與上無明相對。涅槃是果果。",
    "X15n0306_005:0728c01": "與上生死相對。涅槃有四德。安樂樂德。妙常常德。",
    "X15n0306_005:0728c02": "寂靜淨德。解脫我德。言速證者與下彈指超無學",
    "X15n0306_005:0728c03": "其文相應。解者引下文知見立知故輪生死。知見",
    "X15n0306_005:0728c04": "無見即證妙常。使生死涅槃二途可別眉目朗然。",
    "X15n0306_005:0728c05": "然諸佛之意。正明道滅即苦集。苦集即道滅。當體",
    "X15n0306_005:0728c06": "即是不須翻破是無作義。由迷悟有殊故成四諦。",
    "X15n0306_005:0728c07": "四實非四。所謂一切眾生即菩提相不可復得。即",
    "X15n0306_005:0728c08": "大涅槃不可復滅也。然交光云。決定用根決定不",
    "X15n0306_005:0728c09": "用識實引今文為證。但圓教法門元無揀擇。若以",
    "X15n0306_005:0728c10": "別意甄分。淪生死者乃凡夫之六根。證妙常者乃",
    "X15n0306_005:0728c11": "互用之六根。又不可不辨也。○二釋迦申釋二一",
    "X15n0306_005:0728c12": "疑問。",
    "X15n0306_005:0728c13": "阿難雖聞如是法音心猶未明。稽首白佛。云何令我",
    "X15n0306_005:0728c14": "生死輪迴安樂妙常。同是六根更非他物。",
    "X15n0306_005:0728c15": "上來所說是圓中實法。所謂生死即涅槃。煩惱即",
    "X15n0306_005:0728c16": "菩提也。阿難于此不能無惑。向疑結非根元。今聞",
    "X15n0306_005:0728c17": "結即結元。又眾生皆具六根何云即是妙常。語既",
    "X15n0306_005:0728c18": "深妙請更明之。○二答釋二一長行二偈頌長行",
    "X15n0306_005:0728c19": "中三一約十八界示。",
    "X15n0306_005:0728c20": "佛告阿難。根塵同源。縛脫無二。識性虗妄猶如空華。",
    "X15n0306_005:0728c21": "根塵識三攝十八界。真則俱真。妄則俱妄。言同源",
    "X15n0306_005:0728c22": "者。根塵同以陀那為源此妄源也。又同以法性為",
    "X15n0306_005:0728c23": "源此真源也。故維摩經云從無住本立一切法。無",
    "X15n0306_005:0728c24": "住之言該乎真妄。縛脫無二者。如圓覺云。不與法",
    "X15n0306_005:0729a01": "縛不求法脫。註云性平等故。其義正同。夫根塵識",
    "X15n0306_005:0729a02": "既同源真妄。故縛與脫無二也。真則俱真俱名無",
    "X15n0306_005:0729a03": "二。妄即俱妄同如空華。豈分根塵為真而決定當",
    "X15n0306_005:0729a04": "用。識性空華決不可用之異見乎。況有用唯識五",
    "X15n0306_005:0729a05": "位硬配今文。而言識決空妄。真深經淺解謚鶴以",
    "X15n0306_005:0729a06": "烏也。○二約十二入示。",
    "X15n0306_005:0729a07": "阿難。由塵發知因根有相。相見無性同於交蘆。",
    "X15n0306_005:0729a08": "此處明示根塵二皆無性同於空妄。妄既破去即",
    "X15n0306_005:0729a09": "同真源矣。何曾獨指根塵是真決當用。識性是妄",
    "X15n0306_005:0729a10": "決不用耶。斷章節句豈能解佛經之大全乎。交蘆",
    "X15n0306_005:0729a11": "相藉失一則俱仆。或云交蘆別是一種麤大過於",
    "X15n0306_005:0729a12": "常蘆。生必兩莖交抱而立。二根盤結相連單則撲",
    "X15n0306_005:0729a13": "地不能自立。○三約六根示。",
    "X15n0306_005:0729a14": "是故汝今知見立知即無明本。知見無見斯即涅槃",
    "X15n0306_005:0729a15": "無漏真淨。云何是中更容他物。",
    "X15n0306_005:0729a16": "根界入三本一圓中實諦。所謂同源無二也。淨名",
    "X15n0306_005:0729a17": "指為無住本。祖師指為迷中實相。今經竟指根塵",
    "X15n0306_005:0729a18": "識。以皆本如來藏妙真如性故也。此乃就事點理",
    "X15n0306_005:0729a19": "極為圓頓。而所以有無明涅槃之分者。即妙玄解",
    "X15n0306_005:0729a20": "惑因緣而有四諦二諦之異而體只是一。又前約",
    "X15n0306_005:0729a21": "界入示真空以遮俗有。二觀之義明矣。今特就六",
    "X15n0306_005:0729a22": "根以顯圓中。故迷亦惟此。悟亦惟此。真亦惟此。妄",
    "X15n0306_005:0729a23": "亦惟此。三道流轉。果中勝用。如因地倒。還因地起。",
    "X15n0306_005:0729a24": "豈此外別有。實諦中觀灼然矣。云何是中更容他",
    "X15n0306_005:0729b01": "物。喚作物即不中。乃惟色惟聲惟根惟境之最親",
    "X15n0306_005:0729b02": "切語也。次釋文者。見色聞聲時自謂見色聞聲即",
    "X15n0306_005:0729b03": "知見立知也。六根宛然根本無明只此念是。知見",
    "X15n0306_005:0729b04": "無見者。見色時不作見色之解。聞聲亦然。如人飲",
    "X15n0306_005:0729b05": "食時不自言我今飲食。行路時不自言我今行路。",
    "X15n0306_005:0729b06": "此即解脫之道。以行不言行則與坐臥同。見不言",
    "X15n0306_005:0729b07": "見則與甞聽同。是滅見安隱之法。真空必由此證。",
    "X15n0306_005:0729b08": "而行不言行即是真行。見不言見即是真見。真見",
    "X15n0306_005:0729b09": "即聞。亦即甞齅。六根互用非大涅槃之旨歟。然真",
    "X15n0306_005:0729b10": "聞真見正於不立知見時湛然明露。不可不知。問。",
    "X15n0306_005:0729b11": "聞不言聞見不言見知見豈遂忘耶。答。見聞無性。",
    "X15n0306_005:0729b12": "上文元譬交蘆亦類空華。眾生以妄念執之故成",
    "X15n0306_005:0729b13": "實有。苟妄念不執知見體虗惟一真心而已。此即",
    "X15n0306_005:0729b14": "涅槃更無他法可得涅槃。然眾生飲食時孰有自",
    "X15n0306_005:0729b15": "言我今飲食者哉。故云一切眾生即大涅槃不可",
    "X15n0306_005:0729b16": "復滅也。○二偈頌分二。一頌正說。二是名妙蓮下",
    "X15n0306_005:0729b17": "讚美。初中二。一重頌。二孤起。據後文云祇夜伽陀",
    "X15n0306_005:0729b18": "雜糅精瑩。則此頌之有重頌有孤起明矣。重頌中",
    "X15n0306_005:0729b19": "具明三觀之相而重在唯圓。憨山師云。此偈以三",
    "X15n0306_005:0729b20": "觀觀八識是也。夫三觀為佛法之綱宗。今人或得",
    "X15n0306_005:0729b21": "空而失假。或得假而失中。或影響乎中而失空假。",
    "X15n0306_005:0729b22": "或慕次第三觀而忘圓融之道。今偈意指三觀在",
    "X15n0306_005:0729b23": "一心中即唯圓也。自初卷來阿難首請三觀。前為",
    "X15n0306_005:0729b24": "開解文長意廣。今示修門之要妙義萃于一文。故",
    "X15n0306_005:0729c01": "後章讚其妙理清徹心目開明。是一經之要也。分",
    "X15n0306_005:0729c02": "三一頌十八界。",
    "X15n0306_005:0729c03": "爾時世尊欲重宣此義而說偈言。真性有為空緣生",
    "X15n0306_005:0729c04": "故如幻。無為無起滅不實如空華。",
    "X15n0306_005:0729c05": "憨山師以初句為空。如幻句為假。無為下為中。極",
    "X15n0306_005:0729c06": "有眉眼。恐初學未得其門更作一釋。真性二字標",
    "X15n0306_005:0729c07": "起中道。欲入中道須先會空。故又標有為法空。空",
    "X15n0306_005:0729c08": "從觀假而入。緣生如幻即是假也。夫緣生者謂眾",
    "X15n0306_005:0729c09": "緣生法。既賴眾緣即無自性。喻為如幻不亦宜乎。",
    "X15n0306_005:0729c10": "從假入空故云無為無起滅。而此空法亦是不實",
    "X15n0306_005:0729c11": "有類空華。此偈前三句遮有後一句遮空即中道",
    "X15n0306_005:0729c12": "雙遮之義也。須知三觀中前之二觀俱為中道雙",
    "X15n0306_005:0729c13": "遮所攝。問。此中俱明從假入空何無從空出假之",
    "X15n0306_005:0729c14": "觀。答。妙玄云。若空非空點空出假。今云無為不實",
    "X15n0306_005:0729c15": "即并空亦非而假觀在其中矣。但文正意在中道",
    "X15n0306_005:0729c16": "雙遮耳。若以此文頌上長行。真性即根塵之源也。",
    "X15n0306_005:0729c17": "根塵識三皆是有為。今云無為尚似空華。則識等",
    "X15n0306_005:0729c18": "之同空華可例知矣。問。今文本明一心三觀何同",
    "X15n0306_005:0729c19": "次第耶。答。此文以真性立宗直顯中道。中以雙遮",
    "X15n0306_005:0729c20": "為體故明空假以遮二邊。正是三觀在一心中耳。",
    "X15n0306_005:0729c21": "○二頌十二入。",
    "X15n0306_005:0729c22": "言妄顯諸真妄真同二妄。猶非真非真云何見所見。",
    "X15n0306_005:0729c23": "中間無實性是故若交蘆。",
    "X15n0306_005:0729c24": "言妄二句釋明上意。幻即妄也。言妄無自性所以",
    "X15n0306_005:0730a01": "顯諸法皆真。所謂真者即無為無起滅也。觀經玄",
    "X15n0306_005:0730a02": "云。假是虗妄俗諦也。空是審實真諦也。與今意同。",
    "X15n0306_005:0730a03": "妄真同二妄者。中論云。若法因待成是法還成待。",
    "X15n0306_005:0730a04": "既有對待非皆妄乎。猶非下意含況顯。真即無為。",
    "X15n0306_005:0730a05": "非真即有為。前云緣生如幻指空前之假。今非真",
    "X15n0306_005:0730a06": "既在真後即該空後之假。文中正明中道雙非。不",
    "X15n0306_005:0730a07": "但非空前之假。并非空後之假。問。空前之假與空",
    "X15n0306_005:0730a08": "後之假亦有別乎。答。位有聖凡法無高下。以空前",
    "X15n0306_005:0730a09": "是凡。空後是聖。故人必有殊。然空後觀假止觀名",
    "X15n0306_005:0730a10": "為覆疎倒入。輔行釋云。自行雖破未委分別故名",
    "X15n0306_005:0730a11": "為疎。次為利他更廣分別故名為複。破已更來故",
    "X15n0306_005:0730a12": "名倒入。亦名却入。未前進故。據記此文知觀假人",
    "X15n0306_005:0730a13": "殊而假亦不異。今經文葢前後互現耳。又須知中",
    "X15n0306_005:0730a14": "道雙遮亦兼雙照。以初觀破假次觀破空名曰雙",
    "X15n0306_005:0730a15": "非。而初觀用空次觀用假復名雙照。今舉任運雙",
    "X15n0306_005:0730a16": "非以該任運雙照。雙非是中道之體故獨舉之。言",
    "X15n0306_005:0730a17": "況顯者。謂真與非真一破一立咸是聖證。尚為中",
    "X15n0306_005:0730a18": "道所非。況根塵未除成見所見與真性有何涉乎。",
    "X15n0306_005:0730a19": "交光決定用根讀此可以悟矣。中間者根塵相交",
    "X15n0306_005:0730a20": "之中也。根塵相交斯有相見。是相與見皆無實體。",
    "X15n0306_005:0730a21": "失一俱倒譬若交蘆。○三頌六根。",
    "X15n0306_005:0730a22": "結解同所因。聖凡無二路。汝觀交中性空有二俱非。",
    "X15n0306_005:0730a23": "迷晦即無明。發明便解脫。",
    "X15n0306_005:0730a24": "初二句明結解無二。結即是凡。解即是聖。同依六",
    "X15n0306_005:0730b01": "根更無二路。此明結即結元故解亦無他路也。汝",
    "X15n0306_005:0730b02": "觀下示解結之方。交中性者根塵相交之中也。以",
    "X15n0306_005:0730b03": "為空則幻用非無。以為有則實體叵得。交中之言",
    "X15n0306_005:0730b04": "似該根塵而意則在乎根。以根亦從相交有耳。此",
    "X15n0306_005:0730b05": "中復先空後有。與上猶非真非真其言相映。正以",
    "X15n0306_005:0730b06": "中道法門非空假二觀。乃指別教十住所證為空。",
    "X15n0306_005:0730b07": "十行去所證為有。中雖別地圓住所證實不離現",
    "X15n0306_005:0730b08": "前六根故云汝觀交中性耳。淨名經云。說法不有",
    "X15n0306_005:0730b09": "亦不無以因緣故諸法生。無我無造無受者。善惡",
    "X15n0306_005:0730b10": "之業不敗亡。從來解者以此文為圓頓教相豈不",
    "X15n0306_005:0730b11": "與今文同乎。涅槃云見有二種。一者常見。二者斷",
    "X15n0306_005:0730b12": "見。如是二見不名中道。無常無斷乃名中道。今文",
    "X15n0306_005:0730b13": "亦然。迷晦下出結解相因。迷晦故尋聲逐色見空",
    "X15n0306_005:0730b14": "見有皆是無明。頌上知見立知即無明本也。發明",
    "X15n0306_005:0730b15": "則思議情忘立證解脫頌上知見無見斯即涅槃",
    "X15n0306_005:0730b16": "也。若論圓融三諦須如富那章中十界俱離。十界",
    "X15n0306_005:0730b17": "俱即。以明如來藏理。方為暢論。而入觀之法必以",
    "X15n0306_005:0730b18": "今文為司南。文中有空前之假空後之假遮照咸",
    "X15n0306_005:0730b19": "備初後無殊。三諦一心正在唯圓。故以為一經之",
    "X15n0306_005:0730b20": "要義焉。○二孤起偈分三一起後文意。",
    "X15n0306_005:0730b21": "解結因次第。六解一亦亡。根選擇圓通。入流成正覺。",
    "X15n0306_005:0730b22": "偈中凡示四義皆起後文。一示解結有序。如後文",
    "X15n0306_005:0730b23": "云是結本以次第綰生今日當須次第而解是也。",
    "X15n0306_005:0730b24": "二示六解一亡。如後云如來今日若總解除。結若",
    "X15n0306_005:0730c01": "不生則無彼此。尚不名一六云何成是也。三示圓",
    "X15n0306_005:0730c02": "通須揀為後選擇圓通根本。四示入流為要。若據",
    "X15n0306_005:0730c03": "小乘須陀洹名入流。今云成正覺者。小乘止斷八",
    "X15n0306_005:0730c04": "十八使前無諸見不生猶滯偏空。今空有二邊之",
    "X15n0306_005:0730c05": "見俱皆不生故成正覺。以由入流成正覺故。○二",
    "X15n0306_005:0730c06": "示陀那識。",
    "X15n0306_005:0730c07": "陀那微細識。習氣成暴流。真非真恐迷我常不開演。",
    "X15n0306_005:0730c08": "前云知見立知即無明本。知見之體陀那識是也。",
    "X15n0306_005:0730c09": "陀那此翻執持即第八識。具如桐洲註辨。言微細",
    "X15n0306_005:0730c10": "者。起信云。非凡夫所知。亦非二乘智慧所覺。謂依",
    "X15n0306_005:0730c11": "菩薩從初正信發心觀察若證法身得少分知。乃",
    "X15n0306_005:0730c12": "至菩薩究竟地不能盡知。惟佛明了。習氣者。熏習",
    "X15n0306_005:0730c13": "氣分乃種子異名也。以第八識中無始習氣微細",
    "X15n0306_005:0730c14": "生滅流注不息故如暴流。又能引生五六七識復",
    "X15n0306_005:0730c15": "如暴流生諸波浪。此識生滅與不生滅和合具真",
    "X15n0306_005:0730c16": "非真。前文云猶非真非真者。謂真性之體雙非真",
    "X15n0306_005:0730c17": "與非真。本離對待。今識體中既成二法相對而說",
    "X15n0306_005:0730c18": "便有真與非真二義。佛于大小教中不說此識者。",
    "X15n0306_005:0730c19": "恐凡小聞真謂識體空無生滅則執妄為真兼昧",
    "X15n0306_005:0730c20": "真性雙非之旨。若聞此識非真又似撥波求水離",
    "X15n0306_005:0730c21": "此別求自心豈可得乎。佛不開演其意在此。此偈",
    "X15n0306_005:0730c22": "雖名孤起實推廣長行知見立知之意。○三誡取",
    "X15n0306_005:0730c23": "自心即雙明解結之故也。",
    "X15n0306_005:0730c24": "自心取自心非幻成幻法。不取無非幻。非幻尚不生",
    "X15n0306_005:0731a01": "幻法云何立。",
    "X15n0306_005:0731a02": "此亦一心頓證之道。文意明陀那元即自心。但由",
    "X15n0306_005:0731a03": "取著之故成根本無明。則識體非幻而成幻妄之",
    "X15n0306_005:0731a04": "法。苟不取著陀那即是真性。真性非幻豈有妄乎。",
    "X15n0306_005:0731a05": "又自心取自心者指上知見立知是取自心也。知",
    "X15n0306_005:0731a06": "見中有一分不生滅義是真非幻。因取著故遂成",
    "X15n0306_005:0731a07": "有為之幻。次明知見無見即不取也。此時對待俱",
    "X15n0306_005:0731a08": "忘。非幻之真不立況幻俗乎。此偈總意在離對待。",
    "X15n0306_005:0731a09": "幽溪云上明中道雙遣即不取之理。此明不取即",
    "X15n0306_005:0731a10": "中道雙非之觀。○二讚美。",
    "X15n0306_005:0731a11": "是名妙蓮華。金剛王寶覺。如幻三摩提。彈指超無學。",
    "X15n0306_005:0731a12": "此阿毗達磨十方薄伽梵一路涅槃門。",
    "X15n0306_005:0731a13": "先約觀力嘆。中道現前不為二邊所染。譬蓮華在",
    "X15n0306_005:0731a14": "淤泥中不為淤泥所染。如法華開示悟入佛之知",
    "X15n0306_005:0731a15": "見。眾生若離思量分別佛知見即開也。今文云自",
    "X15n0306_005:0731a16": "心取自心者。取即思量分別。若離取著自心即顯。",
    "X15n0306_005:0731a17": "與離分別思量佛知見即顯其義大同。故名妙蓮",
    "X15n0306_005:0731a18": "華。又今偈意收次第三觀歸一心三觀。即同法華",
    "X15n0306_005:0731a19": "開權顯實乃十界皆中之道也。次嘆真空蕩相。如",
    "X15n0306_005:0731a20": "金剛王寶所擬皆碎。梵語跋折羅此云金剛。至堅",
    "X15n0306_005:0731a21": "至利能摧萬物。譬以自心佛知見體遍入諸法。則",
    "X15n0306_005:0731a22": "虗空銷殞器界化成無上知覺。是十界皆空之道",
    "X15n0306_005:0731a23": "也。三云如幻三摩提者。上佛知見喻金剛寶能碎",
    "X15n0306_005:0731a24": "萬物實無摧碎之迹。但修幻假法自歸真。不但結",
    "X15n0306_005:0731b01": "惑是幻能解亦幻。此義最要乃十界俱假之道。觀",
    "X15n0306_005:0731b02": "今文則三摩提自屬幻假更無疑矣。上三句的是",
    "X15n0306_005:0731b03": "圓三觀相故即結云彈指超無學。只須不取自心",
    "X15n0306_005:0731b04": "便超小乘極位是頓教也。已嘆觀力竟。次約法門",
    "X15n0306_005:0731b05": "歎。阿毗達磨此云無比法。薄伽梵名含六義。謂自",
    "X15n0306_005:0731b06": "在熾盛與端嚴。名稱吉祥及尊貴也。十方諸佛同",
    "X15n0306_005:0731b07": "此一路而為涅槃之門。一路對十方說。門對涅槃",
    "X15n0306_005:0731b08": "而言。門名能通。惟此三觀通入涅槃果位耳。前請",
    "X15n0306_005:0731b09": "十方如來得成菩提之妙三觀。於今起行文中開",
    "X15n0306_005:0731b10": "示已盡故結示之。○二兼顯六解一亡二一疑請",
    "X15n0306_005:0731b11": "二一經家敘事。",
    "X15n0306_005:0731b12": "於是阿難及諸大眾。聞佛如來無上慈誨。祇夜伽陀",
    "X15n0306_005:0731b13": "雜糅精瑩。妙理清徹心目開明。歎未曾有。阿難合掌",
    "X15n0306_005:0731b14": "頂禮白佛。",
    "X15n0306_005:0731b15": "幽溪曰經家敘事則能詮在前所詮在後。次阿難",
    "X15n0306_005:0731b16": "請則所詮在前能詮在後。初文云無上慈誨兼指",
    "X15n0306_005:0731b17": "長行偈頌。祇夜云應頌。又云重頌。即頌上長行也。",
    "X15n0306_005:0731b18": "伽陀云諷頌。亦略云偈。不因長行但諷美而頌之。",
    "X15n0306_005:0731b19": "二頌合明故云雜糅精瑩。此指能詮也。孤山云前",
    "X15n0306_005:0731b20": "四偈是重頌。後五偈是孤起。今謂前四偈中言妄",
    "X15n0306_005:0731b21": "顯諸真等亦是孤起。後五偈中自心取自心等五",
    "X15n0306_005:0731b22": "句亦是重頌。若然。則雜糅精瑩於義為明。二頌雖",
    "X15n0306_005:0731b23": "雜而詮理之言精而不雜。瑩者照明之義。次云妙",
    "X15n0306_005:0731b24": "理清徹。指所詮之理。如上所明以三觀觀八識。理",
    "X15n0306_005:0731c01": "絕思議曰妙。無染曰清。盡底曰徹。理既皎然可見。",
    "X15n0306_005:0731c02": "故使人心開而目明耳。○二阿難陳辭。",
    "X15n0306_005:0731c03": "我今聞佛無遮大悲性淨妙常真實法句。心猶未達",
    "X15n0306_005:0731c04": "六解一亡舒結倫次。唯垂大慈再愍斯會及與將來。",
    "X15n0306_005:0731c05": "施以法音洗滌沉垢。",
    "X15n0306_005:0731c06": "當機請中無遮大悲言其博濟也。真性中道離諸",
    "X15n0306_005:0731c07": "對待有無俱遣為性淨妙常。言法句者復指能詮",
    "X15n0306_005:0731c08": "長行偈頌之文。既聞法句三觀之旨幸已洞然。所",
    "X15n0306_005:0731c09": "未悟者六解一亡舒結倫次爾。幽溪曰。文雖兩句",
    "X15n0306_005:0731c10": "義則有六。六解一也。一亡二也。舒開三也。結成四",
    "X15n0306_005:0731c11": "也。倫類五也。次第六也。倫類則取義于結成。次第",
    "X15n0306_005:0731c12": "則義該乎解結。惟垂下請答。○二開示二一明結",
    "X15n0306_005:0731c13": "成次第二明六解一亡初中三一以六結總譬六",
    "X15n0306_005:0731c14": "根。",
    "X15n0306_005:0731c15": "即時如來於師子座整涅槃僧。斂僧伽黎。攬七寶几",
    "X15n0306_005:0731c16": "引手於几。取劫波羅天所奉華巾。於大眾前綰成一",
    "X15n0306_005:0731c17": "結示阿難言此名何等。阿難大眾俱白佛言此名為",
    "X15n0306_005:0731c18": "結。於是如來綰疊華巾又成一結重問阿難此名何",
    "X15n0306_005:0731c19": "等。阿難大眾又白佛言此亦名結。如是倫次綰疊華",
    "X15n0306_005:0731c20": "巾總成六結。一一結成皆取手中所成之結持問阿",
    "X15n0306_005:0731c21": "難此名何等。阿難大眾亦復如是次第酬佛此名為",
    "X15n0306_005:0731c22": "結。",
    "X15n0306_005:0731c23": "涅槃僧裏衣也。此方裙號。僧伽黎大衣也。劫波羅",
    "X15n0306_005:0731c24": "云時分。或云即夜摩天。或云髑髏天。是四天王太",
    "X15n0306_005:0732a01": "子。以華巾奉如來也。谷響云疊即布名。字或作氎。",
    "X15n0306_005:0732a02": "即中云。此巾六結必喻六根。古人視之太易但注",
    "X15n0306_005:0732a03": "如文。以致交光忽生異說公言六結不喻六根。不",
    "X15n0306_005:0732a04": "知從四卷來以根喻結法喻了然。乃至前文云。結",
    "X15n0306_005:0732a05": "解因次第。六解一亦亡。根選擇圓通。若不指根結",
    "X15n0306_005:0732a06": "何所喻。此非難見如何固迷。文中佛綰華巾成結",
    "X15n0306_005:0732a07": "問此名何等。意重名字。唯名可以定六結前後。以",
    "X15n0306_005:0732a08": "結是總名。結成之後又可名第一結第二結耳。名",
    "X15n0306_005:0732a09": "必有實。而此文中有六實六名名為最要。然實為",
    "X15n0306_005:0732a10": "名本。實者綰也。言倫次者。倫謂倫類。六結相似。次",
    "X15n0306_005:0732a11": "謂次第。先後不紊。夫根既有六結亦成六。則以六",
    "X15n0306_005:0732a12": "結喻六根當矣。○次喻六根總名為結。",
    "X15n0306_005:0732a13": "佛告阿難。我初綰巾汝名為結。此疊華巾先實一條。",
    "X15n0306_005:0732a14": "第二第三云何汝曹復名為結。阿難白佛言世尊。此",
    "X15n0306_005:0732a15": "寶疊華緝績成巾雖本一體。如我思惟。如來一綰得",
    "X15n0306_005:0732a16": "一結名。若百綰成終名百結。何況此巾秪有六結。終",
    "X15n0306_005:0732a17": "不至七。亦不停五。云何如來秪許初時。第二第三不",
    "X15n0306_005:0732a18": "名為結。",
    "X15n0306_005:0732a19": "次番問答明巾雖是一結不妨六。喻雖是一精明",
    "X15n0306_005:0732a20": "不妨成六根。此次番之意也。初如來反問。我初下",
    "X15n0306_005:0732a21": "牒前。此疊下反問。一條喻立一精明。佛意似欲以",
    "X15n0306_005:0732a22": "巾比結。巾既唯一結亦不應有二。云何二三皆名",
    "X15n0306_005:0732a23": "結耶。汝曹指阿難大眾。但問二三此後可知。佛故",
    "X15n0306_005:0732a24": "問者以法上容有此疑。如疑秪一精明何故分成",
    "X15n0306_005:0732b01": "六根。以巾比之則可知矣。次阿難答中先領一精",
    "X15n0306_005:0732b02": "明之義故云一體。緝績是織成義。明巾之來由耳。",
    "X15n0306_005:0732b03": "如我思惟下明結不妨多。先泛言百結。次何況下",
    "X15n0306_005:0732b04": "指歸六結。言終不至七亦不停五則喻六根明矣。",
    "X15n0306_005:0732b05": "此阿難以正義答如來也。○三喻六根體一用異。",
    "X15n0306_005:0732b06": "佛告阿難。此寶華巾汝知此巾元止一條。我六綰時",
    "X15n0306_005:0732b07": "名有六結。汝審觀察。巾體是同因結有異。於意云何。",
    "X15n0306_005:0732b08": "初綰結成名為第一。如是乃至第六結生。吾今欲將",
    "X15n0306_005:0732b09": "第六結名成第一不。不也世尊。六結若存斯第六名",
    "X15n0306_005:0732b10": "終非第一。縱我歷生盡其明辯如何令是六結亂名。",
    "X15n0306_005:0732b11": "佛言如是。六結不同循顧本因一巾所造。令其雜亂",
    "X15n0306_005:0732b12": "終不得成。則汝六根亦復如是。畢竟同中生畢竟異。",
    "X15n0306_005:0732b13": "第三番問巾體是一名或可亂。阿難答謂巾雖是",
    "X15n0306_005:0732b14": "一結名難換。此第三番之意也。問中汝知下牒前。",
    "X15n0306_005:0732b15": "是牒第二番。非牒初番。謂汝知以一精明分成六",
    "X15n0306_005:0732b16": "根也。汝審下反問六名。故問言巾體是同因結有",
    "X15n0306_005:0732b17": "異者。不得仍以一精明分成六根解之。乃佛以巾",
    "X15n0306_005:0732b18": "例結而欲換前後之名耳。謂六結之義雖被汝成",
    "X15n0306_005:0732b19": "前後。互換之義我還欲立。於意下正明欲換名也。",
    "X15n0306_005:0732b20": "前但總名為結。此中兼定六名前後。夫因初綰名",
    "X15n0306_005:0732b21": "一乃至六結名六。似有來由名不可換。然巾體畢",
    "X15n0306_005:0732b22": "竟同則第六亦可名第一否。譬六根元一精明。則",
    "X15n0306_005:0732b23": "見根可忽易為聞。甞根可忽易為齅否。次阿難復",
    "X15n0306_005:0732b24": "以正答。六結次第名不可亂。可顯六根成畢竟異。",
    "X15n0306_005:0732c01": "六結正喻凡夫六根。六結若存是實異。六名非一",
    "X15n0306_005:0732c02": "是名異。言實異者。結時異故是實異也。喻凡夫根",
    "X15n0306_005:0732c03": "體隔異終無目聽耳視舌齅鼻甞六根互換之事",
    "X15n0306_005:0732c04": "也。縱我下謂不循其實但逞強詞奪理而欲以明",
    "X15n0306_005:0732c05": "辨亂名豈可得乎。此中交光有異釋。言六結是豎。",
    "X15n0306_005:0732c06": "六根是橫。以豎喻橫法喻不齊。自立義云。結時倫",
    "X15n0306_005:0732c07": "次非橫喻眼耳等六。以彼根結元決非先眼後耳",
    "X15n0306_005:0732c08": "故也。按後圓通所解六重結相。一動二靜。三聞四",
    "X15n0306_005:0732c09": "覺。五空六滅。以此為次與六結同。即中云。交光所",
    "X15n0306_005:0732c10": "解顯然背經。佛意本以六結之異名喻六根之異",
    "X15n0306_005:0732c11": "用。根則見聞用殊結則先後名異。以異名喻異用",
    "X15n0306_005:0732c12": "法譬宛齊。何論其橫豎耶。況六結以次第成現文",
    "X15n0306_005:0732c13": "可據。六根必無次第有何誠證。如後經云。因動有",
    "X15n0306_005:0732c14": "聲。因聲有色。因色有香。因香有觸。因觸有味。因味",
    "X15n0306_005:0732c15": "知法。六亂妄想成業惟故十二區分由此輪轉。如",
    "X15n0306_005:0732c16": "經所言乃世界生起之次第。六塵既有次第六根",
    "X15n0306_005:0732c17": "豈無次第耶。又據眾生入胎成根次第。如止觀云。",
    "X15n0306_005:0732c18": "業行力故自然能起一念思心感召其母。母便思",
    "X15n0306_005:0732c19": "青色。呼聲。臊氣。酢味。因此念力生一毫氣。氣變為",
    "X15n0306_005:0732c20": "水。水變為血。血變為肉。母氣出入以相資潤便得",
    "X15n0306_005:0732c21": "成肝藏。向上成眼。向下成手足大指。若思白色。哭",
    "X15n0306_005:0732c22": "聲。腥氣。辛味。便成肺藏。上向為鼻。下向為手足第",
    "X15n0306_005:0732c23": "二指。若思赤色。語聲。焦氣。苦味。便成心藏。上向為",
    "X15n0306_005:0732c24": "口。下向為手足第三指。若思黃色。歌聲。香氣。甜味。",
    "X15n0306_005:0733a01": "便成脾藏。上向為舌。下向為手足第四指。若思黑",
    "X15n0306_005:0733a02": "色。吟聲。臭氣。鹹味。便成腎藏。上向為耳。下向成手",
    "X15n0306_005:0733a03": "足第五指。如止觀所說胎中成根亦有次第。安得",
    "X15n0306_005:0733a04": "謂六根是橫定無先後耶。然在今經先聲後色。即",
    "X15n0306_005:0733a05": "先成耳。次成眼。經部不同不須和會。而今文正意",
    "X15n0306_005:0733a06": "祗是以異名喻異用耳。佛言如是下提譬合法結",
    "X15n0306_005:0733a07": "顯正義。先提譬中六結喻六根不同。一巾喻一精",
    "X15n0306_005:0733a08": "明。言循顧者。循是循環之義。謂還顧本因也。令其",
    "X15n0306_005:0733a09": "下明雖是一巾名不可亂。則汝下合譬。畢竟同是",
    "X15n0306_005:0733a10": "一精明。合上一巾。畢竟異是六根。合上六結。上來",
    "X15n0306_005:0733a11": "問答俱辯六結異名。文云令其雜亂終不得成者",
    "X15n0306_005:0733a12": "顯名之不可亂也。又云畢竟同中生畢竟異者顯",
    "X15n0306_005:0733a13": "根之事用殊也。名異者謂第一非第二乃至第五",
    "X15n0306_005:0733a14": "非第六。用殊者謂見非聞。嘗非嗅。法喻宛齊有何",
    "X15n0306_005:0733a15": "惑耶。○二明六解一亡為三一喻一六俱亡二一",
    "X15n0306_005:0733a16": "立喻。",
    "X15n0306_005:0733a17": "佛告阿難。汝必嫌此六結不成。願樂一成復云何得。",
    "X15n0306_005:0733a18": "阿難言。此結若存是非鋒起。于中自生此結非彼彼",
    "X15n0306_005:0733a19": "結非此。如來今日若總解除。結若不生則無彼此。尚",
    "X15n0306_005:0733a20": "不名一六云何成。",
    "X15n0306_005:0733a21": "先明六結次第已竟。次明六解一亡。佛復故問以",
    "X15n0306_005:0733a22": "使阿難自答。六結不成者謂六結不成一也。佛意",
    "X15n0306_005:0733a23": "云汝意必嫌六根妄隔樂成一體。有何方便使成",
    "X15n0306_005:0733a24": "一耶。阿難答中言此結若存是非鋒起者就凡夫",
    "X15n0306_005:0733b01": "立喻也。若總解除者就聖人立喻也。葢對六名一。",
    "X15n0306_005:0733b02": "六解則一自亡豈更有六相哉。幽祖云上明從本",
    "X15n0306_005:0733b03": "向末。在末觀之則六根不得不異。故曰則汝六根",
    "X15n0306_005:0733b04": "亦復如是畢竟同中生畢竟異。乃結成倫類義也。",
    "X15n0306_005:0733b05": "此明循末歸本。則六若解時其一亦亡。故曰尚不",
    "X15n0306_005:0733b06": "名一六云何成。故合法云六解一亡亦復如是。乃",
    "X15n0306_005:0733b07": "結成六解一亡也。○二合法。",
    "X15n0306_005:0733b08": "佛言六解一亡亦復如是。由汝無始心性狂亂知見",
    "X15n0306_005:0733b09": "妄發。發妄不息勞見發塵。如勞目睛則有狂華。於湛",
    "X15n0306_005:0733b10": "精明無因亂起。一切世間山河大地生死涅槃皆即",
    "X15n0306_005:0733b11": "狂勞顛倒華相。",
    "X15n0306_005:0733b12": "佛答中先合法。六根若解則一精明亦亡。不得如",
    "X15n0306_005:0733b13": "交光以動靜聞覺空滅為六結也。前卷云入一無",
    "X15n0306_005:0733b14": "妄彼六知根一時清淨。前偈云結解因次第六解",
    "X15n0306_005:0733b15": "一亦亡。皆以六為六根安得作餘解耶。由汝下欲",
    "X15n0306_005:0733b16": "明根解則塵亦淨。故先示顛倒相。心性即本覺之",
    "X15n0306_005:0733b17": "理。狂亂指無始無明。知見妄發指六根為知見也。",
    "X15n0306_005:0733b18": "前文云所既妄立生汝妄能。今此知見屬妄能。發",
    "X15n0306_005:0733b19": "妄不息勞見發塵者。如前文云如是擾亂相待成",
    "X15n0306_005:0733b20": "勞勞久發塵也。文中有法譬合。譬中目睛喻心性。",
    "X15n0306_005:0733b21": "勞喻狂亂。狂華喻知見妄發至勞見發塵。合中山",
    "X15n0306_005:0733b22": "河大地是依報。生死涅槃是正報。由根塵合而成",
    "X15n0306_005:0733b23": "生死。脫生死已復見涅槃。生死為六即知見也。涅",
    "X15n0306_005:0733b24": "槃為一亦為知見所攝。皆喻狂華。則依正凡小皆",
    "X15n0306_005:0733c01": "狂華矣。合文從粗至細。狂勞顛倒四字合勞目睛",
    "X15n0306_005:0733c02": "也。此經前後所明皆先成依報後成正報今獨依",
    "X15n0306_005:0733c03": "根發塵者。如前云由塵發知因根有相。今順因根",
    "X15n0306_005:0733c04": "有相之義耳。結解之要攝歸六根。故明根解則塵",
    "X15n0306_005:0733c05": "亦淨。後文云根結若除塵相自滅與今文相應。○",
    "X15n0306_005:0733c06": "次喻解結由心二一正顯由心。",
    "X15n0306_005:0733c07": "阿難言。此勞同結云何解除。如來以手持所結巾偏",
    "X15n0306_005:0733c08": "掣其左問阿難言如是解不。不也世尊。旋復以手偏",
    "X15n0306_005:0733c09": "牽右邊又問阿難如是解不。不也世尊。佛告阿難吾",
    "X15n0306_005:0733c10": "今以手左右各牽竟不能解。汝設方便云何解成。阿",
    "X15n0306_005:0733c11": "難白佛言世尊。當於結心解即分散。佛告阿難如是",
    "X15n0306_005:0733c12": "如是。若欲除結當於結心。",
    "X15n0306_005:0733c13": "上文雖合六解一亡。至由汝下仍是明結未論其",
    "X15n0306_005:0733c14": "解。故今明解結由心。六根勞相因于六結。而言云",
    "X15n0306_005:0733c15": "何解除就法問也。如來復就喻顯。左右牽掣古人",
    "X15n0306_005:0733c16": "以喻二邊。當於結心古人以喻中道。語甚諦當。然",
    "X15n0306_005:0733c17": "株守此言懼失古人之意。須知一切二邊盡名左",
    "X15n0306_005:0733c18": "右。無分別智總名結心。如圓通章動靜二邊即是",
    "X15n0306_005:0733c19": "左右。菩薩證無分別智則動靜二相了然不生即",
    "X15n0306_005:0733c20": "結心。次之根塵相對即左右。離根離塵即結心。乃",
    "X15n0306_005:0733c21": "至世出世間名左右。忽然超出即結心。結心喻無",
    "X15n0306_005:0733c22": "結之處。如綰疊成結其心本空。空處解之結則分",
    "X15n0306_005:0733c23": "散。若就根塵辨別如左右牽掣。當知根塵之中有",
    "X15n0306_005:0733c24": "離根塵之處。如首卷云如是見性是心非眼。豈非",
    "X15n0306_005:0734a01": "根塵中之見性即非根塵乎。此脫根塵之要道。動",
    "X15n0306_005:0734a02": "靜世出世等例推可知。故云若欲除結當于結心。",
    "X15n0306_005:0734a03": "結心有四義。一非結。二不離結。三結從此結。四解",
    "X15n0306_005:0734a04": "從此解。在法亦有四義。一非根塵。二不離根塵。三",
    "X15n0306_005:0734a05": "根塵從此結。四根塵從此除。阿難言當于結心解",
    "X15n0306_005:0734a06": "即分散喻也。佛言若欲除結當于結心法也。當知",
    "X15n0306_005:0734a07": "心即中實圓觀雙遮二邊者是也。○二釋明因緣",
    "X15n0306_005:0734a08": "二一釋疑。",
    "X15n0306_005:0734a09": "阿難。我說佛法從因緣生非取世間和合麤相。",
    "X15n0306_005:0734a10": "此文釋疑。疑云從結心解結即是因緣。何故前文",
    "X15n0306_005:0734a11": "排斥因緣。故釋云我說佛法等。佛說因緣窮盡細",
    "X15n0306_005:0734a12": "微即通非因緣自然之理。豈同世間和合麤相。若",
    "X15n0306_005:0734a13": "就本經前云。四大和合發明世間種種變化即和",
    "X15n0306_005:0734a14": "合麤相。盡理而言小乘教中明。集因緣有苦。道因",
    "X15n0306_005:0734a15": "緣有滅。莫非和合麤相。小乘四諦雖該真俗。若對",
    "X15n0306_005:0734a16": "大乘秪名世諦而已。小乘於世諦因緣未窮其細",
    "X15n0306_005:0734a17": "況出世因緣。況因緣即非因緣自然乎。○二正明。",
    "X15n0306_005:0734a18": "如來發明世出世法。知其本因隨所緣出。如是乃至",
    "X15n0306_005:0734a19": "恒沙界外一滴之雨亦知頭數。現前種種松直棘曲",
    "X15n0306_005:0734a20": "鵠白烏玄皆了元由。是故阿難。隨汝心中選擇六根。",
    "X15n0306_005:0734a21": "根結若除塵相自滅。諸妄銷亡不真何待。",
    "X15n0306_005:0734a22": "此明佛說因緣窮盡微細即通入于真也。佛說世",
    "X15n0306_005:0734a23": "諦因緣已超麤相。更有出世因緣靡不悉知。故勝",
    "X15n0306_005:0734a24": "鬘云。無量四聖諦者無作四聖諦也。恒沙界外言",
    "X15n0306_005:0734b01": "其最遠。一滴之雨言其最少。亦知頭數則無遺照。",
    "X15n0306_005:0734b02": "現前松何以直。棘何以曲。鵠何以白。烏何以玄。惟",
    "X15n0306_005:0734b03": "佛能知。是知世間法。根結若除塵相自滅。亦因緣",
    "X15n0306_005:0734b04": "也。是知出世間法。前卷云汝但不循十二諸有為",
    "X15n0306_005:0734b05": "相隨拔一根脫黏內伏等。此因由塵發知故先離",
    "X15n0306_005:0734b06": "塵。今順因根有相故先除根。據下觀音圓通亦先",
    "X15n0306_005:0734b07": "亡塵而後淨根。此文之意恐人疑工夫唯在六根",
    "X15n0306_005:0734b08": "何不言塵。故言根除則塵相永亡矣。根塵俱銷不",
    "X15n0306_005:0734b09": "真何待。豈真屬于因緣自然乎。○三喻解當次第",
    "X15n0306_005:0734b10": "二一立喻。",
    "X15n0306_005:0734b11": "阿難。吾今問汝。此劫波羅巾六結現前。同時解縈得",
    "X15n0306_005:0734b12": "同除不。不也世尊。是結本以次第綰生。今日當須次",
    "X15n0306_005:0734b13": "第而解。六結同體結不同時。則結解時云何同除。",
    "X15n0306_005:0734b14": "佛問中似欲以巾例結而令同除。而不知六結只",
    "X15n0306_005:0734b15": "因同體所以解結不能同時。此意反含未露。阿難",
    "X15n0306_005:0734b16": "正論體結。謂解從結來不從巾來。結既次第綰生",
    "X15n0306_005:0734b17": "故六結異名第一乃至第六。今日解結云何得同",
    "X15n0306_005:0734b18": "時而除。默與佛意相符。正以六結之異時喻六根",
    "X15n0306_005:0734b19": "之異用。不必其皆有次第也。但六結次第既非一",
    "X15n0306_005:0734b20": "時而解。則六根異用豈可一時解也。○二合法。",
    "X15n0306_005:0734b21": "佛言。六根解除亦復如是。此根初解先得人空。空性",
    "X15n0306_005:0734b22": "圓明成法解脫。解脫法已俱空不生。是名菩薩從三",
    "X15n0306_005:0734b23": "摩地得無生忍。",
    "X15n0306_005:0734b24": "文中先明解根有六番。此根下更明三空次第。五",
    "X15n0306_005:0734c01": "根雖未解已知根皆無我故云先得人空。前卷云",
    "X15n0306_005:0734c02": "伏歸元真發本明耀。耀性發明諸餘五黏應拔圓",
    "X15n0306_005:0734c03": "脫。是空性圓明也。根塵俱解名法解脫。俱空不生",
    "X15n0306_005:0734c04": "者人法二空皆不生也。前是六解此是一亡。故至",
    "X15n0306_005:0734c05": "此文方圓六解一亡之義焉。索隱云六根解結不",
    "X15n0306_005:0734c06": "可以華巾為例。解巾則從一至六而為次第。六根",
    "X15n0306_005:0734c07": "則以三空為次第。即中云。應拔圓脫雖無前後。然",
    "X15n0306_005:0734c08": "如一心中而有生住異滅。雖具四相止是一念。今",
    "X15n0306_005:0734c09": "五根解除當亦如是。雖在一念或有先後豈非圓",
    "X15n0306_005:0734c10": "脫耶。三摩地者。三摩提觀成之名也。大論云。一切",
    "X15n0306_005:0734c11": "禪定心皆名三摩地。泰言正心行處。是心無始常",
    "X15n0306_005:0734c12": "曲不端。入正行處心則端直。如蛇行常曲入筒則",
    "X15n0306_005:0734c13": "直。亦名三昧。無生忍者。不見一法生。不見一法滅。",
    "X15n0306_005:0734c14": "以此理忍可于心。此別地圓住所證。或問。前云空",
    "X15n0306_005:0734c15": "有二俱非今何言俱空耶。答。就人法言則謂之空。",
    "X15n0306_005:0734c16": "就所顯真如則謂之中。況俱空不生則其為中道",
    "X15n0306_005:0734c17": "明矣。前偈明中道豈不從空有而入耶。從五卷首",
    "X15n0306_005:0734c18": "至今明解結無二以通第二義一科竟。○二顯示",
    "X15n0306_005:0734c19": "修證。此科從四卷阿難問入天王華屋如來正為",
    "X15n0306_005:0734c20": "宣說發來。正行有二。一發覺初心。二顯示修證。今",
    "X15n0306_005:0734c21": "為五一阿難請問圓根二一述解陳疑。",
    "X15n0306_005:0734c22": "阿難及諸大眾蒙佛開示慧覺圓通得無疑惑。一時",
    "X15n0306_005:0734c23": "合掌頂禮雙足而白佛言。我等今日身心皎然快得",
    "X15n0306_005:0734c24": "無礙。雖復悟知一六亡義。然猶未達圓通本根。",
    "X15n0306_005:0735a01": "前所示一心三觀名為慧覺。六解一亡即屬圓通。",
    "X15n0306_005:0735a02": "然猶未達圓通本根。此問語中正意。○二敘意陳",
    "X15n0306_005:0735a03": "請。",
    "X15n0306_005:0735a04": "世尊。我輩飄零積劫孤露。何心何慮。預佛天倫。如失",
    "X15n0306_005:0735a05": "乳兒忽遇慈母。若復因此際會道成。所得密言還同",
    "X15n0306_005:0735a06": "本悟。則與未聞無有差別。惟垂大悲惠我秘嚴。成就",
    "X15n0306_005:0735a07": "如來最後開示。作是語已。五體投地。退藏密機冀佛",
    "X15n0306_005:0735a08": "冥授。",
    "X15n0306_005:0735a09": "際會道成承上文來。謂從前孤露今生預佛天倫",
    "X15n0306_005:0735a10": "而際會如來道成之時也。不即說圓通本根是為",
    "X15n0306_005:0735a11": "密言。未曉本根何在。即同先來所悟無用力之處。",
    "X15n0306_005:0735a12": "既無處用力則與未聞一六亡義無以異矣。非器",
    "X15n0306_005:0735a13": "不授曰秘嚴。雖說而嚴終當惠我。說經在法華涅",
    "X15n0306_005:0735a14": "槃之間名最後開示。顯請已畢。而惟以內心默念",
    "X15n0306_005:0735a15": "為機故曰密機。佛不自說因眾敷陳是冥授也。○",
    "X15n0306_005:0735a16": "二如來詢諸聖眾。",
    "X15n0306_005:0735a17": "爾時世尊普告眾中諸大菩薩及諸無漏大阿羅漢。",
    "X15n0306_005:0735a18": "汝等菩薩及阿羅漢生我法中得成無學。吾今問汝",
    "X15n0306_005:0735a19": "最初發心悟十八界誰為圓通。從何方便入三摩地。",
    "X15n0306_005:0735a20": "長水云。從佛口生。從法化生。名生我法中。最初所",
    "X15n0306_005:0735a21": "發之悟即是發心。所從之界即方便也。孤山曰。此",
    "X15n0306_005:0735a22": "下二十五聖觀十八界及以七大乃開合之殊耳。",
    "X15n0306_005:0735a23": "識大則合于六識。根大則合于六根。餘之五大則",
    "X15n0306_005:0735a24": "總收六塵。以六塵之體不出地水火風空故也。但",
    "X15n0306_005:0735b01": "言十八已攝七大。故前文云。十方如來于十八界",
    "X15n0306_005:0735b02": "一一修行皆得圓滿無上菩提。又此十八只是六",
    "X15n0306_005:0735b03": "根以各開根塵識三故。是則言六其義亦周。故前",
    "X15n0306_005:0735b04": "云令汝生死輪轉安樂妙常同是六根更非他物。",
    "X15n0306_005:0735b05": "○三諸聖各說圓通五。一觀六塵成道六。一陳那",
    "X15n0306_005:0735b06": "觀聲。六塵宜先優波尼沙陀。今先聲塵幽祖謂有",
    "X15n0306_005:0735b07": "三義。一以娑婆世界音聲為佛事。一以如來成道",
    "X15n0306_005:0735b08": "而陳那先悟。一以耳根圓通為此方最初方便。正",
    "X15n0306_005:0735b09": "顯普門所修為當也。分二一敘悟緣起。",
    "X15n0306_005:0735b10": "憍陳那五比丘即從座起頂禮佛足而白佛言。我在",
    "X15n0306_005:0735b11": "鹿苑及於雞園。觀佛如來最初成道。於佛音聲悟明",
    "X15n0306_005:0735b12": "四諦。佛問比丘我初稱解。如來印我名阿若多。",
    "X15n0306_005:0735b13": "五人偈云。頞鞞跋提并俱利。此三屬在父之親。陳",
    "X15n0306_005:0735b14": "如十力母之親。三轉法輪先度此。太子初入山求",
    "X15n0306_005:0735b15": "道。父王思念遣五人追侍。二人喜五欲。三人喜苦",
    "X15n0306_005:0735b16": "行。太子勤行苦行二人捨去。三人猶侍。太子捨苦",
    "X15n0306_005:0735b17": "行還受酥油煖水。三人又捨去。太子得道念五人",
    "X15n0306_005:0735b18": "侍我勞苦在波羅奈。念已便往為說四諦。時三人",
    "X15n0306_005:0735b19": "乞食初教二人。拘鄰法眼淨。四人未得。次二人乞",
    "X15n0306_005:0735b20": "食復教三人。三人法眼淨。第三說法時八萬諸天",
    "X15n0306_005:0735b21": "遠離塵垢。五人得無生。佛三問知法未。即三答已",
    "X15n0306_005:0735b22": "知。地神唱空神傳。乃至梵世咸稱已知。拘鄰最前",
    "X15n0306_005:0735b23": "初見佛道相。初聞法鼓。初服道香。初甞甘露。初入",
    "X15n0306_005:0735b24": "法流。初登真諦。閻浮提得道最在一切人一切天",
    "X15n0306_005:0735c01": "一切羅漢前。憍陳如是姓此翻火器。阿若者名也。",
    "X15n0306_005:0735c02": "此翻已知。或言無知。無知者非無所知也。乃知無",
    "X15n0306_005:0735c03": "耳。若依二諦即是知真。以無生智為名也。今文云",
    "X15n0306_005:0735c04": "我初稱解者是得阿羅漢而稱解不指得初果時。",
    "X15n0306_005:0735c05": "中阿含云。佛滅度後諸上德比丘皆住雞園。智論",
    "X15n0306_005:0735c06": "云昔有野火燒林。林中有雉入水漬羽以救其焚。",
    "X15n0306_005:0735c07": "纂要云。即雞頭摩寺也。○二牒證結答。",
    "X15n0306_005:0735c08": "妙音密圓。我於音聲得阿羅漢。佛問圓通。如我所證",
    "X15n0306_005:0735c09": "音聲為上。",
    "X15n0306_005:0735c10": "妙音密圓者。若在藏教指法性為妙音。葢小乘法",
    "X15n0306_005:0735c11": "性元神斷滅即微妙之音聲。下文妙色妙香等例",
    "X15n0306_005:0735c12": "此可知。離塵為密。圓通為圓。此在小教。若通大教。",
    "X15n0306_005:0735c13": "則以常住為妙。三德為密。圓具諸法為圓。開小入",
    "X15n0306_005:0735c14": "大方有此義。吳興曰。夫開權顯實之說。惟諸佛秘",
    "X15n0306_005:0735c15": "密之事非諸菩薩羅漢所能顯示。其猶禮樂征伐",
    "X15n0306_005:0735c16": "自天子出非諸侯之事。今佛所問最初發心悟十",
    "X15n0306_005:0735c17": "八界誰為圓通者。且欲諸聖各述本根權實之道",
    "X15n0306_005:0735c18": "耳。在昔方便未會真實。諸聲聞人言與菩薩同入",
    "X15n0306_005:0735c19": "法性。孰不自謂悟入圓通。如陳那等雖曰妙音密",
    "X15n0306_005:0735c20": "圓但是聞生滅四諦微密圓悟。未可混同如來藏",
    "X15n0306_005:0735c21": "理。故中阿含云。我至波羅奈擊妙甘露鼓。又云如",
    "X15n0306_005:0735c22": "來說法初中後妙。豈彼妙名便同法華之妙乎。只",
    "X15n0306_005:0735c23": "如下文說圓覺聲聞云。勝妙現圓。及勝性現圓等。",
    "X15n0306_005:0735c24": "又說大梵善見身心妙圓。及妙見圓澄。豈此妙圓",
    "X15n0306_005:0736a01": "亦同圓覺妙明之性乎。應知如來先令諸聖次第",
    "X15n0306_005:0736a02": "說竟。後告文殊言。此二十五無學諸大菩薩及阿",
    "X15n0306_005:0736a03": "羅漢各說最初成道方便皆言修習真實圓通。彼",
    "X15n0306_005:0736a04": "等修行實無優劣前後差別。斯則開權會實之正",
    "X15n0306_005:0736a05": "文也。文殊偈云。聖性無不通順逆皆方便葢演如",
    "X15n0306_005:0736a06": "來之旨也。○二沙陀觀色二一敘悟緣起。",
    "X15n0306_005:0736a07": "優波尼沙陀即從座起頂禮佛足而白佛言。我亦觀",
    "X15n0306_005:0736a08": "佛最初成道。觀不淨相生大厭離。悟諸色性以從不",
    "X15n0306_005:0736a09": "淨白骨微塵歸于虗空。空色二無成無學道。如來印",
    "X15n0306_005:0736a10": "我名尼沙陀。",
    "X15n0306_005:0736a11": "觀不淨者。九想之前先修死想不在九想之列。九",
    "X15n0306_005:0736a12": "想中第一胖脹乃至第八白骨觀成。分為二種。一",
    "X15n0306_005:0736a13": "壞法人。入第九燒想燒滅骨人急取無學。二不壞",
    "X15n0306_005:0736a14": "法人。住骨想觀八色流光進修背捨。勝處。十一切",
    "X15n0306_005:0736a15": "處禪。歷觀練熏修名俱解脫成大阿羅漢。今是壞",
    "X15n0306_005:0736a16": "法羅漢九想成時得慧解脫。又云以從不淨該胖",
    "X15n0306_005:0736a17": "脹青瘀等七想。次云白骨微塵歸于虗空。乃從第",
    "X15n0306_005:0736a18": "八骨想入第九燒想。燒後止存微塵。微塵復歸空",
    "X15n0306_005:0736a19": "耳。空色二無更離二邊。又色是欲色二界。空為無",
    "X15n0306_005:0736a20": "色界。析空觀成故佛印彼為尼沙陀。九想者。一胖",
    "X15n0306_005:0736a21": "脹。二青瘀。三爛壞。四血塗。五膿爛。六敗壞。七噉。八",
    "X15n0306_005:0736a22": "骨。九燒。○二牒證結答。",
    "X15n0306_005:0736a23": "塵色既盡妙色密圓。我從色相得阿羅漢。佛問圓通。",
    "X15n0306_005:0736a24": "如我所證色因為上。",
    "X15n0306_005:0736b01": "塵色下結顯圓通。塵色是不淨所成。法性即妙色",
    "X15n0306_005:0736b02": "也。言色因者。界是因義。根境識三互為因故。○三",
    "X15n0306_005:0736b03": "香嚴觀香二一敘悟緣起。",
    "X15n0306_005:0736b04": "香嚴童子即從座起頂禮佛足而白佛言。我聞如來",
    "X15n0306_005:0736b05": "教我諦觀諸有為相。我時辭佛宴晦清齋。見諸比丘",
    "X15n0306_005:0736b06": "燒沉水香。香氣寂然來入鼻中。我觀此氣。非木。非空。",
    "X15n0306_005:0736b07": "非烟非火。去無所著。來無所從。由是意銷發明無漏。",
    "X15n0306_005:0736b08": "如來印我得香嚴號。",
    "X15n0306_005:0736b09": "教我諦觀諸有為相令其即事觀理也。非木等者",
    "X15n0306_005:0736b10": "如三卷彼鼻香處所說。若蒙烟嗅香便得云從木",
    "X15n0306_005:0736b11": "生香。今香氣寂然未蒙烟氣則不生于木矣。若生",
    "X15n0306_005:0736b12": "于空。空性常恒香應常在。嗅餘烟火而無香豈得",
    "X15n0306_005:0736b13": "云生于烟火乎。去不至東西南北。來不從自他共",
    "X15n0306_005:0736b14": "離。香既無生復何分別故云意銷。分別不有能所",
    "X15n0306_005:0736b15": "俱亡。因妙香而莊嚴法身故號香嚴童子。○二牒",
    "X15n0306_005:0736b16": "證結答。",
    "X15n0306_005:0736b17": "塵氣倐滅香氣密圓。我從香嚴得阿羅漢。佛問圓通。",
    "X15n0306_005:0736b18": "如我所證香嚴為上。",
    "X15n0306_005:0736b19": "先云香嚴童子則從菩薩受稱。復云何得阿羅漢",
    "X15n0306_005:0736b20": "葢敘昔日所證。如月光童子初得小果。後于佛所",
    "X15n0306_005:0736b21": "得童真名預菩薩會耳。○四藥王觀味二一敘悟",
    "X15n0306_005:0736b22": "緣起。",
    "X15n0306_005:0736b23": "藥王藥上二法王子并在會中五百梵天即從座起",
    "X15n0306_005:0736b24": "頂禮佛足而白佛言。我無始劫為世良瞖。口中甞此",
    "X15n0306_005:0736c01": "娑婆世界草木金石。名數凡有十萬八千。如是悉知。",
    "X15n0306_005:0736c02": "苦酢鹹淡甘辛等味。并諸和合俱生變異。是冷是熱",
    "X15n0306_005:0736c03": "有毒無毒悉能徧知。承事如來了知味性。非空非有。",
    "X15n0306_005:0736c04": "非即身心。非離身心。分別味因從是開悟。蒙佛如來",
    "X15n0306_005:0736c05": "印我昆季藥王藥上二菩薩名。今于會中為法王子。",
    "X15n0306_005:0736c06": "藥王藥上初為世之良醫。因以是道而承事如來。",
    "X15n0306_005:0736c07": "言非空非有者。眾味宛然故非空。咸離四性故非",
    "X15n0306_005:0736c08": "有。如前偈云真性有為空緣生故如幻無為無起",
    "X15n0306_005:0736c09": "滅不實如空華。則先非有而後非空。今先非空而",
    "X15n0306_005:0736c10": "後非有。皆所以明中道也。如涅槃第十九佛告光",
    "X15n0306_005:0736c11": "明遍照高貴德王菩薩云。云何復名甚深之義。雖",
    "X15n0306_005:0736c12": "知眾生實無有我而于未來不失業果。雖知五陰",
    "X15n0306_005:0736c13": "於此滅盡善惡之業終不敗亡。雖有諸業不見作",
    "X15n0306_005:0736c14": "者。雖有至處無有去者。雖有繫縛無受縛者。雖有",
    "X15n0306_005:0736c15": "涅槃亦無滅者。是名甚深秘密之義。據此經文。雖",
    "X15n0306_005:0736c16": "知眾生下先明非有而後非空。雖有諸業下復先",
    "X15n0306_005:0736c17": "明非空而後非有。是甚深秘密之義豈不與楞嚴",
    "X15n0306_005:0736c18": "經旨相符合乎。又涅槃二十五佛告師子吼菩薩",
    "X15n0306_005:0736c19": "云。十二因緣其義甚深。無知無見不可思惟。乃是",
    "X15n0306_005:0736c20": "諸佛菩薩境界非諸聲聞緣覺所知。以何義故甚",
    "X15n0306_005:0736c21": "深甚深。眾生業行不常不斷而得果報。雖念念滅",
    "X15n0306_005:0736c22": "而無所失。雖無作者而有作業。雖無受者而有果",
    "X15n0306_005:0736c23": "報。受者雖滅果不敗亡。無有慮知和合而有。此文",
    "X15n0306_005:0736c24": "明十二因緣非有非空即是中道。今明味性非空",
    "X15n0306_005:0737a01": "非有大旨略同。無藥則舌與識不能別味故不即",
    "X15n0306_005:0737a02": "身心。而別味者定是舌識故不離身心。妙不決定",
    "X15n0306_005:0737a03": "亦中道也。○二牒證結答。",
    "X15n0306_005:0737a04": "因味覺明位登菩薩。佛問圓通。如我所證味因為上。",
    "X15n0306_005:0737a05": "具三諦為圓。遍知十萬為通。○五跋陀觀觸二一",
    "X15n0306_005:0737a06": "敘悟緣起。",
    "X15n0306_005:0737a07": "跋陀婆羅并其同伴十六開士即從座起頂禮佛足",
    "X15n0306_005:0737a08": "而白佛言。我等先于威音王佛聞法出家。於浴僧時",
    "X15n0306_005:0737a09": "隨例入室。忽悟水因既不洗塵亦不洗體。中間安然",
    "X15n0306_005:0737a10": "得無所有。宿習無忘。乃至今時從佛出家令得無學。",
    "X15n0306_005:0737a11": "彼佛名我跋陀婆羅。",
    "X15n0306_005:0737a12": "跋陀婆羅。此云賢守。亦云賢護。自守護賢德。亦守",
    "X15n0306_005:0737a13": "護眾生故。水為所觸是十八界中事。界即名因。塵",
    "X15n0306_005:0737a14": "垢本非吾體故洗之意不在乎塵。若離外塵體元",
    "X15n0306_005:0737a15": "無垢故洗之意亦不在體。二俱不必洗豈得云因",
    "X15n0306_005:0737a16": "體有塵而人浴乎。中間是共性。各既無洗共豈有",
    "X15n0306_005:0737a17": "洗故安然也。求其所洗者而不可得是得無所有。",
    "X15n0306_005:0737a18": "○二牒證結答。",
    "X15n0306_005:0737a19": "妙觸宣明成佛子住。佛問圓通。如我所證觸因為上。",
    "X15n0306_005:0737a20": "即觸無觸體是法性名為妙觸宣明。○六迦葉觀",
    "X15n0306_005:0737a21": "法二一敘悟緣起。",
    "X15n0306_005:0737a22": "摩訶迦葉及紫金光比丘尼等即從座起頂禮佛足",
    "X15n0306_005:0737a23": "而白佛言。我於往劫於此界中有佛出世名日月燈。",
    "X15n0306_005:0737a24": "我得親近聞法修學。佛滅度後供養舍利然燈續明。",
    "X15n0306_005:0737b01": "以紫金光塗佛形像。自爾以來世世生生身常圓滿",
    "X15n0306_005:0737b02": "紫金光聚。此紫金光比丘尼等即我眷屬同時發心。",
    "X15n0306_005:0737b03": "我觀世間六塵變壞。唯以空寂修于滅盡。身心乃能",
    "X15n0306_005:0737b04": "度百千劫猶如彈指。我以空法成阿羅漢。世尊說我",
    "X15n0306_005:0737b05": "頭陀為最。",
    "X15n0306_005:0737b06": "摩訶迦葉此云大飲光。是世尊傳衣弟子。有佛名",
    "X15n0306_005:0737b07": "日月燈者。法華疏云。日是慧。月是定。定慧自行德",
    "X15n0306_005:0737b08": "也。燈明是化他德。又日月燈是三智。云觀世間六",
    "X15n0306_005:0737b09": "塵者。法塵是五塵落謝影子。兼于五塵故云六也。",
    "X15n0306_005:0737b10": "悟空寂法。以修滅盡定而能度百千劫即是妙法",
    "X15n0306_005:0737b11": "開明也。空法謂空去法塵。頭陀。新云杜多。此云抖",
    "X15n0306_005:0737b12": "擻。有十二行。增一阿含云。佛法中行十二頭陀難",
    "X15n0306_005:0737b13": "行苦行大迦葉為第一。○一阿蘭若。二常乞食。三",
    "X15n0306_005:0737b14": "糞掃衣。四一坐食。五節量食。六中後不飲漿。七塚",
    "X15n0306_005:0737b15": "間。八樹下。九露坐。十常坐。十一次第乞。十二但三",
    "X15n0306_005:0737b16": "衣。○次牒證結答。",
    "X15n0306_005:0737b17": "妙法開明銷滅諸漏。佛問圓通。如我所證法因為上。",
    "X15n0306_005:0737b18": "雖不依法塵。而圓明了知不由心念是妙法開明。",
    "X15n0306_005:0737b19": "○二觀五根成道五一那律觀眼二一敘悟緣起。",
    "X15n0306_005:0737b20": "阿那律陀即從座起頂禮佛足而白佛言。我初出家",
    "X15n0306_005:0737b21": "常樂睡眠。如來訶我為畜生類。我聞佛訶啼泣自責。",
    "X15n0306_005:0737b22": "七日不眠失其雙目。世尊示我樂見照明金剛三昧。",
    "X15n0306_005:0737b23": "我不因眼觀見十方精真洞然如觀掌果。如來印我",
    "X15n0306_005:0737b24": "成阿羅漢。",
    "X15n0306_005:0737c01": "樂見或指習三昧之心。然須以法性無時不矚名",
    "X15n0306_005:0737c02": "樂見也。自性能照為照明。金剛喻見性不壞。精真",
    "X15n0306_005:0737c03": "者。不雜根塵曰精。是心非眼為真。那律即阿[少/兔]樓",
    "X15n0306_005:0737c04": "馱。此云無貧。亦云如意。乃白飯王之子。過去世以",
    "X15n0306_005:0737c05": "一食施辟支感九十一劫受如意樂。增一阿含云。",
    "X15n0306_005:0737c06": "佛在給孤園為眾說法。那律於中眼睡。佛說偈訶",
    "X15n0306_005:0737c07": "曰。咄咄何為睡。螺螄蚌蛤類。一睡一千年。不聞佛",
    "X15n0306_005:0737c08": "名字。那律於是達曉不眠眼根便失。因是修禪得",
    "X15n0306_005:0737c09": "四大淨色。半頭而見。觀三千界猶如掌果。今云金",
    "X15n0306_005:0737c10": "剛三昧觀見十方精真洞然而與昔異者。此經開",
    "X15n0306_005:0737c11": "顯故約內秘以談。昔引物機乃約現小而說。吳興",
    "X15n0306_005:0737c12": "謂阿含云修禪葢總略而示。今云金剛三昧則別",
    "X15n0306_005:0737c13": "顯其名。非謂金剛惟喻大定。如阿難入電光三昧",
    "X15n0306_005:0737c14": "斷最後思惑亦名金剛三昧。此喻小乘無漏之智",
    "X15n0306_005:0737c15": "耳。智論云。那律失眼四大造色半頭清淨。佛天眼",
    "X15n0306_005:0737c16": "四大造色徧頭清淨。智者云。三藏佛全頭天眼徹",
    "X15n0306_005:0737c17": "見無礙。故知全半之名。但約分滿相望不以大小",
    "X15n0306_005:0737c18": "為異也。又若據阿含觀大千此經見十方謂有優",
    "X15n0306_005:0737c19": "劣固未可也。彼經云那律天眼見十方域。不亦同",
    "X15n0306_005:0737c20": "乎。掌果之譬既齊。精真之言何別。下文明善現天",
    "X15n0306_005:0737c21": "尚云精真現前陶鑄無礙。況今羅漢發真無漏豈",
    "X15n0306_005:0737c22": "不得云精真洞然耶。自初卷來示盲人矚暗是心",
    "X15n0306_005:0737c23": "非眼已明見性不屬眼根。今那律失明而得遍見",
    "X15n0306_005:0737c24": "正此義也。下觀音章須入流忘所聞所聞盡。然後",
    "X15n0306_005:0738a01": "空中現前得耳根圓通。正明聞性是心非耳而聞",
    "X15n0306_005:0738a02": "不屬于耳根矣。奈何世人猶執圓通在根不在心",
    "X15n0306_005:0738a03": "也。○二結答圓通。",
    "X15n0306_005:0738a04": "佛問圓通。如我所證旋見循元斯為第一。",
    "X15n0306_005:0738a05": "旋見循元。謂旋眼根之見而歸之于本元也。孤山",
    "X15n0306_005:0738a06": "曰見盡元明圓通著矣。○二周陀觀鼻二一敘悟",
    "X15n0306_005:0738a07": "緣起。",
    "X15n0306_005:0738a08": "周利槃特迦即從座起頂禮佛足而白佛言。我闕誦",
    "X15n0306_005:0738a09": "持無多聞性。最初值佛聞法出家。憶持如來一句伽",
    "X15n0306_005:0738a10": "陀於一百日得前遺後得後遺前。佛愍我愚教我安",
    "X15n0306_005:0738a11": "居調出入息。我時觀息微細窮盡生住異滅諸行剎",
    "X15n0306_005:0738a12": "那。其心豁然得大無礙。乃至漏盡成阿羅漢。住佛座",
    "X15n0306_005:0738a13": "下即成無學。",
    "X15n0306_005:0738a14": "周利槃特迦。向來注疏不分作二人。想以圓通之",
    "X15n0306_005:0738a15": "同而略其兄弟之非一人也。周利一云周陀。此云",
    "X15n0306_005:0738a16": "大路邊生。佛本行經云。其母是長者之女。隨夫他",
    "X15n0306_005:0738a17": "國久而有孕。垂產思歸行至中路即誕其子。如是",
    "X15n0306_005:0738a18": "二度凡生二子。乃以大小而區別之。大即周陀。小",
    "X15n0306_005:0738a19": "即莎伽陀。或云槃特迦此云小路邊生。以其繼兄",
    "X15n0306_005:0738a20": "生于道路又翻繼道。據此則其為二人明矣。法華",
    "X15n0306_005:0738a21": "經五百弟子受記品列周陀莎伽陀等又其一證。",
    "X15n0306_005:0738a22": "資中云。特迦。過去為大法師善解經論。有五百弟",
    "X15n0306_005:0738a23": "子。秘吝佛法不肯教人後生暗鈍。以宿善故遇佛",
    "X15n0306_005:0738a24": "出家。五百比丘同教一偈經九十日不得成就。佛",
    "X15n0306_005:0738b01": "知其根教以數息。釋要云。百日一句者。兄見其弟",
    "X15n0306_005:0738b02": "誦之不得。乃謂弟曰若不能誦何不還作白衣。槃",
    "X15n0306_005:0738b03": "特聞已詣祇洹門泣。佛問。具答上事。佛云。成菩提",
    "X15n0306_005:0738b04": "由汝兄。佛即以手牽詣靜室。令誦守口攝意身莫",
    "X15n0306_005:0738b05": "犯如是行者得度世。誦得上口。佛曰汝今年老唯",
    "X15n0306_005:0738b06": "誦一偈不足為奇。須解其義。所謂身口意十。觀其",
    "X15n0306_005:0738b07": "所起。察其所滅。由之生天。由之入淵。由之得道。菩",
    "X15n0306_005:0738b08": "提自然。因此心開得阿羅漢。微細二字貫至剎那。",
    "X15n0306_005:0738b09": "以息細故心亦微細。能窮盡諸有為相。息有四相",
    "X15n0306_005:0738b10": "謂生住異滅。此四相即名諸行。或云一念具四相",
    "X15n0306_005:0738b11": "即具四百剎那。息豈不然。是生中有諸剎那。乃至",
    "X15n0306_005:0738b12": "異滅亦爾。名諸行剎那。因觀無常破四顛倒。根身",
    "X15n0306_005:0738b13": "器界悉入空理故云豁然得大無礙。幽溪引六妙",
    "X15n0306_005:0738b14": "門禪。謂調息出入是一數。二隨。我時下三止。四觀。",
    "X15n0306_005:0738b15": "其心下五還。六淨。○二結答圓通。",
    "X15n0306_005:0738b16": "佛問圓通。如我所證反息循空斯為第一。",
    "X15n0306_005:0738b17": "長水云。反生滅息循無生空。空即大無礙圓也。反",
    "X15n0306_005:0738b18": "息而入通也。○三憍梵觀舌二一敘悟緣起。",
    "X15n0306_005:0738b19": "憍梵鉢提即從座起頂禮佛足而白佛言。我有口業。",
    "X15n0306_005:0738b20": "於過去劫輕弄沙門。世世生生有牛呞病。如來示我",
    "X15n0306_005:0738b21": "一味清淨心地法門。我得滅心入三摩地。觀味之知",
    "X15n0306_005:0738b22": "非體非物。應念得超世間諸漏。內脫身心。外遺世界。",
    "X15n0306_005:0738b23": "遠離諸有如鳥出籠。離垢銷塵法眼清淨成阿羅漢。",
    "X15n0306_005:0738b24": "如來親印我為無學。",
    "X15n0306_005:0738c01": "憍梵鉢提此翻牛呞。或云往世見老僧無齒而食",
    "X15n0306_005:0738c02": "笑其似牛。故世世感生牛舌常如牛呞。溫陵以念",
    "X15n0306_005:0738c03": "佛為一味清淨心地法門。恐非正解。當如孤山所",
    "X15n0306_005:0738c04": "云。了味無味名為一味。為是觀味下明觀法。徒舌",
    "X15n0306_005:0738c05": "不知則非體。徒物不知則非物。非體非物。則知非",
    "X15n0306_005:0738c06": "實有。知非實有知即是空。是為從假而入空。非體",
    "X15n0306_005:0738c07": "所以內脫身心。非物所以外遺世界。應念得超故",
    "X15n0306_005:0738c08": "所以遠離三有。離垢銷塵者。前卷云想相為塵。識",
    "X15n0306_005:0738c09": "情為垢。而或以塵為見惑。垢為思惑。塵浮易袪。垢",
    "X15n0306_005:0738c10": "膩難淨。故喻見思未必然也。當知離垢銷塵皆在",
    "X15n0306_005:0738c11": "初果。垢是見惑。塵是塵相。初果已得六銷名曰塵",
    "X15n0306_005:0738c12": "銷。法眼清淨正是須陀洹。由初果進成阿羅漢也。",
    "X15n0306_005:0738c13": "○二結答圓通。",
    "X15n0306_005:0738c14": "佛問圓通。如我所證還味旋知斯為第一。",
    "X15n0306_005:0738c15": "應念得超為通。內外離等為圓。還味即得一味。旋",
    "X15n0306_005:0738c16": "知斯入無知。舌乃合中知是故兼味而說。○四畢",
    "X15n0306_005:0738c17": "陵觀身二一敘悟緣起。",
    "X15n0306_005:0738c18": "畢陵伽婆蹉即從座起頂禮佛足而白佛言。我初發",
    "X15n0306_005:0738c19": "心從佛入道。數聞如求說諸世間不可樂事。乞食城",
    "X15n0306_005:0738c20": "中心思法門。不覺路中毒刺傷足舉身疼痛。我念有",
    "X15n0306_005:0738c21": "知知此深痛。雖覺覺痛。覺清淨心無痛痛覺。我又思",
    "X15n0306_005:0738c22": "惟。如是一身寧有雙覺。攝念未久身心忽空。三七日",
    "X15n0306_005:0738c23": "中諸漏虗盡成阿羅漢。得親印記發明無學。",
    "X15n0306_005:0738c24": "畢陵伽婆蹉此翻餘習。五百世為婆羅門餘習多",
    "X15n0306_005:0739a01": "慢。如罵河神非彼實心葢習氣也。數聞如來說諸",
    "X15n0306_005:0739a02": "世間不可樂事。通而言之即八苦也。思不可樂法",
    "X15n0306_005:0739a03": "觸不可樂事。舉疼痛適當痛苦。我念下次釋所悟。",
    "X15n0306_005:0739a04": "初立雙覺。我念有知知此深痛念即是觀。雖覺等",
    "X15n0306_005:0739a05": "者。雖身根之覺覺身根之痛。而覺心本來清淨無",
    "X15n0306_005:0739a06": "身根之痛與夫知痛之覺。我又下次遣雙覺。雙覺",
    "X15n0306_005:0739a07": "者。即謂知痛之覺與覺清淨心也。攝念下三明證。",
    "X15n0306_005:0739a08": "長水云。有所得心一念不起名之為攝。即與前若",
    "X15n0306_005:0739a09": "葉生滅守于真常其意是同。身心皆空必不覺其",
    "X15n0306_005:0739a10": "痛矣。諸漏之言不出三道。惑業為諸漏之因。生死",
    "X15n0306_005:0739a11": "為諸漏之果。○二結答圓通。",
    "X15n0306_005:0739a12": "佛問圓通。如我所證純覺遺身斯為第一。",
    "X15n0306_005:0739a13": "純覺秪一真覺也答圓。遺身身心忽空也答通。○",
    "X15n0306_005:0739a14": "五空生觀意二一敘悟緣起。",
    "X15n0306_005:0739a15": "須菩提即從座起頂禮佛足而白佛言。我曠劫來心",
    "X15n0306_005:0739a16": "得無礙。自憶受生如恒河沙。初在母胎即知空寂。如",
    "X15n0306_005:0739a17": "是乃至十方成空。亦令眾生證得空性。蒙如來發性",
    "X15n0306_005:0739a18": "覺真空空性圓明得阿羅漢。頓入如來寶明空海。同",
    "X15n0306_005:0739a19": "佛知見印成無學。解脫性空我為無上。",
    "X15n0306_005:0739a20": "先敘解行。心得無礙具從意根入也。無礙即空理",
    "X15n0306_005:0739a21": "也。母胎知空正報空也。十方成空依報空也。出胎",
    "X15n0306_005:0739a22": "之後亦使他證。次明證入。性覺真空是中道義。空",
    "X15n0306_005:0739a23": "性圓明不但空見思惑而且六根皆空。或但存通",
    "X15n0306_005:0739a24": "教徹證空理。以是空故得阿羅漢果。以被圓教接",
    "X15n0306_005:0739b01": "故入寶明空海。寶明空海者。長水云。以空是如來",
    "X15n0306_005:0739b02": "藏故滿足周徧具一切法。如摩尼珠隨意出生。光",
    "X15n0306_005:0739b03": "明徧照法界性故。如大溟渤深廣含攝。因是中道",
    "X15n0306_005:0739b04": "正空故同一切種智之知佛眼之見也。或疑小乘",
    "X15n0306_005:0739b05": "之空尚非性體。何得云性覺真空。要在如來所宣",
    "X15n0306_005:0739b06": "是中道正空。在空生則先證空而復被別圓所接。",
    "X15n0306_005:0739b07": "權順偏教印為無學耳。人法二空及俱空不生是",
    "X15n0306_005:0739b08": "解脫性空。謂得解脫而證性空我為第一。○二結",
    "X15n0306_005:0739b09": "答圓通。",
    "X15n0306_005:0739b10": "佛問圓通。如我所證諸相入非非所非盡。旋法歸無",
    "X15n0306_005:0739b11": "斯為第一。",
    "X15n0306_005:0739b12": "是圓接通故曰圓通。言諸相入非者。諸相法塵也。",
    "X15n0306_005:0739b13": "入非入空也。非所非盡者。非但所非之相皆盡即",
    "X15n0306_005:0739b14": "能非之空亦空。所謂如前火木然諸薪已亦復自",
    "X15n0306_005:0739b15": "然也。尊者後意根入而云旋法者。如前云必有所",
    "X15n0306_005:0739b16": "思發明汝意。故今旋法塵而歸空無。不但忘法塵",
    "X15n0306_005:0739b17": "并忘意根也。○三觀六識成道六一身子觀眼識",
    "X15n0306_005:0739b18": "二一敘悟緣起。",
    "X15n0306_005:0739b19": "舍利弗即從座起頂禮佛足而白佛言。我曠劫來心",
    "X15n0306_005:0739b20": "見清淨。如是受生如恒河沙。世出世間種種變化一",
    "X15n0306_005:0739b21": "見則通獲無障礙。我於路中逢迦葉波兄弟相逐宣",
    "X15n0306_005:0739b22": "說因緣悟心無際從佛出家。見覺明圓得大無畏成",
    "X15n0306_005:0739b23": "阿羅漢為佛長子。從佛口生從法化生。",
    "X15n0306_005:0739b24": "心見即眼識也。此與後文普賢心聞其義稍異。普",
    "X15n0306_005:0739c01": "賢不假耳根而于意根便發耳識故曰心聞。今據",
    "X15n0306_005:0739c02": "下文一見則通是元因眼見而起心見。然普賢心",
    "X15n0306_005:0739c03": "聞既非初心可入則身子心見决非他人可到。智",
    "X15n0306_005:0739c04": "慧利根全由此得。言清淨者不從眼識緣塵分別",
    "X15n0306_005:0739c05": "也。從曠劫來依眼識修已非一生故得清淨。二十",
    "X15n0306_005:0739c06": "五有因果為世間法。三乘因果為出世間法。緣塵",
    "X15n0306_005:0739c07": "分別則苦為苦集為集不見道滅。惟其于世間法",
    "X15n0306_005:0739c08": "一見而知苦集。反是則為修道證滅。故曰一見則",
    "X15n0306_005:0739c09": "通獲無障礙。雖然。但依此而修未獲真證。故於此",
    "X15n0306_005:0739c10": "世路逢良友宣說因緣悟心無際。夫因緣為新醫",
    "X15n0306_005:0739c11": "破邪之妙法。一遇金錍須消翳膜。重聞得悟轉解",
    "X15n0306_005:0739c12": "為證。見覺即心見。始雖見覺未得明圓。今既悟心",
    "X15n0306_005:0739c13": "得大無畏。此與那律法門同而異者。眼根三昧以",
    "X15n0306_005:0739c14": "體無分別為用故云旋見循元。眼識三昧以分別",
    "X15n0306_005:0739c15": "為功故曰心見發光光極知見。即中云。識從根境",
    "X15n0306_005:0739c16": "而發今亦兼二。世出世種種變化即是兼塵。一見",
    "X15n0306_005:0739c17": "則通即是兼根。故文殊揀云識見雜三和也。因緣",
    "X15n0306_005:0739c18": "之言實指四諦。故云法從因緣生。亦從因緣滅。我",
    "X15n0306_005:0739c19": "佛大沙門常作如是說。法從因緣生是苦集二諦。",
    "X15n0306_005:0739c20": "因緣是集諦。生是苦諦。此句中已含苦法忍苦法",
    "X15n0306_005:0739c21": "智苦比忍苦比智。集諦亦然。亦從因緣滅是道滅",
    "X15n0306_005:0739c22": "二諦。因緣是道諦。滅是滅諦。此句中已含道法忍",
    "X15n0306_005:0739c23": "道法智道比忍道比智。滅諦亦然。故兩句內具十",
    "X15n0306_005:0739c24": "六剎那。身子一聞即證初果。雖同在初果。而身子",
    "X15n0306_005:0740a01": "根利悟心無際。餘經云身子路逢馬勝。今云迦葉",
    "X15n0306_005:0740a02": "波者。天如以為聞因緣義非止一人。葢彼此互出",
    "X15n0306_005:0740a03": "耳。見覺即眼識。亦取見即覺悟故云見覺。覺者悟",
    "X15n0306_005:0740a04": "也。明圓是徹證之義。不但眼識明而五識皆明。為",
    "X15n0306_005:0740a05": "佛長子下意兼釋難。難云既是佛子從何處生。釋",
    "X15n0306_005:0740a06": "云從佛口生。又四生中應屬何生。釋云從法化生。",
    "X15n0306_005:0740a07": "既從佛法和合生。其為僧寶無疑矣。○二結答圓",
    "X15n0306_005:0740a08": "通。",
    "X15n0306_005:0740a09": "佛問圓通。如我所證心見發光光極知見斯為第一。",
    "X15n0306_005:0740a10": "前五根中皆有循元旋知等語。今識兼二方有故",
    "X15n0306_005:0740a11": "不可以循元為例。而云光極知見者。光徧十方照",
    "X15n0306_005:0740a12": "窮萬法。智光既發五根皆通也。○二普賢觀耳識",
    "X15n0306_005:0740a13": "二一敘悟緣起。",
    "X15n0306_005:0740a14": "普賢菩薩即從座起頂禮佛足而白佛言。我已曾與",
    "X15n0306_005:0740a15": "恒沙如來為法王子。十方如來教其弟子菩薩根者",
    "X15n0306_005:0740a16": "修普賢行從我立名。世尊。我用心聞分別眾生所有",
    "X15n0306_005:0740a17": "知見。若於他方恒沙界外有一眾生心中發明普賢",
    "X15n0306_005:0740a18": "行者。我於爾時乘六牙象分身百千皆至其處。縱彼",
    "X15n0306_005:0740a19": "障深未得見我。我與其人暗中摩頂擁護安慰令其",
    "X15n0306_005:0740a20": "成就。",
    "X15n0306_005:0740a21": "行彌法界曰普。居眾伏之頂名賢。手鑑云。謂不假",
    "X15n0306_005:0740a22": "耳根而于意根便發耳識故曰心聞。此即一根發",
    "X15n0306_005:0740a23": "六識名互用自在也。然不同餘聖具談初因者則",
    "X15n0306_005:0740a24": "與觀音無異也。若爾何得不是此界之當機耶。謂",
    "X15n0306_005:0740b01": "塵非根則不了別。識非根則不發生。根親識疎。是",
    "X15n0306_005:0740b02": "故文殊約此以揀。又心聞之義即是真因初心絕",
    "X15n0306_005:0740b03": "分故揀之矣。心中發明普賢行者。言心中發明非",
    "X15n0306_005:0740b04": "心聞孰能知之。葢心聞不假耳根則所有知見亦",
    "X15n0306_005:0740b05": "不假音聲而能聞之。雖從意根發耳識而所聞亦",
    "X15n0306_005:0740b06": "是法塵此見互用之妙。問。為以百千分身至一人",
    "X15n0306_005:0740b07": "處乎。為至百千處乎。答。應至百千處也。但明於恒",
    "X15n0306_005:0740b08": "沙界外不遺一眾生耳。故云皆至其處。手鑑云若",
    "X15n0306_005:0740b09": "於下顯機顯應。縱彼下即冥機冥應。機應相赴凡",
    "X15n0306_005:0740b10": "有四句。展轉多句如妙玄明。幽溪曰。文殊雖云心",
    "X15n0306_005:0740b11": "聞徧十方生于大因力非初心方便。謂非娑婆初",
    "X15n0306_005:0740b12": "心方便可爾。豈有無始之終乎。故首楞嚴百八三",
    "X15n0306_005:0740b13": "昧中有分別眾生諸心數法三昧。要知以耳識分",
    "X15n0306_005:0740b14": "別所有眾生。亦有從微至著工夫。鏡淨明生其體",
    "X15n0306_005:0740b15": "自現。若與觀音耳聞論同異者。一因異是初心方",
    "X15n0306_005:0740b16": "便。二境異乃耳根圓通。三聞異則拔苦為先。○二",
    "X15n0306_005:0740b17": "結答圓通。",
    "X15n0306_005:0740b18": "佛問圓通。我說本因心聞發明分別自在斯為第一。",
    "X15n0306_005:0740b19": "本因即真因也。至等覺時分別自在。又不假耳根",
    "X15n0306_005:0740b20": "名為自在。心聞洞十方是圓。遍至其處是通。○三",
    "X15n0306_005:0740b21": "難陀觀鼻識二一敘悟緣起。",
    "X15n0306_005:0740b22": "孫陀羅難陀即從座起頂禮佛足而白佛言。我初出",
    "X15n0306_005:0740b23": "家從佛入道。雖具戒律。於三摩地心常散動未獲無",
    "X15n0306_005:0740b24": "漏。世尊教我及拘絺羅觀鼻端白。我初諦觀經三七",
    "X15n0306_005:0740c01": "日見鼻中氣出入如烟身心內明圓洞世界徧成虗",
    "X15n0306_005:0740c02": "淨猶如琉璃。烟相漸銷鼻息成白心開漏盡。諸出入",
    "X15n0306_005:0740c03": "息化為光明照十方界得阿羅漢。世尊記我當得菩",
    "X15n0306_005:0740c04": "提。",
    "X15n0306_005:0740c05": "三摩地者三昧之別名。觀鼻端白。所以駐心與鼻",
    "X15n0306_005:0740c06": "識何涉。然觀息出入時豈不用鼻識。故吳興云似",
    "X15n0306_005:0740c07": "發十六特勝禪也。此禪中第一知息入。第二知息",
    "X15n0306_005:0740c08": "出。第三知息長短等。豈不用鼻識為能知耶。身心",
    "X15n0306_005:0740c09": "內明下明觀成相。至鼻息成白則不但鼻端白矣。",
    "X15n0306_005:0740c10": "身心下因觀生滅息相空慧將發遂洞世界。猶在",
    "X15n0306_005:0740c11": "方便未能忘緣。故見其烟變成白相。無生空慧現",
    "X15n0306_005:0740c12": "前諸息不生純是智慧。慧光明照一切皆如。世界",
    "X15n0306_005:0740c13": "眾生無非圓妙。由斯漏盡當得菩提。孫陀羅云好",
    "X15n0306_005:0740c14": "愛妻名也。難陀云歡喜己號也。慈恩兩名共翻艶",
    "X15n0306_005:0740c15": "喜。為簡放牛難陀故標其妻。乃如來親弟也。○二",
    "X15n0306_005:0740c16": "結答圓通。",
    "X15n0306_005:0740c17": "佛問圓通。我以銷息息久發明明圓滅漏斯為第一。",
    "X15n0306_005:0740c18": "煙相漸銷故曰銷息。息久發明即前云諸出入息",
    "X15n0306_005:0740c19": "化為光明。○四滿慈觀舌識二一敘悟緣起。",
    "X15n0306_005:0740c20": "富樓那彌多羅尼子即從座起頂禮佛足而白佛言。",
    "X15n0306_005:0740c21": "我曠劫來辯才無礙。宣說苦空深達實相。如是乃至",
    "X15n0306_005:0740c22": "恒沙如來秘密法門我於眾中微妙開示得無所畏。",
    "X15n0306_005:0740c23": "世尊知我有大辯才。以音聲輪教我發揚。我於佛前",
    "X15n0306_005:0740c24": "助佛轉輪。因師子吼成阿羅漢。世尊印我說法無上。",
    "X15n0306_005:0741a01": "舌識通于知味說法。今別在說法。宣說苦空屬小",
    "X15n0306_005:0741a02": "乘。深達實相屬大乘。是則苦空在阿含時。深達在",
    "X15n0306_005:0741a03": "方等時。以如來之音聲輪而使滿慈助揚。此般若",
    "X15n0306_005:0741a04": "轉教時也。○二結答圓通。",
    "X15n0306_005:0741a05": "佛問圓通。我以法音降伏魔怨銷滅諸漏斯為第一。",
    "X15n0306_005:0741a06": "手鑑云。滿慈舌識故以法音言之。中道法音降無",
    "X15n0306_005:0741a07": "明魔怨也。說法可以制外故以魔怨言之。○五優",
    "X15n0306_005:0741a08": "波觀身識二一敘悟緣起。",
    "X15n0306_005:0741a09": "優波離即從座起頂禮佛足而白佛言。我親隨佛踰",
    "X15n0306_005:0741a10": "城出家。親觀如來六年勤苦。親見如來降伏諸魔制",
    "X15n0306_005:0741a11": "諸外道。解脫世間貪欲諸漏。承佛教戒如是乃至三",
    "X15n0306_005:0741a12": "千威儀八萬微細性業遮業悉皆清淨。身心寂滅成",
    "X15n0306_005:0741a13": "阿羅漢。我是如來眾中綱紀。親印我心持戒修身眾",
    "X15n0306_005:0741a14": "推無上。",
    "X15n0306_005:0741a15": "優波離此云上首以其持律為眾綱紀故。或翻近",
    "X15n0306_005:0741a16": "執以佛為太子時彼為親近執事之臣故。溫陵曰",
    "X15n0306_005:0741a17": "言親隨親觀乃至承教皆明身識欽承。又自持戒",
    "X15n0306_005:0741a18": "修身亦身識也。頌曰。四重十三三不定。三十九十",
    "X15n0306_005:0741a19": "四提尼。一百眾學七滅諍。總論二百五十戒。行住",
    "X15n0306_005:0741a20": "坐臥律儀各二百五十。對三聚成三千。復以三千",
    "X15n0306_005:0741a21": "配身口七支成二萬一千。復配四分煩惱成八萬",
    "X15n0306_005:0741a22": "四千。性業即殺盜淫等。謂本性是戒。如殺盜淫妄",
    "X15n0306_005:0741a23": "王法亦禁。遮業即支末愆失因過遮止者。律中得",
    "X15n0306_005:0741a24": "度波離第一。若以二百五十戒作五篇者。一夷。即",
    "X15n0306_005:0741b01": "淫殺盜妄四波羅夷。比丘四條。尼八條。二殘。即十",
    "X15n0306_005:0741b02": "三僧殘。比丘十三條。尼十七條。三提。即三十尼薩",
    "X15n0306_005:0741b03": "耆九十波逸提。比丘百二十條。尼二百八條。四尼。",
    "X15n0306_005:0741b04": "即四提舍尼。比丘四條。尼八條。五吉。即究吉羅。比",
    "X15n0306_005:0741b05": "丘一百條。尼一百條。作七聚者。一棄。二眾殘。三醜",
    "X15n0306_005:0741b06": "惡。四墮。五可呵。六惡作。七惡說。身心寂滅。必是定",
    "X15n0306_005:0741b07": "慧。葢內戒生定發慧也。親印我心者印心清淨得",
    "X15n0306_005:0741b08": "證四果也。○二結答圓通。",
    "X15n0306_005:0741b09": "佛問圓通。我以執身身得自在。次第執心心得通達。",
    "X15n0306_005:0741b10": "然後身心一切通利斯為第一。",
    "X15n0306_005:0741b11": "自在者無毀犯也。通達者細防意地以至八萬皆",
    "X15n0306_005:0741b12": "備也。一切通利三學具矣。八萬皆備為圓。通達為",
    "X15n0306_005:0741b13": "通。○六目連觀意識二一敘悟緣起。",
    "X15n0306_005:0741b14": "大目犍連即從座起頂禮佛足而白佛言。我初於路",
    "X15n0306_005:0741b15": "乞食。逢遇優樓頻螺伽耶那提三迦葉波宣說如來",
    "X15n0306_005:0741b16": "因緣深義。我頓發心得大通達。如來惠我袈裟著身",
    "X15n0306_005:0741b17": "鬚髮自落。我遊十方得無罣礙。神通發明推為無上",
    "X15n0306_005:0741b18": "成阿羅漢。寧唯世尊。十方如來歎我神力圓明清淨",
    "X15n0306_005:0741b19": "自在無畏。",
    "X15n0306_005:0741b20": "優樓頻螺此云木瓜癃。胸前有癃如木瓜故。伽耶",
    "X15n0306_005:0741b21": "山名即象頭山也。亦云城城近此山故。那提河名。",
    "X15n0306_005:0741b22": "一兄二弟名三迦葉。發心謂證初果。神通由心性",
    "X15n0306_005:0741b23": "而發故曰發明。云圓明清淨者下云心光發宣是",
    "X15n0306_005:0741b24": "也。神通屬意者。如前卷云以湛旋其虗妄滅生方",
    "X15n0306_005:0741c01": "能發通故有旋湛之言。乃至明相精純一切變現",
    "X15n0306_005:0741c02": "不為煩惱。皆合涅槃清淨妙德。又吳興曰。神名天",
    "X15n0306_005:0741c03": "心。通名慧性。而此心性即意識發明故通屬意也。",
    "X15n0306_005:0741c04": "大乘發如來藏。小乘發根本禪。六神通中惟漏盡",
    "X15n0306_005:0741c05": "通是其內證。餘之五通皆屬外用。○二結答圓通。",
    "X15n0306_005:0741c06": "佛問圓通。我以旋湛心光發宣。如澄濁流久成清瑩",
    "X15n0306_005:0741c07": "斯為第一。",
    "X15n0306_005:0741c08": "圓明為圓。神通為通。旋湛者。旋意識而復妙湛乃",
    "X15n0306_005:0741c09": "轉意識為心光也。我以下法。如澄下喻。須菩提章",
    "X15n0306_005:0741c10": "云心得無礙。直名為心知是意根。今旋湛而發心",
    "X15n0306_005:0741c11": "光當是意識。○四觀七大成道七一烏芻觀火大",
    "X15n0306_005:0741c12": "二一敘悟緣起三一貪欲為因。",
    "X15n0306_005:0741c13": "烏芻瑟摩於如來前合掌頂禮佛之雙足而白佛言。",
    "X15n0306_005:0741c14": "我常先憶久遠劫前性多貪欲。",
    "X15n0306_005:0741c15": "烏芻瑟摩此云火頭。即火頭金剛也。金剛立於佛",
    "X15n0306_005:0741c16": "前故文中無即從座起句。○二遇佛得道。",
    "X15n0306_005:0741c17": "有佛出世名曰空王。說多淫人成猛火聚。教我徧觀",
    "X15n0306_005:0741c18": "百骸四支諸冷煖氣。神光內凝化多淫心成智慧火。",
    "X15n0306_005:0741c19": "從是諸佛皆呼召我名為火頭。",
    "X15n0306_005:0741c20": "觀四支百骸諸冷煖氣此觀法也。夫對煖而稱冷",
    "X15n0306_005:0741c21": "對冷而名煖此對待之法。若分別不起對待俱亡",
    "X15n0306_005:0741c22": "則神光內凝矣。不由兩法起觀則分別何由忘。神",
    "X15n0306_005:0741c23": "光何由凝。而交光云句中冷字譯文誤耳。應云諸",
    "X15n0306_005:0741c24": "煖觸氣。是豈知觀心之道哉。神光即智火。內凝即",
    "X15n0306_005:0742a01": "三昧。于火大法門為上首故曰火頭。○三結成火",
    "X15n0306_005:0742a02": "光。",
    "X15n0306_005:0742a03": "我以火光三昧力故成阿羅漢。心發大願諸佛成道",
    "X15n0306_005:0742a04": "我為力士親伏魔怨。",
    "X15n0306_005:0742a05": "初成小果後發大心。乃普現色身以執金剛神輔",
    "X15n0306_005:0742a06": "佛揚化者也。○二結答圓通。",
    "X15n0306_005:0742a07": "佛問圓通。我以諦觀身心煖觸無礙流通。諸漏既銷",
    "X15n0306_005:0742a08": "生大寶焰登無上覺斯為第一。",
    "X15n0306_005:0742a09": "雖借冷以觀煖而正意在煖。先證四果後登無上",
    "X15n0306_005:0742a10": "覺即佛道也。問。身心煖觸者。觸應是塵。今是體煖",
    "X15n0306_005:0742a11": "何以觸言。答。煖因境發全煖即觸。故前又云知身",
    "X15n0306_005:0742a12": "即觸。知觸即身。經意謂知冷煖在身是名知身。而",
    "X15n0306_005:0742a13": "此冷煖即觸也。知受冷煖之觸即是知觸。而此冷",
    "X15n0306_005:0742a14": "煖實在身也。桐洲云煖觸即空故云無礙。性火妙",
    "X15n0306_005:0742a15": "發故曰流通。內凝外現故生寶焰。化淫心為智火",
    "X15n0306_005:0742a16": "即成佛道。○二持地觀地大二一敘悟緣起二一",
    "X15n0306_005:0742a17": "值無量佛具修福業。",
    "X15n0306_005:0742a18": "持地菩薩即從座起頂禮佛足而白佛言。我念往昔",
    "X15n0306_005:0742a19": "普光如來出現於世。我為比丘常於一切要路津口",
    "X15n0306_005:0742a20": "田地險隘有不如法妨損車馬我皆平填。或作橋梁。",
    "X15n0306_005:0742a21": "或負沙土。如是勤苦經無量佛出現于世。或有眾生",
    "X15n0306_005:0742a22": "於闤闠處要人擎物我先為擎。至其所詣放物即行",
    "X15n0306_005:0742a23": "不取其值。毗舍浮佛現在世時世多飢荒。我為負人",
    "X15n0306_005:0742a24": "無問遠近惟取一錢。或有車牛被於泥溺。我有神力",
    "X15n0306_005:0742b01": "為其推輪拔其苦惱。時國大王延佛設齋。我於爾時",
    "X15n0306_005:0742b02": "平地待佛。",
    "X15n0306_005:0742b03": "經以平填道路為正。擎物推輪為傍。要路指陸地。",
    "X15n0306_005:0742b04": "津口指水濱。田地通指一切地。高下凸凹曰險。逼",
    "X15n0306_005:0742b05": "窄難行曰隘。高則平之。下則填之。橋梁以濟津口。",
    "X15n0306_005:0742b06": "沙土以填陸路。闤市垣也。闠市門也。毗舍浮名徧",
    "X15n0306_005:0742b07": "一切自在。以饑荒故惟取一文。車則推輪。牛則拔",
    "X15n0306_005:0742b08": "苦。○二別從毗舍浮聞教獲悟二一開解。",
    "X15n0306_005:0742b09": "毗舍如來摩頂謂我當平心地則世界地一切皆平。",
    "X15n0306_005:0742b10": "我即心開。見身微塵與造世界所有微塵等無差別。",
    "X15n0306_005:0742b11": "佛言當平心地乃圓頓上乘心造一切之旨。而從",
    "X15n0306_005:0742b12": "地塵悟入故曰心開。身塵從心有。造世界塵亦從",
    "X15n0306_005:0742b13": "心有。故云無別。雖見依正無別但證小果。後開佛",
    "X15n0306_005:0742b14": "知見則塵銷智圓而成大道。○二入證二一證阿",
    "X15n0306_005:0742b15": "羅漢。",
    "X15n0306_005:0742b16": "微塵自性不相觸摩。乃至刀兵亦無所觸。我於法性",
    "X15n0306_005:0742b17": "悟無生忍成阿羅漢。",
    "X15n0306_005:0742b18": "但就塵觀登第四果。塵之自性本不相合安有觸",
    "X15n0306_005:0742b19": "摩。正如俱舍論說微塵自性皆有間隙也。乃至刀",
    "X15n0306_005:0742b20": "兵所加適復其本有何相觸。無觸則無害。可知法",
    "X15n0306_005:0742b21": "性即塵性也。作此觀時生滅皆空即無生忍。故般",
    "X15n0306_005:0742b22": "若云阿羅漢若智若斷是菩薩無生法忍也。○二",
    "X15n0306_005:0742b23": "開佛知見。",
    "X15n0306_005:0742b24": "迴心今入菩薩會中。聞諸如來宣妙蓮華佛知見地。",
    "X15n0306_005:0742c01": "我先證明而為上首。",
    "X15n0306_005:0742c02": "後聞佛性方名迴入。法華云是法非思量分別之",
    "X15n0306_005:0742c03": "所能解。又云開示悟入佛之知見。是則知見不可",
    "X15n0306_005:0742c04": "無思議不可有名一實相。地小乘由外法而證。佛",
    "X15n0306_005:0742c05": "乘由心性而入。據比則經通法華之後宜以方等",
    "X15n0306_005:0742c06": "被開醍醐為教相矣。○二結答圓通。",
    "X15n0306_005:0742c07": "佛問圓通。我以諦觀身界二塵等無差別本如來藏",
    "X15n0306_005:0742c08": "虗妄發塵。塵銷智圓成無上道斯為第一。",
    "X15n0306_005:0742c09": "二塵無別不偏屬小故。即入如來藏故。前見身微",
    "X15n0306_005:0742c10": "塵與造世界塵無別此義雙冠大小。塵銷則通。智",
    "X15n0306_005:0742c11": "圓即圓。○三月火觀水大二一敘悟緣起二一值",
    "X15n0306_005:0742c12": "佛受教。",
    "X15n0306_005:0742c13": "月光童子即從座起頂禮佛足而白佛言。我憶往昔",
    "X15n0306_005:0742c14": "恒河沙劫有佛出世名為水天。教諸菩薩修習水觀",
    "X15n0306_005:0742c15": "入三摩地。",
    "X15n0306_005:0742c16": "覺海性澄圓是水之第一義天。○二修觀入證二",
    "X15n0306_005:0742c17": "一修觀。",
    "X15n0306_005:0742c18": "觀于身中水性無奪。初從涕唾如是窮盡津液精血",
    "X15n0306_005:0742c19": "大小便利身中旋復水性一同。見水身中與世界外",
    "X15n0306_005:0742c20": "浮幢王剎諸香水海等無差別。",
    "X15n0306_005:0742c21": "一味水性更非餘大之所相傾故名無奪。津液精",
    "X15n0306_005:0742c22": "血為外物所資乃由外入。大小便等乃由內出。有",
    "X15n0306_005:0742c23": "旋轉往復之義。津液是身中之潤澤耳。資中曰。準",
    "X15n0306_005:0742c24": "華嚴經華藏海中有大蓮華。其蓮華中有諸香水。",
    "X15n0306_005:0743a01": "一一香水海為諸佛剎世界之種。華藏世界在香",
    "X15n0306_005:0743a02": "水中故云浮幢王剎。華藏二十重累高如幢最為",
    "X15n0306_005:0743a03": "高大故稱王。此方水脉。江源則發岷山。河源則星",
    "X15n0306_005:0743a04": "宿海。更窮至崑崙無熱惱池水源極矣。今窮所從",
    "X15n0306_005:0743a05": "來至浮幢王剎諸香水海。此如來之教。亦菩薩法",
    "X15n0306_005:0743a06": "眼之所觀也。等無差別者。起觀時元以無分別為",
    "X15n0306_005:0743a07": "觀法故內外無殊淨穢不二。○二入證二一證小",
    "X15n0306_005:0743a08": "四一未得忘身。",
    "X15n0306_005:0743a09": "我於是時初成此觀。但見其水未得無身。",
    "X15n0306_005:0743a10": "即中云未得無身者。未無變易之身。非未無分段",
    "X15n0306_005:0743a11": "之身。教中言變易者。移麤形為細質。易短壽為長",
    "X15n0306_005:0743a12": "年。今唯見清水徧在一室豈非移麤形為細質乎。",
    "X15n0306_005:0743a13": "後又云逢無量佛豈非易短壽為長年乎。問。變易",
    "X15n0306_005:0743a14": "界中安有童子及瓦礫耶。答。止觀十七卷二十一",
    "X15n0306_005:0743a15": "紙云。八色之光是界外法。當知戒定慧法悉不可",
    "X15n0306_005:0743a16": "盡。故雖在界內已通界外。今水定正是八色之一。",
    "X15n0306_005:0743a17": "其云今我已得阿羅漢道及離病緣。正指變易之",
    "X15n0306_005:0743a18": "身久離病緣也。○二因觀值緣。",
    "X15n0306_005:0743a19": "當為比丘室中安禪。我有弟子窺牕觀室。唯見清水",
    "X15n0306_005:0743a20": "徧在室中了無所見。童稚無知取一瓦礫投于水內。",
    "X15n0306_005:0743a21": "激水作聲顧盻而去。",
    "X15n0306_005:0743a22": "初修假想雖見其水與香水海等無差別。但自心",
    "X15n0306_005:0743a23": "見非通他人。今定力轉勝乃通他見。亦定果色也。",
    "X15n0306_005:0743a24": "不同十徧處想成自見耳。十者青黃赤白地水火",
    "X15n0306_005:0743b01": "風空識。皆從所觀境徧滿得名也。○三出觀知病。",
    "X15n0306_005:0743b02": "我出定後頓覺心痛如舍利弗遭違害鬼。我自思唯。",
    "X15n0306_005:0743b03": "今我已得阿羅漢道久離病緣。云何今日忽生心痛",
    "X15n0306_005:0743b04": "將無退失。",
    "X15n0306_005:0743b05": "吳興曰。得阿羅漢久離病緣等。按智論明諸聖人",
    "X15n0306_005:0743b06": "皆有身苦。如舍利弗風病。畢陵伽眼病等。今言已",
    "X15n0306_005:0743b07": "得羅漢久離病緣最難消會。此葢過去曾取小果",
    "X15n0306_005:0743b08": "既無見思惑業之事是離分段病苦之緣。其時迴",
    "X15n0306_005:0743b09": "心却入三界本無實疾。所以疑之。然此菩薩所修",
    "X15n0306_005:0743b10": "三昧與前持地觀法大同。但由無明尚在未得無",
    "X15n0306_005:0743b11": "功用道。是故出定不知病緣。即中云。已得四果。而",
    "X15n0306_005:0743b12": "又久離病緣。據久離病緣而生心痛是可疑也。或",
    "X15n0306_005:0743b13": "有緣而不知則無宿命天眼。將無退失果位歟。亦",
    "X15n0306_005:0743b14": "是一說。然古解為正。釋要云。舍利弗新剃髮竟正",
    "X15n0306_005:0743b15": "身端坐以衣覆頭。爾時有二夜叉。一名為害。二名",
    "X15n0306_005:0743b16": "復害。于時復害與為害言。我于今日欲以拳打剃",
    "X15n0306_005:0743b17": "頭沙門。為害云。此有神德。汝勿因此受長夜苦。時",
    "X15n0306_005:0743b18": "復害以惡熾盛故以拳打。打已地烈現身陷入地",
    "X15n0306_005:0743b19": "獄。今云為害舉同時所逢也。○四審緣獲安。",
    "X15n0306_005:0743b20": "爾時童子捷來我前說如上事。我即告言。汝更見水",
    "X15n0306_005:0743b21": "可即開門入此水中除去瓦爍。童子奉教。後入定時",
    "X15n0306_005:0743b22": "還復見水瓦礫宛然。開門除出。我後出定身質如初。",
    "X15n0306_005:0743b23": "○二證大。",
    "X15n0306_005:0743b24": "逢無量佛。如是至於山海自在通王如來方得亡身。",
    "X15n0306_005:0743c01": "與十方界諸香水海性合真空無二無別。今於如來",
    "X15n0306_005:0743c02": "得童真名預菩薩會。",
    "X15n0306_005:0743c03": "既證法身分亡變易之身。性水真空其相不二正",
    "X15n0306_005:0743c04": "是中道非但法空而已也。○二結答圓通。",
    "X15n0306_005:0743c05": "佛問圓通。我以水性一味流通得無生忍圓滿菩提",
    "X15n0306_005:0743c06": "斯為第一。",
    "X15n0306_005:0743c07": "淮前持地。當以水觀成時號無生忍。至性合真空",
    "X15n0306_005:0743c08": "方為圓滿菩提。然據今義得無生忍即滿菩提不",
    "X15n0306_005:0743c09": "必分二時也。○四琉璃觀風大二一敘悟緣起二",
    "X15n0306_005:0743c10": "一值佛受教。",
    "X15n0306_005:0743c11": "琉璃光法王子即從座起頂禮佛足而白佛言。我憶",
    "X15n0306_005:0743c12": "往昔經恒沙劫有佛出世名無量聲。開示菩薩本覺",
    "X15n0306_005:0743c13": "妙明。觀此世界及眾生身皆是妄緣風力所轉。",
    "X15n0306_005:0743c14": "此菩薩以即動不動為圓通。梵語吠琉璃此云遠",
    "X15n0306_005:0743c15": "山寶。後經云因動有聲。今即動顯靜故佛名無量",
    "X15n0306_005:0743c16": "聲也。本覺妙明為本有三諦。而云觀此世界等者",
    "X15n0306_005:0743c17": "正示動中有不動者在。欲其觀動以顯不動之性。",
    "X15n0306_005:0743c18": "不墮偏觀清淨真如之失。上本有三諦是不動性。",
    "X15n0306_005:0743c19": "妄緣風力即是動也。應知妄法未空三諦不顯。○",
    "X15n0306_005:0743c20": "二修觀入證二一修觀。",
    "X15n0306_005:0743c21": "我於爾時觀界安立。觀世動時。觀身動止。觀心動念。",
    "X15n0306_005:0743c22": "諸動無二等無差別。我時覺了此群動性來無所從。",
    "X15n0306_005:0743c23": "去無所至。十方微塵顛倒眾生同一虗妄。如是乃至",
    "X15n0306_005:0743c24": "三千大千一世界內所有眾生如一器中貯百蚊蚋",
    "X15n0306_005:0744a01": "啾啾亂鳴。於分寸中鼓發狂閙。",
    "X15n0306_005:0744a02": "此明依教修觀。界之安立為風輪所持。三世遷流",
    "X15n0306_005:0744a03": "亦風力所使。身動止相待必皆有風。如行有行風",
    "X15n0306_005:0744a04": "坐有坐風。心動于內風動于外。今空中之風蓬蓬",
    "X15n0306_005:0744a05": "然起于北海。蓬蓬然入于南海。孰非心力所致乎。",
    "X15n0306_005:0744a06": "皆是風力故無差別。來無所從去無所至者。一往",
    "X15n0306_005:0744a07": "觀之則妄。再往觀之則真。既不從自他共離來。不",
    "X15n0306_005:0744a08": "向東西南北去。則動非實有即是妄也。然來無所",
    "X15n0306_005:0744a09": "從即是無來。去無所至即是無去。無去無來是不",
    "X15n0306_005:0744a10": "動性。從虗妄邊立空假二觀。從不動邊立中道觀。",
    "X15n0306_005:0744a11": "正三觀在一心中也。前持地月光觀有次第證中",
    "X15n0306_005:0744a12": "甚遲。今觀法巧妙證中甚速。十方微塵下先成空",
    "X15n0306_005:0744a13": "假二觀。既來無所從去無所至即是顛倒見。同一",
    "X15n0306_005:0744a14": "妄見故云同也。如一器下喻三昧。一器喻大千。百",
    "X15n0306_005:0744a15": "蚋喻眾生。而器又極小不過分寸中之狂閙而已。",
    "X15n0306_005:0744a16": "以菩薩知群動之源只一風力故所見如是。○二",
    "X15n0306_005:0744a17": "入證。",
    "X15n0306_005:0744a18": "逢佛未幾得無生忍。爾時心開乃見東方不動佛國。",
    "X15n0306_005:0744a19": "為法王子事十方佛。身心發光洞徹無礙。",
    "X15n0306_005:0744a20": "此以見中為無生忍。與前引阿羅漢若智若斷是",
    "X15n0306_005:0744a21": "菩薩無生法忍不同。東方為群動之首而佛國號",
    "X15n0306_005:0744a22": "不動。豈非動中有不動者存乎。身心發光等。此正",
    "X15n0306_005:0744a23": "言得名所自。以洞了三諦在一心中故內外照徹",
    "X15n0306_005:0744a24": "如淨琉璃也。○二結答圓通。",
    "X15n0306_005:0744b01": "佛問圓通。我以觀察風力無依悟菩提心入三摩地。",
    "X15n0306_005:0744b02": "合十方佛傳一妙心斯為第一。",
    "X15n0306_005:0744b03": "風力無依者。一切依正依風而住。而風則無所依",
    "X15n0306_005:0744b04": "故非實有。妙心者。專動非妙。專靜亦非妙。即動無",
    "X15n0306_005:0744b05": "動三觀一心乃名為妙。問。上明三諦。二粗一妙安",
    "X15n0306_005:0744b06": "顯圓通。答。釋籤云。次第即已方成今即。籤謂點彼",
    "X15n0306_005:0744b07": "偏空偏假即是中道是為次第即也。後點此三俱",
    "X15n0306_005:0744b08": "空俱假俱中成妙三諦。是故欲知圓理先須即彼",
    "X15n0306_005:0744b09": "次第。○五空藏觀空大二一敘悟緣起三一同佛",
    "X15n0306_005:0744b10": "所得。",
    "X15n0306_005:0744b11": "虗空藏菩薩即從座起頂禮佛足而白佛言。我與如",
    "X15n0306_005:0744b12": "來定光佛所得無邊身。",
    "X15n0306_005:0744b13": "○二備顯神用。",
    "X15n0306_005:0744b14": "爾時手執四大寶珠照明十方微塵佛剎化成虗空。",
    "X15n0306_005:0744b15": "又於自心現大圓鏡。內放十種微妙寶光流灌十方。",
    "X15n0306_005:0744b16": "盡虗空際諸幢王剎來入鏡內涉入我身。身同虗空",
    "X15n0306_005:0744b17": "不相妨礙。身能善入微塵國土廣行佛事得大隨順。",
    "X15n0306_005:0744b18": "幽溪云。四大寶珠表能觀四大之智。十方塵剎表",
    "X15n0306_005:0744b19": "所觀四大之境。第四卷中元將地水火風會入虗",
    "X15n0306_005:0744b20": "空。今以手喻觀空之慧。空含四大故執四珠。四珠",
    "X15n0306_005:0744b21": "本空故照佛剎亦成虗空。前卷又云性空真覺。故",
    "X15n0306_005:0744b22": "于自心現大圓鏡表覺體也。為照十方故現十光。",
    "X15n0306_005:0744b23": "以光攝諸剎悉入心鏡。而鏡內所照其分量不止",
    "X15n0306_005:0744b24": "于鏡則涉入我身矣。而身質本空安有礙耶。此時",
    "X15n0306_005:0744c01": "不必言諸剎皆空但虗空身不礙土耳。身能善入",
    "X15n0306_005:0744c02": "者。如此大身入諸國土不失本相。土亦不窄。故名",
    "X15n0306_005:0744c03": "善入。又前以土入身。今以身入土。身如虗空故名",
    "X15n0306_005:0744c04": "善入。生善滅惡名佛事。小大相容為隨順。○三由",
    "X15n0306_005:0744c05": "觀獲證。",
    "X15n0306_005:0744c06": "此大神力。由我諦觀四大無依妄想生滅。虗空無二",
    "X15n0306_005:0744c07": "佛國本同。於同發明得無生忍。",
    "X15n0306_005:0744c08": "四大依空而立。既名曰空即無所依。無依則無實",
    "X15n0306_005:0744c09": "不過妄想生滅而已。諸佛國土亦復皆空故云本",
    "X15n0306_005:0744c10": "同。既會四大入空復明空即空性。并空亦忘名無",
    "X15n0306_005:0744c11": "生忍。○二結答圓通。",
    "X15n0306_005:0744c12": "佛問圓通。我以觀察虗空無邊入三摩地妙力圓明",
    "X15n0306_005:0744c13": "斯為第一。",
    "X15n0306_005:0744c14": "虗空無邊即會四大入空也。入三摩地即發明性",
    "X15n0306_005:0744c15": "覺也。身土互入為圓。光照剎土為明。五大覺體互",
    "X15n0306_005:0744c16": "通為通。又圓明即是圓通。如後云。現在諸菩薩今",
    "X15n0306_005:0744c17": "各入圓明。○六彌勒觀識大二一敘悟緣起三一",
    "X15n0306_005:0744c18": "遇佛受教。",
    "X15n0306_005:0744c19": "彌勒菩薩即從座起頂禮佛足而白佛言。我憶往昔",
    "X15n0306_005:0744c20": "經微塵劫有佛出世名日月燈明。我從彼佛而得出",
    "X15n0306_005:0744c21": "家。心重世名好遊俗姓。爾時世尊教我修習唯心識",
    "X15n0306_005:0744c22": "定入三摩地。",
    "X15n0306_005:0744c23": "貪著世名是向外馳求。破外向內故令修唯識定。",
    "X15n0306_005:0744c24": "手鑑云。唯心識定有二種。地前加行名影像唯識",
    "X15n0306_005:0745a01": "觀。初地見道作真實唯識觀。一切法以識為相。真",
    "X15n0306_005:0745a02": "如為性。據此則唯識之言應唯八識。至成無上妙",
    "X15n0306_005:0745a03": "圓識心三昧即九識也。○二依教離過。",
    "X15n0306_005:0745a04": "歷劫以來以此三昧事恒沙佛。求世名心歇滅無有。",
    "X15n0306_005:0745a05": "修習此觀正是對治。知世名利有無厚薄皆我自",
    "X15n0306_005:0745a06": "己唯識所變不從他來故馳求頓息也。○三觀成",
    "X15n0306_005:0745a07": "得道。",
    "X15n0306_005:0745a08": "至然燈佛出現于世。我乃得成無上妙圓識心三昧。",
    "X15n0306_005:0745a09": "乃至盡空如來國土淨穢有無皆是我心變化所現。",
    "X15n0306_005:0745a10": "世尊。我了如是唯心識故識性流出無量如來。今得",
    "X15n0306_005:0745a11": "授記次補佛處。",
    "X15n0306_005:0745a12": "無上妙圓識心三昧。即第三卷性覺明知覺明真",
    "X15n0306_005:0745a13": "識。妙覺湛然周徧法界。今云識性流出無量如來。",
    "X15n0306_005:0745a14": "依正色心內外自他聖凡生佛一切不隔豈非無",
    "X15n0306_005:0745a15": "上妙圓之理耶。現土。霅川云現有二義。一者約理。",
    "X15n0306_005:0745a16": "現即是具。二者約事謂三世變現。良由理具方有",
    "X15n0306_005:0745a17": "事現。前三卷正明性具所謂現即是具也。今曰唯",
    "X15n0306_005:0745a18": "心乃至淨穢有無之言所謂三世變現也。然兩處",
    "X15n0306_005:0745a19": "皆具二現。唯心為性具之門。性具乃唯心之本。不",
    "X15n0306_005:0745a20": "作此釋。何以會入于三卷之文而唯心亦失其本",
    "X15n0306_005:0745a21": "矣。次現諸佛者。盡十方三世諸佛皆我心性本具",
    "X15n0306_005:0745a22": "故復從識性流出。如華嚴云。若人欲了知三世一",
    "X15n0306_005:0745a23": "切佛。應當如實觀心造諸如來。豈不與今大合。造",
    "X15n0306_005:0745a24": "有二義准前二現可嘵。○二結答圓通。",
    "X15n0306_005:0745b01": "佛問圓通。我以諦觀十方唯識。識心圓明入圓成實。",
    "X15n0306_005:0745b02": "遠離依他及徧計執得無生忍斯為第一。",
    "X15n0306_005:0745b03": "諦觀之言若兼因中所修即該真妄。至識心圓明",
    "X15n0306_005:0745b04": "即唯九識。徧該依正為圓。妙覺湛然為明。通至果",
    "X15n0306_005:0745b05": "佛為通。徧計性者。眾生迷惑。不了諸法本空。妄于",
    "X15n0306_005:0745b06": "我身及一切法執為實有。依他性者。謂所有識法",
    "X15n0306_005:0745b07": "皆依眾緣相應而有。都無自性唯是虗妄。圓成性",
    "X15n0306_005:0745b08": "者。謂真如自性不遷不變圓滿成就。又徧計即我",
    "X15n0306_005:0745b09": "執。依他即法執。○七勢至觀根大二一敘悟緣起",
    "X15n0306_005:0745b10": "二一遇佛受教又二一法。",
    "X15n0306_005:0745b11": "大勢至法王子與其同倫五十二菩薩即從座起頂",
    "X15n0306_005:0745b12": "禮佛足而白佛言。我憶往昔恒河沙劫有佛出世名",
    "X15n0306_005:0745b13": "無量光。十二如來相繼一劫。其最後佛名超日月光。",
    "X15n0306_005:0745b14": "彼佛教我念佛三昧。",
    "X15n0306_005:0745b15": "所稟之佛光光相傳共有十二。一名無量光。二名",
    "X15n0306_005:0745b16": "無邊光。三名無礙光。四名無對光。五名大燄光。六",
    "X15n0306_005:0745b17": "名清淨光。七名歡喜光。八名智慧光。九名不斷光。",
    "X15n0306_005:0745b18": "十名難思光。十一名無稱光。十二名超日月光。故",
    "X15n0306_005:0745b19": "曰十二如來相繼一劫。彼佛教我等。明秉教之始。",
    "X15n0306_005:0745b20": "立行之名。念是能觀。佛是所觀。三昧曰正受。因念",
    "X15n0306_005:0745b21": "佛力不受諸受而得正受。但念佛之名其法最通。",
    "X15n0306_005:0745b22": "以四種三昧通稱念佛。餘三昧皆念本性之佛。今",
    "X15n0306_005:0745b23": "此三昧同彼觀經乃托他佛而為所緣。經敘昔秉",
    "X15n0306_005:0745b24": "雖不云專托彌陀。而意則軌今行人一意西方也。",
    "X15n0306_005:0745c01": "○二喻。下去兩重譬喻明必須念佛所以。一相憶",
    "X15n0306_005:0745c02": "譬二染香譬初譬二一立喻二一喻眾生不念之",
    "X15n0306_005:0745c03": "失。",
    "X15n0306_005:0745c04": "譬如有人。一專為憶。一人專忘。如是二人若逢不逢。",
    "X15n0306_005:0745c05": "或見非見。",
    "X15n0306_005:0745c06": "一人專憶。喻諸佛發僧那于始心終大悲以赴難",
    "X15n0306_005:0745c07": "無時不憶眾生。一人專忘。喻眾生背父逃逝竛竮",
    "X15n0306_005:0745c08": "五道唯貪麤弊色聲香味觸也。若逢等者。諸佛無",
    "X15n0306_005:0745c09": "時無處不現色身而行度脫。隨法身徧處而應身",
    "X15n0306_005:0745c10": "亦徧。奈眾生機疎無感佛緣故雖逢而不逢。或見",
    "X15n0306_005:0745c11": "而不見耳。○二喻念佛之得。",
    "X15n0306_005:0745c12": "二人相憶二憶念深。如是乃至從生至生同于形影",
    "X15n0306_005:0745c13": "不相乖異。",
    "X15n0306_005:0745c14": "二人相憶。喻佛既念眾生眾生亦應念佛。然佛念",
    "X15n0306_005:0745c15": "眾生無時無處不念其念已深。眾生念佛亦無時",
    "X15n0306_005:0745c16": "無處不念方名二憶念深。如是則生生常見佛。土",
    "X15n0306_005:0745c17": "土覲如來。故喻同形影不相乖異。○二合法二一",
    "X15n0306_005:0745c18": "帖合不念之失。",
    "X15n0306_005:0745c19": "十方如來憐念眾生如母憶子。若子逃逝雖憶何為。",
    "X15n0306_005:0745c20": "前二人相憶其喻也泛故復舉母子而帖合之。父",
    "X15n0306_005:0745c21": "嚴母慈故獨舉母。子逃逝者帖合一人專忘。雖憶",
    "X15n0306_005:0745c22": "何為帖若逢不逢或見非見。○二帖合念佛之得",
    "X15n0306_005:0745c23": "又二一帖喻。",
    "X15n0306_005:0745c24": "子若憶母如母憶時。母子歷生不相違遠。",
    "X15n0306_005:0746a01": "教子憶母之方要當如母憶時。不得一彈指頃念",
    "X15n0306_005:0746a02": "世五欲是為正念。○二正合。",
    "X15n0306_005:0746a03": "若眾生心憶佛念佛。現前當來必定見佛去佛不遠。",
    "X15n0306_005:0746a04": "不假方便自得心開。",
    "X15n0306_005:0746a05": "憶佛思憶而欲見也。念佛念諸功德法門也。現前",
    "X15n0306_005:0746a06": "下合母子歷生不相違遠。去佛不遠者。念佛眾生",
    "X15n0306_005:0746a07": "雖未成佛。不久定當得之與佛相去不遠。云不假",
    "X15n0306_005:0746a08": "方便者。二十四門雖大小偏圓不同悉假方便。惟",
    "X15n0306_005:0746a09": "今念佛只須憶念不勞更作餘觀。葢念佛雖屬意",
    "X15n0306_005:0746a10": "根不須卜度。前經云但如鏡中無別分析。今云不",
    "X15n0306_005:0746a11": "假方便是不將心推測其旨大同。古人云執持名",
    "X15n0306_005:0746a12": "號名事一心。即念無念名理一心。今謂不起卜",
    "X15n0306_005:0746a13": "度則事一心即理一心也。○二染香喻。",
    "X15n0306_005:0746a14": "如染香人身有香氣。此則名曰香光莊嚴。",
    "X15n0306_005:0746a15": "再喻眾生必須念佛者如染香人身有香氣故也。",
    "X15n0306_005:0746a16": "身本不香因染香而有香氣。生本非佛因念佛而",
    "X15n0306_005:0746a17": "有佛香。香光莊嚴。謂以如來德香光明而自莊嚴",
    "X15n0306_005:0746a18": "也。○二自行化他。",
    "X15n0306_005:0746a19": "我本因地以念佛心入無生忍。今於此界攝念佛人",
    "X15n0306_005:0746a20": "歸於淨土。",
    "X15n0306_005:0746a21": "苕溪云。以證騐修。念佛之心不可單約事相而解。",
    "X15n0306_005:0746a22": "念存三觀。佛具三身。心破三惑。無生忍位方可入",
    "X15n0306_005:0746a23": "焉。觀經云。是心是佛。是心作佛。為念佛之要。淨土",
    "X15n0306_005:0746a24": "者。別指極樂。通及寂光。○二結答圓通。",
    "X15n0306_005:0746b01": "佛問圓通。我無選擇都攝六根淨念相繼得三摩地",
    "X15n0306_005:0746b02": "斯為第一。",
    "X15n0306_005:0746b03": "意根若淨諸根咸攝不須檢選也。如念佛時。眼不",
    "X15n0306_005:0746b04": "觀色眼念佛矣。乃至身不貪觸即身念佛。日用間",
    "X15n0306_005:0746b05": "惟彌陀是念淨土是求無有間斷名淨念相繼。如",
    "X15n0306_005:0746b06": "此法門直契心地超勝餘門故為第一。",
    "X15n0306_005:0746b08": "首楞嚴經觀心定解卷第五"
}