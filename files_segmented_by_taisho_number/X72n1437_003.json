{
    "X72n1437_003:0397b01": "永覺和尚廣錄卷第三",
    "X72n1437_003:0397b02": "嗣法弟子　道霈　重編",
    "X72n1437_003:0397b03": "再住鼓山湧泉寺語錄",
    "X72n1437_003:0397b04": "大雄殿上梁。上堂。昔風穴垂語云。若立一塵。家國興",
    "X72n1437_003:0397b05": "盛。野老顰蹙。不立一塵。家國喪亡。野老安怗。雪竇則",
    "X72n1437_003:0397b06": "謂。先竪千秋偉績。後崇萬里清風。天童則謂。渭水經",
    "X72n1437_003:0397b07": "綸。首陽清節。雙存竝重。拈拄杖卓一卓云。三大老百",
    "X72n1437_003:0397b08": "雜碎了也。鼓山老人今日向無何有中。幻出空花佛",
    "X72n1437_003:0397b09": "事。從不思議處。建立鏡像道場。諸人且道。是立耶。是",
    "X72n1437_003:0397b10": "不立耶。按拄杖云。橫按鏌鎁全正令。太平寰宇斬癡",
    "X72n1437_003:0397b11": "頑。卓一卓。下座。",
    "X72n1437_003:0397b12": "結制上堂。僧問。今日大開罏鞴。鍛凡鍊聖。忽有箇非",
    "X72n1437_003:0397b13": "凡非聖底人來。和尚作麼生鍛鍊。師云。三十棒。進云。",
    "X72n1437_003:0397b14": "過在什麼處。師云。過在非凡非聖。進云。能凡能聖底",
    "X72n1437_003:0397b15": "人來。和尚又如何。師云。三十棒。進云。過在什麼處。師",
    "X72n1437_003:0397b16": "云。過在能凡能聖。進云。恁麼則吾師鉗鎚。大異諸方。",
    "X72n1437_003:0397b17": "師云。異箇什麼。僧禮拜。師便打。乃云。老僧三緘其口。",
    "X72n1437_003:0397b18": "七載不上堂。蓋不欲教壞人家男女也。諸方禪衲多",
    "X72n1437_003:0397b19": "謂。諸方肯為人。老僧不肯為人。殊不知老僧實為人。",
    "X72n1437_003:0397b20": "諸方却不為人。諸人還知也未。今因大中丞邵公劍",
    "X72n1437_003:0397b21": "津居士。新造禪堂成。結制安僧。復命老僧上堂。老僧",
    "X72n1437_003:0397b22": "事無一向。今日為人去也。舉起拂子云。會麼。諸人若",
    "X72n1437_003:0397b23": "能於此直下會取。則鼓山禪到手了也。鼓山禪最簡",
    "X72n1437_003:0397b24": "易最直捷。無三灣四曲底禪。無戴花插柳底禪。無奇",
    "X72n1437_003:0397c01": "異古恠底禪。無隱蔬秘密底禪。但能於此會取。則諸",
    "X72n1437_003:0397c02": "佛說底。也在這裏。諸祖說底。也在這裏。更有諸佛諸",
    "X72n1437_003:0397c03": "祖說不到底。也在這裏。若更回睛轉腦。則白雲萬里",
    "X72n1437_003:0397c04": "去也。莫道。老僧不為人好。卓拄杖。下座。",
    "X72n1437_003:0397c05": "上堂。老僧前日舉拂子。要諸人直下會取。諸人還會",
    "X72n1437_003:0397c06": "也未。老僧恁麼道也是嚼飯餵小兒。若向箇漢道。被",
    "X72n1437_003:0397c07": "他驀口摑。老僧還恠得他麼。然也不可亂摑。昔興聖",
    "X72n1437_003:0397c08": "國師云。有一人不跨石門。須有不跨石門句。作麼生",
    "X72n1437_003:0397c09": "是不跨石門句。莫是道猛焰無蚊蚋得麼。莫是道師",
    "X72n1437_003:0397c10": "姑是女人得麼。此皆是門內句。非不跨石門句。作麼",
    "X72n1437_003:0397c11": "生是不跨石門句。昔有僧問興聖。不跨底事作麼生。",
    "X72n1437_003:0397c12": "興聖以拂子驀口打。諸人若於拂子下會得。已是遲",
    "X72n1437_003:0397c13": "了八刻。如或未會。老僧不惜眉毛。為諸人註破。良久",
    "X72n1437_003:0397c14": "云。珍重。",
    "X72n1437_003:0397c15": "上堂。僧問。昔鏡清云。諸方只具啐啄同時眼。不具啐",
    "X72n1437_003:0397c16": "啄同時用。請問和尚。如何是啐啄同時眼。師云。的。進",
    "X72n1437_003:0397c17": "云。如何是啐啄同時用。師云。當。進云。南院道。作家不",
    "X72n1437_003:0397c18": "啐啄。啐啄同時失。又作麼生。師云。老僧留著口喫飯。",
    "X72n1437_003:0397c19": "問。承聞。和尚道最簡易最直捷底禪。今日可得聞否。",
    "X72n1437_003:0397c20": "師云。道甚麼。進云。恁麼則今日聞於未聞也。師云。如",
    "X72n1437_003:0397c21": "何是聞底事。進云。待無人處白和尚。師云。好與拄杖。",
    "X72n1437_003:0397c22": "乃云。老僧無伎倆。只打鼓山鼓。不說禪與道。不論佛",
    "X72n1437_003:0397c23": "與祖。甜瓜現成甜。苦瓜現成苦。露結必為霜。雲騰必",
    "X72n1437_003:0397c24": "致雨。看來萬法仍舊。自然超佛越祖。千聖既皆如是。",
    "X72n1437_003:0398a01": "老僧何用重舉。更有一事報君知。也要大家驗取。昨",
    "X72n1437_003:0398a02": "夜捉得石烏龜。天明看時原是螺江神女。",
    "X72n1437_003:0398a03": "上堂。僧問。三千七百葛藤即不問。如何是平常事。師",
    "X72n1437_003:0398a04": "云。喫茶喫飯。進云。大眾分中。又作麼生。師云。喫飯喫",
    "X72n1437_003:0398a05": "茶。進云。恁麼則箇箇盡平常也。師便咦。問。臨濟三玄",
    "X72n1437_003:0398a06": "即不問。洞山五位請師宣。師云。問將來。僧云。如何是",
    "X72n1437_003:0398a07": "正中偏。師云。黑漆崑崙空裏眠。進云。如何是偏中正。",
    "X72n1437_003:0398a08": "師云。玉女手捧空王印。進云。如何是正中來。師云。青",
    "X72n1437_003:0398a09": "天白日轟霹靂。進云。如何是兼中至。師云。江上興波",
    "X72n1437_003:0398a10": "不作浪。進云。如何是兼中到。師云。泥牛入海無人見。",
    "X72n1437_003:0398a11": "僧禮拜。師乃云。佛道閑曠。不涉程途。建立乖真。俱非",
    "X72n1437_003:0398a12": "本色。先聖事不獲已。乃有五位之設。明月夜懸秋壑。",
    "X72n1437_003:0398a13": "凉風暗透疎林。此是曹洞家風。運足在威音之外。遊",
    "X72n1437_003:0398a14": "戲入狸奴之穴。此是曹洞行藏。舉目能令三界靜。振",
    "X72n1437_003:0398a15": "鈴直使九天歸。此是曹洞作用。作麼生是曹洞宗。良",
    "X72n1437_003:0398a16": "久云。寧可截舌。",
    "X72n1437_003:0398a17": "上堂。僧問。法堂鐘鼓分明。諸人耳目炳烺。敢問。鐘未",
    "X72n1437_003:0398a18": "鳴鼓未響消息。可得聞否。師云。側耳側耳。進云。鐘已",
    "X72n1437_003:0398a19": "鳴鼓已響景象。可得見否。師云。瞎作麼。進云。視而弗",
    "X72n1437_003:0398a20": "見。聽而弗聞。端的一句作麼生。師云。閉目作夜。問。洞",
    "X72n1437_003:0398a21": "山尋常教人行鳥道。未審鳥道作麼生行。師云。不是",
    "X72n1437_003:0398a22": "闍黎跨足處。問。有言有句即不問。無言無句時如何。",
    "X72n1437_003:0398a23": "師云。且收蝦蟆聲。乃云。無言無句其事轉親。有言有",
    "X72n1437_003:0398a24": "句其事轉遠。蓋為有言有句。皆在機境中求。所以德",
    "X72n1437_003:0398b01": "山云。汝但無事於心。無心於事。則虗而靈。寂而玅。先",
    "X72n1437_003:0398b02": "興聖國師云。不如休去歇去。一念純朴去。時中無間。",
    "X72n1437_003:0398b03": "却易現露這箇。此乃先聖誠言。若好在機境上求。則",
    "X72n1437_003:0398b04": "無論你大事未明。即自謂大事已明。而掀翻世界。推",
    "X72n1437_003:0398b05": "倒佛祖。亦未免毒氣未消。殺活自由。縱橫莫測。亦未",
    "X72n1437_003:0398b06": "免伎倆未化。止滯半途。非為究竟。何以故。塵中雖有",
    "X72n1437_003:0398b07": "隱形術。爭似全身入帝鄉。",
    "X72n1437_003:0398b08": "冬至上堂。積陰之下。一陽復生。此造化之復也。積迷",
    "X72n1437_003:0398b09": "之下。一念頓醒。此人心之復也。當其未復。潛於何所。",
    "X72n1437_003:0398b10": "及其方復。來於何方。及其既復。何所標指。還知麼。於",
    "X72n1437_003:0398b11": "此窮之。則知渠今古無間。動靜不干。然亦是由人力",
    "X72n1437_003:0398b12": "安排。作如是說。渠實未曾說我是今古無間底。我是",
    "X72n1437_003:0398b13": "動靜不干底。畢竟作麼生是來復底事。噫。不是知音",
    "X72n1437_003:0398b14": "者。徒勞話歲寒。",
    "X72n1437_003:0398b15": "上堂。僧問。為因過水逢渠後。曲垂三路接羣機。如何",
    "X72n1437_003:0398b16": "是鳥道接人。師云。下足不沾塵。進云。如何是玄路接",
    "X72n1437_003:0398b17": "人。師云。推爺向裏頭。進云。如何是展手接人。師云。覿",
    "X72n1437_003:0398b18": "面已相呈。進云。鼓山門下。以何接人。師云。老僧無三",
    "X72n1437_003:0398b19": "路。只有一路。進云。如何是一路。師竪拂。僧禮拜。問。昔",
    "X72n1437_003:0398b20": "從真寂住。今向湧泉來。未委。吳山越水。是同是別。師",
    "X72n1437_003:0398b21": "便咄。問。門庭施設即不問。堂奧之中事若何。師云。且",
    "X72n1437_003:0398b22": "歸位著。僧禮拜。師乃云。亭亭日午猶虧半。寂寂三更",
    "X72n1437_003:0398b23": "尚未圓。六戶虗通無煖意。往來多在月明前。丹霞老",
    "X72n1437_003:0398b24": "人此偈。將洞上家私。一時布施了也。鼓山今日。特為",
    "X72n1437_003:0398c01": "註破。亭亭日午猶虧半。紅焰碧波流。寂寂三更尚未",
    "X72n1437_003:0398c02": "圓。木鷄啼子夜。六戶虗通無煖意。秋風透竹戶。往來",
    "X72n1437_003:0398c03": "多在月明前。墨汁染皁衣。諸人若得此意。洞上家風",
    "X72n1437_003:0398c04": "不至寂寥。然此亦是門庭施設。接引中下。若有箇漢。",
    "X72n1437_003:0398c05": "於堂奧之中。向上關棙。一脚踏翻。則徧身無影。舉步",
    "X72n1437_003:0398c06": "無蹤。當此之際。還有晝夜也無。還有寒熱也無。還有",
    "X72n1437_003:0398c07": "明暗也無。噫。只恐不是玉。是玉也大奇。",
    "X72n1437_003:0398c08": "上堂。問。潺湲一派長如玉。喝過他山杳不聞時如何。",
    "X72n1437_003:0398c09": "師云。山下接取。進云。道底都是污染。如何是自心靈",
    "X72n1437_003:0398c10": "妙。師云。鼻孔裏看取。進云。如何是無思中流出的句。",
    "X72n1437_003:0398c11": "師云。頂門上薦取。進云。如何是通霄路。師云。脚跟下",
    "X72n1437_003:0398c12": "看取。僧禮拜。師乃云。乾峯上堂云。舉一不得舉二。放",
    "X72n1437_003:0398c13": "過一著。落在第二。敢問諸人。一作麼生舉。莫便下一",
    "X72n1437_003:0398c14": "喝麼。莫便行一棒麼。莫道乾屎橛麻三斤麼。且喜沒",
    "X72n1437_003:0398c15": "交涉。唯雲門有斷舌之才。出眾道。昨日有人。從天台",
    "X72n1437_003:0398c16": "來。却往徑山去。且道。他是舉一是舉二。乾峯云。典座",
    "X72n1437_003:0398c17": "來日不得普請。便下座。且道。他是答雲門話。是不答",
    "X72n1437_003:0398c18": "雲門話。此等如石女當歌木人撫掌。其中自有深趣。",
    "X72n1437_003:0399a01": "正所謂打麵還他州土麥。唱歌須是帝鄉人。",
    "X72n1437_003:0399a02": "上堂。僧問。昔百丈問溈山。併却咽喉唇吻。作麼生道。",
    "X72n1437_003:0399a03": "溈山云。却請和尚道。其理若何。師云。明月高懸未照",
    "X72n1437_003:0399a04": "前。進云。五峯道。和尚也須併却。又是何意旨。師云。操",
    "X72n1437_003:0399a05": "戈入室。進云。只如雲巖道。和尚有也未。作麼生喪却",
    "X72n1437_003:0399a06": "兒孫。師云。反隔一重。進云。忽有人問和尚。和尚又作",
    "X72n1437_003:0399a07": "麼生道。師云。汝但併却咽喉唇吻。問將來。問。承和尚",
    "X72n1437_003:0399a08": "有言。動著即乖本色。只如一切處不乖時如何。師云。",
    "X72n1437_003:0399a09": "青天白日莫弄影。進云。乖與不乖。總是這邊事。作麼",
    "X72n1437_003:0399a10": "生是那邊事。師云。沒角泥牛犇夜欄。問。四方干戈。將",
    "X72n1437_003:0399a11": "何法以寧之。師卓拄杖。進云。四方火災。將何法以熄",
    "X72n1437_003:0399a12": "之。師卓拄杖。進云。四方疾疫。將何法以療之。師卓拄",
    "X72n1437_003:0399a13": "杖。進云。四方饑饉。將何法以濟之。師卓拄杖。僧禮拜。",
    "X72n1437_003:0399a14": "師便打。乃云。明月高懸未照前。休將影象論虧圓。一",
    "X72n1437_003:0399a15": "點靈光周劫外。今古何曾有間然。諸人還見也未。如",
    "X72n1437_003:0399a16": "見得。方入鼓山門。鼓山門下。必須言行相顧。理事圓",
    "X72n1437_003:0399a17": "融。若有一毫見地未消。一毫意氣未泯。一毫影跡未",
    "X72n1437_003:0399a18": "淨。終墮半途。至於到家一句。作麼生道。客散雲樓玉",
    "X72n1437_003:0399a19": "燭殘。六窓虗靜暗生寒。鐘聲何處因風至。驚起坭牛",
    "X72n1437_003:0399a20": "犇夜欄。珍重。",
    "X72n1437_003:0399a21": "元旦上堂。師拈拄杖云。一元更始。含弘光大。春風浩",
    "X72n1437_003:0399a22": "蕩。萬物維新。至於老僧拄杖。又作麼生。雖則亘古亘",
    "X72n1437_003:0399a23": "今。亦能隨時逐節。有時作出海金龍。興雲布雨。有時",
    "X72n1437_003:0399a24": "作漫天絲網。打鳳撈龍。有時作金剛寶劍。斬妖戮魔。",
    "X72n1437_003:0399b01": "有時作探竿影草。勘贜驗賊。今日元旦啟祚。又作箇",
    "X72n1437_003:0399b02": "什麼。化作須彌為壽嶽。仰祝　今皇億萬年。卓拄杖。",
    "X72n1437_003:0399b03": "下座。",
    "X72n1437_003:0399b04": "上堂。師云。嵯峨萬仞。鳥道難通。劒刃輕氷。誰當踐履。",
    "X72n1437_003:0399b05": "必須通身無影。足下無私。始稱其人。不然。雖眉間掛",
    "X72n1437_003:0399b06": "劒。肘後懸符。若到此門。未免點額。何以故。曾經大海",
    "X72n1437_003:0399b07": "休誇水。除了須彌不是山。",
    "X72n1437_003:0399b08": "解制上堂。僧問。曹洞正宗。和尚得傳。和尚正宗。阿誰",
    "X72n1437_003:0399b09": "得傳。師云。老僧不從曹洞傳。也不從諸佛傳。進云。恁",
    "X72n1437_003:0399b10": "麼則從何處傳。師以拂子敲香爐云。渠從何處傳。僧",
    "X72n1437_003:0399b11": "禮拜。師乃云。老僧九十日前。說東說西。還有法與人",
    "X72n1437_003:0399b12": "說也無。若有法與人說。是闍黎辜負老僧。若無法與",
    "X72n1437_003:0399b13": "人說。是老僧辜負闍黎。九十日後。不說東說西。還有",
    "X72n1437_003:0399b14": "法與人說也無。若有法與人說。是老僧辜負闍黎。若",
    "X72n1437_003:0399b15": "無法與人說。是闍黎辜負老僧。今朝正當九十日。又",
    "X72n1437_003:0399b16": "作麼生得不辜負去。三千里外。逢人不得錯舉。",
    "X72n1437_003:0399b17": "羅山爾和上人為本師誕日請。上堂。正脉難通。邪見",
    "X72n1437_003:0399b18": "易熾。超佛越祖。看來總是階梯。妙唱玄提。即此便名",
    "X72n1437_003:0399b19": "窠臼。白雲巖下。多沉出格之英。芳草渡頭。久滯他鄉",
    "X72n1437_003:0399b20": "之客。所以曹洞門下。別設宗趣。金鳳搏空。不止須彌",
    "X72n1437_003:0399b21": "頂上。鐵牛駕浪。偏入大海波心。不犯當頭。猶貴轉身",
    "X72n1437_003:0399b22": "有路。行於異類。直須足下無私。雖然如是。不是逐步",
    "X72n1437_003:0399b23": "安排。隨時湊泊。須知有功不能涉。位不能該一著。若",
    "X72n1437_003:0399b24": "知此著。則一念可以頓圓。一時可以全具。所以洞山",
    "X72n1437_003:0399c01": "老人云。如大地火發相似。今日乃恒如師耳順之期。",
    "X72n1437_003:0399c02": "其徒爾和上人為設齋。請老僧陞座。特為舉揚斯事。",
    "X72n1437_003:0399c03": "至於因齋慶讚一句。作麼生道。斬新日月年年長。不",
    "X72n1437_003:0399c04": "老乾坤世世同。",
    "X72n1437_003:0399c05": "淨和師請。上堂。老僧昔年與淨和老友。同往雙髻峯",
    "X72n1437_003:0399c06": "頭冷雲窩中。一室孤燈相對寂然。向後老僧一念之",
    "X72n1437_003:0399c07": "錯。墮作流俗阿師。淨師脊梁若鐵。兀坐空山。垂三十",
    "X72n1437_003:0399c08": "載。今日特上鼓山設供。請老僧陞座。不知渠是何心",
    "X72n1437_003:0399c09": "行。今日所謂醜媳婦。不免見公姑去也。昔洞山老人",
    "X72n1437_003:0399c10": "過水覩影大悟。作偈曰。切忌從他覓。迢迢與我疎。我",
    "X72n1437_003:0399c11": "今獨自往。處處得逢渠。渠今正是我。我今不是渠。應",
    "X72n1437_003:0399c12": "須恁麼會。方得契如如。此一偈五位十玄。三墮四禁。",
    "X72n1437_003:0399c13": "盡在其中。今日當大眾前。逐一註破。切忌從他覓。畢",
    "X72n1437_003:0399c14": "竟要從何處覓。迢迢與我疎。誰是最親者。我今獨自",
    "X72n1437_003:0399c15": "往。亂走作麼。處處得逢渠。見神見鬼。渠今正是我。猶",
    "X72n1437_003:0399c16": "隔一重山。我今不是渠。蹉過知多少。應須恁麼會。要",
    "X72n1437_003:0399c17": "會作麼。方得契如如。三十棒教誰喫。老僧恁麼花擘",
    "X72n1437_003:0399c18": "了也。諸人還會麼。老僧三十年前。學臨濟禪。不肯死",
    "X72n1437_003:0399c19": "在臨濟窟裏。三十年後。學曹洞禪。不肯死在曹洞窟",
    "X72n1437_003:0399c20": "裏。何以故。孝順還生孝順子。忤逆還生忤逆兒。",
    "X72n1437_003:0399c21": "陳蓮石太史。建神光法堂成。命慧超上人。入山設齋",
    "X72n1437_003:0399c22": "請。上堂。一陽初動。喜見天心。　聖壽無疆。乾坤將泰。",
    "X72n1437_003:0399c23": "陳蓮石太史應時行令。移神光法堂而入鼓山。老僧",
    "X72n1437_003:0399c24": "就路還家。移鼓山法堂而入神光。於中泯彼此之相。",
    "X72n1437_003:0400a01": "絕去來之跡。但見鐵地藏徹底放光。石如來通身是",
    "X72n1437_003:0400a02": "口。其中諸眾生。各各不識不知。飽飱法味。又何待老",
    "X72n1437_003:0400a03": "僧打鼓陞堂搖唇鼓舌。然後為說法哉。雖然如是。今",
    "X72n1437_003:0400a04": "日老觀門戶大開。老僧證明有分。",
    "X72n1437_003:0400a05": "師七旬誕日。上堂。僧問。和尚今日壽旦。是有量壽。是",
    "X72n1437_003:0400a06": "無量壽。師云。八角磨盤空裏轉。問。聖人出世。風不鳴",
    "X72n1437_003:0400a07": "條。雨不破塊。今日和尚誕辰。因甚風雨大作。師云。石",
    "X72n1437_003:0400a08": "鼓正喧空。問。和尚今年七十。敢問。七十年前作麼生。",
    "X72n1437_003:0400a09": "師云。但看今日。僧禮拜。師乃云。浮光弗久。世相靡堅。",
    "X72n1437_003:0400a10": "歷觀世間。渾同夢事。老僧憶年四十時。在壽昌寺裏",
    "X72n1437_003:0400a11": "初脫白。其時眼前境相熾然。無出身之路。年五十時。",
    "X72n1437_003:0400a12": "遯跡建州荷山。灰頭土面。栽禾愽飯。其時雖已安下",
    "X72n1437_003:0400a13": "鼻孔。却為鼻孔所礙。年六十時。向杭州苕溪岸頭。張",
    "X72n1437_003:0400a14": "箇漫天金網。擬欲撈龍打鳳。其實一蟭螟蟲。也撈不",
    "X72n1437_003:0400a15": "得。今年七十。在石鼓峯頭。耳聾眼暗。志氣銷盡。惟在",
    "X72n1437_003:0400a16": "七尺單頭。證箇瞌睡三昧而已。歷觀前此三十年。經",
    "X72n1437_003:0400a17": "幾番變易。盡是虗名幻影。全非真實。到今日。亦絕無",
    "X72n1437_003:0400a18": "長處可道。然既到此。強為諸人道一句去。堂前幾陣",
    "X72n1437_003:0400a19": "風雷息。萬里謳歌賀太平。珍重。",
    "X72n1437_003:0400a20": "雪子禪人請。上堂。老僧今年七十一。白露降後西風",
    "X72n1437_003:0400a21": "急。昔年露柱忽生兒。大家盡道是好日。脫空揑恠許",
    "X72n1437_003:0400a22": "多年。欺聖瞞凡無一識。弄到於今家業空。獨留手中",
    "X72n1437_003:0400a23": "一楖栗。三玄五位雖不知。撑天拄地承渠力。有時拈",
    "X72n1437_003:0400a24": "出法堂前。驚破金剛半邊鼻。諸仁者。且道。這楖栗從",
    "X72n1437_003:0400b01": "何處得來。良久云。更待三十年後。為諸人說箇來歷。",
    "X72n1437_003:0400b02": "澤普禪人請上堂。建州全城生命。盡為大兵所屠。澤",
    "X72n1437_003:0400b03": "普禪人愍而薦之。仍請老僧陞座演法。夫有生者必",
    "X72n1437_003:0400b04": "有死。此人之所共知。但未知生而未甞生。死而未甞",
    "X72n1437_003:0400b05": "死者。非水火之所能劫。刀兵之所能傷者也。譬如鏡",
    "X72n1437_003:0400b06": "影往來。而鏡體不動。海波起伏。而海體常安。達其常",
    "X72n1437_003:0400b07": "安不動之體。則超登彼岸。執其往來起伏之用。則流",
    "X72n1437_003:0400b08": "浪不窮。昔洞山冬至日。吃果子次。垂一問云。有一物。",
    "X72n1437_003:0400b09": "上拄天下拄地。黑似漆。常在動用中。動用中収不得。",
    "X72n1437_003:0400b10": "過在甚麼處。泰首座答云。過在動用中。洞山喚侍者。",
    "X72n1437_003:0400b11": "掇退果卓。洞山此問。心倖不少。首座雖是一員老將。",
    "X72n1437_003:0400b12": "怎奈龍門點額。後來人爭要為首座出氣。看來要吃",
    "X72n1437_003:0400b13": "洞山果子。俱未得在。惟有同安顯。別云不知。此所謂",
    "X72n1437_003:0400b14": "猛火場中橫身直過。刀鎗林裏掉臂獨行者也。至於",
    "X72n1437_003:0400b15": "老僧。則不然。但答云不動用中還収得麼。管取洞山",
    "X72n1437_003:0400b16": "縮舌去也。",
    "X72n1437_003:0400b17": "臘八日。惟善僧綱請。上堂。昔日世尊。在雪山六載。蘆",
    "X72n1437_003:0400b18": "芽穿膝。蛛網挂眉。為明此事。逗到臘月八日。夜覩明",
    "X72n1437_003:0400b19": "星。朗然大悟。始成正覺。後代兒孫。承虗接響。為渠舉",
    "X72n1437_003:0400b20": "揚。諸人且道。悟底是箇甚麼。若道是心。心不見心。若",
    "X72n1437_003:0400b21": "道是佛。佛不成佛。若道是禪。禪不名禪。既不是心。不",
    "X72n1437_003:0400b22": "是佛。不是禪。又是箇甚麼。已上通供。竝是詣實。諸人",
    "X72n1437_003:0400b23": "切莫錯認驢鞍橋。作阿爺下頷。珍重。",
    "X72n1437_003:0400b24": "徐爾昌居士報親請。上堂。人之有生。莫不本於父母。",
    "X72n1437_003:0400c01": "故父母之恩。如天普葢。似地普擎。無有能報盡者。今",
    "X72n1437_003:0400c02": "欲報盡有生之恩。須明無生之理。良久云。泥牛耕練",
    "X72n1437_003:0400c03": "色。木馬嘯春風。雙江無一滴。滔滔向海東。",
    "X72n1437_003:0400c04": "上堂。春風浩蕩。淑氣氤氳。枝頭鶯語。聲聲喚遊子歸",
    "X72n1437_003:0400c05": "家。墻外桃腮。色色見毗盧出位。此中若有仙陀客。便",
    "X72n1437_003:0400c06": "可一擔領荷。雖然。也不可草草。須知有洞山道的。洞",
    "X72n1437_003:0400c07": "山大師云。渠今正是我。我今不是渠。渠既是我。因甚",
    "X72n1437_003:0400c08": "又道我不是渠。若不識此意。便落在洞山三滲漏。亦",
    "X72n1437_003:0400c09": "落在乾峯二種光不透脫。亦落在曹山四禁。如何做",
    "X72n1437_003:0400c10": "得洞下兒孫。老僧今日。不覺頓揚家醜。只要諸人得",
    "X72n1437_003:0400c11": "箇真正鼻孔。不失曹洞血脉。還有麼。噫。出頭天外看。",
    "X72n1437_003:0400c12": "誰是箇中人。",
    "X72n1437_003:0400c13": "孫鷲林冏卿居士請。上堂。今日孫鷲林冏卿居士。為",
    "X72n1437_003:0400c14": "薦夫人林氏。屈老僧到此。發明往生之旨。夫吾心。本",
    "X72n1437_003:0400c15": "有一片乾淨國土。非有生非無生。亦非非無生。祇為",
    "X72n1437_003:0400c16": "諸人粘妄發光。變成五濁凡區。古佛乃教人修離垢",
    "X72n1437_003:0400c17": "之行莊嚴之功。由是變為極樂淨土。夫五濁凡區。與",
    "X72n1437_003:0400c18": "極樂淨土。總是浮光幻影。無有真實。若究其實體。則",
    "X72n1437_003:0401a01": "身心世界。無非一如。本無變易。正如今日。雲迷霧集。",
    "X72n1437_003:0401a02": "大雨淋漓。天實未甞動著。倏忽之間。雲收霧散。杲日",
    "X72n1437_003:0401a03": "當空。天亦未甞動著。但此一如之體。不可容易擬議。",
    "X72n1437_003:0401a04": "若只在情識中卜度。隱隱地見有箇物。則祇是一箇",
    "X72n1437_003:0401a05": "泥團子了也。諸人須打破泥團。跳出虗空。則盡十方",
    "X72n1437_003:0401a06": "世界。總是一箇無量光佛身。盡十方世界總是一箇",
    "X72n1437_003:0401a07": "寶蓮花淨土。更欲何生。更欲何往乎。這裏正是諸人",
    "X72n1437_003:0401a08": "往生處。不可不知也。大眾久立。珍重。",
    "X72n1437_003:0401a09": "不遠禪人薦親請。上堂。昔那吒太子。欲報親恩。乃析",
    "X72n1437_003:0401a10": "骨還父。析肉還母。然後現本身。為父母說法。既析骨",
    "X72n1437_003:0401a11": "肉還父母了。又喚什麼作本身。又喚什麼作本身所",
    "X72n1437_003:0401a12": "說之法。雲門云。扇子[跳兆+孛]跳上三十三天。[祝/土]著帝釋鼻",
    "X72n1437_003:0401a13": "孔。東海鯉魚打一棒。雨似盆傾。傅大士云。空手把鋤",
    "X72n1437_003:0401a14": "頭。步行騎水牛。人從橋上過。橋流水不流。若會得此",
    "X72n1437_003:0401a15": "意。則一切有情無情。一時成佛。又何父母之不度脫",
    "X72n1437_003:0401a16": "哉。至於今日。事體又別。不遠禪人欲報父母之恩。更",
    "X72n1437_003:0401a17": "不消析骨還父析肉還母。止將父母所生之身。為父",
    "X72n1437_003:0401a18": "母請法。老僧亦止將父母所生之口。為大眾演說。且",
    "X72n1437_003:0401a19": "道。與古人是同是別。噫。不因漁父引。怎得入桃源。珍",
    "X72n1437_003:0401a20": "重。",
    "X72n1437_003:0401a21": "茂熙上人薦親請。上堂。孝之一字。儒家謂之天經地",
    "X72n1437_003:0401a22": "義至德要道。至我釋門。梵網一經。演說菩薩大戒。開",
    "X72n1437_003:0401a23": "口便道孝名為戒。亦云孝順至道之法。是儒釋竝以",
    "X72n1437_003:0401a24": "孝為首重也。但吾釋之孝。與儒不同。儒者之孝。不過",
    "X72n1437_003:0401b01": "口體奉養。盡誠盡敬。立身揚名。葬祭以禮。孝之道惟",
    "X72n1437_003:0401b02": "斯而已矣。吾釋之道。則異於是。葢以人子所有法身。",
    "X72n1437_003:0401b03": "即是父母之本身。若能知此法身。然後加奉重之功。",
    "X72n1437_003:0401b04": "念茲在茲。至於承當擔荷。一旦頓忘。則與法身冥合",
    "X72n1437_003:0401b05": "無間。古人謂之著力推爺向裏頭。又謂之全身歸父。",
    "X72n1437_003:0401b06": "到此。始稱孝順之子。不然。雖能立身揚名葬祭以禮。",
    "X72n1437_003:0401b07": "亦祇是一場夢事。其與父母之精神命脉。逈然違背。",
    "X72n1437_003:0401b08": "又安能孝乎。大眾不可不知。珍重。",
    "X72n1437_003:0401b09": "三山鄭道恭道人請。上堂。今日四月五。打起鼓山鼓。",
    "X72n1437_003:0401b10": "驚得石人忙。跳出庭前舞。木人問言。你因甚如此。報",
    "X72n1437_003:0401b11": "言。只為王宮生悉達。多少歡喜。多少愁苦。木人言。何",
    "X72n1437_003:0401b12": "不向父母未生前安處。卓拄杖云。老僧今日正令當",
    "X72n1437_003:0401b13": "行。將二人各打三十拄杖。趕出三門去。何以故。你看。",
    "X72n1437_003:0401b14": "世尊初生。乃至雙林入滅。還曾出得父母未生前否。",
    "X72n1437_003:0401b15": "皆是後人眼見空花。妄生枝節。真淨界中。實無是事。",
    "X72n1437_003:0401b16": "珍重。",
    "X72n1437_003:0401b17": "誕日。溫陵陳太忍等請。上堂。枯木巖前一橛禪。不明",
    "X72n1437_003:0401b18": "五位并三玄。行年七十有三歲。執拗全無有變遷。諸",
    "X72n1437_003:0401b19": "方笑罵渠不管。坦然高臥白雲邊。任他賢聖俱訶叱。",
    "X72n1437_003:0401b20": "一橛甘將蓋地天。諸仁者。似者等無用老頭陀。正好",
    "X72n1437_003:0401b21": "填坑塞窟。安用請他上堂。然事既到此。不容空過。仍",
    "X72n1437_003:0401b22": "將者一橛。與諸人結箇緣去。舉拄杖云。大眾會麼。卓",
    "X72n1437_003:0401b23": "一卓。下座。",
    "X72n1437_003:0401b24": "海藏禪人薦師請。上堂。道存上座。親參博山。真操實",
    "X72n1437_003:0401c01": "履。垂三十載。今以病來鼓山。約日期時。端坐而化。茲",
    "X72n1437_003:0401c02": "當四七之辰。其眷屬屈老僧到此。不免舉舊日葛藤。",
    "X72n1437_003:0401c03": "與諸人商量看。昔僧問雪峯。亡僧遷化。向什麼處去。",
    "X72n1437_003:0401c04": "峯云。如冰歸水。後舉似玄沙。沙云。某甲則不然。峯云。",
    "X72n1437_003:0401c05": "子作麼生道。沙云。如水歸水。二大老千古龜鑑。後學",
    "X72n1437_003:0401c06": "稟承。鼓山安敢步趨。只得別道去也。若問亡僧遷化",
    "X72n1437_003:0401c07": "向什麼處去。答云。如空歸空。諸人且道。老僧底與古",
    "X72n1437_003:0401c08": "人底。相去多少。不免再為頌出。冰來歸水待消融。水",
    "X72n1437_003:0401c09": "若歸時尚有蹤。虗空本自無分合。到底無歸絕異同。",
    "X72n1437_003:0401c10": "壽寧秀生靜主請。上堂。僧問。受戒之人。殺生害命。持",
    "X72n1437_003:0401c11": "呪懺悔。撞著箇殺佛殺祖底來。作麼生懺。師云。你還",
    "X72n1437_003:0401c12": "殺得麼。進喝一喝云。殺却了也。師笑云。錯。乃云。佛祖",
    "X72n1437_003:0401c13": "妙道。至易至近。即在尋常日用之間。無有難知難行",
    "X72n1437_003:0401c14": "之事。又安用殺佛殺祖。費許多氣力作麼。祇如今日",
    "X72n1437_003:0401c15": "打鼓撞鐘。各人披衣拈具。脚輕步快。趨上法堂。展具",
    "X72n1437_003:0401c16": "三拜。收具聽法。一一天真。一一明妙。竝不違時失候。",
    "X72n1437_003:0401c17": "即此便是世尊不說說底。迦葉不聞聞底。亦便是諸",
    "X72n1437_003:0401c18": "佛諸祖說不到底。又安用殺佛殺祖為。所以古人云。",
    "X72n1437_003:0401c19": "善哉三下板。知識盡來參。既善知時節。吾今不再三。",
    "X72n1437_003:0401c20": "古人如此吐露。更有何事。然亦須知有箇避忌處。如",
    "X72n1437_003:0401c21": "何是避忌一句。止許恁麼知。不許恁麼會。",
    "X72n1437_003:0401c22": "白雪善生二靜主。請藻鑑悅眾歸鄞江請。上堂。僧問。",
    "X72n1437_003:0401c23": "古人云。澄潭月影。靜夜鐘聲。隨扣擊以無虧。觸波瀾",
    "X72n1437_003:0401c24": "而不散。猶是生死岸頭事。且道。過在什麼處。師云。墮",
    "X72n1437_003:0402a01": "身死漢。進云。轉得身時如何。師云。雷破空山寂。進云。",
    "X72n1437_003:0402a02": "更有尊貴一句。請師親道。師云。老僧今日倦。僧禮拜。",
    "X72n1437_003:0402a03": "問。拈起金針玉線。穿過機先。截來兔角龜毛。發明向",
    "X72n1437_003:0402a04": "上。猶是者邊事。如何是那邊事。師良久。進云。祇如古",
    "X72n1437_003:0402a05": "人道。手指空時天地轉。回途石馬出紗籠。又作麼生。",
    "X72n1437_003:0402a06": "師云。溪山雖踏徧。脚下總無蹤。問。一切語言盡落今",
    "X72n1437_003:0402a07": "時。如何是向上一句。師竪拂子。進云。猶是今時事。師",
    "X72n1437_003:0402a08": "便喝。僧禮拜。師乃云。昔高峯云。意句不到。宗說不通。",
    "X72n1437_003:0402a09": "盲龜跛鼈。意句俱到。宗說俱通。盲龜跛鼈。見西峯恁",
    "X72n1437_003:0402a10": "麼告報。將謂離此別有生涯。亦是盲龜跛鼈。高峯此",
    "X72n1437_003:0402a11": "三科。收盡一切衲子。作麼生出得此三科去。老僧今",
    "X72n1437_003:0402a12": "日設箇方便。將拂子空中點一點云。祇者些兒。也有",
    "X72n1437_003:0402a13": "權。也有實。也有照。也有用。也有正。也有偏。也有賓。也",
    "X72n1437_003:0402a14": "有主。諸人若能一擔領荷。便是千里神駒。追風逐電",
    "X72n1437_003:0402a15": "去也。豈三科之所能收。諸人知麼。下座。",
    "X72n1437_003:0402a16": "不虗上座入塔。上堂。東方佛西方佛。徹底窮源無一",
    "X72n1437_003:0402a17": "物。東方土西方土。草鞋踏破無尋處。人人盡道有往",
    "X72n1437_003:0402a18": "生。生即不生何不悟。守著不生亦太迷。禪人到此須",
    "X72n1437_003:0402a19": "自顧。泉州不虗老友。素修淨業。今日灰飛煙滅。藏身",
    "X72n1437_003:0402a20": "有地。諸人且道。是往生耶。非往生耶。亦生亦不生耶。",
    "X72n1437_003:0402a21": "非生非不生耶。咄。夜半烏龜飛上天。東邨王老謾商",
    "X72n1437_003:0402a22": "量。珍重。",
    "X72n1437_003:0402a23": "一脉禪人為本師誕日請。上堂。僧問。者箇分明在目",
    "X72n1437_003:0402a24": "前。饑來吃飯困來眠。此外還有事也無。師云。未甞無",
    "X72n1437_003:0402b01": "事。進云。更有何事。師云。眉毛葢眼。僧禮拜。師乃云。今",
    "X72n1437_003:0402b02": "時人。但言饑來吃飯。困來打眠。千休萬歇。便爾承當。",
    "X72n1437_003:0402b03": "殊不知其中大有事在。老僧今日。不免為渠指出。石",
    "X72n1437_003:0402b04": "牛長吐三春霧。木馬高嘶午夜風。冬瓜架上吞北斗。",
    "X72n1437_003:0402b05": "扁擔門下笑虗空。此四句中。也有實。也有權。也有照。",
    "X72n1437_003:0402b06": "也有用。諸人還會麼。如其未會。不可便謂坦然無事",
    "X72n1437_003:0402b07": "去也。今日乃智光師耳順之辰。其徒一脉。特為設齋。",
    "X72n1437_003:0402b08": "請老僧陞座。老僧適來。因風叨呾。不及道祝壽一句。",
    "X72n1437_003:0402b09": "遂拈起拄杖云。且道。者上座年多少。卓一卓。下座。",
    "X72n1437_003:0402b10": "覺林警心禪姪請。上堂。昔白樂天問鳥窠禪師云。如",
    "X72n1437_003:0402b11": "何是佛法大意。鳥窠云。諸惡莫作眾善奉行。樂天云。",
    "X72n1437_003:0402b12": "三歲孩兒。也解恁麼道。鳥窠云。三歲孩兒雖道得。八",
    "X72n1437_003:0402b13": "十老人行不得。鳥窠乃唐代高僧。豈不能談玄說妙。",
    "X72n1437_003:0402b14": "遮葢門戶。因甚却如此。葢此二語。言之則易。知之實",
    "X72n1437_003:0402b15": "難。而行之又難。何謂知之實難。諸惡莫作是誰莫作。",
    "X72n1437_003:0402b16": "眾善奉行是誰奉行。何者為惡。何者為善。此知莫說",
    "X72n1437_003:0402b17": "是人天種子。即是諸佛慧命。不亦難乎。何謂行之又",
    "X72n1437_003:0402b18": "難。若論其極。惟佛一人。庶幾無愧。等覺以降。俱有慚",
    "X72n1437_003:0402b19": "德。所以云。行之又難。近日有等人。行棒行喝。說玄說",
    "X72n1437_003:0402b20": "妙。自謂高出三界。及至些小事到面前。要喝喝不開。",
    "X72n1437_003:0402b21": "要棒棒不去。要止止不得。妄情牽將去。要行行不得。",
    "X72n1437_003:0402b22": "幻境壓將來。祇得倒在三途隊裏。縱貪嗔痴過日。是",
    "X72n1437_003:0402b23": "知鳥窠此二語。真千載之龜鑑。近代之藥石也。今日",
    "X72n1437_003:0402b24": "覺林警心老姪。特來鼓山設齋。請老僧陞座。覺林雖",
    "X72n1437_003:0402c01": "不能開堂說法。亦能實心實行。化導一方。是覺林之",
    "X72n1437_003:0402c02": "說法久矣。覺林之說禪深矣。大眾不可不知。珍重。",
    "X72n1437_003:0402c03": "清流陳而慧兄弟請。上堂。參學之士。當以參禪為貴。",
    "X72n1437_003:0402c04": "參禪之功。必以識病為先。不識病則禪為偽禪。禪既",
    "X72n1437_003:0402c05": "偽則道為外道。所以爭人競我。貪名逐利。為今日之",
    "X72n1437_003:0402c06": "禪是也。如何是病。老僧開堂二十年來。逢人說心說",
    "X72n1437_003:0402c07": "性。說道說禪。說權說實。說照說用。竝是無始劫來深",
    "X72n1437_003:0402c08": "重病根。未能破除。如何是禪。老僧前六月十三日。因",
    "X72n1437_003:0402c09": "晒書失跌。左足疼痛。困臥牀席。已周一月。未能痊愈。",
    "X72n1437_003:0402c10": "諸人猶來強老僧說法。三三五五。擡到法堂。者箇是",
    "X72n1437_003:0402c11": "老僧真實禪。若識得老僧真實禪。便識得老僧真實",
    "X72n1437_003:0402c12": "病。識得老僧真實病。便識得諸佛諸祖真實禪。然更",
    "X72n1437_003:0402c13": "有箇禪病俱忘一句。且待病愈日。為諸人道破。",
    "X72n1437_003:0402c14": "寧化謝爾賓居士請。上堂。僧問。洞山道。當時幾錯會",
    "X72n1437_003:0402c15": "先師意。敢問。如何是他不錯底。師云。澄潭不許蒼龍",
    "X72n1437_003:0402c16": "蟠。進云。曹山云。去亦不變易。祇如春生夏長秋收冬",
    "X72n1437_003:0402c17": "藏。作麼生道不變易。師云。亘古亘今。何曾變易。進云。",
    "X72n1437_003:0402c18": "雲居云。頭頭上了。物物上明。只喚作了事人。終不是",
    "X72n1437_003:0402c19": "尊貴。如何是尊貴。師竪起拂子。僧禮拜歸位。師乃云。",
    "X72n1437_003:0402c20": "石門天外海風清。浩蕩無涯法界深。九萬扶搖人不",
    "X72n1437_003:0402c21": "識。却尋雁影小溪濵。東也錯。西也錯。些兒動著頭生",
    "X72n1437_003:0402c22": "角。前也莫。後也莫。却似無繩還自縛。凡也非。聖也非。",
    "X72n1437_003:0402c23": "捉著虗空要剝皮。是也喝。非也喝。右軍愛鵝失却鶴。",
    "X72n1437_003:0402c24": "老僧今日恁麼告報。雖是為眾喫緊。也是畵蛇添足。",
    "X72n1437_003:0403a01": "添足且置。蛇即今在什麼處。僧攛前作怕勢。師云。三",
    "X72n1437_003:0403a02": "級浪高魚化龍。痴人猶戽夜塘水。卓拄杖。下座。",
    "X72n1437_003:0403a03": "清流王長公居士請。上堂。古德云。轉山河大地歸自",
    "X72n1437_003:0403a04": "己則易。轉自己歸山河大地則難。古人恁麼說話。總",
    "X72n1437_003:0403a05": "是一己之私未忘。眼前影像未消。不知山河大地是",
    "X72n1437_003:0403a06": "箇什麼。自己身心又是箇什麼。況又於中分難分易。",
    "X72n1437_003:0403a07": "却似較空花之濃淡。論兔角之短長。豈非大謬。諸人",
    "X72n1437_003:0403a08": "但向父母未生前。睜開正眼。如教中謂。一人發真歸",
    "X72n1437_003:0403a09": "元。十方虗空悉皆銷隕。又安有山河大地自己身心",
    "X72n1437_003:0403a10": "哉。老僧今日不免依教申明。從權辯惑。聊打者箇葛",
    "X72n1437_003:0403a11": "藤。若鼓山杜蠻禪則不然。也不論山河大地。也不論",
    "X72n1437_003:0403a12": "自己身心。也不論父母未生前。也不論父母已生後。",
    "X72n1437_003:0403a13": "卓拄杖云。但向者裏會取去。更有何事。會麼。釣船載",
    "X72n1437_003:0403a14": "到瀟湘岸。氣噎無聊問白鷗。",
    "X72n1437_003:0403a15": "高開熈居士薦親請。上堂。今日乃高開熈居士。為其",
    "X72n1437_003:0403a16": "母林安人終七之辰。請老僧上堂。安人在日。篤修淨",
    "X72n1437_003:0403a17": "業。臨終坐化。了了分明。且囑其子到鼓山。請老僧上",
    "X72n1437_003:0403a18": "堂。為發明往生見佛之旨。當斯時也。玉露橫江。金風",
    "X72n1437_003:0403a19": "透幙。丹桂飄香於前庭。金蟬發噪於晚樹。諸人且道。",
    "X72n1437_003:0403a20": "即此是西方耶。非西方耶。若道是西方。錯認驢鞍橋",
    "X72n1437_003:0403a21": "作阿爺下頷。若道非西方。含元殿裏更覔長安。唯古",
    "X72n1437_003:0403a22": "人道箇萬象之中獨露身一句。最親切。諸人若會得。",
    "X72n1437_003:0403a23": "即見阿彌陀如來。橫身為物。金沙寶地。昭然目前。林",
    "X72n1437_003:0403a24": "安人即今在七寶池中。坐寶蓮花。成等正覺去也。如",
    "X72n1437_003:0403b01": "其未然。西方去此。十萬八千。珍重。",
    "X72n1437_003:0403b02": "福城劉惟一居士請。上堂。老僧行年七十五。帶病來",
    "X72n1437_003:0403b03": "打鼓山鼓。癡癡逐逐不知休。笑倒庭前栢樹子。老僧",
    "X72n1437_003:0403b04": "曾憶。五十九歲。始在溫陵開堂。至今已經一十七年。",
    "X72n1437_003:0403b05": "說法不為不久。歷主四剎。舌根拖地。說法不為不多。",
    "X72n1437_003:0403b06": "今年既衰憊。正好屏息深山。以待天年。豈可復向人",
    "X72n1437_003:0403b07": "前簸弄口鼓。茲又因劉居士苦屈老僧上堂。乃對諸",
    "X72n1437_003:0403b08": "大眾辭却。此舉以後。不必復請。葢此道離言說相。離",
    "X72n1437_003:0403b09": "文字相。言可以明道。亦可以晦道。可以載道。亦可以",
    "X72n1437_003:0403b10": "廢道。昔者維摩默然。文殊讚其真入不二法門。須菩",
    "X72n1437_003:0403b11": "提巖中晏坐。帝釋便來散花。諸人當善會此意。不然。",
    "X72n1437_003:0403b12": "老僧更說一十七年。有何所益。會麼。啼得血流無用",
    "X72n1437_003:0403b13": "處。不如緘口過殘春。珍重。",
    "X72n1437_003:0403b14": "師八十誕辰。當山大眾再請。上堂。把住虗空作一場。",
    "X72n1437_003:0403b15": "三十餘年特闡揚。五載深藏三寸舌。潦倒隨風更上",
    "X72n1437_003:0403b16": "堂。此一上堂。葢為家中眾兄弟。以老僧八十誕日請。",
    "X72n1437_003:0403b17": "老僧應箇時節。然既是家裏人。正好說家裏話。自有",
    "X72n1437_003:0403b18": "宗門以來。諸師各因其性之所近。權巧建立。接一路",
    "X72n1437_003:0403b19": "機。惟曹洞則不然。言行必須相顧。理事必須圓融。智",
    "X72n1437_003:0403b20": "行必須竝重。可以高坐萬仞之上。可以深沉九淵之",
    "X72n1437_003:0403b21": "下。高者不墮于奇險。卑者不墮于平實。乃千聖同遊",
    "X72n1437_003:0403b22": "之大道。行之萬世而無弊。非一時權巧所建立也。其",
    "X72n1437_003:0403b23": "始則必以知有為入門。既已知有。然後可施奉重之",
    "X72n1437_003:0403b24": "功。可造尊貴之位。可以翱遊于鳥道。可以混跡于類",
    "X72n1437_003:0403c01": "中。然形跡尚存。非為至當。必須今時及盡。炭裏藏身。",
    "X72n1437_003:0403c02": "遊于無何有之鄉。然又不可滯于劫外。須知。石牛吐",
    "X72n1437_003:0403c03": "出三春霧。靈鵲不棲無影林。始可謂無功之功。今古",
    "X72n1437_003:0403c04": "無間。而曹洞之能事畢矣。老僧今日。為諸兄弟。漏逗",
    "X72n1437_003:0403c05": "一番。也是憐兒不覺醜。貧子數家珍。諸兄弟還會麼。",
    "X72n1437_003:0403c06": "良久云。三千里外。逢人不得錯舉。卓拄杖下座。",
    "X72n1437_003:0403c07": "心閒上人請。上堂。幻寄人間八十年。半生蹤跡白雲",
    "X72n1437_003:0403c08": "邊。不學達磨徒面壁。那師孔子斷韋編。人來慶壽壽",
    "X72n1437_003:0403c09": "何在。剎那生滅相非堅。纔道無量還成量。描邈虗空",
    "X72n1437_003:0403c10": "自倒顛。大抵世事皆虗妄。慶弔相尋疾轉旋。不如絕",
    "X72n1437_003:0403c11": "去閒知解。把手同遊太古天。太古天最上禪。妙明體",
    "X72n1437_003:0403c12": "淨更何言。纔著語言成染污。莫將心印亂流傳。舉拂",
    "X72n1437_003:0403c13": "子云。且道。是太古耶。今時耶。是有量耶。無量耶。喝一",
    "X72n1437_003:0403c14": "喝。下座。",
    "X72n1437_003:0403c15": "雙峯靜主率眾請。上堂。昔洞山大師。於冬至日。吃菓",
    "X72n1437_003:0403c16": "子次。垂一問云。有一物。上拄天下拄地。黑似漆。常在",
    "X72n1437_003:0403c17": "動用中。動用中收不得。且道。過在甚麼處。當時有箇",
    "X72n1437_003:0403c18": "泰首座答云。過在動用中。洞山命侍者。掇退菓卓。此",
    "X72n1437_003:0403c19": "一則公案。傳來將千載。批判者不少。會意者無人。若",
    "X72n1437_003:0403c20": "據老僧意。有一物。上拄天。是此物外有天。下拄地。是",
    "X72n1437_003:0403c21": "此物外有地。常在動用中。動用中收不得。則非動用",
    "X72n1437_003:0403c22": "中還收得麼。此問不過是洞山權巧建立。作箇探竿",
    "X72n1437_003:0403c23": "影草。若向此中求有過無過。也是胡餅裏討汁。虗空",
    "X72n1437_003:0403c24": "裏釘橛。今日老僧。打破千年營寨。點開萬古心胷。罪",
    "X72n1437_003:0404a01": "過彌天。尚容下座懺悔。久立。珍重。",
    "X72n1437_003:0404a02": "諸山同眾護法請。上堂。今日乃福城內外諸山大德。",
    "X72n1437_003:0404a03": "同林孔碩眾居士。以老僧八十誕日。特來設齋。請老",
    "X72n1437_003:0404a04": "僧再說無生之法。夫有法則有生。無生則無法。若說",
    "X72n1437_003:0404a05": "無生時。法法何曾法。今日老僧。略為傍通一線。一切",
    "X72n1437_003:0404a06": "凡夫。只是起於有生。一切聖賢。只是始於無生。此生",
    "X72n1437_003:0404a07": "與無生。實聖凡之大判。若要明此無生之旨。古人大",
    "X72n1437_003:0404a08": "有樣子。古論中云。諸法不自生。亦不從他生。不共不",
    "X72n1437_003:0404a09": "無因。是故說無生。古今諸師。多依此釋。若據老僧意。",
    "X72n1437_003:0404a10": "則不然。本無自。說甚自無生。本無他。說甚他無生。本",
    "X72n1437_003:0404a11": "無共。說甚共無生。本無無因。說甚無因無生。此所謂",
    "X72n1437_003:0404a12": "體本無生也。諸人還會此意麼。若會得。便可當下超",
    "X72n1437_003:0404a13": "出三界。永斷輪迴。更無別法。珍重。",
    "X72n1437_003:0404a14": "泉州開元寺大眾請。上堂。憶昔老僧年五十九歲。在",
    "X72n1437_003:0404a15": "泉州開元。始開堂。此後將娘生鼻孔扭揑。搖唇鼓舌。",
    "X72n1437_003:0404a16": "說黃道白。至于今日。年已八十。拙語流布。已至二十",
    "X72n1437_003:0404a17": "餘種。而開元諸兄弟。復來請老僧說法。將謂老僧有",
    "X72n1437_003:0404a18": "說不盡底法。今日方說麼。將謂老僧有不肯說底法。",
    "X72n1437_003:0404a19": "今日方說麼。殊不知。老僧一言半句。無不傾倉倒廩。",
    "X72n1437_003:0404a20": "更無其餘。又有何法可說。然既到此。不可虗過。亦有",
    "X72n1437_003:0404a21": "一句子。分付大眾。昔達磨懸記云。此土眾生。明道者",
    "X72n1437_003:0404a22": "多。行道者少。後來古德亦云。說得一丈。不如行得一",
    "X72n1437_003:0404a23": "尺。皆言說之固易。而行之甚難也。然老僧謂。雖能說",
    "X72n1437_003:0404a24": "能行。未免更有事在。必將謂。我獨能說。彼不能說。我",
    "X72n1437_003:0404b01": "獨能行。彼不能行。逢人譽己。則嬉然解頤。逢人謗己。",
    "X72n1437_003:0404b02": "則艴然變色。是皆人我之相未忘。是非之見未泯。雖",
    "X72n1437_003:0404b03": "說玄說妙。自謂超佛越祖。殊不知實閭閻俗漢中收。",
    "X72n1437_003:0404b04": "老僧反躬自省。負愧良多。所以血誠告報。諸兄弟。毋",
    "X72n1437_003:0404b05": "趂飛龍之口。勿墮跛鼈之羞。是為老僧最後分付。大",
    "X72n1437_003:0404b06": "眾努力。珍重。",
    "X72n1437_003:0404b07": "建州眾道友請。上堂。金風掠地生愁苦。世變滔滔不",
    "X72n1437_003:0404b08": "可阻。二十四年不奈何。只似當軒撾布鼓。布鼓如何",
    "X72n1437_003:0404b09": "能警人。舌根拖地有何補。八十翁翁入戲場。可憐兩",
    "X72n1437_003:0404b10": "袖郎當舞。而今折合更何言。也要叮嚀一句子。者一",
    "X72n1437_003:0404b11": "句子。作麼生道。今朝七月十五。這一句子。諸佛之所",
    "X72n1437_003:0404b12": "未說。諸祖之所未傳。百千佛法俱在裏許。若更此外",
    "X72n1437_003:0404b13": "求奇。便是喚齊作魯。今日乃建州眾道友。以鄉情之",
    "X72n1437_003:0404b14": "舊。來為老僧慶壽。請上堂。不免漏逗一場。雖然。若守",
    "X72n1437_003:0404b15": "一曲之見。而無域外之觀。西天大有人不肯在。",
    "X72n1437_003:0404b16": "壽昌竺庵禪師請。上堂。今日乃壽昌竺庵禪師。遣心",
    "X72n1437_003:0404b17": "月上人等。來為老僧慶壽。且請上堂。壽昌乃先師所",
    "X72n1437_003:0404b18": "建道場。不募外緣。不干豪右。唯取給於犁鋤之下。居",
    "X72n1437_003:0404b19": "十年。而壽昌成。煥然為一方法社之冠。至明鼎既移。",
    "X72n1437_003:0404b20": "綠林蜂起。壽昌遂成灰燼。後有竺庵。毅然肯來。獨任",
    "X72n1437_003:0404b21": "其事。當其時。事勢有牴牾。人情有向背。竺庵乃能用",
    "X72n1437_003:0404b22": "柔用剛。任恩任怨。以成其事。至今八年。前後棟宇皆",
    "X72n1437_003:0404b23": "已略備。功固偉矣。但住持不是易事。古德有云。住持",
    "X72n1437_003:0404b24": "必具仁智信勇廉五者。方成大器。老僧于萬曆間。徧",
    "X72n1437_003:0404c01": "訪諸名宿。惟雲栖大師及壽昌先師。可稱具五。老僧",
    "X72n1437_003:0404c02": "出世。勉行其三。尚缺其二。所以弄到今日。只成得箇",
    "X72n1437_003:0404c03": "村裏師子。竺庵今為住持。為具五耶。為缺二耶。為國",
    "X72n1437_003:0404c04": "裏獅子耶。為村裏師子耶。竺庵年富力強。不可不勉。",
    "X72n1437_003:0404c05": "老僧于竺庵。有厚望焉。珍重。",
    "X72n1437_003:0404c06": "寶善藻鑑長老請。上堂。寶善乃聞谷大師道場。大師",
    "X72n1437_003:0404c07": "去後。寥落無人。老僧力不能兼。委藻鑑長老主之。藻",
    "X72n1437_003:0404c08": "鑑乃能善繼其事。棟宇重新。禪衲輳集。道風大振。在",
    "X72n1437_003:0404c09": "延建邵汀四郡中。稱寶善為第一叢林。餘無能及者。",
    "X72n1437_003:0404c10": "今來鼓山。為老僧慶壽。且請上堂。記得。三十年前在",
    "X72n1437_003:0404c11": "寶善。參聞谷大師。大師問予。如何是本法。予當時默",
    "X72n1437_003:0404c12": "然良久。大師曰。情知。在鬼窟裏作活計。予曰。大師作",
    "X72n1437_003:0404c13": "麼生。大師曰。不辭向汝道。祇恐不善聞。予曰。大師善",
    "X72n1437_003:0404c14": "說本法。即禮拜。次有僧問。如何是寶善。寶大師展兩",
    "X72n1437_003:0404c15": "手。僧罔措。大師曰。汝不是辨寶波斯。少頃喫茶次。予",
    "X72n1437_003:0404c16": "曰。識得寶善寶。便識得本法。識得本法。則無法不識。",
    "X72n1437_003:0404c17": "大師曰。不可恁麼道。予曰。大師作麼生。大師曰。識得",
    "X72n1437_003:0404c18": "本法。則諸法。如生冤家相似。今因寶善來。此特舉出",
    "X72n1437_003:0404c19": "此兩則。機緣廣施大眾。以報大師法乳之恩。然老僧",
    "X72n1437_003:0404c20": "今日。事體又別。非獨不能說本法。且又不能知本法。",
    "X72n1437_003:0404c21": "難向人前誇劒術。惟同樵子和山歌。珍重。",
    "X72n1437_003:0404c22": "定西奉化二上人同壽。寧慶元眾緇素閱大藏經。為",
    "X72n1437_003:0404c23": "師祝壽。圓滿日請。上堂。鼓山重創以來。獨闕大藏。有",
    "X72n1437_003:0404c24": "泉州黃植三居士。發心印出。復得榕城內外諸居士。",
    "X72n1437_003:0405a01": "錦上鋪華。裝演成帙。又有壽寧秀生道友。同其法屬。",
    "X72n1437_003:0405a02": "化眾緇素。開演此藏。今得圓滿。請老僧上堂。唱箇圓",
    "X72n1437_003:0405a03": "滿伽陀。老僧記得。昔有一婆子。送錢與起州。請轉藏",
    "X72n1437_003:0405a04": "經。趙州下禪床。繞一匝云。轉藏經竟。婆子聞云。本請",
    "X72n1437_003:0405a05": "轉全藏。如何祇轉半藏。者婆子。具甚麼手眼。敢恁麼",
    "X72n1437_003:0405a06": "道。老僧看來。這婆子。見滯有無。情存向背。只成箇世",
    "X72n1437_003:0405a07": "間俗婦。被趙州活埋。八百餘年。至今未起在。老僧今",
    "X72n1437_003:0405a08": "日。又作麼生轉。拈拄杖卓一卓云。大眾且道。是半藏",
    "X72n1437_003:0405a09": "是全藏。是圓滿是不圓滿。喝一喝。下座。",
    "X72n1437_003:0405a10": "淨輝禪人請。上堂。老僧行年今八十。世間事事皆收",
    "X72n1437_003:0405a11": "拾。唯有說法未能除。費盡舌頭三寸力。今日乃淨輝",
    "X72n1437_003:0405a12": "上人。為老僧慶壽。請上堂。不知淨輝。以何為壽。老僧",
    "X72n1437_003:0405a13": "自己推窮。亦不見有壽。將以年月日時為壽。此乃大",
    "X72n1437_003:0405a14": "化推遷。循環不窮。與老僧全沒交涉。若以精神血氣",
    "X72n1437_003:0405a15": "為壽。則年消月耗。日趨于盡。有何壽之可言。兩者既",
    "X72n1437_003:0405a16": "不可言壽。將以何者為壽。若謂人有金剛不壞之性",
    "X72n1437_003:0405a17": "可以言壽。不知此性。上至諸佛。下至蠢動。悉皆具足。",
    "X72n1437_003:0405a18": "豈獨老僧有之。且此性如虗空。無有成壞。無有長短。",
    "X72n1437_003:0405a19": "因世俗之壞。以得不壞之名。即金剛不壞四字。亦是",
    "X72n1437_003:0405a20": "以世諦語言。裝點虗空。無有是處。禪和子。豈可被這",
    "X72n1437_003:0405a21": "般虗名假號所迷惑哉。禪和子。畢竟作麼生。虗空打",
    "X72n1437_003:0405a22": "破翻筋斗。一任人間論短長。",
    "X72n1437_003:0405a23": "無一書記同弟張克一子聖謨請。上堂。黃金世界桂",
    "X72n1437_003:0405a24": "花香。風吹紅葉滿庭颺。手把金針須密縫。莫隨幻影",
    "X72n1437_003:0405b01": "自生狂。大功纔轉鋤頭歇。到此方知入故鄉。入故鄉",
    "X72n1437_003:0405b02": "須轉步。雪屋迷人成自誤。金鷄不住鳳凰臺。銀鶴飛",
    "X72n1437_003:0405b03": "上雲頭路。雲頭路上獨往還。始出故鄉舊門戶。今日",
    "X72n1437_003:0405b04": "乃無一書記。同其弟克一子聖謨。以四十年鄉梓之",
    "X72n1437_003:0405b05": "舊。特來為老僧祝壽。請上堂。老僧不辭饒舌。然更須",
    "X72n1437_003:0405b06": "知盡十方無寸土。向甚麼處。道箇他鄉故鄉。盡十方",
    "X72n1437_003:0405b07": "是故鄉。向甚麼處。說箇入故鄉出故鄉。會麼。如或未",
    "X72n1437_003:0405b08": "會。更聽老僧一偈。道曠無涯何底止。虗空[打丁+送]倒又扶",
    "X72n1437_003:0405b09": "起。舌頭無骨為誰宣。不為鄉情故如是。珍重。",
    "X72n1437_003:0405b10": "付法為霖首座。上堂。曾在壽昌橋上過。豈隨流俗漫",
    "X72n1437_003:0405b11": "生枝。一髮欲存千聖脉。此心能有幾人知。潦倒殘年",
    "X72n1437_003:0405b12": "今八十。大事于茲方付伊。三十年中鹽醬事。古人有",
    "X72n1437_003:0405b13": "語不相欺。逆風把柁千鈞力。方能永定太平基。遂付",
    "X72n1437_003:0405b14": "衣拂。下座。",
    "X72n1437_003:0405b16": "永覺和尚廣錄卷第三"
}