{
    "T06n0220_387:0998c08": "大般若波羅蜜多經卷第三百八",
    "T06n0220_387:0998c09": "十七",
    "T06n0220_387:0998c11": "三藏法師玄奘奉　詔譯",
    "T06n0220_387:0998c12": "初分不可動品第七十之二",
    "T06n0220_387:0998c13": "「復次，善現！是菩薩摩訶薩修行般若波羅蜜",
    "T06n0220_387:0998c14": "多，依本性空教授教誡諸有情類令勤精進，",
    "T06n0220_387:0998c15": "作是言：『善男子！汝於善法當勤精進，若修",
    "T06n0220_387:0998c16": "布施、淨戒、安忍、精進、靜慮、般若波羅蜜多時，",
    "T06n0220_387:0998c17": "於此諸法勿思惟二及不二相；若修四靜慮、",
    "T06n0220_387:0998c18": "四無量、四無色定時，於此諸法勿思惟二及",
    "T06n0220_387:0998c19": "不二相；若修四念住、四正斷、四神足、五根、五",
    "T06n0220_387:0998c20": "力、七等覺支、八聖道支時，於此諸法勿思惟",
    "T06n0220_387:0998c21": "二及不二相；若修空、無相、無願解脫門時，於",
    "T06n0220_387:0998c22": "此諸法勿思惟二及不二相；若住內空、外空、",
    "T06n0220_387:0998c23": "內外空、空空、大空、勝義空、有為空、無為空、畢竟",
    "T06n0220_387:0998c24": "空、無際空、散空、無變異空、本性空、自相空、共相",
    "T06n0220_387:0998c25": "空、一切法空、不可得空、無性空、自性空、無性自",
    "T06n0220_387:0998c26": "性空時，於此諸法勿思惟二及不二相；若住",
    "T06n0220_387:0998c27": "真如、法界、法性、不虛妄性、不變異性、平等性、離",
    "T06n0220_387:0998c28": "生性、法定、法住、實際、虛空界、不思議界時，於",
    "T06n0220_387:0998c29": "此諸法勿思惟二及不二相；若住苦、集、滅、道",
    "T06n0220_387:0999a01": "聖諦時，於此諸法勿思惟二及不二相；若修",
    "T06n0220_387:0999a02": "八解脫、八勝處、九次第定、十遍處時，於此諸",
    "T06n0220_387:0999a03": "法勿思惟二及不二相；若修一切陀羅尼門、",
    "T06n0220_387:0999a04": "三摩地門時，於此諸法勿思惟二及不二相；",
    "T06n0220_387:0999a05": "若修極喜地、離垢地、發光地、焰慧地、極難勝地、",
    "T06n0220_387:0999a06": "現前地、遠行地、不動地、善慧地、法雲地時，於",
    "T06n0220_387:0999a07": "此諸法勿思惟二及不二相；若修五眼、六神",
    "T06n0220_387:0999a08": "通時，於此諸法勿思惟二及不二相；若修佛",
    "T06n0220_387:0999a09": "十力、四無所畏、四無礙解、十八佛不共法時，",
    "T06n0220_387:0999a10": "於此諸法勿思惟二及不二相；若修大慈、大",
    "T06n0220_387:0999a11": "悲、大喜、大捨時，於此諸法勿思惟二及不二",
    "T06n0220_387:0999a12": "相；若修三十二大士相、八十隨好時，於此諸",
    "T06n0220_387:0999a13": "法勿思惟二及不二相；若修無忘失法、恒住",
    "T06n0220_387:0999a14": "捨性時，於此諸法勿思惟二及不二相；若修",
    "T06n0220_387:0999a15": "一切智、道相智、一切相智時，於此諸法勿思",
    "T06n0220_387:0999a16": "惟二及不二相；若修諸餘一切佛法時，於此",
    "T06n0220_387:0999a17": "諸法勿思惟二及不二相。何以故？善男子！如",
    "T06n0220_387:0999a18": "是諸法皆本性空，本性空理不應思惟二、不",
    "T06n0220_387:0999a19": "二故。』「如是，善現！諸菩薩摩訶薩修行般若波",
    "T06n0220_387:0999a20": "羅蜜多，方便善巧行菩薩行成熟有情，諸有",
    "T06n0220_387:0999a21": "情類既成熟已，隨其所應漸次安立，或令住",
    "T06n0220_387:0999a22": "預流果，或令住一來果，或令住不還果，或",
    "T06n0220_387:0999a23": "令住阿羅漢果，或令住獨覺菩提，或令住菩",
    "T06n0220_387:0999a24": "薩摩訶薩位，或令住無上正等菩提。",
    "T06n0220_387:0999a25": "「復次，善現！諸菩薩摩訶薩修行般若波羅蜜",
    "T06n0220_387:0999a26": "多時，從初發心成就如是方便善巧，由此方",
    "T06n0220_387:0999a27": "便善巧力故，見諸有情心多散動，於諸欲境",
    "T06n0220_387:0999a28": "不能寂靜，方便令入勝三摩地，謂作是言：『來！",
    "T06n0220_387:0999a29": "善男子！汝應修習勝三摩地，勿起散亂及等",
    "T06n0220_387:0999b01": "持想。何以故？善男子！是一切法皆本性空，",
    "T06n0220_387:0999b02": "本性空中無法可得、可名散亂或名一心。汝",
    "T06n0220_387:0999b03": "等若能住此勝定，所作善事皆速成滿，亦隨",
    "T06n0220_387:0999b04": "所欲住本性空。云何名為所作善事？謂起勝",
    "T06n0220_387:0999b05": "淨身、語、意業，若修布施、淨戒、安忍、精進、靜慮、",
    "T06n0220_387:0999b06": "般若波羅蜜多，若修四念住、四正斷、四神足、",
    "T06n0220_387:0999b07": "五根、五力、七等覺支、八聖道支，若修空、無相、",
    "T06n0220_387:0999b08": "無願解脫門，若住內空、外空、內外空、空空、大",
    "T06n0220_387:0999b09": "空、勝義空、有為空、無為空、畢竟空、無際空、散空、",
    "T06n0220_387:0999b10": "無變異空、本性空、自相空、共相空、一切法空、不",
    "T06n0220_387:0999b11": "可得空、無性空、自性空、無性自性空，若住真",
    "T06n0220_387:0999b12": "如、法界、法性、不虛妄性、不變異性、平等性、離生",
    "T06n0220_387:0999b13": "性、法定、法住、實際、虛空界、不思議界，若住苦、",
    "T06n0220_387:0999b14": "集、滅、道聖諦，若修四靜慮、四無量、四無色定，",
    "T06n0220_387:0999b15": "若修八解脫、八勝處、九次第定、十遍處，若修",
    "T06n0220_387:0999b16": "一切陀羅尼門、三摩地門，若趣菩薩正性離",
    "T06n0220_387:0999b17": "生，若修菩薩摩訶薩地，若修五眼、六神通，若",
    "T06n0220_387:0999b18": "修佛十力、四無所畏、四無礙解、十八佛不共",
    "T06n0220_387:0999b19": "法，若修大慈、大悲、大喜、大捨，若修三十二大",
    "T06n0220_387:0999b20": "士相、八十隨好，若修無忘失法、恒住捨性，若",
    "T06n0220_387:0999b21": "修一切智、道相智、一切相智，若修聲聞道、獨",
    "T06n0220_387:0999b22": "覺道、菩薩道、如來道，若修預流果、一來果、不",
    "T06n0220_387:0999b23": "還果、阿羅漢果、獨覺菩提及佛無上正等菩",
    "T06n0220_387:0999b24": "提，若成熟有情，若嚴淨佛土。如是一切勝",
    "T06n0220_387:0999b25": "淨善法，由勝定力皆速成辦，及隨所願住本",
    "T06n0220_387:0999b26": "性空。』「如是，善現！諸菩薩摩訶薩修行般若波",
    "T06n0220_387:0999b27": "羅蜜多，方便善巧為欲饒益諸有情故，從初",
    "T06n0220_387:0999b28": "發心乃至究竟，求作善利常無間斷。為欲饒",
    "T06n0220_387:0999b29": "益諸有情故，從一佛土至一佛土，供養恭敬、",
    "T06n0220_387:0999c01": "尊重讚歎諸佛世尊，於諸佛所聽受正法，捨",
    "T06n0220_387:0999c02": "身受身經無數劫，乃至無上正等菩提，於其",
    "T06n0220_387:0999c03": "中間終不忘失。「善現！是諸菩薩得陀羅尼，身、",
    "T06n0220_387:0999c04": "語、意根常無退減。何以故？是菩薩摩訶薩恒",
    "T06n0220_387:0999c05": "具善修一切智智，諸有所作能善思惟。由具",
    "T06n0220_387:0999c06": "善修一切智智，諸有所作能善思惟，於一切",
    "T06n0220_387:0999c07": "道悉能修習，謂聲聞道、若獨覺道、若菩薩道、",
    "T06n0220_387:0999c08": "若如來道、若勝天道、若勝人道、若諸菩薩",
    "T06n0220_387:0999c09": "勝神通道，諸菩薩摩訶薩由此殊勝神通道",
    "T06n0220_387:0999c10": "故，常作饒益曾無退失。是菩薩摩訶薩住此",
    "T06n0220_387:0999c11": "殊勝異熟神通，恒作有情勝利樂事，雖經諸",
    "T06n0220_387:0999c12": "趣生死輪迴，而勝神通常無退減。如是，善現！",
    "T06n0220_387:0999c13": "諸菩薩摩訶薩修行般若波羅蜜多，住本性",
    "T06n0220_387:0999c14": "空方便善巧，能善利樂諸有情類。「復次，善現！",
    "T06n0220_387:0999c15": "諸菩薩摩訶薩修行般若波羅蜜多時，從初",
    "T06n0220_387:0999c16": "發心成就如是方便善巧，由此方便善巧力",
    "T06n0220_387:0999c17": "故住本性空，見有情類智慧薄少，愚癡顛倒",
    "T06n0220_387:0999c18": "造諸惡業，方便引入勝智慧門，作是言：『善",
    "T06n0220_387:0999c19": "男子！應修般若波羅蜜多觀一切法本性空",
    "T06n0220_387:0999c20": "寂，汝等若能修此般若觀一切法本性皆空，",
    "T06n0220_387:0999c21": "諸所修行身、語、意業，皆趣甘露得甘露果，必",
    "T06n0220_387:0999c22": "以甘露而作後邊。諸善男子！是一切法皆本",
    "T06n0220_387:0999c23": "性空，本性空中有情及法雖不可得，而所修",
    "T06n0220_387:0999c24": "行亦無退失。何以故？善男子！本性空中無",
    "T06n0220_387:0999c25": "增減法、無增減者。所以者何？本性空理非有",
    "T06n0220_387:0999c26": "自性、非無自性，離諸分別絕諸戲論，故於",
    "T06n0220_387:0999c27": "此中無增無減，由斯所作終無退失。是故汝",
    "T06n0220_387:0999c28": "等應修般若波羅蜜多，觀本性空作所應作。』",
    "T06n0220_387:0999c29": "如是，善現！諸菩薩摩訶薩修行般若波羅蜜",
    "T06n0220_387:1000a01": "多，方便善巧教授教誡諸有情類，令修般若",
    "T06n0220_387:1000a02": "波羅蜜多觀本性空修諸善業。「善現！是菩薩",
    "T06n0220_387:1000a03": "摩訶薩如是教授教誡有情修諸善業常無",
    "T06n0220_387:1000a04": "懈廢，所謂自常行十善業道，亦勸他常行十",
    "T06n0220_387:1000a05": "善業道；自常受持五戒，亦勸他常受持五戒；",
    "T06n0220_387:1000a06": "自常受持八戒，亦勸他常受持八戒；自常受",
    "T06n0220_387:1000a07": "持出家戒，亦勸他常受持出家戒；自常修四",
    "T06n0220_387:1000a08": "靜慮，亦勸他常修四靜慮；自常修四無量，亦",
    "T06n0220_387:1000a09": "勸他常修四無量；自常修四無色定，亦勸他",
    "T06n0220_387:1000a10": "常修四無色定；自常修四念住、四正斷、四神",
    "T06n0220_387:1000a11": "足、五根、五力、七等覺支、八聖道支，亦勸他常",
    "T06n0220_387:1000a12": "修四念住、四正斷、四神足、五根、五力、七等覺支、",
    "T06n0220_387:1000a13": "八聖道支；自常修空、無相、無願解脫門，亦勸",
    "T06n0220_387:1000a14": "他常修空、無相、無願解脫門；自常修布施、淨",
    "T06n0220_387:1000a15": "戒、安忍、精進、靜慮、般若、方便善巧、妙願、力、智波",
    "T06n0220_387:1000a16": "羅蜜多，亦勸他常修布施、淨戒、安忍、精進、靜",
    "T06n0220_387:1000a17": "慮、般若、方便善巧、妙願、力、智波羅蜜多；自常",
    "T06n0220_387:1000a18": "住內空、外空、內外空、空空、大空、勝義空、有為空、",
    "T06n0220_387:1000a19": "無為空、畢竟空、無際空、散空、無變異空、本性空、",
    "T06n0220_387:1000a20": "自相空、共相空、一切法空、不可得空、無性空、自",
    "T06n0220_387:1000a21": "性空、無性自性空，亦勸他常住內空乃至無性",
    "T06n0220_387:1000a22": "自性空；自常住真如、法界、法性、不虛妄性、不",
    "T06n0220_387:1000a23": "變異性、平等性、離生性、法定、法住、實際、虛空界、",
    "T06n0220_387:1000a24": "不思議界，亦勸他常住真如乃至不思議界；",
    "T06n0220_387:1000a25": "自常住苦、集、滅、道聖諦，亦勸他常住苦、集、滅、",
    "T06n0220_387:1000a26": "道聖諦；自常修八解脫、八勝處、九次第定、十",
    "T06n0220_387:1000a27": "遍處，亦勸他常修八解脫、八勝處、九次第定、",
    "T06n0220_387:1000a28": "十遍處；自常修一切陀羅尼門、三摩地門，亦",
    "T06n0220_387:1000a29": "勸他常修一切陀羅尼門、三摩地門；自常修",
    "T06n0220_387:1000b01": "諸菩薩地，亦勸他常修諸菩薩地；自常學五",
    "T06n0220_387:1000b02": "眼、六神通，亦勸他常學五眼、六神通；自常學",
    "T06n0220_387:1000b03": "佛十力、四無所畏、四無礙解、十八佛不共法，",
    "T06n0220_387:1000b04": "亦勸他常學佛十力、四無所畏、四無礙解、十八",
    "T06n0220_387:1000b05": "佛不共法；自常學大慈、大悲、大喜、大捨，亦勸",
    "T06n0220_387:1000b06": "他常學大慈、大悲、大喜、大捨；自常學三十二",
    "T06n0220_387:1000b07": "大士相、八十隨好，亦勸他常學三十二大士",
    "T06n0220_387:1000b08": "相、八十隨好；自常學無忘失法、恒住捨性，亦",
    "T06n0220_387:1000b09": "勸他常學無忘失法、恒住捨性；自常學一切",
    "T06n0220_387:1000b10": "智、道相智、一切相智；亦勸他常學一切智、道",
    "T06n0220_387:1000b11": "相智、一切相智；自常起預流果智而不住其",
    "T06n0220_387:1000b12": "中，亦常勸他起預流果智或令安住；自常起",
    "T06n0220_387:1000b13": "一來、不還、阿羅漢果智而不住其中，亦常勸",
    "T06n0220_387:1000b14": "他起一來、不還、阿羅漢果智或令安住；自常",
    "T06n0220_387:1000b15": "起獨覺菩提智而不住其中，亦常勸他起獨",
    "T06n0220_387:1000b16": "覺菩提智或令安住；自常起無上正等菩提",
    "T06n0220_387:1000b17": "行道，亦勸他常起無上正等菩提行道。「如是，",
    "T06n0220_387:1000b18": "善現！諸菩薩摩訶薩修行般若波羅蜜多時，",
    "T06n0220_387:1000b19": "方便善巧自修善業常無懈廢，教授教誡諸",
    "T06n0220_387:1000b20": "有情類令修善業常無懈廢。善現！是名諸",
    "T06n0220_387:1000b21": "菩薩摩訶薩修行般若波羅蜜多時方便善",
    "T06n0220_387:1000b22": "巧。諸菩薩摩訶薩由此方便善巧力故，安立",
    "T06n0220_387:1000b23": "有情於實際中，而能不壞實際之相。」",
    "T06n0220_387:1000b24": "爾時，具壽善現白佛言：「世尊！若一切法皆本",
    "T06n0220_387:1000b25": "性空，本性空中有情及法俱不可得，由此於",
    "T06n0220_387:1000b26": "中亦無非法，云何菩薩摩訶薩為諸有情求",
    "T06n0220_387:1000b27": "證無上正等菩提常作饒益？」佛告善現：「如是！",
    "T06n0220_387:1000b28": "如是！如汝所說。諸所有法皆本性空，本性",
    "T06n0220_387:1000b29": "空中有情及法俱不可得，由此於中亦無非",
    "T06n0220_387:1000c01": "法。善現！若一切法本性不空，諸菩薩摩訶",
    "T06n0220_387:1000c02": "薩修行般若波羅蜜多時，不應安住本性空",
    "T06n0220_387:1000c03": "理，修證無上正等菩提，為饒益有情說本性",
    "T06n0220_387:1000c04": "空法。善現！以一切法皆本性空，是故菩薩",
    "T06n0220_387:1000c05": "摩訶薩修行般若波羅蜜多時，住一切法本",
    "T06n0220_387:1000c06": "性空理，修證無上正等菩提，為饒益有情說",
    "T06n0220_387:1000c07": "本性空法。「善現！何等諸法本性皆空，菩薩",
    "T06n0220_387:1000c08": "摩訶薩修行般若波羅蜜多時，如實了知本",
    "T06n0220_387:1000c09": "性空已，住本性空為他說法？「善現！色本性",
    "T06n0220_387:1000c10": "空，受、想、行、識本性空。菩薩摩訶薩修行般若",
    "T06n0220_387:1000c11": "波羅蜜多時，如實了知如是諸蘊本性空已，",
    "T06n0220_387:1000c12": "住本性空為諸有情宣說如是本性空法。「善",
    "T06n0220_387:1000c13": "現！眼處本性空，耳、鼻、舌、身、意處本性空；色",
    "T06n0220_387:1000c14": "處本性空，聲、香、味、觸、法處本性空。菩薩摩訶",
    "T06n0220_387:1000c15": "薩修行般若波羅蜜多時，如實了知如是諸",
    "T06n0220_387:1000c16": "處本性空已，住本性空為諸有情宣說如是",
    "T06n0220_387:1000c17": "本性空法。「善現！眼界本性空，耳、鼻、舌、身、意",
    "T06n0220_387:1000c18": "界本性空；色界本性空，聲、香、味、觸、法界本性",
    "T06n0220_387:1000c19": "空；眼識界本性空，耳、鼻、舌、身、意識界本性空；",
    "T06n0220_387:1000c20": "眼觸本性空，耳、鼻、舌、身、意觸本性空；眼觸為",
    "T06n0220_387:1000c21": "緣所生諸受本性空，耳、鼻、舌、身、意觸為緣所",
    "T06n0220_387:1000c22": "生諸受本性空；地界本性空，水、火、風、空、識界",
    "T06n0220_387:1000c23": "本性空。菩薩摩訶薩修行般若波羅蜜多時，",
    "T06n0220_387:1000c24": "如實了知如是諸界本性空已，住本性空為",
    "T06n0220_387:1000c25": "諸有情宣說如是本性空法。「善現！因緣本性",
    "T06n0220_387:1000c26": "空，等無間緣、所緣緣、增上緣本性空；從緣所",
    "T06n0220_387:1000c27": "生諸法本性空；無明本性空，行、識、名色、六處、",
    "T06n0220_387:1000c28": "觸、受、愛、取、有、生、老死愁歎苦憂惱本性空。菩",
    "T06n0220_387:1000c29": "薩摩訶薩修行般若波羅蜜多時，如實了知",
    "T06n0220_387:1001a01": "如是緣起本性空已，住本性空為諸有情宣",
    "T06n0220_387:1001a02": "說如是本性空法。「善現！布施波羅蜜多本性",
    "T06n0220_387:1001a03": "空，淨戒、安忍、精進、靜慮、般若、方便善巧、妙願、",
    "T06n0220_387:1001a04": "力、智波羅蜜多本性空。菩薩摩訶薩修行般",
    "T06n0220_387:1001a05": "若波羅蜜多時，如實了知諸到彼岸本性空",
    "T06n0220_387:1001a06": "已，住本性空為諸有情宣說如是本性空法。",
    "T06n0220_387:1001a07": "「善現！四靜慮本性空，四無量、四無色定本",
    "T06n0220_387:1001a08": "性空。菩薩摩訶薩修行般若波羅蜜多時，如",
    "T06n0220_387:1001a09": "實了知如是靜慮、無量、無色本性空已，住本",
    "T06n0220_387:1001a10": "性空為諸有情宣說如是本性空法。「善現！四",
    "T06n0220_387:1001a11": "念住本性空，四正斷、四神足、五根、五力、七等",
    "T06n0220_387:1001a12": "覺支、八聖道支本性空。菩薩摩訶薩修行般",
    "T06n0220_387:1001a13": "若波羅蜜多時，如實了知四念住等菩提分",
    "T06n0220_387:1001a14": "法本性空已，住本性空為諸有情宣說如是",
    "T06n0220_387:1001a15": "本性空法。「善現！空解脫門本性空，無相、無",
    "T06n0220_387:1001a16": "願解脫門本性空。菩薩摩訶薩修行般若波",
    "T06n0220_387:1001a17": "羅蜜多時，如實了知諸解脫門本性空已，住",
    "T06n0220_387:1001a18": "本性空為諸有情宣說如是本性空法。「善現！",
    "T06n0220_387:1001a19": "內空本性空，外空、內外空、空空、大空、勝義空、有",
    "T06n0220_387:1001a20": "為空、無為空、畢竟空、無際空、散空、無變異空、本",
    "T06n0220_387:1001a21": "性空、自相空、共相空、一切法空、不可得空、無性",
    "T06n0220_387:1001a22": "空、自性空、無性自性空本性空。菩薩摩訶薩",
    "T06n0220_387:1001a23": "修行般若波羅蜜多時，如實了知如是空性",
    "T06n0220_387:1001a24": "本性空已，住本性空為諸有情宣說如是本",
    "T06n0220_387:1001a25": "性空法。「善現！苦聖諦本性空，集、滅、道聖諦本",
    "T06n0220_387:1001a26": "性空。菩薩摩訶薩修行般若波羅蜜多時，如",
    "T06n0220_387:1001a27": "實了知如是聖諦本性空已，住本性空為諸",
    "T06n0220_387:1001a28": "有情宣說如是本性空法。",
    "T06n0220_387:1001a29": "「善現！八解脫本性空，八勝處、九次第定、十遍",
    "T06n0220_387:1001b01": "處本性空。菩薩摩訶薩修行般若波羅蜜多",
    "T06n0220_387:1001b02": "時，如實了知解脫、勝處、諸定、遍處本性空已，",
    "T06n0220_387:1001b03": "住本性空為諸有情宣說如是本性空法。「善",
    "T06n0220_387:1001b04": "現！一切陀羅尼門本性空，一切三摩地門本",
    "T06n0220_387:1001b05": "性空。菩薩摩訶薩修行般若波羅蜜多時，如",
    "T06n0220_387:1001b06": "實了知陀羅尼門、三摩地門本性空已，住本",
    "T06n0220_387:1001b07": "性空為諸有情宣說如是本性空法。「善現！菩",
    "T06n0220_387:1001b08": "薩極喜地本性空，菩薩離垢地、發光地、焰慧",
    "T06n0220_387:1001b09": "地、極難勝地、現前地、遠行地、不動地、善慧地、法",
    "T06n0220_387:1001b10": "雲地本性空。菩薩摩訶薩修行般若波羅蜜",
    "T06n0220_387:1001b11": "多時，如實了知菩薩諸地本性空已，住本性",
    "T06n0220_387:1001b12": "空為諸有情宣說如是本性空法。「善現！五眼",
    "T06n0220_387:1001b13": "本性空，六神通本性空。菩薩摩訶薩修行般",
    "T06n0220_387:1001b14": "若波羅蜜多時，如實了知諸眼、神通本性空",
    "T06n0220_387:1001b15": "已，住本性空為諸有情宣說如是本性空法。",
    "T06n0220_387:1001b16": "「善現！佛十力本性空，四無所畏、四無礙解、十",
    "T06n0220_387:1001b17": "八佛不共法本性空。菩薩摩訶薩修行般若",
    "T06n0220_387:1001b18": "波羅蜜多時，如實了知諸力、無畏、無礙解、不",
    "T06n0220_387:1001b19": "共法本性空已，住本性空為諸有情宣說如",
    "T06n0220_387:1001b20": "是本性空法。「善現！大慈本性空，大悲、大喜、大",
    "T06n0220_387:1001b21": "捨本性空。菩薩摩訶薩修行般若波羅蜜多",
    "T06n0220_387:1001b22": "時，如實了知諸大無量本性空已，住本性空",
    "T06n0220_387:1001b23": "為諸有情宣說如是本性空法。「善現！三十二",
    "T06n0220_387:1001b24": "大士相本性空，八十隨好本性空。菩薩摩訶",
    "T06n0220_387:1001b25": "薩修行般若波羅蜜多時，如實了知諸相、隨",
    "T06n0220_387:1001b26": "好本性空已，住本性空為諸有情宣說如是",
    "T06n0220_387:1001b27": "本性空法。「善現！無忘失法本性空，恒住捨",
    "T06n0220_387:1001b28": "性本性空。菩薩摩訶薩修行般若波羅蜜多",
    "T06n0220_387:1001b29": "時，如實了知無忘失法、恒住捨性本性空已，",
    "T06n0220_387:1001c01": "住本性空為諸有情宣說如是本性空法。「善",
    "T06n0220_387:1001c02": "現！一切智本性空，道相智、一切相智本性空。",
    "T06n0220_387:1001c03": "菩薩摩訶薩修行般若波羅蜜多時，如實了",
    "T06n0220_387:1001c04": "知如是諸智本性空已，住本性空為諸有情",
    "T06n0220_387:1001c05": "宣說如是本性空法。「善現！預流果本性空，一",
    "T06n0220_387:1001c06": "來、不還、阿羅漢果、獨覺菩提本性空。菩薩摩",
    "T06n0220_387:1001c07": "訶薩修行般若波羅蜜多時，如實了知聲聞",
    "T06n0220_387:1001c08": "乘果、獨覺菩提本性空已，住本性空為諸有",
    "T06n0220_387:1001c09": "情宣說如是本性空法。「善現！一切菩薩摩訶",
    "T06n0220_387:1001c10": "薩行本性空，諸佛無上正等菩提本性空，永",
    "T06n0220_387:1001c11": "斷一切煩惱習氣相續本性空。菩薩摩訶薩",
    "T06n0220_387:1001c12": "修行般若波羅蜜多時，如實了知諸菩薩行、",
    "T06n0220_387:1001c13": "菩提、涅槃本性空已，住本性空為諸有情宣",
    "T06n0220_387:1001c14": "說如是本性空法。",
    "T06n0220_387:1001c15": "「復次，善現！若內空性本性不空，若外空、內外",
    "T06n0220_387:1001c16": "空、空空、大空、勝義空、有為空、無為空、畢竟空、無",
    "T06n0220_387:1001c17": "際空、散空、無變異空、本性空、自相空、共相空、一",
    "T06n0220_387:1001c18": "切法空、不可得空、無性空、自性空、無性自性空",
    "T06n0220_387:1001c19": "性亦本性不空者，則諸菩薩摩訶薩修行般若",
    "T06n0220_387:1001c20": "波羅蜜多時，不應為諸有情說一切法皆本",
    "T06n0220_387:1001c21": "性空，若作是說壞本性空。然本性空理不可",
    "T06n0220_387:1001c22": "壞，非常非斷。所以者何？本性空理無方無處，",
    "T06n0220_387:1001c23": "無所從來亦無所去。如是空理亦名法住，是",
    "T06n0220_387:1001c24": "中無法、無聚無散、無減無增、無生無滅、無",
    "T06n0220_387:1001c25": "染無淨，是一切法本所住性，諸菩薩摩訶薩",
    "T06n0220_387:1001c26": "安住其中，求趣無上正等菩提，不見諸法有",
    "T06n0220_387:1001c27": "所發趣、無所發趣，以一切法都無所住故名",
    "T06n0220_387:1001c28": "法住。諸菩薩摩訶薩安住此中修行般若波",
    "T06n0220_387:1001c29": "羅蜜多，見一切法本性空已，定於無上正等",
    "T06n0220_387:1002a01": "菩提得不退轉。所以者何？是菩薩摩訶薩不",
    "T06n0220_387:1002a02": "見有法能為障礙，見一切法無障礙故，便於",
    "T06n0220_387:1002a03": "無上正等菩提不生疑惑，是故不退。「復次，善",
    "T06n0220_387:1002a04": "現！本性空中我不可得，有情不可得，有情",
    "T06n0220_387:1002a05": "施設不可得，命者、生者、養者、士夫、補特伽羅、",
    "T06n0220_387:1002a06": "意生、儒童、作者、使作者、起者、使起者、受者、使受",
    "T06n0220_387:1002a07": "者、知者、見者亦不可得。「善現！本性空中色不",
    "T06n0220_387:1002a08": "可得，受、想、行、識亦不可得。「善現！本性空中",
    "T06n0220_387:1002a09": "眼處不可得，耳、鼻、舌、身、意處亦不可得。「善現！",
    "T06n0220_387:1002a10": "本性空中色處不可得，聲、香、味、觸、法處亦不",
    "T06n0220_387:1002a11": "可得。「善現！本性空中眼界不可得，耳、鼻、舌、",
    "T06n0220_387:1002a12": "身、意界亦不可得。「善現！本性空中色界不可",
    "T06n0220_387:1002a13": "得，聲、香、味、觸、法界亦不可得。「善現！本性空",
    "T06n0220_387:1002a14": "中眼識界不可得，耳、鼻、舌、身、意識界亦不可",
    "T06n0220_387:1002a15": "得。「善現！本性空中眼觸不可得，耳、鼻、舌、身、",
    "T06n0220_387:1002a16": "意觸亦不可得。「善現！本性空中眼觸為緣所",
    "T06n0220_387:1002a17": "生諸受不可得，耳、鼻、舌、身、意觸為緣所生諸",
    "T06n0220_387:1002a18": "受亦不可得。「善現！本性空中地界不可得，水、",
    "T06n0220_387:1002a19": "火、風、空、識界亦不可得。「善現！本性空中因緣",
    "T06n0220_387:1002a20": "不可得，等無間緣、所緣緣、增上緣亦不可得。",
    "T06n0220_387:1002a21": "「善現！本性空中從緣所生諸法皆不可得。「善",
    "T06n0220_387:1002a22": "現！本性空中無明不可得，行、識、名色、六處、觸、",
    "T06n0220_387:1002a23": "受、愛、取、有、生、老死愁歎苦憂惱亦不可得。「善",
    "T06n0220_387:1002a24": "現！本性空中布施波羅蜜多不可得，淨戒、安",
    "T06n0220_387:1002a25": "忍、精進、靜慮、般若波羅蜜多亦不可得。「善現！",
    "T06n0220_387:1002a26": "本性空中內空不可得，外空、內外空、空空、大",
    "T06n0220_387:1002a27": "空、勝義空、有為空、無為空、畢竟空、無際空、散空、",
    "T06n0220_387:1002a28": "無變異空、本性空、自相空、共相空、一切法空、不",
    "T06n0220_387:1002a29": "可得空、無性空、自性空、無性自性空亦不可",
    "T06n0220_387:1002b01": "得。「善現！本性空中四念住不可得，四正斷、四",
    "T06n0220_387:1002b02": "神足、五根、五力、七等覺支、八聖道支亦不可",
    "T06n0220_387:1002b03": "得。「善現！本性空中苦聖諦不可得，集、滅、道聖",
    "T06n0220_387:1002b04": "諦亦不可得。「善現！本性空中四靜慮不可得，",
    "T06n0220_387:1002b05": "四無量、四無色定亦不可得。「善現！本性空中",
    "T06n0220_387:1002b06": "八解脫不可得，八勝處、九次第定、十遍處亦",
    "T06n0220_387:1002b07": "不可得。「善現！本性空中一切陀羅尼門不可",
    "T06n0220_387:1002b08": "得，一切三摩地門亦不可得。「善現！本性空中",
    "T06n0220_387:1002b09": "空解脫門不可得，無相、無願解脫門亦不可",
    "T06n0220_387:1002b10": "得。「善現！本性空中菩薩極喜地不可得，離垢",
    "T06n0220_387:1002b11": "地、發光地、焰慧地、極難勝地、現前地、遠行地、不",
    "T06n0220_387:1002b12": "動地、善慧地、法雲地亦不可得。",
    "T06n0220_387:1002b13": "「善現！本性空中五眼不可得，六神通亦不可",
    "T06n0220_387:1002b14": "得。「善現！本性空中佛十力不可得，四無所",
    "T06n0220_387:1002b15": "畏、四無礙解、大慈、大悲、大喜、大捨、十八佛不共",
    "T06n0220_387:1002b16": "法亦不可得。「善現！本性空中無忘失法不可",
    "T06n0220_387:1002b17": "得，恒住捨性亦不可得。「善現！本性空中一",
    "T06n0220_387:1002b18": "切智不可得，道相智、一切相智亦不可得。「善",
    "T06n0220_387:1002b19": "現！本性空中預流果不可得，一來、不還、阿羅",
    "T06n0220_387:1002b20": "漢果、獨覺菩提亦不可得。「善現！本性空中一",
    "T06n0220_387:1002b21": "切菩薩摩訶薩行不可得，諸佛無上正等菩",
    "T06n0220_387:1002b22": "提亦不可得。「善現！本性空中色非色法不可",
    "T06n0220_387:1002b23": "得，有見無見、有對無對、有漏無漏、有為無為",
    "T06n0220_387:1002b24": "法亦不可得。「善現！本性空中三十二大士相",
    "T06n0220_387:1002b25": "不可得，八十隨好亦不可得。「善現！如佛化",
    "T06n0220_387:1002b26": "作四眾，所謂苾芻、苾芻尼、鄔波索迦、鄔波斯",
    "T06n0220_387:1002b27": "迦，假使化佛百千俱胝那庾多劫為彼四眾",
    "T06n0220_387:1002b28": "宣說法要，於意云何？如是化眾頗有能得預",
    "T06n0220_387:1002b29": "流果，或得一來果，或得不還果，或得阿羅漢",
    "T06n0220_387:1002c01": "果，或得獨覺菩提，或得無上正等菩提不？」善",
    "T06n0220_387:1002c02": "現答言：「不也！世尊！不也！善逝！何以故？是諸化",
    "T06n0220_387:1002c03": "眾都無實事，非無實法可有得果。」",
    "T06n0220_387:1002c04": "佛言：「善現！諸法亦爾，皆本性空都無實事，",
    "T06n0220_387:1002c05": "於中何等菩薩摩訶薩為何等有情說何等",
    "T06n0220_387:1002c06": "法，可令得預流果、或一來果、或不還果、或",
    "T06n0220_387:1002c07": "阿羅漢果、或獨覺菩提、或復無上正等菩提？",
    "T06n0220_387:1002c08": "「善現！諸菩薩摩訶薩雖為有情宣說種種本",
    "T06n0220_387:1002c09": "性空法，而諸有情實不可得，哀愍彼墮顛倒",
    "T06n0220_387:1002c10": "法故，拔濟令住無顛倒法。無顛倒者謂無分",
    "T06n0220_387:1002c11": "別，無分別者無顛倒故，若有分別則有顛倒，",
    "T06n0220_387:1002c12": "彼等流故。「善現！諸無分別無顛倒中，無我，",
    "T06n0220_387:1002c13": "無有情、命者、生者、養者、士夫、補特伽羅、意生、儒",
    "T06n0220_387:1002c14": "童、作者、使作者、起者、使起者、受者、使受者、知者、",
    "T06n0220_387:1002c15": "見者；亦無色，無受、想、行、識；亦無眼處，無耳、鼻、",
    "T06n0220_387:1002c16": "舌、身、意處；亦無色處，無聲、香、味、觸、法處；亦無",
    "T06n0220_387:1002c17": "眼界、無耳、鼻、舌、身、意界；亦無色界，無聲、香、味、",
    "T06n0220_387:1002c18": "觸、法界；亦無眼識界，無耳、鼻、舌、身、意識界；亦",
    "T06n0220_387:1002c19": "無眼觸，無耳、鼻、舌、身、意觸；亦無眼觸為緣所",
    "T06n0220_387:1002c20": "生諸受，無耳、鼻、舌、身、意觸為緣所生諸受；亦",
    "T06n0220_387:1002c21": "無地界，無水、火、風、空、識界；亦無因緣，無等無",
    "T06n0220_387:1002c22": "間緣、所緣緣、增上緣；亦無從緣所生諸法；亦",
    "T06n0220_387:1002c23": "無無明，無行、識、名色、六處、觸、受、愛、取、有、生、老死",
    "T06n0220_387:1002c24": "愁歎苦憂惱；亦無布施波羅蜜多，無淨戒、安",
    "T06n0220_387:1002c25": "忍、精進、靜慮、般若波羅蜜多；亦無內空，無外",
    "T06n0220_387:1002c26": "空、內外空、空空、大空、勝義空、有為空、無為空、畢",
    "T06n0220_387:1002c27": "竟空、無際空、散空、無變異空、本性空、自相空、共",
    "T06n0220_387:1002c28": "相空、一切法空、不可得空、無性空、自性空、無性",
    "T06n0220_387:1002c29": "自性空；亦無四念住，無四正斷、四神足、五根、",
    "T06n0220_387:1003a01": "五力、七等覺支、八聖道支；亦無苦聖諦，無集、",
    "T06n0220_387:1003a02": "滅、道聖諦；亦無四靜慮，無四無量、四無色定；",
    "T06n0220_387:1003a03": "亦無八解脫，無八勝處、九次第定、十遍處；亦",
    "T06n0220_387:1003a04": "無一切陀羅尼門，無一切三摩地門；亦無空",
    "T06n0220_387:1003a05": "解脫門，無無相、無願解脫門；亦無極喜地，無",
    "T06n0220_387:1003a06": "離垢地、發光地、焰慧地、極難勝地、現前地、遠行",
    "T06n0220_387:1003a07": "地、不動地、善慧地、法雲地；亦無五眼，無六神",
    "T06n0220_387:1003a08": "通；亦無佛十力，無四無所畏、四無礙解、大慈、",
    "T06n0220_387:1003a09": "大悲、大喜、大捨、十八佛不共法；亦無無忘失",
    "T06n0220_387:1003a10": "法，無恒住捨性；亦無一切智，無道相智、一切",
    "T06n0220_387:1003a11": "相智；亦無預流果，無一來、不還、阿羅漢果、獨",
    "T06n0220_387:1003a12": "覺菩提；亦無一切菩薩摩訶薩行，無諸佛無",
    "T06n0220_387:1003a13": "上正等菩提；亦無色非色法，無有見無見、有",
    "T06n0220_387:1003a14": "對無對、有漏無漏、有為無為法；亦無三十二",
    "T06n0220_387:1003a15": "大士相，無八十隨好。",
    "T06n0220_387:1003a16": "「善現！此無所有即本性空，諸菩薩摩訶薩修",
    "T06n0220_387:1003a17": "行般若波羅蜜多時，安住此中見諸有情墮",
    "T06n0220_387:1003a18": "顛倒想，方便善巧令得解脫，謂令解脫無我",
    "T06n0220_387:1003a19": "我想，無有情、命者、生者、養者、士夫、補特伽羅、意",
    "T06n0220_387:1003a20": "生、儒童、作者、使作者、起者、使起者、受者、使受者、",
    "T06n0220_387:1003a21": "知者、見者有情乃至見者想；亦令解脫無色",
    "T06n0220_387:1003a22": "色想，無受、想、行、識受、想、行、識想；亦令解脫無",
    "T06n0220_387:1003a23": "眼處眼處想，無耳、鼻、舌、身、意處耳、鼻、舌、身、意",
    "T06n0220_387:1003a24": "處想；亦令解脫無色處色處想，無聲、香、味、觸、",
    "T06n0220_387:1003a25": "法處聲、香、味、觸、法處想；亦令解脫無眼界眼",
    "T06n0220_387:1003a26": "界想，無耳、鼻、舌、身、意界耳、鼻、舌、身、意界想；亦",
    "T06n0220_387:1003a27": "令解脫無色界色界想，無聲、香、味、觸、法界聲、",
    "T06n0220_387:1003a28": "香、味、觸、法界想；亦令解脫無眼識界眼識界",
    "T06n0220_387:1003a29": "想，無耳、鼻、舌、身、意識界耳、鼻、舌、身、意識界想；",
    "T06n0220_387:1003b01": "亦令解脫無眼觸眼觸想，無耳、鼻、舌、身、意觸",
    "T06n0220_387:1003b02": "耳、鼻、舌、身、意觸想；亦令解脫無眼觸為緣所",
    "T06n0220_387:1003b03": "生諸受眼觸為緣所生諸受想；無耳、鼻、舌、身、",
    "T06n0220_387:1003b04": "意觸為緣所生諸受耳、鼻、舌、身、意觸為緣所生",
    "T06n0220_387:1003b05": "諸受想；亦令解脫無地界地界想，無水、火、風、",
    "T06n0220_387:1003b06": "空、識界水、火、風、空、識界想；亦令解脫無因緣",
    "T06n0220_387:1003b07": "因緣想；無等無間緣、所緣緣、增上緣等無間",
    "T06n0220_387:1003b08": "緣、所緣緣、增上緣想；亦令解脫無從緣所生",
    "T06n0220_387:1003b09": "諸法從緣所生諸法想；亦令解脫無無明無",
    "T06n0220_387:1003b10": "明想，無行、識、名色、六處、觸、受、愛、取、有、生、老死",
    "T06n0220_387:1003b11": "愁歎苦憂惱行乃至老死愁歎苦憂惱想；亦",
    "T06n0220_387:1003b12": "令解脫無布施波羅蜜多布施波羅蜜多想，",
    "T06n0220_387:1003b13": "無淨戒、安忍、精進、靜慮、般若波羅蜜多淨戒乃",
    "T06n0220_387:1003b14": "至般若波羅蜜多想；亦令解脫無內空內空",
    "T06n0220_387:1003b15": "想，無外空、內外空、空空、大空、勝義空、有為空、",
    "T06n0220_387:1003b16": "無為空、畢竟空、無際空、散空、無變異空、本性空、",
    "T06n0220_387:1003b17": "自相空、共相空、一切法空、不可得空、無性空、自",
    "T06n0220_387:1003b18": "性空、無性自性空外空乃至無性自性空想；",
    "T06n0220_387:1003b19": "亦令解脫無四念住四念住想，無四正斷、四",
    "T06n0220_387:1003b20": "神足、五根、五力、七等覺支、八聖道支四正斷乃",
    "T06n0220_387:1003b21": "至八聖道支想；亦令解脫無苦聖諦苦聖諦",
    "T06n0220_387:1003b22": "想，無集、滅、道聖諦集、滅、道聖諦想；亦令解脫",
    "T06n0220_387:1003b23": "無四靜慮四靜慮想，無四無量、四無色定四",
    "T06n0220_387:1003b24": "無量、四無色定想；亦令解脫無八解脫八解",
    "T06n0220_387:1003b25": "脫想，無八勝處、九次第定、十遍處八勝處、九",
    "T06n0220_387:1003b26": "次第定、十遍處想；亦令解脫無陀羅尼門陀",
    "T06n0220_387:1003b27": "羅尼門想，無三摩地門三摩地門想；亦令解",
    "T06n0220_387:1003b28": "脫無空解脫門空解脫門想，無無相、無願解",
    "T06n0220_387:1003b29": "脫門無相、無願解脫門想；亦令解脫無極喜",
    "T06n0220_387:1003c01": "地極喜地想，無離垢地、發光地、焰慧地、極難",
    "T06n0220_387:1003c02": "勝地、現前地、遠行地、不動地、善慧地、法雲地離",
    "T06n0220_387:1003c03": "垢地乃至法雲地想；",
    "T06n0220_387:1003c04": "亦令解脫無五眼五眼想，無六神通六神通",
    "T06n0220_387:1003c05": "想；亦令解脫無佛十力佛十力想，無四無所",
    "T06n0220_387:1003c06": "畏、四無礙解、大慈、大悲、大喜、大捨、十八佛不共",
    "T06n0220_387:1003c07": "法四無所畏乃至十八佛不共法想；亦令解",
    "T06n0220_387:1003c08": "脫無無忘失法無忘失法想，無恒住捨性恒",
    "T06n0220_387:1003c09": "住捨性想；亦令解脫無一切智一切智想，無",
    "T06n0220_387:1003c10": "道相智、一切相智道相智、一切相智想；亦令",
    "T06n0220_387:1003c11": "解脫無預流果預流果想，無一來、不還、阿羅",
    "T06n0220_387:1003c12": "漢果、獨覺菩提一來、不還、阿羅漢果、獨覺菩提",
    "T06n0220_387:1003c13": "想；",
    "T06n0220_387:1003c14": "亦令解脫無一切菩薩摩訶薩行一切菩薩摩",
    "T06n0220_387:1003c15": "訶薩行想，無諸佛無上正等菩提諸佛無上",
    "T06n0220_387:1003c16": "正等菩提想；亦令解脫無色非色法色非色",
    "T06n0220_387:1003c17": "法想，無有見無見、有對無對、有漏無漏、有為",
    "T06n0220_387:1003c18": "無為法有見無見乃至有為無為法想；亦令",
    "T06n0220_387:1003c19": "解脫無三十二大士相三十二大士相想，無",
    "T06n0220_387:1003c20": "八十隨好八十隨好想；亦令解脫五取蘊等",
    "T06n0220_387:1003c21": "諸有漏法，亦令解脫四念住等諸無漏法。何",
    "T06n0220_387:1003c22": "以故？善現！四念住等諸無漏法，亦非如勝",
    "T06n0220_387:1003c23": "義諦無生無滅、無相無為、無戲論無分別，亦",
    "T06n0220_387:1003c24": "應解脫，勝義諦者即本性空，此本性空即是",
    "T06n0220_387:1003c25": "諸佛所證無上正等菩提。",
    "T06n0220_387:1003c26": "大般若波羅蜜多經卷第三百八十七"
}