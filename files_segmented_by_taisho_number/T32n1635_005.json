{
    "T32n1635_005:0060b07": "大乘寶要義論卷第五",
    "T32n1635_005:0060b09": "西天譯經三藏朝散大夫",
    "T32n1635_005:0060b10": "試鴻臚少卿傳梵大師賜紫",
    "T32n1635_005:0060b11": "沙門臣法護等奉　詔譯",
    "T32n1635_005:0060b12": "如《地藏經》云，復次有剎帝利旃陀羅乃至長",
    "T32n1635_005:0060b13": "者旃陀羅人，於其所為四方僧眾造立寺舍",
    "T32n1635_005:0060b14": "園林臺觀、資畜田土給侍人等，飲食衣服臥",
    "T32n1635_005:0060b15": "具醫藥，或華果樹或染色樹香樹蔭樹，乃至",
    "T32n1635_005:0060b16": "種種受用之具，若自侵奪、若教他侵奪，若自",
    "T32n1635_005:0060b17": "受用、若令他受用。於我法中出家人所，或生",
    "T32n1635_005:0060b18": "瞋恚、或復呵罵制止輕侮。於正法中作其障",
    "T32n1635_005:0060b19": "難，於說法師而興嬈亂。此等皆於三世一切",
    "T32n1635_005:0060b20": "佛世尊所生極過失，乃至一切智者之所遠",
    "T32n1635_005:0060b21": "離。復次彼中世尊作如是言：諸得忍菩薩摩",
    "T32n1635_005:0060b22": "訶薩，應受剎帝利王灌頂及富樂受用，我即",
    "T32n1635_005:0060b23": "許可。金剛藏菩薩白佛言：世尊！剎帝利王所",
    "T32n1635_005:0060b24": "受灌頂，若非得忍菩薩，彼當墮於何等惡趣？",
    "T32n1635_005:0060b25": "佛言：金剛藏！若非得忍菩薩，但能修集十善",
    "T32n1635_005:0060b26": "業道，受剎帝利王灌頂及富樂受用，我亦許",
    "T32n1635_005:0060b27": "可。金剛藏菩薩白佛言：世尊！若非得忍菩薩，",
    "T32n1635_005:0060b28": "又不具修十善業道，彼旃陀羅剎帝利囉惹",
    "T32n1635_005:0060b29": "於此世尊甚深教中而令減失，當墮阿鼻大",
    "T32n1635_005:0060c01": "地獄中，斯等云何而得解脫？佛言：善男子",
    "T32n1635_005:0060c02": "受剎帝利王灌頂者，若被信力堅固鎧甲，於",
    "T32n1635_005:0060c03": "三寶中廣生淨信，又不於我三乘出離法中",
    "T32n1635_005:0060c04": "而生毀謗，下至一四句偈亦不輕毀；於持戒",
    "T32n1635_005:0060c05": "破戒人中悉不嬈亂，下至不受淨戒但剃除",
    "T32n1635_005:0060c06": "鬚髮被袈裟者諸苾芻眾而不嬈亂；若眾僧",
    "T32n1635_005:0060c07": "所屬、若單己所屬，一切受用等物悉不侵奪",
    "T32n1635_005:0060c08": "制止，常所聽受三乘出離正法，如其所聞隨",
    "T32n1635_005:0060c09": "力修行，於彼修行三乘諸苾芻所而常親近，",
    "T32n1635_005:0060c10": "願力堅固不起違背之心，教授有情大乘之",
    "T32n1635_005:0060c11": "法，使令趣入復令安住。若有能具如是相者",
    "T32n1635_005:0060c12": "剎帝利王，應受廣大富樂受用而不退墮。先",
    "T32n1635_005:0060c13": "佛如來皆悉許可，我今亦然許可是事。復次",
    "T32n1635_005:0060c14": "彼中作如是言：若有真善剎帝利王，乃至真善",
    "T32n1635_005:0060c15": "長者，若今現在或未來世，乃至後五百歲法",
    "T32n1635_005:0060c16": "欲滅時，若自若他皆作衛護，於佛清淨教中",
    "T32n1635_005:0060c17": "堅固守護，又於安住聲聞乘者、緣覺乘者，及",
    "T32n1635_005:0060c18": "大乘者、諸補持伽羅具修淨戒德廣大者，若",
    "T32n1635_005:0060c19": "是法器若非法器，乃至但剃除鬚髮被袈裟",
    "T32n1635_005:0060c20": "者，悉為守護。復為護持塔寺所屬之物，悉不",
    "T32n1635_005:0060c21": "侵奪或自受用或與他受用，他所侵者即為",
    "T32n1635_005:0060c22": "制止。如是福蘊無量無數不可限極。爾時會",
    "T32n1635_005:0060c23": "中一切天主乃至畢舍左主咸作是言：世尊！",
    "T32n1635_005:0060c24": "若真善剎帝利王乃至真善長者，具足如是",
    "T32n1635_005:0060c25": "功德者，我等皆為作護，令具十種增長之事。",
    "T32n1635_005:0060c26": "何等為十？一者增長壽命、二者增長無難、三",
    "T32n1635_005:0060c27": "者增長無病、四者增長眷屬、五者增長財物、",
    "T32n1635_005:0060c28": "六者增長資具、七者增長自在、八者增長名",
    "T32n1635_005:0060c29": "稱、九者增長善友、十者增長智慧。我等與自",
    "T32n1635_005:0061a01": "眷屬，常當護彼真善剎帝利王，盡其國境有",
    "T32n1635_005:0061a02": "十種法，使令遠離而為守護。何等為十？一者",
    "T32n1635_005:0061a03": "他國兵敵、二者自國兵敵、三者罪業之人、四",
    "T32n1635_005:0061a04": "者殺害之人、五者非時雨、六者惡風暴熱、七",
    "T32n1635_005:0061a05": "者極惡宿曜、八者饑饉、九者橫病夭死、十者",
    "T32n1635_005:0061a06": "邪見。《月燈三昧經》云，佛言：若諸天、龍、夜叉等，",
    "T32n1635_005:0061a07": "於我教中作護持者，彼等是大施主，令我法",
    "T32n1635_005:0061a08": "眼而得久住，使三寶種不斷不絕，從我口生",
    "T32n1635_005:0061a09": "之子，從法化生諸苾芻、苾芻尼、優婆塞、優婆",
    "T32n1635_005:0061a10": "夷，及餘淨信善男子善女人，為勝義諦法乃",
    "T32n1635_005:0061a11": "至為求阿耨多羅三藐三菩提者，悉為護持。",
    "T32n1635_005:0061a12": "我今親自付囑於汝天、龍、夜叉等諸大施主，",
    "T32n1635_005:0061a13": "及慈氏等賢劫之中諸菩薩摩訶薩，如我教",
    "T32n1635_005:0061a14": "勅當為作護。若欲安住修行正法者，即得心",
    "T32n1635_005:0061a15": "善。云何得心善？如《寶雲經》云，菩薩得心善。",
    "T32n1635_005:0061a16": "是中云何名為心善？謂彼若能於身心離，即",
    "T32n1635_005:0061a17": "得心善。應生如是心審諦觀察：當以何法是",
    "T32n1635_005:0061a18": "我心之所行？又復以何說名為善？若行於善",
    "T32n1635_005:0061a19": "即喜心清淨，由心喜故是即行善，能生多種",
    "T32n1635_005:0061a20": "厭離、能起多種伺察，諸不善法而悉斷滅。《阿",
    "T32n1635_005:0061a21": "闍世王經》云，諸菩薩不應如是生心。若心有",
    "T32n1635_005:0061a22": "所生，即諸惡魔伺得其便，諸佛如來亦不愛",
    "T32n1635_005:0061a23": "樂，賢聖不生喜心，自善根分而亦減失。若復",
    "T32n1635_005:0061a24": "生心而無所生，即諸惡魔伺不得便，諸佛如",
    "T32n1635_005:0061a25": "來亦悉愛樂，賢聖心喜，自善根分亦不減失。",
    "T32n1635_005:0061a26": "彼若如是修行，即於一切處生心。生心轉法",
    "T32n1635_005:0061a27": "輪，所說之法而無雜亂。如《開發內心經》云，佛",
    "T32n1635_005:0061a28": "言：慈氏！若諸苾芻所說雜亂，雖復多聞，返生",
    "T32n1635_005:0061a29": "驕倨迷醉忘失，內心散亂而不專注。彼諂曲",
    "T32n1635_005:0061b01": "心相續而生，遠離奢摩他毘鉢舍那，不為他",
    "T32n1635_005:0061b02": "人之所尊重，天龍夜叉亦不隨順，所修正行",
    "T32n1635_005:0061b03": "而不成就。若於所行悉無所得，是為正行。若",
    "T32n1635_005:0061b04": "欲了知其正行者，謂即勤行修習多聞宴坐。",
    "T32n1635_005:0061b05": "復次彼中作如是說，若有菩薩勤修勝行而",
    "T32n1635_005:0061b06": "為總領，造七寶妙塔遍滿三千大千世界，我",
    "T32n1635_005:0061b07": "亦於彼而不許可。若復有人聽受正法一四句",
    "T32n1635_005:0061b08": "偈，與般若波羅蜜多相應者，我即於彼尊重",
    "T32n1635_005:0061b09": "稱讚。何以故？多聞能生諸佛菩提，復從世間",
    "T32n1635_005:0061b10": "無取著生。若有菩薩勤修勝行為總領者，應",
    "T32n1635_005:0061b11": "當為他說法講授。菩薩與其教導，令於繫著",
    "T32n1635_005:0061b12": "法中不生繫著，所獲福蘊廣大無量業障銷",
    "T32n1635_005:0061b13": "散。慈氏！假使滿閻浮提勤修勝行總領菩薩，",
    "T32n1635_005:0061b14": "彼等若能於一勤行說法講授菩薩之所承事",
    "T32n1635_005:0061b15": "供養，又若滿閻浮提勤修說法講授菩薩，而",
    "T32n1635_005:0061b16": "悉於一勤行宴坐菩薩之所承事供養，此如",
    "T32n1635_005:0061b17": "是等佛悉許可而亦隨喜。何以故？智慧事業",
    "T32n1635_005:0061b18": "於難行事業中而為最上，一切三界高顯最",
    "T32n1635_005:0061b19": "勝。復次宣說正法行者，如《寶積經》云，佛言：迦",
    "T32n1635_005:0061b20": "葉！譬如商主欲入大海求無價寶，先善觀察",
    "T32n1635_005:0061b21": "堅固船筏，乃至到寶所已還復自舍。迦葉！菩",
    "T32n1635_005:0061b22": "薩摩訶薩亦復如是，欲入一切智海，先當觀",
    "T32n1635_005:0061b23": "察勤行六波羅蜜多，乃至超過一切愚夫異",
    "T32n1635_005:0061b24": "生聲聞緣覺之地，然後住佛果位。《阿闍世王",
    "T32n1635_005:0061b25": "經》云，佛言：大王！一切智心根本不斷，如是根",
    "T32n1635_005:0061b26": "本當起精進策勤教示，布施無厭足，以彼迴",
    "T32n1635_005:0061b27": "向一切智智故；持戒無厭足，迴向一切有情",
    "T32n1635_005:0061b28": "故；忍辱無厭足，求佛色相故；精進無厭足，",
    "T32n1635_005:0061b29": "於諸善根勤修集故；禪定無厭足，所緣相應",
    "T32n1635_005:0061c01": "故；智慧無厭足，於一切處善思擇故為法利",
    "T32n1635_005:0061c02": "故。富樂壽命，於一切處皆無過失。及復修正",
    "T32n1635_005:0061c03": "行者，當為一切有情起平等心。如《月燈三昧",
    "T32n1635_005:0061c04": "經》云，佛言：童子！菩薩摩訶薩當具足一法，",
    "T32n1635_005:0061c05": "若成是功德者，即得速證阿耨多羅三藐三",
    "T32n1635_005:0061c06": "菩提。何等一法？童子！所謂菩薩摩訶薩於一",
    "T32n1635_005:0061c07": "切有情起平等心、利益心、無障礙心、無毒心，",
    "T32n1635_005:0061c08": "是為一法。若欲修正法行者，應當棄捨利養",
    "T32n1635_005:0061c09": "等事。如《開發內心經》云，應當伺察諸利養事，",
    "T32n1635_005:0061c10": "以其所著失正念故；癡若起時，自利成辦故；",
    "T32n1635_005:0061c11": "諂若起時，不能隨順諸佛教勅故；驕倨我慢",
    "T32n1635_005:0061c12": "起時，一向但為險惡根本故。此等壞失諸善",
    "T32n1635_005:0061c13": "根故，智者應當伺察利養。雖於現受而有所",
    "T32n1635_005:0061c14": "得，然其後世果利都無，無量禪定皆悉遠離，",
    "T32n1635_005:0061c15": "當墮地獄餓鬼畜生趣中。智者又應伺察利",
    "T32n1635_005:0061c16": "養，猶如水行流注不斷。既伺察已，如是生心",
    "T32n1635_005:0061c17": "少欲知足。如《雜阿含經》云，譬如一類瘂羊之",
    "T32n1635_005:0061c18": "群，於彼尼拘律陀樹周匝而行。是中有一瘂",
    "T32n1635_005:0061c19": "羊，獨詣群鹿巖中守鹿人所，乃至於彼群鹿",
    "T32n1635_005:0061c20": "之前搖動其頭跪伏而坐，求彼所食及求作",
    "T32n1635_005:0061c21": "護。如是還已，餘瘂羊眾悉生輕慢。此有一類",
    "T32n1635_005:0061c22": "稱讚利養我慢苾芻亦復如是，起無厭心離",
    "T32n1635_005:0061c23": "於眾中，為所食故獨入城邑，巡行乞食復求",
    "T32n1635_005:0061c24": "邀命，得彼最上清淨飲食。自分食已，以所求",
    "T32n1635_005:0061c25": "食持還園中苾芻眾所，謂苾芻言：諸尊者！我",
    "T32n1635_005:0061c26": "於今日白衣舍中受其邀命，得彼最上清淨",
    "T32n1635_005:0061c27": "食已。今我有其所乞之食，是長食法、是已捨",
    "T32n1635_005:0061c28": "法，汝諸尊者若欲食者應當隨意。如是言已，",
    "T32n1635_005:0061c29": "中有少年苾芻皆生輕慢。智者當知，若發如",
    "T32n1635_005:0062a01": "是麁惡言者，皆為利養等事，如經廣說。此中",
    "T32n1635_005:0062a02": "云何遠離諂誑二法？如《無熱惱經》云，有二種",
    "T32n1635_005:0062a03": "法，於一切智心而為障礙，所謂一誑、二諂。有",
    "T32n1635_005:0062a04": "其二法是無障礙，一正直、二無諂。若欲成辦",
    "T32n1635_005:0062a05": "諸正行者，常當親近諸善知識，因善知識故",
    "T32n1635_005:0062a06": "成諸正行。何等經中而作此說？如《勝生勝鬘",
    "T32n1635_005:0062a07": "解脫經》云，諸菩薩摩訶薩因善知識故，流出",
    "T32n1635_005:0062a08": "一切菩薩行法，善知識者有大威力而能圓",
    "T32n1635_005:0062a09": "成諸菩薩故，善知識者而能出生一切菩薩",
    "T32n1635_005:0062a10": "諸善根故。善知識者，普能結集一切菩薩修",
    "T32n1635_005:0062a11": "學所行。善知識者而為根本，能令一切菩薩",
    "T32n1635_005:0062a12": "深心清淨故。善知識者能為守護增長一切",
    "T32n1635_005:0062a13": "福蘊故。善知識者是所愛樂獲得一切佛菩",
    "T32n1635_005:0062a14": "提故。善知識者而能攝持，令諸菩薩不墮惡",
    "T32n1635_005:0062a15": "趣，使令不退轉於大乘、不越菩薩學處，出",
    "T32n1635_005:0062a16": "過愚夫異生之地，亦不棄捨聲聞緣覺之法，",
    "T32n1635_005:0062a17": "復為作護。善知識者，能令一切失道之者還",
    "T32n1635_005:0062a18": "歸正道，聞正法者引令解入一切佛法。善知",
    "T32n1635_005:0062a19": "識如母，能令一切悉生佛家。善知識如父，廣",
    "T32n1635_005:0062a20": "為有情資育利益故。善知識如乳母，善護一",
    "T32n1635_005:0062a21": "切令離罪業故。善知識如僕使捍勞，能入生",
    "T32n1635_005:0062a22": "死大煩惱海為拔濟故。善知識如舉棹人，運",
    "T32n1635_005:0062a23": "載有情至一切智智大寶洲故。諸修正行者，",
    "T32n1635_005:0062a24": "若欲往詣善知識所，應如是作意，使其身心",
    "T32n1635_005:0062a25": "清淨勤勇，其心如地，悉能荷擔諸重擔故；",
    "T32n1635_005:0062a26": "心如僕使，隨所欲教令悉為作故；其心如犬，",
    "T32n1635_005:0062a27": "常所警吠為守禦故。當觀自身如病人想，善",
    "T32n1635_005:0062a28": "知識如醫師想，所教示法猶如藥想，依教所",
    "T32n1635_005:0062a29": "行如病除想。凡如是等，因善知識故得深心",
    "T32n1635_005:0062b01": "清淨已，隨諸善知識所教令法而善修行，即",
    "T32n1635_005:0062b02": "能增長一切善根。如雪山王一切藥草樹林",
    "T32n1635_005:0062b03": "皆悉依止，依止善知識亦復如是，能成一切",
    "T32n1635_005:0062b04": "佛法大器。又如大海眾流所歸，菩薩因善知",
    "T32n1635_005:0062b05": "識從彼出生故，即得圓成一切菩薩行法及一",
    "T32n1635_005:0062b06": "切佛法。如《寶積經》云，佛言：迦葉！如人乘船",
    "T32n1635_005:0062b07": "入其大海，而於中流船忽破壞。是中或有依",
    "T32n1635_005:0062b08": "一版木或餘椽木，隨得所依安隱到岸。迦葉！",
    "T32n1635_005:0062b09": "菩薩乘於一切智心之船亦復如是，忽於中",
    "T32n1635_005:0062b10": "流壞失菩薩乘法，若遇善知識而為依止，彼",
    "T32n1635_005:0062b11": "即還得一切智心，乘諸波羅蜜多法運載而",
    "T32n1635_005:0062b12": "行到法界洲。迦葉！所有阿耨多羅三藐三菩",
    "T32n1635_005:0062b13": "提法，而悉依止善知識故，是故於諸善知識",
    "T32n1635_005:0062b14": "所供養承事而為最上。若佛在世、若涅槃後，",
    "T32n1635_005:0062b15": "應當勤行，斯得無量福行圓滿，畢竟果報而",
    "T32n1635_005:0062b16": "悉成辦。如《華積經》云，若見師子游戲如來，見",
    "T32n1635_005:0062b17": "已發清淨心，而為供養。又若彼佛入涅槃後，",
    "T32n1635_005:0062b18": "取其舍利如芥子許而為供養。如是所獲果",
    "T32n1635_005:0062b19": "報皆悉齊等，是中亦無種種差別。如《大悲經》",
    "T32n1635_005:0062b20": "云，佛言：阿難！若人於我現前供養。且置是事，",
    "T32n1635_005:0062b21": "又若有人於我涅槃後，收取舍利如芥子許",
    "T32n1635_005:0062b22": "作諸供養。亦置是事，又若有人於我法中",
    "T32n1635_005:0062b23": "造立寶塔。復置是事，若或有人但以一華散",
    "T32n1635_005:0062b24": "擲空中，觀想諸佛而為供養，我說是人以此",
    "T32n1635_005:0062b25": "善根，畢竟趣證大涅槃果。阿難！以要言之，下",
    "T32n1635_005:0062b26": "至傍生趣中諸有情類，若能想念諸佛，我說",
    "T32n1635_005:0062b27": "彼等以是善根，畢竟亦成大涅槃果。阿難！汝",
    "T32n1635_005:0062b28": "觀於佛世尊所，何等行施而為最大？何等發",
    "T32n1635_005:0062b29": "心是大威力？阿難！若有人但能一稱那謨佛",
    "T32n1635_005:0062c01": "陀邪，此為勝義。何以故？謂佛世尊具大不",
    "T32n1635_005:0062c02": "空名稱故。此不空義者，所謂即是那謨佛陀",
    "T32n1635_005:0062c03": "邪。以於諸如來所隨有何等極少善根而不",
    "T32n1635_005:0062c04": "壞失，下至一發淨心，此等一切乃至畢竟趣",
    "T32n1635_005:0062c05": "證涅槃。阿難！譬如漁師於大池中欲取其魚，",
    "T32n1635_005:0062c06": "即以鉤餌置於水中，魚即競來游泳而食。是",
    "T32n1635_005:0062c07": "時漁師知魚所在，重復牢固鉤竿輪線徐緩深",
    "T32n1635_005:0062c08": "鉤。既得魚已置于陸地，隨其所欲取以用之。",
    "T32n1635_005:0062c09": "世間一類有情亦復如是，先於佛世尊所發",
    "T32n1635_005:0062c10": "清淨心種植善根，下至一發淨信已，而彼有",
    "T32n1635_005:0062c11": "情後復惡作，業障所覆生於難處，其後還得",
    "T32n1635_005:0062c12": "值佛世尊，以菩提智及四攝鉤線，拔彼有情",
    "T32n1635_005:0062c13": "出生死流置涅槃岸。《海龍王問經》云，佛言：龍",
    "T32n1635_005:0062c14": "主！諸菩薩摩訶薩若能具足八法，即得常",
    "T32n1635_005:0062c15": "不離諸佛。何等為八？一者教示觀佛影像、二",
    "T32n1635_005:0062c16": "者承事如來、三者常讚如來、四者造佛形像、",
    "T32n1635_005:0062c17": "五者教示觀佛色相、六者隨何佛剎聞佛名",
    "T32n1635_005:0062c18": "稱即於彼佛剎中發生勝願、七者不生下劣",
    "T32n1635_005:0062c19": "之心、八者起廣大心求佛之智。如《菩薩藏經》",
    "T32n1635_005:0062c20": "云，若能嚴淨如來塔廟者，當得四種清淨最",
    "T32n1635_005:0062c21": "上誓願。何等為四？一者獲得最上色相清淨",
    "T32n1635_005:0062c22": "誓願、二者最上諸相具足清淨誓願、三者最",
    "T32n1635_005:0062c23": "上堅固修集清淨誓願、四者最上觀見如來清",
    "T32n1635_005:0062c24": "淨誓願。彼經復言，若人於如來塔廟散華塗",
    "T32n1635_005:0062c25": "香作供養者，是人獲得八種不壞之法。何等",
    "T32n1635_005:0062c26": "為八？一者不壞色相、二者不壞富樂、三者不",
    "T32n1635_005:0062c27": "壞眷屬、四者不壞淨戒、五者不壞多聞、六者",
    "T32n1635_005:0062c28": "不壞寂定、七者不壞智慧、八者不壞誓願。若",
    "T32n1635_005:0062c29": "人欲造如來形像者，應隨意作，或以土木鐵",
    "T32n1635_005:0063a01": "石、或復象牙、或金銀瑠璃水精赤珠珊瑚碼",
    "T32n1635_005:0063a02": "碯及諸珂貝眾妙香等，或造圖𭘻、或於版木",
    "T32n1635_005:0063a03": "牆壁作諸畫像，或以紙素及諸繒帛䤹剪而",
    "T32n1635_005:0063a04": "成，或自新而作、或增修故壞如來形像。如是",
    "T32n1635_005:0063a05": "作已，當來不於下族中生、不於惡業族中生、",
    "T32n1635_005:0063a06": "不於邪見族中生，所感身支當無殘缺。設有",
    "T32n1635_005:0063a07": "具造五無間罪者，於如來所能發淨信造立",
    "T32n1635_005:0063a08": "如來形像，是人所有當來地獄業報轉重令",
    "T32n1635_005:0063a09": "輕，於三乘法或餘乘中而得出離。如人不淨",
    "T32n1635_005:0063a10": "穢污其身，而能潔淨沐浴妙香塗飾，而彼穢",
    "T32n1635_005:0063a11": "惡之香飄散無餘。造五無間罪業者亦復如",
    "T32n1635_005:0063a12": "是，造佛像故彼等罪業銷滅無餘。又復具行",
    "T32n1635_005:0063a13": "十不善業者，若於如來所發淨信心，彼之罪",
    "T32n1635_005:0063a14": "業亦悉銷滅，如酥投火中而悉成焰，業散無",
    "T32n1635_005:0063a15": "餘其義如是，何況具足最勝菩提心者，及彼",
    "T32n1635_005:0063a16": "出家具淨戒者。",
    "T32n1635_005:0063a17": "大乘寶要義論卷第五"
}