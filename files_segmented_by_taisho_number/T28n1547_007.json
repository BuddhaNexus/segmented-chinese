{
    "T28n1547_007:0461c12": "鞞婆沙論卷第七",
    "T28n1547_007:0461c14": "阿羅漢尸陀槃尼撰",
    "T28n1547_007:0461c15": "符秦罽賓三藏僧伽跋澄譯",
    "T28n1547_007:0461c16": "22 色無色法處色無色法處第二十二",
    "T28n1547_007:0461c17": "色法者、無色法者。問曰：何以故作此論？答曰：",
    "T28n1547_007:0461c18": "斷計我人意故，及現大妙智故。斷計我人意",
    "T28n1547_007:0461c19": "者，此色法、無色法非是我。現大妙智者，若有",
    "T28n1547_007:0461c20": "行智成就智，彼以此二句便知一切法，謂此",
    "T28n1547_007:0461c21": "俱攝一切法、具足一切法。是謂斷計我人意",
    "T28n1547_007:0461c22": "故及現大妙智故作此論。色法、無色法者。問",
    "T28n1547_007:0461c23": "曰：色法云何？答曰：十色入及一入少所入法",
    "T28n1547_007:0461c24": "入是。問曰：無色法云何？答曰：一入意入是，",
    "T28n1547_007:0461c25": "及一入少所入法入是。問曰：何以故說色法、",
    "T28n1547_007:0461c26": "無色法？答曰：謂二眼界是色，謂非二眼界是",
    "T28n1547_007:0461c27": "無色。或曰：謂三眼界，肉眼、天眼、聖無上慧眼",
    "T28n1547_007:0461c28": "是色，謂非三眼界是無色。或曰：謂二眼界及",
    "T28n1547_007:0461c29": "眼識緣是色，謂非二眼界及非眼識緣是無",
    "T28n1547_007:0462a01": "色。或曰：謂四大所有及造色所有是色，謂非",
    "T28n1547_007:0462a02": "四大所有及非造色所有是無色。或曰：謂二",
    "T28n1547_007:0462a03": "十種及二十一種是色，謂非二十種及非二",
    "T28n1547_007:0462a04": "十一種是無色。或曰：謂方所有及方施設、由",
    "T28n1547_007:0462a05": "延所有及由延施設是色，謂非方所有及非",
    "T28n1547_007:0462a06": "方施設、非由延所有及非由延施設是無色。",
    "T28n1547_007:0462a07": "或曰：謂色名及色所有是色，謂非色名及非",
    "T28n1547_007:0462a08": "色所有是無色。或曰：謂麁可見覩可現是色，",
    "T28n1547_007:0462a09": "謂細非可見非覩是無色。尊者婆須蜜說曰：",
    "T28n1547_007:0462a10": "云何為色相？答曰：漸漸生相是色相。重說曰：",
    "T28n1547_007:0462a11": "漸漸開張相是色相。重說曰：方所受相是色",
    "T28n1547_007:0462a12": "相。重說曰：處施設相是色相。重說曰：有障",
    "T28n1547_007:0462a13": "閡相是色相。重說曰：愚相是色相。重說曰：",
    "T28n1547_007:0462a14": "三相是色相，有色可見有對、有色不可見有",
    "T28n1547_007:0462a15": "對、有色不可見無對。重說曰：持去相、持來相",
    "T28n1547_007:0462a16": "是色相。重說曰：種相是色相。問曰：過去當來",
    "T28n1547_007:0462a17": "色及極微，復無教色不可種，欲令非是色耶？",
    "T28n1547_007:0462a18": "答曰：過去色已種，當來色當種。極微者雖非",
    "T28n1547_007:0462a19": "一可種，但餘極微合聚種。無教色者，雖不",
    "T28n1547_007:0462a20": "可種，但教色可種。彼教色種已，無教色亦當",
    "T28n1547_007:0462a21": "言種。如動樹當知影亦動，此亦爾。重說曰：覆",
    "T28n1547_007:0462a22": "虛空相是色相。重說曰：四大因相是色相。重",
    "T28n1547_007:0462a23": "說曰：色者無色相。問曰：何所說？答曰：色者",
    "T28n1547_007:0462a24": "無一色相。何以故？謂眼界異相至細滑界亦",
    "T28n1547_007:0462a25": "異相。重說曰：有對相是色相。此說數：",
    "T28n1547_007:0462a26": "「漸漸生成，　　開施設方，　　處障閡愚，",
    "T28n1547_007:0462a27": "三去來種，　　覆空與因，　　一相并對。」",
    "T28n1547_007:0462a28": "餘者無色。廣說色無色處盡。",
    "T28n1547_007:0462a29": "23 可見不可見法處鞞婆沙可見不可見法處第二十三",
    "T28n1547_007:0462b01": "可見法者、不可見法者。問曰：何以故作此論？",
    "T28n1547_007:0462b02": "答曰：斷計我人意故及現大妙智故。斷計我",
    "T28n1547_007:0462b03": "人意者，此是可見法、不可見法，是非我。現大",
    "T28n1547_007:0462b04": "妙智者，若有行智成就智，彼以此二句便知",
    "T28n1547_007:0462b05": "一切法，謂此俱攝一切法、具足一切法。是謂",
    "T28n1547_007:0462b06": "斷計我人意故及現大妙智故作此論。復何",
    "T28n1547_007:0462b07": "以故作此論？答曰：或有欲令一切法可見，慧",
    "T28n1547_007:0462b08": "眼界故。謂若有欲爾者，斷彼意故，說可見法、",
    "T28n1547_007:0462b09": "不可見法，是謂斷他意。現己意說法如等，故",
    "T28n1547_007:0462b10": "作此論。莫令斷他意，亦莫現己意，但說如等",
    "T28n1547_007:0462b11": "法，故作此論。可見法、不可見法者。問曰：可見",
    "T28n1547_007:0462b12": "法云何？答曰：一入是。問曰：不可見法云何？答",
    "T28n1547_007:0462b13": "曰：十一入是。問曰：何以故說可見、不可見法？",
    "T28n1547_007:0462b14": "答曰：謂眼行是可見，謂非眼行是不可見。或",
    "T28n1547_007:0462b15": "曰：謂眼光是可見，謂非眼光是不可見。或曰：",
    "T28n1547_007:0462b16": "謂二眼界是可見，謂非二眼界是不可見。或",
    "T28n1547_007:0462b17": "曰：謂三眼界是可見，謂非三眼界是不可見。",
    "T28n1547_007:0462b18": "或曰：謂二眼界及眼識緣是可見，謂非二眼",
    "T28n1547_007:0462b19": "界亦非眼識緣是不可見。尊者瞿沙亦爾說：",
    "T28n1547_007:0462b20": "二眼界及眼識緣故說可見，餘者不可見。尊",
    "T28n1547_007:0462b21": "者婆須蜜說曰：可見法有何義？答曰：可示現",
    "T28n1547_007:0462b22": "是可見。重說曰：可示他是可見，眼行光來是",
    "T28n1547_007:0462b23": "可見。重說曰：可說此彼是可見也。不可見有",
    "T28n1547_007:0462b24": "何義？答曰：不可示現是不可見。重說曰：不可",
    "T28n1547_007:0462b25": "示現他是不可見。重說曰：非眼行光來是不",
    "T28n1547_007:0462b26": "可見。重說曰：不可說此彼是不可見。廣說可",
    "T28n1547_007:0462b27": "見、不可見法處盡。",
    "T28n1547_007:0462b28": "24 有對無對處鞞婆沙有對無對處第二十四",
    "T28n1547_007:0462b29": "有對法者、無對法者。何以故作此論？答曰：斷",
    "T28n1547_007:0462c01": "計我人意故及現大妙智故。斷計我人意者，",
    "T28n1547_007:0462c02": "此是有對法、無對法，非是我。現大妙智者，若",
    "T28n1547_007:0462c03": "有行智成就智，以此二句便知一切法，謂此",
    "T28n1547_007:0462c04": "俱攝一切法、具足一切法。是謂斷計我人意",
    "T28n1547_007:0462c05": "故及現大妙智故作此論。有對法、無對法者。",
    "T28n1547_007:0462c06": "問曰：有對法云何？答曰：十入是。無對法云",
    "T28n1547_007:0462c07": "何？答曰：二入是。問曰：何以故說有對、無對",
    "T28n1547_007:0462c08": "法？答曰：有對者說三種，一者障礙有對、二者",
    "T28n1547_007:0462c09": "界有對、三者緣有對。障礙有對者，如手手相",
    "T28n1547_007:0462c10": "礙、手與外種相礙、外種外種相礙、外種與手",
    "T28n1547_007:0462c11": "相礙。界有對者，如眼界有礙，如是至意法界",
    "T28n1547_007:0462c12": "有礙。緣有對者，如意識共相應一切法礙。婆",
    "T28n1547_007:0462c13": "須蜜經說：因眼色閡、因色眼亦礙，至因意",
    "T28n1547_007:0462c14": "法礙、因法亦意閡。彼尊者婆須蜜說：此一",
    "T28n1547_007:0462c15": "向界礙，是謂三種有對。於三種有對中，此因",
    "T28n1547_007:0462c16": "界有對作論，非餘有對。或曰：謂大障礙能捨",
    "T28n1547_007:0462c17": "是有對，謂非大障礙非捨是無對。或曰：謂麁",
    "T28n1547_007:0462c18": "可見覩可現是有對，謂細不可見不可覩",
    "T28n1547_007:0462c19": "不可現是無對。或曰：謂種生長是有對。內事",
    "T28n1547_007:0462c20": "種者，謂時精繫。母胎生者，謂時彼精。漸厚長",
    "T28n1547_007:0462c21": "者，謂時肉段生。胞外種者，謂時以種子。種",
    "T28n1547_007:0462c22": "地中生者，謂時子生。萌芽長者，謂時生莖",
    "T28n1547_007:0462c23": "節華果。謂種、生、長是有對。謂若不種、不生、不",
    "T28n1547_007:0462c24": "長是無對。或曰：謂可知此住彼住是有對，謂",
    "T28n1547_007:0462c25": "不可知此住彼住是無對。或曰：謂因四大、造",
    "T28n1547_007:0462c26": "色所有是有對，謂不因四大、非造色所有是",
    "T28n1547_007:0462c27": "無對。或曰：謂方所有施設方、由延所有由延",
    "T28n1547_007:0462c28": "施設是有對，謂非方所有非施設方、非由延",
    "T28n1547_007:0462c29": "所有非由延施設是無對。或曰：謂可知長短",
    "T28n1547_007:0463a01": "是有對，謂非可知長短是無對。尊者婆須蜜",
    "T28n1547_007:0463a02": "說曰：何以故說有對、無對？答曰：謂大障礙是",
    "T28n1547_007:0463a03": "有對，謂非大障礙是無對。重說曰：謂能捨是",
    "T28n1547_007:0463a04": "有對，謂非能捨是無對。重說曰：謂大障礙者",
    "T28n1547_007:0463a05": "即是能捨，謂能捨者即是有對；餘者無對。重",
    "T28n1547_007:0463a06": "說曰：微合是有對。重說曰：陰是有對。重說",
    "T28n1547_007:0463a07": "曰：覆虛空是有對。重說曰：微合者即是陰，陰",
    "T28n1547_007:0463a08": "者覆虛空，覆虛空者即是有對；餘者是無對。",
    "T28n1547_007:0463a09": "問曰：何入障礙何入？有一說者，五入障礙，內",
    "T28n1547_007:0463a10": "中身入、外色香味細滑，餘入不可觸。更有說",
    "T28n1547_007:0463a11": "者，九入障礙，除眼入。如是說者，一切十入障",
    "T28n1547_007:0463a12": "礙。問曰：何以故？答曰：如手手相障礙。如是",
    "T28n1547_007:0463a13": "若以手覆眼，為非障礙耶？是故一切十入障",
    "T28n1547_007:0463a14": "礙。謂手手相障礙時，爾時五五相障礙；手與",
    "T28n1547_007:0463a15": "外事障礙時，爾時五障礙四；外事外事相障",
    "T28n1547_007:0463a16": "礙時，爾時四四相障礙；外事障礙手時，爾時",
    "T28n1547_007:0463a17": "四障礙五。廣說有對、無對法處盡。",
    "T28n1547_007:0463a18": "25 有漏無漏處鞞婆沙有漏無漏處第二十五",
    "T28n1547_007:0463a19": "有漏法者、無漏法者。何以故作此論？答曰：斷",
    "T28n1547_007:0463a20": "計我人意故、現大妙智故。斷計我人意者，此",
    "T28n1547_007:0463a21": "是有漏法、無漏法，非是我。現大妙智者，謂行",
    "T28n1547_007:0463a22": "智成就智，彼以此二句知一切法，謂此俱攝",
    "T28n1547_007:0463a23": "一切法、具足一切法。以是故作此論。復何以",
    "T28n1547_007:0463a24": "故作此論？答曰：欲令斷他意故。或有欲令佛",
    "T28n1547_007:0463a25": "身一向無漏。鞞婆闍婆提欲令佛身一向無",
    "T28n1547_007:0463a26": "漏。問曰：何以故彼欲令爾？答曰：彼從佛契經",
    "T28n1547_007:0463a27": "起已，欲令佛身一向無漏。佛說契經：如來生",
    "T28n1547_007:0463a28": "世間、長世間，不著世間法行，如來、無所著、等",
    "T28n1547_007:0463a29": "正覺出一切世間上。彼從此契經起，欲令佛",
    "T28n1547_007:0463b01": "身一向無漏。欲斷彼意故，於此佛身說有漏。",
    "T28n1547_007:0463b02": "問曰：若佛身是無漏者，當有何咎？答曰：若佛",
    "T28n1547_007:0463b03": "身一向無漏者，彼無喻女不應起婬意、鴦掘",
    "T28n1547_007:0463b04": "魔不應起瞋恚、慢高兒不應起慢、欝鞞羅迦",
    "T28n1547_007:0463b05": "葉不應起癡意。如此，此中或有著、或有瞋、或癡、",
    "T28n1547_007:0463b06": "或有慢，以是故知佛身是有漏。問曰：若佛身",
    "T28n1547_007:0463b07": "一向有漏者，此鞞婆闍婆提契經云何通？答",
    "T28n1547_007:0463b08": "曰：彼契經因法身故說。如來生世間、長世間",
    "T28n1547_007:0463b09": "者，此說生身。不著世間法行，如來、無所著、等",
    "T28n1547_007:0463b10": "正覺出一切世間上者，此說法身。或曰：離世",
    "T28n1547_007:0463b11": "八法故說。世八法者，隨順世間，世間亦隨順",
    "T28n1547_007:0463b12": "八法。八法雖順世尊，然世尊不隨順八法，",
    "T28n1547_007:0463b13": "是謂離八法故說。世八法者，利不利、稱不稱、",
    "T28n1547_007:0463b14": "譽不譽、樂苦。此世八法攝十八界、十二入、五",
    "T28n1547_007:0463b15": "陰，此總說世八法攝十八界十二入五陰。但",
    "T28n1547_007:0463b16": "利有二種，有眾生數、非眾生數。眾生數利者，",
    "T28n1547_007:0463b17": "象馬牛羊𤛆牛、奴婢妻子利，是眾生數。非眾",
    "T28n1547_007:0463b18": "生數利者，穀珍寶金銀水精琉璃、摩尼真珠",
    "T28n1547_007:0463b19": "車𤦲馬瑙，是非眾生數利。於中眾生數利攝",
    "T28n1547_007:0463b20": "十八界十二入五陰，非眾生數利攝六界六入",
    "T28n1547_007:0463b21": "二陰。稱不稱、譽不譽、樂苦攝一界一入二陰。",
    "T28n1547_007:0463b22": "彼一切總已說：世八法攝十八界十二入五",
    "T28n1547_007:0463b23": "陰。世八法者，利不利、稱不稱、譽不譽、樂苦。問",
    "T28n1547_007:0463b24": "曰：利云何？答曰：前已說利有二種，眾生數、非",
    "T28n1547_007:0463b25": "眾生數。此已得當得今得，是謂為利。非利云",
    "T28n1547_007:0463b26": "何？答曰：如此法非已得、非當得、非今得，是謂",
    "T28n1547_007:0463b27": "非利。稱云何？答曰：面稱其德，是謂稱。不稱",
    "T28n1547_007:0463b28": "云何？答曰：面前譏貶其闕，是謂不稱。譽云何？",
    "T28n1547_007:0463b29": "答曰：不面前稱揚其德，是謂譽。不譽云何？答",
    "T28n1547_007:0463c01": "曰：不面前說其過，是謂不譽。樂云何？答曰：樂",
    "T28n1547_007:0463c02": "痛六識身樂，是謂樂。苦云何？答曰：苦痛六識",
    "T28n1547_007:0463c03": "身，是謂苦。說曰：世世此八法，一向是欲界。問",
    "T28n1547_007:0463c04": "曰：若世八法一向是欲界者，當除欲界結時，",
    "T28n1547_007:0463c05": "世八法亦盡。何以獨說世尊離世八法，不說",
    "T28n1547_007:0463c06": "聲聞？答曰：離相似故說。說者：若二阿羅漢根",
    "T28n1547_007:0463c07": "等，一者極得供養、二者不具供養。於彼一者",
    "T28n1547_007:0463c08": "起相似不如慢，二者起相似增上慢，如佛世",
    "T28n1547_007:0463c09": "尊得供養。一切眾生有是供養，世尊無者，世",
    "T28n1547_007:0463c10": "尊於彼不起相似慢如毛髮想，是謂離相似。",
    "T28n1547_007:0463c11": "故說世尊離世八法，不說聲聞。問曰：世尊亦",
    "T28n1547_007:0463c12": "有世八法。世尊有利者，一日中優伽長者三",
    "T28n1547_007:0463c13": "百千供養。不利者，婆羅披羅門村如澡鉢入",
    "T28n1547_007:0463c14": "還空鉢出鞞羅，若三月食麥。有稱者，始生時",
    "T28n1547_007:0463c15": "至阿迦膩吒，功德香稱充滿其中。不稱者，",
    "T28n1547_007:0463c16": "曰旃遮女孫陀利女，十六大國醜名流布。不",
    "T28n1547_007:0463c17": "譽者，喜罵梵志以五百罵偈罵佛。譽者，彼還",
    "T28n1547_007:0463c18": "以五百讚偈歎佛。如是婆利多耆奢為首，如",
    "T28n1547_007:0463c19": "是比曰千，以百千讚偈歎佛。樂者，一切生",
    "T28n1547_007:0463c20": "死禪最為樂。苦者，金鏘刺足疹患脊風頭",
    "T28n1547_007:0463c21": "痛，調達以惡傷足出血。何以故說世尊離世",
    "T28n1547_007:0463c22": "八法耶？答曰：為意不傾動故說。世尊以四利",
    "T28n1547_007:0463c23": "為首不自貢高，四不利為首不以損減。四利",
    "T28n1547_007:0463c24": "為首不以歡喜，四不利為首不以憂慼。四利",
    "T28n1547_007:0463c25": "為首心無染著，四不利為首心無憎惡。四利",
    "T28n1547_007:0463c26": "為首亦不悅豫，四不利為首亦不愁悒。四利",
    "T28n1547_007:0463c27": "為首不興樂想，四不利為首不以為苦。如須",
    "T28n1547_007:0463c28": "彌山王峙金剛輪，四種風吹不能傾動。如",
    "T28n1547_007:0463c29": "是世尊善住戒德輪，世八法風不能移轉。是",
    "T28n1547_007:0464a01": "謂意不傾動故，說世尊離世八法。是謂斷他",
    "T28n1547_007:0464a02": "意、現己意說如等法，故作此論。莫令斷他意，",
    "T28n1547_007:0464a03": "亦莫現己意，但說如等法故作此論。有漏法、",
    "T28n1547_007:0464a04": "無漏法者。問曰。有漏法云何。答曰。十入二入",
    "T28n1547_007:0464a05": "少所入。問曰：無漏法云何？答曰：二入少所",
    "T28n1547_007:0464a06": "入。問曰：何以故說有漏、無漏法？答曰：謂有增",
    "T28n1547_007:0464a07": "受長養有是有漏，謂能滅壞破有是無漏。謂",
    "T28n1547_007:0464a08": "有能相續有輪轉生死是有漏，謂能斷有相",
    "T28n1547_007:0464a09": "續、能斷輪轉生死是無漏。謂有身見種、顛倒",
    "T28n1547_007:0464a10": "種、愛種、使種、貪處、恚處、癡處、雜污、雜毒、雜",
    "T28n1547_007:0464a11": "濁、在有墮苦習諦，是有漏；謂非身見種、非顛",
    "T28n1547_007:0464a12": "倒種、非愛種、非使種、非貪處、非恚處、非癡處、",
    "T28n1547_007:0464a13": "非雜污、非雜毒、非雜濁、非在有不墮苦習諦，是",
    "T28n1547_007:0464a14": "無漏。或曰：謂苦習趣道、有習趣道、貪習趣道、",
    "T28n1547_007:0464a15": "生老死習趣道，是有漏；謂苦盡趣道、有盡趣",
    "T28n1547_007:0464a16": "道、貪盡趣道、生老死盡趣道，是無漏。尊者婆",
    "T28n1547_007:0464a17": "須蜜說曰：有漏相云何？答曰：有漏所生是有",
    "T28n1547_007:0464a18": "漏相。重說曰：此生於有漏是有漏相。重說曰：",
    "T28n1547_007:0464a19": "有所長養相是有漏相。重說曰：長養有相是",
    "T28n1547_007:0464a20": "有漏相。重說曰：謂種因有漏生是有漏相。無",
    "T28n1547_007:0464a21": "漏相云何？答曰：非有漏所生是無漏相。重說",
    "T28n1547_007:0464a22": "曰：不生有漏是無漏相。重說曰：謂種因無漏",
    "T28n1547_007:0464a23": "生是無漏相。廣說有漏、無漏法處盡。",
    "T28n1547_007:0464a24": "26 有為無為法處鞞婆沙有為無為法處第二十六",
    "T28n1547_007:0464a25": "有為法者、無為法者。問曰：何以故作此論？答",
    "T28n1547_007:0464a26": "曰：斷計我人意故、現大妙智故。斷計我人",
    "T28n1547_007:0464a27": "意者，此是有為法、無為法，非是我。現大妙智",
    "T28n1547_007:0464a28": "者，若行智成就智，彼以此二句知一切法，謂",
    "T28n1547_007:0464a29": "此俱攝一切法、具足一切法。是謂斷計我人",
    "T28n1547_007:0464b01": "意、現大妙智故作此論。有為法、無為法者，有",
    "T28n1547_007:0464b02": "為法云何？答曰：十一入及一入少所入。問曰：",
    "T28n1547_007:0464b03": "無為法云何？答曰：一入少所入。問曰：何以故",
    "T28n1547_007:0464b04": "說有為法、無為法？答曰：謂墮生老無常是有",
    "T28n1547_007:0464b05": "為，謂不墮生老無常是無為。或曰：謂興衰法、",
    "T28n1547_007:0464b06": "有因、得有為相是有為，謂非興衰法、無因、得",
    "T28n1547_007:0464b07": "無為相是無為。或曰：謂轉世作行受果知",
    "T28n1547_007:0464b08": "緣是有為，謂不轉世不作行不受果不知緣",
    "T28n1547_007:0464b09": "是無為。或曰：謂墮世是有為，謂不墮世是無",
    "T28n1547_007:0464b10": "為。或曰：謂墮陰是有為，謂離陰是無為。或",
    "T28n1547_007:0464b11": "曰：謂苦縛是有為，謂離苦是無為。或曰：謂前",
    "T28n1547_007:0464b12": "後可得是有為，謂前後不可得是無為。或曰：",
    "T28n1547_007:0464b13": "謂軟中上是有為，謂離軟中上是無為。尊",
    "T28n1547_007:0464b14": "者婆須蜜說曰：有為相云何？答曰：墮陰相是",
    "T28n1547_007:0464b15": "有為相。重說曰：墮世相是有為相。重說曰：災",
    "T28n1547_007:0464b16": "患相是有為相。無為相云何？答曰：不墮陰相",
    "T28n1547_007:0464b17": "是無為相。重說曰：不墮世相是無為相。重說",
    "T28n1547_007:0464b18": "曰：不災患相是無為相。重說曰：不憂慼相",
    "T28n1547_007:0464b19": "是無為相。重說曰：不愁無塵安隱相是無為",
    "T28n1547_007:0464b20": "相。廣說有為、無為法處盡。",
    "T28n1547_007:0464b21": "27 三世處鞞婆沙三世處第二十七",
    "T28n1547_007:0464b22": "過去法者、當來法者、現在法者。問曰：何以故",
    "T28n1547_007:0464b23": "作此論？答曰：斷他意故，謂不欲令有過去未",
    "T28n1547_007:0464b24": "來。於世有愚說現在無為。斷彼意故，此過去",
    "T28n1547_007:0464b25": "未來真實說有種相。問曰：若過去未來非種",
    "T28n1547_007:0464b26": "者當有何咎？答曰：若彼非種者，不應緣彼有",
    "T28n1547_007:0464b27": "意生。何以故？謂意無境界。若無境界生意",
    "T28n1547_007:0464b28": "者，是則無所依而生意。若無所依、無所緣而",
    "T28n1547_007:0464b29": "生意者，應阿羅漢入無餘涅槃已還生意。何",
    "T28n1547_007:0464c01": "以故？謂彼無依、無緣而生意。若彼生意者，是",
    "T28n1547_007:0464c02": "則無脫無離、不得出要。莫言有咎，是故有過",
    "T28n1547_007:0464c03": "去未來真實有種有相。復次若無過去未來",
    "T28n1547_007:0464c04": "者當有何咎？答曰：若彼非種者，不應有成就",
    "T28n1547_007:0464c05": "不成就。如二頭、三手、六陰、十三入，無成就、不",
    "T28n1547_007:0464c06": "成就。如是若過去未來非種者，彼應無成就、",
    "T28n1547_007:0464c07": "不成就。若彼成就、不成就，是故以此可知有",
    "T28n1547_007:0464c08": "過去未來真實有種有相。謂彼欲令過去未",
    "T28n1547_007:0464c09": "來非種者，應當爾詰：若爾時因現在，彼時果",
    "T28n1547_007:0464c10": "何所在？過去耶？未來耶？現在耶？若說有過去",
    "T28n1547_007:0464c11": "者，是則有過去，莫言無過去；若言無過去者，",
    "T28n1547_007:0464c12": "此事不然。若說未來者，是則有未來，莫言無",
    "T28n1547_007:0464c13": "未來；若言無未來者，此事不然。若說有現在，",
    "T28n1547_007:0464c14": "是則一時有因有果。若一時有因有果者，如",
    "T28n1547_007:0464c15": "世尊所說偈：",
    "T28n1547_007:0464c16": "「作惡不即受，　　如薩闍乳酪；",
    "T28n1547_007:0464c17": "罪惡燒所追，　　如灰覆火上。」",
    "T28n1547_007:0464c18": "與此偈相違。彼作惡不即受，如薩闍乳酪者，",
    "T28n1547_007:0464c19": "有說者，有草名薩闍，若末著乳中已即時成",
    "T28n1547_007:0464c20": "酪。作惡不如是即受。問曰：若不爾者，云何？答",
    "T28n1547_007:0464c21": "曰：罪惡燒所追，如灰覆火上者。如以灰覆火，",
    "T28n1547_007:0464c22": "初下足冷，謂足下轉轉下便燒。如是眾生",
    "T28n1547_007:0464c23": "生死作惡行而樂中轉，捨身已生惡趣受惡",
    "T28n1547_007:0464c24": "果報。若非過去未來現在者，是故應無果。若",
    "T28n1547_007:0464c25": "無果者，是故彼因不實，如二頭、三手、六陰、十",
    "T28n1547_007:0464c26": "三入，或有常如無為。若爾時果現在，彼時因",
    "T28n1547_007:0464c27": "何所在？過去耶？未來耶？現在耶。若說有過去",
    "T28n1547_007:0464c28": "者，是則有過去，莫言無過去；若言無過去者，",
    "T28n1547_007:0464c29": "此事不然。若說未來者，是則有未來，莫言無",
    "T28n1547_007:0465a01": "未來；若言無未來者，此事不然。若說有現在",
    "T28n1547_007:0465a02": "者，是則一時有因有果。若一時有因果者，",
    "T28n1547_007:0465a03": "如世尊所說偈：",
    "T28n1547_007:0465a04": "「作惡不即受，　　如薩闍乳酪；",
    "T28n1547_007:0465a05": "罪惡燒所追，　　如灰覆火上。」",
    "T28n1547_007:0465a06": "與此偈相違。彼作惡不即受，如薩闍乳酪者，",
    "T28n1547_007:0465a07": "有說者，有草名薩闍，若末著乳中已即時成",
    "T28n1547_007:0465a08": "酪。作惡不如是即受。問曰：若不爾者，云何？答",
    "T28n1547_007:0465a09": "曰：罪惡燒所追，如灰覆火上者。如以灰覆火，",
    "T28n1547_007:0465a10": "初下足冷，謂足下轉轉下便燒。如是眾生生",
    "T28n1547_007:0465a11": "死作惡行而樂中轉，捨身已生惡趣受惡果",
    "T28n1547_007:0465a12": "報。若非過去未來現在者，是故應無因。若無",
    "T28n1547_007:0465a13": "因者，是故彼果不實，如二頭、三手、六陰、十三",
    "T28n1547_007:0465a14": "入，或有常如無為。或曰：若過去未來非種者，",
    "T28n1547_007:0465a15": "是則無有學道。如尊者婆須蜜所說偈：",
    "T28n1547_007:0465a16": "「若無去來，　　是則無師；　　謂無師者，",
    "T28n1547_007:0465a17": "終無學道。」",
    "T28n1547_007:0465a18": "或曰：若過去未來非種者，是則知已虛妄。如",
    "T28n1547_007:0465a19": "佛所說偈：",
    "T28n1547_007:0465a20": "「言無過去，　　說有年歲，　　豈非是常？",
    "T28n1547_007:0465a21": "知已妄語。」",
    "T28n1547_007:0465a22": "彼是無智果、癡果、闇果、不懃果。謂欲令過去",
    "T28n1547_007:0465a23": "未來非種，但過去未來真實有種有相，是謂",
    "T28n1547_007:0465a24": "斷他意、現己意說如等法故作此論。莫令斷",
    "T28n1547_007:0465a25": "他意亦莫現己意，但說如等法故作此論。過",
    "T28n1547_007:0465a26": "去法、未來法、現在法。問曰：過去法云何？答曰：",
    "T28n1547_007:0465a27": "過去十八界、十二入、五陰。未來法云何？答曰：",
    "T28n1547_007:0465a28": "未來十八界、十二入、五陰。現在法云何？答曰：",
    "T28n1547_007:0465a29": "現在十八界、十二入、五陰。問曰：若此行無來",
    "T28n1547_007:0465b01": "去無住，若來者是則來不應去、若去者是則",
    "T28n1547_007:0465b02": "去不應來。如尊者婆須蜜所說偈：",
    "T28n1547_007:0465b03": "「行終不來，　　斯由空故；　　亦無有去，",
    "T28n1547_007:0465b04": "終則不住。」",
    "T28n1547_007:0465b05": "若行無去來，云何立三世？答曰：因行故立三",
    "T28n1547_007:0465b06": "世。如彼法未作行是說未來，若作行是說現",
    "T28n1547_007:0465b07": "在，若作行已滅是說過去。如眼未見色是說",
    "T28n1547_007:0465b08": "未來，若見是說現在，若見已滅是說過去。如",
    "T28n1547_007:0465b09": "是至意，若未來種是說未來，若現在種是說",
    "T28n1547_007:0465b10": "現在，若種已滅是說過去。如未生不去是說",
    "T28n1547_007:0465b11": "未來，如生未去是說現在，如生已去是說過",
    "T28n1547_007:0465b12": "去。如未生不沒是說未來，如生未沒是說現",
    "T28n1547_007:0465b13": "在，如生已沒是說過去。如未生不壞是說未",
    "T28n1547_007:0465b14": "來，如生未壞是說現在，如生已壞是說過去。",
    "T28n1547_007:0465b15": "如未起不去是說未來，如起未去是說現在，",
    "T28n1547_007:0465b16": "如起已去是說過去。如未起不沒是說未來，",
    "T28n1547_007:0465b17": "如起未沒是說現在，如起已沒是說過去。如",
    "T28n1547_007:0465b18": "未起不壞是說未來，如起未壞是說現在，如",
    "T28n1547_007:0465b19": "起已壞是說過去。因此可知一切。如所說：比",
    "T28n1547_007:0465b20": "丘！有生、真實、有作、有為、思、緣起，盡法、衰法、無",
    "T28n1547_007:0465b21": "欲法、滅法、壞法，此不壞者無有是處。彼有生",
    "T28n1547_007:0465b22": "者，即是生。真實者，諦有是。有作者，有為是。有",
    "T28n1547_007:0465b23": "為者，災患是。思者，因思念是。緣起者，因緣是。",
    "T28n1547_007:0465b24": "盡法、衰法、無欲法、滅法、壞者，要當有是，此不壞",
    "T28n1547_007:0465b25": "者終不自在。或曰：謂三世前是說過去，謂",
    "T28n1547_007:0465b26": "三世後是說未來，謂三世中是說現在。或",
    "T28n1547_007:0465b27": "曰：謂三世果是說未來，謂二世果是說現在，",
    "T28n1547_007:0465b28": "謂一世果是說過去。或曰：謂三世因是說過",
    "T28n1547_007:0465b29": "去，謂二世因是說現在，謂一世因是說未來。",
    "T28n1547_007:0465c01": "問曰：如此二世，一損可知、二增可知。一損可",
    "T28n1547_007:0465c02": "知者，未來是。二增可知者，過去是。何以故？",
    "T28n1547_007:0465c03": "未來不減、過去不滿。尊者婆須蜜說曰：頗有",
    "T28n1547_007:0465c04": "數爾所過去，未來為不數，而作是念：增減可",
    "T28n1547_007:0465c05": "知耶？但過去未來無量，故增減不可知。如大",
    "T28n1547_007:0465c06": "海以百千瓶器取，彼水增減不可知。如是過去",
    "T28n1547_007:0465c07": "未來無量，故增減不可知。重說曰：當來未生",
    "T28n1547_007:0465c08": "故減不可知，過去增故滿不可知。重說曰：",
    "T28n1547_007:0465c09": "當來未起故減不可知，過去沒故滿不可知。",
    "T28n1547_007:0465c10": "尊者曇摩多羅說曰：諸尊！若世有二種者，應",
    "T28n1547_007:0465c11": "有增減可知，但因事合會故法生而滅。問曰：",
    "T28n1547_007:0465c12": "為未起而起耶？為已起而起耶？若未起而起",
    "T28n1547_007:0465c13": "者，何得法不未有法而有？若已起者，何得法",
    "T28n1547_007:0465c14": "不轉還有？作此論已，答曰：因事故已起而起，",
    "T28n1547_007:0465c15": "因事故未起而起。因事故已起而起者，謂一",
    "T28n1547_007:0465c16": "切法各自有種性相住。因事故未起而起者，",
    "T28n1547_007:0465c17": "謂未來中起一切未來是未起。問曰：為所有",
    "T28n1547_007:0465c18": "起彼即滅耶？為所有起更餘滅耶？若所有起",
    "T28n1547_007:0465c19": "彼即滅者，為未來起即未來滅耶？若所有起",
    "T28n1547_007:0465c20": "更餘滅者，為色起痛滅耶、為至行起識滅耶？",
    "T28n1547_007:0465c21": "作此論已，答曰：因事故謂所有起即滅，因事",
    "T28n1547_007:0465c22": "故所有起更餘滅。因事故謂所有起即滅者，",
    "T28n1547_007:0465c23": "謂色起色滅，痛想行識起識滅。因事故所有",
    "T28n1547_007:0465c24": "起更餘滅者，謂未來起現在滅。陰故所有起",
    "T28n1547_007:0465c25": "即滅，世故所有起更餘滅。問曰：為世起耶？為",
    "T28n1547_007:0465c26": "世中起耶？若世起者，何得不有餘世餘行？若",
    "T28n1547_007:0465c27": "世中起者，應有捨有。作此論已，答曰：因事故",
    "T28n1547_007:0465c28": "世起，因事故世中起。因事故世起者，謂時起",
    "T28n1547_007:0465c29": "彼即是世。因事故世中起者，謂未來世中起",
    "T28n1547_007:0466a01": "彼當來世空。問曰：為已性中起耶？為他性中",
    "T28n1547_007:0466a02": "起耶？若已性中起者，何得性非有性，亦不有",
    "T28n1547_007:0466a03": "性而有性？若他性中起者，應有捨有。作此論",
    "T28n1547_007:0466a04": "已，答曰：非已性中起，亦非他性中起。問曰：",
    "T28n1547_007:0466a05": "若非已性中起，亦非他性中起者，此云何？答",
    "T28n1547_007:0466a06": "曰：彼法已性起已即滅。問曰：彼過去未來為",
    "T28n1547_007:0466a07": "合聚如今現在屋舍房室牆壁樹木耶？為離",
    "T28n1547_007:0466a08": "散耶？若合聚如今現在屋舍房室牆壁樹木",
    "T28n1547_007:0466a09": "者，檀越施法何得不空？何得不有方處可見？",
    "T28n1547_007:0466a10": "何得不有常存？若過去未來離散不如現在",
    "T28n1547_007:0466a11": "合聚者，云何說過去？如是彼有過去世時，有",
    "T28n1547_007:0466a12": "拘舍婆提王城名善法講堂，王名善見。云何",
    "T28n1547_007:0466a13": "說當來？如是彼有當來世時雞頭末王城，王",
    "T28n1547_007:0466a14": "名蠰伽，佛名慈氏如來、至真、等正覺。過去境",
    "T28n1547_007:0466a15": "界宿命智云何立？未來境界妙願智云何立？",
    "T28n1547_007:0466a16": "又未來離散者，爾時彼法從未來世至現在世，",
    "T28n1547_007:0466a17": "何得不合時無而有、離散時有而無。作此論",
    "T28n1547_007:0466a18": "已。有一說者，彼過去未來合聚，如今現在屋",
    "T28n1547_007:0466a19": "舍房室牆壁樹木。問曰：若爾者，檀越施法何",
    "T28n1547_007:0466a20": "得不空？答曰：顯示故不空也。問曰：何得不有",
    "T28n1547_007:0466a21": "方處？答曰：有方處。問曰：何故不見？答曰：不",
    "T28n1547_007:0466a22": "多作行故不見，若多行者便見。問曰：何得不",
    "T28n1547_007:0466a23": "有常存？答曰：時變不停故不常存。更有說",
    "T28n1547_007:0466a24": "者，彼過去未來離散現在者一合聚。問曰：若",
    "T28n1547_007:0466a25": "過去未來離散者，云何說有過去？如是彼有",
    "T28n1547_007:0466a26": "過去世時，有拘舍婆提王城名善法講堂，王",
    "T28n1547_007:0466a27": "名善見。答曰：如前現在時有觀而說。問曰：云",
    "T28n1547_007:0466a28": "何說當來？如是彼有當來世時雞頭末王城，",
    "T28n1547_007:0466a29": "王名蠰伽，佛名慈氏如來、至真、等正覺。答曰：",
    "T28n1547_007:0466b01": "彼亦如後現在時有觀而說。問曰：過去境界",
    "T28n1547_007:0466b02": "宿命智云何立？答曰：彼亦如前現在時有觀",
    "T28n1547_007:0466b03": "而說。問曰：未來境界妙願智云何立？答曰：彼",
    "T28n1547_007:0466b04": "亦如後現在時有觀而說。問曰：若未來離散",
    "T28n1547_007:0466b05": "者，爾時彼法從未來世至現在世，何得不合",
    "T28n1547_007:0466b06": "時無而有、離散時有而無？答曰：謂一切法已",
    "T28n1547_007:0466b07": "性種相住也。此說有四種薩婆多：一者事異、",
    "T28n1547_007:0466b08": "二者相異、三者時異、四者異異。事異者，說彼",
    "T28n1547_007:0466b09": "法與世隨轉時，事便有異非種異。如乳成酪，",
    "T28n1547_007:0466b10": "變時味有異色不異。如是彼法從當來世至現",
    "T28n1547_007:0466b11": "在世，彼捨當來事不捨種；從現在世至過去",
    "T28n1547_007:0466b12": "世，彼捨現在事不捨種。相異者，說彼法世隨",
    "T28n1547_007:0466b13": "轉時，過去時成就過去相，非不成就未來現",
    "T28n1547_007:0466b14": "在相；當來時成就當來相，非不成就過去現",
    "T28n1547_007:0466b15": "在相；現在時成就現在相，非不成就過去未",
    "T28n1547_007:0466b16": "來相。如人染著一女，餘者非不染著。此亦如",
    "T28n1547_007:0466b17": "是。時異者，說彼法與世隨轉時，隨時得名，時",
    "T28n1547_007:0466b18": "故、非種故。如算子初下位一，轉十至百千，彼",
    "T28n1547_007:0466b19": "一算子隨轉時得名。如一女人，亦名為女、亦名",
    "T28n1547_007:0466b20": "為婦、亦名為母、亦名為大母，彼一女人隨時",
    "T28n1547_007:0466b21": "得名。如是彼法隨時得名，時故、非種故。說",
    "T28n1547_007:0466b22": "曰：此最不亂施設世，此因行立三世。如彼法",
    "T28n1547_007:0466b23": "未作行是說未來，若作行是說現在，如作行",
    "T28n1547_007:0466b24": "已滅是說過去。是故此最不亂施設世。異異",
    "T28n1547_007:0466b25": "者，說彼法隨世轉時說異異，非時故、非種故。",
    "T28n1547_007:0466b26": "說者：此最亂施設世。此說者，未來一時，現在",
    "T28n1547_007:0466b27": "世二；現在一時，過去二。此一世中施設三",
    "T28n1547_007:0466b28": "世，此最亂施設世。廣說三世處盡。",
    "T28n1547_007:0466b29": "28 善不善無記處鞞婆沙善不善無記處第二十八",
    "T28n1547_007:0466c01": "善法者、不善法者、無記法者。問曰：善法云何？",
    "T28n1547_007:0466c02": "答曰：善五陰及數緣盡。不善法云何？答曰：不",
    "T28n1547_007:0466c03": "善五陰。無記法云何？答曰：無記五陰及虛空、",
    "T28n1547_007:0466c04": "非數緣盡。問曰：何以故說善法、不善法、無記",
    "T28n1547_007:0466c05": "法？答曰：謂生善趣彼是善，謂生不善處是不",
    "T28n1547_007:0466c06": "善，謂不生善處亦不生不善處是無記。或曰：",
    "T28n1547_007:0466c07": "謂善有芽及解脫芽轉成，謂不善有芽轉",
    "T28n1547_007:0466c08": "成是不善，謂亦非善非不善有芽轉成是無",
    "T28n1547_007:0466c09": "記。或曰：謂善果及樂痛果是善，謂不善果及",
    "T28n1547_007:0466c10": "苦痛果是不善，謂非善果亦非樂果、非不善",
    "T28n1547_007:0466c11": "果亦非苦果是無記。或曰：四事故說是善，一",
    "T28n1547_007:0466c12": "者性、二者相應、三者等起、四者第一義。性",
    "T28n1547_007:0466c13": "者，或有說慚愧性是善，或有說三善根性是",
    "T28n1547_007:0466c14": "善。相應者，謂彼相應心數法。等起者，謂等起",
    "T28n1547_007:0466c15": "身行口行。第一義者，涅槃安隱義故說善。尊",
    "T28n1547_007:0466c16": "者跋𮜌亦爾說：",
    "T28n1547_007:0466c17": "「善性是智，　　相應識俱，　　起身口行，",
    "T28n1547_007:0466c18": "涅槃第一。」",
    "T28n1547_007:0466c19": "四事故說不善，性、相應、等起、第一義。性者，或",
    "T28n1547_007:0466c20": "有說無慚無愧性是不善，或有說三不善根",
    "T28n1547_007:0466c21": "性是不善。相應者，謂彼相應心心數法。等起",
    "T28n1547_007:0466c22": "者，謂彼等起身行口行。第一義者，一切生死",
    "T28n1547_007:0466c23": "不安隱故說不善。尊者跋𨃓亦爾說：",
    "T28n1547_007:0466c24": "「不善性智，　　相應識俱，　　起身口行，",
    "T28n1547_007:0466c25": "生死第一。」",
    "T28n1547_007:0466c26": "餘者無記。尊者瞿沙說曰：謂法正思惟性、正",
    "T28n1547_007:0466c27": "思惟相應、正思惟等起、正思惟所依果報果",
    "T28n1547_007:0466c28": "是善；謂法非正思惟性、非正思惟相應、非正",
    "T28n1547_007:0466c29": "思惟等起、非正思惟所依果報果是不善；餘",
    "T28n1547_007:0467a01": "者無記。或曰謂慚愧性、慚愧相應、慚愧等起、",
    "T28n1547_007:0467a02": "慚愧所依果報果是善；謂法無慚無愧性、無",
    "T28n1547_007:0467a03": "慚無愧相應、無慚無愧等起、無慚無愧所依",
    "T28n1547_007:0467a04": "果報果是不善；餘者無記。或曰：謂法三善根",
    "T28n1547_007:0467a05": "性、三善根相應、三善根等起、三善根所依果",
    "T28n1547_007:0467a06": "報果是善；謂法三不善根性、三不善根相應、",
    "T28n1547_007:0467a07": "三不善根等起、三不善根所依果報果是不",
    "T28n1547_007:0467a08": "善；餘者無記。或曰：謂法五根性、五根相應、",
    "T28n1547_007:0467a09": "五根等起、五根所依果報果是善；謂法五蓋",
    "T28n1547_007:0467a10": "性、五蓋相應、五蓋等起、五蓋所依果報果是",
    "T28n1547_007:0467a11": "不善；餘者無記。彼施設亦說善者，何以故",
    "T28n1547_007:0467a12": "善？答曰：善果、愛果、意樂果、意欲果，以是故善。",
    "T28n1547_007:0467a13": "已說果，今當說報。復次善報、愛報、意樂報、意",
    "T28n1547_007:0467a14": "欲報，以是故善。不善者，何以故不善？答曰：",
    "T28n1547_007:0467a15": "不善果、不愛果、意不樂果、意不欲果，是不善。",
    "T28n1547_007:0467a16": "已說果，今當說報。復次不善報、不愛報、不意",
    "T28n1547_007:0467a17": "樂報、不意欲報，是不善。餘者無記。問曰：何",
    "T28n1547_007:0467a18": "以故說無記？如佛世尊，此苦一向記、此習盡",
    "T28n1547_007:0467a19": "道一向記。復次爾所一切謂十二入，佛亦一",
    "T28n1547_007:0467a20": "向記、一向分別、一向施設、一向顯示。此何",
    "T28n1547_007:0467a21": "以故說無記？答曰：不以不說故名為無記。問",
    "T28n1547_007:0467a22": "曰：若不爾者，此云何？答曰：善者記於善，不善",
    "T28n1547_007:0467a23": "者記於不善，此無記者不記善亦不記不善",
    "T28n1547_007:0467a24": "是無記。或曰：善者二事故記，性及果。不善",
    "T28n1547_007:0467a25": "亦二事故記，性及果。此無記雖性記非果記，",
    "T28n1547_007:0467a26": "以是故無記。或曰：善者生善趣，不善者生惡",
    "T28n1547_007:0467a27": "趣，此無記者不生善趣亦不生惡趣。或曰：善",
    "T28n1547_007:0467a28": "者受善報，不善者受不善報，此無記者不受",
    "T28n1547_007:0467a29": "善報亦不受不善報，以是故說無記。說曰：或",
    "T28n1547_007:0467b01": "復不說，故名無記。如彼契經：梵志至世尊所，",
    "T28n1547_007:0467b02": "到已而問：瞿曇！世是常耶？為非常耶？世尊告",
    "T28n1547_007:0467b03": "曰：梵志！此是無記。云何？瞿曇！世有邊耶？為無",
    "T28n1547_007:0467b04": "邊耶？世尊告曰：梵志！此是無記。云何？瞿曇！",
    "T28n1547_007:0467b05": "是命是身耶？為命異身異耶？世尊告曰：梵志！",
    "T28n1547_007:0467b06": "此是無記。云何？瞿曇！如來終耶？如來不終耶？",
    "T28n1547_007:0467b07": "如來終不終耶？如來亦不終亦不不終耶？世",
    "T28n1547_007:0467b08": "尊告曰：梵志！此是無記。如說：云何？瞿曇！世",
    "T28n1547_007:0467b09": "是常耶？為非常耶？世尊告曰：梵志！此是無記。",
    "T28n1547_007:0467b10": "問曰：何以故不說？答曰：斷異學意故。異學",
    "T28n1547_007:0467b11": "至世尊所而問：云何？瞿曇！人是常耶？人非常",
    "T28n1547_007:0467b12": "耶？世尊作是念：我若說無人者，彼當言：我不",
    "T28n1547_007:0467b13": "問此有以無。我若說常無常者，而無有人何",
    "T28n1547_007:0467b14": "得有常無常？如有問人：士夫！石女兒有恭敬",
    "T28n1547_007:0467b15": "耶？善言耶？彼人作是念：我若作是說：石女無",
    "T28n1547_007:0467b16": "有兒。彼當言：我不問女有兒無兒。我若說有",
    "T28n1547_007:0467b17": "恭敬有善言，而石女無有兒，何得有恭敬善",
    "T28n1547_007:0467b18": "言？如是異學至世尊所而問：云何？瞿曇！人是",
    "T28n1547_007:0467b19": "常、為非常耶？世尊作是念：我若言有人，彼當",
    "T28n1547_007:0467b20": "言：我不問有無。我若言常無常，而無有人，何",
    "T28n1547_007:0467b21": "得有常無常？此是不實問、非實論，非真諦問、",
    "T28n1547_007:0467b22": "非真諦論。是謂不實不真諦故，世尊不記，如",
    "T28n1547_007:0467b23": "說。如說：云何？瞿曇！世有邊耶？世無邊耶？是命",
    "T28n1547_007:0467b24": "耶？是身耶？為命異身異耶？世尊告曰：梵志！此",
    "T28n1547_007:0467b25": "是無記。問曰：何以故世尊不記？答曰：斷異學",
    "T28n1547_007:0467b26": "意故。異學至世尊所而問：是命耶？是身耶？為",
    "T28n1547_007:0467b27": "命異身異耶？世尊作是念：我若說有身無有",
    "T28n1547_007:0467b28": "命，彼當言：我不問此有無。我若言命異身異，",
    "T28n1547_007:0467b29": "而有身無有命，何得身異命異？如有人問：云",
    "T28n1547_007:0467c01": "何？士夫！牛角兔角相似不？彼人作是念：我若",
    "T28n1547_007:0467c02": "言牛有角、兔無角，彼當言：我不問此誰有誰",
    "T28n1547_007:0467c03": "無。我若言等相似，而牛有角、兔無角，何得等",
    "T28n1547_007:0467c04": "相似？如是異學至世尊所而問：是命耶？是身",
    "T28n1547_007:0467c05": "耶？為命異身異耶？世尊作是念：我若言有身",
    "T28n1547_007:0467c06": "無有命，彼當言：我不問此有無。我若言命異",
    "T28n1547_007:0467c07": "身異，而有身無有命，何得身異命異？此是實",
    "T28n1547_007:0467c08": "問不實問、實論非實論、真諦問不真諦問、真",
    "T28n1547_007:0467c09": "諦論非真諦論。是謂實不實真諦不真諦故，",
    "T28n1547_007:0467c10": "世尊不記。如說：云何？瞿曇！如來終耶？如來不",
    "T28n1547_007:0467c11": "終耶？",
    "T28n1547_007:0467c12": "如來終不終耶？如來亦不終亦不不終耶？世",
    "T28n1547_007:0467c13": "尊告曰：梵志！此是無記。問曰：世尊何以故不",
    "T28n1547_007:0467c14": "記？答曰：斷異學意故，異學者欲令法無有而",
    "T28n1547_007:0467c15": "有。彼異學至世尊所而問：云何？瞿曇！此人無",
    "T28n1547_007:0467c16": "有而有耶？為有而有耶？何此而無有而有，",
    "T28n1547_007:0467c17": "如是有而無耶？為有而有？為有已常耶？世尊",
    "T28n1547_007:0467c18": "作是念：無有此無有而有此，亦無有有已而",
    "T28n1547_007:0467c19": "有常。此是不實問不實論、非真諦問非真諦",
    "T28n1547_007:0467c20": "論。是謂不實不真諦故，世尊不記。此是不說",
    "T28n1547_007:0467c21": "故，謂之無記。謂佛說，謂佛演說佛分別施設",
    "T28n1547_007:0467c22": "顯示。說曰：此說四論記，一者一向記論、二者",
    "T28n1547_007:0467c23": "分別記論、三者詰問記論、四者止記論。一向",
    "T28n1547_007:0467c24": "記論者，若有作是問：如來，至真、無所著、等正",
    "T28n1547_007:0467c25": "覺耶？世尊善說法耶？如來弟子善向耶？一切",
    "T28n1547_007:0467c26": "行無常、一切法無我、涅槃息滅耶？此當為一",
    "T28n1547_007:0467c27": "向記，是謂一向記論。何以故一向記論？答曰：",
    "T28n1547_007:0467c28": "此論趣義、趣法、趣智、趣等覺、趣涅槃，是故一",
    "T28n1547_007:0467c29": "向記論。分別記論者，若作是問：法過去耶？當",
    "T28n1547_007:0468a01": "為彼分別記。何以故？答曰：過去法者，或善、或",
    "T28n1547_007:0468a02": "不善、或無記，或欲界繫、或色界繫、或無色界",
    "T28n1547_007:0468a03": "繫，或學、或無學、或非學非無學，或見斷、或思",
    "T28n1547_007:0468a04": "惟斷、或不斷，是謂分別記論。詰問記論者，若",
    "T28n1547_007:0468a05": "作是問：法過去耶？當還詰彼：賢士問何法？何",
    "T28n1547_007:0468a06": "以故？過去法者，或善或不善或無記，或欲界",
    "T28n1547_007:0468a07": "繫或色界繫或無色界繫，或學或無學或非",
    "T28n1547_007:0468a08": "學非無學，或見斷或思惟斷或不斷，是謂詰",
    "T28n1547_007:0468a09": "問記論。問曰：分別記論、詰問記論何差別？答",
    "T28n1547_007:0468a10": "曰：正無差別，問差降故便有差別。問者二",
    "T28n1547_007:0468a11": "種，或有欲知而問、或有觸嬈而問。欲知而問",
    "T28n1547_007:0468a12": "者，彼若言：為我說法。當語彼：多有法，或過去",
    "T28n1547_007:0468a13": "未來現在，我當為說何者？若言：為我說過去。",
    "T28n1547_007:0468a14": "當語彼：過去法亦多，或有色陰至識陰，我當",
    "T28n1547_007:0468a15": "為說何者？若言：為我說色。當語彼：色亦多，或",
    "T28n1547_007:0468a16": "善或不善或無記，我當為說何者？若言：為我",
    "T28n1547_007:0468a17": "說善色。當語彼：善色亦多，或離於殺至不知",
    "T28n1547_007:0468a18": "時言，我當為說何者？若言：為我說離殺。當語",
    "T28n1547_007:0468a19": "彼：離殺亦多，或不貪生、或不恚生、或不癡生，",
    "T28n1547_007:0468a20": "我當為說何者？若言：為我說不貪生。當語彼：",
    "T28n1547_007:0468a21": "不貪生亦多，或有教或無教，我當為說何者？",
    "T28n1547_007:0468a22": "謂彼欲知而問，為彼法性分別開示善記令彼",
    "T28n1547_007:0468a23": "知。有觸嬈而問者，彼若言：為我說法。當語彼：",
    "T28n1547_007:0468a24": "多有法，當為說何者？不應語彼：或過去未來",
    "T28n1547_007:0468a25": "現在。若言：為我說過去。當語彼：過去法亦多，",
    "T28n1547_007:0468a26": "我當為說何者？不應語彼：或有色陰至識陰。",
    "T28n1547_007:0468a27": "若言：為我說色。當語彼：色亦多，我當為說何",
    "T28n1547_007:0468a28": "者？不應語彼：或善或不善或無記。若言：為我",
    "T28n1547_007:0468a29": "說善。當語彼：善色亦多，我當為說何者。不應",
    "T28n1547_007:0468b01": "為彼說：或離於殺至不知時言。若言：為我說離",
    "T28n1547_007:0468b02": "殺。當語彼：離殺亦多，我當為說何者？不應語",
    "T28n1547_007:0468b03": "彼：或不貪生或不恚生或不癡生。若言：為我說",
    "T28n1547_007:0468b04": "不貪生。當語彼：不貪生亦多，我當為說何者？",
    "T28n1547_007:0468b05": "不應語彼：或有教或無教。謂彼觸嬈問，應當",
    "T28n1547_007:0468b06": "爾，令彼或自答或默然住。是謂答故無差別，",
    "T28n1547_007:0468b07": "問差降故便有差別。止記論者，若作是問：云",
    "T28n1547_007:0468b08": "何？瞿曇！世是常耶？世無常耶？世尊告曰：梵志！",
    "T28n1547_007:0468b09": "此是無記。云何？瞿曇！世有邊耶？世無邊耶？是",
    "T28n1547_007:0468b10": "命是身耶？命異身異耶？如來終耶？如來不終",
    "T28n1547_007:0468b11": "耶？如來終不終耶？如來亦不終亦不不終耶？",
    "T28n1547_007:0468b12": "世尊告曰：梵志！此是無記。是謂止記論。何",
    "T28n1547_007:0468b13": "以故止記論？答曰：此論不趣義、不趣法、不趣",
    "T28n1547_007:0468b14": "智、不趣等覺、不趣涅槃，是故止記論。問曰：云",
    "T28n1547_007:0468b15": "何此論名記論，謂此中不答一句？答曰：此是",
    "T28n1547_007:0468b16": "如等法第一義答，謂默然是。問曰：何以故？答",
    "T28n1547_007:0468b17": "曰：謂默然伏於彼，何況記而不伏。說者：有異",
    "T28n1547_007:0468b18": "學名傷坻羅，為論故至罽賓。彼時足晝林有",
    "T28n1547_007:0468b19": "阿羅漢尊者跋修羅，得三明三藏六通，離三",
    "T28n1547_007:0468b20": "界結，於內外法盡學知。彼傷坻羅聞此林中",
    "T28n1547_007:0468b21": "有如此大論師，彼作是念：當往而問。彼到已，",
    "T28n1547_007:0468b22": "共尊者跋修羅相慰勞已却坐一面。却坐一",
    "T28n1547_007:0468b23": "面已，語尊者跋修羅：比丘！我等誰當先立論？",
    "T28n1547_007:0468b24": "我耶汝耶？尊者跋修羅曰：我是主人，我應先",
    "T28n1547_007:0468b25": "立論。然汝是客，令汝先立論。彼便先立論，說",
    "T28n1547_007:0468b26": "曰：一切論當有詰論。尊者跋修羅默然住。傷",
    "T28n1547_007:0468b27": "坻羅弟子便舉聲言：伏沙門。伏沙門。尊者跋",
    "T28n1547_007:0468b28": "修羅說曰：傷坻羅還去，汝傷坻羅者自當知。",
    "T28n1547_007:0468b29": "彼時傷坻羅便還去不遠，作是念：不知彼沙",
    "T28n1547_007:0468c01": "門何所說：傷坻羅還去，汝傷坻羅者自當",
    "T28n1547_007:0468c02": "知。傷坻羅復作是念：我立此論：一切論當有",
    "T28n1547_007:0468c03": "詰論。我此論有咎、有諍、有過。彼沙門若作是",
    "T28n1547_007:0468c04": "論，彼亦有此咎。彼傷坻羅告弟子曰：彼沙門",
    "T28n1547_007:0468c05": "得我便來，當共往禮彼沙門。弟子對曰：師眾",
    "T28n1547_007:0468c06": "中得勝，何用禮彼沙門為？傷坻羅曰：寧從",
    "T28n1547_007:0468c07": "智者伏，不從愚者勝。彼傷坻羅便還至尊者",
    "T28n1547_007:0468c08": "跋修羅所，舉身投地已，說曰：汝為我師，我為",
    "T28n1547_007:0468c09": "弟子。汝得勝，我不如。是謂或應默然而成論，",
    "T28n1547_007:0468c10": "況復記說而不成論。是故說：如等法第一義",
    "T28n1547_007:0468c11": "答，謂默然。是廣說善、不善、無記處盡。",
    "T28n1547_007:0468c12": "29 欲界色界無色界繫法處鞞婆沙欲界色界無色界繫法處第二十九",
    "T28n1547_007:0468c13": "欲界繫法者、色界繫法者、無色界繫法者。問",
    "T28n1547_007:0468c14": "曰：欲界繫法云何？答曰：欲界繫五陰。色界繫",
    "T28n1547_007:0468c15": "法云何？答曰：色界繫五陰。無色界繫法云何？",
    "T28n1547_007:0468c16": "答曰：無色界繫四陰。問曰：何以故說欲界繫",
    "T28n1547_007:0468c17": "法、何以故說色無色界繫法？答曰：因欲繫足，",
    "T28n1547_007:0468c18": "是故說欲界繫。因色繫足，是故說色界繫。因",
    "T28n1547_007:0468c19": "無色繫足，是故說無色界繫。足者，結也。如所",
    "T28n1547_007:0468c20": "說偈：",
    "T28n1547_007:0468c21": "「若已盡不生，　　已盡不將隨；",
    "T28n1547_007:0468c22": "彼佛無量行，　　無跡何跡將？",
    "T28n1547_007:0468c23": "若叢深枝灑，　　無愛可將隨；",
    "T28n1547_007:0468c24": "彼佛無量行，　　無跡何跡將？」",
    "T28n1547_007:0468c25": "如有足者，彼能趣東西南北。如是若有結足",
    "T28n1547_007:0468c26": "者，彼便趣諸界、趣諸趣、趣諸生、趣輪轉生死",
    "T28n1547_007:0468c27": "中，是故說因欲界繫足是欲界繫，因色無色",
    "T28n1547_007:0468c28": "界繫足是色無色界繫。或曰：因欲繫縛是故",
    "T28n1547_007:0468c29": "說欲界繫，因色繫縛是故說色界繫，因無色",
    "T28n1547_007:0469a01": "繫縛是故說無色界繫。如繫人在堅柱堅",
    "T28n1547_007:0469a02": "杙，彼因堅柱堅杙說是縛。如是因欲繫縛",
    "T28n1547_007:0469a03": "是故說欲界繫，因色繫縛是故說色界繫，因",
    "T28n1547_007:0469a04": "無色繫縛是故說無色界繫。或曰：謂有欲樂",
    "T28n1547_007:0469a05": "是欲界繫，謂有欲樂是色界繫，謂有欲樂是",
    "T28n1547_007:0469a06": "無色界繫。欲者愛，樂者見。或曰：謂欲界著所",
    "T28n1547_007:0469a07": "著、惜所惜、已所已是欲界繫，謂色界著所著、",
    "T28n1547_007:0469a08": "惜所惜、已所已是色界繫，謂無色界著所著、",
    "T28n1547_007:0469a09": "惜所惜、已所已是無色界繫。或曰：謂欲界垢",
    "T28n1547_007:0469a10": "雜垢、污雜污、毒雜毒是欲界繫，謂色界垢雜",
    "T28n1547_007:0469a11": "垢、污雜污、毒雜毒是色界繫，謂無色界垢雜",
    "T28n1547_007:0469a12": "垢、污雜污、毒雜毒是無色界繫。廣說欲界色",
    "T28n1547_007:0469a13": "無色界繫法處盡。",
    "T28n1547_007:0469a14": "30 學無學非學非無學法處鞞婆沙學無學非學非無學法處第三十",
    "T28n1547_007:0469a15": "學法者、無學法者、非學非無學法者。問曰：學",
    "T28n1547_007:0469a16": "法云何？答曰：學五陰。無學法云何？答曰：無",
    "T28n1547_007:0469a17": "學五陰。非學非無學法云何？答曰：有漏五陰",
    "T28n1547_007:0469a18": "及無為。問曰：何以故說學、無學、非學非無學？",
    "T28n1547_007:0469a19": "答曰：謂不貪道學斷貪是學，謂不貪道不學斷",
    "T28n1547_007:0469a20": "貪是無學，餘者非學非無學。或曰：謂不恚道",
    "T28n1547_007:0469a21": "學斷恚是學，謂不恚道不學斷恚是無學，餘",
    "T28n1547_007:0469a22": "者非學非無學。或曰：謂不癡道學斷癡是學，",
    "T28n1547_007:0469a23": "謂不癡道不學斷癡是無學，餘者非學非無",
    "T28n1547_007:0469a24": "學。或曰：謂道學斷愛非愛本是學，謂道學斷",
    "T28n1547_007:0469a25": "愛者以此別無學，道非愛本者以此別世俗",
    "T28n1547_007:0469a26": "道。謂道不學斷愛亦非愛本是無學，謂道不",
    "T28n1547_007:0469a27": "學斷愛者以此別學，道亦非愛本者以此別",
    "T28n1547_007:0469a28": "世俗道。餘者非學非無學。或曰：謂不離愛意",
    "T28n1547_007:0469a29": "中無漏法可得是學，謂離愛意中無漏法可",
    "T28n1547_007:0469b01": "得是無學，餘者非學非無學。或曰：謂結得縛",
    "T28n1547_007:0469b02": "意中無漏法可得是學，謂結得不縛意中無",
    "T28n1547_007:0469b03": "漏法可得是無學，餘者非學非無學。或曰：謂",
    "T28n1547_007:0469b04": "攝見地思惟地是學，謂攝無學地是無學，餘",
    "T28n1547_007:0469b05": "者非學非無學。或曰：謂攝見道思惟道是學，",
    "T28n1547_007:0469b06": "謂攝無學道是無學，餘者非學非無學。或曰：",
    "T28n1547_007:0469b07": "謂攝未知根已知根是學，謂攝無知根是無",
    "T28n1547_007:0469b08": "學，餘者非學非無學。或曰：謂五人，堅信、堅法、",
    "T28n1547_007:0469b09": "信解脫、見到、身證，意中無漏法可得是學；謂",
    "T28n1547_007:0469b10": "二人，慧解脫、俱解脫，意中無漏法可得是無",
    "T28n1547_007:0469b11": "學；餘者非學非無學。或曰：謂七人，四向、三果，",
    "T28n1547_007:0469b12": "意中無漏法可得是學；謂一人意中無漏法",
    "T28n1547_007:0469b13": "可得是無學；餘者非學非無學。或曰：十八人",
    "T28n1547_007:0469b14": "意中無漏法可得是學，謂九人意中無漏法",
    "T28n1547_007:0469b15": "可得是無學，餘者非學非無學。廣說學無學",
    "T28n1547_007:0469b16": "非學非無學處盡。",
    "T28n1547_007:0469b17": "31 見斷思惟斷不斷法處鞞婆沙見斷思惟斷不斷法處第三十一",
    "T28n1547_007:0469b18": "見斷法者、思惟斷法者、不斷法者。問曰：見斷",
    "T28n1547_007:0469b19": "法云何？答曰：謂堅信、堅法觀時忍斷。此云何？",
    "T28n1547_007:0469b20": "見斷八十八使及彼相應法，是謂見斷法。思",
    "T28n1547_007:0469b21": "惟斷法云何？謂學見迹思惟斷。此云何？思惟",
    "T28n1547_007:0469b22": "斷十使及彼相應法，是謂思惟斷法。不斷法",
    "T28n1547_007:0469b23": "云何？答曰：虛空、不數緣盡、數緣盡、學法無學",
    "T28n1547_007:0469b24": "法，是謂不斷法。問曰：何以故說見斷思惟",
    "T28n1547_007:0469b25": "斷？如見不離思惟、思惟不離見，見者是慧、思",
    "T28n1547_007:0469b26": "惟者是不放逸，何者真實？答曰：此中說真實",
    "T28n1547_007:0469b27": "少。見道者慧多、不放逸少。思惟道者不放逸",
    "T28n1547_007:0469b28": "多、慧少。是故說此中真實少。更有說者，此中",
    "T28n1547_007:0469b29": "說等真實。見道者所有慧亦與不放逸等，思",
    "T28n1547_007:0469c01": "惟道者所有不放逸而與慧等，是故說此中",
    "T28n1547_007:0469c02": "等真實。見斷法者、思惟斷法者，尊者婆須蜜",
    "T28n1547_007:0469c03": "說曰：如見四聖諦時斷一切結，何以故說見",
    "T28n1547_007:0469c04": "斷法、思惟斷法？答曰：以見斷、以見除、以見",
    "T28n1547_007:0469c05": "捨，是故說見斷。復有作是說：亦思惟斷亦",
    "T28n1547_007:0469c06": "見斷，但以見斷、以見除、以見捨，是故說見斷。",
    "T28n1547_007:0469c07": "何以故說思惟斷者？答曰：彼即以道修習多",
    "T28n1547_007:0469c08": "修習，數數斷、少少斷、品品斷、稍稍斷、漸漸斷",
    "T28n1547_007:0469c09": "令薄，是故說思惟斷。復有作是說：見斷亦思",
    "T28n1547_007:0469c10": "惟斷，但彼即以道修習多修習，數數斷、少少",
    "T28n1547_007:0469c11": "斷、品品斷、稍稍斷、漸漸斷令薄，是故說思惟",
    "T28n1547_007:0469c12": "斷。何所說？答曰：彼作是說：見道是利道，彼",
    "T28n1547_007:0469c13": "始起以一種慧斷九種結；思惟道是鈍道，彼",
    "T28n1547_007:0469c14": "數數行以九種慧斷九種結。如二刀截一處，",
    "T28n1547_007:0469c15": "一利、二鈍，利者始下便斷，鈍者數數下乃斷。",
    "T28n1547_007:0469c16": "如是見道是利道，彼始起以一種慧斷九種",
    "T28n1547_007:0469c17": "結；思惟道是鈍道，彼數數行以九種慧斷九",
    "T28n1547_007:0469c18": "種結。更有說者，見道亦九種慧斷九種結，思",
    "T28n1547_007:0469c19": "惟道亦九種慧斷九種結。如多中毒，誰不欲",
    "T28n1547_007:0469c20": "一時吐。問曰：若爾，有何得見道是利道？答",
    "T28n1547_007:0469c21": "曰：所以見道是利道者，如思惟道以九種慧",
    "T28n1547_007:0469c22": "斷九種結，如是見道亦以九種慧斷九種結，",
    "T28n1547_007:0469c23": "但速於彼，是故說見道是利道。如是說者此",
    "T28n1547_007:0469c24": "不論，如前說，如見道以一種慧斷九種結，思",
    "T28n1547_007:0469c25": "惟道以九種慧斷九種結。或曰：謂道多見斷",
    "T28n1547_007:0469c26": "結，是謂見斷；謂道思惟多斷結，是思惟斷。或",
    "T28n1547_007:0469c27": "曰：謂道三相，眼、明、慧相斷結是見斷；謂道四",
    "T28n1547_007:0469c28": "相，眼、明、智、慧相斷結是思惟斷。或曰：謂道四",
    "T28n1547_007:0469c29": "相，眼、明、覺、慧相斷結是見斷；謂道五相，眼、明、",
    "T28n1547_007:0470a01": "覺、智、慧相斷結是思惟斷。或曰：謂忍斷結是",
    "T28n1547_007:0470a02": "見斷，謂智斷結是思惟斷。或曰：謂未知根斷",
    "T28n1547_007:0470a03": "結是見斷，謂已知根斷結是思惟斷。或曰：謂",
    "T28n1547_007:0470a04": "斷結如方便破石是見斷，謂斷結如方便挽藕",
    "T28n1547_007:0470a05": "絲是思惟斷。或曰：未見諦見諦時斷結是見",
    "T28n1547_007:0470a06": "斷，謂已見諦見諦時斷結是思惟斷。或曰：謂",
    "T28n1547_007:0470a07": "大力斷結如摩呵能伽是見斷，謂斷結如履",
    "T28n1547_007:0470a08": "坏器上是思惟斷。或曰：謂斷結時修異智、修",
    "T28n1547_007:0470a09": "異知、修異行是見斷，謂斷結時修不異智、修",
    "T28n1547_007:0470a10": "不異知、修不異行是思惟斷。或曰：謂向不成",
    "T28n1547_007:0470a11": "就果斷結是見斷，謂向成就果斷結是思惟",
    "T28n1547_007:0470a12": "斷。或曰：謂非稍稍斷是見斷，謂稍稍斷結",
    "T28n1547_007:0470a13": "是思惟斷。或曰：謂堅信、堅法斷結是見斷，謂",
    "T28n1547_007:0470a14": "信解脫、見斷、身證斷結是思惟斷。或曰：謂",
    "T28n1547_007:0470a15": "始起道斷結是見斷，謂數數起道斷結是思",
    "T28n1547_007:0470a16": "惟斷。或曰：謂斷結攝四沙門果是見斷，謂斷",
    "T28n1547_007:0470a17": "結或攝三果或二或一是思惟斷。或曰：謂道",
    "T28n1547_007:0470a18": "斷結不替是見斷，謂道斷結或替不替是思",
    "T28n1547_007:0470a19": "惟斷。或曰：謂已斷結不退是見斷，謂已斷結",
    "T28n1547_007:0470a20": "或退或不退是思惟斷。或曰：謂已解脫不復",
    "T28n1547_007:0470a21": "縛是見斷，謂已解脫或縛或不縛是思惟斷。",
    "T28n1547_007:0470a22": "或曰：謂已離不繫是見斷，謂已離或繫或不",
    "T28n1547_007:0470a23": "繫是思惟斷。或曰：謂斷結時忍無礙道、智解",
    "T28n1547_007:0470a24": "脫道是見斷，謂斷結時智無礙道、智解脫道是",
    "T28n1547_007:0470a25": "思惟斷。或曰：謂斷結時忍方便道、忍無礙道、",
    "T28n1547_007:0470a26": "智解脫道是見斷，謂斷結時智方便道、智無",
    "T28n1547_007:0470a27": "礙道、智解脫道是思惟斷。或曰：謂斷結時四",
    "T28n1547_007:0470a28": "行修道是見斷，謂斷結時十六行修道是思",
    "T28n1547_007:0470a29": "惟斷。或曰：謂斷結時緣一一諦修道是見斷，",
    "T28n1547_007:0470b01": "謂斷結時緣四諦修道是思惟斷。或曰：謂斷",
    "T28n1547_007:0470b02": "結時一相似修道是見斷，謂斷結時相似不",
    "T28n1547_007:0470b03": "相似修道是思惟斷。或曰：謂斷結時修一三",
    "T28n1547_007:0470b04": "昧是見斷，謂斷結時修三三昧是思惟斷。或",
    "T28n1547_007:0470b05": "曰：謂斷結時不住是見斷，謂斷結時或住不",
    "T28n1547_007:0470b06": "住是思惟斷，餘者無斷。廣說見斷、思惟斷、無",
    "T28n1547_007:0470b07": "斷處盡。",
    "T28n1547_007:0470b08": "鞞婆沙論卷第七"
}