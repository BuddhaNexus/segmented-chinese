{
    "T32n1637_002:0147b15": "集大乘相論卷下",
    "T32n1637_002:0147b17": "覺吉祥智菩薩造",
    "T32n1637_002:0147b18": "西天譯經三藏傳法大師",
    "T32n1637_002:0147b19": "賜紫沙門臣施護奉　詔譯",
    "T32n1637_002:0147b20": "復次所言聖諦者，即四聖諦，謂苦、集、滅、道。此",
    "T32n1637_002:0147b21": "中苦聖諦者，謂蘊等顛倒相，背聖法為性。集",
    "T32n1637_002:0147b22": "聖諦者，謂如所說苦，由此無明、行等煩惱業",
    "T32n1637_002:0147b23": "集為緣，與生等苦而為因性。滅聖諦者，謂於",
    "T32n1637_002:0147b24": "一切法如實無分別無生相為性，世間癡暗",
    "T32n1637_002:0147b25": "對治滅如所證。道聖諦者，謂趣向菩提慈心",
    "T32n1637_002:0147b26": "等法及法念處，總略攝故。此諸聖諦，於一切",
    "T32n1637_002:0147b27": "法平等所緣。如是略說，名四聖諦。",
    "T32n1637_002:0147b28": "所言靜慮者，即四靜慮，謂離生喜樂名初靜",
    "T32n1637_002:0147b29": "慮、定生喜樂名第二靜慮、離喜妙樂名第三",
    "T32n1637_002:0147c01": "靜慮、捨念清淨名第四靜慮。如是等四皆寂",
    "T32n1637_002:0147c02": "止相，欲界等貪心不流動，是名靜慮。然諸",
    "T32n1637_002:0147c03": "菩薩亦不味著諸靜慮樂，畢竟不捨眾生，圓",
    "T32n1637_002:0147c04": "滿菩薩道法，成就無量行。如是略說，名四靜",
    "T32n1637_002:0147c05": "慮。",
    "T32n1637_002:0147c06": "所言無量行者，即四無量行，謂慈、悲、喜、捨，此",
    "T32n1637_002:0147c07": "四皆緣無量眾生為境界故。此中慈無量行",
    "T32n1637_002:0147c08": "者，謂與一切眾生畢竟利樂，所修諸行而悉",
    "T32n1637_002:0147c09": "離相，遠離顛倒、順菩薩道。悲無量行者，謂",
    "T32n1637_002:0147c10": "不令眾生而有一苦。此悲謂能對治惱害不",
    "T32n1637_002:0147c11": "起為性。喜無量行者，謂證一切法無我平等，",
    "T32n1637_002:0147c12": "所有施等諸善住菩提心，廣為利樂一切眾",
    "T32n1637_002:0147c13": "生，方便所行如所生喜為喜受相。捨無量行",
    "T32n1637_002:0147c14": "者，謂於三有分別平等，起廣大行拯救眾生，",
    "T32n1637_002:0147c15": "於自所得三摩地樂而不味著。此能對治放",
    "T32n1637_002:0147c16": "逸過失，心住實相，如應調伏世間一切執相",
    "T32n1637_002:0147c17": "等心。已能安住靜慮，於諸色想對治實法，復",
    "T32n1637_002:0147c18": "於無量法門得法平等，住法無我如理而證。",
    "T32n1637_002:0147c19": "所獲一切平等樂法，是名自在最勝所得。如",
    "T32n1637_002:0147c20": "是略說，名四無量行。",
    "T32n1637_002:0147c21": "所言無色等至者，此有其四，謂空無邊處乃",
    "T32n1637_002:0147c22": "至非想非非想處。此中空無邊處等至者，謂",
    "T32n1637_002:0147c23": "離種種色對礙想，觀無邊空而為相應，捨諸",
    "T32n1637_002:0147c24": "有相、心住一境。復次識無邊處等至、無所有",
    "T32n1637_002:0147c25": "處等至、非想非非想處等至，此如是等皆寂",
    "T32n1637_002:0147c26": "靜行，如初相應觀無貪相而為所緣，餘復觀",
    "T32n1637_002:0147c27": "察無著無礙，如應最上無相出生。如是略說，",
    "T32n1637_002:0147c28": "名四無色等至。",
    "T32n1637_002:0147c29": "所言解脫者，即八解脫，謂內有色觀外色解",
    "T32n1637_002:0148a01": "脫乃至滅受想解脫。此中初解脫者，謂內有",
    "T32n1637_002:0148a02": "色想離外色貪，是名內有色觀外色解脫。復",
    "T32n1637_002:0148a03": "次如其行相內無色想離外色貪，是名內無",
    "T32n1637_002:0148a04": "色觀外色解脫。復次於色等清淨住無貪行，",
    "T32n1637_002:0148a05": "是名淨解脫。復次空無邊處解脫、識無邊處",
    "T32n1637_002:0148a06": "解脫、無所有處解脫、非想非非想處解脫，如",
    "T32n1637_002:0148a07": "是四無色處解脫，皆如其行相住如實觀。復",
    "T32n1637_002:0148a08": "次滅受想解脫行相。應知如是略說，名八解",
    "T32n1637_002:0148a09": "脫。",
    "T32n1637_002:0148a10": "所言三摩鉢底先行者，謂欲住彼空無邊處",
    "T32n1637_002:0148a11": "等諸三摩鉢底，先當如應滅諸行相，住法自",
    "T32n1637_002:0148a12": "性平等寂靜，後當安住諸三摩鉢底，此名先",
    "T32n1637_002:0148a13": "行。又復當知此四無色等至及滅盡等至，而",
    "T32n1637_002:0148a14": "諸菩薩於冒哩𠰒多位入師子遊戲三摩地",
    "T32n1637_002:0148a15": "現前而觀，不為非三摩呬多心之所間斷，亦",
    "T32n1637_002:0148a16": "復不為初靜慮等之所間斷。此滅盡等至是",
    "T32n1637_002:0148a17": "無動相。此中諸三摩鉢底，何故次第如是？謂",
    "T32n1637_002:0148a18": "成熟眾生如應所觀次第如是。又復當知此",
    "T32n1637_002:0148a19": "即最上樂門，獲是樂者了我無實，我無實故",
    "T32n1637_002:0148a20": "自心寂靜。所應修習諸神通、波羅蜜多等，皆",
    "T32n1637_002:0148a21": "勝慧所觀如實出生。此即略攝一切法相。",
    "T32n1637_002:0148a22": "所言解脫門者，即三解脫門，謂空、無相、無願。",
    "T32n1637_002:0148a23": "此中空解脫門者，謂若人若法諸蘊等事離",
    "T32n1637_002:0148a24": "分別相，而彼蘊等若染若淨，於分別相中畢",
    "T32n1637_002:0148a25": "竟無性，於空法中離取捨相，而無染智如實",
    "T32n1637_002:0148a26": "對治。無相解脫門者，謂於蘊等畢竟無相，由",
    "T32n1637_002:0148a27": "無相故取不可得，彼無染智如實對治不著諸",
    "T32n1637_002:0148a28": "相。無願解脫門者，謂於一切清淨解脫門蘊",
    "T32n1637_002:0148a29": "處界等及波羅蜜多圓滿勝行最上一切相皆",
    "T32n1637_002:0148b01": "如實知，如實出生現前平等，離諸所取願樂",
    "T32n1637_002:0148b02": "心故。如是略說，名三解脫門。",
    "T32n1637_002:0148b03": "所言神通者，有其六種，謂天眼通乃至漏盡",
    "T32n1637_002:0148b04": "通。此中天眼通者，謂於諸色相正觀無礙最",
    "T32n1637_002:0148b05": "勝清淨。天耳通者，謂於一切音聲能聞清淨。",
    "T32n1637_002:0148b06": "他心通者，謂於他心一切行相能如實知。宿",
    "T32n1637_002:0148b07": "住通者，謂自他過去諸差別事悉能記念。神",
    "T32n1637_002:0148b08": "境通者，此復有三，謂隱顯自在，隨諸世界",
    "T32n1637_002:0148b09": "種種現身，於虛空中往來無礙。隨所作轉如",
    "T32n1637_002:0148b10": "應現身，如其所應不現身相作神通事。漏盡",
    "T32n1637_002:0148b11": "通者，謂諸無明貪等煩惱此名為漏，智斷無",
    "T32n1637_002:0148b12": "餘名為漏盡。如是等最勝六通，安住菩提心、",
    "T32n1637_002:0148b13": "離戲論智，是諸菩薩勝上所修，不共一切聲",
    "T32n1637_002:0148b14": "聞道等。圓滿無相無發悟性，是諸波羅蜜多",
    "T32n1637_002:0148b15": "平等道行。總攝一切白所修法，一切願力一",
    "T32n1637_002:0148b16": "切相故。勇猛精進而為先導，安住最上清淨",
    "T32n1637_002:0148b17": "心一境性。初靜慮等，如名如義隨應差別，無",
    "T32n1637_002:0148b18": "邊行相總略攝故，三摩陀耶所住持故。如是",
    "T32n1637_002:0148b19": "略說，名為六通。",
    "T32n1637_002:0148b20": "所言陀羅尼者，謂即彼一切相及一切法、一",
    "T32n1637_002:0148b21": "切法性隨應總攝。聲名句文為諸義相。所有",
    "T32n1637_002:0148b22": "無量念、無邊辯才及諸三摩地門，彼無相智",
    "T32n1637_002:0148b23": "悉能證入，對治有相有礙心故，是即無上菩",
    "T32n1637_002:0148b24": "提最勝所得陀羅尼門。而彼一切三摩地陀",
    "T32n1637_002:0148b25": "羅尼等，金剛喻定現前證入，即一切相普遍",
    "T32n1637_002:0148b26": "平等，入無相智真實而證。一切種習皆悉捨",
    "T32n1637_002:0148b27": "離，智觀平等大悲相應，堅固所作，於諸法性",
    "T32n1637_002:0148b28": "如實解脫，勝報現前平等安住，大圓鏡智如",
    "T32n1637_002:0148b29": "實出生，一切願力皆悉圓滿。如是略說，名陀",
    "T32n1637_002:0148c01": "羅尼。",
    "T32n1637_002:0148c02": "所言力者，即佛十力，謂處非處智力乃至漏",
    "T32n1637_002:0148c03": "盡智力。此中處非處智力者，謂於一切處因",
    "T32n1637_002:0148c04": "果決定不決定，智如實知。若佛、若梵王、若轉",
    "T32n1637_002:0148c05": "輪聖王，彼彼所得勝報決定，名之為處。彼非",
    "T32n1637_002:0148c06": "處者，謂因果不決定行相應知。業報智力者，",
    "T32n1637_002:0148c07": "謂諸眾生，作善業惡業、生善趣惡趣，此等業",
    "T32n1637_002:0148c08": "報，智如實知。種種界智力者，謂諸眾生界趣",
    "T32n1637_002:0148c09": "差別，智如實知。種種勝解智力者，謂諸聲聞",
    "T32n1637_002:0148c10": "等於諸法中起種種勝解，離諸染法、趣寂靜",
    "T32n1637_002:0148c11": "相，此如是等，智如實知。了別諸根智力者，謂",
    "T32n1637_002:0148c12": "諸眾生信等諸根種種差別，智如實知。種種",
    "T32n1637_002:0148c13": "定智力者，謂初靜慮等、諸三摩地、三摩鉢底，",
    "T32n1637_002:0148c14": "如名如義無邊行相，智如實知。至處道智力",
    "T32n1637_002:0148c15": "者，道有二種，謂非愛樂道，即無明等；可愛樂",
    "T32n1637_002:0148c16": "道，謂寂滅等。而彼滅者，謂聲聞、緣覺及諸菩",
    "T32n1637_002:0148c17": "薩所證差別，智如實知。生滅智力者，謂諸眾",
    "T32n1637_002:0148c18": "生種種生滅，智如實知。宿住隨念智力者，謂",
    "T32n1637_002:0148c19": "於過去事如實記念。漏盡智力者，謂佛世尊",
    "T32n1637_002:0148c20": "大圓鏡智自性觀察，離諸障染、分別平等。如",
    "T32n1637_002:0148c21": "是處非處等諸力，如來遊戲神通所證。此力",
    "T32n1637_002:0148c22": "具足故，即一切法增上所觀。如是略說，名為",
    "T32n1637_002:0148c23": "十力。",
    "T32n1637_002:0148c24": "所言無畏者，即四所畏，謂一切智無畏、漏盡",
    "T32n1637_002:0148c25": "無畏、說障道無畏、出苦道無畏。此如是等",
    "T32n1637_002:0148c26": "若異若非異有所言說，悉無所得無畏自在。",
    "T32n1637_002:0148c27": "此四皆以平等性智而觀，如如意寶隨眾生",
    "T32n1637_002:0148c28": "意普遍平等。此法亦然，我相清淨離諸有著。",
    "T32n1637_002:0148c29": "如是略說，四無所畏。",
    "T32n1637_002:0149a01": "所言無礙解者，謂義、法、樂說、辯才等。此中義",
    "T32n1637_002:0149a02": "無礙解者，謂於一切眾生無我相，以微妙智",
    "T32n1637_002:0149a03": "平等而觀。法無礙解者，謂隨諸相了知諸法",
    "T32n1637_002:0149a04": "智觀平等。樂說無礙解者，謂隨所樂說，能說",
    "T32n1637_002:0149a05": "所說不離自性。辯才無礙解者，謂於無邊法",
    "T32n1637_002:0149a06": "門隨應分別通達無相。此如是等與一切法",
    "T32n1637_002:0149a07": "增上相應，皆為攝彼諸愚癡者，令悉調伏安",
    "T32n1637_002:0149a08": "住諸法離相平等故。此四皆以妙觀察智而",
    "T32n1637_002:0149a09": "觀。如是略說四無礙解。",
    "T32n1637_002:0149a10": "所言大慈大悲者，此中慈謂與眾生樂，住寂",
    "T32n1637_002:0149a11": "靜心無發悟相，廣大最勝離相平等。悲謂拔",
    "T32n1637_002:0149a12": "苦，調伏難調，不捨眾生，離諸有相。此二皆成",
    "T32n1637_002:0149a13": "所作智而觀。如是略說大慈大悲。",
    "T32n1637_002:0149a14": "所言佛不共法者，即十八不共法，謂如來身",
    "T32n1637_002:0149a15": "無失乃至現在知見無著無礙。此中初者謂",
    "T32n1637_002:0149a16": "如來身無失，無有疲倦，離身諸過。如來語無",
    "T32n1637_002:0149a17": "失者，無非愛語，離語諸過。如來意無失者，無",
    "T32n1637_002:0149a18": "有失念，離意諸過。如是三業，為令愚癡者生",
    "T32n1637_002:0149a19": "淨信故。無異想心者，於一切眾生住平等心。",
    "T32n1637_002:0149a20": "無不定心者，為令愚癡眾生除散亂相。無不",
    "T32n1637_002:0149a21": "知捨心者，謂諸眾生事無有不知而捨者。此",
    "T32n1637_002:0149a22": "等六法，是彼增上戒學所出生故，與無住涅",
    "T32n1637_002:0149a23": "槃而為因故。信無減者，謂於無住涅槃中不",
    "T32n1637_002:0149a24": "壞信故。欲無減者，謂於無住涅槃不愛著故。",
    "T32n1637_002:0149a25": "精進無減者，謂於利於命於行悉無住故。慧",
    "T32n1637_002:0149a26": "無減者，謂畢竟於諸世間長養眾生無不通",
    "T32n1637_002:0149a27": "達故。解脫無減者，謂不取聲聞等涅槃相故。",
    "T32n1637_002:0149a28": "解脫知見無減者，為利眾生，智破戲論相，令",
    "T32n1637_002:0149a29": "諸眾生各各平等證得無上涅槃。此等六法，",
    "T32n1637_002:0149b01": "是彼增上定學所出生故，與無住涅槃而為",
    "T32n1637_002:0149b02": "緣故。身業隨智慧行者，謂於一切處若動若",
    "T32n1637_002:0149b03": "止經行等相，常與智慧而共相應，是故智慧",
    "T32n1637_002:0149b04": "而為先導。語業隨智慧行者，謂一切語言離",
    "T32n1637_002:0149b05": "妄分別，常與智慧而共相應，是故智慧而為",
    "T32n1637_002:0149b06": "先導。意業隨智慧行者，謂於眾生住平等心，",
    "T32n1637_002:0149b07": "隨所利益無有差別，常與智慧而共相應，是",
    "T32n1637_002:0149b08": "故智慧而為先導。過去知見無著無礙者，謂",
    "T32n1637_002:0149b09": "內無有性名為無著，外離諸縛名為無礙，於",
    "T32n1637_002:0149b10": "過去一切法，平等悉知，破戲論相。未來知見",
    "T32n1637_002:0149b11": "無著無礙者，謂於未來一切法，平等悉知，破",
    "T32n1637_002:0149b12": "戲論相。現在知見無著無礙者，謂於現在一",
    "T32n1637_002:0149b13": "切法，平等悉知，破戲論相。此等六法，是彼增",
    "T32n1637_002:0149b14": "上慧學所出生故。此等諸法，唯佛如來圓滿",
    "T32n1637_002:0149b15": "成就無上勝智，為利眾生隨眾生轉，不共一",
    "T32n1637_002:0149b16": "切聲聞有故，法界清淨智所出生。如是略說，",
    "T32n1637_002:0149b17": "名十八不共法。",
    "T32n1637_002:0149b18": "所言聲聞果者，即四聲聞果，謂須陀洹乃至",
    "T32n1637_002:0149b19": "阿羅漢。此中須陀洹者，厭苦欣樂，隨應斷除",
    "T32n1637_002:0149b20": "所有煩惱，七返生死見苦等諦，悟人無我趣",
    "T32n1637_002:0149b21": "向涅槃。斯陀含者，厭苦欣樂，隨應斷除所有",
    "T32n1637_002:0149b22": "煩惱，一來此界見苦等諦，悟人無我趣向涅",
    "T32n1637_002:0149b23": "槃。阿那含者，厭苦欣樂，無餘欲界煩惱可斷，",
    "T32n1637_002:0149b24": "不還欲界，於色無色界隨應解脫見苦等諦，",
    "T32n1637_002:0149b25": "悟人無我趣向涅槃。阿羅漢者，悉斷三界所",
    "T32n1637_002:0149b26": "有煩惱，盡苦邊際悟無我理，隨應解脫趣證",
    "T32n1637_002:0149b27": "涅槃。如是略說四聲聞果。",
    "T32n1637_002:0149b28": "所言了知一切相者，謂諸佛如來於一切相",
    "T32n1637_002:0149b29": "如實了知現前平等。一切相者，即一切法。諸",
    "T32n1637_002:0149c01": "佛如來為利世間，一切所向隨應方便，得無",
    "T32n1637_002:0149c02": "妄失法，住堅固相。",
    "T32n1637_002:0149c03": "此中應知，三身亦名一切相。法身，自性無我",
    "T32n1637_002:0149c04": "智相，無差別故。報身，最勝相，即一切相智所",
    "T32n1637_002:0149c05": "依性故。化身，所作事相，於一切處如應現化",
    "T32n1637_002:0149c06": "而施設故。又復一切相者，雖所了知而無分",
    "T32n1637_002:0149c07": "別，為利眾生隨應所作。是相寂靜，無緣自性",
    "T32n1637_002:0149c08": "一切平等。所有蘊等一切相亦復無邊，若在",
    "T32n1637_002:0149c09": "三界若出三界，應如實了知諸相不可得。如",
    "T32n1637_002:0149c10": "是名為了知一切相。",
    "T32n1637_002:0149c11": "所言真如者，即一切法自性離取捨，若智若",
    "T32n1637_002:0149c12": "愚、若色若心，住平等性、離妄、無分別，是即名",
    "T32n1637_002:0149c13": "真如。",
    "T32n1637_002:0149c14": "所言實際者，即菩提性，一切如量如實離諸",
    "T32n1637_002:0149c15": "分別。此中應知，如佛所說於我蘊等性畢竟",
    "T32n1637_002:0149c16": "無所得，復於他量而不可言說。如是名為實",
    "T32n1637_002:0149c17": "際。",
    "T32n1637_002:0149c18": "所言無相者，即彼真如說名無相。而真如者，",
    "T32n1637_002:0149c19": "但以名字假分別故，於名字中性不可得。當",
    "T32n1637_002:0149c20": "知我等性即諸法自性，是故此中若人若法",
    "T32n1637_002:0149c21": "悉離諸相而同一相。此一相者，即一切法無",
    "T32n1637_002:0149c22": "對礙相、離諸分別，於第一義自性無動。是名",
    "T32n1637_002:0149c23": "無相。",
    "T32n1637_002:0149c24": "所言法界者，即十力等果法及諸因法，乃至",
    "T32n1637_002:0149c25": "一切法自性所依，是即法界。此法界中遠離",
    "T32n1637_002:0149c26": "一切虛妄顛倒分別相等，明慧現前如實照",
    "T32n1637_002:0149c27": "了。是名法界。",
    "T32n1637_002:0149c28": "復次當知，此中真如等、大圓鏡智等，即一切",
    "T32n1637_002:0149c29": "法無所作門。彼真如無所作門，即諸法自相",
    "T32n1637_002:0150a01": "門。",
    "T32n1637_002:0150a02": "復次當知，此中真如及彼十力，皆以大圓鏡",
    "T32n1637_002:0150a03": "智而觀。彼實際所證及四無所畏，皆以平等",
    "T32n1637_002:0150a04": "性智而觀。彼無相微妙清淨及四無礙解性，",
    "T32n1637_002:0150a05": "皆以妙觀察智而觀。彼法界一切法真實所",
    "T32n1637_002:0150a06": "證所依性及大慈大悲，皆以成所作智而觀。",
    "T32n1637_002:0150a07": "所有一切處增上所觀法，皆悉安住法界清",
    "T32n1637_002:0150a08": "淨智。",
    "T32n1637_002:0150a09": "如是等一切法，當知皆悉如量正語與菩提",
    "T32n1637_002:0150a10": "心相應，大慈隨順一切眾生。是一切法平等、",
    "T32n1637_002:0150a11": "同一所緣、相應無相最上法門，總攝波羅蜜",
    "T32n1637_002:0150a12": "多等一切法故，隨其所行如量相應。此相應",
    "T32n1637_002:0150a13": "故，是名一切法無我。智者當知，佛所說法從",
    "T32n1637_002:0150a14": "解脫門如實出生。",
    "T32n1637_002:0150a15": "諸佛智慧無有上，　　所說因性亦無邊，",
    "T32n1637_002:0150a16": "於彼無邊如實知，　　一切相應而表示。",
    "T32n1637_002:0150a17": "諸相應門顯諸性，　　隨宜方便而出生，",
    "T32n1637_002:0150a18": "大慧所作悉圓成，　　我為利樂故稱說。",
    "T32n1637_002:0150a19": "集大乘相論卷下"
}