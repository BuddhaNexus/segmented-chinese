{
    "X04n0223_118:0772a18": "大方廣佛新華嚴經合論卷第一百十八",
    "X04n0223_118:0772a19": "唐于闐國三藏沙門實叉難陀譯經",
    "X04n0223_118:0772a20": "唐太原方山長者李通玄造論",
    "X04n0223_118:0772a21": "唐福州開元寺沙門志寧釐經合論",
    "X04n0223_118:0772a22": "入法界品第三十九之三十一",
    "X04n0223_118:0772a23": "【經】善男子菩提心者成就如是無量功德舉要言之",
    "X04n0223_118:0772a24": "應知悉與一切佛法諸功德等何以故因菩提心出",
    "X04n0223_118:0772b01": "生一切諸菩薩行三世如來從菩提心而出生故是",
    "X04n0223_118:0772b02": "故善男子若有發阿耨多羅三藐三菩提心者則已",
    "X04n0223_118:0772b03": "出生無量功德普能攝取一切智道善男子譬如有",
    "X04n0223_118:0772b04": "人得無畏藥離五恐怖何等為五所謂火不能燒毒",
    "X04n0223_118:0772b05": "不能中刀不能傷水不能漂煙不能燻菩薩摩訶薩",
    "X04n0223_118:0772b06": "亦復如是得一切智菩提心藥貪火不燒瞋毒不中",
    "X04n0223_118:0772b07": "惑刀不傷有流不漂諸覺觀煙不能燻害善男子譬",
    "X04n0223_118:0772b08": "如有人得解脫藥終無橫難菩薩摩訶薩亦復如是",
    "X04n0223_118:0772b09": "得菩提心解脫智藥永離一切生死橫難善男子譬",
    "X04n0223_118:0772b10": "如有人持摩訶應伽藥毒蛇聞氣即皆遠去菩薩摩",
    "X04n0223_118:0772b11": "訶薩亦復如是持菩提心大應伽藥一切煩惱諸惡",
    "X04n0223_118:0772b12": "毒蛇聞其氣者悉皆散滅善男子譬如有人持無勝",
    "X04n0223_118:0772b13": "藥一切怨敵無能勝者菩薩摩訶薩亦復如是持菩",
    "X04n0223_118:0772b14": "提心無能勝藥悉能降伏一切魔軍善男子譬如有",
    "X04n0223_118:0772b15": "人持毗笈摩藥能令毒箭自然墮落菩薩摩訶薩亦",
    "X04n0223_118:0772b16": "復如是持菩提心毗笈摩藥令貪恚癡諸邪見箭自",
    "X04n0223_118:0772b17": "然墮落善男子譬如有人持善見藥能除一切所有",
    "X04n0223_118:0772b18": "諸病菩薩摩訶薩亦復如是持菩提心善見藥王悉",
    "X04n0223_118:0772b19": "除一切諸煩惱病善男子如有藥樹名珊陀那有取",
    "X04n0223_118:0772b20": "其皮以塗瘡者瘡即除愈然其樹皮隨取隨生終不",
    "X04n0223_118:0772b21": "可盡菩薩摩訶薩從菩提心生一切智樹亦復如是",
    "X04n0223_118:0772b22": "若有得見而生信者煩惱業瘡悉得消滅一切智樹",
    "X04n0223_118:0772b23": "初無所損善男子如有藥樹名無生根以其力故增",
    "X04n0223_118:0772b24": "長一切閻浮提樹菩薩摩訶薩菩提心樹亦復如是",
    "X04n0223_118:0772c01": "以其力故增長一切學與無學及諸菩薩所有善法",
    "X04n0223_118:0772c02": "善男子譬如有藥名阿藍婆若用塗身身之與心咸",
    "X04n0223_118:0772c03": "有堪能菩薩摩訶薩得菩提心阿藍婆藥亦復如是",
    "X04n0223_118:0772c04": "令其身心增長善法善男子譬如有人得念力藥凡",
    "X04n0223_118:0772c05": "所聞事憶持不忘菩薩摩訶薩得菩提心念力妙藥",
    "X04n0223_118:0772c06": "悉能聞持一切佛法皆無忘失善男子譬如有藥名",
    "X04n0223_118:0772c07": "大蓮華其有服者住壽一劫菩薩摩訶薩服菩提心",
    "X04n0223_118:0772c08": "大蓮華藥亦復如是於無數劫壽命自在善男子譬",
    "X04n0223_118:0772c09": "如有人執翳形藥人與非人悉不能見菩薩摩訶薩",
    "X04n0223_118:0772c10": "執菩提心翳形妙藥一切諸魔不能得見善男子如",
    "X04n0223_118:0772c11": "海有珠名普集眾寶此珠若在假使劫火焚燒世間",
    "X04n0223_118:0772c12": "能令此海減於一滴無有是處菩薩摩訶薩菩提心",
    "X04n0223_118:0772c13": "珠亦復如是住於菩薩大願海中若常憶持不令退",
    "X04n0223_118:0772c14": "失能壞菩薩一善根者終無是處若退其心一切善",
    "X04n0223_118:0772c15": "法即皆散滅善男子如有摩尼名大光明有以此珠",
    "X04n0223_118:0772c16": "纓絡身者暎蔽一切寶莊嚴具所有光明悉皆不現",
    "X04n0223_118:0772c17": "菩薩摩訶薩菩提心寶亦復如是纓絡其身暎蔽一",
    "X04n0223_118:0772c18": "切二乘心寶諸莊嚴具悉無光彩善男子如水清珠",
    "X04n0223_118:0772c19": "能清濁水菩薩摩訶薩菩提心珠亦復如是能清一",
    "X04n0223_118:0772c20": "切煩惱垢濁善男子譬如有人得住水寶繫其身上",
    "X04n0223_118:0772c21": "入大海中不為水害菩薩摩訶薩亦復如是得菩提",
    "X04n0223_118:0772c22": "心住水妙寶入於一切生死海中終不沈沒善男子",
    "X04n0223_118:0772c23": "譬如有人得龍寶珠持入龍宮一切龍蛇不能為害",
    "X04n0223_118:0772c24": "菩薩摩訶薩亦復如是得菩提心大龍寶珠入欲界",
    "X04n0223_118:0773a01": "中煩惱龍蛇不能為害善男子譬如帝釋著摩尼冠",
    "X04n0223_118:0773a02": "暎蔽一切諸餘天眾菩薩摩訶薩亦復如是著菩提",
    "X04n0223_118:0773a03": "心大願寶冠超過一切三界眾生善男子譬如有人",
    "X04n0223_118:0773a04": "得如意珠除滅一切貧窮之苦菩薩摩訶薩亦復如",
    "X04n0223_118:0773a05": "是得菩提心如意寶珠遠離一切邪命怖畏善男子",
    "X04n0223_118:0773a06": "譬如有人得日精珠持向日光而生於火菩薩摩訶",
    "X04n0223_118:0773a07": "薩亦復如是得菩提心智日寶珠持向智光而生智",
    "X04n0223_118:0773a08": "火善男子譬如有人得月精珠持向月光而生於水",
    "X04n0223_118:0773a09": "菩薩摩訶薩亦復如是得菩提心月精寶珠持此心",
    "X04n0223_118:0773a10": "珠鑒迴向光而生一切善根願水善男子譬如龍王",
    "X04n0223_118:0773a11": "首戴如意摩尼寶冠遠離一切怨敵怖畏菩薩摩訶",
    "X04n0223_118:0773a12": "薩亦復如是著菩提心大悲寶冠遠離一切惡道諸",
    "X04n0223_118:0773a13": "難善男子如有寶珠名一切世間莊嚴藏若有得者",
    "X04n0223_118:0773a14": "令其所欲悉得充滿而此寶珠無所損減菩提心寶",
    "X04n0223_118:0773a15": "珠亦復如是若有得者令其所願悉得滿足而菩提",
    "X04n0223_118:0773a16": "心無有損減善男子如轉輪王有摩尼寶置於宮中",
    "X04n0223_118:0773a17": "放大光明破一切暗菩薩摩訶薩亦復如是以菩提",
    "X04n0223_118:0773a18": "心大摩尼寶住於欲界故大智光悉破諸趣無明黑",
    "X04n0223_118:0773a19": "闇善男子譬如帝青大摩尼寶若有為此光明所觸",
    "X04n0223_118:0773a20": "即同其色菩薩摩訶薩菩提心寶亦復如是觀察諸",
    "X04n0223_118:0773a21": "法迴向善根靡不即同菩提心色善男子如琉璃寶",
    "X04n0223_118:0773a22": "於百千歲處不淨中不為臭穢之所染著性本淨故",
    "X04n0223_118:0773a23": "菩薩摩訶薩菩提心寶亦復如是於百千劫住欲界",
    "X04n0223_118:0773a24": "中不為欲界過患所染猶如法界性清淨故善男子",
    "X04n0223_118:0773b01": "譬如有寶名淨光明悉能暎蔽一切寶色菩薩摩訶",
    "X04n0223_118:0773b02": "薩菩提心寶亦復如是悉能暎蔽一切凡夫二乘功",
    "X04n0223_118:0773b03": "德善男子譬如有寶名為火燄悉能除滅一切暗冥",
    "X04n0223_118:0773b04": "菩薩摩訶薩菩提心寶亦復如是能滅一切無知暗",
    "X04n0223_118:0773b05": "冥善男子譬如海中有無價寶商人採得船載入城",
    "X04n0223_118:0773b06": "諸餘摩尼百千萬種光色價直無與等者菩提心寶",
    "X04n0223_118:0773b07": "亦復如是住於生死大海之中菩薩摩訶薩乘大願",
    "X04n0223_118:0773b08": "船深心相續載之來入解脫城中二乘功德無能及",
    "X04n0223_118:0773b09": "者善男子如有寶珠名自在王處閻浮洲去日月輪",
    "X04n0223_118:0773b10": "四萬由旬日月宮中所有莊嚴其珠影現悉皆具足",
    "X04n0223_118:0773b11": "菩薩摩訶薩發菩提心淨功德寶亦復如是住生死",
    "X04n0223_118:0773b12": "中照法界空佛智日月一切功德悉於中現善男子",
    "X04n0223_118:0773b13": "如有寶珠名自在王日月光明所照之處一切財寶",
    "X04n0223_118:0773b14": "衣服等物所有價直悉不能及菩薩摩訶薩發菩提",
    "X04n0223_118:0773b15": "心自在王寶亦復如是一切智光所照之處三世所",
    "X04n0223_118:0773b16": "有天人二乘漏無漏善一切功德皆不能及善男子",
    "X04n0223_118:0773b17": "海中有寶名曰海藏普現海中諸莊嚴事菩薩摩訶",
    "X04n0223_118:0773b18": "薩菩提心寶亦復如是普能顯現一切智海諸莊嚴",
    "X04n0223_118:0773b19": "事善男子譬如天上閻浮檀金唯除心王大摩尼寶",
    "X04n0223_118:0773b20": "餘無及者菩薩摩訶薩發菩提心閻浮檀金亦復如",
    "X04n0223_118:0773b21": "是除一切智心王大寶餘無及者善男子譬如有人",
    "X04n0223_118:0773b22": "善調龍法於諸龍中而得自在菩薩摩訶薩亦復如",
    "X04n0223_118:0773b23": "是得菩提心善調龍法於諸一切煩惱龍中而得自",
    "X04n0223_118:0773b24": "在善男子譬如勇士被執鎧仗一切怨敵無能降伏",
    "X04n0223_118:0773c01": "菩薩摩訶薩亦復如是被執菩提大心鎧仗一切業",
    "X04n0223_118:0773c02": "惑諸惡怨敵無能屈伏善男子譬如天上黑旃檀香",
    "X04n0223_118:0773c03": "若燒一銖其香普熏小千世界三千世界滿中珍寶",
    "X04n0223_118:0773c04": "所有價直皆不能及菩薩摩訶薩菩提心香亦復如",
    "X04n0223_118:0773c05": "是一念功德普熏法界聲聞緣覺一切功德皆所不",
    "X04n0223_118:0773c06": "及善男子如白旃檀若以塗身悉能除滅一切熱惱",
    "X04n0223_118:0773c07": "令其身心普得清涼菩薩摩訶薩菩提心香亦復如",
    "X04n0223_118:0773c08": "是能除一切虗妄分別貪恚癡等諸惑熱惱令其具",
    "X04n0223_118:0773c09": "足智慧清涼善男子如須彌山若有近者即同其色",
    "X04n0223_118:0773c10": "菩薩摩訶薩菩提心山亦復如是若有近者悉得同",
    "X04n0223_118:0773c11": "其一切智色善男子譬如波利質多羅樹其皮香氣",
    "X04n0223_118:0773c12": "閻浮提中若婆師迦若薝蔔迦若蘇摩那如是等華",
    "X04n0223_118:0773c13": "所有香氣皆不能及菩薩摩訶薩菩提心樹亦復如",
    "X04n0223_118:0773c14": "是所發大願功德之香一切二乘無漏戒定智慧解",
    "X04n0223_118:0773c15": "脫解脫知見諸功德香悉不能及善男子譬如波利",
    "X04n0223_118:0773c16": "質多羅樹雖未開華應知即是無量諸華出生之處",
    "X04n0223_118:0773c17": "菩薩摩訶薩菩提心樹亦復如是雖未開發一切智",
    "X04n0223_118:0773c18": "華應知即是無數天人眾菩提華所生之處善男子",
    "X04n0223_118:0773c19": "譬如波利質多羅華一日熏衣薝蔔迦華婆利師華",
    "X04n0223_118:0773c20": "蘇摩那華雖千歲熏亦不能及菩薩摩訶薩菩提心",
    "X04n0223_118:0773c21": "華亦復如是一生所熏諸功德香普徹十方一切佛",
    "X04n0223_118:0773c22": "所一切二乘無漏功德百千劫熏所不能及善男子",
    "X04n0223_118:0773c23": "如海島中生椰子樹根莖枝葉及以華果一切眾生",
    "X04n0223_118:0773c24": "恒取受用無時暫歇菩薩摩訶薩菩提心樹亦復如",
    "X04n0223_118:0774a01": "是始從發起悲願之心乃至成佛正法住世常時利",
    "X04n0223_118:0774a02": "益一切世間無有間歇善男子如有藥汁名訶宅迦",
    "X04n0223_118:0774a03": "人或得之以其一兩變千兩銅悉成真金非千兩銅",
    "X04n0223_118:0774a04": "能變此藥菩薩摩訶薩亦復如是以菩提心迴向智",
    "X04n0223_118:0774a05": "藥普變一切業惑等法悉使成於一切智相非業惑",
    "X04n0223_118:0774a06": "等能變其心善男子譬如小火隨所焚燒其燄轉熾",
    "X04n0223_118:0774a07": "菩薩摩訶薩菩提心火亦復如是隨所攀緣智燄增",
    "X04n0223_118:0774a08": "長善男子譬如一燈然百千燈其本一燈無減無盡",
    "X04n0223_118:0774a09": "菩薩摩訶薩菩提心燈亦復如是普然三世諸佛智",
    "X04n0223_118:0774a10": "燈而其心燈無減無盡善男子譬如一燈入於暗室",
    "X04n0223_118:0774a11": "百千年闇悉能破盡菩薩摩訶薩菩提心燈亦復如",
    "X04n0223_118:0774a12": "是入於眾生心室之內百千萬億不可說劫諸業煩",
    "X04n0223_118:0774a13": "惱種種暗障悉能除盡善男子譬如燈炷隨其大小",
    "X04n0223_118:0774a14": "而發光明若益膏油明終不絕菩薩摩訶薩菩提心",
    "X04n0223_118:0774a15": "燈亦復如是大願為炷光照法界益大悲油教化眾",
    "X04n0223_118:0774a16": "生莊嚴國土施作佛事無有休息善男子譬如他化",
    "X04n0223_118:0774a17": "自在天王冠閻浮檀真金天冠欲界天子諸莊嚴具",
    "X04n0223_118:0774a18": "皆不能及菩薩摩訶薩亦復如是冠菩提心大願天",
    "X04n0223_118:0774a19": "冠一切凡夫二乘功德皆不能及善男子如師子王",
    "X04n0223_118:0774a20": "哮吼之時師子兒聞皆增勇健餘獸聞之即皆竄伏",
    "X04n0223_118:0774a21": "佛師子王菩提心吼應知亦爾諸菩薩聞增長功德",
    "X04n0223_118:0774a22": "有所得者聞皆退散善男子譬如有人以師子荕而",
    "X04n0223_118:0774a23": "為樂絃其音既奏餘絃悉絕菩薩摩訶薩亦復如是",
    "X04n0223_118:0774a24": "以如來師子波羅蜜身菩提心荕為法樂絃其音既",
    "X04n0223_118:0774b01": "奏一切五欲及以二乘諸功德絃悉皆斷滅善男子",
    "X04n0223_118:0774b02": "譬如有人以牛羊等種種諸乳假使積集盈於大海",
    "X04n0223_118:0774b03": "以師子乳一滴投中悉令變壞直過無礙菩薩摩訶",
    "X04n0223_118:0774b04": "薩亦復如是以如來師子菩提心乳著無量劫業煩",
    "X04n0223_118:0774b05": "惱乳大海之中悉令壞滅直過無礙終不住於二乘",
    "X04n0223_118:0774b06": "解脫善男子譬如迦陵頻伽鳥在卵[穀-禾+卵]中有大勢力",
    "X04n0223_118:0774b07": "一切諸鳥所不能及菩薩摩訶薩亦復如是於生死",
    "X04n0223_118:0774b08": "[穀-禾+卵]發菩提心所有大悲功德勢力聲聞緣覺無能及",
    "X04n0223_118:0774b09": "者善男子如金翅鳥王子初始生時目則明利飛則",
    "X04n0223_118:0774b10": "勁捷一切諸鳥雖久成長無能及者菩薩摩訶薩亦",
    "X04n0223_118:0774b11": "復如是發菩提心為佛王子智慧清淨大悲勇猛一",
    "X04n0223_118:0774b12": "切二乘雖百千劫久修道行所不能及善男子如有",
    "X04n0223_118:0774b13": "壯夫手執利矛刺堅密甲直過無礙菩薩摩訶薩亦",
    "X04n0223_118:0774b14": "復如是執菩提心銛利快矛刺諸邪見隨眠密甲悉",
    "X04n0223_118:0774b15": "能穿徹無有障礙善男子譬如摩訶那伽大力勇士",
    "X04n0223_118:0774b16": "若奮威怒於其額上必生瘡疱瘡若未合閻浮提中",
    "X04n0223_118:0774b17": "一切人民無能制伏菩薩摩訶薩亦復如是若起大",
    "X04n0223_118:0774b18": "悲必定發於菩提之心心未捨來一切世間魔及魔",
    "X04n0223_118:0774b19": "民不能為害善男子譬如射師有諸弟子雖未慣習",
    "X04n0223_118:0774b20": "其師技藝然其智慧方便善巧餘一切人所不能及",
    "X04n0223_118:0774b21": "菩薩摩訶薩初始發心亦復如是雖未慣習一切智",
    "X04n0223_118:0774b22": "行然其所有願智解欲一切世間凡夫二乘悉不能",
    "X04n0223_118:0774b23": "及善男子如人學射先安其足後習其法菩薩摩訶",
    "X04n0223_118:0774b24": "薩亦復如是欲學如來一切智道先當安住菩提之",
    "X04n0223_118:0774c01": "心然後修行一切佛法善男子譬如幻師將作幻事",
    "X04n0223_118:0774c02": "先當起意憶持幻法然後所作悉得成就菩薩摩訶",
    "X04n0223_118:0774c03": "薩亦復如是將起一切諸佛菩薩神通幻事先當起",
    "X04n0223_118:0774c04": "意發菩提心然後一切悉得成就善男子譬如幻術",
    "X04n0223_118:0774c05": "無色現色菩薩摩訶薩菩提心相亦復如是雖無有",
    "X04n0223_118:0774c06": "色不可覩見然能普於十方法界示現種種功德莊",
    "X04n0223_118:0774c07": "嚴善男子譬如猫狸纔見於鼠鼠即入穴不敢復出",
    "X04n0223_118:0774c08": "菩薩摩訶薩發菩提心亦復如是暫以慧眼觀諸惑",
    "X04n0223_118:0774c09": "業皆即竄匿不復出生善男子譬如有人著閻浮金",
    "X04n0223_118:0774c10": "莊嚴之具暎蔽一切皆如聚墨菩薩摩訶薩亦復如",
    "X04n0223_118:0774c11": "是著菩提心莊嚴之具暎蔽一切凡夫二乘功德莊",
    "X04n0223_118:0774c12": "嚴悉無光色善男子如好礠石少分之力即能吸壞",
    "X04n0223_118:0774c13": "諸鐵鉤鎻菩薩摩訶薩發菩提心亦復如是若起一",
    "X04n0223_118:0774c14": "念悉能壞滅一切見欲無明鉤鎻善男子如有礠石",
    "X04n0223_118:0774c15": "鐵若見之即皆散去無留住者菩薩摩訶薩發菩提",
    "X04n0223_118:0774c16": "心亦復如是諸業煩惱二乘解脫若暫見之即皆散",
    "X04n0223_118:0774c17": "滅亦無住者善男子譬如有人善入大海一切水族",
    "X04n0223_118:0774c18": "無能為害假使入於摩竭魚口亦不為彼之所吞噬",
    "X04n0223_118:0774c19": "菩薩摩訶薩亦復如是發菩提心入生死海諸業煩",
    "X04n0223_118:0774c20": "惱不能為害假使入於聲聞緣覺實際法中亦不為",
    "X04n0223_118:0774c21": "其之所留難善男子譬如有人飲甘露漿一切諸物",
    "X04n0223_118:0774c22": "不能為害菩薩摩訶薩亦復如是飲菩提心甘露法",
    "X04n0223_118:0774c23": "漿不墮聲聞辟支佛地以具廣大悲願力故善男子",
    "X04n0223_118:0774c24": "譬如有人得安繕那藥以塗其目雖行人間人所不",
    "X04n0223_118:0775a01": "見菩薩摩訶薩亦復如是得菩提心安繕那藥能以",
    "X04n0223_118:0775a02": "方便入魔境界一切眾魔所不能見善男子譬如有",
    "X04n0223_118:0775a03": "人依附於王不畏餘人菩薩摩訶薩亦復如是依菩",
    "X04n0223_118:0775a04": "提心大勢力王不畏障蓋惡道之難善男子譬如有",
    "X04n0223_118:0775a05": "人住於水中不畏火焚菩薩摩訶薩亦復如是住菩",
    "X04n0223_118:0775a06": "提心善根水中不畏二乘解脫智火善男子譬如有",
    "X04n0223_118:0775a07": "人依倚猛將即不怖畏一切怨敵菩薩摩訶薩亦復",
    "X04n0223_118:0775a08": "如是依菩提心勇猛大將不畏一切惡行怨敵善男",
    "X04n0223_118:0775a09": "子如釋天王執金剛杵摧伏一切阿脩羅眾菩薩摩",
    "X04n0223_118:0775a10": "訶薩亦復如是持菩提心金剛之杵摧伏一切諸魔",
    "X04n0223_118:0775a11": "外道善男子譬如有人服延齡藥長得充健不老不",
    "X04n0223_118:0775a12": "瘦菩薩摩訶薩亦復如是服菩提心延齡之藥於無",
    "X04n0223_118:0775a13": "數劫修菩薩行心無疲厭亦無染著善男子譬如有",
    "X04n0223_118:0775a14": "人調和藥汁必當先取好清淨水菩薩摩訶薩亦復",
    "X04n0223_118:0775a15": "如是欲修菩薩一切行願先當發起菩提之心善男",
    "X04n0223_118:0775a16": "子如人護身先護命根菩薩摩訶薩亦復如是護持",
    "X04n0223_118:0775a17": "佛法亦當先護菩提之心善男子譬如有人命根若",
    "X04n0223_118:0775a18": "斷不能利益父母宗親菩薩摩訶薩亦復如是捨菩",
    "X04n0223_118:0775a19": "提心不能利益一切眾生不能成就諸佛功德善男",
    "X04n0223_118:0775a20": "子譬如大海無能壞者菩提心海亦復如是諸業煩",
    "X04n0223_118:0775a21": "惱二乘之心所不能壞善男子譬如日光星宿光明",
    "X04n0223_118:0775a22": "不能暎蔽菩提心日亦復如是一切二乘無漏智光",
    "X04n0223_118:0775a23": "所不能蔽善男子如王子初生即為大臣之所尊重",
    "X04n0223_118:0775a24": "以種性自在故菩薩摩訶薩亦復如是於佛法中發",
    "X04n0223_118:0775b01": "菩提心即為耆宿久修梵行聲聞緣覺所共尊重以",
    "X04n0223_118:0775b02": "大悲自在故善男子譬如王子年雖幼稚一切大臣",
    "X04n0223_118:0775b03": "皆悉敬禮菩薩摩訶薩亦復如是雖初發心修菩薩",
    "X04n0223_118:0775b04": "行二乘耆舊皆應敬禮善男子譬如王子雖於一切",
    "X04n0223_118:0775b05": "臣佐之中未得自在已具王相不與一切諸臣佐等",
    "X04n0223_118:0775b06": "以生處尊勝故菩薩摩訶薩亦復如是雖於一切業",
    "X04n0223_118:0775b07": "煩惱中未得自在然已具足菩提之相不與一切二",
    "X04n0223_118:0775b08": "乘齊等以種性第一故善男子譬如清淨摩尼妙寶",
    "X04n0223_118:0775b09": "眼有翳故見為不淨菩薩摩訶薩菩提心寶亦復如",
    "X04n0223_118:0775b10": "是無智不信謂為不淨善男子譬如有藥為呪所持",
    "X04n0223_118:0775b11": "若有眾生見聞同住一切諸病皆得消滅菩薩摩訶",
    "X04n0223_118:0775b12": "薩菩提心藥亦復如是一切善根智慧方便菩薩願",
    "X04n0223_118:0775b13": "智共所攝持若有眾生見聞同住憶念之者諸煩惱",
    "X04n0223_118:0775b14": "疾悉得除滅善男子譬如有人常持甘露其身畢竟",
    "X04n0223_118:0775b15": "不變不壞菩薩摩訶薩亦復如是若常憶持菩提心",
    "X04n0223_118:0775b16": "甘露令願智身畢竟不壞善男子如機關木人若無",
    "X04n0223_118:0775b17": "有楔身即離散不能運動菩薩摩訶薩亦復如是無",
    "X04n0223_118:0775b18": "菩提心行即分散不能成就一切佛法善男子如轉",
    "X04n0223_118:0775b19": "輪王有沈香寶名曰象藏若燒此香王四種兵悉騰",
    "X04n0223_118:0775b20": "虗空菩薩摩訶薩菩提心香亦復如是若發此意即",
    "X04n0223_118:0775b21": "令菩薩一切善根永出三界行如來智無為空中善",
    "X04n0223_118:0775b22": "男子譬如金剛唯從金剛處及金處生非餘寶處生",
    "X04n0223_118:0775b23": "菩薩摩訶薩菩提心金剛亦復如是唯從大悲救護",
    "X04n0223_118:0775b24": "眾生金剛處一切智智殊勝境界金處而生非餘眾",
    "X04n0223_118:0775c01": "生善根處生善男子譬如有樹名曰無根不從根生",
    "X04n0223_118:0775c02": "而枝葉華果悉皆繁茂菩薩摩訶薩菩提心樹亦復",
    "X04n0223_118:0775c03": "如是無根可得而能長養一切智智神通大願枝葉",
    "X04n0223_118:0775c04": "華果扶疎蔭暎普覆世間善男子譬如金剛非劣惡",
    "X04n0223_118:0775c05": "器及以破器所能容持唯除全具上妙之器菩提心",
    "X04n0223_118:0775c06": "金剛亦復如是非下劣眾生慳嫉破戒懈怠妄念無",
    "X04n0223_118:0775c07": "智器中所能容持亦非退失殊勝志願散亂惡覺眾",
    "X04n0223_118:0775c08": "生器中所能容持唯除菩薩深心寶器善男子譬如",
    "X04n0223_118:0775c09": "金剛能穿眾寶菩提心金剛亦復如是悉能穿徹一",
    "X04n0223_118:0775c10": "切法寶善男子譬如金剛能壞眾山菩提心金剛亦",
    "X04n0223_118:0775c11": "復如是悉能摧壞諸邪見山善男子譬如金剛雖破",
    "X04n0223_118:0775c12": "不全一切眾寶猶不能及菩提心金剛亦復如是雖",
    "X04n0223_118:0775c13": "復志劣少有虧損猶勝一切二乘功德善男子譬如",
    "X04n0223_118:0775c14": "金剛雖有損缺猶能除滅一切貧窮菩提心金剛亦",
    "X04n0223_118:0775c15": "復如是雖有損缺不進諸行猶能捨離一切生死善",
    "X04n0223_118:0775c16": "男子如小金剛悉能破壞一切諸物菩提心金剛亦",
    "X04n0223_118:0775c17": "復如是入少境界即破一切無知諸惑善男子譬如",
    "X04n0223_118:0775c18": "金剛非凡人所得菩提心金剛亦復如是非劣意眾",
    "X04n0223_118:0775c19": "生之所能得善男子譬如金剛不識寶人不知其能",
    "X04n0223_118:0775c20": "不得其用菩提心金剛亦復如是不知法人不了其",
    "X04n0223_118:0775c21": "能不得其用善男子譬如金剛無能消滅菩提心金",
    "X04n0223_118:0775c22": "剛亦復如是一切諸法無能消滅善男子如金剛杵",
    "X04n0223_118:0775c23": "諸大力士皆不能持唯除有大那羅延力菩提之心",
    "X04n0223_118:0775c24": "亦復如是一切二乘皆不能持唯除菩薩廣大因緣",
    "X04n0223_118:0776a01": "堅固善力善男子譬如金剛一切諸物無能壞者而",
    "X04n0223_118:0776a02": "能普壞一切諸物然其體性無所損減菩提之心亦",
    "X04n0223_118:0776a03": "復如是普於三世無數劫中教化眾生修行苦行聲",
    "X04n0223_118:0776a04": "聞緣覺所不能者咸能作之然其畢竟無有疲厭亦",
    "X04n0223_118:0776a05": "無損壞善男子譬如金剛餘不能持唯金剛地之所",
    "X04n0223_118:0776a06": "能持菩提之心亦復如是聲聞緣覺皆不能持唯除",
    "X04n0223_118:0776a07": "趣向薩婆若者善男子如金剛器無有瑕缺用盛於",
    "X04n0223_118:0776a08": "水永不滲漏而入於地菩提心金剛器亦復如是盛",
    "X04n0223_118:0776a09": "善根水永不滲漏令入諸趣善男子如金剛際能持",
    "X04n0223_118:0776a10": "大地不令墜沒菩提之心亦復如是能持菩薩一切",
    "X04n0223_118:0776a11": "行願不令墜沒入於三界善男子譬如金剛久處水",
    "X04n0223_118:0776a12": "中不爛不濕菩提之心亦復如是於一切劫處在生",
    "X04n0223_118:0776a13": "死業惑水中無壞無變善男子譬如金剛一切諸火",
    "X04n0223_118:0776a14": "不能燒然不能令熱菩提之心亦復如是一切生死",
    "X04n0223_118:0776a15": "諸煩惱火不能燒然不能令熱善男子譬如三千世",
    "X04n0223_118:0776a16": "界之中金剛座上能持諸佛坐於道場降伏諸魔成",
    "X04n0223_118:0776a17": "等正覺非是餘座之所能持菩提心座亦復如是能",
    "X04n0223_118:0776a18": "持菩薩一切願行諸波羅蜜諸忍諸地迴向受記修",
    "X04n0223_118:0776a19": "習菩提助道之法供養諸佛聞法受行一切餘心所",
    "X04n0223_118:0776a20": "不能持善男子菩提心者成就如是無量無邊乃至",
    "X04n0223_118:0776a21": "不可說不可說殊勝功德若有眾生發阿耨多羅三",
    "X04n0223_118:0776a22": "藐三菩提心則獲如是勝功德法是故善男子汝獲",
    "X04n0223_118:0776a23": "善利汝發阿耨多羅三藐三菩提心求菩薩行已得",
    "X04n0223_118:0776a24": "如是大功德故善男子如汝所問菩薩云何學菩薩",
    "X04n0223_118:0776b01": "行修菩薩道善男子汝可入此毗盧遮那莊嚴藏大",
    "X04n0223_118:0776b02": "樓閣中周徧觀察則能了知學菩薩行學已成就無",
    "X04n0223_118:0776b03": "量功德。",
    "X04n0223_118:0776b04": "【論】第六爾時善財童子合掌恭敬已下至此卷末",
    "X04n0223_118:0776b05": "明善財申己已發大菩提心慈氏為讚菩提心善",
    "X04n0223_118:0776b06": "根功力不思議分意明一切神通道力菩薩萬行",
    "X04n0223_118:0776b07": "皆以菩提心為根本滅生死截苦流淨八萬四千",
    "X04n0223_118:0776b08": "煩惱門顯成一切智海皆以菩提心為根本如文",
    "X04n0223_118:0776b09": "廣歎以菩提心無依無住無有體性生滅可得如",
    "X04n0223_118:0776b10": "是現前煩惱自淨智海便現由智現故種種方便",
    "X04n0223_118:0776b11": "神通萬行以智能成由菩提心無依故智亦無依",
    "X04n0223_118:0776b12": "以智無依故一切所作皆無作者依住可得以此",
    "X04n0223_118:0776b13": "生死業亡唯智自在大悲萬行從智而生智體無",
    "X04n0223_118:0776b14": "依萬行如化利生如幻神通道力如空中月普現",
    "X04n0223_118:0776b15": "眾水智體不去眾生心水不來隨自業淨與智同",
    "X04n0223_118:0776b16": "體隨淨淺深現智各異非此非彼若欲見十方諸",
    "X04n0223_118:0776b17": "佛如來智海但自淨十二有支業緣佛智現爾但",
    "X04n0223_118:0776b18": "求他勝境自法便隱不及知法一一自己功成不",
    "X04n0223_118:0776b19": "損功程不違聖旨如善財一一善友所具其五位",
    "X04n0223_118:0776b20": "方便加行菩薩之法不著他法不著自心無所依",
    "X04n0223_118:0776b21": "住但令其心廣大以方便三昧饒益廣多令一切",
    "X04n0223_118:0776b22": "眾生皆得離苦又令自心至究竟實法亦令眾生",
    "X04n0223_118:0776b23": "皆悉同得十方諸佛一切菩薩諸法利眾生諸行",
    "X04n0223_118:0776b24": "乃至一眾生法不知不了不名為智滿之佛不名",
    "X04n0223_118:0776c01": "摩訶薩。",
    "X04n0223_118:0776c02": "【經】爾時善財童子恭敬右遶彌勒菩薩摩訶薩已而",
    "X04n0223_118:0776c03": "白之言唯願大聖開樓閣門令我得入時彌勒菩薩",
    "X04n0223_118:0776c04": "前詣樓閣彈指出聲其門即開命善財入善財心喜",
    "X04n0223_118:0776c05": "入已還閉見其樓閣廣博無量同於虗空阿僧祇寶",
    "X04n0223_118:0776c06": "以為其地阿僧祇宮殿阿僧祇門闥阿僧祇牕牖阿",
    "X04n0223_118:0776c07": "僧祇階陛阿僧祇欄楯阿僧祇道路皆七寶成阿僧",
    "X04n0223_118:0776c08": "祇幡阿僧祇幢阿僧祇蓋周迴間列阿僧祇眾寶纓",
    "X04n0223_118:0776c09": "絡阿僧祇真珠纓絡阿僧祇赤真珠纓絡阿僧祇師",
    "X04n0223_118:0776c10": "子珠纓絡處處垂下阿僧祇半月阿僧祇繒帶阿僧",
    "X04n0223_118:0776c11": "祇寶網以為嚴飾阿僧祇寶鐸風動成音散阿僧祇",
    "X04n0223_118:0776c12": "天諸雜華懸阿僧祇天寶鬘帶嚴阿僧祇眾寶香罏",
    "X04n0223_118:0776c13": "雨阿僧祇細末金屑懸阿僧祇寶鏡然阿僧祇寶燈",
    "X04n0223_118:0776c14": "布阿僧祇寶衣列阿僧祇寶帳設阿僧祇寶座阿僧",
    "X04n0223_118:0776c15": "祇寶繒以敷座上阿僧祇閻浮檀金童女像阿僧祇",
    "X04n0223_118:0776c16": "雜寶諸形像阿僧祇妙寶菩薩像處處充徧阿僧祇",
    "X04n0223_118:0776c17": "眾鳥出和雅音阿僧祇寶優鉢羅華阿僧祇寶波頭",
    "X04n0223_118:0776c18": "摩華阿僧祇寶拘物頭華阿僧祇寶芬陀利華以為",
    "X04n0223_118:0776c19": "莊嚴阿僧祇寶樹次第行列阿僧祇摩尼寶放大光",
    "X04n0223_118:0776c20": "明如是等無量阿僧祇諸莊嚴具以為莊嚴又見其",
    "X04n0223_118:0776c21": "中有無量百千諸妙樓閣一一嚴飾悉如上說廣博",
    "X04n0223_118:0776c22": "嚴麗皆同處空不相障礙亦無雜亂善財童子於一",
    "X04n0223_118:0776c23": "處中見一切處一切諸處悉如是見爾時善財童子",
    "X04n0223_118:0776c24": "見毗盧遮那莊嚴藏樓閣如是種種不可思議自在",
    "X04n0223_118:0777a01": "境界生大歡喜踊躍無量身心柔輭離一切想除一",
    "X04n0223_118:0777a02": "切障滅一切惑所見不忘所聞能憶所思不亂入於",
    "X04n0223_118:0777a03": "無礙解脫之門普運其心普見一切普申敬禮纔始",
    "X04n0223_118:0777a04": "稽首以彌勒菩薩威神之力自見其身徧在一切諸",
    "X04n0223_118:0777a05": "樓閣中具見種種不可思議自在境界所謂或見彌",
    "X04n0223_118:0777a06": "勒菩薩初發無上菩提心時如是名字如是種族如",
    "X04n0223_118:0777a07": "是善友之所開悟令其種植如是善根住如是壽在",
    "X04n0223_118:0777a08": "如是劫值如是佛處於如是莊嚴剎土修如是行發",
    "X04n0223_118:0777a09": "如是願彼諸如來如是眾會如是壽命經爾許時親",
    "X04n0223_118:0777a10": "近供養悉皆明見或見彌勒最初證得慈心三昧從",
    "X04n0223_118:0777a11": "是已來號為慈氏或見彌勒修諸妙行成滿一切諸",
    "X04n0223_118:0777a12": "波羅蜜或見得忍或見住地或見成就清淨國土或",
    "X04n0223_118:0777a13": "見護持如來正教為大法師得無生忍某時某處某",
    "X04n0223_118:0777a14": "如來所受於無上菩提之記或見彌勒為轉輪王勸",
    "X04n0223_118:0777a15": "諸眾生住十善道或為護世饒益眾生或為釋天訶",
    "X04n0223_118:0777a16": "責五欲或為燄摩天王讚不放逸或為兜率天王稱",
    "X04n0223_118:0777a17": "歎一生菩薩功德或為化樂天王為諸天眾現諸菩",
    "X04n0223_118:0777a18": "薩變化莊嚴或為他化自在天王為諸天眾演說一",
    "X04n0223_118:0777a19": "切諸佛之法或作魔王說一切法皆悉無常或為梵",
    "X04n0223_118:0777a20": "王說諸禪定無量喜樂或為阿脩羅王入大智海了",
    "X04n0223_118:0777a21": "法如幻為其眾會常演說法斷除一切憍慢醉慠或",
    "X04n0223_118:0777a22": "復見其處閻羅界放大光明救地獄苦或見在於餓",
    "X04n0223_118:0777a23": "鬼之處施諸飲食濟彼飢渴或見在於畜生之道種",
    "X04n0223_118:0777a24": "種方便調伏眾生或復見為護世天王眾會說法或",
    "X04n0223_118:0777b01": "復見為忉利天王眾會說法或復見為燄摩天王眾",
    "X04n0223_118:0777b02": "會說法或復見為兜率天王眾會說法或復見為化",
    "X04n0223_118:0777b03": "樂天王眾會說法或復見為他化自在天王眾會說",
    "X04n0223_118:0777b04": "法或復見為大梵王眾會說法或復見為龍王眾會",
    "X04n0223_118:0777b05": "說法或復見為夜叉羅剎王眾會說法或復見為乾",
    "X04n0223_118:0777b06": "闥婆緊那羅王眾會說法或復見為阿脩羅陀那婆",
    "X04n0223_118:0777b07": "王眾會說法或復見為迦樓羅摩睺羅伽王眾會說",
    "X04n0223_118:0777b08": "法或復見為其餘一切人非人等眾會說法或復見",
    "X04n0223_118:0777b09": "為聲聞眾會說法或復見為緣覺眾會說法或復見",
    "X04n0223_118:0777b10": "為初發心乃至一生所繫已灌頂者諸菩薩眾而演",
    "X04n0223_118:0777b11": "說法或見讚說初地乃至十地所有功德或見讚說",
    "X04n0223_118:0777b12": "滿足一切諸波羅蜜或見讚說入諸忍門或見讚說",
    "X04n0223_118:0777b13": "諸大三昧門或見讚說甚深解脫門或見讚說諸禪",
    "X04n0223_118:0777b14": "三昧神通境界或見讚說諸菩薩行或見讚說諸大",
    "X04n0223_118:0777b15": "誓願或見與諸同行菩薩讚說世間資生工巧種種",
    "X04n0223_118:0777b16": "方便利眾生事或見與諸一生菩薩讚說一切佛灌",
    "X04n0223_118:0777b17": "頂門或見彌勒於百千年經行讀誦書寫經卷勤求",
    "X04n0223_118:0777b18": "觀察為眾說法或入諸禪四無量心或入徧處及諸",
    "X04n0223_118:0777b19": "解脫或入三昧以方便力現諸神變或見諸菩薩入",
    "X04n0223_118:0777b20": "變化三昧各於其身一一毛孔出於一切變化身雲",
    "X04n0223_118:0777b21": "或見出天眾身雲或見出龍眾身雲或見出夜叉乾",
    "X04n0223_118:0777b22": "闥婆緊那羅阿脩羅迦樓羅摩睺羅伽釋梵護世轉",
    "X04n0223_118:0777b23": "輪聖王小王王子大臣官屬長者居士身雲或見出",
    "X04n0223_118:0777b24": "聲聞緣覺及諸菩薩如來身雲或見出一切眾生身",
    "X04n0223_118:0777c01": "雲或見出妙音讚諸菩薩種種法門所謂讚說菩提",
    "X04n0223_118:0777c02": "心功德門讚說檀波羅蜜乃至智波羅蜜功德門讚",
    "X04n0223_118:0777c03": "說諸攝諸禪諸無量心及諸三昧三摩鉢底諸通諸",
    "X04n0223_118:0777c04": "明總持辯才諸諦諸智止觀解脫諸緣諸依諸說法",
    "X04n0223_118:0777c05": "門讚說念處正勤神足根力七菩提分八聖道分諸",
    "X04n0223_118:0777c06": "聲聞乘諸獨覺乘諸菩薩乘諸地諸忍諸行諸願如",
    "X04n0223_118:0777c07": "是等一切諸功德門或復於中見諸如來大眾圍遶",
    "X04n0223_118:0777c08": "亦見其佛生處種姓身形壽命剎劫名號說法利益",
    "X04n0223_118:0777c09": "教住久近乃至所有道場眾會種種不同悉皆明見",
    "X04n0223_118:0777c10": "又復於彼莊嚴藏內諸樓閣中見一樓閣高廣嚴飾",
    "X04n0223_118:0777c11": "最上無比於中悉見三千世界百億四天下百億兜",
    "X04n0223_118:0777c12": "率陀天一一皆有彌勒菩薩降神誕生釋梵天王捧",
    "X04n0223_118:0777c13": "持頂戴遊行七步觀察十方大師子吼現為童子居",
    "X04n0223_118:0777c14": "處宮殿遊戲園苑為一切智出家苦行示受乳糜往",
    "X04n0223_118:0777c15": "詣道場降伏諸魔成等正覺觀菩提樹梵王勸請轉",
    "X04n0223_118:0777c16": "正法輪昇天宮殿而演說法劫數壽量眾會莊嚴所",
    "X04n0223_118:0777c17": "淨國土所修行願教化成熟眾生方便分布舍利住",
    "X04n0223_118:0777c18": "持教法皆悉不同。",
    "X04n0223_118:0777c20": "大方廣佛新華嚴經合論卷第一百十八",
    "X04n0223_118:0777c22": "音切",
    "X04n0223_118:0777c23": "竄(七亂切)。銛(息亷切)。鼠(暑音)。猫(苗音)。狸(力之切)。磁(慈音)。吸(虗級切)。噬",
    "X04n0223_118:0777c24": "(時制切)。繕(時戰切)。附(父音)。楔(先結切)。齡(方丁切)。汁(之入切)。滲(所禁切)。",
    "X04n0223_118:0778a01": "屑(先結切)。糜(美為切)。島(都好切)。疱(正皃切)。慠(五到切)。"
}