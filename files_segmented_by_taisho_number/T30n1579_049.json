{
    "T30n1579_049:0564c22": "瑜伽師地論卷第四十九",
    "T30n1579_049:0564c24": "彌勒菩薩說",
    "T30n1579_049:0564c25": "三藏法師玄奘奉　詔譯",
    "T30n1579_049:0564c26": "本地分中菩薩地第十五第三持究竟",
    "T30n1579_049:0564c27": "瑜伽處地品第三",
    "T30n1579_049:0564c28": "如前所說十三住中。應知隨彼建立七地",
    "T30n1579_049:0564c29": "前之六種唯菩薩地。第七一種菩薩。如來。",
    "T30n1579_049:0565a01": "雜立為地。何等為七。一種性地。二勝解",
    "T30n1579_049:0565a02": "行地。三淨勝意樂地四行正行地。五決定",
    "T30n1579_049:0565a03": "地。六決定行地。七到究竟地。如是七種菩",
    "T30n1579_049:0565a04": "薩地中。最後一種名為雜地。前種姓住名",
    "T30n1579_049:0565a05": "種性地。勝解行住名勝解行地。極歡喜住名",
    "T30n1579_049:0565a06": "淨勝意樂地。增上戒住。增上心住。三種增上",
    "T30n1579_049:0565a07": "慧住。有加行有功用無相住。名行正行地。無",
    "T30n1579_049:0565a08": "加行無功用無相住名決定地。此地菩薩墮",
    "T30n1579_049:0565a09": "在第三決定中。故無礙解住名決定行地。最",
    "T30n1579_049:0565a10": "上成滿菩薩住。及如來住。名到究竟地。如",
    "T30n1579_049:0565a11": "來住地於後建立佛法品中。當廣演說。",
    "T30n1579_049:0565a12": "薩從勝解行地。隨入淨勝意樂地時。云何",
    "T30n1579_049:0565a13": "超過諸惡趣等。答是諸菩薩依止世間清淨",
    "T30n1579_049:0565a14": "靜慮。於勝解行地已善積集菩提資糧。於",
    "T30n1579_049:0565a15": "如前說百一十苦諸有情類。修習哀愍無",
    "T30n1579_049:0565a16": "餘思惟。由此修習為因緣故。於彼色類諸",
    "T30n1579_049:0565a17": "有情所。得哀愍意樂及悲意樂。由是因緣",
    "T30n1579_049:0565a18": "為利惡趣諸有情故。誓居惡趣如己舍宅。",
    "T30n1579_049:0565a19": "作是誓言。我若唯住如是處所。能證無上",
    "T30n1579_049:0565a20": "正等菩提。亦能忍受。為除一切有情苦故。",
    "T30n1579_049:0565a21": "一切有情諸惡趣業。以淨意樂。悉願自身代",
    "T30n1579_049:0565a22": "彼領受苦異熟果。為令畢竟一切惡業永",
    "T30n1579_049:0565a23": "不現行一切善業常現行故心發正願。彼",
    "T30n1579_049:0565a24": "由修習如是世間清淨靜慮悲願力故。一切",
    "T30n1579_049:0565a25": "惡趣諸煩惱品所有麁重。於自所依皆得除",
    "T30n1579_049:0565a26": "遣。由此斷故菩薩不久獲得轉依。於諸惡",
    "T30n1579_049:0565a27": "趣所有惡業畢竟不作。於諸惡趣決定不",
    "T30n1579_049:0565a28": "往。齊此菩薩說名超過一切惡趣。亦名",
    "T30n1579_049:0565a29": "超過勝解行地。亦名已入淨勝意樂地。",
    "T30n1579_049:0565b01": "如前住品所說信等。能淨修治諸住十法。今",
    "T30n1579_049:0565b02": "於此中當知亦能淨修治地。如是十法所",
    "T30n1579_049:0565b03": "有安立。所治能治略義次第皆應了知。",
    "T30n1579_049:0565b04": "彼十種淨修地法能對治。彼所對治法故得",
    "T30n1579_049:0565b05": "安立。何等為十。謂一切種全未發心。全未",
    "T30n1579_049:0565b06": "受持菩薩學處。是名為信所對治法。對治",
    "T30n1579_049:0565b07": "彼故安立於信。於諸有情有損害心。是名",
    "T30n1579_049:0565b08": "為悲所對治法。對治彼故安立於悲。於諸",
    "T30n1579_049:0565b09": "有情。有瞋恚心。是名為慈所對治法。對治",
    "T30n1579_049:0565b10": "彼故安立於慈。於身命財有所顧戀。是名",
    "T30n1579_049:0565b11": "為捨所對治法。對治彼故安立於捨。於諸",
    "T30n1579_049:0565b12": "有情悕求報恩。見彼邪行貪著利養多有",
    "T30n1579_049:0565b13": "所作。是無厭倦所對治法。對治彼故安立",
    "T30n1579_049:0565b14": "無倦。無有方便善巧加行。是善知論所對治",
    "T30n1579_049:0565b15": "法。對治彼故立善知論。性不柔和。不於",
    "T30n1579_049:0565b16": "他心隨順而轉。是名善知一切世間所對治",
    "T30n1579_049:0565b17": "法。對治彼故安立善知一切世間。於修善",
    "T30n1579_049:0565b18": "法放逸懈怠。是名慚愧所對治法。對治彼",
    "T30n1579_049:0565b19": "故安立慚愧。於其長時種種猛利無間無斷",
    "T30n1579_049:0565b20": "生死大苦。深生怯弱。當知是名堅力持性",
    "T30n1579_049:0565b21": "所對治法。對治彼故所以安立堅力持性。",
    "T30n1579_049:0565b22": "於大師所猶豫疑惑。當知是名供養如來",
    "T30n1579_049:0565b23": "所對治法。對治彼故所以安立供養如來",
    "T30n1579_049:0565b24": "如是且說所治能治安立十法。",
    "T30n1579_049:0565b25": "如是略義。謂此十法略顯二義。一者顯示",
    "T30n1579_049:0565b26": "意樂清淨。二者顯示加行清淨。當知前三",
    "T30n1579_049:0565b27": "顯示菩薩意樂清淨。其餘七種顯示菩薩加",
    "T30n1579_049:0565b28": "行清淨。",
    "T30n1579_049:0565b29": "菩提先深淨信。次於有苦諸有情類發起",
    "T30n1579_049:0565c01": "悲愍。起悲愍時如是誓願。我應拔濟一切",
    "T30n1579_049:0565c02": "有情令其安樂。而起慈心。起慈心已一切",
    "T30n1579_049:0565c03": "能捨於身命財。無所顧戀。無顧戀已即為",
    "T30n1579_049:0565c04": "彼義精勤加行無有厭倦。無厭倦已善知",
    "T30n1579_049:0565c05": "諸論。善知論已如世間轉。即如是知知世",
    "T30n1579_049:0565c06": "間已。若自煩惱率爾現行深生慚愧。生慚",
    "T30n1579_049:0565c07": "愧已不隨煩惱自在而行。便能獲得堅力",
    "T30n1579_049:0565c08": "持性。由正獲得堅力持性。於正加行能無",
    "T30n1579_049:0565c09": "退轉。無量善法運運增長。能於如來奉獻",
    "T30n1579_049:0565c10": "上妙正行供養財敬供養。是故最後供養如",
    "T30n1579_049:0565c11": "來。是名十法次第修證。當知如是十種善",
    "T30n1579_049:0565c12": "法。於一切地能淨修治。",
    "T30n1579_049:0565c13": "4行品本地分中菩薩地第十五第三持究竟",
    "T30n1579_049:0565c14": "瑜伽處行品第四",
    "T30n1579_049:0565c15": "菩薩始從勝解行地。乃至最後到究竟地。",
    "T30n1579_049:0565c16": "於此一切菩薩地中。當知略有四菩薩行。",
    "T30n1579_049:0565c17": "何等為四。一者波羅蜜多行。二者菩提分",
    "T30n1579_049:0565c18": "法行。三者神通行。四者成熟有情行。",
    "T30n1579_049:0565c19": "六種波羅蜜多。及方便善巧波羅蜜多。願波",
    "T30n1579_049:0565c20": "羅蜜多。力波羅蜜多。智波羅蜜多。如是十種",
    "T30n1579_049:0565c21": "波羅蜜多。總名波羅蜜多行。如前所說十",
    "T30n1579_049:0565c22": "二行相方便善巧。當知說名方便善巧波羅",
    "T30n1579_049:0565c23": "蜜多。如前所說五種大願。當知名願波羅",
    "T30n1579_049:0565c24": "蜜多。所有十力加行清淨。當知名力波羅蜜",
    "T30n1579_049:0565c25": "多。於一切法如實安立清淨妙智。當知名",
    "T30n1579_049:0565c26": "智波羅蜜多。今於此中能取勝義。無分別",
    "T30n1579_049:0565c27": "轉清淨妙慧。當知名慧波羅蜜多。能取世",
    "T30n1579_049:0565c28": "俗有分別轉清淨妙智。當知名智波羅蜜",
    "T30n1579_049:0565c29": "多。如是名為二種差別。復有異門。謂無量",
    "T30n1579_049:0566a01": "智。當知說名方便善巧波羅蜜多。悕求後",
    "T30n1579_049:0566a02": "後智殊勝性。當知名願波羅蜜多。一切",
    "T30n1579_049:0566a03": "魔怨不壞道性。當知名力波羅蜜多。如實",
    "T30n1579_049:0566a04": "覺了所知境性。",
    "T30n1579_049:0566a05": "住等所有一切三十七種菩提分法。四種尋",
    "T30n1579_049:0566a06": "思四如實智。皆如前說。總名菩薩菩提分",
    "T30n1579_049:0566a07": "法行。",
    "T30n1579_049:0566a08": "通。是名神通行。",
    "T30n1579_049:0566a09": "調伏界無量。二調伏方便界無量。及成熟品",
    "T30n1579_049:0566a10": "中所說。一切成熟有情。總名菩薩成熟有",
    "T30n1579_049:0566a11": "情行。如是四種菩薩妙行。當知普攝一切",
    "T30n1579_049:0566a12": "菩薩所行善行。",
    "T30n1579_049:0566a13": "應知此中施等十法。經三大劫阿僧企耶。長",
    "T30n1579_049:0566a14": "時修習乃圓證。故自性清淨體殊勝。故過餘",
    "T30n1579_049:0566a15": "一切世間聲聞獨覺善根。攝受最勝菩提果。",
    "T30n1579_049:0566a16": "故如是十法最極長時乃能圓證。自性最極",
    "T30n1579_049:0566a17": "清淨殊勝。能得最極菩提妙果。是故說名波",
    "T30n1579_049:0566a18": "羅蜜多。",
    "T30n1579_049:0566a19": "應知如是波羅蜜多。由三因緣次第建立。",
    "T30n1579_049:0566a20": "何等為三。一由對治故。二由生起故。三",
    "T30n1579_049:0566a21": "由異熟果故。云何如是波羅蜜多由對治",
    "T30n1579_049:0566a22": "故次第建立。謂慳惡行。於諸有情怨恨逼惱",
    "T30n1579_049:0566a23": "懈怠散亂闇鈍愚癡。如是六法能障菩提。施",
    "T30n1579_049:0566a24": "等六法能為對治。如其所應建立六種波",
    "T30n1579_049:0566a25": "羅蜜多。當知所餘波羅蜜多即此所攝。如是",
    "T30n1579_049:0566a26": "名為由對治故次第建立。云何如是波羅",
    "T30n1579_049:0566a27": "蜜多由生起故次第建立。謂諸菩薩先於",
    "T30n1579_049:0566a28": "財位無所顧戀。棄家諸欲受淨尸羅。敬",
    "T30n1579_049:0566a29": "重戒故能忍他惱不惱於他。受持淨戒",
    "T30n1579_049:0566b01": "修習忍已。戒淨無動無間無斷。於諸善",
    "T30n1579_049:0566b02": "品勤修加行。如是修習勤精進故離諸放",
    "T30n1579_049:0566b03": "逸。能觸妙善心一境性。心得定故如實了",
    "T30n1579_049:0566b04": "知。觀見一切所知境界。當知是名由生起",
    "T30n1579_049:0566b05": "故次第建立。云何如是波羅蜜多由異熟果",
    "T30n1579_049:0566b06": "次第建立。謂諸菩薩於現法中精勤修學",
    "T30n1579_049:0566b07": "施等善法。由是因緣於當來世。獲得種種",
    "T30n1579_049:0566b08": "外妙珍財無不圓滿。當知是施波羅蜜多",
    "T30n1579_049:0566b09": "因力所作。獲得內五自體圓滿。是餘戒等波",
    "T30n1579_049:0566b10": "羅蜜多因力所作。云何內五自體圓滿。謂善",
    "T30n1579_049:0566b11": "趣攝若天若人。於餘有情壽等殊勝。當知",
    "T30n1579_049:0566b12": "是名第一圓滿。若有俱生。於善加行常無",
    "T30n1579_049:0566b13": "厭倦。堪忍他惱不樂惱他。當知是名第",
    "T30n1579_049:0566b14": "二圓滿。若有俱生。普於一切所作事業堅",
    "T30n1579_049:0566b15": "固勇猛。當知是名第三圓滿。若有俱生。性",
    "T30n1579_049:0566b16": "薄塵穢於其自心能自在轉。心有堪能於",
    "T30n1579_049:0566b17": "一切義速證通慧。當知是名第四圓滿。若",
    "T30n1579_049:0566b18": "有俱生。於一切義其慧廣大聰敏捷利。當",
    "T30n1579_049:0566b19": "知是名第五圓滿。應知是名由異熟果如",
    "T30n1579_049:0566b20": "是六種波羅蜜多次第建立。",
    "T30n1579_049:0566b21": "蜜多資糧自性眷屬守護。當知圓滿修諸菩",
    "T30n1579_049:0566b22": "薩增上戒學。由其靜慮波羅蜜多。當知圓滿",
    "T30n1579_049:0566b23": "修諸菩薩增上心學。由其般若波羅蜜多。當",
    "T30n1579_049:0566b24": "知圓滿修諸菩薩增上慧學。過此三上更",
    "T30n1579_049:0566b25": "無菩薩學道可得。是故此三普攝一切菩薩",
    "T30n1579_049:0566b26": "學道。由此建立波羅蜜多。唯有六種。除此",
    "T30n1579_049:0566b27": "無有若過若增。",
    "T30n1579_049:0566b28": "又諸菩薩略有四種所應作事。由是普攝一",
    "T30n1579_049:0566b29": "切所作。何等為四。一者為證菩提修諸善",
    "T30n1579_049:0566c01": "行。二者由此為先達真實義。三者圓證",
    "T30n1579_049:0566c02": "威力。四者成熟有情。如是四種菩薩所作。",
    "T30n1579_049:0566c03": "當知是先所說四行。如其次第所為所立。",
    "T30n1579_049:0566c04": "是故過此更不建立有諸餘行。",
    "T30n1579_049:0566c05": "5建立品本地分中菩薩地第十五第三持究竟",
    "T30n1579_049:0566c06": "瑜伽處建立品第五之一",
    "T30n1579_049:0566c07": "依如來住。及依如來到究竟地。諸佛世尊",
    "T30n1579_049:0566c08": "有百四十不共佛法。謂諸如來三十二大丈",
    "T30n1579_049:0566c09": "夫相。八十隨好。四一切種清淨。十力。四無所",
    "T30n1579_049:0566c10": "畏。三念住。三不護。大悲無忘失法。永害習",
    "T30n1579_049:0566c11": "氣。及一切種妙智。",
    "T30n1579_049:0566c12": "夫相。一者具大丈夫足善安住等案地相。是",
    "T30n1579_049:0566c13": "大丈夫大丈夫相。二者於雙足下現千輻",
    "T30n1579_049:0566c14": "輪。轂輞眾相無不圓滿。三者具大丈夫纖",
    "T30n1579_049:0566c15": "長指相。四者足跟趺長。五者手足細軟。六",
    "T30n1579_049:0566c16": "者手足網縵。七者立手摩膝。八者瑿泥耶",
    "T30n1579_049:0566c17": "踹。九者身不僂曲。十者勢峯藏密。十一者",
    "T30n1579_049:0566c18": "身相圓滿如諾瞿陀。十二者常光一尋。十三",
    "T30n1579_049:0566c19": "者身毛上靡。十四者身諸毛孔一一毛生。",
    "T30n1579_049:0566c20": "如紺青色螺文右旋。十五者身皮金色。十六",
    "T30n1579_049:0566c21": "者身皮細滑塵垢不著。十七者於其身上兩",
    "T30n1579_049:0566c22": "手兩足兩肩及項七處皆滿。十八者其身上",
    "T30n1579_049:0566c23": "半如師子王。十九者肩善圓滿。二十者髆",
    "T30n1579_049:0566c24": "間充實。二十一者身分洪直。二十二者具四",
    "T30n1579_049:0566c25": "十齒皆悉齊平。二十三者其齒無隙。二十四",
    "T30n1579_049:0566c26": "者其齒鮮白。二十五者頷如師子。二十六者",
    "T30n1579_049:0566c27": "其舌廣薄。若從口出普覆面輪及髮邊際。二",
    "T30n1579_049:0566c28": "十七者於諸味中得最上味。二十八者得",
    "T30n1579_049:0566c29": "大梵音。言詞哀雅能悅眾意。譬若羯羅頻",
    "T30n1579_049:0567a01": "迦之音。其聲雷震猶如天鼓。二十九者其目",
    "T30n1579_049:0567a02": "紺青。三十者睫如牛王。三十一者其頂上現",
    "T30n1579_049:0567a03": "烏瑟膩沙。三十二者眉間毫相其色光白螺",
    "T30n1579_049:0567a04": "文右旋。是大丈夫大丈夫相。",
    "T30n1579_049:0567a05": "云何如來八十隨好。謂兩手足具二十指及",
    "T30n1579_049:0567a06": "以節爪。並皆殊妙。是即名為二十隨好。兩",
    "T30n1579_049:0567a07": "手兩足表裏八處。手四足四並皆殊妙。是即",
    "T30n1579_049:0567a08": "名為八種隨好。兩踝膝股六處殊妙。是即名",
    "T30n1579_049:0567a09": "為六種隨好。兩臂肘腕六處殊妙。是即名為",
    "T30n1579_049:0567a10": "六種隨好。腰縫殊妙各一隨好。兩核殊妙為",
    "T30n1579_049:0567a11": "二隨好。陰藏殊妙為一隨好。兩臀殊妙為二",
    "T30n1579_049:0567a12": "隨好。臗臚臍三並皆殊妙各一隨好。兩脇",
    "T30n1579_049:0567a13": "腋乳並皆殊妙為六隨好。腹胸項脊各一隨",
    "T30n1579_049:0567a14": "好。如是所說。除頸已上。於下身分六十隨",
    "T30n1579_049:0567a15": "好。上下齒鬘並皆殊妙為二隨好。𮯓腭殊",
    "T30n1579_049:0567a16": "妙為一隨好。兩脣眷屬並皆殊妙為二隨好。",
    "T30n1579_049:0567a17": "頤善圓滿為一隨好。兩頰圓滿善安其所",
    "T30n1579_049:0567a18": "為二隨好。兩目眷屬並皆殊妙為二隨好。兩",
    "T30n1579_049:0567a19": "眉殊妙為二隨好。其鼻二孔並皆殊妙為二",
    "T30n1579_049:0567a20": "隨好。其額殊妙為一隨好。角鬢兩耳並皆殊",
    "T30n1579_049:0567a21": "妙為四隨好。頭髮殊妙為一隨好。如是所",
    "T30n1579_049:0567a22": "說。從頸已上二十隨好。前有六十後有二",
    "T30n1579_049:0567a23": "十。總合說為八十隨好。如是諸相及諸隨",
    "T30n1579_049:0567a24": "好。若諸菩薩始入淨勝意樂地時已得異",
    "T30n1579_049:0567a25": "熟。從此已上諸相隨好展轉獲得殊勝清淨。",
    "T30n1579_049:0567a26": "當知乃至坐菩提座。方乃證得其餘所有四",
    "T30n1579_049:0567a27": "一切種妙清淨等不共佛法。善淨圓滿。若下",
    "T30n1579_049:0567a28": "劣者先菩薩時亦已成就。始從清淨勝意樂",
    "T30n1579_049:0567a29": "地。一切所有菩提資糧無有差別。能感一",
    "T30n1579_049:0567b01": "切相及隨好。又此一切菩提資糧略有二種。",
    "T30n1579_049:0567b02": "謂去菩提若遠若近。此中遠者。謂未獲得",
    "T30n1579_049:0567b03": "諸相隨好異熟果時。所言近者。謂初獲得諸",
    "T30n1579_049:0567b04": "相隨好異熟果時。或從此上展轉獲得殊勝",
    "T30n1579_049:0567b05": "清淨。",
    "T30n1579_049:0567b06": "又薄伽梵由所化力。為眾宣說造種種業",
    "T30n1579_049:0567b07": "感得如是相隨好果。何以故。所化有情於",
    "T30n1579_049:0567b08": "其種種惡業現行深生憙樂。如是種種現行",
    "T30n1579_049:0567b09": "惡業是所對治。感相隨好種種善業是能對",
    "T30n1579_049:0567b10": "治。彼聞如是種種殊勝大果勝利。便於如",
    "T30n1579_049:0567b11": "是大果勝利深生愛樂。由是因緣當離諸",
    "T30n1579_049:0567b12": "惡。當修諸善。是故為說廣如諸相素呾纜",
    "T30n1579_049:0567b13": "說。謂諸菩薩於戒禁忍及惠捨中善安住故。",
    "T30n1579_049:0567b14": "感得足下善安住相。於其父母種種供養。",
    "T30n1579_049:0567b15": "於諸有情諸苦惱事種種救護。由往來等動",
    "T30n1579_049:0567b16": "轉業故。感得足下千輻輪相。於他有情遠",
    "T30n1579_049:0567b17": "離損害及不與取。於諸尊長先語省問。恭",
    "T30n1579_049:0567b18": "敬禮拜合掌起迎修和敬業。於他有情深心",
    "T30n1579_049:0567b19": "所喜所愛財位不令乏短。及能摧伏自憍",
    "T30n1579_049:0567b20": "慢故。感大丈夫纖長指相。即上所說感三",
    "T30n1579_049:0567b21": "相業。總能感得足跟趺長。是前三相所依止",
    "T30n1579_049:0567b22": "故。由四攝事攝諸尊長。是故感得手足網",
    "T30n1579_049:0567b23": "縵。奉施尊長塗身按摩沐浴衣服。是故感",
    "T30n1579_049:0567b24": "得手足細軟。修諸善法不生喜足。令諸善",
    "T30n1579_049:0567b25": "法展轉增長。是故感得立手摩膝。自於正",
    "T30n1579_049:0567b26": "法如實攝受令得究竟。廣為他說及正為",
    "T30n1579_049:0567b27": "他善作給使。是故感得瑿泥耶𨄔。於其正",
    "T30n1579_049:0567b28": "法漸次等顯。續索轉故。於身語意種種惡",
    "T30n1579_049:0567b29": "業皆能止息。於疾病者卑屈瞻侍給施良",
    "T30n1579_049:0567c01": "藥。病力羸頓能正策舉。飲食知量於諸欲",
    "T30n1579_049:0567c02": "中曾不低下。是故感得身不僂曲。於被",
    "T30n1579_049:0567c03": "他擯無依有情。以法以正慈悲攝受。修",
    "T30n1579_049:0567c04": "習慚愧施他衣服。是故感得勢峯藏密。於",
    "T30n1579_049:0567c05": "身語意能自防禁。於自攝受及諸飲食皆善",
    "T30n1579_049:0567c06": "知量。施病醫藥於不平等事業攝受。及不",
    "T30n1579_049:0567c07": "平等所受用中皆不隨轉。於界互違能令隨",
    "T30n1579_049:0567c08": "順。是故感得身相圓滿如諾瞿陀由業感",
    "T30n1579_049:0567c09": "得立手摩膝。即能感得身毛上分。自善觀察",
    "T30n1579_049:0567c10": "親近明智能思微義。尊所居處能淨修治敷",
    "T30n1579_049:0567c11": "舉沐浴。唯一住故依一支故入微義故。草",
    "T30n1579_049:0567c12": "葉等穢能蠲除故。又能除去客塵垢故。感",
    "T30n1579_049:0567c13": "身毛孔一一毛生如紺青色螺文右旋。能施",
    "T30n1579_049:0567c14": "悅意發喜飲食騎乘衣服莊嚴具等資身什",
    "T30n1579_049:0567c15": "物。離諸忿恚。是故感得身皮金色常光一",
    "T30n1579_049:0567c16": "尋。由此業感身諸毛孔一一毛生。當知即",
    "T30n1579_049:0567c17": "此復能感得身皮細滑塵垢不著。以其廣多",
    "T30n1579_049:0567c18": "上妙清淨肴饌飲食。惠施大眾皆令充足。",
    "T30n1579_049:0567c19": "由此感得於其身上七處皆滿。於諸有情",
    "T30n1579_049:0567c20": "隨所生起。如法所作能為上首而作助伴。",
    "T30n1579_049:0567c21": "離於我慢無諸獷悷。能為有情遮止無",
    "T30n1579_049:0567c22": "利安立有利。由此感得其身上半如師子",
    "T30n1579_049:0567c23": "王。於一切事稟性勇決如師子故。即由此",
    "T30n1579_049:0567c24": "業當知復感肩善圓滿髆間充實。由此業",
    "T30n1579_049:0567c25": "感纖長指相。復即感得身分洪直。遠離一",
    "T30n1579_049:0567c26": "切破壞親友離間語言。若諸有情已乖離者",
    "T30n1579_049:0567c27": "能令和合。由此感得具四十齒皆悉齊平其",
    "T30n1579_049:0567c28": "齒無隙。修欲界慈思惟法義。由此感得其",
    "T30n1579_049:0567c29": "齒鮮白。若諸有情有所悕冀。隨其所樂正",
    "T30n1579_049:0568a01": "捨珍財。由此感得頷如師子。視諸有情猶",
    "T30n1579_049:0568a02": "如己子。愛念救護淨信哀愍。給施醫藥澄",
    "T30n1579_049:0568a03": "淨無穢。由此感得於諸味中得最上味。",
    "T30n1579_049:0568a04": "施法味故甞法味故。能淨修治變壞味故。",
    "T30n1579_049:0568a05": "於離殺等五種學處能自受護。亦勸他受",
    "T30n1579_049:0568a06": "修悲心故。於大法受能正行故。由此感得",
    "T30n1579_049:0568a07": "其頂上現烏瑟膩沙其舌廣薄普覆面輪。常",
    "T30n1579_049:0568a08": "修諦語愛語時語及以法語。由是因緣得",
    "T30n1579_049:0568a09": "大梵音言詞哀雅能悅眾意譬若羯羅頻",
    "T30n1579_049:0568a10": "迦之音其聲雷震猶如天鼓。普於世間恒",
    "T30n1579_049:0568a11": "常修習慈心悲哀如父如母。由此感得",
    "T30n1579_049:0568a12": "其目紺青睫如牛王。於有德者如實讚歎",
    "T30n1579_049:0568a13": "稱揚其美。由此感得眉間毫相其色光白螺",
    "T30n1579_049:0568a14": "文右旋。如是一切三十二種大丈夫相無有",
    "T30n1579_049:0568a15": "差別。當知皆用淨戒為因而能感得。何以",
    "T30n1579_049:0568a16": "故。若諸菩薩毀犯淨戒。尚不能得下賤人",
    "T30n1579_049:0568a17": "身。何況能感大丈夫相。當知此中其頂上",
    "T30n1579_049:0568a18": "現烏瑟膩沙。及以如來無見頂相。合立一種",
    "T30n1579_049:0568a19": "大丈夫相。離此更無別可得故。如是且說",
    "T30n1579_049:0568a20": "能感相似三十二相種種業因。廣建立已。",
    "T30n1579_049:0568a21": "復次略說在家出家二分菩薩所有四種善",
    "T30n1579_049:0568a22": "修事業。當知能感一切相好。謂於此中決",
    "T30n1579_049:0568a23": "定修作。能感足下善安住相委悉修作。能",
    "T30n1579_049:0568a24": "感足下千輻輪相。立手摩膝。手足網縵。身皮",
    "T30n1579_049:0568a25": "細滑。於其身上七處皆滿。肩善圓滿膊間",
    "T30n1579_049:0568a26": "充實。身分洪直。其舌廣薄。恒常修作感纖",
    "T30n1579_049:0568a27": "長指。足跟趺長。身不僂曲。其身圓滿如諾瞿",
    "T30n1579_049:0568a28": "陀。其齒無隙。無罪修作。能感餘相。當知此",
    "T30n1579_049:0568a29": "中於諸有情無損加行。由此能感手足細",
    "T30n1579_049:0568b01": "軟身皮細滑。於諸善中次第加行。應時加",
    "T30n1579_049:0568b02": "行。由此感得瑿泥耶𨄔。深生歡喜極光淨",
    "T30n1579_049:0568b03": "心現行諸善。由此感得常光一尋身皮金色",
    "T30n1579_049:0568b04": "其齒鮮白眉間白毫。不依稱譽聲頌修善",
    "T30n1579_049:0568b05": "覆藏己德。由此能感勢峯藏密。所修善根",
    "T30n1579_049:0568b06": "迴向菩提。由此感得身毛上靡具四十齒",
    "T30n1579_049:0568b07": "皆悉齊平於諸味中得最上味其頂上現烏瑟",
    "T30n1579_049:0568b08": "膩沙。修善無厭無劣加行。由此感得其身",
    "T30n1579_049:0568b09": "上分如師子王頷如師子。於諸有情以利",
    "T30n1579_049:0568b10": "益心平等瞻視。得齒齊平目紺青色睫如牛",
    "T30n1579_049:0568b11": "王。於下劣善不生喜足起勝加行由此",
    "T30n1579_049:0568b12": "因緣得大梵音言詞哀雅能悅眾意。譬若",
    "T30n1579_049:0568b13": "羯羅頻迦之音其聲雷震猶如天鼓。如是四",
    "T30n1579_049:0568b14": "種善修事業。能得菩薩三十二種大丈夫相",
    "T30n1579_049:0568b15": "殊勝清淨。",
    "T30n1579_049:0568b16": "當知如是三十二種大丈夫相八十隨好。菩",
    "T30n1579_049:0568b17": "薩若在種性地中。唯有種子依身而住。菩",
    "T30n1579_049:0568b18": "薩若在勝解行地。始能修彼能得方便。菩",
    "T30n1579_049:0568b19": "薩若在清淨增上意樂地中。乃名為得。菩薩",
    "T30n1579_049:0568b20": "若在諸餘上地。如是相好轉勝清淨。若在",
    "T30n1579_049:0568b21": "如來到究竟地。當知相好善淨無上。",
    "T30n1579_049:0568b22": "如是諸相是有色故劣中勝品。諸有情類易",
    "T30n1579_049:0568b23": "了知故。雖有一切不共佛法皆得名為大",
    "T30n1579_049:0568b24": "丈夫相。唯立此為大丈夫相。又即如是三",
    "T30n1579_049:0568b25": "十二種大丈夫相。由所依性能任持故。由",
    "T30n1579_049:0568b26": "極殊妙令端嚴故。說名隨好。",
    "T30n1579_049:0568b27": "又於此中以要言之。一切有情福聚量等。",
    "T30n1579_049:0568b28": "爾所福聚能感如來一毛孔處。乃至一切所",
    "T30n1579_049:0568b29": "有毛孔隨入福聚。爾所福聚能感如來一種",
    "T30n1579_049:0568c01": "隨好。乃至一切所有隨好隨入福聚增至百",
    "T30n1579_049:0568c02": "倍。爾所福聚能感如來相中一相。乃至一切",
    "T30n1579_049:0568c03": "所有諸相隨入福聚。除白毫相烏瑟膩沙。增",
    "T30n1579_049:0568c04": "至千倍。爾所福聚能感如來眉間白毫。乃至",
    "T30n1579_049:0568c05": "白毫隨入福聚。增至百千倍。爾所福聚能感",
    "T30n1579_049:0568c06": "如來其頂上現烏瑟膩沙無見頂相。乃至白",
    "T30n1579_049:0568c07": "毫隨入福聚。增至俱胝百千倍數。爾所福",
    "T30n1579_049:0568c08": "聚能感如來諸相隨好所不攝餘大法螺相。",
    "T30n1579_049:0568c09": "由此法螺隨如來欲發大音聲。普能遍告",
    "T30n1579_049:0568c10": "無邊無際諸世界中所化有情。如是無量福",
    "T30n1579_049:0568c11": "德資糧修證圓滿。能感如來不可思議無上",
    "T30n1579_049:0568c12": "無等遍一切種最極圓滿所攝自體。又此能",
    "T30n1579_049:0568c13": "感諸相隨好無量善業。當知略由三因緣",
    "T30n1579_049:0568c14": "故說名無量。謂經於三無數大劫。無間修習",
    "T30n1579_049:0568c15": "乃圓證。故名時無量。於諸有情無量利益",
    "T30n1579_049:0568c16": "安樂意樂增上緣力所集成故。名為妙善意",
    "T30n1579_049:0568c17": "樂無量。無量善業差別品類所集成故。名",
    "T30n1579_049:0568c18": "品無量。故言無量福德資糧修習圓證能起",
    "T30n1579_049:0568c19": "如來諸相隨好。",
    "T30n1579_049:0568c20": "者一切種所依清淨。二者一切種所緣清淨。",
    "T30n1579_049:0568c21": "三者一切種心清淨。四者一切種智清淨。云",
    "T30n1579_049:0568c22": "何一切種所依清淨。謂一切煩惱品麁重并",
    "T30n1579_049:0568c23": "諸習氣。於自所依無餘永滅。又於自體如",
    "T30n1579_049:0568c24": "自所欲。取住捨中自在而轉。是名一切種所",
    "T30n1579_049:0568c25": "依清淨。云何一切種所緣清淨。謂於種種",
    "T30n1579_049:0568c26": "若化若變若所顯現一切所緣皆自在轉。是",
    "T30n1579_049:0568c27": "名一切種所緣清淨。云何一切種心清淨。謂",
    "T30n1579_049:0568c28": "如前說一切心麁重永滅離故。又於心中",
    "T30n1579_049:0568c29": "一切種善根皆積集故。是名一切種心清淨。",
    "T30n1579_049:0569a01": "云何一切種智清淨。謂如前說一切無明品",
    "T30n1579_049:0569a02": "麁重永滅離故。又遍一切所知境中。智無障",
    "T30n1579_049:0569a03": "礙智自在轉。是名一切種智清淨。",
    "T30n1579_049:0569a04": "云何如來十力。一者處非處智力。二者自業",
    "T30n1579_049:0569a05": "智力。三者靜慮解脫等持等至智力。四者根",
    "T30n1579_049:0569a06": "勝劣智力。五者種種勝解智力。六者種種界",
    "T30n1579_049:0569a07": "智力。七者遍趣行智力。八者宿住隨念智力。",
    "T30n1579_049:0569a08": "九者死生智力。十者漏盡智力。如是十種如",
    "T30n1579_049:0569a09": "來智力。當知廣如十力經說。",
    "T30n1579_049:0569a10": "當知此中諸有所言所說所宣。一切如實",
    "T30n1579_049:0569a11": "皆無虛妄故名如來。淨不淨果非不平等。",
    "T30n1579_049:0569a12": "如實轉因。是名為處。亦名建立。亦名為依",
    "T30n1579_049:0569a13": "亦名為起。淨不淨果不平等因。與上相違",
    "T30n1579_049:0569a14": "是名非處。遠離一切增上慢智說名如實。",
    "T30n1579_049:0569a15": "若一切智若無滯智若清淨智。當知說名遠",
    "T30n1579_049:0569a16": "離一切增上慢智。如是一切智等諸句。當",
    "T30n1579_049:0569a17": "知如前最極無上菩提品說。數之次第最",
    "T30n1579_049:0569a18": "居其首故名第一。以無上故。與一切種",
    "T30n1579_049:0569a19": "饒益一切有情功能具相應。故畢竟勝伏",
    "T30n1579_049:0569a20": "一切魔怨大威力故說名為力。攝受如實圓",
    "T30n1579_049:0569a21": "證因故。如其所欲皆能現行自在轉。故說",
    "T30n1579_049:0569a22": "名成就最上涅槃。以無上故說名為大。八",
    "T30n1579_049:0569a23": "支聖道所證得故。遠離一切災患畏故。名",
    "T30n1579_049:0569a24": "仙尊位。能自了知自所證故。說名自知。既",
    "T30n1579_049:0569a25": "自證已由哀愍心廣為有情等開示。故名",
    "T30n1579_049:0569a26": "轉梵輪。何以故。謂諸如來有是增語。說名為",
    "T30n1579_049:0569a27": "梵名為寂靜。亦名清涼。最初能轉。從此",
    "T30n1579_049:0569a28": "已後餘復為餘。如是展轉梵所推運。周旋",
    "T30n1579_049:0569a29": "一切有情眾中故名梵輪。自顯墮在最上",
    "T30n1579_049:0569b01": "施設無上大師圓滿攝故。能說彼道對治",
    "T30n1579_049:0569b02": "一切餘邪道故。於道怨敵異論現前無怯",
    "T30n1579_049:0569b03": "弱故。為欲勝伏一切他論。宣揚廣大無上",
    "T30n1579_049:0569b04": "論故。名大眾中正師子吼。以要言之。當知",
    "T30n1579_049:0569b05": "此中顯發辯了施設開示自利行滿利他行",
    "T30n1579_049:0569b06": "滿自利利他圓滿不共。復有異門此中略義。",
    "T30n1579_049:0569b07": "謂所應得得勝方便。此勝方便一切眾會隨",
    "T30n1579_049:0569b08": "所樂欲。或天或人一切皆從我所。獲得此",
    "T30n1579_049:0569b09": "勝方便。如病除愈。當知此顯自知已得大",
    "T30n1579_049:0569b10": "安隱處。如彼疾病除愈方便。當知此顯轉",
    "T30n1579_049:0569b11": "於梵輪。如遮一切邪醫。自稱顯已。決定能",
    "T30n1579_049:0569b12": "愈眾疾。當知此顯於大眾中正師子吼。",
    "T30n1579_049:0569b13": "若有諸業已作已增已滅名為過去。若有",
    "T30n1579_049:0569b14": "諸業非是已作已增已滅。亦非正作而是當",
    "T30n1579_049:0569b15": "作名為未來。若有諸業非是已作已增已",
    "T30n1579_049:0569b16": "滅而是正作正造正為名為現在。如是諸",
    "T30n1579_049:0569b17": "業品類差別復有三種。所謂身業語業意業。",
    "T30n1579_049:0569b18": "法受分別復有四種。如前廣說。謂有法受",
    "T30n1579_049:0569b19": "得現世樂後苦異熟。乃至廣說。又此諸業現",
    "T30n1579_049:0569b20": "法當來有益無益加行差別。如應當知。若",
    "T30n1579_049:0569b21": "所造業依此方所是名為處。若所造業以",
    "T30n1579_049:0569b22": "有情數非有情數為所依事。是名為事。若",
    "T30n1579_049:0569b23": "所造業以不善根或以善根為因緣起。是",
    "T30n1579_049:0569b24": "名為因。若所造業感愛非愛過失功德相應",
    "T30n1579_049:0569b25": "諸果。是名異熟。如是略說一切時分。一切",
    "T30n1579_049:0569b26": "品類。一切分位加行差別。一切方所。一切依",
    "T30n1579_049:0569b27": "處。一切因緣。一切過患。及與功德。於此一",
    "T30n1579_049:0569b28": "切種類差別。皆如實知。是名如來自業智",
    "T30n1579_049:0569b29": "力。除此無有若過若增。",
    "T30n1579_049:0569c01": "有四靜慮有八解脫。即由如是靜慮解脫。",
    "T30n1579_049:0569c02": "心有堪能心得自在。隨所樂事皆能成辦。",
    "T30n1579_049:0569c03": "若隨彼彼色類差別三摩地相而入定時。當",
    "T30n1579_049:0569c04": "知說名等持等至。如說世尊隨此色類三",
    "T30n1579_049:0569c05": "摩地相而入定時。如其定心大光普照一",
    "T30n1579_049:0569c06": "切梵世妙音說法。但聞其聲都無所見。乃",
    "T30n1579_049:0569c07": "至廣說。如是如來隨欲顯示彼彼事義。或",
    "T30n1579_049:0569c08": "共世間不共世間。隨此色類三摩地相而",
    "T30n1579_049:0569c09": "入定時。速疾能辦。當知此中即由靜慮解脫",
    "T30n1579_049:0569c10": "勢力。心得自在。心自在故依止於心。隨所",
    "T30n1579_049:0569c11": "樂事一切成辦。齊此名為修靜慮者一切",
    "T30n1579_049:0569c12": "所作。除此無有若過若增。如來於此靜慮",
    "T30n1579_049:0569c13": "所作一切種類。皆如實知。是故唯說靜慮解",
    "T30n1579_049:0569c14": "脫等持等至。又若略說此靜慮等有二雜",
    "T30n1579_049:0569c15": "染。一者為得所未得中障礙雜染。謂無方",
    "T30n1579_049:0569c16": "便善巧加行。及以諸蓋隨一現行。二者已得",
    "T30n1579_049:0569c17": "所應得中自地雜染。謂煩惱纏及以隨眠。如",
    "T30n1579_049:0569c18": "是清淨復有四種。與上相違應知其相。又",
    "T30n1579_049:0569c19": "即如是諸靜慮等種種引發假立名字。隨其",
    "T30n1579_049:0569c20": "色類如應安立。是名建立。又即如是諸靜",
    "T30n1579_049:0569c21": "慮等具證得已。後更勝進修習圓滿。得隨所",
    "T30n1579_049:0569c22": "欲得無艱難得無梗澁。是名清淨。如來",
    "T30n1579_049:0569c23": "於此如其未得如其已得。於所得中若劣",
    "T30n1579_049:0569c24": "若勝。若彼假名若彼所有增進邊際。如是一",
    "T30n1579_049:0569c25": "切皆如實知。故說如來普於一切靜慮解",
    "T30n1579_049:0569c26": "脫等持等至。得無上智。",
    "T30n1579_049:0569c27": "如所成熟修證圓滿。信等五根成軟中上。",
    "T30n1579_049:0569c28": "當知是名諸根勝劣。若從他信以為其先。",
    "T30n1579_049:0569c29": "或觀諸法以為其先。成軟中上愛樂印",
    "T30n1579_049:0570a01": "解。當知是名種種勝解。若廣建立種種種",
    "T30n1579_049:0570a02": "性。或諸聲聞所有種性。或諸獨覺所有種性。",
    "T30n1579_049:0570a03": "或諸如來所有種姓。或有種種不定種性。",
    "T30n1579_049:0570a04": "或貪等行差別道理。乃至有情八十千行。當",
    "T30n1579_049:0570a05": "知此中名種種界。若即如是諸趣入門隨",
    "T30n1579_049:0570a06": "順正行。如貪行者修不淨觀。如聲聞地已",
    "T30n1579_049:0570a07": "廣宣說。當知此等名遍趣行。復有異門。謂",
    "T30n1579_049:0570a08": "趣一切五趣之行。當知此等名遍趣行。復",
    "T30n1579_049:0570a09": "有異門。謂依種種黨類差別。更互相違各",
    "T30n1579_049:0570a10": "各異見。異欲諍論互相違背。諸外道類即諸",
    "T30n1579_049:0570a11": "沙門或婆羅門所有諸行。或餘一切品類差",
    "T30n1579_049:0570a12": "別。此世他世無罪趣行。當知此等名遍趣",
    "T30n1579_049:0570a13": "行。如迦羅摩經等廣說。",
    "T30n1579_049:0570a14": "若於種種有情眾中。謂於東方南西北方。種",
    "T30n1579_049:0570a15": "種名字假設安立品類差別。隨先過去所有",
    "T30n1579_049:0570a16": "自體。八言說句差別類中。隨念六種略所行",
    "T30n1579_049:0570a17": "行。有無量種宿住隨念。何等名為八言說",
    "T30n1579_049:0570a18": "句。謂如是名如是生類。如是種性如是飲",
    "T30n1579_049:0570a19": "食。如是領受苦樂差別。如是長壽如是久",
    "T30n1579_049:0570a20": "住。如是所有壽量邊際。何等名為隨言說",
    "T30n1579_049:0570a21": "句。六種略行。一者呼召假名。二者剎帝利",
    "T30n1579_049:0570a22": "等色類差別。三者父母差別。四者飲食方軌。",
    "T30n1579_049:0570a23": "五者興盛衰損。六者壽量差別。由諸世間依",
    "T30n1579_049:0570a24": "憑如是八言說句六種略行。於自於他起",
    "T30n1579_049:0570a25": "言起說。此是我名此是彼名。我是剎帝利彼",
    "T30n1579_049:0570a26": "是剎帝利。我是婆羅門吠舍戍達羅。彼是婆",
    "T30n1579_049:0570a27": "羅門吠舍戍達羅。此是我母此是彼母。如說",
    "T30n1579_049:0570a28": "其母父亦如是。我食如是色類飲食。所謂",
    "T30n1579_049:0570a29": "酪漿羹飯糜等。彼食如是色類飲食。乃至廣",
    "T30n1579_049:0570b01": "說。我有如是色類興衰差別而轉。彼有如",
    "T30n1579_049:0570b02": "是色類興衰差別而轉。我住如是色類年",
    "T30n1579_049:0570b03": "齒。所謂或少或中或老。彼住如是色類年",
    "T30n1579_049:0570b04": "齒。乃至廣說。唯有爾所隨先過去所有自",
    "T30n1579_049:0570b05": "體。八言說句差別類中六種略行。過此無",
    "T30n1579_049:0570b06": "有餘言說句及以略行。是故唯於如是品",
    "T30n1579_049:0570b07": "類。發起隨念更無有增。即於此中若言說",
    "T30n1579_049:0570b08": "行所有行相。若言說句所有標說。及即於此",
    "T30n1579_049:0570b09": "隨起憶念。是故說言并相并說皆能隨念。",
    "T30n1579_049:0570b10": "此中靜慮說名天住眼。依彼故是彼果故。",
    "T30n1579_049:0570b11": "彼攝受故。名為天眼。是極圓滿是善清淨靜",
    "T30n1579_049:0570b12": "慮果故。名極清淨。於其人中所有名字皆",
    "T30n1579_049:0570b13": "不相似。是故說言超過於人。欲界天中亦",
    "T30n1579_049:0570b14": "有生得名相似轉。清淨天眼人中亦無。諸",
    "T30n1579_049:0570b15": "有情類臨欲終沒名為死時。住在中有名",
    "T30n1579_049:0570b16": "為生時。趣黑闇者。由二種相起。如是類意",
    "T30n1579_049:0570b17": "生中有。如黑羺光及陰闇夜故。名惡色。",
    "T30n1579_049:0570b18": "趣明白者。由二種相起。如是類意生中有。",
    "T30n1579_049:0570b19": "如晴明夜及婆羅痆斯極鮮白衣。故名好色。",
    "T30n1579_049:0570b20": "諸惡色者。說名為劣。諸好色者。說名為妙。",
    "T30n1579_049:0570b21": "諸下劣者。名往惡趣。諸勝妙者名往善趣。",
    "T30n1579_049:0570b22": "所有壞戒及彼等起。說名成就諸身語意三",
    "T30n1579_049:0570b23": "種惡行。有二邪見。謂壞見者所成邪見。誹",
    "T30n1579_049:0570b24": "謗一切及住彼意。異品類者所成邪見。誹",
    "T30n1579_049:0570b25": "謗賢聖。如是皆名謗賢聖者。由邪見",
    "T30n1579_049:0570b26": "故計著邪因及以邪果。由此為緣造作邪",
    "T30n1579_049:0570b27": "業。造邪業故所有法受或現受樂。於當來",
    "T30n1579_049:0570b28": "世受苦異熟。或現受苦於當來世受苦",
    "T30n1579_049:0570b29": "異熟。是故復說起諸邪見業法受因。彼雖",
    "T30n1579_049:0570c01": "成就其餘所有種種善法。而但由此往於",
    "T30n1579_049:0570c02": "惡趣。是故說言由此因緣。名色二種更互乖",
    "T30n1579_049:0570c03": "離。故名身壞。一切死中如是死者。最極下劣",
    "T30n1579_049:0570c04": "故。名極死。為欲開示那落迦想。是故說言",
    "T30n1579_049:0570c05": "墮險惡趣。為欲開示自性體事。是故復須",
    "T30n1579_049:0570c06": "說那落迦由非法行不平等行往趣於彼。",
    "T30n1579_049:0570c07": "故名為險。於此趣中觸諸苦觸。長時種種",
    "T30n1579_049:0570c08": "猛利無間受諸苦惱。平等出現故名惡趣。",
    "T30n1579_049:0570c09": "墮下分故。大深坑故。難救拔故。甚可悲",
    "T30n1579_049:0570c10": "故。極下賤故。以大綺言常悲怨故。說名為",
    "T30n1579_049:0570c11": "墮。由能發起上品厭離。是故唯說墮那落",
    "T30n1579_049:0570c12": "迦。當知此中若由此生。若得生已受諸苦",
    "T30n1579_049:0570c13": "惱。若受苦已復起所餘自業所作種種眾苦。",
    "T30n1579_049:0570c14": "如是一切由此諸想之所顯示。與上相違",
    "T30n1579_049:0570c15": "隨其所應一切白品。皆當了知。此差別者。",
    "T30n1579_049:0570c16": "善行為先所有諸趣名為善趣。受極樂故",
    "T30n1579_049:0570c17": "名樂。世界。",
    "T30n1579_049:0570c18": "一切諸漏所有隨眠無餘永斷。逮得能治勝",
    "T30n1579_049:0570c19": "無漏心勝無漏慧。是其最勝增上心攝增上",
    "T30n1579_049:0570c20": "慧攝。由漏盡故說名無漏心慧解脫。即此心",
    "T30n1579_049:0570c21": "慧二種解脫。於最後有說名內證。第六神通",
    "T30n1579_049:0570c22": "由依見道及依修道內所證故。既自證已",
    "T30n1579_049:0570c23": "如實了知。隨其所欲能為他說。是故說言",
    "T30n1579_049:0570c24": "於現法中自證通慧具足。開覺我生盡等諸",
    "T30n1579_049:0570c25": "句差別。廣說如後攝異門分。應知其相。",
    "T30n1579_049:0570c26": "瑜伽師地論卷第四十九"
}