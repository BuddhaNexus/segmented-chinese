{
    "T43n1829_016:0219c17": "瑜伽師地論略纂卷第十六",
    "T43n1829_016:0219c18": "(論本六十一二三四五六)",
    "T43n1829_016:0219c20": "基撰",
    "T43n1829_016:0219c21": "出愛王者即舊言優填王也。正本音言嗢陀",
    "T43n1829_016:0219c22": "演始(此云出)伐蹉(此云愛)褐剌闍(此云王)優填訛也。",
    "T43n1829_016:0219c23": "論云不相似子者。謂是下賤人。生與王不相",
    "T43n1829_016:0219c24": "似故也。相似子者。是王真子。與王相似。以",
    "T43n1829_016:0219c25": "形儀等與父相似。人皆愛之。無詈容言也。",
    "T43n1829_016:0219c26": "論云云何眾苦所隨故苦謂生那落迦及一向",
    "T43n1829_016:0219c27": "苦餓鬼趣中。乃至名眾苦所隨故苦者。謂此",
    "T43n1829_016:0219c28": "中應言傍生一分受苦。亦是上來。數有此文。",
    "T43n1829_016:0219c29": "而此中據多分受苦者語。傍生受苦。少於鬼",
    "T43n1829_016:0220a01": "故。此生老病死苦。勘前本地第十。及緣起經",
    "T43n1829_016:0220a02": "廣辨。",
    "T43n1829_016:0220a03": "論云何五取蘊苦當知此苦亦由五相謂生苦",
    "T43n1829_016:0220a04": "器故依生苦器故者。謂依此故生苦得生。是",
    "T43n1829_016:0220a05": "生苦之器故。言生苦器。故依生餘六苦。謂老",
    "T43n1829_016:0220a06": "苦等。總名生苦依器故。依此器而生苦。言依",
    "T43n1829_016:0220a07": "生苦器。或此是生苦之器。餘六苦依生苦器",
    "T43n1829_016:0220a08": "而生。名生苦器。餘六依生苦而有。此即生苦",
    "T43n1829_016:0220a09": "為器。合而言之。名生苦器故。或初是生苦。第",
    "T43n1829_016:0220a10": "二是生一切苦器。合而並名依生苦器故。",
    "T43n1829_016:0220a11": "論云受具足支謂性戒支受隨法諸學處支謂",
    "T43n1829_016:0220a12": "受戒時末後說四依等隨護他心支謂威儀遮",
    "T43n1829_016:0220a13": "戒此三是受戒隨護如先所受諸學處支者。",
    "T43n1829_016:0220a14": "謂隨戒即受隨二戒也。此備師云。如前五十",
    "T43n1829_016:0220a15": "三解。說律儀中。有此四支。即苾芻四支戒。六",
    "T43n1829_016:0220a16": "支為四支。與此別也。前解應非。",
    "T43n1829_016:0220a17": "十種有情眾於十種法愛樂喜悅者。次第配",
    "T43n1829_016:0220a18": "之可知。義顯易解。發業有三。一相應發。剎那",
    "T43n1829_016:0220a19": "等起也。二親生發。近因等起也。三增上發。謂",
    "T43n1829_016:0220a20": "遠因等起。更引餘煩惱。而發業也。或前已攝",
    "T43n1829_016:0220a21": "盡。第四增上更多起煩惱方發。以上四卷。從",
    "T43n1829_016:0220a22": "五十八已來。是尋伺等三地。",
    "T43n1829_016:0220a23": "第六十二卷",
    "T43n1829_016:0220a24": "　三摩呬多等地",
    "T43n1829_016:0220a25": "此中名隨煩惱者。隨惱於心名隨煩惱。亦隨",
    "T43n1829_016:0220a26": "煩惱而生。名隨煩惱。此中兩釋。若染污心所。",
    "T43n1829_016:0220a27": "隨他煩惱而生。如俱舍隨眠品。說行蘊心所。",
    "T43n1829_016:0220a28": "並是此中准前。如雜事中。一切皆是。然據勝",
    "T43n1829_016:0220a29": "者。此論唯言二十二等。此中二十二外所有。",
    "T43n1829_016:0220b01": "不出二十二體。以相收攝。尋之可知。如憍以",
    "T43n1829_016:0220b02": "諂誑為體下。言此中諂誑增上力故下。此言",
    "T43n1829_016:0220b03": "所由增上體　趣向前行。謂受利養他請等",
    "T43n1829_016:0220b04": "時。若在前而行也　云何離善軛謂遠離邊",
    "T43n1829_016:0220b05": "際臥具及離眾惡所習近似寂靜室遠棄捨之",
    "T43n1829_016:0220b06": "不生欲樂者。謂邊際臥具。即極惡臥具惡之",
    "T43n1829_016:0220b07": "邊際。依此能遠離。名遠離邊際臥具也。又解",
    "T43n1829_016:0220b08": "邊際臥具。即第一最勝臥具。能遠離此。愛惡",
    "T43n1829_016:0220b09": "臥具。名遠離邊際臥具。遠離似寂靜室者。具",
    "T43n1829_016:0220b10": "足空閑靜處似寂靜室。謂練苦處等。即室遠",
    "T43n1829_016:0220b11": "離之處。而棄捨之名離善軛。又解此是作婬",
    "T43n1829_016:0220b12": "欲處。眾惡所習近。名似寂靜室。應遠離之而",
    "T43n1829_016:0220b13": "不生欲樂。棄捨之意名遠離善軛。",
    "T43n1829_016:0220b14": "論云修十遍處能為五事等者。備師云。五事",
    "T43n1829_016:0220b15": "謂由前八遍處故。能引發三事。謂化事一。變",
    "T43n1829_016:0220b16": "事二。諸聖神通三。此有神通也。空一切處故",
    "T43n1829_016:0220b17": "引發往還無礙諸聖神通四。識一切處故引",
    "T43n1829_016:0220b18": "發無諍等諸勝功德。為第五。以下文是。解第",
    "T43n1829_016:0220b19": "五識一切處功能。若准此理文勢。言前八引",
    "T43n1829_016:0220b20": "發中。言諸聖神通。即別為一者。空引發中。",
    "T43n1829_016:0220b21": "言往還無礙諸聖神通。諸聖神通之言。應別",
    "T43n1829_016:0220b22": "有體為一也。今解云。前八引發一事。化事變",
    "T43n1829_016:0220b23": "事。但是一物本無本有為異。空一切處引發",
    "T43n1829_016:0220b24": "往還無礙神通。為第二。識處引發中有三故。",
    "T43n1829_016:0220b25": "五謂無礙解等功德是一。成辦無所有解脫",
    "T43n1829_016:0220b26": "非相解脫滅盡解脫。為是二。無邊無量遍滿",
    "T43n1829_016:0220b27": "行轉為三　問曰何故滅盡解脫。別有又字。",
    "T43n1829_016:0220b28": "合無所有等為一。答文勢如此故。唯識處有",
    "T43n1829_016:0220b29": "三。上下皆言。由此識無邊處故。言此滅盡解",
    "T43n1829_016:0220c01": "脫中即無。但言由此成滿因故。即是由此。成",
    "T43n1829_016:0220c02": "滿無所有等因。故知合為一。以是解脫類故。",
    "T43n1829_016:0220c03": "大義曰。識處有三。一引發無諍智等。二無所",
    "T43n1829_016:0220c04": "有非想地解脫。三滅盡解脫　言無邊無量",
    "T43n1829_016:0220c05": "遍滿行轉者。此總結前識處成辦故。得諸功",
    "T43n1829_016:0220c06": "德以下。並大義。此諸功德。顯揚第二十說",
    "T43n1829_016:0220c07": "　問曰何以成前八遍處故。引發化事變事耶。",
    "T43n1829_016:0220c08": "答以前遍處。於境色中得自在故。故能引發",
    "T43n1829_016:0220c09": "化事變事。此處有礙神通。未得空處定俱。依",
    "T43n1829_016:0220c10": "第四禪得故。豈不得化事變事耶。約勝用語。",
    "T43n1829_016:0220c11": "諸凡夫不得前八遍處　問曰何為得空遍處",
    "T43n1829_016:0220c12": "故。引發往還無礙神通。答以空無色故。故能",
    "T43n1829_016:0220c13": "引往還無礙。故對法第十三言。以得無色定",
    "T43n1829_016:0220c14": "伏除色相。無無能除色故。若得往還無礙。",
    "T43n1829_016:0220c15": "未得空處亦得。然障未盡。今約定障盡處語。",
    "T43n1829_016:0220c16": "要得空處斷除之障　問曰何故修習識遍處",
    "T43n1829_016:0220c17": "故。引發無諍願智等諸勝功德。答諸功德法。",
    "T43n1829_016:0220c18": "皆心識功德。皆是心法故。由識處得自在故。",
    "T43n1829_016:0220c19": "即如識為境得自在。後依第四靜慮。引發此",
    "T43n1829_016:0220c20": "無諍智等。前往還無礙神通。亦依四禪。要依",
    "T43n1829_016:0220c21": "空處。除礙色障故。却入四靜慮。往還無礙。雖",
    "T43n1829_016:0220c22": "有不得空遍處等。而得往還無礙。非是增勝",
    "T43n1829_016:0220c23": "者語。以定色礙障未盡故。有處有礙。今據勝",
    "T43n1829_016:0220c24": "者一切處無礙　又無量遍滿行轉者。行此識",
    "T43n1829_016:0220c25": "處。作無量無邊觀故。無邊行此處究竟故更",
    "T43n1829_016:0220c26": "不立遍處勝處　遍處是諸解脫能清淨道者。",
    "T43n1829_016:0220c27": "謂以解脫為果。以勝遍處為前方便也。對法",
    "T43n1829_016:0220c28": "第十三末云。依解脫故造修勝處。故起加行。",
    "T43n1829_016:0220c29": "遍處故成滿。成滿故即於解脫究竟。同薩婆",
    "T43n1829_016:0221a01": "多。解脫唯因初修。要先依解脫一分取斷障。",
    "T43n1829_016:0221a02": "遍處唯果。末後修故。勝處通因果。在解脫",
    "T43n1829_016:0221a03": "後。遍處前修故。即如對法文。此中以解脫為",
    "T43n1829_016:0221a04": "果。勝處遍處為因。同成實論。彼云彼遍處為",
    "T43n1829_016:0221a05": "因。解脫為果。勝處通因果後修。若已如是次",
    "T43n1829_016:0221a06": "第故同此論。又對法云。解脫究竟道。薩婆多",
    "T43n1829_016:0221a07": "約初時。謂初修初習。修時以解脫為初。故對",
    "T43n1829_016:0221a08": "法言依解脫故造修。依解脫斷障故。成實論",
    "T43n1829_016:0221a09": "約後。謂究竟時要成勝處遍處故。解脫方滿。",
    "T43n1829_016:0221a10": "以解脫為果故。此言勝遍處為解脫能清淨",
    "T43n1829_016:0221a11": "道。對法亦言。若遍處成滿。解脫即究竟。此中",
    "T43n1829_016:0221a12": "據究竟時語。此中如是和會。大當道理。拾文",
    "T43n1829_016:0221a13": "亦盡。",
    "T43n1829_016:0221a14": "論云又諸解脫由所知障解脫所顯由此聲聞",
    "T43n1829_016:0221a15": "獨覺等於所知障心得解脫等者。此是變易",
    "T43n1829_016:0221a16": "不變易。異熟生受。即是白淨無記法。障所知",
    "T43n1829_016:0221a17": "故。是所知障類。又通染受。但障所知故。得",
    "T43n1829_016:0221a18": "所知障名。二乘斷此。名斷所知障。",
    "T43n1829_016:0221a19": "論云略由相修等至者。愛等至。一者得定出",
    "T43n1829_016:0221a20": "已方愛過去等至。二者或未證得未來愛味。",
    "T43n1829_016:0221a21": "愛味未來定。或已得近分。愛味未來根本。或",
    "T43n1829_016:0221a22": "已得下品。愛味上品者。由愛味增上力。追求",
    "T43n1829_016:0221a23": "未來定等。而生愛味。三者已得近分及根本",
    "T43n1829_016:0221a24": "等隨一。與定心相入出。似定心不住散亂位。",
    "T43n1829_016:0221a25": "而起愛味。下釋妨言。從定出可生愛味。正在",
    "T43n1829_016:0221a26": "定即無愛味。愛味是染。定是善故。",
    "T43n1829_016:0221a27": "論云若生下地於上起愛未得離欲不定心者",
    "T43n1829_016:0221a28": "當知此愛是欲界繫者。謂前三相愛味中。第",
    "T43n1829_016:0221a29": "一未得定愛味。即欲界貪。緣上界生貪。為他",
    "T43n1829_016:0221b01": "界緣。或不同小乘緣求上定。皆名善法欲。以",
    "T43n1829_016:0221b02": "彼心中染不染故。如文相狀。即同前五十九。",
    "T43n1829_016:0221b03": "上地下緣下等互得相緣。此亦云我當得時。",
    "T43n1829_016:0221b04": "如是愛味。即是緣上。名自心之相分　未得",
    "T43n1829_016:0221b05": "退者。未得法不能起得故名退　已得退者。",
    "T43n1829_016:0221b06": "即已得法退已起煩惱　習行退者。現所得",
    "T43n1829_016:0221b07": "法不起名退　問曰後二退若為差別。解云",
    "T43n1829_016:0221b08": "聖人已斷惑種。退起現前。失諸功德。名已得",
    "T43n1829_016:0221b09": "退。若諸聖人所有功德。不得並生。名習行退",
    "T43n1829_016:0221b10": "已。唯不起煩惱故。不同已得退也。",
    "T43n1829_016:0221b11": "論云若勝進道當知彼是遍滿所緣或無漏緣",
    "T43n1829_016:0221b12": "等者。謂依四禪近分方便無間解脫三道。觀",
    "T43n1829_016:0221b13": "下六地為過失。觀上諸地為寂靜。唯第四勝",
    "T43n1829_016:0221b14": "進道。或作一切法無我遍滿所緣。是有漏。或",
    "T43n1829_016:0221b15": "作諦現觀無漏。緣於上地者。此遊觀無漏。若",
    "T43n1829_016:0221b16": "欲斷或觀。隨是何地。無漏皆為之。",
    "T43n1829_016:0221b17": "論七作意攝四道中如對法第九所引相勘。",
    "T43n1829_016:0221b18": "論云若順決擇分所攝受空無願無相解脫門",
    "T43n1829_016:0221b19": "所顯靜慮當知第四者。即是出世間定也。決",
    "T43n1829_016:0221b20": "擇分是有漏。空等解脫門是見道無漏。由決",
    "T43n1829_016:0221b21": "擇分故得有空等故。言所攝受。決擇分中。雖",
    "T43n1829_016:0221b22": "有空等。不名解脫門。何以知者。如顯揚第二",
    "T43n1829_016:0221b23": "云。言解脫門唯是無漏之修故。如舉擇分能",
    "T43n1829_016:0221b24": "引發。取所攝受無漏者也。即為依彼緣得故。",
    "T43n1829_016:0221b25": "修決擇分也。依者志求依。即為求彼。以所求",
    "T43n1829_016:0221b26": "為依也。乃至第一為得近分故修等。又即決",
    "T43n1829_016:0221b27": "擇分中空等。作出世間解脫行故。言第四出",
    "T43n1829_016:0221b28": "世間定。從果行解為名故。言解脫門。此中初",
    "T43n1829_016:0221b29": "是大義。後為汎解。",
    "T43n1829_016:0221c01": "滅盡定遠地菩薩能入者。大義一解云。遠行",
    "T43n1829_016:0221c02": "是第七地。作無相行故。方能入。六地以前。",
    "T43n1829_016:0221c03": "猶起煩惱。不伏定障。入七地菩薩。三界煩惱",
    "T43n1829_016:0221c04": "皆伏。而得彼定。從勝處為語。其實如佛地論。",
    "T43n1829_016:0221c05": "直往初地亦入。瑜伽第八卷。雖地能七地。能",
    "T43n1829_016:0221c06": "念念入。彼解大擇。又解此言遠地。即初地也。",
    "T43n1829_016:0221c07": "以加行行故名遠地。非是遠行地故。論言非",
    "T43n1829_016:0221c08": "異生能入。即是菩薩能入。入地即是菩薩故。",
    "T43n1829_016:0221c09": "如遠地。是初地也。菩薩雖起出世善法。令此",
    "T43n1829_016:0221c10": "定現前。由方便利生善巧故。不捨煩惱。起心",
    "T43n1829_016:0221c11": "不斷。舊云留惑故也。此是虛言。此中據直往",
    "T43n1829_016:0221c12": "者語。迂會者地前亦得故。又大義曰。遠地者。",
    "T43n1829_016:0221c13": "即入十解心人。亦得滅定。滅定是相似無漏。",
    "T43n1829_016:0221c14": "體是有漏。今言非異生及有漏者。非一切異",
    "T43n1829_016:0221c15": "生。及汎爾有漏也。或是入位異生。作涅槃想",
    "T43n1829_016:0221c16": "方得故。若菩薩得伏定障亦得。或是有漏。亦",
    "T43n1829_016:0221c17": "是無漏。二乘一向無漏。不能伏定障得故。設",
    "T43n1829_016:0221c18": "斷四禪以上定障得者無妨。此是非所行故。",
    "T43n1829_016:0221c19": "假名非學無學。在學道滿故。無學道滿得故。",
    "T43n1829_016:0221c20": "亦應言學無學。",
    "T43n1829_016:0221c21": "六種作意者。即上正知等四作意中。第二為",
    "T43n1829_016:0221c22": "三作意如文。以上所斷。尋之可知。",
    "T43n1829_016:0221c23": "依三處者。謂增上心。一聞思慧。二修治業地。",
    "T43n1829_016:0221c24": "三三緣不共外道慧。謂次下三故處法是。",
    "T43n1829_016:0221c25": "四果清淨者。謂次下四處不生煩惱。是五果",
    "T43n1829_016:0221c26": "清淨。四禪寂靜解脫。得無色定入滅定。滅定",
    "T43n1829_016:0221c27": "是寂靜解脫　九果者。即四沙門果中。初三",
    "T43n1829_016:0221c28": "及六神通。不取第四果者。即漏盡通故。下結",
    "T43n1829_016:0221c29": "文有五故字　不定地清淨者。即斷前四不",
    "T43n1829_016:0222a01": "定地清淨。謂毀戒等。地清淨者。如是作意。謂",
    "T43n1829_016:0222a02": "有下證喜樂。乃至了無常等。攝清淨者。謂依",
    "T43n1829_016:0222a03": "三處增上心等。攝一切菩提分法故。下二可",
    "T43n1829_016:0222a04": "知。",
    "T43n1829_016:0222a05": "摩訶俱瑟恥羅者。即舊云摩訶俱絺羅也。摩",
    "T43n1829_016:0222a06": "訶云大。俱瑟恥此云肚。羅此云持。即大肚持",
    "T43n1829_016:0222a07": "也。即是舍利弗舅。長爪梵志也。肚中即三藏",
    "T43n1829_016:0222a08": "義。持三藏義故名大肚持。",
    "T43n1829_016:0222a09": "慧解脫心解脫。各通漏無漏。此一經文。此",
    "T43n1829_016:0222a10": "中名世間及慧。先來明有漏慧心解脫。次明",
    "T43n1829_016:0222a11": "無漏慧心解脫。",
    "T43n1829_016:0222a12": "從此中依慧解脫下。乃至即慧解脫增上力",
    "T43n1829_016:0222a13": "故。以上來明有漏慧心解脫。",
    "T43n1829_016:0222a14": "從出世間慧之所行者下。明無漏慧心解脫。",
    "T43n1829_016:0222a15": "就初明有漏。此中依慧解脫已下。又依心解",
    "T43n1829_016:0222a16": "脫以上明慧。又依心解脫下。明心。就明慧",
    "T43n1829_016:0222a17": "中。初明慧境。彼體性下。明慧體可解。就明",
    "T43n1829_016:0222a18": "心解脫中。亦爾。初明所染淨心。次明心解脫",
    "T43n1829_016:0222a19": "果。謂又依心解脫下。至能取了別。明所染",
    "T43n1829_016:0222a20": "淨心。即是色等境界。能取之心。彼世間慧。",
    "T43n1829_016:0222a21": "心解脫果者下。至即慧解脫增上力故。明心",
    "T43n1829_016:0222a22": "解脫果。謂由前世間慧力故。其心於相應縛。",
    "T43n1829_016:0222a23": "及緣縛中出。謂相應者。相應縛也。相雜者緣",
    "T43n1829_016:0222a24": "縛也。又相應者。俱時起惑。相雜前後雜生。",
    "T43n1829_016:0222a25": "此是世間心解脫果。能不染相應及間生。非",
    "T43n1829_016:0222a26": "離緣縛等。若離者。即是無漏心解脫果也。無",
    "T43n1829_016:0222a27": "漏慧心解脫。亦二治境。及果相。",
    "T43n1829_016:0222a28": "論云又出世間正見果相當知即是前後常故",
    "T43n1829_016:0222a29": "等下。明無為是正見果。故言為常。若法所治",
    "T43n1829_016:0222b01": "下。簡有為非常。一解云。若法者。即一切通",
    "T43n1829_016:0222b02": "名法也。",
    "T43n1829_016:0222b03": "所治若有生已無滅者。謂所治之惑。若有無",
    "T43n1829_016:0222b04": "間道。生已與惑俱不滅也。",
    "T43n1829_016:0222b05": "所治若無滅已有生者。謂所治之惑若無。無",
    "T43n1829_016:0222b06": "間道與惑俱滅已。有解脫道生。此所治能治。",
    "T43n1829_016:0222b07": "有滅有生故。當知有所對故非常。又解若法",
    "T43n1829_016:0222b08": "者。道諦法也。所治若有者。謂金剛心前。乃至",
    "T43n1829_016:0222b09": "見道已來。惑猶有故。名所治有。金剛心已前",
    "T43n1829_016:0222b10": "道等。名生已無滅。數數起故。現能起故。後金",
    "T43n1829_016:0222b11": "剛心時。一切惑無名所治。若無前所得道滅",
    "T43n1829_016:0222b12": "已後。圓滿果道生故。言滅已有生。此道諦有",
    "T43n1829_016:0222b13": "生滅故名非常。無為非此故。常此唯簡道諦。",
    "T43n1829_016:0222b14": "若不作金剛心以前等解。大乘。或得不俱。如",
    "T43n1829_016:0222b15": "何所治有生已。無滅道惑俱也。於諸受中及",
    "T43n1829_016:0222b16": "因緣中者。觸是愛因緣。緣之起愛取等。故後",
    "T43n1829_016:0222b17": "有生。",
    "T43n1829_016:0222b18": "論云又彼相雜而相應故彼能依止心法清淨",
    "T43n1829_016:0222b19": "當知即是非現在緣之所染污領受彼故者。",
    "T43n1829_016:0222b20": "此解正見。果無別義。",
    "T43n1829_016:0222b21": "論云六寂靜故者。即是下遠離出心三時。親",
    "T43n1829_016:0222b22": "近出心寂靜三時　由清淨識沒平等故。非",
    "T43n1829_016:0222b23": "由彼所依平等故等者。此解滅定中勝用。謂",
    "T43n1829_016:0222b24": "滅定俱。無漏清淨識沒平等。不由前方便有",
    "T43n1829_016:0222b25": "心定。與滅定所依身平等故。名滅定也　三",
    "T43n1829_016:0222b26": "行不行者。若出定。先起心行。次起身行。後起",
    "T43n1829_016:0222b27": "語行。今定無。汝不得有心定中有身行等法。",
    "T43n1829_016:0222b28": "因緣經中。解了所治者。謂解了愛染故。後有",
    "T43n1829_016:0222b29": "不欣。解了見染故不能證。",
    "T43n1829_016:0222c01": "對治三種雜染故建立三蘊者。初是戒蘊。次",
    "T43n1829_016:0222c02": "是定蘊。後是慧蘊。即以此三蘊。攝八正道",
    "T43n1829_016:0222c03": "也。",
    "T43n1829_016:0222c04": "解了所依此復有四者。第一可解。第二相者。",
    "T43n1829_016:0222c05": "即定體相。相者性也。三所緣者。即定境也。",
    "T43n1829_016:0222c06": "成辦因緣者。即得定因緣。亦言定是成辦諸",
    "T43n1829_016:0222c07": "功德因緣解了功德謂滅定乃至此有五種",
    "T43n1829_016:0222c08": "者。謂滅事故。即是定體用不相應。厭心種子",
    "T43n1829_016:0222c09": "功能。為滅事體寂靜相似影像故者。即知",
    "T43n1829_016:0222c10": "定是假有。非有實體。但是相似影像故。又解",
    "T43n1829_016:0222c11": "此定欲入緣涅槃。涅槃真寂靜法。定與涅槃",
    "T43n1829_016:0222c12": "相似。寂靜之影像。此即滅定。雖是有為。似涅",
    "T43n1829_016:0222c13": "槃故名影像也　八種相觀。即如本地第八",
    "T43n1829_016:0222c14": "末。亦如五十三末說。此中言相對者。即對",
    "T43n1829_016:0222c15": "苦受言樂受。非樂受非是苦。此有三相對。如",
    "T43n1829_016:0222c16": "五十六說。相對勘之。",
    "T43n1829_016:0222c17": "眠纏謂明因眠入定故曰眠纏。五種對治相",
    "T43n1829_016:0222c18": "者。遠離闇相一。至加行道理二。害諸見三。",
    "T43n1829_016:0222c19": "諸見功用四。諸見所依功用五也。第一是離",
    "T43n1829_016:0222c20": "闇相修光明。第二緣淨境界除惛沈。第三損",
    "T43n1829_016:0222c21": "諸見不起見取等見。第四見功用。謂能生惡",
    "T43n1829_016:0222c22": "行。能生六十二見等。今治之也。第五見依功",
    "T43n1829_016:0222c23": "用。即是見之功德也。",
    "T43n1829_016:0222c24": "五種任持定法者。一者遠離也。是定遠離煩",
    "T43n1829_016:0222c25": "惱也。二者是遠離處。謂修定處所。及順定",
    "T43n1829_016:0222c26": "言教。三順無染心資具。即邊際臥具。四從",
    "T43n1829_016:0222c27": "有智者下。五於諸世間下　又解諸遠離遠",
    "T43n1829_016:0222c28": "離處所為第一。順無染心下二。從有苦下三。",
    "T43n1829_016:0222c29": "於諸等持下四。前第五中分為二。無漏行為",
    "T43n1829_016:0223a01": "第五故。",
    "T43n1829_016:0223a02": "下出離界。謂三人各修一行相。如下三文字",
    "T43n1829_016:0223a03": "時人法合說。故有六也。此出離界。即是涅槃。",
    "T43n1829_016:0223a04": "即六隨順涅槃法。名為六修　又解三人行",
    "T43n1829_016:0223a05": "六行。六行為六出離。謂初人修四行。餘二各",
    "T43n1829_016:0223a06": "一行。謂於怨行修慈。於惡行起悲。於淨行起",
    "T43n1829_016:0223a07": "喜。於恩行起捨。皆名眾生緣定。此則為四也。",
    "T43n1829_016:0223a08": "總合為一。眾生緣定同故。第二法緣定者。是",
    "T43n1829_016:0223a09": "解脫分善根人。第三修諦觀者。是決擇分善",
    "T43n1829_016:0223a10": "根人。以法為順涅槃果故有六也。雖舉三人。",
    "T43n1829_016:0223a11": "以法三行故。緣境有六別故。有六順法。",
    "T43n1829_016:0223a12": "第六十三卷",
    "T43n1829_016:0223a13": "不淨三相中。等流者。與糞穢為等流相。第一",
    "T43n1829_016:0223a14": "即體是糞穢也。第二是糞穢等流。第三但有",
    "T43n1829_016:0223a15": "四大及造色所依能依也。",
    "T43n1829_016:0223a16": "有八棄捨近住弟子因緣　憎惡弟子故。欲",
    "T43n1829_016:0223a17": "自身受恭敬一　利養二　毀犯戒順棄捨之",
    "T43n1829_016:0223a18": "三　有饒益師者須。損減師者不須四　戒",
    "T43n1829_016:0223a19": "五　定六　慧七　於弟子大眾事務僧事。",
    "T43n1829_016:0223a20": "不能堪忍。雖善大眾。為是弟子故不忍八",
    "T43n1829_016:0223a21": "　又解憎惡弟子棄一。利養恭敬合為第二。餘",
    "T43n1829_016:0223a22": "六同前。",
    "T43n1829_016:0223a23": "此中初禪障。與顯揚文別者。如對法第九。想",
    "T43n1829_016:0223a24": "日四靜慮所治中。初定除苦。二定亦言除苦。",
    "T43n1829_016:0223a25": "言初除現行。二斷麁重勢分。第三所治。云三",
    "T43n1829_016:0223a26": "踴躍者。即是增上之喜也。前是體。後是增上",
    "T43n1829_016:0223a27": "用　又解此是作意緣喜。生極作意踴躍。定",
    "T43n1829_016:0223a28": "下劣性為此喜。隨不巧便慧。第二禪有令無",
    "T43n1829_016:0223a29": "故。言除定下劣性。初二禪中有此喜。不可言",
    "T43n1829_016:0223b01": "下劣。然分分亦得。除下劣性　第四靜慮於",
    "T43n1829_016:0223b02": "樂發悟者。即緣樂作意也。樂極故。作意緣之",
    "T43n1829_016:0223b03": "名發悟。即雜心云。於緣發悟也。顯揚云於樂",
    "T43n1829_016:0223b04": "作意也。",
    "T43n1829_016:0223b05": "論云為治自苦惱行建立靜慮支者。一對治",
    "T43n1829_016:0223b06": "缺減。對治者。謂苦行煩惱。能對治聖道故。能",
    "T43n1829_016:0223b07": "令聖道缺減。名此煩惱為缺減對治。尋伺能",
    "T43n1829_016:0223b08": "治。此名對治。缺減等下可解。",
    "T43n1829_016:0223b09": "論云何因故知初靜慮苦根未斷答彼品麁重",
    "T43n1829_016:0223b10": "未遠離故若苦根斷便與第二靜慮住時應無",
    "T43n1829_016:0223b11": "差別者。大義曰。初禪苦根麁重亦在。得第二",
    "T43n1829_016:0223b12": "禪方盡故。言彼品麁重。未離麁重者。即隨所",
    "T43n1829_016:0223b13": "依無堪任性。但以初禪三識尚有。喜未圓滿。",
    "T43n1829_016:0223b14": "麁重未盡。三識苦根相隨順故。喜與苦根正",
    "T43n1829_016:0223b15": "相違故。第二禪地三識無故。喜滿極故。所",
    "T43n1829_016:0223b16": "以麁重除故。初禪若離苦麁重。即是喜滿。喜",
    "T43n1829_016:0223b17": "滿足故即無三識。應與第二靜慮無別。此是",
    "T43n1829_016:0223b18": "斷者。斷苦根上麁重漏依附性等。非謂斷種",
    "T43n1829_016:0223b19": "及識相應。前已斷故。若不善種者。可言初禪",
    "T43n1829_016:0223b20": "已斷與惑俱故。若善無記者。羅漢猶起。今言",
    "T43n1829_016:0223b21": "斷者。但斷上麁重性。譬如黑鐵入火之時。即",
    "T43n1829_016:0223b22": "便黑色滅。以赤色生故。出火已黑還生。赤色",
    "T43n1829_016:0223b23": "滅故。此亦如是。得入二禪。苦根麁重滅。不起",
    "T43n1829_016:0223b24": "三識。無漏滿足喜起故。出二禪退入初禪等。",
    "T43n1829_016:0223b25": "黑還生滿足喜無故。如此合法。有漏二禪。伏",
    "T43n1829_016:0223b26": "苦麁重有漏故。無漏二禪斷苦麁重。無漏喜",
    "T43n1829_016:0223b27": "故。故非不退者等有。此入初禪麁重生。",
    "T43n1829_016:0223b28": "論云復有四種修三摩地等者。大義曰。第一",
    "T43n1829_016:0223b29": "即有學見諦。住未來禪。求根本靜慮。第二即",
    "T43n1829_016:0223c01": "異生已得禪定。未得五通。求生死智通等也。",
    "T43n1829_016:0223c02": "第三即鈍見諦者。居根本禪求利根。第四即",
    "T43n1829_016:0223c03": "利見諦。求無學果。此中何故見諦中無鈍根。",
    "T43n1829_016:0223c04": "居未來禪。求根本地及利根。何故異生無求",
    "T43n1829_016:0223c05": "見諦。見諦不求五通求。如此之子。且約爾所",
    "T43n1829_016:0223c06": "非法攝盡。又見諦鈍根。居未來。不能求入根",
    "T43n1829_016:0223c07": "本。及轉利者。初根鈍行遲。所以略而不論。不",
    "T43n1829_016:0223c08": "言異生見諦者。得五通為足故。此中且舉生",
    "T43n1829_016:0223c09": "死智通勝。知未來因果事故。終不說。餘無見",
    "T43n1829_016:0223c10": "諦等五通者。亦有具五通者。俱求無學故。有",
    "T43n1829_016:0223c11": "情緣無量。即已得有情緣四無量也。",
    "T43n1829_016:0223c12": "論云若樂遲通行跡轉時雖已見諦等。乃至",
    "T43n1829_016:0223c13": "復於欲界受想尋思當住正念當起正知者。",
    "T43n1829_016:0223c14": "謂此鈍根故。於欲界善法。受想尋思住。正念",
    "T43n1829_016:0223c15": "住。正知分別慧也。即求於利根。而恐退法。受",
    "T43n1829_016:0223c16": "謂受數。領納義。增受欲法樂。想謂取像。諸法",
    "T43n1829_016:0223c17": "境界。思者即受想俱尋思也。於此中起正念",
    "T43n1829_016:0223c18": "想。及失念故。當起正知生分別慧。",
    "T43n1829_016:0223c19": "六種離欲。如對法第六。有十種。開合不同。",
    "T43n1829_016:0223c20": "馬勝者。即舊俱舍云阿輸。實應言阿濕縛(此云馬)",
    "T43n1829_016:0223c21": "伐多(此云勝)與梵王論義比丘也。",
    "T43n1829_016:0223c22": "論云復有補特伽羅已得離欲從定起已或於",
    "T43n1829_016:0223c23": "一時彼三摩地相間雜作意而轉等者。謂通",
    "T43n1829_016:0223c24": "凡夫及聖者。得九無間解脫道已。住勝進道",
    "T43n1829_016:0223c25": "中。或於一時。其勝進道心。與散心相雜而",
    "T43n1829_016:0223c26": "起。此散心。或色界繫。聞慧等攝故。不然是欲",
    "T43n1829_016:0223c27": "界聞思慧等。或於一時。純定心為勝進道。非",
    "T43n1829_016:0223c28": "無間解脫道。住勝進道中。若遇外強盛聲緣。",
    "T43n1829_016:0223c29": "從定起耳識緣之。與定心第六識俱時轉。此",
    "T43n1829_016:0224a01": "是唯耳識緣。無第六識與耳識。同緣一境故。",
    "T43n1829_016:0224a02": "論云非即彼定相應意識能取此聲。此義意",
    "T43n1829_016:0224a03": "言。定中聲聞。從定起耳識與意識俱轉。然意",
    "T43n1829_016:0224a04": "不與耳識。同緣一境故。言非定相應意識。能",
    "T43n1829_016:0224a05": "取此聲　問曰如解深密經云。若眼識等隨",
    "T43n1829_016:0224a06": "一識起時。必與意識俱轉。此如何耳識獨起。",
    "T43n1829_016:0224a07": "意不同緣。釋曰彼經據散心中五識一起時。",
    "T43n1829_016:0224a08": "恒常俱轉。必有意識故　問若爾對法第七。",
    "T43n1829_016:0224a09": "如何言以在定中五識無故。釋曰彼論據無",
    "T43n1829_016:0224a10": "五識定語。又據若任運境定中五識。即不起",
    "T43n1829_016:0224a11": "故。若增上新境。現在前故。如此文定中有耳",
    "T43n1829_016:0224a12": "識。大義俱有此一解。又言定中一向無五識",
    "T43n1829_016:0224a13": "者。非也　問曰如散心准定心。亦有五識者。",
    "T43n1829_016:0224a14": "與意同緣不。答曰不也。以取明了境。必現量",
    "T43n1829_016:0224a15": "故。若有別緣者。即違集量論等。五識同時意",
    "T43n1829_016:0224a16": "識是現量過。以散心位意識不並。五識不起。",
    "T43n1829_016:0224a17": "若爾若起必同時。不同定中聞強盛境故。耳",
    "T43n1829_016:0224a18": "識能緣意識。堅住一境故。不與同緣。",
    "T43n1829_016:0224a19": "論云若不爾者於此音聲不領受故不應出定",
    "T43n1829_016:0224a20": "等者。謂薩婆多。定中無五識。今破之云。若",
    "T43n1829_016:0224a21": "不定中起耳識緣聲耳者。於此音聲。定中既",
    "T43n1829_016:0224a22": "不領受。不應後時得出定。住散心中。若耳識",
    "T43n1829_016:0224a23": "定中。即非取聲時。意識即便出定。要耳領受",
    "T43n1829_016:0224a24": "聲。已意識有希望故。後時方出。又耳識取聲",
    "T43n1829_016:0224a25": "時在定中。非取聲時即便出定。在定外取聲",
    "T43n1829_016:0224a26": "也。要獨耳識。定中領受聲已。有希望故。後",
    "T43n1829_016:0224a27": "時意識方出。此等並定有五識家解。此解如",
    "T43n1829_016:0224a28": "別抄。及對法第七。",
    "T43n1829_016:0224a29": "有心地中。云譬如水浪依止暴流或如影像",
    "T43n1829_016:0224b01": "依止明鏡者。如五十一說二解等。勝義諦故。",
    "T43n1829_016:0224b02": "八識一體。如浪不離水。世俗諦故。八識各別。",
    "T43n1829_016:0224b03": "浪用殊故。如攝論二師義。以此文為證。大師",
    "T43n1829_016:0224b04": "義。",
    "T43n1829_016:0224b05": "阿賴耶相應受。名異熟。與對法第一相違。如",
    "T43n1829_016:0224b06": "彼釋。",
    "T43n1829_016:0224b07": "論云阿賴耶識無有煩惱者。此簡無所以。思",
    "T43n1829_016:0224b08": "准可知。然具計度分別。可成法執。第八及五。",
    "T43n1829_016:0224b09": "無此分別故無也　問曰五八俱無計度二",
    "T43n1829_016:0224b10": "種。並無法執。法執無義既齊。五識應無煩惱。",
    "T43n1829_016:0224b11": "答曰五識猶意引。所以有煩惱　問曰亦應",
    "T43n1829_016:0224b12": "由意引。得名有法執。法執由計度。由計度之",
    "T43n1829_016:0224b13": "心利引。不可生煩惱。有鈍者引之故得起。",
    "T43n1829_016:0224b14": "論云末那任運四惑相應。乃至不共無明等",
    "T43n1829_016:0224b15": "者。正法藏云。若見道煩惱無明。名不共。不",
    "T43n1829_016:0224b16": "與惑相應。名不共。修道中末那無明。通三性",
    "T43n1829_016:0224b17": "位起。所以名為不共。非不與惑相應。如攝論",
    "T43n1829_016:0224b18": "云。如十八不共法。乃至行六識。不與末那共。",
    "T43n1829_016:0224b19": "應名不共等。又解以一類相應。不同諸識。名",
    "T43n1829_016:0224b20": "不共。護月云。如六識中。煩惱緣外境時。明了",
    "T43n1829_016:0224b21": "故。見愛等強。俱時無明。但名相應。末那緣內",
    "T43n1829_016:0224b22": "迷執。緣不明了境。無明力強。見慢等力弱。",
    "T43n1829_016:0224b23": "無明為用勝故名不共。雖有見慢等相應。不",
    "T43n1829_016:0224b24": "名相應。但對小乘立此為不共。如攝論廣立",
    "T43n1829_016:0224b25": "云。如十八不共法等　問曰何故末那中。不",
    "T43n1829_016:0224b26": "共見慢愛耶。答曰但對小乘。所以偏無明得",
    "T43n1829_016:0224b27": "不共名。非見慢等緣相為所。見分我是。護月",
    "T43n1829_016:0224b28": "師義。但緣為我不為所。此通言者。正法藏義",
    "T43n1829_016:0224b29": "也。即為我家之我者。護法義也。",
    "T43n1829_016:0224c01": "論云若諸無學此一切種皆不現行者。此中",
    "T43n1829_016:0224c02": "人執法執二釋。護月云。末那唯有人執故。二",
    "T43n1829_016:0224c03": "乘無漏觀。唯第八識。第七一向無。戒賢論師",
    "T43n1829_016:0224c04": "云。法執亦有。此據所障法。即唯人執故言不",
    "T43n1829_016:0224c05": "行。非法執亦滅。如佛地論。此一類無麁細故。",
    "T43n1829_016:0224c06": "一時頓斷。不障有學治道故。所以金剛心斷。",
    "T43n1829_016:0224c07": "第六十四卷",
    "T43n1829_016:0224c08": "論云何隨念故三寶差別應以相隨念佛寶",
    "T43n1829_016:0224c09": "等。乃至謂佛世尊等者。謂佛以別相念。即十",
    "T43n1829_016:0224c10": "力四無畏等。一切智德相。念佛寶也。以餘滅",
    "T43n1829_016:0224c11": "盡離欲無為涅槃等相。念法寶也。以無諍等",
    "T43n1829_016:0224c12": "功德相。念僧寶也。餘者即三寶自相望為餘。",
    "T43n1829_016:0224c13": "謂法僧外餘相。為佛寶也。如是等差別義。念",
    "T43n1829_016:0224c14": "佛等名餘。謂是世尊等者。此出佛寶等餘相",
    "T43n1829_016:0224c15": "也。大義曰。",
    "T43n1829_016:0224c16": "論云復次欲求者。求五欲境也。有五。一攝受",
    "T43n1829_016:0224c17": "求等。乃至有方便求者。如妻子為攝受故求。",
    "T43n1829_016:0224c18": "如財米為受用故求。如樂具為戲樂故求。此三",
    "T43n1829_016:0224c19": "可解。四乏解了求者。解了故求知解也。名聲",
    "T43n1829_016:0224c20": "求者。求名聲也。有求者。即求三有身。不同小",
    "T43n1829_016:0224c21": "乘也　中五者。法爾求者。謂劫末眾生。法爾",
    "T43n1829_016:0224c22": "相生上界。大義曰。即法爾一切眾生。求後有",
    "T43n1829_016:0224c23": "身。二祈願求。謂祈願生彼得彼等。三愚癡求",
    "T43n1829_016:0224c24": "者。謂外道等。計上界為涅槃故求。是愚癡故",
    "T43n1829_016:0224c25": "也。大義曰。愚癡故求生界也。四厭患求。厭患",
    "T43n1829_016:0224c26": "下界故也。大義曰。厭患此身求後身也。思擇",
    "T43n1829_016:0224c27": "求者。謂有智慧。求生於上界也。不計為涅槃",
    "T43n1829_016:0224c28": "也。大義曰。思擇可生處而求生也　梵行求",
    "T43n1829_016:0224c29": "五者。唯求求者。謂欲修梵行者。大義曰。謂總",
    "T43n1829_016:0225a01": "相心求梵行也。又唯有求心。未能發起。以梵",
    "T43n1829_016:0225a02": "行難求故。未能修行。趣得求者。謂起修行因",
    "T43n1829_016:0225a03": "名修得。大義曰。別求一事。名趣得求。為趣得",
    "T43n1829_016:0225a04": "故求也。現得求者。修梵行現得果也。後得求。",
    "T43n1829_016:0225a05": "求後得果也。思擇求。謂有智者求得涅槃。而",
    "T43n1829_016:0225a06": "修梵行。求梵行以為道因故　復有差別中。",
    "T43n1829_016:0225a07": "假名第一義求。大義曰。假名求為一。即外道",
    "T43n1829_016:0225a08": "等。第一義等為一。又假名第一義等為一者。",
    "T43n1829_016:0225a09": "謂邪梵行。假名第一義求也。正非梵行故。觀",
    "T43n1829_016:0225a10": "察求。謂真梵行。觀察可捨可欣法故求。無方",
    "T43n1829_016:0225a11": "便求。謂邪求解脫。有方便求。現求真解脫。",
    "T43n1829_016:0225a12": "論云大義曰或三重俗諦或四重俗諦者。此",
    "T43n1829_016:0225a13": "是二諦門。謂俗諦有四。勝義亦爾。世俗中。",
    "T43n1829_016:0225a14": "一是假名無實諦。二隨事差別諦。三證得安",
    "T43n1829_016:0225a15": "立諦。四假名無作諦。謂假安立名勝義諦。而",
    "T43n1829_016:0225a16": "無法體。法體不可說故。此文但有俗諦四重。",
    "T43n1829_016:0225a17": "無勝義諦。前立三重者。有法擬宜故。後立四",
    "T43n1829_016:0225a18": "者。假名安立故。西方有立四重勝義亦爾。相",
    "T43n1829_016:0225a19": "對如前已說。一世俗勝義諦。即體是前道理",
    "T43n1829_016:0225a20": "世俗。是勝世俗諦故名勝義。立法差別因",
    "T43n1829_016:0225a21": "果。依他性等故名世俗。二道理勝義諦。即體",
    "T43n1829_016:0225a22": "是前證得世俗。有得果斷惑義故名道理。過",
    "T43n1829_016:0225a23": "前道理世俗故名勝義。十地位等是。三是證",
    "T43n1829_016:0225a24": "得勝義。即體是前世俗勝義安立。為名勝",
    "T43n1829_016:0225a25": "義。可有證得義名證得。過前證得世俗故名",
    "T43n1829_016:0225a26": "勝義。四是勝義勝義。即是非安立諦。真如體",
    "T43n1829_016:0225a27": "是不可安立法。故名勝義　聲聞乘證得智。",
    "T43n1829_016:0225a28": "證得中九智。無過前勝義世俗勝。故名勝義。",
    "T43n1829_016:0225a29": "前世俗中。第一世俗諦唯是。",
    "T43n1829_016:0225b01": "論云獨覺三人中。一先已得順決擇分。證得",
    "T43n1829_016:0225b02": "未得。證得證得者。前二人成眾出。以先得聲",
    "T43n1829_016:0225b03": "聞煖等。入果時促。不能多時修習。故成眾出。",
    "T43n1829_016:0225b04": "若決擇分中未定生。多小時節入見道。在決",
    "T43n1829_016:0225b05": "擇分位。迴心成獨覺。及未得決擇分善人。迴",
    "T43n1829_016:0225b06": "心亦爾。以更長時修習。練根利故。此中並名",
    "T43n1829_016:0225b07": "未證得證得。如對法第十三抄解。此中言證",
    "T43n1829_016:0225b08": "得者。即決擇分善名證得。已能證真得無漏",
    "T43n1829_016:0225b09": "故。見道等即證得證得。如未得果人。名未證",
    "T43n1829_016:0225b10": "得證得。復言未得果也。或第三向。在解脫分",
    "T43n1829_016:0225b11": "位故。前二別也。",
    "T43n1829_016:0225b12": "論云摩怛理迦所攝者。即十七地及四種攝。",
    "T43n1829_016:0225b13": "摩怛理迦。名本母義。如十七地即本地分四",
    "T43n1829_016:0225b14": "種。攝即後四分。釋云佛本經中。說十七地及",
    "T43n1829_016:0225b15": "四攝故。彌勒為無著說。即本佛說名本母也。",
    "T43n1829_016:0225b16": "又解彌勒即是佛。為無著說十七地及四種",
    "T43n1829_016:0225b17": "攝。即是本母。名摩怛理迦也　二所攝者。總",
    "T43n1829_016:0225b18": "合前二。有此十種也。即藏及本母也　十種",
    "T43n1829_016:0225b19": "者。一諦相教。即說四諦二諦相也。知苦斷集",
    "T43n1829_016:0225b20": "證滅修道。四合上五也。四諦品類差別為第",
    "T43n1829_016:0225b21": "六。所依能依為第七。所依者。一解謂因。即集",
    "T43n1829_016:0225b22": "道諦。能依謂果。即苦滅二諦。有解四諦理是",
    "T43n1829_016:0225b23": "所依。依此理說。教是能依。即能詮所詮相稱",
    "T43n1829_016:0225b24": "教也　遍知等障法教第八者。即說苦諦集",
    "T43n1829_016:0225b25": "諦障法也　順法教為第九者。即是說道滅",
    "T43n1829_016:0225b26": "二諦言教也　不遍知等遍知過失功德教第",
    "T43n1829_016:0225b27": "十者。不遍知等者。即是過失言教。即前遍知",
    "T43n1829_016:0225b28": "苦諦等障。是不是遍知善故。名不遍知。遍知",
    "T43n1829_016:0225b29": "功德名遍知等教。即前順法教也。世俗世俗",
    "T43n1829_016:0225c01": "諦教者。謂相名分別。勝義諦教者。謂四聖諦。",
    "T43n1829_016:0225c02": "及真如。此中不論正知。以是有為故。可為世",
    "T43n1829_016:0225c03": "俗。是無漏智故。可名勝義。故不偏論。至五法",
    "T43n1829_016:0225c04": "中當會。",
    "T43n1829_016:0225c05": "升攝波者。樹名也。即舊申式林者訛也。即佛",
    "T43n1829_016:0225c06": "告阿難林中葉大小處也。是此胡樹。佛在樹",
    "T43n1829_016:0225c07": "下座。若阿難非在林中。",
    "T43n1829_016:0225c08": "十六意趣。以欲勝解二法為體。即是意樂也。",
    "T43n1829_016:0225c09": "第二乖離是厭離生死。乖離生死也。第三勸",
    "T43n1829_016:0225c10": "道等發心。第四解脫分位。第五決擇分位。第",
    "T43n1829_016:0225c11": "六令入見道。第七正入見道。第八得果成熟",
    "T43n1829_016:0225c12": "也。第九得果已修定也。第十令得無學果第",
    "T43n1829_016:0225c13": "十一佛別意令眾漸入故。如攝論第十二。令",
    "T43n1829_016:0225c14": "證前別意。發生歡喜也。以下可解。",
    "T43n1829_016:0225c15": "四定智者。是苦諦四行。苦無常空無我。謂四",
    "T43n1829_016:0225c16": "顛倒定俱智也。生故者。離蘊別有生法義。我",
    "T43n1829_016:0225c17": "生相故。我體相狀。及業用等可知。",
    "T43n1829_016:0225c18": "論云何道諦謂資糧道方便道清淨道名道諦",
    "T43n1829_016:0225c19": "者。同對法第八。如對法第四。見修斷中說斷。",
    "T43n1829_016:0225c20": "道諦等八方便道等。是有漏故。修道斷。廣如",
    "T43n1829_016:0225c21": "彼抄。",
    "T43n1829_016:0225c22": "論云復即諸諦為據為依為建立處。立十三",
    "T43n1829_016:0225c23": "種補特伽羅等解。六苦諦為依果故也。集諦",
    "T43n1829_016:0225c24": "為依因故也。道諦為建立處。得成有學等故",
    "T43n1829_016:0225c25": "也。此中不取滅諦。是無為故。又解此等通",
    "T43n1829_016:0225c26": "語。據依建立。即一物也。不可別配。即三諦法",
    "T43n1829_016:0225c27": "是。或四諦以證得無為等。方便建立差別故。",
    "T43n1829_016:0225c28": "此中菩薩。不生無色界等。並如對法第十三",
    "T43n1829_016:0225c29": "鈔解。如來身一向無漏。出三界故。名不可思",
    "T43n1829_016:0226a01": "議也。",
    "T43n1829_016:0226a02": "論云六障礙障者謂十一種障礙隨一現前",
    "T43n1829_016:0226a03": "者即此十二障。除此第六。取前五後六合十",
    "T43n1829_016:0226a04": "一。為此第六障。更無別體。",
    "T43n1829_016:0226a05": "論云此中差別者根是果性界是因性信解是",
    "T43n1829_016:0226a06": "因性意樂是果性者。根界二種。若染若淨。隨",
    "T43n1829_016:0226a07": "應通用信等五根。及五受根意根為體。但現",
    "T43n1829_016:0226a08": "行名根。種子名界。大義曰。或初修未滿名界。",
    "T43n1829_016:0226a09": "是增義。已成滿名根。是增上義故名果故。言",
    "T43n1829_016:0226a10": "果因也。而體無別　信解意樂如諸論。並以",
    "T43n1829_016:0226a11": "欲及勝解二法為體。若染若淨。皆同亦無差",
    "T43n1829_016:0226a12": "別。但是信解是因。意樂是果。即種子名信解。",
    "T43n1829_016:0226a13": "果名意樂也。此即諸論證文。大義曰。即初起",
    "T43n1829_016:0226a14": "信等時名信解。所以是因。後時起信等名意",
    "T43n1829_016:0226a15": "樂。所以是果。非約種子等解。此義如是。",
    "T43n1829_016:0226a16": "論云邪性定聚復有二種。一本性邪性定。二",
    "T43n1829_016:0226a17": "方便邪性定。初是無種性人。次是斷善根人。",
    "T43n1829_016:0226a18": "通有性無性。大義曰。善還續未必邪見耶聚",
    "T43n1829_016:0226a19": "造五逆業者。決定邪定故。大義曰。正性定有",
    "T43n1829_016:0226a20": "二種。一本性正性定。二方便正性定。初者即",
    "T43n1829_016:0226a21": "三乘本有各別決定性人。次者此人已入聖",
    "T43n1829_016:0226a22": "道以去。是大義。不定亦有二種。一本性不定。",
    "T43n1829_016:0226a23": "二方便不定者。初是本三乘種性人。一人身",
    "T43n1829_016:0226a24": "中。有三乘種性故。二方便不定。前解已聖道",
    "T43n1829_016:0226a25": "已然。始迴心向大等入方便。故不定名方便",
    "T43n1829_016:0226a26": "不定也。前人是凡夫時。有三乘種子。或即迴",
    "T43n1829_016:0226a27": "心。或總定不定人。不定其位。次性即定亦爾。",
    "T43n1829_016:0226a28": "此不定性人一人。或具三乘種子。或唯具二",
    "T43n1829_016:0226a29": "種子等。",
    "T43n1829_016:0226b01": "論云又若於彼真義理門隨決了者當知能入",
    "T43n1829_016:0226b02": "五種離生等者。西方呼宿食為生食。如人宿",
    "T43n1829_016:0226b03": "食。不消在身。便能為患。見道煩惱亦爾。在身",
    "T43n1829_016:0226b04": "與有情。作生死患。死患今得斷之故。是離生",
    "T43n1829_016:0226b05": "也。即舊言超昇離生也。此五皆入見道。初三",
    "T43n1829_016:0226b06": "人是聲聞。初是次第。次二是超越。獨覺菩薩",
    "T43n1829_016:0226b07": "可知。並名離生也。",
    "T43n1829_016:0226b08": "論云復有五種有愛。一法性愛者。即劫未",
    "T43n1829_016:0226b09": "時。法爾愛生上界故。如法爾等。二誓願愛者。",
    "T43n1829_016:0226b10": "而非此時外餘誓願生彼。三愚癡愛。即外道",
    "T43n1829_016:0226b11": "方計彼為涅槃。四厭離愛。即汎爾凡夫厭下",
    "T43n1829_016:0226b12": "愛上也。五思擇愛。謂聖者生彼。定慧上流人",
    "T43n1829_016:0226b13": "等。大義曰。今言有愛。未必緣上二界。但緣內",
    "T43n1829_016:0226b14": "有身即是。法性愛者。即任運愛之。如第七識",
    "T43n1829_016:0226b15": "但耶愛。誓願愛。如發願是我定願。當得如是",
    "T43n1829_016:0226b16": "如是身等。愚癡者。即無明增愛。若生死亦如",
    "T43n1829_016:0226b17": "外道求生天等。厭離愛者。論云於捨法愛。無",
    "T43n1829_016:0226b18": "羞恥者。即捨受法無羞恥也。即今捨人。是即",
    "T43n1829_016:0226b19": "厭此事。愛彼事。思擇愛者。如思擇言。人天",
    "T43n1829_016:0226b20": "是勝。我法生之。又勢愛種。",
    "T43n1829_016:0226b21": "論解三漏種形等皆是中。有漏五相者。前三",
    "T43n1829_016:0226b22": "即三界。後二在五趣。惡趣名無欲樂有煩惱。",
    "T43n1829_016:0226b23": "善趣名有樂有煩惱。生彼有樂煩惱故　此",
    "T43n1829_016:0226b24": "中欲漏欲界所緣五塵者。是若緣欲界內身",
    "T43n1829_016:0226b25": "起煩惱名有漏故。有漏身等增語。唯在內故。",
    "T43n1829_016:0226b26": "欲塵多在外故。大義。上二界名無欲樂煩惱。",
    "T43n1829_016:0226b27": "欲界名有欲樂煩惱。此中無明漏。唯取六十",
    "T43n1829_016:0226b28": "二見相應無明。唯在欲界。此六十二見。名障",
    "T43n1829_016:0226b29": "解脫等故。如八十九。以無明為主。此言無明",
    "T43n1829_016:0226c01": "其實見。亦是如八十九說。然此中唯舉後際",
    "T43n1829_016:0226c02": "分別見。不舉前際見者。以論云若欲無明漏。",
    "T43n1829_016:0226c03": "欲者希欲義。緣於後際起希欲勝。非緣前際。",
    "T43n1829_016:0226c04": "見不名無明漏。即如八十九。",
    "T43n1829_016:0226c05": "論云相者謂由所依故及行住故者。如識。此",
    "T43n1829_016:0226c06": "中據一義。不相違。以根為所依。境界為所行",
    "T43n1829_016:0226c07": "住。自了別而觀於識等也。餘者可隨。又解。",
    "T43n1829_016:0226c08": "婆羅門惡呪術名聽聞究竟者。彼云我此呪",
    "T43n1829_016:0226c09": "但聽聞。即得功德。為事究竟。不可解釋也。",
    "T43n1829_016:0226c10": "論云一字通達通達為常者。即如[褒-保+可]阿字。知",
    "T43n1829_016:0226c11": "為常。必不可改轉。此是字本故也　字義通",
    "T43n1829_016:0226c12": "達達為無常者。即字所證之義。可轉變隨方",
    "T43n1829_016:0226c13": "處。義則立故名無常也。如眼名眼。亦名為照",
    "T43n1829_016:0226c14": "了道等等。即字所因義。是無常也。故知即名",
    "T43n1829_016:0226c15": "句等。亦是無常。可改轉故。又此字因等。諸行",
    "T43n1829_016:0226c16": "無常義故。名義無常也。",
    "T43n1829_016:0226c17": "第六十五卷",
    "T43n1829_016:0226c18": "就思慧地。二卷中有盡。後卷以來。明二十",
    "T43n1829_016:0226c19": "九。後卷末以二十九斷位上。尋下准知。",
    "T43n1829_016:0226c20": "論云有非有思識如本地說者。有為無為為",
    "T43n1829_016:0226c21": "有。無我我所名非有也。",
    "T43n1829_016:0226c22": "論云若實物故事故義故等。有解第一因證",
    "T43n1829_016:0226c23": "依他有。此第二因證圓成有。如此等名。真如",
    "T43n1829_016:0226c24": "之別義名。更無別目也。又解此三故字。亦證",
    "T43n1829_016:0226c25": "依他。實物故簡似法。事故體事也。義故差別",
    "T43n1829_016:0226c26": "義也。皆依他起待所餘。名假實等。如對法第",
    "T43n1829_016:0226c27": "三。初如即於色等為依為待。我等是假亦待",
    "T43n1829_016:0226c28": "依色等。名色等蘊者。亦是假有。待別色等成",
    "T43n1829_016:0226c29": "總蘊故。",
    "T43n1829_016:0227a01": "遠極彼岸。計我不過四種者。謂計極遠離。不",
    "T43n1829_016:0227a02": "過此四中。後非於前一一別勘。非前可解。四",
    "T43n1829_016:0227a03": "句分別盡故。",
    "T43n1829_016:0227a04": "論云說因者說因者。因言所以。即謂外人曰。",
    "T43n1829_016:0227a05": "即復有所以。故不增長。無所以故不增長。即",
    "T43n1829_016:0227a06": "是成宗之因所以也。此中為比量。思之可解。",
    "T43n1829_016:0227a07": "論云依止一聚者。大義曰。謂一想可得。非餘",
    "T43n1829_016:0227a08": "非一聚者。如畫中有種種眾相故也。",
    "T43n1829_016:0227a09": "論云一不共大種聚二非不大種聚者。如本",
    "T43n1829_016:0227a10": "地第三卷等解。",
    "T43n1829_016:0227a11": "論云又一切清淨之色及依彼識所取境界等",
    "T43n1829_016:0227a12": "者。謂此定色微細故。非五識等所得。然若變",
    "T43n1829_016:0227a13": "令受用。亦得見之。如前五十五解。及別抄。此",
    "T43n1829_016:0227a14": "色解云。一者由身第六定心。引自第八有漏",
    "T43n1829_016:0227a15": "色。現令他人託之而受用。故是有漏。不爾者。",
    "T43n1829_016:0227a16": "自第六是無漏故。如何令他受用。二解云。即",
    "T43n1829_016:0227a17": "以自第六為增上緣。他託之亦變為有漏。不",
    "T43n1829_016:0227a18": "藉自第八變。如諸佛。豈有自第八變淨土等。",
    "T43n1829_016:0227a19": "此解為勝。以不同餘處唯散心緣故。唯定心",
    "T43n1829_016:0227a20": "境故。名無見無對。非他人不見也。",
    "T43n1829_016:0227a21": "論云若諸有事現量所行有漏增上所起者。",
    "T43n1829_016:0227a22": "此意總取五塵。名所緣有漏。有淨及增上所",
    "T43n1829_016:0227a23": "起定。但簡過也。現量所行。簡法塵及三性心",
    "T43n1829_016:0227a24": "等。如下文。",
    "T43n1829_016:0227a25": "論云若依清淨色識所行名現量者。此中但",
    "T43n1829_016:0227a26": "取五識名現量。其實與俱緣意亦是。今取所",
    "T43n1829_016:0227a27": "行。即五塵是。故不舉意根也。前言現在名有",
    "T43n1829_016:0227a28": "事者。此總言。取現在中理義等所行者。",
    "T43n1829_016:0227a29": "論云若現在事亦非現量所行如清淨色及一",
    "T43n1829_016:0227b01": "切染污善無記心心所彼亦非煩惱所緣故名",
    "T43n1829_016:0227b02": "有漏但由自分別所起相起諸煩惱非彼諸法",
    "T43n1829_016:0227b03": "為此分別所行境說故者。此意言淨色。及染",
    "T43n1829_016:0227b04": "污善無記心等。非煩惱所緣故。名有漏也。以",
    "T43n1829_016:0227b05": "緣此煩惱。但由自分別所起相。起諸煩惱也。",
    "T43n1829_016:0227b06": "此善等法。即是後由生起故。成有漏也　此",
    "T43n1829_016:0227b07": "五門有漏中。第一是總門。第二是煩惱種子。",
    "T43n1829_016:0227b08": "第三是染污心心所。第四是五塵。第五是一",
    "T43n1829_016:0227b09": "切。內五根善無記心。及身語業。及別解脫",
    "T43n1829_016:0227b10": "戒。及外器世界。皆是煩惱所引。或是此正",
    "T43n1829_016:0227b11": "生已生當生等故。故名有漏。色無色一切法。",
    "T43n1829_016:0227b12": "亦是有善異熟果。亦是此中文略。唯言不善",
    "T43n1829_016:0227b13": "異熟。",
    "T43n1829_016:0227b14": "論解無漏五種中。據五義未必攝盡。則別解",
    "T43n1829_016:0227b15": "脫戒等。無處攝故　第二言有諸法隨眠斷",
    "T43n1829_016:0227b16": "故名無漏謂已永斷見修一切煩惱所有善",
    "T43n1829_016:0227b17": "及一分無記造色若諸無記世間善心心所等",
    "T43n1829_016:0227b18": "者。此中即無學身中法故。言見修一切煩惱",
    "T43n1829_016:0227b19": "斷諸善者。即身語善業。及戒也。一分無記者。",
    "T43n1829_016:0227b20": "無學無記身語業。由無漏身中。及無漏引力",
    "T43n1829_016:0227b21": "生故。名無漏也。不取餘故名一分。諸無記者。",
    "T43n1829_016:0227b22": "四無記心也。餘可解。此中簡與初心法何別",
    "T43n1829_016:0227b23": "者。亦准可知。諸人於此亦即五根者不然。非",
    "T43n1829_016:0227b24": "無漏力引故。舊種類故。不同身語業也。",
    "T43n1829_016:0227b25": "論云欲界繫善染污無記作意緣一切三界諸",
    "T43n1829_016:0227b26": "法等者。此中善心可解。染污者即兼言有覆",
    "T43n1829_016:0227b27": "無記　問曰何者有覆緣三界也。答曰欲界",
    "T43n1829_016:0227b28": "有覆。唯俱生身邊。唯在第六識者。如論文。觀",
    "T43n1829_016:0227b29": "三界為一。同一類等為我。餘無此能。更無有",
    "T43n1829_016:0227c01": "覆心緣也　無記緣三界者。即異熟生心獨",
    "T43n1829_016:0227c02": "頭起者。及緣威儀工巧心後等流。引生異熟",
    "T43n1829_016:0227c03": "生心。亦名威儀心工巧心緣也。汎爾緣不求",
    "T43n1829_016:0227c04": "不染者。是第八識亦是緣三界也。種子法故。",
    "T43n1829_016:0227c05": "論云色界善作意緣三界法者。此中應言染",
    "T43n1829_016:0227c06": "心無記。亦即染心如何。如五十九云。色界於",
    "T43n1829_016:0227c07": "欲行煩惱。謂上緣煩惱。及緣下慢。及如前第",
    "T43n1829_016:0227c08": "六我見也。以微細故。及異熟生無記心。略而",
    "T43n1829_016:0227c09": "不說也　無色界若定若生外道。唯緣自地",
    "T43n1829_016:0227c10": "計為涅槃故。如計識處為涅槃。未行識已得",
    "T43n1829_016:0227c11": "空處。當善心不緣上又九無礙心。豈亦無善",
    "T43n1829_016:0227c12": "心。不緣下。俱得計自他涅槃者語。所以略而",
    "T43n1829_016:0227c13": "不論。有共染心中。豈無上緣。或又五十九云。",
    "T43n1829_016:0227c14": "無色於欲行色行涅槃。亦得緣下。不言無色",
    "T43n1829_016:0227c15": "煩惱行等。以漸獨故。略而不說。據外語者語",
    "T43n1829_016:0227c16": "同對法。此中毘鉢舍那菩薩。地前亦緣下者。",
    "T43n1829_016:0227c17": "說善心不計極故。得緣下地。不言緣上者。以",
    "T43n1829_016:0227c18": "生上界。如有學但以諦觀。不以六行欣上",
    "T43n1829_016:0227c19": "故。略而不論。菩薩從多聲聞為論。亦不說其",
    "T43n1829_016:0227c20": "實得緣下地。此中不論此等染心。亦應研問。",
    "T43n1829_016:0227c21": "又彼處異生。亦不說之。及並不言緣無漏者。",
    "T43n1829_016:0227c22": "以界為法故。如對法第二抄。顯揚十八不同。",
    "T43n1829_016:0227c23": "如彼會也。",
    "T43n1829_016:0227c24": "論云名映於等一切者。名有二種。一四蘊名",
    "T43n1829_016:0227c25": "之。即下言由觀知。故除人執。二名字名。即",
    "T43n1829_016:0227c26": "下言知此名。故除法執。言四蘊名。能遍緣",
    "T43n1829_016:0227c27": "一切。遍生起一切法故。言名映於一切。名言",
    "T43n1829_016:0227c28": "能遍目一切。名映一切也。",
    "T43n1829_016:0227c29": "論云謂若略說觀察清淨因故者。即下言緣",
    "T43n1829_016:0228a01": "此名。能知法人無我故。顯彼理故　為淨因",
    "T43n1829_016:0228a02": "觀自相者。即下言緣二種名故。我相不可得。",
    "T43n1829_016:0228a03": "即是二執相分也。今知其事　彼觀察染因",
    "T43n1829_016:0228a04": "者。即下言不善了知。此名即染污生起故也。",
    "T43n1829_016:0228a05": "即是彼見分生起故。一切法生也　又解言",
    "T43n1829_016:0228a06": "二種名。有三義故。名映一切。一者觀此名者。",
    "T43n1829_016:0228a07": "得清淨為彼淨因也。二知二名緣自一切法。",
    "T43n1829_016:0228a08": "三知二名為染法因。此三義具名映一切也。",
    "T43n1829_016:0228a09": "第六十六卷",
    "T43n1829_016:0228a10": "論云若麁段食欲界五趣皆現可得此於一分",
    "T43n1829_016:0228a11": "各別那落迦非大那落迦者。段食有麁細。麁",
    "T43n1829_016:0228a12": "者遍五趣。如此文唯除大那落迦。大那落迦",
    "T43n1829_016:0228a13": "中。亦有細段食。如本地第五云。於地獄中。有",
    "T43n1829_016:0228a14": "微細段食。謂微細風故。段食遍諸地獄也。太",
    "T43n1829_016:0228a15": "師解。",
    "T43n1829_016:0228a16": "論云六由善不善無記作意引發先業能牽諸",
    "T43n1829_016:0228a17": "行令住不絕所謂外分共不共業之所生起",
    "T43n1829_016:0228a18": "者。謂器一世間業。如本地第三。或感一劫等。",
    "T43n1829_016:0228a19": "造此業時。由三性作意為方便。引此業生起。",
    "T43n1829_016:0228a20": "能牽器世間諸行。令住不絕。如山河等。名共",
    "T43n1829_016:0228a21": "共生。田宅共不共業生。即大師云。有二種共",
    "T43n1829_016:0228a22": "不共。共二種者。一共中共。如山河等。二共中",
    "T43n1829_016:0228a23": "不共。如宅舍等。不共二者。一不共中不共。如",
    "T43n1829_016:0228a24": "自眼根。他不用緣故。二不共中共。如身中扶",
    "T43n1829_016:0228a25": "根塵。為他緣似故。此中即共中二文。",
    "T43n1829_016:0228a26": "論云又有長壽諸有情類若不得食非時中夭",
    "T43n1829_016:0228a27": "者。謂龍等或經劫等。皆由食住。非由餘法故",
    "T43n1829_016:0228a28": "　四念住配四食等。如理思惟。",
    "T43n1829_016:0228a29": "論香味觸正消變便能長養等者。此三麁細。",
    "T43n1829_016:0228b01": "有增損義。色塵體麁。不能增損　若諸段物",
    "T43n1829_016:0228b02": "於吞咽時令心歡喜等爾時名觸食者。此取",
    "T43n1829_016:0228b03": "令心歡悅故。即心觸數。為觸食體。不取塵為",
    "T43n1829_016:0228b04": "觸食體。",
    "T43n1829_016:0228b05": "瑜伽師地論略纂卷第十六(終)"
}