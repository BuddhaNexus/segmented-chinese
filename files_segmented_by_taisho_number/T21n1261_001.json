{
    "T21n1261_001:0289b18": "No. 1261",
    "T21n1261_001:0289b19": "訶利帝母真言經",
    "T21n1261_001:0289b21": "開府儀同三司特進試鴻臚卿肅國",
    "T21n1261_001:0289b22": "公食邑三千戶賜紫贈司空諡大鑒",
    "T21n1261_001:0289b23": "正號大廣智大興善寺三藏沙門",
    "T21n1261_001:0289b24": "不空奉　詔譯",
    "T21n1261_001:0289b25": "爾時訶利帝藥叉女。在佛眾會從座而起。五",
    "T21n1261_001:0289b26": "體投地禮佛雙足。而白佛言。我有心真言。",
    "T21n1261_001:0289b27": "由如真多摩尼寶能滿一切意願。為利益安",
    "T21n1261_001:0289b28": "樂閻浮提諸善男子及善女人。唯願世尊",
    "T21n1261_001:0289b29": "哀愍聽許。我今說之。",
    "T21n1261_001:0289c01": "真言曰。",
    "T21n1261_001:0289c02": "唵弩弩麼引里迦引呬帝娑嚩二合引訶引",
    "T21n1261_001:0289c03": "若有女人不宜男女。或在胎中墮落斷緒不",
    "T21n1261_001:0289c04": "收。皆由四大不不能調適。或被鬼神作諸障",
    "T21n1261_001:0289c05": "難。或是宿業因緣不宜男女。應取白㲲或一",
    "T21n1261_001:0289c06": "肘或一搩手或長五寸隨意大小。畫訶利",
    "T21n1261_001:0289c07": "帝母。作天女形純金色。身著天衣頭冠瓔",
    "T21n1261_001:0289c08": "珞。坐宣臺上垂下兩足。於垂足兩邊畫二孩",
    "T21n1261_001:0289c09": "子。傍宣臺立。於二膝上各坐一孩子。以左",
    "T21n1261_001:0289c10": "手懷中抱一孩子。於右手中持吉祥菓。畫師",
    "T21n1261_001:0289c11": "應受八戒。其彩色中不用皮膠。畫像成已。淨",
    "T21n1261_001:0289c12": "治一室嚴儀塗拭。以香塗作一方壇。置像",
    "T21n1261_001:0289c13": "壇中。以種種華散於壇上。復以甘脆飲食乳",
    "T21n1261_001:0289c14": "糜酪飯及諸菓子閼伽香水。燒沈水香而用",
    "T21n1261_001:0289c15": "供養。像面向西持誦者面東。對像念誦每日",
    "T21n1261_001:0289c16": "三時。時別誦一千遍。取月生五日起首。先誦",
    "T21n1261_001:0289c17": "十萬遍。然後對像前念誦。所求一切事皆悉",
    "T21n1261_001:0289c18": "圓滿。",
    "T21n1261_001:0289c19": "又法女人欲得男女者。月經後澡浴。取黃乳",
    "T21n1261_001:0289c20": "牛母子同色者。搆乳一升置銀器中。以右手",
    "T21n1261_001:0289c21": "無名指攪乳。誦真言加持一千八十遍。然後",
    "T21n1261_001:0289c22": "取服。至七日內則得有胎。",
    "T21n1261_001:0289c23": "又法欲令他人歡喜敬愛者。或飲食菓子或",
    "T21n1261_001:0290a01": "華或香。加持一百八遍。於真言句中加彼人",
    "T21n1261_001:0290a02": "名。將與彼人則得歡喜愛敬。",
    "T21n1261_001:0290a03": "又法若有人作留難口舌者。畫彼人形左脚",
    "T21n1261_001:0290a04": "踏之。誦真言一千八十遍則得無難。",
    "T21n1261_001:0290a05": "又法欲令一切人歡喜者。取牛黃末置銀器",
    "T21n1261_001:0290a06": "中。准前以無名指攪誦真言加持一百八遍。",
    "T21n1261_001:0290a07": "點於額上一切人見皆歡喜順伏。",
    "T21n1261_001:0290a08": "又法若得新衣服。對像前加持一百八遍。然",
    "T21n1261_001:0290a09": "後取著一切人見亦皆歡喜敬愛。",
    "T21n1261_001:0290a10": "又法若有惡夢。誦真言一百八遍。則得惡夢",
    "T21n1261_001:0290a11": "消除。",
    "T21n1261_001:0290a12": "又法若月蝕時。取酥五兩置金器中。以金筯",
    "T21n1261_001:0290a13": "攪。無令間斷念誦加持。乃至月却得圓滿為",
    "T21n1261_001:0290a14": "限。然後取一分供養訶利帝母。餘者漸喫。即",
    "T21n1261_001:0290a15": "有胎孕所生男女聰慧福德　又法取牛膝根",
    "T21n1261_001:0290a16": "作齒木。加持一百八遍嚼及揩齒。所出言詞",
    "T21n1261_001:0290a17": "令人樂聞。意欲所求他人之事皆得隨意成",
    "T21n1261_001:0290a18": "就　又法欲得壽命長遠者。取骨屢草嫩苗。",
    "T21n1261_001:0290a19": "搵蘇蜜酪護摩七夜。夜別誦真言一千八遍。",
    "T21n1261_001:0290a20": "一遍一擲火中則長壽。",
    "T21n1261_001:0290a21": "又法欲得所為所作隨意成就者。每月月生",
    "T21n1261_001:0290a22": "五日二十日。塗拭道場散華。種種飲食乳糜",
    "T21n1261_001:0290a23": "酪飯。及諸菓子閼伽香水。燒沈香薰陸以用",
    "T21n1261_001:0290a24": "供養。先供養一切如來文殊師利菩薩普賢",
    "T21n1261_001:0290a25": "等一切菩薩。然後供養我訶利帝母。何以故。",
    "T21n1261_001:0290a26": "我本藥叉女。如來授與我三歸五戒菩提心",
    "T21n1261_001:0290a27": "律儀戒。對諸十地菩薩故。是先供養諸佛菩",
    "T21n1261_001:0290a28": "薩。供養已。對此像前誦一萬遍。所求事業皆",
    "T21n1261_001:0290a29": "得滿足。",
    "T21n1261_001:0290b01": "訶利帝母念誦法。",
    "T21n1261_001:0290b02": "愛子心真言曰。",
    "T21n1261_001:0290b03": "唵知上尾知上𩕳娑嚩二合引訶",
    "T21n1261_001:0290b04": "印合掌屈二大拇指入掌中。誦心真言供養",
    "T21n1261_001:0290b05": "訖。於頂上放二大拇指即散去。請召發遣皆",
    "T21n1261_001:0290b06": "放此印。以白檀香。橫量六指作童子形。具",
    "T21n1261_001:0290b07": "足兩手各把菓子與人。頭上作三髻角子。於",
    "T21n1261_001:0290b08": "閑淨處安置。誦真言萬遍。即現身問言。喚",
    "T21n1261_001:0290b09": "我何事。隨心答之。取黃牛肉方寸。一加持一",
    "T21n1261_001:0290b10": "燒日三時。滿四日得大自在隨意。",
    "T21n1261_001:0290b11": "又法牛肉安悉香為丸。月八日三時念誦。",
    "T21n1261_001:0290b12": "燒上香一八遍。至十日已。夜半現大光相",
    "T21n1261_001:0290b13": "得大神力。安悉香為丸一加持一燒日三時。",
    "T21n1261_001:0290b14": "時別一千八遍五日調伏一切人。",
    "T21n1261_001:0290b15": "又法百草花一一加持散身上。得千人衣食。",
    "T21n1261_001:0290b16": "又法日誦真言燒蘇合香七日。見地下金藏。",
    "T21n1261_001:0290b17": "以種種花菓飲食壇中供養。日日如是得一",
    "T21n1261_001:0290b18": "切財寶。",
    "T21n1261_001:0290b19": "又法安悉和乳粥。一加持一燒七日。日三時",
    "T21n1261_001:0290b20": "時別一千八遍。現身共語供意問。",
    "T21n1261_001:0290b21": "又法被禁閉。誦一萬遍即解脫。治病加持菴",
    "T21n1261_001:0290b22": "羅菓芽乳中漬燒加持。除一切病。",
    "T21n1261_001:0290b23": "訶利帝母經"
}