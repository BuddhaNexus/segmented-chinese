{
    "T34n1719_001:0151a03": "法華文句記卷第一(上)",
    "T34n1719_001:0151a05": "唐天台沙門湛然述",
    "T34n1719_001:0151a06": "釋序品初",
    "T34n1719_001:0151a07": "言「文句」者，文謂文字，一部始終，故云文即",
    "T34n1719_001:0151a08": "是字，為二所依；句謂句讀，義通長短，故云",
    "T34n1719_001:0151a09": "名詮自性、句詮差別。此亦不論色行等體，",
    "T34n1719_001:0151a10": "今但以句而分其文，故云文句。古之章疏，",
    "T34n1719_001:0151a11": "或單題疏，或單題章。章謂章藻，《詩》云：「彼都",
    "T34n1719_001:0151a12": "人士出言成章」；亦云章段，分段解釋成若",
    "T34n1719_001:0151a13": "干章。疏者，通意之辭，亦記也。又疎音即疏",
    "T34n1719_001:0151a14": "通、疏條、疎鏤也。今並不云者，意如向說。題",
    "T34n1719_001:0151a15": "下注中六難意者，此用下文法說歎法希有",
    "T34n1719_001:0151a16": "中「諸佛興出世，懸遠值遇難，正使出于世，",
    "T34n1719_001:0151a17": "說是法復難，無量無數劫，聞是法亦難，能",
    "T34n1719_001:0151a18": "聽是法者，斯人亦復難」。章安於經聞法能聽",
    "T34n1719_001:0151a19": "二難之中，義開為四，謂傳譯等，合成六難。",
    "T34n1719_001:0151a20": "然聞法中正在時會，及以阿難義通像末，故",
    "T34n1719_001:0151a21": "藉傳譯則可得聞。佛出已難，出仍不值，故",
    "T34n1719_001:0151a22": "經多劫聞者尚難，況修行開悟、說記流通？於",
    "T34n1719_001:0151a23": "中初二約主約味，三四歎教歎行，五六自",
    "T34n1719_001:0151a24": "幸省己。故初二在佛，三四屬師，五六斥己。",
    "T34n1719_001:0151a25": "故三雙中，一一皆悉先通次別，且初二中出",
    "T34n1719_001:0151a26": "世猶通，通一代故，次說則別，別在今經；次",
    "T34n1719_001:0151a27": "三四中，初傳譯師通一切教，次教詔師別我",
    "T34n1719_001:0151a28": "所承；次五六中，聞講仍通與他共故，一遍記",
    "T34n1719_001:0151a29": "別唯屬己故。故三雙中從寬向狹，是故後",
    "T34n1719_001:0151b01": "後狹於前前。故自佛出來，乃至聞於自悟",
    "T34n1719_001:0151b02": "者說一遍記故，故記佛乘最為甚難。言主、",
    "T34n1719_001:0151b03": "味者，主興不易，復經四味方演此經，故知",
    "T34n1719_001:0151b04": "初二誠為不易。言歎教者，傳譯不易，經涉",
    "T34n1719_001:0151b05": "山海，雖至此土，民主道合、國無諸難，方可",
    "T34n1719_001:0151b06": "傳故。言歎行者，稟承南岳證不由他，宿",
    "T34n1719_001:0151b07": "植所資妙悟斯發。言自省者，自幸得聞，謙",
    "T34n1719_001:0151b08": "已輒記。故《玄．序》云：「江陵稟受玄旨，建業方",
    "T34n1719_001:0151b09": "聽經文，補接纔成一遍而已」，況二十七聽、",
    "T34n1719_001:0151b10": "六十九治，始末四十餘年，乃成第七修補復",
    "T34n1719_001:0151b11": "難。於傳譯前加結集難，合為八難，以結",
    "T34n1719_001:0151b12": "集時亦假王臣大眾和合，若魔若外令不得",
    "T34n1719_001:0151b13": "便。添謂添破古師及引經論，謂斥非以顯",
    "T34n1719_001:0151b14": "是；削謂削其繁長及成文體，使文約而義",
    "T34n1719_001:0151b15": "豐。破古不全我已，加彼異見故但云添；",
    "T34n1719_001:0151b16": "削乃唯在於已，初記繁芿故須云削。故《玄．",
    "T34n1719_001:0151b17": "序》云：「或以經論誠言符此深妙，或標諸師",
    "T34n1719_001:0151b18": "異解驗彼非圓」。「留贈後賢」者，《玄》文〈序〉云：「斯",
    "T34n1719_001:0151b19": "文若墜，將來可悲」；《涅槃》云「若樹若石」，斯經",
    "T34n1719_001:0151b20": "稱「若田若里」，後代行者知甘露門之在茲。「共",
    "T34n1719_001:0151b21": "期佛慧」者，自非靈岳親承、道場契悟，搜一",
    "T34n1719_001:0151b22": "代教旨、顯五味宗極，將何以為後賢佛慧之",
    "T34n1719_001:0151b23": "基址耶？故佛慧之言，須開三教果頭之權",
    "T34n1719_001:0151b24": "實，發四味兼帶之大小，則人理教行之有",
    "T34n1719_001:0151b25": "歸，開示悟入之無異，方是今經之佛慧耳。",
    "T34n1719_001:0151b26": "問：諸經中圓，與此何別，而必須云開方是佛",
    "T34n1719_001:0151b27": "慧？答：圓實不異，但未開顯。初心之人謂圓",
    "T34n1719_001:0151b28": "隔偏，須聞開顯諸法實相。若已入實但論",
    "T34n1719_001:0151b29": "增進，權人至此一向須開。「委釋」等者，別解",
    "T34n1719_001:0151c01": "題名方七八卷，以初名中總三法故，三法",
    "T34n1719_001:0151c02": "始末亘一部故。何者？一部之中莫過本迹，",
    "T34n1719_001:0151c03": "本地總別超過諸說，迹中三一功高一期，故",
    "T34n1719_001:0151c04": "一中之三永殊前教，即三之一不與他同，",
    "T34n1719_001:0151c05": "即迹而本壽量方譚，即本之迹具在今說。且",
    "T34n1719_001:0151c06": "如迹中體非因果，依之以辨因果，因果取",
    "T34n1719_001:0151c07": "體方有勝用，如是三法並由開顯。若不先",
    "T34n1719_001:0151c08": "了能開之妙，將何以明所開之麁？故對迹",
    "T34n1719_001:0151c09": "辨本理須分判，所以釋題不可率爾。題下",
    "T34n1719_001:0151c10": "別釋理非容易，以由釋題大義委悉，故至",
    "T34n1719_001:0151c11": "經文但粗分章段。題名「文句」良由於此。故",
    "T34n1719_001:0151c12": "但分文句則大理不彰，唯譚玄旨則迷於",
    "T34n1719_001:0151c13": "起盡，若相帶以說則彼此無歸，故使消釋",
    "T34n1719_001:0151c14": "凡至大義，並指《玄》文名體宗用、三一總別、",
    "T34n1719_001:0151c15": "寄行約教。故知全迷《玄》文大旨，而欲以文",
    "T34n1719_001:0151c16": "句消經，固蔽理觀深微而但以事相釋義，",
    "T34n1719_001:0151c17": "言弘斯典者遠矣！今問弘經者，為名利壅",
    "T34n1719_001:0151c18": "己、為大悲益他？自行暗於妙宗，何殊無目",
    "T34n1719_001:0151c19": "而導，彼此俱迷、自他咸沒。又妙法之唱非唯",
    "T34n1719_001:0151c20": "正宗，二十八品俱名妙故，故品品之內咸具",
    "T34n1719_001:0151c21": "體等，句句之下通結妙名，教行人理彼此相",
    "T34n1719_001:0151c22": "攝，使妙旨不失稍似弘通，衣座室誡思之自",
    "T34n1719_001:0151c23": "克。然遍列事難不可恒爾，今隨義便廣略",
    "T34n1719_001:0151c24": "適時。故〈方便〉、〈安樂〉、〈壽量〉、〈普門〉並是本迹之根",
    "T34n1719_001:0151c25": "源，斯經之樞楗，必須委簡，餘則隨宜。「序者」",
    "T34n1719_001:0151c26": "下，一部大名已指前釋，一品別號此下略申。",
    "T34n1719_001:0151c27": "叡公亦有二十八品生起次第，今家隨釋準",
    "T34n1719_001:0151c28": "意可知。然品品初通有四意，謂釋名、來意、釋",
    "T34n1719_001:0151c29": "妨、釋文。釋名必須因緣等四；來意、釋妨或有",
    "T34n1719_001:0152a01": "或無。或釋名中即帶來意，有妨須釋何例",
    "T34n1719_001:0152a02": "然耶？又釋名與義更互有無，故釋名一種，或",
    "T34n1719_001:0152a03": "於義前別釋，或帶名以釋義，縱於義前別",
    "T34n1719_001:0152a04": "釋，還將別以貫義。名義若顯則一品可從，",
    "T34n1719_001:0152a05": "故使品品全同部旨，如是釋者，方鏡於迷",
    "T34n1719_001:0152a06": "途；徒自云云，此彼淆混。若得此意，至下",
    "T34n1719_001:0152a07": "易知。今初釋名。云「訓庠序」等者，先釋字訓，",
    "T34n1719_001:0152a08": "次釋字義。然釋訓中復似從義。庠謂安庠，",
    "T34n1719_001:0152a09": "學舍養宮並非今意。《爾雅》云：「東西牆謂之",
    "T34n1719_001:0152a10": "序，別內外也。」此可借用以釋別序。如",
    "T34n1719_001:0152a11": "由別序方異諸經，通序異外亦可兼用，",
    "T34n1719_001:0152a12": "所以初用字訓正從別序，故云階位等也；",
    "T34n1719_001:0152a13": "兼用安庠，即非忽卒越次意也。亦二序共",
    "T34n1719_001:0152a14": "有。若對辨者，必先證信後發起故，必先發起",
    "T34n1719_001:0152a15": "後證信故，必先二序後方正故，二序各有，",
    "T34n1719_001:0152a16": "前後亦爾。故光宅生起，非全失理，但闕",
    "T34n1719_001:0152a17": "表報，是故斥之。故階位之言義兼通別，問",
    "T34n1719_001:0152a18": "答之語不關於通，先瑞後問次第故爾。彌",
    "T34n1719_001:0152a19": "勒、文殊即賓主也，若問若答皆庠序故，伏疑",
    "T34n1719_001:0152a20": "伏難賓主存焉。「經家」下，從字義釋。三義分",
    "T34n1719_001:0152a21": "二，次通二別。二序之中通復冠別，二序俱",
    "T34n1719_001:0152a22": "首通最得名以冠於下，冠即是首，故云冠",
    "T34n1719_001:0152a23": "首。是則二十七品方名為經，以序從正通",
    "T34n1719_001:0152a24": "名經也，故云妙法蓮華經序品。言「由述」者，",
    "T34n1719_001:0152a25": "瑞疑由也，問答述也。文中不以疑念對由",
    "T34n1719_001:0152a26": "述者，亦可兩兼，謂發語宣疑亦可云述；",
    "T34n1719_001:0152a27": "集眾亦可以為遠由，疎故且置。言「哢引」者，",
    "T34n1719_001:0152a28": "以譬顯也。講哢家之引故名哢引。亦可正",
    "T34n1719_001:0152a29": "哢亦得名引，如歌引舞序義可知。故正說",
    "T34n1719_001:0152b01": "如哢、二序如引，故引亦歌也。謂譚述也，亦",
    "T34n1719_001:0152b02": "引發義。古人章疏以胤音之，便作胤釋。又",
    "T34n1719_001:0152b03": "迷章草以哢為呼，以胤為徹，魚魯之謬自",
    "T34n1719_001:0152b04": "古有之，徹字則成兩重之誤。「具此三義」者，",
    "T34n1719_001:0152b05": "品兼通別故須具三。「品者」，序名在別，品",
    "T34n1719_001:0152b06": "義則通下去諸品，以通從別不復更釋，故",
    "T34n1719_001:0152b07": "但釋別以置於通。此中先翻名、次釋義、後",
    "T34n1719_001:0152b08": "明立品所以。所言義者，釋品字義，非品",
    "T34n1719_001:0152b09": "題義，故字義則通、題名從別。言「義類同者」，",
    "T34n1719_001:0152b10": "諸品咸然。聚者是誰，故出其人。初汎指他",
    "T34n1719_001:0152b11": "經，如〈心地品〉佛自唱也。如《大論》者，即論",
    "T34n1719_001:0152b12": "所述《大品》一部。結集之家本唯三品：一序，二",
    "T34n1719_001:0152b13": "魔事，三囑累。言「譯人」者，亦指《大品》本唯三",
    "T34n1719_001:0152b14": "品，什公偽秦弘始五年四月二十三日譯訖，",
    "T34n1719_001:0152b15": "乃依四意以類加之，成九十品，謂人義法",
    "T34n1719_001:0152b16": "事。人如樓那，義如觀空，法如三假，事如",
    "T34n1719_001:0152b17": "魔事，亦如《大經》純陀哀歎等。又非譯者但",
    "T34n1719_001:0152b18": "補助譯人，即謝公加也。準知諸經非佛自",
    "T34n1719_001:0152b19": "唱，及以集者並譯人添也。次正出今經。如",
    "T34n1719_001:0152b20": "〈藥王品〉云：「佛告宿王華，若有人聞是藥王",
    "T34n1719_001:0152b21": "菩薩本事品，能隨喜讚善者」等。又云：「宿王華！",
    "T34n1719_001:0152b22": "以此藥王菩薩本事品，囑累於汝。」乃至云：「若",
    "T34n1719_001:0152b23": "有女人持是品者，盡是女身後不復受。」",
    "T34n1719_001:0152b24": "〈妙音品〉末集經家云：「說是妙音來往品時，四",
    "T34n1719_001:0152b25": "萬二千天子得無生法忍。」〈普門品〉末經家亦",
    "T34n1719_001:0152b26": "云：「佛說是普門品時，八萬四千眾生，皆發",
    "T34n1719_001:0152b27": "無等等阿耨菩提。」乃至〈陀羅尼〉、〈嚴王勸發品〉",
    "T34n1719_001:0152b28": "末皆然，故云等。「譯人未聞」者，今經所無，若",
    "T34n1719_001:0152b29": "無集家之言，及無佛自唱語，似屬譯人以",
    "T34n1719_001:0152c01": "文中諸品先足，當知並是集者所置，信無",
    "T34n1719_001:0152c02": "譯人明矣。故今經自餘諸品，多是結集者所",
    "T34n1719_001:0152c03": "置，以無聞品益故，故品後無結耳。以通",
    "T34n1719_001:0152c04": "從別應具四釋，以通序中句句皆存因緣",
    "T34n1719_001:0152c05": "等四，別序時或闕於一兩，故釋序字闕於",
    "T34n1719_001:0152c06": "四義。若二序相對，義立亦可，二序不同世界",
    "T34n1719_001:0152c07": "也。別序發起欣慕，即為人也；通序證信除疑，",
    "T34n1719_001:0152c08": "對治也。二序序正，第一義也。約教等三，具如",
    "T34n1719_001:0152c09": "釋三段中是也。若別約通序者，五義不同",
    "T34n1719_001:0152c10": "世界也。通皆除疑對治也，通皆生信為人",
    "T34n1719_001:0152c11": "也，通皆序正第一義也。餘三及別序，準此可",
    "T34n1719_001:0152c12": "知。「佛赴緣」下，欲分節經文，先辨分文有無",
    "T34n1719_001:0152c13": "得失。於中四：先、汎引諸經論，次、古講者之",
    "T34n1719_001:0152c14": "失，三、明品非章段，四、汎示分節。初文者，全",
    "T34n1719_001:0152c15": "非分文。次、古失者，古來講者多無分節，至",
    "T34n1719_001:0152c16": "安公來，經無大小始分三段，謂序、正、流通。",
    "T34n1719_001:0152c17": "「殆」者危也。非今正意，亦幾也(幾，巨依切，近也)，《西京賦》",
    "T34n1719_001:0152c18": "云「人生幾亡」。言「起盡」者，章之始末也。若分",
    "T34n1719_001:0152c19": "節已，大小各有總別起盡。三、「又佛說」下，意明",
    "T34n1719_001:0152c20": "立品但從義類不從文相，故貫散二相不",
    "T34n1719_001:0152c21": "可立品，亦非分節。四、「增一」下，經論亦有分",
    "T34n1719_001:0152c22": "節之例，況末代弘經須識賓主，故小乘三藏",
    "T34n1719_001:0152c23": "各有所開。《增一．序》云：「阿難說經無量數，今",
    "T34n1719_001:0152c24": "且總略為一聚，我今分之為三分，契經一",
    "T34n1719_001:0152c25": "分，律二分，阿毘曇經為三分。契經今當為",
    "T34n1719_001:0152c26": "四段，初名增一，二名中，三名曰長多，《瓔珞》",
    "T34n1719_001:0152c27": "雜經在後為四分，乃以四含名為四段」，故",
    "T34n1719_001:0152c28": "今承此借為分節。「律開五部」者，佛滅度後",
    "T34n1719_001:0152c29": "一百年間毱多持法，所化眾生不相是非，但",
    "T34n1719_001:0153a01": "為一部不毘尼藏，即八十誦。一百年後毱多",
    "T34n1719_001:0153a02": "有五弟子，各執一見不能均融齊一，遂分",
    "T34n1719_001:0153a03": "一藏以為五異，如析金杖不失金用。今",
    "T34n1719_001:0153a04": "分文亦爾，雖分為多段，知大旨本一，以所",
    "T34n1719_001:0153a05": "分對本，故云及也。「阿毘曇開六足」者，文中",
    "T34n1719_001:0153a06": "自引《阿含》六度，非《六足論》，如《增一》云：「菩薩",
    "T34n1719_001:0153a07": "發起大乘法，如來說此種種法，人尊說六",
    "T34n1719_001:0153a08": "度無極，布施、持戒、忍精、進禪、智慧力如月初，",
    "T34n1719_001:0153a09": "逮度無極覩諸法」，佛說種種不出此六，",
    "T34n1719_001:0153a10": "亦似分章意也。若《六足論》，全非今意。如云：",
    "T34n1719_001:0153a11": "一、《集異門足》，一萬八千偈，舍利弗造；二、《法蘊",
    "T34n1719_001:0153a12": "足》，有六千偈，大目連造(此二論唐三藏譯)；三、《施設足》、一",
    "T34n1719_001:0153a13": "萬八千偈，迦多演尼子造。唐三藏將來未譯，",
    "T34n1719_001:0153a14": "此三論佛在世造。四、《識身足》，有七千偈，提婆",
    "T34n1719_001:0153a15": "設摩造，即佛滅後百年。五、《品類足》，佛滅後三",
    "T34n1719_001:0153a16": "百年，世友造。六、《界身足》，有六千偈，三百年末",
    "T34n1719_001:0153a17": "亦世友造。迦多演尼子造《發智論》，以前六義",
    "T34n1719_001:0153a18": "少如足、《發智》義多如身，則足前而身後分義",
    "T34n1719_001:0153a19": "不便，況此六論並唐三藏將來，隋時未有，",
    "T34n1719_001:0153a20": "不合指之。況無分節之相中破云：前之三",
    "T34n1719_001:0153a21": "論既在佛世，如何却與佛滅後論為足？未",
    "T34n1719_001:0153a22": "必全然以身攝足耳。又《成論》云：「如六足阿",
    "T34n1719_001:0153a23": "毘曇說」者，指六足阿毘曇論，故不對《發智》",
    "T34n1719_001:0153a24": "為身，謂根性等者略列揵度，揵度西音此",
    "T34n1719_001:0153a25": "云法聚。以分一部為八聚故，謂業、使、智、",
    "T34n1719_001:0153a26": "定、根、大、見、雜。文云根性道定者，根性是根，",
    "T34n1719_001:0153a27": "道即是智，但略舉三，餘如向列。《大論》「問：八",
    "T34n1719_001:0153a28": "揵度誰造？六分阿毘曇從何處出？答：佛在無",
    "T34n1719_001:0153a29": "失。滅後百年，阿輸柯王會諸論師，因生別",
    "T34n1719_001:0153b01": "部，有利根者盡讀三藏，欲解佛經作八揵",
    "T34n1719_001:0153b02": "度，後諸弟子為後代人，不能全解作略阿",
    "T34n1719_001:0153b03": "毘曇，其初造者即迦旃延。」「天親」下，次引今論",
    "T34n1719_001:0153b04": "有七功德、五示現等，以例分章。七功德者，論",
    "T34n1719_001:0153b05": "云：「此法門初第一品明七種功德成就：一者",
    "T34n1719_001:0153b06": "序成就。二者眾成就。三者從為諸菩薩說大",
    "T34n1719_001:0153b07": "乘經去，欲說時至成就。若說《無量義經》，即",
    "T34n1719_001:0153b08": "欲說《法華》時至也。四從說是經去，名所說",
    "T34n1719_001:0153b09": "法隨順威儀住成就，以入定故名威儀住。五",
    "T34n1719_001:0153b10": "從放光去，名依止說因成就，由放光故見",
    "T34n1719_001:0153b11": "他土說。六從彌勒疑念去，名大眾欲聞法",
    "T34n1719_001:0153b12": "現前成就，由問故答，故云欲聞。七從文殊",
    "T34n1719_001:0153b13": "答問去，名答問成就。」論云：「於序成就，又有",
    "T34n1719_001:0153b14": "二種，一者、一切法門中勝，謂如是等」，驗知論",
    "T34n1719_001:0153b15": "主全許一部為法門中勝，方指如是等為",
    "T34n1719_001:0153b16": "一切法門中勝，一切法門即一代教，不然如",
    "T34n1719_001:0153b17": "何消釋一切之言？既一代教中最為其上，具",
    "T34n1719_001:0153b18": "如〈藥王品〉中歎教文也。下六成就各有分節。",
    "T34n1719_001:0153b19": "五示現者，論亦云五分：一歎法勝妙分。二從",
    "T34n1719_001:0153b20": "吾從成佛去，歎法師功德分。三從爾時眾中",
    "T34n1719_001:0153b21": "去，智眾定疑分。四從佛告舍利弗去，定記",
    "T34n1719_001:0153b22": "分。五從舍利弗諸佛出五濁去，斷疑分。「河西」",
    "T34n1719_001:0153b23": "下，正明分節。河西如本傳，江東瑤即吳興小",
    "T34n1719_001:0153b24": "山寺(具如別傳)。「光宅轉細」者，如東安法師(唐東陽永安寺曠法師)",
    "T34n1719_001:0153b25": "講三論及《法華》等諸經，並著章疏。貞觀十三",
    "T34n1719_001:0153b26": "年正月十五日入滅，反屈三指，即第三果人",
    "T34n1719_001:0153b27": "也。著《法華疏》四卷。初云：自梁陳已來解釋",
    "T34n1719_001:0153b28": "《法華》，唯以光宅獨擅其美，後諸學者一概雷",
    "T34n1719_001:0153b29": "同。雲師雖往文藉仍存，吾鑽仰積年，唯見",
    "T34n1719_001:0153c01": "文句紛繁、章段重疊，尋其文義未詳旨趣。",
    "T34n1719_001:0153c02": "今對雲義以研法實，大師專破，良有以也。",
    "T34n1719_001:0153c03": "故知雲公望前轉繁，今家處中無彼二失，但",
    "T34n1719_001:0153c04": "存大旨不事繁碎。「重雰」下，章安斥古。雰者，",
    "T34n1719_001:0153c05": "猛雪重霧也，能翳太虛之清氣，使三光隱而",
    "T34n1719_001:0153c06": "失曜。故碎亂分文，失經之大道，三軌隱而靡",
    "T34n1719_001:0153c07": "用。津者，濟渡處也。若細分碎段，非求經旨",
    "T34n1719_001:0153c08": "者所宜，如在歧道有問路者，不答問者",
    "T34n1719_001:0153c09": "所之，而廣譚逵經，故非問者之要。曇鸞，北",
    "T34n1719_001:0153c10": "齊人，斥云：細科經文如煙雲等為疾風所",
    "T34n1719_001:0153c11": "颺。颺者，風飛也。隱翳太虛雜礪等者，準彼",
    "T34n1719_001:0153c12": "應作條例字，謂科條如塵，或是轉其言借",
    "T34n1719_001:0153c13": "勢用語，非全同彼故。砂石精者曰砥(音止)、麁",
    "T34n1719_001:0153c14": "者曰礪，雜塵隨颺同其煙翳。言「若過」等者，",
    "T34n1719_001:0153c15": "以此望古進退俱失，是則曇鸞亦未全許",
    "T34n1719_001:0153c16": "碎擘經文。廬山龍兩解，前云身方便等者，",
    "T34n1719_001:0153c17": "意云，自〈寶塔〉已前說權說實，亦以《法華》前",
    "T34n1719_001:0153c18": "權為言方便，至《法華》為言真實也。從〈寶",
    "T34n1719_001:0153c19": "塔〉下，古佛現全身、今佛集分身，古身命今",
    "T34n1719_001:0153c20": "身、今身詣古身，二身俱處塔，表法今古同，",
    "T34n1719_001:0153c21": "身方便也。壽量久成塵點尚倍，中間被拂伽",
    "T34n1719_001:0153c22": "耶非真，身真實也。道理必然，偏立成失，前",
    "T34n1719_001:0153c23": "可無身後豈無說，但依權實本迹，任運俱",
    "T34n1719_001:0153c24": "收身說，若但語身說則本迹事昏，但譚本",
    "T34n1719_001:0153c25": "迹乃身說自顯。故〈壽量〉中云「或說己身，或",
    "T34n1719_001:0153c26": "說他身」，故身說具足。方便已下說必有身，",
    "T34n1719_001:0153c27": "何須致惑？第二釋中《玄》文廣破，以今二門",
    "T34n1719_001:0153c28": "各有因果故也。「齊中興印」者，中興，寺名(具如別傳)。",
    "T34n1719_001:0153c29": "玄暢以迹門流通中〈達多〉、〈持品〉，及將本門〈壽",
    "T34n1719_001:0154a01": "量〉後流通中〈神力〉等，共為果分，果在本門。",
    "T34n1719_001:0154a02": "又分護持，護持即是流通異名，故不可也。「又",
    "T34n1719_001:0154a03": "有師」去，此師意以正宗為體，但在迹正，不",
    "T34n1719_001:0154a04": "知却以本門之正反為流通，而云受持功",
    "T34n1719_001:0154a05": "德，迹與昔教容可有同，本與前經一向永",
    "T34n1719_001:0154a06": "異，翻將永異混亂流通，故不可用。有師四",
    "T34n1719_001:0154a07": "段，但合二三為正，甚符經文；但闕立本",
    "T34n1719_001:0154a08": "迹二門，各有三段意耳。其名既闕，義恐不",
    "T34n1719_001:0154a09": "周。光宅二十四段者，具在彼疏云云者，象",
    "T34n1719_001:0154a10": "氣之分散，如雲在天非可卒量也。意言下",
    "T34n1719_001:0154a11": "未說者尚多如雲，下去皆爾。已下有列光",
    "T34n1719_001:0154a12": "宅分文者，多分與今大同小異。「蘭菊」者，章",
    "T34n1719_001:0154a13": "安破計也。佛赴機說當時稱會，後代分節",
    "T34n1719_001:0154a14": "寄茲顯理，固執成諍進退俱非，縱有異同",
    "T34n1719_001:0154a15": "彼彼蘭菊，仍許得意者為言，縱不全違聖",
    "T34n1719_001:0154a16": "心，終是人之情見，若粗得通用，不須苦諍，",
    "T34n1719_001:0154a17": "恐失四益。《易》云「其臭如蘭」者，古人一向以",
    "T34n1719_001:0154a18": "氣為臭。「天台」者，章安對古，故別云也。天台",
    "T34n1719_001:0154a19": "之名具如《止觀》記、今記等者，雖復兩存，且",
    "T34n1719_001:0154a20": "用初意，故云從前。「問一經云何」等者？問意",
    "T34n1719_001:0154a21": "既存兩釋，問後何妨？所以二釋之中不專",
    "T34n1719_001:0154a22": "後釋者，以本正前立流通故，且一往耳。「答",
    "T34n1719_001:0154a23": "中云華嚴處處集眾」等者，處會具如《釋籤》",
    "T34n1719_001:0154a24": "所引，每一會處皆先序次正，以住處莊嚴",
    "T34n1719_001:0154a25": "義當於序。言「集眾」者，如〈妙嚴品〉、〈名號品〉、〈光",
    "T34n1719_001:0154a26": "明覺品〉及一一會，皆先集眾，意明一經具",
    "T34n1719_001:0154a27": "多別序。「阿含篇篇如是」者，此明一經多通",
    "T34n1719_001:0154a28": "序也。彼四《阿含》各合多小經以為一部，每",
    "T34n1719_001:0154a29": "一小經不出一紙半紙，唯《長阿含．遊行經》文",
    "T34n1719_001:0154b01": "獨有兩卷。又有大本經自為一卷，一一經",
    "T34n1719_001:0154b02": "首皆安五義。既以阿含而為通號，故以部",
    "T34n1719_001:0154b03": "內小經為篇。「大品前後付囑」者，明一經內",
    "T34n1719_001:0154b04": "有多流通，故第二卷中有〈累教品〉，為前付",
    "T34n1719_001:0154b05": "囑；第二十七有〈囑累品〉，為後付囑。準彼三",
    "T34n1719_001:0154b06": "經，二序何妨？言「不安五義」者，釋伏難。難云：",
    "T34n1719_001:0154b07": "若爾，何不同彼《阿含》？今本門亦安如是等",
    "T34n1719_001:0154b08": "耶？釋意者，雖申今經本門非首，然須更釋",
    "T34n1719_001:0154b09": "《阿含》之妨，《阿含》多通序，本門亦應然，然《阿",
    "T34n1719_001:0154b10": "含》兼別經是故非次首，亦得安五事。今經",
    "T34n1719_001:0154b11": "同一經故但別無通，是故但以《華嚴》為例。",
    "T34n1719_001:0154b12": "故《阿含》緣起各別，今經緣起不殊，是故本門",
    "T34n1719_001:0154b13": "不安五義。「迹門但單流通」者，以迹望本、以",
    "T34n1719_001:0154b14": "本例迹，本門非首但安別序，迹門非後但",
    "T34n1719_001:0154b15": "單流通，故但有勸持、無囑累也。故從〈法師〉",
    "T34n1719_001:0154b16": "至〈安樂行〉，凡有五品，明弘經福深以勸流",
    "T34n1719_001:0154b17": "通。若本門中先以滅後五品去三品半為",
    "T34n1719_001:0154b18": "勸持流通，從〈神力〉去凡有八品，明囑累流",
    "T34n1719_001:0154b19": "通，迹門之後經既未竟，非流通、次未須付",
    "T34n1719_001:0154b20": "囑。言「云爾」者，如後消文。言帖釋者，但今",
    "T34n1719_001:0154b21": "通途消經尚異諸見，況法華部又異諸經，",
    "T34n1719_001:0154b22": "故一一句四意消釋，仍恐後來不達四意，",
    "T34n1719_001:0154b23": "預為四重消釋四意。言「得意」者，至消文",
    "T34n1719_001:0154b24": "時，或四釋不備但存一二，餘者比知。次釋",
    "T34n1719_001:0154b25": "四意所以中初問意者，若略但一廣應無",
    "T34n1719_001:0154b26": "量，既非廣略二途不成。匪者非也。何故唯",
    "T34n1719_001:0154b27": "作此四釋耶？答中一文具有二意，一者總",
    "T34n1719_001:0154b28": "明四義所以，二明四中一一所以，兩義咸",
    "T34n1719_001:0154b29": "得以為處中，一者唯四不多不少。次「因緣」",
    "T34n1719_001:0154c01": "下，明一一不失不差，故一雖處中仍須至",
    "T34n1719_001:0154c02": "四，四攝義足故不須過；假使過此攝在四",
    "T34n1719_001:0154c03": "義，故四及一並名處中。如十妙等，一一妙中",
    "T34n1719_001:0154c04": "亦具四意，十亦入四猶名處中，今秖須此",
    "T34n1719_001:0154c05": "四，故得名中，故初意云廣則等也。若無初",
    "T34n1719_001:0154c06": "意尚不殊外計，況因緣語通通於一化，始",
    "T34n1719_001:0154c07": "自地獄終乎佛界，中間頓漸若教若味，故",
    "T34n1719_001:0154c08": "須知今大事四悉非餘感應，開顯四悉一道",
    "T34n1719_001:0154c09": "無外，久遠四悉諸經所無，觀心四悉一觀遍",
    "T34n1719_001:0154c10": "收，人理等四準說可見。以此四悉通於始",
    "T34n1719_001:0154c11": "末，約教等三亦須遍述，意則可知。若無次",
    "T34n1719_001:0154c12": "意不辨偏小，故以四八簡開廢等，望昔",
    "T34n1719_001:0154c13": "部教今方真實，一切能詮無復異稱，故須明",
    "T34n1719_001:0154c14": "之以彰妙典，無第三意誰知逈出。一期教",
    "T34n1719_001:0154c15": "中所譚身土，中間今日無非迹施，指彼大",
    "T34n1719_001:0154c16": "通猶如信宿，先愚密教復迷迹身，至此方",
    "T34n1719_001:0154c17": "袪守株尚昧，無第四意將何以辨能詮教",
    "T34n1719_001:0154c18": "功？將何以為久成行本？故一一句入心成",
    "T34n1719_001:0154c19": "觀。故云「觀與經合非數他寶」。方知《止觀》一",
    "T34n1719_001:0154c20": "部是法華三昧之筌罤。若得此意方會經",
    "T34n1719_001:0154c21": "旨，總斯四義方可略顯一部旨歸。故云「略",
    "T34n1719_001:0154c22": "則意不周」，當知二三尚略，一何能逮？處中至",
    "T34n1719_001:0154c23": "四令義易了，故一一句得斯四義，則使句",
    "T34n1719_001:0154c24": "句咸異諸教，則《法華》之義誠為不難，故云",
    "T34n1719_001:0154c25": "易了。次「因緣」下，明一一別釋，於中初是因",
    "T34n1719_001:0154c26": "緣；次「若十方」下，是約教；次「若應機」下，是本迹；",
    "T34n1719_001:0154c27": "次「若尋」下，是觀心。初因緣者，初文正釋，始從",
    "T34n1719_001:0154c28": "如是終至而去，無非真實感應道交，故知",
    "T34n1719_001:0154c29": "今經感應妙也。《法華》已前小及鈍根一向無",
    "T34n1719_001:0155a01": "機，理是而迷故名雖近，機生未契故云不",
    "T34n1719_001:0155a02": "見。慈亘始末名善根力，事理不同故名為",
    "T34n1719_001:0155a03": "遠。無謀而會故云自通。故爾前感應妙道未",
    "T34n1719_001:0155a04": "交，諸部異同教主優劣、被物漸頓施設不同，",
    "T34n1719_001:0155a05": "一一無非感應意也。雖通名感應，顯益未",
    "T34n1719_001:0155a06": "周；雖通名四悉，淺深差別。若兼若獨盈縮",
    "T34n1719_001:0155a07": "不馴，來至《法華》方成一味。言無機者，反",
    "T34n1719_001:0155a08": "以昔無而釋今有。「慈善根」下，正明今感故",
    "T34n1719_001:0155a09": "有，今應舉遠而通明時不差，無緣慈遍何",
    "T34n1719_001:0155a10": "擇遠近？但無機謂遠、有感必通，諸佛不來、",
    "T34n1719_001:0155a11": "眾生不往，機應相稱故曰道交。慈善根力者，",
    "T34n1719_001:0155a12": "相通事別，其事略如《止觀》第六記引《大經》十",
    "T34n1719_001:0155a13": "四〈梵行品〉，諸佛神變皆慈為本，故一切法皆",
    "T34n1719_001:0155a14": "由慈立。故經云「若有人問誰是一切法之",
    "T34n1719_001:0155a15": "根本，當言慈是」。故以感應攝一切法。次「夫",
    "T34n1719_001:0155a16": "眾生」下，疑問意者，既云四義乃曰處中，秖",
    "T34n1719_001:0155a17": "因緣一義尚機眾應眾，其義更廣，何名處中？",
    "T34n1719_001:0155a18": "義似過四，故云更也。所言眾者，即五乘九",
    "T34n1719_001:0155a19": "界等也。次「大經」下，答意者，四尚處中，一廣何",
    "T34n1719_001:0155a20": "爽？故事廣義中亦名處中，故引《大經》，門雖",
    "T34n1719_001:0155a21": "無量神通攝盡，神通即是應之異名，對感即",
    "T34n1719_001:0155a22": "名，感應故也。然神通之名義兼大小，感應",
    "T34n1719_001:0155a23": "之稱唯局在大，大中通於地住已上，今此正",
    "T34n1719_001:0155a24": "當極果用也。故神通之稱一名攝諸，尚得",
    "T34n1719_001:0155a25": "名略，義非廣略豈不處中？能應既然，所應",
    "T34n1719_001:0155a26": "準此，故設應雖眾不過於慈，求脫雖多詎",
    "T34n1719_001:0155a27": "出於感，故感應二字處中明矣。次「若十方」下，",
    "T34n1719_001:0155a28": "約教中先舉廣出妨；次「今論」下，釋出處中。",
    "T34n1719_001:0155a29": "初出妨者，感應二名雖即處中，通論化事，",
    "T34n1719_001:0155b01": "十方六塵教法彌廣，是則約教處中不成。次",
    "T34n1719_001:0155b02": "釋者，今論娑婆唯稟聲教，雖有顯密若開",
    "T34n1719_001:0155b03": "若廢，望彼諸土亦名處中，是則令前聲教",
    "T34n1719_001:0155b04": "感應處中更明。「則甘露門開」者，則言乃表唯",
    "T34n1719_001:0155b05": "聲益故，實相為甘露，諸教為其門，門無開",
    "T34n1719_001:0155b06": "閉、理非通塞，此土入者不假餘塵，由之通",
    "T34n1719_001:0155b07": "理故曰門開。言「依教」者，應云聲教，但是",
    "T34n1719_001:0155b08": "言略，雖有滅後色經，乃至名句行蘊所攝，",
    "T34n1719_001:0155b09": "淨名香飯及以法行思惟悟等，並以金口聲",
    "T34n1719_001:0155b10": "教為本，不少不多故云明矣。約本迹者，",
    "T34n1719_001:0155b11": "亦先舉廣辨妨；次「從須置指」下，釋出處中；",
    "T34n1719_001:0155b12": "次「故肇」下，引肇證成。初文者，應機舉前因",
    "T34n1719_001:0155b13": "緣，設教舉前約教，機多教異其迹必廣，當",
    "T34n1719_001:0155b14": "知本迹不名處中。若準門開之言，則唯圓",
    "T34n1719_001:0155b15": "處中，已如前說，今將本望迹中間今日，聲",
    "T34n1719_001:0155b16": "教感應開已復施，廢竟還設故云權實。一代",
    "T34n1719_001:0155b17": "尚廣況實成後，中間施化對機差別。言「淺",
    "T34n1719_001:0155b18": "深」者，權實理定、淺深義通，故重言之。次明",
    "T34n1719_001:0155b19": "處中者，前以聲教望於感應，故將娑婆而",
    "T34n1719_001:0155b20": "對十方，則娑婆聲教處中義足。今欲論一",
    "T34n1719_001:0155b21": "本故却對多迹，迹多雖廣如指一月眾影",
    "T34n1719_001:0155b22": "自歸，豈以能指四指有四，令所指一月非",
    "T34n1719_001:0155b23": "一？故置迹尋本處中明矣。次引肇者，但借",
    "T34n1719_001:0155b24": "其言不用其事。肇用融公九轍，九轍未當，",
    "T34n1719_001:0155b25": "引者如何？故彼本迹無生轍云「多寶不滅、釋",
    "T34n1719_001:0155b26": "迦不生，多寶本也、釋迦迹也。本不滅、迹不",
    "T34n1719_001:0155b27": "生，不生不滅本迹雖殊不思議一。」豈得以",
    "T34n1719_001:0155b28": "多寶之本，垂於釋迦之迹？若借彼顯今，以",
    "T34n1719_001:0155b29": "久為本、望今為迹，本迹雖殊不思議一也。",
    "T34n1719_001:0155c01": "次明觀心者，亦先舉廣辨失；次但觀下，正",
    "T34n1719_001:0155c02": "明處中。初尋迹等言語前三意，有解無行",
    "T34n1719_001:0155c03": "何益自他？迹遍十方故名為廣，本指最初",
    "T34n1719_001:0155c04": "故名為高，徒尋他果之高廣，何益己因之",
    "T34n1719_001:0155c05": "該深？若以信行為乘，及知常住遠壽，尋他",
    "T34n1719_001:0155c06": "高廣有何不可？但設教顯本本令契理，故",
    "T34n1719_001:0155c07": "不契理名數他寶。《華嚴》經偈具如《止觀》記及",
    "T34n1719_001:0155c08": "《釋籤》，但觀心故，達己心之高深，見己本也；",
    "T34n1719_001:0155c09": "以理攝故，達己心之該廣，見己迹也。一念",
    "T34n1719_001:0155c10": "心起徹實相底故名為高，具足諸法故名",
    "T34n1719_001:0155c11": "為廣。又即權而實故名為高，即實而權故",
    "T34n1719_001:0155c12": "名為廣。若非此觀但感前三應，則教下須",
    "T34n1719_001:0155c13": "開、果權須廢，故教被會名為有窮，權觀須",
    "T34n1719_001:0155c14": "改機非妙感，是故機成親能有感，觀成入",
    "T34n1719_001:0155c15": "位己利非他，是故觀心具上三意，況入位",
    "T34n1719_001:0155c16": "有本、垂迹設教，三義具足何得不用？故觀",
    "T34n1719_001:0155c17": "心處中，雖則四意展轉相生，以前前為廣、",
    "T34n1719_001:0155c18": "後後為中，但存當分皆名中故。故此四意",
    "T34n1719_001:0155c19": "從事名殊，應以後後轉入前前，總而論之",
    "T34n1719_001:0155c20": "不逾感應。但初名感應者，且捨通從別，",
    "T34n1719_001:0155c21": "以無下三麁妙莫辨，是故四悉淺深未分，",
    "T34n1719_001:0155c22": "故得聲教方辨感應權實不等，會歸圓極",
    "T34n1719_001:0155c23": "教之功也。雖知圓極並在今經，猶覆久成",
    "T34n1719_001:0155c24": "而迷其本，若拂迹應咸由本垂，開迹中感",
    "T34n1719_001:0155c25": "應，即本地感應，本迹秖是一妙高廣，雖知高",
    "T34n1719_001:0155c26": "廣機成由觀，觀成有感真感應也。故知感應",
    "T34n1719_001:0155c27": "通貫下三，況復一一展轉相攝，理雖相攝事",
    "T34n1719_001:0155c28": "必甄分。「三引證」者，初證感應；「又云」下，證教相；",
    "T34n1719_001:0155c29": "「壽量」下，證本迹；「譬喻」下，證觀心。初文先引，",
    "T34n1719_001:0156a01": "「若人天」下，釋。初言因緣者，即感應之別名，名",
    "T34n1719_001:0156a02": "異義同故得為證，但因緣名通不局能所，",
    "T34n1719_001:0156a03": "故《止觀》第一云：「或因於聖、緣於凡，或因於",
    "T34n1719_001:0156a04": "凡、緣於聖，縱無強弱亦可互為。何者？從機",
    "T34n1719_001:0156a05": "則機親而應疎，從應則應親而機疎，故使",
    "T34n1719_001:0156a06": "更互受名不同。」但感應之名不可互立，大",
    "T34n1719_001:0156a07": "事因緣雖在迹門，據理應須雙指本迹，",
    "T34n1719_001:0156a08": "但佛出世正為顯實，故且從迹。又復讓下",
    "T34n1719_001:0156a09": "本迹故也。釋中先舉非；次「實相」下，顯是。",
    "T34n1719_001:0156a10": "初舉非中所以不簡三教菩薩，唯斥人天",
    "T34n1719_001:0156a11": "小乘者，具如《玄》文。從難從要，下去例然。言",
    "T34n1719_001:0156a12": "「不成機感」者，非今經之廣博實相因緣",
    "T34n1719_001:0156a13": "故也。次顯是中，既以實相一大對簡小",
    "T34n1719_001:0156a14": "理，其義即足，故不暇開等兼等簡之，既",
    "T34n1719_001:0156a15": "得云大亦應云深。言「佛指此為事」者，理",
    "T34n1719_001:0156a16": "不名事，但佛欲以此理化人，故名為",
    "T34n1719_001:0156a17": "事，能化所化故云因緣。次證教中，初正引；",
    "T34n1719_001:0156a18": "次「當知」下，結教意；三「大經」下，重引。初正引",
    "T34n1719_001:0156a19": "者，種種之言義兼一代，若在他部意未",
    "T34n1719_001:0156a20": "必然。「佛道」者，別指今教，故自此已前意歸",
    "T34n1719_001:0156a21": "於此。次結意者，微謂諸教初心人天小善，",
    "T34n1719_001:0156a22": "著謂諸教果德，權實微著皆為獨顯，故云",
    "T34n1719_001:0156a23": "筌蹄。種種之言及以微著，必須八教方顯四",
    "T34n1719_001:0156a24": "味為醍醐，筌蹄是；故筌蹄並譬能通，權教",
    "T34n1719_001:0156a25": "權部並為一實魚免而施設也。或作蹏。《蒼",
    "T34n1719_001:0156a26": "頡篇》云：「取免具也」。《莊子》云：「得免忘蹄」。作此",
    "T34n1719_001:0156a27": "「蹄」字，今時俗依之，《說文》作「罤」。若言蹄是足",
    "T34n1719_001:0156a28": "者，能詮不成。若言蹄是迹者，其義亦疎。尋",
    "T34n1719_001:0156a29": "迹得免，義豈爾耶？今須從義以罤為正。次",
    "T34n1719_001:0156a30": "引《大經》者，引彼《大經》重證今部，則以一",
    "T34n1719_001:0156b01": "實為第一義，麁軟須指四味權實。引證本",
    "T34n1719_001:0156b02": "迹中三：初約師，次約弟子，三結。初文又二：",
    "T34n1719_001:0156b03": "初正引本文；次「方便」下，引迹文。以迹中此",
    "T34n1719_001:0156b04": "文密示本意故也。若顯露說即迹中本迹，下",
    "T34n1719_001:0156b05": "文顯已通得引用。「弟子」者，亦是舉資密顯",
    "T34n1719_001:0156b06": "於師，弟子尚非實小，驗知師非近成，利根",
    "T34n1719_001:0156b07": "縱其已知，須待彌勒扣發，見本眷屬聞說",
    "T34n1719_001:0156b08": "不疑。言「云云」者，廣在下文，兼斥古今諸",
    "T34n1719_001:0156b09": "師，尚不知師之本迹因果特出諸教，況弟",
    "T34n1719_001:0156b10": "子耶？又弟子之本諸經容有，如文殊、觀音等",
    "T34n1719_001:0156b11": "也。師之久本出自今經，證觀心中先引。次",
    "T34n1719_001:0156b12": "「當知」下，結意。初文者，事論秖是信身子說，",
    "T34n1719_001:0156b13": "義當見佛。汝所說者必從佛聞，能聞之人",
    "T34n1719_001:0156b14": "必是聲聞菩薩故也。故聞汝說即是見佛",
    "T34n1719_001:0156b15": "等也。次結意者，所聞是法，於能觀心即名",
    "T34n1719_001:0156b16": "為佛，義當見佛，心所即是弟子等也。即於",
    "T34n1719_001:0156b17": "己心識三寶一體其理宛足，具如聞說已下",
    "T34n1719_001:0156b18": "文是。注「云云」者，將向觀義，對聞說已下",
    "T34n1719_001:0156b19": "文唯在一念。又若具足，應約因緣、約教本",
    "T34n1719_001:0156b20": "迹以明觀心，則有三觀對境因緣，諸教理",
    "T34n1719_001:0156b21": "觀三寶境本觀迹，及施開等思之可見。「示",
    "T34n1719_001:0156b22": "相」者，唯約今經示四種相，雖始自如是",
    "T34n1719_001:0156b23": "終乎而去皆用四意，但文勢起盡用與不",
    "T34n1719_001:0156b24": "同，如釋通序則句句須四，通貫正宗及流",
    "T34n1719_001:0156b25": "通故；若釋正宗則本迹各三，義通四種；若",
    "T34n1719_001:0156b26": "釋流通還須具四，通收正宗。又正宗中迹",
    "T34n1719_001:0156b27": "門既闕久遠本迹，所以借用體用本迹，則四",
    "T34n1719_001:0156b28": "名不闕。又序中約教須觀文勢，或須以五",
    "T34n1719_001:0156b29": "時分別，則教在其中；或須以諸教分別，則",
    "T34n1719_001:0156c01": "將時以判。正中約教則一向明開，本中約教",
    "T34n1719_001:0156c02": "則不從教判，但點遠本遠妙自彰。若解斯",
    "T34n1719_001:0156c03": "文則一部經心如觀指掌，四意消釋無勞",
    "T34n1719_001:0156c04": "再思，故今且寄三段大文通示其相，既了",
    "T34n1719_001:0156c05": "通已還將此意委悉別消。初因緣中未暇",
    "T34n1719_001:0156c06": "歷品，且示三段即種、熟、脫。然種等三亦須",
    "T34n1719_001:0156c07": "約於序等三法以辨因緣。若唯序等則無",
    "T34n1719_001:0156c08": "階降過未因果，若唯種等聞無所從，以種等",
    "T34n1719_001:0156c09": "三於序等三，所從得益不同故也。且如序",
    "T34n1719_001:0156c10": "中通序在滅後，別序通過現，若佛在世別",
    "T34n1719_001:0156c11": "序五中節節益異，如說《無量義》密得種等",
    "T34n1719_001:0156c12": "三益不同，故覩定見光覺動蒙華，乃至問",
    "T34n1719_001:0156c13": "答亦有種等三益可知。正中本迹諸品不",
    "T34n1719_001:0156c14": "同，故通別序至佛滅後，被流通人勸持誦",
    "T34n1719_001:0156c15": "說，亦有種等，況正宗耶？故寄此兩三方曉",
    "T34n1719_001:0156c16": "因緣。初約種等者，須寄教相方分有無，",
    "T34n1719_001:0156c17": "故諸教因緣長短不等。如三藏人三祇百劫，",
    "T34n1719_001:0156c18": "秖云自修六度肥功德身相好莊嚴，與物",
    "T34n1719_001:0156c19": "結緣為種熟脫。通教初心自行，近從七地留",
    "T34n1719_001:0156c20": "惑潤生，與物結緣云初下種。兩教入滅無",
    "T34n1719_001:0156c21": "未來化，但成佛時而熟脫之。教權理權非今",
    "T34n1719_001:0156c22": "經意，別教初地尚能具之，何況果滿？別教雖",
    "T34n1719_001:0156c23": "具教終是權，況復能有本因遠種，今經本迹",
    "T34n1719_001:0156c24": "二門施化並異他經，此文四節良有以也。故",
    "T34n1719_001:0156c25": "四節中唯初二節，名本眷屬。初第一節，雖",
    "T34n1719_001:0156c26": "脫在現，具騰本種故名本眷屬。今不云是",
    "T34n1719_001:0156c27": "本者，以同在今始脫故也。本種近脫者，以",
    "T34n1719_001:0156c28": "彌勒不識發疑故來偏得本名，然現脫者若",
    "T34n1719_001:0156c29": "未得佛智，猶未能知種，今出其意耳。於",
    "T34n1719_001:0157a01": "中為二：初明種等三，次明序等三。初文四：",
    "T34n1719_001:0157a02": "初正明因緣；次「雖未」下，釋疑；三「其間」下，約",
    "T34n1719_001:0157a03": "三世九世以釋因緣；四「何以故」下，引證三",
    "T34n1719_001:0157a04": "世九世因緣。初文即是四節示相，初之一節",
    "T34n1719_001:0157a05": "本因果種，果後方熟王城乃脫。次「復次」下，本",
    "T34n1719_001:0157a06": "因果種，果後近熟，適過世脫。指地踊者，故知",
    "T34n1719_001:0157a07": "地踊云本眷屬者，乃是本種近世始脫；既彌",
    "T34n1719_001:0157a08": "勒不識，非極近也。次中間種，昔教熟今日",
    "T34n1719_001:0157a09": "脫。次「復次」下，今日種未來熟未來脫。此四節",
    "T34n1719_001:0157a10": "者且取大概，本因本果訖至中間近世今日，",
    "T34n1719_001:0157a11": "竪深橫廣何但四節，乃至未來永永不絕。若",
    "T34n1719_001:0157a12": "不爾者，現果無因現因無果，還同灰斷化",
    "T34n1719_001:0157a13": "無始終，故知節節重重無極，而終以佛乘",
    "T34n1719_001:0157a14": "三段為本，而以人天三教助顯。「雖未」下，釋",
    "T34n1719_001:0157a15": "疑也。今明因緣，準文次第且合在迹。探",
    "T34n1719_001:0157a16": "約本地中間者，正兼本迹示一部相，取",
    "T34n1719_001:0157a17": "後文意、取化儀意。次約「三世九世」者，具",
    "T34n1719_001:0157a18": "如《止觀》第一記引《華嚴》、《瓔珞》，故知盡未來際",
    "T34n1719_001:0157a19": "三世九世種熟脫三，是則念念三密、念念三",
    "T34n1719_001:0157a20": "九、念念三段、念念逆順、念念身土，一一不",
    "T34n1719_001:0157a21": "同一一入實。四引本文證者，證三世",
    "T34n1719_001:0157a22": "也。若有三世即有九世，九秖是三故且通",
    "T34n1719_001:0157a23": "證大體三世，念念三世準例可知。神通屬",
    "T34n1719_001:0157a24": "過去，通義其實通於三世，對餘二別故。師",
    "T34n1719_001:0157a25": "子是現、威猛是未，為令知佛化緣遠故，",
    "T34n1719_001:0157a26": "還引本文舉遠攝近以證四節。「以如是」下，",
    "T34n1719_001:0157a27": "約序等三。初文先通指二序，故云序分通",
    "T34n1719_001:0157a28": "無可表故。「眾見」下，別指別序，為生正之由，",
    "T34n1719_001:0157a29": "故云眾見希有。「顒顒」者，仰也。「佛乘機」下，正宗。",
    "T34n1719_001:0157b01": "三「非但」下，正明正宗為流通之本。三段既其",
    "T34n1719_001:0157b02": "俱生種等，則知字字句句會會味味，世世念",
    "T34n1719_001:0157b03": "念常為眾生，作一佛乘種熟脫也。此文且",
    "T34n1719_001:0157b04": "從今部大判，如今釋迦說此經時，通五別",
    "T34n1719_001:0157b05": "五無非因緣，即證信之因緣，發起之因緣。又",
    "T34n1719_001:0157b06": "通五和合之因緣，別五次第之因緣。故從序",
    "T34n1719_001:0157b07": "至正於得脫者，故云開示悟入。降此之外",
    "T34n1719_001:0157b08": "餘皆種熟，故未脫者益在流通，故云遠霑妙",
    "T34n1719_001:0157b09": "道，並是此經之感應。言「後五百歲」者，若準",
    "T34n1719_001:0157b10": "《毘尼母論》，直列五百，云：第一百年解脫堅固，",
    "T34n1719_001:0157b11": "第二百年禪定堅固，第三百年持戒堅固，第",
    "T34n1719_001:0157b12": "四百年多聞堅固，第五百年布施堅固。言後",
    "T34n1719_001:0157b13": "五百最後百耳。有人云：準《大集》有五五百，",
    "T34n1719_001:0157b14": "第一乃至第四同前，唯第五五百云鬪諍堅",
    "T34n1719_001:0157b15": "固。言後五百者，最後五百也。若單論五百，",
    "T34n1719_001:0157b16": "猶在正法。雖出論文其理稍壅，然五五百",
    "T34n1719_001:0157b17": "且從一往，末法之初冥利不無，且據大教",
    "T34n1719_001:0157b18": "可流行時，故云五百。故序等三莫非感應。",
    "T34n1719_001:0157b19": "「又示教相者」，教家之相故云教相，五味分",
    "T34n1719_001:0157b20": "別為顯醍醐，通論聖言被下，俱名為教。今",
    "T34n1719_001:0157b21": "教別有顯實之功，故名為相。又別約三段",
    "T34n1719_001:0157b22": "示醍醐相，故名為相。故於三段各簡偏小，",
    "T34n1719_001:0157b23": "此且通作一種三段，讓下本迹，是故未分",
    "T34n1719_001:0157b24": "二種三段。問：若爾，與向因緣三段何別？答：",
    "T34n1719_001:0157b25": "前直寄三時對感應人，以明種等；今委辨",
    "T34n1719_001:0157b26": "所說用淺深法，故略約四教以簡三段，究",
    "T34n1719_001:0157b27": "而言之，還是因緣妙三段耳。況觀心本迹咸",
    "T34n1719_001:0157b28": "屬因緣，委簡教相具如《玄》文，先約相待以",
    "T34n1719_001:0157b29": "判麁，次約絕待以辨妙。問：通序五義、別序",
    "T34n1719_001:0157c01": "華地，此等是事，何得三段俱名示教？答：通論",
    "T34n1719_001:0157c02": "皆是正說前相，別論唯問答是教，且從通說",
    "T34n1719_001:0157c03": "無不表教，故文簡云非為人天作序等",
    "T34n1719_001:0157c04": "也。「二乘」，三藏也。「即空」，通也。「獨菩薩」，別也。「正",
    "T34n1719_001:0157c05": "直」等者，開權教也。正及流通準此可見。「螢",
    "T34n1719_001:0157c06": "光」者，《大品》云：「菩薩一日行般若，如日照世",
    "T34n1719_001:0157c07": "勝螢火蟲」。此斥三藏，故指燈炬以譬通教。",
    "T34n1719_001:0157c08": "燈如二乘，炬如菩薩，雖同般若不無明",
    "T34n1719_001:0157c09": "晦。道種智是別。如星月者，地前如星、登地",
    "T34n1719_001:0157c10": "如月。故星雖有明光不及遠，令遠見故；",
    "T34n1719_001:0157c11": "凡智雖照不及聖明，其心遠故；月不及日",
    "T34n1719_001:0157c12": "帶教道故。亦應更明三智三諦次不次等，",
    "T34n1719_001:0157c13": "以顯教相，於此非急。「楊葉」等者，《大經．嬰兒",
    "T34n1719_001:0157c14": "行品》意也。今文略出人天者，然嬰兒在小",
    "T34n1719_001:0157c15": "義通諸教，且從極小故指人天。但彼經喻",
    "T34n1719_001:0157c16": "從頓向漸，初云不能起住來去語言，圓嬰",
    "T34n1719_001:0157c17": "兒也。大字者，藏也。不知苦樂等，通也。下作",
    "T34n1719_001:0157c18": "大小等別也。啼哭等，人天也。經既通以小",
    "T34n1719_001:0157c19": "善為嬰兒，故圓因位亦名嬰兒。經云：「半字",
    "T34n1719_001:0157c20": "者，謂九部。滿字者，謂《毘伽羅論》」，此云字本。",
    "T34n1719_001:0157c21": "河西云：「世間文字之根本，雖是外論而無",
    "T34n1719_001:0157c22": "邪法，將非菩薩之所造作，故譬衍門十二",
    "T34n1719_001:0157c23": "部經。」古人唯知衍門一大，今則不然，簡共",
    "T34n1719_001:0157c24": "別後唯以圓門而為滿也。依義不依語，斯",
    "T34n1719_001:0157c25": "之謂矣。",
    "T34n1719_001:0157c26": "法華文句記卷第一(上)",
    "T34n1719_001:0158a02": "法華文句記卷一(中)",
    "T34n1719_001:0158a04": "唐天台沙門湛然述",
    "T34n1719_001:0158a05": "「次示本迹者」，為二：先法，次譬。初法為五：先、",
    "T34n1719_001:0158a06": "指本因所稟；次、「但佛」下，指本果所說；三、中間",
    "T34n1719_001:0158a07": "行化；四、今日所說；五、未來所說。自從本因所",
    "T34n1719_001:0158a08": "稟莫非真實三段，雖俱真實本不可多，",
    "T34n1719_001:0158a09": "故下三文咸同一本因果真實三段教相。此中",
    "T34n1719_001:0158a10": "正簡久本真實，是故云也。然以本因所稟亦",
    "T34n1719_001:0158a11": "是彼佛迹說恐無窮，故但在今佛因果為",
    "T34n1719_001:0158a12": "本，據理非不稟餘佛化，因緣約教既指今",
    "T34n1719_001:0158a13": "佛，故明本迹。且廢於他，故指今經壽量為",
    "T34n1719_001:0158a14": "釋迦本，不得更指前佛所說。前佛復有前",
    "T34n1719_001:0158a15": "佛，故云無窮，唯指一佛則無斯過，降茲一",
    "T34n1719_001:0158a16": "本餘皆是迹。問：恐墮無窮唯論釋迦，今欲",
    "T34n1719_001:0158a17": "論諸佛展轉稟教，終有一佛在初無教，無",
    "T34n1719_001:0158a18": "教為本有何無窮？若許有窮，墮無因過。",
    "T34n1719_001:0158a19": "答：拂迹求本，本求所說以獲實利，縱有最",
    "T34n1719_001:0158a20": "初不同今初，何益行解耶？問：若許有最",
    "T34n1719_001:0158a21": "初無教，何須稟今佛之教？答：無教之時則內",
    "T34n1719_001:0158a22": "熏自悟，有教之日何得守迷？如百迷盲俱",
    "T34n1719_001:0158a23": "不知路，一迷先達以教餘迷，餘迷守愚不",
    "T34n1719_001:0158a24": "受先教，誰之過歟？且驗釋迦一化得益難",
    "T34n1719_001:0158a25": "思，況復爾前益難稱紀，寧不稟教？然終成",
    "T34n1719_001:0158a26": "無益之論，不可以此為窮，以無益於稟",
    "T34n1719_001:0158a27": "教者故。又十方世界亦有嗅香覺觸瞪視而",
    "T34n1719_001:0158a28": "得悟者，豈以聲教求其初耶？「師子奮迅未",
    "T34n1719_001:0158a29": "來永永」者，奮迅具二義，左右如現前却如",
    "T34n1719_001:0158b01": "未，故下疏文云「釋此句者應具二解，即現",
    "T34n1719_001:0158b02": "未也」。今存後解故云未來，前存前解故云",
    "T34n1719_001:0158b03": "現在。「譬大樹」者，總譬前三節為拂遊中本",
    "T34n1719_001:0158b04": "迹故也。言「云云」者，以易解故不復合喻。",
    "T34n1719_001:0158b05": "「次示觀心相者」，先總、次別。總中有二重：一、",
    "T34n1719_001:0158b06": "約修行；二、約法門。行謂所行法即所用，行",
    "T34n1719_001:0158b07": "必先戒次定後慧，用必先以慧擇後方定戒，",
    "T34n1719_001:0158b08": "定為戒本故戒復居後。又觀心者，如《玄》文",
    "T34n1719_001:0158b09": "中，或約行相、或約法門、或從觀境，故銷文",
    "T34n1719_001:0158b10": "例之亦對三分，義當觀心。次別意者，三分",
    "T34n1719_001:0158b11": "各三。初戒三者：方便如序，白四如正，結竟",
    "T34n1719_001:0158b12": "如流通。言前方便者，單白已前皆方便也。",
    "T34n1719_001:0158b13": "定三分者：二十五方便為序，入觀坐儀為正，",
    "T34n1719_001:0158b14": "行住歷緣為流通；亦可以習學為序，自行",
    "T34n1719_001:0158b15": "為正，教他為流通。餘二悉爾。次更約善",
    "T34n1719_001:0158b16": "入出住等，此依經列，若從三分則入序、住",
    "T34n1719_001:0158b17": "正、出為流通，慧三亦爾。從文從義次第不",
    "T34n1719_001:0158b18": "同，三分應云空序、中正、假為流通。言「而退」",
    "T34n1719_001:0158b19": "者，經末但云「而去」，去秖是退。「但準望」等者，",
    "T34n1719_001:0158b20": "盡令用四其辭則難，但令不失旨。「如共",
    "T34n1719_001:0158b21": "轍鹹會」，「鹹」字恐誤，秖應單作，或恐如流入",
    "T34n1719_001:0158b22": "海一同鹹味，文體語倒，故知不必皆用四",
    "T34n1719_001:0158b23": "意。又觀心一文，除〈安樂行〉中修攝其心等，餘",
    "T34n1719_001:0158b24": "皆義立。又本門雖本，但〈壽量〉一文正明本迹，",
    "T34n1719_001:0158b25": "餘亦義立。又前迹門準部有故，是故義立。後",
    "T34n1719_001:0158b26": "本門中除〈壽量〉已，理合有故是故義立。又",
    "T34n1719_001:0158b27": "觀心文序及流，通準望正宗理須義立，於",
    "T34n1719_001:0158b28": "正宗中唯〈安樂行〉理定須故，餘皆義立。迹門",
    "T34n1719_001:0158b29": "正說既云開會，若迷觀境開權顯實，及本",
    "T34n1719_001:0158c01": "門中增念佛觀增道損生，及流通中隨喜不",
    "T34n1719_001:0158c02": "輕三昧所依、諸行所託，一切不成以觀心名",
    "T34n1719_001:0158c03": "通，於觀等中間三即結緣，當機通用觀故，",
    "T34n1719_001:0158c04": "影響發起化功。若成成分證觀，所以觀心一",
    "T34n1719_001:0158c05": "文人謂最寬，於理甚要。況今大師且為成",
    "T34n1719_001:0158c06": "於初心學者，始從如是以至而去，覩異文",
    "T34n1719_001:0158c07": "識一觀，亦識昔經文同觀異及文觀俱異，亦",
    "T34n1719_001:0158c08": "識當教文觀俱同兼等開等準例可識，是故",
    "T34n1719_001:0158c09": "必須觀心以釋。又因緣釋隨其義勢，須分",
    "T34n1719_001:0158c10": "今昔。先釋序中，先對辨通別，次正釋通序。",
    "T34n1719_001:0158c11": "初文又二：先分二文，次正辨異。中云「通序",
    "T34n1719_001:0158c12": "通諸教」者，亦可云通序通諸部，別序別一",
    "T34n1719_001:0158c13": "部；亦可云通序通諸經，別序別一教。今經",
    "T34n1719_001:0158c14": "部教唯在一教，故且以教對經言之。又通",
    "T34n1719_001:0158c15": "序名通而體別，別序事別而義通，義通故通",
    "T34n1719_001:0158c16": "有別序，體別故別在今經，故知今經通別俱",
    "T34n1719_001:0158c17": "別別在佛乘，以如是等不關諸經，方可得",
    "T34n1719_001:0158c18": "名正家之序。正名序家之正，故一家相承三",
    "T34n1719_001:0158c19": "段可識。故釋如是竟一部炳然，不然豈有送",
    "T34n1719_001:0158c20": "客之序而敘遊山，禪祖碑文而譚律頌，故須",
    "T34n1719_001:0158c21": "摩頂至足皆是一身，豈以通途之言能消通",
    "T34n1719_001:0158c22": "別二序？若不異者，發起徒施。於中先標離",
    "T34n1719_001:0158c23": "合。云「或五六七」者，五者如文，合佛及處；六",
    "T34n1719_001:0158c24": "則離佛及處；七則離我與聞。初通序元起，",
    "T34n1719_001:0158c25": "由阿泥樓逗令阿難問佛，具如《止觀》第六",
    "T34n1719_001:0158c26": "記。次略解五義，謂「法體」等者，略釋意顯故",
    "T34n1719_001:0158c27": "先明之。下廣釋中縱有兼釋，但旁通耳。初",
    "T34n1719_001:0158c28": "云「所聞之法體」者，下文四釋雖通指一部，",
    "T34n1719_001:0158c29": "別在正宗、流通，亦可兼於別序，則懷疑、答",
    "T34n1719_001:0159a01": "問及無量義，通名聞故。雨華動地從所表",
    "T34n1719_001:0159a02": "說，通皆表聞，故始末一經為所聞體。云「聞",
    "T34n1719_001:0159a03": "持和合」等者，因緣會也。通論五義無非因",
    "T34n1719_001:0159a04": "緣，如前通辨四意中說。又下總結五義云",
    "T34n1719_001:0159a05": "「皆因緣」也。今且從別，約時義強，獨標和合，",
    "T34n1719_001:0159a06": "聞持之言唯在阿難，和合之語義通兩向，由",
    "T34n1719_001:0159a07": "機會故聞持和合。「次第相生」者，且約一往，",
    "T34n1719_001:0159a08": "若聞如是等及化主居初，亦可通用。次「又",
    "T34n1719_001:0159a09": "如是」下，廣釋。先釋「如是」。初因緣中世界即是",
    "T34n1719_001:0159a10": "歡喜，故云不諍，諸佛皆然未足別顯；若約",
    "T34n1719_001:0159a11": "今經，先施次開方名不諍，事在約教故今",
    "T34n1719_001:0159a12": "未論。今引諸佛以異顯同，亦世界義。「舉",
    "T34n1719_001:0159a13": "時方」者，如是可信良有時方，即說如是得",
    "T34n1719_001:0159a14": "益時處，方則崛山猶通於昔，時顯別味令",
    "T34n1719_001:0159a15": "處非通，即生實信，方是今經為人悉也。「阿",
    "T34n1719_001:0159a16": "漚」者，阿無、漚有，一切外經以二字為首，以",
    "T34n1719_001:0159a17": "其所計此二為本，部內所明不出所計，故",
    "T34n1719_001:0159a18": "立如是對破外人不如不是。故準下約教",
    "T34n1719_001:0159a19": "外典全無，故云破惡。《百論》云：「外曰：汝指何",
    "T34n1719_001:0159a20": "為善法耶？內曰：惡止善作。外曰：汝經有過",
    "T34n1719_001:0159a21": "初不吉故；我經不爾，初後皆吉。內曰：凡一",
    "T34n1719_001:0159a22": "切法有於三種，謂自、他、共。以汝吉法無自",
    "T34n1719_001:0159a23": "等故，故我先破有無自生及他、共等。」故計",
    "T34n1719_001:0159a24": "有無為自他等，名之為惡，故我經先止。若",
    "T34n1719_001:0159a25": "爾，《中論》具破四句，彼何不破自然？答：計自",
    "T34n1719_001:0159a26": "然者有無中攝，亦有自然有無不攝，且從",
    "T34n1719_001:0159a27": "一途，故《中論》云：「從因緣生尚不可，況無因",
    "T34n1719_001:0159a28": "緣？」自然易破故但況之。但四計義通，若唯",
    "T34n1719_001:0159a29": "破外尚未離小，安會今經？且引論文成",
    "T34n1719_001:0159b01": "破惡義。若依今經尚破兼帶之惡，何獨外",
    "T34n1719_001:0159b02": "耶？第一義中且通指道邊，未分深淺，故知",
    "T34n1719_001:0159b03": "凡四悉文，非不己破諸教淺深，意在且明",
    "T34n1719_001:0159b04": "歡喜等四，故更須教分判異同。又釋序中",
    "T34n1719_001:0159b05": "前之三悉多分約事，第一義中或已入實，或",
    "T34n1719_001:0159b06": "且通方。又前三悉望圓實邊，名之為事。於",
    "T34n1719_001:0159b07": "前三教或亦在理，若正宗中咸隨本文。此",
    "T34n1719_001:0159b08": "四悉檀文在大論，初明說經緣起中總有",
    "T34n1719_001:0159b09": "二十三。復次於中先問，有何因緣而說是",
    "T34n1719_001:0159b10": "經？答中云第一義故，乃別指衍門為第一",
    "T34n1719_001:0159b11": "義，因即釋出前之三悉，且指三藏論云，四",
    "T34n1719_001:0159b12": "悉檀攝八萬四千法藏，故今通用，具如《玄》文",
    "T34n1719_001:0159b13": "以開十門。又《淨名》前玄總有十卷，因為晉",
    "T34n1719_001:0159b14": "王著《淨名疏》，別製《略玄》，乃離前玄分為三",
    "T34n1719_001:0159b15": "部，別立題目，謂四教六卷，四悉兩卷，三觀兩",
    "T34n1719_001:0159b16": "卷，彼兩卷中文甚委悉。言「甚廣」者，一須大師",
    "T34n1719_001:0159b17": "所說，二謂所攝意多。況今經如是，須歷八",
    "T34n1719_001:0159b18": "教以明四悉，方顯今經唯一如是第一義悉，",
    "T34n1719_001:0159b19": "故云甚廣。又諸家異釋動即三四紙來，多在",
    "T34n1719_001:0159b20": "因緣而第一義尚少，況復約教、本迹等耶？約",
    "T34n1719_001:0159b21": "教中初「經稱」者，在《付法藏》中，此付法藏亦名",
    "T34n1719_001:0159b22": "「付法藏經」，於中為三：初、通解；次、別責；三、「且",
    "T34n1719_001:0159b23": "依」下正釋。初文又四：初、通舉三世佛經為",
    "T34n1719_001:0159b24": "本；次、引昔佛八教；三、引今佛教同；四、舉今",
    "T34n1719_001:0159b25": "經表異。初三世者，先舉過現例當，正用",
    "T34n1719_001:0159b26": "過未例現，或正引過以準今，故指先佛八",
    "T34n1719_001:0159b27": "教。言八教者，將藏等四入頓等四，則四味",
    "T34n1719_001:0159b28": "中如是各異，況頓漸中祕密不定？四教通塞",
    "T34n1719_001:0159b29": "一一不同，先了不同如是不一，方識《法華》",
    "T34n1719_001:0159c01": "如是不異，施及開廢準例可知。一切諸佛",
    "T34n1719_001:0159c02": "垂於五濁，無不皆然，故云「亦爾」。餘如《玄》",
    "T34n1719_001:0159c03": "文。次「諸經」下，舉今經表異者，又二：先法，次",
    "T34n1719_001:0159c04": "喻。《法華》超乎一期教表，若將今教以對昔",
    "T34n1719_001:0159c05": "教，教既差別部又不同，兼但對帶、權實遠近",
    "T34n1719_001:0159c06": "具知進否方曉今經，如是既然他皆準此，",
    "T34n1719_001:0159c07": "安得以諸師一匙，而開於八教眾戶？攢於",
    "T34n1719_001:0159c08": "古師眾釋，不出因緣一意，故云一匙。況一",
    "T34n1719_001:0159c09": "兩師寧開八教？況約教等三信古今冥寞？「又",
    "T34n1719_001:0159c10": "佛阿難」下，立法別責。又四：初立法通者，若二",
    "T34n1719_001:0159c11": "文不異為如，二如下所詮為是，八教皆然。",
    "T34n1719_001:0159c12": "次「今阿難」下，舉今經阿難以責：今經於八",
    "T34n1719_001:0159c13": "為屬何耶？若非超八之如是，安為此經",
    "T34n1719_001:0159c14": "之所聞？三、「不可以」下，結責，故云「不可以漸」",
    "T34n1719_001:0159c15": "等，略舉漸偏，理須具明祕密、不定，及簡",
    "T34n1719_001:0159c16": "頓部。諸師既不知八教異今，故二文傳",
    "T34n1719_001:0159c17": "詮不如不是。四、「傳詮」下結過。「此義」等者，",
    "T34n1719_001:0159c18": "勸勉也。若得今意不勞再詳，其理自審。三、",
    "T34n1719_001:0159c19": "「且依」下，正釋。又三：初、約漸教者，避繁文故，",
    "T34n1719_001:0159c20": "寄漸明四。次、「若頓」下，釋頓等三。三、「敷八教」",
    "T34n1719_001:0159c21": "下，結責古師。初文又二：初、約傳詮相對以",
    "T34n1719_001:0159c22": "釋；次、「若動」下，直約所詮觀諦以釋。於所聞",
    "T34n1719_001:0159c23": "時具能所故，亦是以理結略前釋，是故四",
    "T34n1719_001:0159c24": "釋皆以如為名。又前以文契理，名之曰如，",
    "T34n1719_001:0159c25": "乃指所詮稱文為是；此以智如境為如，如",
    "T34n1719_001:0159c26": "通二真，故前兩教俗對偏真，後之兩教俗",
    "T34n1719_001:0159c27": "對中真，兩文各二隨義消之。故前約傳詮",
    "T34n1719_001:0159c28": "一一文中，皆約諦與文字，故能詮既同，驗",
    "T34n1719_001:0159c29": "知所詮理當，故所傳所詮皆所聞體。故初二",
    "T34n1719_001:0160a01": "教皆以文字為俗、所詮為真，但有即不即",
    "T34n1719_001:0160a02": "異，乃辨二教傳詮不同；後二教皆以能詮",
    "T34n1719_001:0160a03": "對所詮三諦以說，亦即不即異。以四例四",
    "T34n1719_001:0160a04": "亦應可見。若不爾者，豈以阿難傳佛無詮",
    "T34n1719_001:0160a05": "之教？故彼文理相稱之法，是我所傳，故下方",
    "T34n1719_001:0160a06": "云聞等也。言「云云」者，應更以是對向四",
    "T34n1719_001:0160a07": "文，及以漸中具教多少，準前可知。次、「頓」等",
    "T34n1719_001:0160a08": "三者，言頓與圓同，且從少分，以彼兼別今",
    "T34n1719_001:0160a09": "且從勝，故云圓同。應更云頓中別教與漸",
    "T34n1719_001:0160a10": "中別同，不云漸教有同異者，漸既離四，",
    "T34n1719_001:0160a11": "舉圓即攝諸部中圓，三教即是諸部中異，故",
    "T34n1719_001:0160a12": "但更對餘之三教。不定中云「更互」者，並約",
    "T34n1719_001:0160a13": "漸頓四教說之，深淺相望故云前後。「祕密",
    "T34n1719_001:0160a14": "不傳」者，降佛已還非所述故，尚非阿難能",
    "T34n1719_001:0160a15": "受，豈弘教者所量？又阿難非不傳祕，赴機",
    "T34n1719_001:0160a16": "之密非所傳耳。故祕密所用全是顯教，是",
    "T34n1719_001:0160a17": "故傳祕秖名傳顯。三、「敷八教」下，結責者，《華",
    "T34n1719_001:0160a18": "嚴》云「張佛教網亘法界海，漉天人魚，置涅",
    "T34n1719_001:0160a19": "槃岸」，故知佛教不出於八，所詮無外故云",
    "T34n1719_001:0160a20": "法界，教網既亘於法界，涅槃必遍於偏圓，",
    "T34n1719_001:0160a21": "岸唯果地一如，教必權實本迹，天人機具眾",
    "T34n1719_001:0160a22": "教，漉至究竟涅槃。故諸師偏釋不可獨張，",
    "T34n1719_001:0160a23": "比竊讀者尚云天台唯藏等四，一何昧哉！一",
    "T34n1719_001:0160a24": "何昧哉！是故須知消經方軌，頓等是此宗判",
    "T34n1719_001:0160a25": "教之大綱，藏等是一家釋義之綱目，若消諸",
    "T34n1719_001:0160a26": "教但用藏等，其文稍通。若釋《法華》無頓等",
    "T34n1719_001:0160a27": "八，舉止失措，故又舉喻責云「接四箭」等。故",
    "T34n1719_001:0160a28": "《大經》「迦葉菩薩問云：云何智者觀念念滅？佛",
    "T34n1719_001:0160a29": "言：譬如四人皆善射術，聚在一處各射一",
    "T34n1719_001:0160b01": "方，念言我等四箭俱射俱墮。復有人念，及其",
    "T34n1719_001:0160b02": "未墮，我能一時以手接取。佛言：捷疾鬼復速",
    "T34n1719_001:0160b03": "是人，如是飛行鬼、四天王、日月神、堅疾天展",
    "T34n1719_001:0160b04": "轉疾前，無常過此。」今借接四以喻八教未",
    "T34n1719_001:0160b05": "敢稱當，況古一兩如驢鼈耶？若深得是意",
    "T34n1719_001:0160b06": "入文自融。言「云云」者，應舉八教以合譬",
    "T34n1719_001:0160b07": "意，況若不識開權拂近，徒知八教經旨未",
    "T34n1719_001:0160b08": "分？所以今文多不云開者，以《玄》文具故。",
    "T34n1719_001:0160b09": "又開顯圓與兼帶圓，二理無殊，故云頓與",
    "T34n1719_001:0160b10": "圓同等。故不定、祕密義各含四，顯之與密、定",
    "T34n1719_001:0160b11": "與不定，相對論故。次約本迹者，文雖未至",
    "T34n1719_001:0160b12": "證信義通，已如前說。又為五：初、通舉十方",
    "T34n1719_001:0160b13": "三世；次、通舉三世；三、獨舉釋尊；四、正約傳",
    "T34n1719_001:0160b14": "詮；五、更明示迹。初二既通，一本難定，故「且",
    "T34n1719_001:0160b15": "約」下，唯指釋迦。次「又阿難」下，約於傳詮，師弟",
    "T34n1719_001:0160b16": "相望義立本迹。「又師弟」下，顯阿難本。故五文",
    "T34n1719_001:0160b17": "中正用第三、第四，顯今如是。初云「橫豎」者，",
    "T34n1719_001:0160b18": "十方為橫、三世名豎。十方諸佛各自有豎，",
    "T34n1719_001:0160b19": "非今文意，故「且約」下的出今佛，過去一本、餘",
    "T34n1719_001:0160b20": "皆屬迹。師弟中亦指久本，餘屬迹中本迹",
    "T34n1719_001:0160b21": "而已。重明者，欲述本地亦為師弟故也。故",
    "T34n1719_001:0160b22": "云「非始今日」，當知空王時亦非阿難本也。",
    "T34n1719_001:0160b23": "次「觀心」者，前之三釋並是所觀，故云觀前也。",
    "T34n1719_001:0160b24": "悉檀是前因緣，教是前約教，迹是前本迹，等",
    "T34n1719_001:0160b25": "取三釋各具諸義，本雖久遠，圓頓雖實，第",
    "T34n1719_001:0160b26": "一義雖理，望觀屬事故咸成境，故對三為",
    "T34n1719_001:0160b27": "觀便成四釋。於中又三：初、通立觀相；次、引",
    "T34n1719_001:0160b28": "文證成；三、約文顯四。初文言「即通」者，具足",
    "T34n1719_001:0160b29": "應云緣生即空，即指前三皆緣生故。況前",
    "T34n1719_001:0160c01": "緣生境通三諦，從即空邊且判屬通，應知",
    "T34n1719_001:0160c02": "空觀通於一切。空假成別者，地前從別證",
    "T34n1719_001:0160c03": "道必同，亦通亦別者，凡通聖別故也。凡通前",
    "T34n1719_001:0160c04": "教、聖局證中故，空假仍通、中方別故。地前",
    "T34n1719_001:0160c05": "空假通於所非及以所照，登地別在能非能",
    "T34n1719_001:0160c06": "照，真實故也。此是別家對他通別，若唯別教",
    "T34n1719_001:0160c07": "與前永殊。「非通非別」者，無非法界故。雙非",
    "T34n1719_001:0160c08": "辨別與前復殊，此中既以因緣教迹而為",
    "T34n1719_001:0160c09": "觀境，不可復以藏通觀觀，是故但寄通別",
    "T34n1719_001:0160c10": "四句，寄約教義暫分別之。又為成四句，故",
    "T34n1719_001:0160c11": "借別教離為兩句，故第四句即是今經之妙",
    "T34n1719_001:0160c12": "觀也。次、「下文云」去，引〈譬喻品〉證成觀相。三、",
    "T34n1719_001:0160c13": "「信則」下，更約觀心成因緣等，而釋經文一",
    "T34n1719_001:0160c14": "心即具感應等四。信機見應者，於一心中",
    "T34n1719_001:0160c15": "能信如機、覺心如應。言「淺深」者，義當判教，",
    "T34n1719_001:0160c16": "信實相心不同於權，實相之深不同餘淺。",
    "T34n1719_001:0160c17": "「又信」下，約觀論本，則妙教為迹、所詮為本，",
    "T34n1719_001:0160c18": "見實相本即見經中師資之本，以主及伴",
    "T34n1719_001:0160c19": "俱得實故。以龍陀久成，從所證為本。言「龍",
    "T34n1719_001:0160c20": "陀佛」者，真諦云：「須菩提是東方青龍陀佛」。有",
    "T34n1719_001:0160c21": "引《大寶積》云：「舍利弗成佛號金龍陀」，未檢。",
    "T34n1719_001:0160c22": "指此則知一切聲聞咸然，故見空生、身子之",
    "T34n1719_001:0160c23": "迹，則識一切聲聞之本。「又聞經」下，乃以觀",
    "T34n1719_001:0160c24": "心釋成觀心，能覺之心名佛，即此覺心名",
    "T34n1719_001:0160c25": "慧，亦即覺心通數具足，即此覺心與弘誓",
    "T34n1719_001:0160c26": "俱，名慈心淨。「約心」下，結。次、「若釋」下，判同異。",
    "T34n1719_001:0160c27": "先明去取；次「當知」下，正判。所言「他」者，即他",
    "T34n1719_001:0160c28": "部也。於前四味唯除鹿苑顯露無圓。所言",
    "T34n1719_001:0160c29": "「同」者，但云今圓同彼圓故，應云兼帶復成",
    "T34n1719_001:0161a01": "異也。又言「異」者，彼無久本，諸經亦有體用",
    "T34n1719_001:0161a02": "等本迹，名同體異，從體異邊故云異也。應",
    "T34n1719_001:0161a03": "知亦可通用四釋，但知諸經無久遠本義",
    "T34n1719_001:0161a04": "則可矣。「云云」者，此之四釋對於部教關涉處",
    "T34n1719_001:0161a05": "多，故因緣等四望於前經，各有施開兼帶等",
    "T34n1719_001:0161a06": "別，故所傳亦別。次釋「我聞」中三：初、辨互異；",
    "T34n1719_001:0161a07": "次、「今例」下，準例如是；三、「大論」下，正釋。初因緣",
    "T34n1719_001:0161a08": "中先明世界，初引論釋，云「耳根不壞等」者，",
    "T34n1719_001:0161a09": "先舉根塵，根即清淨四大，處者塵也。非餘",
    "T34n1719_001:0161a10": "闕緣故云可聞，雖復可聞須發意識，故云",
    "T34n1719_001:0161a11": "「欲聞」。更藉諸緣故下，總云眾緣和合，但除",
    "T34n1719_001:0161a12": "空緣也。次問答中有人不許滅後色經，唯",
    "T34n1719_001:0161a13": "云名句屬於行蘊，若其全不許見，經初盡",
    "T34n1719_001:0161a14": "合改聞，當知皆先眼耳所得，次方流入想",
    "T34n1719_001:0161a15": "行。若使一字一、聲眼耳二識不俱，則名句文",
    "T34n1719_001:0161a16": "皆不成就，和合之言不可欺也。所言「主」者，",
    "T34n1719_001:0161a17": "總舉識心，即世流布，仍藉阿難願力及以如",
    "T34n1719_001:0161a18": "來宿誓，滅後眾生有機，方乃能令和合成",
    "T34n1719_001:0161a19": "聞，故且以我是眾緣主，眾緣和合我方能聞，",
    "T34n1719_001:0161a20": "故云我聞。文舉緣具故但云聞，因緣和合",
    "T34n1719_001:0161a21": "即世界也。「無學飛騰說偈」者，佛初入滅，諸",
    "T34n1719_001:0161a22": "阿羅漢皆說偈云：「已度凡夫恩愛河，老病死",
    "T34n1719_001:0161a23": "家已破裂，見身篋中有四蛇，今入無餘般",
    "T34n1719_001:0161a24": "涅槃。」諸在林中者又說偈言：「佛已寂滅入",
    "T34n1719_001:0161a25": "涅槃，諸滅結眾皆隨去，世界如是空無智，",
    "T34n1719_001:0161a26": "癡瞑道增智燈滅。」於是飛騰各說偈言：「咄哉",
    "T34n1719_001:0161a27": "諸有苦，輪轉如水月，不堅如芭蕉，亦如幻",
    "T34n1719_001:0161a28": "影響。如來大雄猛，功德超三界，猶為無常",
    "T34n1719_001:0161a29": "風，漂流而不住。」「佛話(戶夬切)文殊結集」者，《大論》",
    "T34n1719_001:0161b01": "云：「文殊結集諸大乘經，亦皆先稱如是等五」，",
    "T34n1719_001:0161b02": "經論二文並生戀慕之善。諸阿羅漢戀慕之",
    "T34n1719_001:0161b03": "極，故皆隨去。佛指闊二寸。三疑者，前眾疑已",
    "T34n1719_001:0161b04": "下文是。若此三，佛皆應自說，並不合云聞，",
    "T34n1719_001:0161b05": "是故云「聞三疑皆遣」，遣疑即破惡故也。「第",
    "T34n1719_001:0161b06": "一義中無我無聞」者，如陳如云第一義諦",
    "T34n1719_001:0161b07": "無聲字等。「古來」下，通斥舊也。於因緣中前",
    "T34n1719_001:0161b08": "三尚自不周，況第一義、況約教等三耶？「凡夫",
    "T34n1719_001:0161b09": "三種我」者，見我即利使中我。「慢我」者，雖通",
    "T34n1719_001:0161b10": "一切利鈍凡夫，然諸凡夫皆於己身以立宰",
    "T34n1719_001:0161b11": "主，雖非外計並屬見思。若學人所伏唯屬",
    "T34n1719_001:0161b12": "鈍使，雖無見我思惟未盡，故云二種。「世名",
    "T34n1719_001:0161b13": "我」者，世流布一凡聖共有，但聖無前二，今亦",
    "T34n1719_001:0161b14": "不暇辨見修相，付在餘文。「十住婆沙四句",
    "T34n1719_001:0161b15": "稱我」者，即有等四句，故彼第一卷〈地相品〉「問",
    "T34n1719_001:0161b16": "云：云何為無我？」而說偈言，總有八行半偈，",
    "T34n1719_001:0161b17": "最後云「是故我非我，亦我亦無我，非我非無",
    "T34n1719_001:0161b18": "我，我所非我所，亦我亦我所，非我非我所，是",
    "T34n1719_001:0161b19": "皆為邪論」，故離四句方名無我。今但云無",
    "T34n1719_001:0161b20": "我乃是即我無我，不云析破故在通教。問：",
    "T34n1719_001:0161b21": "論釋別地：何判屬通？答：登地已去諸觀具足，",
    "T34n1719_001:0161b22": "但云即空義在通攝，況復地前義當通教。",
    "T34n1719_001:0161b23": "引大經者，經云：「阿難多聞士自然能解了，",
    "T34n1719_001:0161b24": "是常與無常」，常無常義同我無我故也。不",
    "T34n1719_001:0161b25": "二登地雙照地前，照與分別名異義同，圓",
    "T34n1719_001:0161b26": "教極故義兼權實以勝攝劣，故望一代，五",
    "T34n1719_001:0161b27": "味既別所聞不同。「正法念中三阿難」者，與《集",
    "T34n1719_001:0161b28": "法傳》三人大同。問：《正法念》與《阿含》二經並小，",
    "T34n1719_001:0161b29": "如何證四以傳四教？答：小中一人既分四種，",
    "T34n1719_001:0161c01": "今演小令大、以大擬小，何不傳四？況復名",
    "T34n1719_001:0161c02": "通義圓，於理無失。小在三藏，通乘共故亦",
    "T34n1719_001:0161c03": "名為雜，況通菩薩利鈍復雜？「云云」者，一人四",
    "T34n1719_001:0161c04": "德以用對教及開顯等，義如常說。「空王」等者，",
    "T34n1719_001:0161c05": "於佛亦是迹中本迹，若於阿難或未是實",
    "T34n1719_001:0161c06": "本，主尚晦迹、弟子未彰，故亦不云空王劫",
    "T34n1719_001:0161c07": "數。言「云云」者，應具對上因緣等四以明我",
    "T34n1719_001:0161c08": "觀，亦應須寄因緣等四辨次不次，此文已",
    "T34n1719_001:0161c09": "當約教觀心，心境相對因緣觀也。真妙望餘，",
    "T34n1719_001:0161c10": "本迹觀也。以心觀心，觀心觀也。釋聞因緣",
    "T34n1719_001:0161c11": "不分四悉，但通結云因緣。若欲分者，初是",
    "T34n1719_001:0161c12": "世界，「舊解」下為人，「報恩」下對治，「此文」下第一",
    "T34n1719_001:0161c13": "義。初問，次「大論」下答。中言「集法」者，然結集",
    "T34n1719_001:0161c14": "之言通有三處：謂一千、七百、五百。一千正當",
    "T34n1719_001:0161c15": "最初結集。七百即是佛滅百年，因於跋闍擅",
    "T34n1719_001:0161c16": "行十事，舍那迦那白於七百，七百乃往毘",
    "T34n1719_001:0161c17": "舍離國，重結毘尼舉跋闍過。言五百者，四",
    "T34n1719_001:0161c18": "百年後，因迦昵吒王請僧供養論道不同，",
    "T34n1719_001:0161c19": "因此五百往王舍城更集三藏。今此從初，",
    "T34n1719_001:0161c20": "廣如諸文。展轉從他，自他別故，聞不聞異。",
    "T34n1719_001:0161c21": "未聞者樂欲，已得聞者生喜，並世界也。三",
    "T34n1719_001:0161c22": "昧是善及能聞力，新舊兩聞因聞善生。言佛",
    "T34n1719_001:0161c23": "覺者，秖是佛加，覺力如佛，故名佛覺三昧。",
    "T34n1719_001:0161c24": "已證非從佛聞，故云自能，用本願力為持",
    "T34n1719_001:0161c25": "佛法生後代善，故舊解理當判屬為人。「報",
    "T34n1719_001:0161c26": "恩經」者，第六佛求其為侍者，許已，仍求四",
    "T34n1719_001:0161c27": "願：一、不受故衣；二、不受別請；三、不同諸",
    "T34n1719_001:0161c28": "比丘，須見即見；四、二十年中佛所說法重為",
    "T34n1719_001:0161c29": "我說。佛粗示言端阿難皆解，智速根利強",
    "T34n1719_001:0162a01": "持力故。又「密說」者，辨異覺力及重說故，己",
    "T34n1719_001:0162a02": "知他不知，名之為密。又《大經》「佛告文殊：阿",
    "T34n1719_001:0162a03": "難事佛二十年，具足八種不可思議。一、不",
    "T34n1719_001:0162a04": "受別請；二、不受故衣；三、不非時見佛；四、",
    "T34n1719_001:0162a05": "見一切女人不生欲心；五、持一切法不曾",
    "T34n1719_001:0162a06": "再問，唯除問於釋種被殺；六、知佛所入定；",
    "T34n1719_001:0162a07": "七、知至佛所者受益不同；八、悉能了知佛",
    "T34n1719_001:0162a08": "祕密法。」「胎經」者，舉初況後也。胎相尚聞況",
    "T34n1719_001:0162a09": "後諸經？「面如淨滿月」者，出《育王經》，此中亦",
    "T34n1719_001:0162a10": "用前之四名，及《大經》四句。然《大經》顯圓，今",
    "T34n1719_001:0162a11": "乃義開豎約四教，隨名便故不復次第，亦",
    "T34n1719_001:0162a12": "應具消四聞所以令順教意。本迹末「云云」",
    "T34n1719_001:0162a13": "者：一、本事高難量；二、本理深難思；三、本迹",
    "T34n1719_001:0162a14": "化莫測，具如釋如是中，觀心中不聞。「不聞」",
    "T34n1719_001:0162a15": "下「云云」者，應具用上四，且對次第分屬四",
    "T34n1719_001:0162a16": "人，具如昔經我聞故也。若依今文，用妙觀",
    "T34n1719_001:0162a17": "故。「妙觀」下注「云云」者，開麁顯妙以明絕待。",
    "T34n1719_001:0162a18": "次釋「一時」。初引肇意者，「啟」初開也。「運」合宜",
    "T34n1719_001:0162a19": "也。「嘉」善也。佛化大運必稱物機，故云善會。",
    "T34n1719_001:0162a20": "稱機秖是因緣和合，稱機歡喜故云世界。",
    "T34n1719_001:0162a21": "此中世界即屬此經，不同餘文異餘時故。",
    "T34n1719_001:0162a22": "引《大論》文明生世善、治世惡。明二悉者，",
    "T34n1719_001:0162a23": "寄示相耳。復是論中釋一時文，故且引之。",
    "T34n1719_001:0162a24": "然此直云時，彼方兩解，若云迦羅即是實",
    "T34n1719_001:0162a25": "時，若云三摩耶即是假時。《論》「問：天竺釋時",
    "T34n1719_001:0162a26": "凡幾種？答：凡有兩稱(別者如向)迦羅二字以淺易",
    "T34n1719_001:0162a27": "故，三摩耶三字重難說故，若除邪見不說",
    "T34n1719_001:0162a28": "二字，即是假時。若內弟子依時食護明相，",
    "T34n1719_001:0162a29": "即用實時。」當知秖是一時二別，故聲難易耳。",
    "T34n1719_001:0162b01": "是故外人計時為實，而說偈云：「時來眾生",
    "T34n1719_001:0162b02": "熟，時去則催促，時能覺悟人，是故時為因。」",
    "T34n1719_001:0162b03": "故須破邪說三摩耶。故今文中以實時示",
    "T34n1719_001:0162b04": "內生善，假時破外斷惡。「第一義」下「云云」",
    "T34n1719_001:0162b05": "者，道合之言正當嘉會，所發善根言通意別，",
    "T34n1719_001:0162b06": "須約教味以判偏圓，則四味三教權人理",
    "T34n1719_001:0162b07": "等，雖有道合仍須開顯，故下約教仍存四",
    "T34n1719_001:0162b08": "別，此下中等亦如《大經》四因緣智，今經之言",
    "T34n1719_001:0162b09": "亦略開等，本時自行唯與圓合，化他不定亦",
    "T34n1719_001:0162b10": "有八教。言「前諸」者，指向四教皆在迹中。觀",
    "T34n1719_001:0162b11": "心下應注「云云」，文無者闕。此之麁妙各有",
    "T34n1719_001:0162b12": "觀與境合，名為一時。相即觀者，今經觀也。",
    "T34n1719_001:0162b13": "若將此觀約前三文，例說可知。次釋「佛」字。",
    "T34n1719_001:0162b14": "因緣中亦秖應釋覺，而但云時處等者，明",
    "T34n1719_001:0162b15": "覺之感應時及處耳。非其時處不感佛興，",
    "T34n1719_001:0162b16": "時處異故當世界也。劫初劫盡是極長極短",
    "T34n1719_001:0162b17": "極苦極樂之時，餘三天下富壽無我，非感佛",
    "T34n1719_001:0162b18": "緣，多病是減極，三小災起謂刀、疾、飢，疾居",
    "T34n1719_001:0162b19": "其中故略云病。《俱舍》云：「刀、疾、飢如次，七日",
    "T34n1719_001:0162b20": "月年止，長壽時樂重舉劫初，短壽時苦重",
    "T34n1719_001:0162b21": "舉劫盡」。「東天下」去，舉不興處也。並由壽定",
    "T34n1719_001:0162b22": "樂定、保樂保常，不成機緣故不感佛。此",
    "T34n1719_001:0162b23": "仍且約人中處耳。若論天上，小乘亦有得",
    "T34n1719_001:0162b24": "小果者，如梵王得三果等。若准《華嚴》，四天",
    "T34n1719_001:0162b25": "王及化樂天并無色處並不感佛；餘經非無，",
    "T34n1719_001:0162b26": "但除難處。言「富壽」者，東名勝，身勝南洲，故",
    "T34n1719_001:0162b27": "富壽亦爾。西名牛貨，以牛為貨，故云多牛",
    "T34n1719_001:0162b28": "羊也。北名俱盧，此云勝處，亦云勝生，於四",
    "T34n1719_001:0162b29": "洲中有情處貨皆最勝故。南名贍部，從樹",
    "T34n1719_001:0162c01": "為名，於南洲中但舉初後中間亦有六四",
    "T34n1719_001:0162c02": "二萬，且云八萬是減初也。百年是方極，故",
    "T34n1719_001:0162c03": "後減之。初則彌勒也，今減方極則釋迦也。「未",
    "T34n1719_001:0162c04": "見果」等，明感佛緣，雖略云地亦應云時。「離",
    "T34n1719_001:0162c05": "車」等者，《大經》二十六云：「佛為離車說不放",
    "T34n1719_001:0162c06": "逸。離車云：我等自知是放逸人。何以故？若",
    "T34n1719_001:0162c07": "不放逸，如來世尊應生我國，何故棄我出",
    "T34n1719_001:0162c08": "摩竭提？時婆羅門子名曰無勝，語離車言：",
    "T34n1719_001:0162c09": "頻婆大王已獲大利，佛出其國，猶如大池",
    "T34n1719_001:0162c10": "生大蓮華，華雖在水水不能染。佛亦如是，",
    "T34n1719_001:0162c11": "雖生彼國，世法不染。汝迷五欲不知親",
    "T34n1719_001:0162c12": "近，名放逸人，非佛出彼名為放逸(無勝者阿逸多)。",
    "T34n1719_001:0162c13": "汝耽五欲，縱生汝國，汝亦不見。」故此時處",
    "T34n1719_001:0162c14": "亦據多分，舍衛三億非關苦樂。「摩竭提」者，",
    "T34n1719_001:0162c15": "此云不害，劫初已來無刑殺故；至阿闍世",
    "T34n1719_001:0162c16": "截指為刑，後自齧指痛，復息此刑。佛當生",
    "T34n1719_001:0162c17": "其地故吉兆預彰，所以先置不害之名。「日若",
    "T34n1719_001:0162c18": "不出」等者，《大論》文也。日喻佛興，池喻摩竭，",
    "T34n1719_001:0162c19": "華喻物機。佛若不出，已未二善皆悉不成。",
    "T34n1719_001:0162c20": "未者下種，已者熟脫，然合喻中且約世間有",
    "T34n1719_001:0162c21": "漏善法，故舉剎利等況出世善，故輕繫地",
    "T34n1719_001:0162c22": "獄尚因佛出，乃有一念厭惡之因，後方得",
    "T34n1719_001:0162c23": "離，況復人天？故論云：「若持五戒，釋迦文佛",
    "T34n1719_001:0162c24": "在汝家中」。四姓舉二且從勝說。對治中斷",
    "T34n1719_001:0162c25": "有頂種，即斷三界惡故，故名破惡。問：為人",
    "T34n1719_001:0162c26": "但至有頂，對治何故破三界惡？答：真諦事",
    "T34n1719_001:0162c27": "理，於中道理，俱名為事。若前二教，不得用",
    "T34n1719_001:0162c28": "此以為破惡，以讓理故；今此圓教，故得用",
    "T34n1719_001:0162c29": "之。言「三乘」者，即攝三教，以菩薩乘攝別",
    "T34n1719_001:0163a01": "教故。言「餘不能感」者，約八相化，必出世機",
    "T34n1719_001:0163a02": "方能感佛，示九道身雖是感佛，不名佛",
    "T34n1719_001:0163a03": "化，故非感佛。「善斷」之言在無漏智，「種」謂能",
    "T34n1719_001:0163a04": "生，垂盡非想復墮三惡，名為還生；一去不",
    "T34n1719_001:0163a05": "來故名為永。第一義中既云法性，煩惱即",
    "T34n1719_001:0163a06": "菩提，故云無動。生死即涅槃，故云無出。佛",
    "T34n1719_001:0163a07": "無苦集已住法性，雖無動出，不動而動，",
    "T34n1719_001:0163a08": "動法性山示斷生因，故名為動；不出而出，",
    "T34n1719_001:0163a09": "出生死海化九道生，故名為出。此前皆謂",
    "T34n1719_001:0163a10": "實動實出，至此方知非生而生、無動而動，則",
    "T34n1719_001:0163a11": "前二教及別地前但屬三悉，引入今經第一",
    "T34n1719_001:0163a12": "義故。約教中，先釋，次「故經云」下引證。前明",
    "T34n1719_001:0163a13": "因緣說感應相，今既約教，約四極果初成之",
    "T34n1719_001:0163a14": "相故並云覺。又自覺覺滿則據於初，覺他",
    "T34n1719_001:0163a15": "通於初後。西云佛陀，此云覺者知者，對迷",
    "T34n1719_001:0163a16": "名知、對愚說覺，名同對別並屬自覺；故約",
    "T34n1719_001:0163a17": "四諦，即以自覺而能覺他，故云亦也。「總相",
    "T34n1719_001:0163a18": "別相」者，總謂無非無常，別即觀四念處，謂",
    "T34n1719_001:0163a19": "三界繫及四聖諦，此別莫不皆觀無常。「老",
    "T34n1719_001:0163a20": "比丘」者，從後異故，以通教佛亦可云老，而",
    "T34n1719_001:0163a21": "云帶者辨異前教，如《阿含》云「佛臨涅槃，如",
    "T34n1719_001:0163a22": "老比丘詣純陀舍」。「三十四心」者，八忍、八智斷",
    "T34n1719_001:0163a23": "見，九無礙、九解脫斷思，斷伏不同，具如《止",
    "T34n1719_001:0163a24": "觀》第三、第六記，具在《婆沙》、《俱舍》及諸《阿含》。此",
    "T34n1719_001:0163a25": "教求作餘釋，不得一念相應斷餘殘習，作",
    "T34n1719_001:0163a26": "三十四心釋終無其理，具如《大品》第十地。",
    "T34n1719_001:0163a27": "「別佛」具如《瓔珞》及諸大乘五十二位初地斷",
    "T34n1719_001:0163a28": "無明者是。「圓佛」具如《華嚴》初住斷無明者",
    "T34n1719_001:0163a29": "是。然小乘中立二無知，染污無知無明為",
    "T34n1719_001:0163b01": "體，不染無知劣慧為體，謂味勢熟德數時量",
    "T34n1719_001:0163b02": "耳。然四佛皆云自覺覺他者，秖是當教自行",
    "T34n1719_001:0163b03": "滿位，覺智不同化境寬狹，是則遍搜大小乘",
    "T34n1719_001:0163b04": "教，唯有此四成道之相，具如《玄》文因果兩妙。",
    "T34n1719_001:0163b05": "他釋但有自覺等三，既無四教各具三義，",
    "T34n1719_001:0163b06": "如何分別大小教主？與而言之不出二教。",
    "T34n1719_001:0163b07": "若云坐蓮華藏，或云三世諸佛，皆色究竟",
    "T34n1719_001:0163b08": "成無上道，並別佛相。若隱前三相從勝而",
    "T34n1719_001:0163b09": "說，非謂太虛名為圓佛。別佛既云單論，即",
    "T34n1719_001:0163b10": "是隱前二相，如目連不窮其聲等。若《法華》",
    "T34n1719_001:0163b11": "已前三佛離明，隔偏小故，來至此經從劣",
    "T34n1719_001:0163b12": "辨勝即三而一，他迷一家所明四佛者，以",
    "T34n1719_001:0163b13": "棄舊譯經論故也。如四階成道，三乘共位，",
    "T34n1719_001:0163b14": "瓔珞賢聖，華嚴融門，此四成道不可孱齊。",
    "T34n1719_001:0163b15": "以由設迹不同隱實覆本，故開權顯本",
    "T34n1719_001:0163b16": "方知不殊。又諸教中各有五人說經，如《大",
    "T34n1719_001:0163b17": "論》云：「佛及聲聞天仙化人」，及《華嚴》中加諸菩",
    "T34n1719_001:0163b18": "薩。又有眾生器世，而皆以佛為教主也。然",
    "T34n1719_001:0163b19": "準《大論》下四印定，即名佛說。又《華嚴》中剎",
    "T34n1719_001:0163b20": "說塵說，菩薩被加亦無印述，餘三佛力通得",
    "T34n1719_001:0163b21": "名經，故《大論》中所破并能通具四教。若得",
    "T34n1719_001:0163b22": "實意，方知四佛體同用殊。講《華嚴》者，皆云",
    "T34n1719_001:0163b23": "我佛。讀《唯識》者，不許他經，故至今經乃",
    "T34n1719_001:0163b24": "知指昔，唯佛究盡斯言有在。次引經者，《像",
    "T34n1719_001:0163b25": "法決疑》中通佛云大身小身者，以云帶老",
    "T34n1719_001:0163b26": "比丘故。約本迹中初寄本中體用，故云本",
    "T34n1719_001:0163b27": "一迹三。「中間」下，次明迹中應化勝劣。他受用",
    "T34n1719_001:0163b28": "報皆在迹也，但生滅之言多在應化，唯本地",
    "T34n1719_001:0163b29": "四佛皆本者。準例而言，則迹中體用俱迹，本",
    "T34n1719_001:0163c01": "地體用俱本，具如《玄》文本因果妙等料簡中",
    "T34n1719_001:0163c02": "說。觀心中覺秖是智，六即判之。有本無「云云」",
    "T34n1719_001:0163c03": "者，或是脫落。應先辨藏通至別圓中，方乃",
    "T34n1719_001:0163c04": "得云偏圓二覺，然次第中亦可攝得藏通",
    "T34n1719_001:0163c05": "二佛，或略之耳。若望前三境智，因緣佛也。",
    "T34n1719_001:0163c06": "藏等四觀，四教佛也。中望空假，本迹佛也。己",
    "T34n1719_001:0163c07": "心即是觀心佛也。次釋「住」中全用《大論》，恐",
    "T34n1719_001:0163c08": "他不曉，故初標云能住所住，若但身土但成",
    "T34n1719_001:0163c09": "世界，心法相依方成三悉。他人唯許身依",
    "T34n1719_001:0163c10": "於土，乃成佛心無所依法。忍土者，《悲華》第",
    "T34n1719_001:0163c11": "五云：「何因緣故名曰娑婆？是諸眾生忍受三",
    "T34n1719_001:0163c12": "毒及諸煩惱故也。」能所異故名為世界。故《大",
    "T34n1719_001:0163c13": "論》云：「住者四儀住世(今文世界)」。復有三種：一者",
    "T34n1719_001:0163c14": "天住，謂欲天，今云十善；二者梵住，即色天，",
    "T34n1719_001:0163c15": "今云四禪，但名異耳(今文為人)；三者淨住，即三果",
    "T34n1719_001:0163c16": "已去，今云三三昧者。論云：「入三三昧即得",
    "T34n1719_001:0163c17": "初果」。三三昧為對治者，以為三明近對治",
    "T34n1719_001:0163c18": "門，具如《止觀》第七記。《論》又云：「布施持戒善心",
    "T34n1719_001:0163c19": "為天住，四無量心為梵住，(前從果、此修因)三三昧為",
    "T34n1719_001:0163c20": "聖住，聖住秖是淨住耳。」論又有四住，天、梵、聖、",
    "T34n1719_001:0163c21": "佛。更加佛住，即今文中《首楞嚴》是，故今四住",
    "T34n1719_001:0163c22": "收論文盡。若以教收，四教並有前四悉義，",
    "T34n1719_001:0163c23": "四佛並為第一義天；但前二佛不得云用",
    "T34n1719_001:0163c24": "《首楞嚴》耳。問：若爾，今釋佛住，何以三悉但",
    "T34n1719_001:0163c25": "約欲色及以三果，能住所住俱非佛耶？答：一",
    "T34n1719_001:0163c26": "從通以趣別，二將勝以攝劣。言從通者，",
    "T34n1719_001:0163c27": "從廣之狹。言從勝者，佛依王城必攝欲",
    "T34n1719_001:0163c28": "色及以三果。有人斥云：今釋住王城，何以",
    "T34n1719_001:0163c29": "引於天梵等住？此人不曾讀《大智論》，此是",
    "T34n1719_001:0164a01": "彼論釋住正文。論具二意如向所述，若秖",
    "T34n1719_001:0164a02": "以色身住土以釋住名，則大菩薩神無方",
    "T34n1719_001:0164a03": "所，便無所住，況復佛耶？故《普賢觀》常寂光",
    "T34n1719_001:0164a04": "土是佛住處，豈王城耶？故下約教皆以涅槃",
    "T34n1719_001:0164a05": "而為所住，次約教中涅槃皆是所住之法，並",
    "T34n1719_001:0164a06": "約第一義也。釋前二佛皆云有餘無餘者，",
    "T34n1719_001:0164a07": "巧拙雖殊所滅不異，後兩祕藏證道亦一。「前",
    "T34n1719_001:0164a08": "三佛」下判麁妙者，別教證道雖妙，從教道",
    "T34n1719_001:0164a09": "故判麁。言「能所」者，若約理判如向所說，",
    "T34n1719_001:0164a10": "若約事判秖是依正他受用土，故判為麁。若",
    "T34n1719_001:0164a11": "約中理，雖俱祕藏亦是從教。今經是圓復",
    "T34n1719_001:0164a12": "須開顯，故名妙住。本迹中言「三藏佛應涅",
    "T34n1719_001:0164a13": "槃」者，應字平聲，若據灰斷即應入滅，入滅",
    "T34n1719_001:0164a14": "本也。由慈悲故所以住世，秖名住世以為",
    "T34n1719_001:0164a15": "垂迹，此佛報生無別理本，通佛扶習此從",
    "T34n1719_001:0164a16": "因說，以六七地入空為本，以誓扶習利",
    "T34n1719_001:0164a17": "他為迹，果同三藏故從因說。別圓同云「熏",
    "T34n1719_001:0164a18": "法性」者，教證小殊，然皆因時起四弘誓冥",
    "T34n1719_001:0164a19": "熏法性，但明法性即離不同，智斷雖殊法",
    "T34n1719_001:0164a20": "性無別。「當知」下，總判前文以明本迹。本迹",
    "T34n1719_001:0164a21": "莫不皆由慈悲，前四俱迹故須更云本佛",
    "T34n1719_001:0164a22": "住也。「以慈悲」下，判既開迹已豈別有本。次約",
    "T34n1719_001:0164a23": "觀中以智為佛，智住無常及空假中，前直",
    "T34n1719_001:0164a24": "相對故四觀不同。次約住意，故云「以無住",
    "T34n1719_001:0164a25": "法住於境中」，故無住之言通於四教。麁智",
    "T34n1719_001:0164a26": "謂住，於理實無，若在圓中便成絕待。「王城」",
    "T34n1719_001:0164a27": "者，準《西域記》，此城崇山四周以為外郭，東",
    "T34n1719_001:0164a28": "西長南北狹，周一百五十里，子城三十里，宮",
    "T34n1719_001:0164a29": "城北門是調達放醉象處，東北是身子逢馬",
    "T34n1719_001:0164b01": "勝得初果處，東北十四五里至鷲峯山，是",
    "T34n1719_001:0164b02": "說《法華》等經處。斑足緣亦出《仁王》，論中又",
    "T34n1719_001:0164b03": "有異釋。論「問：如王舍城，迦毘羅、波羅奈並",
    "T34n1719_001:0164b04": "有王舍，何故此城獨得名耶？答：有人云，是",
    "T34n1719_001:0164b05": "摩伽陀國王子一頭兩面四臂，時人以為不",
    "T34n1719_001:0164b06": "祥，裂其身首棄之曠野。有羅剎女名曰闍",
    "T34n1719_001:0164b07": "羅，拾取合之而乳養之。後大成人能兼諸",
    "T34n1719_001:0164b08": "國，乃取諸王八萬人(下去同今疏文)。」《楞伽》又云：「昔",
    "T34n1719_001:0164b09": "有王遊獵，馬驚入險乃絕居人，共牸師子",
    "T34n1719_001:0164b10": "居而行醜行，生息長大名曰斑足，後紹王",
    "T34n1719_001:0164b11": "位領七億眾，食肉餘習非肉不餐，後乃食",
    "T34n1719_001:0164b12": "人，所生皆是羅剎。」餘與今文大同。四非常",
    "T34n1719_001:0164b13": "偈者，秖是四無常偈，具如《止觀》第七卷記。",
    "T34n1719_001:0164b14": "言「得空平等」即是初地者，彼既共教，小即",
    "T34n1719_001:0164b15": "初果，大即乾慧或在見地，別即歡喜，與《大",
    "T34n1719_001:0164b16": "經》梵行意同。若爾，何故聞無常而悟大耶？",
    "T34n1719_001:0164b17": "答：已聞般若復聞非常，恐其吝國，正助合",
    "T34n1719_001:0164b18": "行因得大益。此約斑足緣異故屬世界。千",
    "T34n1719_001:0164b19": "王取血等，雖失小國迭知大國，生善屬為",
    "T34n1719_001:0164b20": "人也。百姓排舍以免燒惡，即對治也。斑足",
    "T34n1719_001:0164b21": "得道，第一義也。注「云云」者，《大論》與諸經所",
    "T34n1719_001:0164b22": "出既多不可盡具，雖多不出四悉，約教中",
    "T34n1719_001:0164b23": "四見，然辨土橫豎具在《淨名疏》，即如下文",
    "T34n1719_001:0164b24": "純諸菩薩等。「例知」者，以娑羅例王城也。本",
    "T34n1719_001:0164b25": "迹、觀心在後者，後與山文合明觀心，後文",
    "T34n1719_001:0164b26": "仍略俱不出本迹；若例上，下應云本住王",
    "T34n1719_001:0164b27": "三昧三德之城，迹居忍土之王城耳。「梁武」等",
    "T34n1719_001:0164b28": "者，字應作睢，其鳥似鷹，云似鴟者，或恐",
    "T34n1719_001:0164b29": "誤。樂而不淫哀而不傷，雌雄各居欲交俱鳴，",
    "T34n1719_001:0164c01": "交已各去故以之類皇妃也。《詩》云：「關關睢",
    "T34n1719_001:0164c02": "鳩，在河之洲，窈窕淑女，君子好逑。」今江東人",
    "T34n1719_001:0164c03": "呼為鶚，好在江洲。梁武意謂睢形近鷲，故",
    "T34n1719_001:0164c04": "引之耳。此屬世界也。又解「山峯」下，為人，覩",
    "T34n1719_001:0164c05": "者生悅故也。又云去對治，能藏惡故亦當",
    "T34n1719_001:0164c06": "治惡。又解去第一義，三乘聖居是第一義。次",
    "T34n1719_001:0164c07": "辨五峯及後問答，但是第一義中釋疑及",
    "T34n1719_001:0164c08": "分別山相，非四悉攝。又《增一》三十一云：「佛",
    "T34n1719_001:0164c09": "在靈鷲告諸比丘，久遠同名靈鷲，更有別",
    "T34n1719_001:0164c10": "名，汝等知不？亦名廣普山、負重山、仙人窟山，",
    "T34n1719_001:0164c11": "恒有羅漢菩薩得道，及神通諸仙所居，有",
    "T34n1719_001:0164c12": "五百辟支佛住。如來欲下，先令淨居天子來",
    "T34n1719_001:0164c13": "此告令，令此土淨。却後二年佛現此間，支",
    "T34n1719_001:0164c14": "佛聞已燒身入滅。何以故？世無二佛、國無",
    "T34n1719_001:0164c15": "二王，一佛境界無二尊號。」此山高下亦復不",
    "T34n1719_001:0164c16": "等。四十七云：「俱留孫佛四日四夜行至山",
    "T34n1719_001:0164c17": "頂，那舍佛三日三夜，迦葉佛二日二夜，釋迦",
    "T34n1719_001:0164c18": "牟尼須臾至頂，並以羅閱祇人行也。時漸",
    "T34n1719_001:0164c19": "末，山漸下故。」文闕本迹，應云本住三德大",
    "T34n1719_001:0164c20": "涅槃山，迹居靈鷲。又本迹各有靈鷲，〈壽量〉",
    "T34n1719_001:0164c21": "云：「常在靈鷲山」，本也。約觀中，先解王舍中",
    "T34n1719_001:0164c22": "初立觀境，言「心王造舍」者，識陰為王，造業",
    "T34n1719_001:0164c23": "諸心必有心所，今欲消王，且以善惡心王",
    "T34n1719_001:0164c24": "以對無記之舍，故云王造。「若析」下，四觀，此",
    "T34n1719_001:0164c25": "示觀解異於他經，應如《止觀》十乘十境，下",
    "T34n1719_001:0164c26": "去皆爾，故注「云云」。後兩重云「若觀」，即後二教",
    "T34n1719_001:0164c27": "觀也。亦須分別相別不同，具如《止觀》，不可",
    "T34n1719_001:0164c28": "即具。約山作觀亦先立觀境，正當觀陰，具",
    "T34n1719_001:0164c29": "如《止觀》第五去文。別圓觀中既云山即法性，",
    "T34n1719_001:0165a01": "正因法身餘之二德準諸文說，故知此觀",
    "T34n1719_001:0165a02": "不同他見。所以又約山為觀者，山城雖殊",
    "T34n1719_001:0165a03": "同是依報，是故約之以觀正報。又諸觀境不",
    "T34n1719_001:0165a04": "出五陰，今此山等約陰便故，以諸文中直",
    "T34n1719_001:0165a05": "云境智。「自住其中」等者，以《大經》及此經意",
    "T34n1719_001:0165a06": "共為自他，定慧力莊嚴即自住其中，以此",
    "T34n1719_001:0165a07": "度眾生即安置諸子。「云云」者，亦應於此以",
    "T34n1719_001:0165a08": "辨二觀同異之相，方便正修簡境及心，并",
    "T34n1719_001:0165a09": "對前二以辨權實等，乃至四觀亦須開顯",
    "T34n1719_001:0165a10": "等也。次釋「中」字，既在山城之中，因緣等四",
    "T34n1719_001:0165a11": "具如彼釋，今但消「中」字義耳。欲更說之，先",
    "T34n1719_001:0165a12": "約所表以具四悉：常好中道，赴欲也；升中",
    "T34n1719_001:0165a13": "天、中日降，為人也；中夜滅，對治也；說中道，",
    "T34n1719_001:0165a14": "第一義也。諸教皆有中道，但有有體無體之",
    "T34n1719_001:0165a15": "殊。本迹者，觀圓理本中也，示離斷常迹中",
    "T34n1719_001:0165a16": "也。今經是開顯之中，若約觀者，即空即中，",
    "T34n1719_001:0165a17": "具二中也。",
    "T34n1719_001:0165a18": "法華文句記卷第一(中)",
    "T34n1719_001:0165a21": "法華文句記卷第一(下)",
    "T34n1719_001:0165a23": "唐天台沙門湛然述",
    "T34n1719_001:0165a24": "釋列眾中，初辨次第。言「多爾」者，亦有經中",
    "T34n1719_001:0165a25": "菩薩後列，各有所表。如《華嚴經》不列聲聞，",
    "T34n1719_001:0165a26": "純無雜故。舊解者多是光宅，與《大論》意同",
    "T34n1719_001:0165a27": "故無別破，但總結云似兩解耳。注「云云」",
    "T34n1719_001:0165a28": "者，事似因緣須具四悉，義似約教復須",
    "T34n1719_001:0165a29": "論八。事即身也，故云親疎，義即諦理，故云",
    "T34n1719_001:0165b01": "涅槃等，形服異故即世界。親者生善，疎者破",
    "T34n1719_001:0165b02": "惡，不親不疎即第一義。於有義中既以三",
    "T34n1719_001:0165b03": "諦，以諦對教則四可識，於藏等四辨漸等",
    "T34n1719_001:0165b04": "四，其義可知。又兩二義並欣涅槃，及四菩",
    "T34n1719_001:0165b05": "薩並不欣不著故皆居中，唯詣實理兼能",
    "T34n1719_001:0165b06": "利人，故居中求宗超彼凡聖。若以入中",
    "T34n1719_001:0165b07": "為菩薩，即指別教地上、圓教始終。注家云：",
    "T34n1719_001:0165b08": "聲聞學疎敦之於內，菩薩道親忘之於外，此",
    "T34n1719_001:0165b09": "但得事而失義，似迹而迷本。況復觀心、因",
    "T34n1719_001:0165b10": "緣耶？約本迹中，此經列眾超出群經，故人天",
    "T34n1719_001:0165b11": "二乘能引之人本非下地，所引之眾堪通別",
    "T34n1719_001:0165b12": "記，語通意兼，故云內祕。皆大薩埵，既能迹引",
    "T34n1719_001:0165b13": "二邊判非凡小，故云薩埵。菩薩濫本故且",
    "T34n1719_001:0165b14": "不論，應知亦且約體用論也。觀解後「云云」",
    "T34n1719_001:0165b15": "者，亦應更約因緣明觀諸教開顯及本迹",
    "T34n1719_001:0165b16": "觀。釋列聲聞，準《法華論》以八義故，先列",
    "T34n1719_001:0165b17": "聲聞：一、為顯親聞後不謗故；二、攝不定性",
    "T34n1719_001:0165b18": "迴心入大故；三、除尊貴慢非究竟故；四、常",
    "T34n1719_001:0165b19": "隨佛故；五、形儀同故；六、令內眷捨欲故；七、",
    "T34n1719_001:0165b20": "令菩薩敬故；八、令眾生信故。然《論》中八義",
    "T34n1719_001:0165b21": "唯第二一半獨屬今經，以不定性此土得",
    "T34n1719_001:0165b22": "故，仍少一半，若定性者彼土得故、未來得",
    "T34n1719_001:0165b23": "故；餘之七義論眾前後，通諸經故。以第二",
    "T34n1719_001:0165b24": "義入餘七中，使七一一皆有第二，方令八",
    "T34n1719_001:0165b25": "義全在今經。若依今意更有三義：欲別記",
    "T34n1719_001:0165b26": "故、別開權故、先顯本故，故令餘義永殊昔",
    "T34n1719_001:0165b27": "教。故論文意諸經多爾，所以通釋。今使諸教",
    "T34n1719_001:0165b28": "雖共復殊，方等先列，以四義故：欲斥奪故、",
    "T34n1719_001:0165b29": "欲密引故、令體信故，令味變故。般若亦",
    "T34n1719_001:0165c01": "四：欲洮汰故、欲委業故、密引進故、成熟",
    "T34n1719_001:0165c02": "酥故。故知《論》文通前二味，如向各四，又異",
    "T34n1719_001:0165c03": "前後。《論》又云：先僧次尼亦有八義：一、男尊女",
    "T34n1719_001:0165c04": "卑；二、入道先後；三、師弟不同；四、傳法能不；",
    "T34n1719_001:0165c05": "五、結集進退；六、同住得不；七、多少推讓；八、得",
    "T34n1719_001:0165c06": "歎有無。此八全通前之三味，多在酪教。若",
    "T34n1719_001:0165c07": "準同是聲聞，仍少第二意也。於今別中唯",
    "T34n1719_001:0165c08": "除委業，準義仍有，以同比丘聞轉教故",
    "T34n1719_001:0165c09": "也。故委業時非全無分，自餘諸義並同比",
    "T34n1719_001:0165c10": "丘，於五味中漸教當眾其義不異。次出舊",
    "T34n1719_001:0165c11": "解，云大小名聞者，意云：名即己名、聞即他",
    "T34n1719_001:0165c12": "聞，所以名大故聞大、名小故聞小。今但依文",
    "T34n1719_001:0165c13": "故，破其無據。言「依文」者，但約所列多少以",
    "T34n1719_001:0165c14": "明所識多少。前列萬二千，又云眾所知識；",
    "T34n1719_001:0165c15": "後云二千，又無知識，縱以名聞用釋知識，",
    "T34n1719_001:0165c16": "後文全無，何小之有？況復大小一向無憑。初",
    "T34n1719_001:0165c17": "釋類中先通釋五字，次「釋論」下別釋四義，比",
    "T34n1719_001:0165c18": "丘合故。初通釋中五字通收諸有德者，所與",
    "T34n1719_001:0165c19": "之徒既標於大，豈唯異於下眾而已。於比",
    "T34n1719_001:0165c20": "丘中其例復多，四門三脫析體通智辨空之",
    "T34n1719_001:0165c21": "例，秖得且云高譽德行，何可具論？今云如",
    "T34n1719_001:0165c22": "貴類之班輩也。次別釋四義者，初「釋論」下別",
    "T34n1719_001:0165c23": "釋「與」字，初文即因緣釋。若於此七為四悉",
    "T34n1719_001:0165c24": "者，時處世界，戒是為人，心見對治，道脫第一",
    "T34n1719_001:0165c25": "義。若準前三，在昔教者則七義唯三，道脫",
    "T34n1719_001:0165c26": "等俱屬對治意也。圓教七一俱屬圓四，約",
    "T34n1719_001:0165c27": "教雖別究竟唯圓，雖七而同故七名一，一",
    "T34n1719_001:0165c28": "即共也。四教不同通在五味，具如諸經不",
    "T34n1719_001:0165c29": "可遍述，且準歎德在三藏教者，同感佛",
    "T34n1719_001:0166a01": "時、同鹿苑處、同別脫戒、同一切智心、同無",
    "T34n1719_001:0166a02": "漏正見、同三十七道、同有餘脫、為同聞人，",
    "T34n1719_001:0166a03": "入通序時已得記者，全成圓人七一故也。",
    "T34n1719_001:0166a04": "同妙感應時、同見妙依處、同得究竟戒、同",
    "T34n1719_001:0166a05": "證種智心、同無作正見、同圓實道品、同不",
    "T34n1719_001:0166a06": "思議脫，得授記已即同菩薩，安得復以聲",
    "T34n1719_001:0166a07": "聞歎德？豈結集者謬抑德耶？故知在四味",
    "T34n1719_001:0166a08": "時隨味而變，經家從本列在聲聞，故依本",
    "T34n1719_001:0166a09": "歎。若不仍本，焉知聲聞有權有實，實者得",
    "T34n1719_001:0166a10": "記知有所從，聞《法華》時大小別故，故約教",
    "T34n1719_001:0166a11": "判須通始終，故三教七，或本是三，或是轉",
    "T34n1719_001:0166a12": "入。初約三藏一七一者，生滅同故。通教二",
    "T34n1719_001:0166a13": "者，分利鈍故，利兼圓別，應云三七，且通",
    "T34n1719_001:0166a14": "總說同為一例。別云為無量者，自行化他",
    "T34n1719_001:0166a15": "橫豎皆四門，門門四悉入者不同。圓教一者，",
    "T34n1719_001:0166a16": "發心畢竟二不別故。說者應於四教細明，",
    "T34n1719_001:0166a17": "乃至教味先判後開。「若未」下一句約本迹釋，",
    "T34n1719_001:0166a18": "亦約體用論本迹耳。別無聲聞，但云藏、",
    "T34n1719_001:0166a19": "通，若通含別亦可論之，是則略也。又時處",
    "T34n1719_001:0166a20": "二事且約教論，故云三藏中時處且一；若從",
    "T34n1719_001:0166a21": "元初得道時處，或多人共處，略如今文；或多",
    "T34n1719_001:0166a22": "人多處，或一人多處，如《阿含》中多時處也。問：",
    "T34n1719_001:0166a23": "至此那得二種聲聞？答：亦從初說，具如《玄》",
    "T34n1719_001:0166a24": "文，廣歷諸味難轉易轉。又有不歷析法元",
    "T34n1719_001:0166a25": "是通人(云云)。「直明兩意」下，欲明開顯，先更辨",
    "T34n1719_001:0166a26": "異。所言異者，且置七同，更於藏通七中辨",
    "T34n1719_001:0166a27": "異，則三異四同。何者？時處等四不可不同，",
    "T34n1719_001:0166a28": "如所會、所依、所稟、所證；若心等三，安能不別？",
    "T34n1719_001:0166a29": "別修、別見、別行故也。此仍一往，亦可戒法從",
    "T34n1719_001:0166b01": "別各各得故，解脫從人各各證故，是則五別",
    "T34n1719_001:0166b02": "二同。又若從人亦可俱別，今釋共義不合",
    "T34n1719_001:0166b03": "論之。義分三四乃成旁耳，是故且從七",
    "T34n1719_001:0166b04": "同以說，別教同異準說可知。次「若至」下正",
    "T34n1719_001:0166b05": "明開顯。「法華論」者，明被開者有權有實，未",
    "T34n1719_001:0166b06": "開具四、開已唯一，今加佛道據新入者。《論》",
    "T34n1719_001:0166b07": "中四者，決定、增上、退大、應化。《論》自釋云：「後二",
    "T34n1719_001:0166b08": "與記，前兩不記，根鈍未熟故」。且約此會，即",
    "T34n1719_001:0166b09": "經中云「生滅度想」，決定性也。若彼得聞、《論》",
    "T34n1719_001:0166b10": "中未說，天親豈可迷經文耶？經云：「而於彼",
    "T34n1719_001:0166b11": "土得聞是經」，《論》且一往據現說耳。是故今",
    "T34n1719_001:0166b12": "師但除上慢，即五千起去者是。雖從座去",
    "T34n1719_001:0166b13": "仍判於涅槃中。若四依邊得聞，故上慢者",
    "T34n1719_001:0166b14": "亦非不聞，已聞略開及在後故，但不可",
    "T34n1719_001:0166b15": "云此會得記，種、熟、脫三始終無廢，故準今",
    "T34n1719_001:0166b16": "文，遠近相望四種俱得。今云「住果」，兼於決",
    "T34n1719_001:0166b17": "定及退菩提，住果變異故分二教，是故二種",
    "T34n1719_001:0166b18": "總立住果。又「佛道」者，準經義立。若爾。佛道",
    "T34n1719_001:0166b19": "應化各有別圓。問：應化與佛道何別？答：應",
    "T34n1719_001:0166b20": "化約垂迹全語舊聖，佛道約利他語新記",
    "T34n1719_001:0166b21": "者。又應化從身，佛道從說，佛道有令他之",
    "T34n1719_001:0166b22": "言，且云利他，應化有發起之義，且云垂迹。",
    "T34n1719_001:0166b23": "既以聲聞為名，在昔則無應化佛道之稱，",
    "T34n1719_001:0166b24": "在今則無住果決定之名。增上慢中豈無應",
    "T34n1719_001:0166b25": "化？四攝同事安隔此耶？況復《論》中決定上慢",
    "T34n1719_001:0166b26": "同云未熟，不可上慢亦根敗也。他云：未者",
    "T34n1719_001:0166b27": "不也。應人未死名為不死，下種未生名為",
    "T34n1719_001:0166b28": "不生，故上慢、決定二俱可發，是決定義。又此",
    "T34n1719_001:0166b29": "中引論似本迹釋，應化本也，餘三迹也。化",
    "T34n1719_001:0166c01": "為餘三無異途也，唯闕觀心，即前兩教七",
    "T34n1719_001:0166c02": "一境也，後二教七一觀也。又時處，戒境也。心",
    "T34n1719_001:0166c03": "見，等觀也。「聲聞義浩然」者，貴人、非論。然用",
    "T34n1719_001:0166c04": "教者云大乘聲聞，未為通曉，今云應化從",
    "T34n1719_001:0166c05": "本以說，據眾全在小乘中也。言「浩然」者，",
    "T34n1719_001:0166c06": "藏通八門門門四種，門門各有佛道應化，",
    "T34n1719_001:0166c07": "迹在前教復同前數，據本復應地住地住",
    "T34n1719_001:0166c08": "及行向地，上慢所濫復同前數，他無約教",
    "T34n1719_001:0166c09": "今昔本迹權實開合等釋，但云住果及方便",
    "T34n1719_001:0166c10": "等，是故貴云以證涅槃者。言「云云」者，具如",
    "T34n1719_001:0166c11": "向辨。釋「大」者前，以「共」釋「與」。阿難共彼萬二",
    "T34n1719_001:0166c12": "千者，非直共人應共人七，七中並大故云",
    "T34n1719_001:0166c13": "與大。與既四釋不同，大義理須準彼。又前",
    "T34n1719_001:0166c14": "與字義兼時等，今釋大字，唯在具七之人",
    "T34n1719_001:0166c15": "復兼多勝。又釋與字義兼能所，今釋大字",
    "T34n1719_001:0166c16": "唯在於所，此從阿難指他為大，此中初引",
    "T34n1719_001:0166c17": "論文，《大品》在小，心未轉故。次今師意，亦具",
    "T34n1719_001:0166c18": "三文，以一一文皆兼《論》中三義故也。以此",
    "T34n1719_001:0166c19": "三義通兼四悉，大即世界，多即為人、對治，",
    "T34n1719_001:0166c20": "勝即第一義也。應具明三念與外人異，及",
    "T34n1719_001:0166c21": "以三念對大多勝之所以也。還將三念以",
    "T34n1719_001:0166c22": "對四悉，具如《止觀》第十記。「四韋陀」者，如下",
    "T34n1719_001:0166c23": "第五經疏及《止觀》第十記。次約教中牒前初",
    "T34n1719_001:0166c24": "釋判屬三藏，準前文故但云所敬等前。從",
    "T34n1719_001:0166c25": "「今明」下應義通偏圓，以前文中且對外釋，",
    "T34n1719_001:0166c26": "故云三藏。次「大者」下約後三教，初明多義，",
    "T34n1719_001:0166c27": "但是約事，後三不可更加其數，但約所知",
    "T34n1719_001:0166c28": "以釋其多，故前通釋大、多、勝三各具三義，",
    "T34n1719_001:0166c29": "故此後後漸優於前。約別圓者，昔則從初、",
    "T34n1719_001:0167a01": "今從得記，別存教道。言「大力羅漢」者，羅漢",
    "T34n1719_001:0167a02": "中大，即無疑解脫也。次本迹中初述本三，次",
    "T34n1719_001:0167a03": "「迹來」下述迹中三：初明本大，次「本得」下明",
    "T34n1719_001:0167a04": "本勝，次「先已」下明本多。「咨嗟」者，謀事也。謀",
    "T34n1719_001:0167a05": "而方嗟，非輒爾故。言「勝幢」者，借《大品》文。言",
    "T34n1719_001:0167a06": "「超諸外道」者，準理應云超諸偏小，但所",
    "T34n1719_001:0167a07": "超雖近、能超則遠，於理亦成。次迹中初示",
    "T34n1719_001:0167a08": "愛見即在乳味，故此五味通萬二千，若權",
    "T34n1719_001:0167a09": "若實皆經歷故，今從權者故云迹也。「久矣」",
    "T34n1719_001:0167a10": "下「云云」者，各有久本，隨本長短中間設化，",
    "T34n1719_001:0167a11": "今日亦在釋尊諸味。觀心中先直對三，次",
    "T34n1719_001:0167a12": "雖約中具大、多、勝，亦應更約空、假各三。",
    "T34n1719_001:0167a13": "言「一心一切心」者，心境俱心各攝一切，一",
    "T34n1719_001:0167a14": "切不出三千故也。具如《止觀》第五文。若非",
    "T34n1719_001:0167a15": "三千攝則不遍，若非圓心不攝三千，故三",
    "T34n1719_001:0167a16": "千總別咸空、假、中。一文既然，他皆準此，故向",
    "T34n1719_001:0167a17": "五味義通上下，文寄此中。釋比丘，引肇公",
    "T34n1719_001:0167a18": "者，在《淨名疏》，什及四子並在偽秦，故曰秦",
    "T34n1719_001:0167a19": "言。肇有四義：一、淨命乞士，二、破煩惱，三、能",
    "T34n1719_001:0167a20": "持戒，四、怖魔。什公分之，一始三終。具二魔",
    "T34n1719_001:0167a21": "怖者，終中前二為怖魔因。引論者闕能持",
    "T34n1719_001:0167a22": "戒，破惡秖是破煩惱耳，故但三義而次第不",
    "T34n1719_001:0167a23": "同。及通初心令魔怖等，故破惡之言且",
    "T34n1719_001:0167a24": "在身口非不斷惑。既並在初，令什義壞，",
    "T34n1719_001:0167a25": "豈以持戒破惑必在於終？又復肇公但翻",
    "T34n1719_001:0167a26": "其名而云名含，不云初後，今之學者安令",
    "T34n1719_001:0167a27": "魔怖耶？「五繫」者，具如《止觀》第五記。「一田」等",
    "T34n1719_001:0167a28": "者，田即農也。應云在家四種如法，更加工",
    "T34n1719_001:0167a29": "也。「涅槃寶梁」下，明經義略，雖復不具三義",
    "T34n1719_001:0167b01": "四義，破惡為本。今明此三義應通初後者，",
    "T34n1719_001:0167b02": "義當約教兼斥肇什，今非但以《論》文通",
    "T34n1719_001:0167b03": "後，復通諸教，況《論》但成因緣一釋。若於此",
    "T34n1719_001:0167b04": "中立四悉者，怖魔即世界，乞士即為人，破",
    "T34n1719_001:0167b05": "惡即對治，出界即第一義。「依經家」等者，義必",
    "T34n1719_001:0167b06": "通初、證信必後，向釋乞士中以「求」釋「乞」，乃",
    "T34n1719_001:0167b07": "以離邪歷境求定等為三藏教者，未能",
    "T34n1719_001:0167b08": "於境即理故也。故至通教方云求真破障",
    "T34n1719_001:0167b09": "理等也。別教言八魔十魔者，破惡既深釋",
    "T34n1719_001:0167b10": "魔須遠，具如《止觀》第八記。圓教中非不破",
    "T34n1719_001:0167b11": "八破十，但以實相為正、破惡屬旁，怖魔亦",
    "T34n1719_001:0167b12": "然。本迹中此諸比丘深淺莫測，故未可定",
    "T34n1719_001:0167b13": "判其位。「迹示五味」者，若不約五味，非今經",
    "T34n1719_001:0167b14": "比丘。「桎梏」者，上質音，足械也。下古沃反，手械",
    "T34n1719_001:0167b15": "也。二諦如桎梏，大慧如解縛，運念為無住，",
    "T34n1719_001:0167b16": "望境為無著，故不著境智出二死家，乞士",
    "T34n1719_001:0167b17": "怖魔準釋可見。「云云」者，中觀既然，空、假及以",
    "T34n1719_001:0167b18": "次不次等對教可見。「眾者」，以一萬二千事",
    "T34n1719_001:0167b19": "法和故。若作四悉者，初是世界眾和合故；",
    "T34n1719_001:0167b20": "「佛常」下為人，生物善故；「釋論」下對治，簡惡",
    "T34n1719_001:0167b21": "人故；「此中」下第一義，在真實故。言「事和」等",
    "T34n1719_001:0167b22": "者，僧界法等俱屬事故。「法和」者，如前七共",
    "T34n1719_001:0167b23": "同真理故。「九十人三明」者，《中含》二十九文",
    "T34n1719_001:0167b24": "同「舍利子問佛，五百比丘中幾三明？幾俱解",
    "T34n1719_001:0167b25": "脫？幾慧解脫？」佛答如文。「三明」者，即無疑解",
    "T34n1719_001:0167b26": "脫，具如《止觀》第七記。「淨命」具如《止觀》第四記。",
    "T34n1719_001:0167b27": "「五方便」者，四念處及四善根，五停非正觀法",
    "T34n1719_001:0167b28": "故。「苦法忍」去者，世第一後有十六剎那，第一",
    "T34n1719_001:0167b29": "心去即名真實。「偏圓五味」者，五味不出偏",
    "T34n1719_001:0167c01": "圓，偏圓不出四教。言「今正是等」者，當證信",
    "T34n1719_001:0167c02": "時已獲記故。「引諸眾生」下「云云」者，具如《玄》",
    "T34n1719_001:0167c03": "文七二諦中委約五味，以明教意出其相",
    "T34n1719_001:0167c04": "狀。次約觀中云「若異」等者，以依今經成",
    "T34n1719_001:0167c05": "觀法故，若不依中道慧命觀行，故名破十",
    "T34n1719_001:0167c06": "戒僧，不解究竟波羅蜜相，一心十戒詮量之",
    "T34n1719_001:0167c07": "律，名愚癡僧。五品六根名慚愧僧。初住已",
    "T34n1719_001:0167c08": "去名真實僧。亦合注「云云」，歷前二諦十戒",
    "T34n1719_001:0167c09": "等及約四教，遍作觀相。二明數中直爾舉",
    "T34n1719_001:0167c10": "數，即是因緣，亦可於中義立四悉：數異，世",
    "T34n1719_001:0167c11": "界也；聞數生善，即為人也；破惡入真，準例可",
    "T34n1719_001:0167c12": "見。不論約教者，教別數同故無異釋，若隨",
    "T34n1719_001:0167c13": "數生解即是教殊。問：凡諸列眾及得道者，何",
    "T34n1719_001:0167c14": "故其數必全無缺耶？答：《大論》釋大數五千分",
    "T34n1719_001:0167c15": "中云：「若過若減皆存大數」。本迹中云「本是」等",
    "T34n1719_001:0167c16": "者。問：凡言迹者，皆先有本，豈萬二千元皆",
    "T34n1719_001:0167c17": "是大權？若爾，則唯有能引而無所引。答：理",
    "T34n1719_001:0167c18": "實如然，但欲均用四義故云皆有，然本不",
    "T34n1719_001:0167c19": "同事須分別。若已入圓位，能引之人成於",
    "T34n1719_001:0167c20": "發起、影響二眾，灼然本是菩薩，降斯已外曾",
    "T34n1719_001:0167c21": "發大心，亦名菩薩。元住小者，則是大經未",
    "T34n1719_001:0167c22": "曾發心，尚名菩薩，此中具有退大、應化及元",
    "T34n1719_001:0167c23": "住小，退大住小得記之後並堪為同聞。問：三",
    "T34n1719_001:0167c24": "周授記人數不多，其不在會令為轉說，此",
    "T34n1719_001:0167c25": "等又非同聞眾限，何故此中云萬二千？答：三",
    "T34n1719_001:0167c26": "周之中正數雖少，如舍利弗得記之時，四眾",
    "T34n1719_001:0167c27": "八部即其流也。故三周中亦有應化與實行",
    "T34n1719_001:0167c28": "者同時得記。故《論》中云：「退大、應化二種與",
    "T34n1719_001:0167c29": "記」，即其意也。如菩薩眾但列八萬，分別功",
    "T34n1719_001:0168a01": "德記數蓋多，故知大小二眾列同聞眾，不可",
    "T34n1719_001:0168a02": "望得記者也。約觀中界入一一各十界者，",
    "T34n1719_001:0168a03": "正當妙境，諸文但寄能觀觀耳。山城雖約",
    "T34n1719_001:0168a04": "陰為所觀，亦未結成不思議境。又將數入",
    "T34n1719_001:0168a05": "理數即成境，境觀相對俱名法門。又境據",
    "T34n1719_001:0168a06": "假邊且存其數，空中尚無其數安有？然必約",
    "T34n1719_001:0168a07": "假以立空中，觀亦如是。明位中亦從初說",
    "T34n1719_001:0168a08": "猶名羅漢，準後皆成大菩薩也。即約教中",
    "T34n1719_001:0168a09": "圓位人也。於中先翻名者義當因緣，次攬",
    "T34n1719_001:0168a10": "因緣以成初教。初因緣中初明有翻中，《阿",
    "T34n1719_001:0168a11": "跋經》能所雙標，應謂能應之智，真即所應之",
    "T34n1719_001:0168a12": "理，以智應理之人故云應真。次《瑞應經》雖",
    "T34n1719_001:0168a13": "似雙標，意指能證，真是所證，證真之人故",
    "T34n1719_001:0168a14": "曰真人，三義如後釋。次無翻中三，初從果",
    "T34n1719_001:0168a15": "釋，「或言」下從因，三，「若論」下判名所從。初云",
    "T34n1719_001:0168a16": "「後世田」者，世秖是有，具如《止觀》第六記。「九",
    "T34n1719_001:0168a17": "十八使」者，八十八上加十思惟。若作四悉",
    "T34n1719_001:0168a18": "者，初明有翻，即世界也；於無翻中，通因是",
    "T34n1719_001:0168a19": "為人，所從是對治，從果是第一義。約教中",
    "T34n1719_001:0168a20": "言「不賊」者，猶從二乘得名故也。若於圓",
    "T34n1719_001:0168a21": "別尚名為賊，是故須殺。「不生於生」者，取",
    "T34n1719_001:0168a22": "無為證生於界外，不生是生故不令生。供",
    "T34n1719_001:0168a23": "彼所應名為供應，如《阿含》中佛至阿蘭若",
    "T34n1719_001:0168a24": "語比丘等，具如《止觀》第四記。復應更分前",
    "T34n1719_001:0168a25": "之兩教能殺法異，後之二教不賊亦殊。「皆歎",
    "T34n1719_001:0168a26": "初地初住德」者，前有翻家以三為名，次無",
    "T34n1719_001:0168a27": "翻家以三為義，義即是德，故約教中以三",
    "T34n1719_001:0168a28": "為德；若準入位不定，具足應云地住已上",
    "T34n1719_001:0168a29": "降佛已還，即約別圓歎本據復。次約本迹",
    "T34n1719_001:0168b01": "中二重，初約小三義，次約大三德。前寄迹",
    "T34n1719_001:0168b02": "名以申本迹，次約本名以通至迹，欲明名",
    "T34n1719_001:0168b03": "通義別故也。若約體用釋者，前釋從用以",
    "T34n1719_001:0168b04": "明體，後釋從體以立用。又前釋三義以通",
    "T34n1719_001:0168b05": "昔，後釋三德而唯今。若久遠本迹四俱是",
    "T34n1719_001:0168b06": "迹，今兼二重是故大小俱立本名，義勢無",
    "T34n1719_001:0168b07": "盡故注「云云」。所以本是平等大慧無破不",
    "T34n1719_001:0168b08": "破，方能示迹諸教不生；本證解脫無賊不",
    "T34n1719_001:0168b09": "賊，方能示迹諸味殺賊；本得法身非應不",
    "T34n1719_001:0168b10": "應，方能示迹為應供耳。觀心中先直以三",
    "T34n1719_001:0168b11": "德對三觀釋，以三德是境義可通觀，次歷",
    "T34n1719_001:0168b12": "觀以對釋名中三義，故一一觀皆具殺賊等",
    "T34n1719_001:0168b13": "三。前本迹中則先對釋名，次對三德；今先",
    "T34n1719_001:0168b14": "對德，次對三名。於中先空、次中，中又二：先",
    "T34n1719_001:0168b15": "釋三義，次引經證以指供養，歎名字觀行",
    "T34n1719_001:0168b16": "位人功德深也。引方等文，具如《止觀》第二",
    "T34n1719_001:0168b17": "記。「下文云」等者，〈法師品〉云：「佛告藥王：若有",
    "T34n1719_001:0168b18": "惡人以不善心，毀呰在家出家讀誦《法華",
    "T34n1719_001:0168b19": "經》者，其罪甚重」，具如下文。「八風」者，利衰毀",
    "T34n1719_001:0168b20": "譽稱譏苦樂，四違四順，佛尚久離無明違順，",
    "T34n1719_001:0168b21": "況人間耶？「失好時」者，若生憂苦失道合時。",
    "T34n1719_001:0168b22": "「大損」下「云云」者，所以引方等及此經者，此",
    "T34n1719_001:0168b23": "二即是名字觀行不生等故，乃至一切觀行",
    "T34n1719_001:0168b24": "之文皆應引之，但於此中觀行位便故。此",
    "T34n1719_001:0168b25": "中引「法華論」等者，彼《論》乃約一十六句，俱",
    "T34n1719_001:0168b26": "有三門，一、上上起門，以後釋前故。二、總別",
    "T34n1719_001:0168b27": "門，以皆是阿羅漢一句名總；下諸句釋上，",
    "T34n1719_001:0168b28": "故下名別，今先準《論》用總別門，不用《論》文",
    "T34n1719_001:0168b29": "諸句，但依《妙經》五句以釋，仍合五句以為",
    "T34n1719_001:0168c01": "三德。三、攝取事門，《論》中具列一十六句以釋",
    "T34n1719_001:0168c02": "對事，《論》文但是將十六句以釋五句，不云",
    "T34n1719_001:0168c03": "經闕，故十六句今文不用，從初別故，是故",
    "T34n1719_001:0168c04": "總約昔教歎也。「三漏」者，一、欲漏，謂欲界一",
    "T34n1719_001:0168c05": "切煩惱除無明；二、有漏，謂上兩界一切煩",
    "T34n1719_001:0168c06": "惱除無明；三、無明漏，謂三界無明。引二論",
    "T34n1719_001:0168c07": "一律者，《成論》約失利義通因果，《律》專在因，",
    "T34n1719_001:0168c08": "《毘曇》唯果，以失利故因果俱失。「良由」下重",
    "T34n1719_001:0168c09": "釋三失，明失所以。初釋失利由於業因，即",
    "T34n1719_001:0168c10": "《成論》意也。次「造諸」下釋因招果即生死苦，因",
    "T34n1719_001:0168c11": "即《律》文，果即《毘曇》。次「亡身」下重釋三句，由",
    "T34n1719_001:0168c12": "上三過失於三德，墮生死故亡法身，造業",
    "T34n1719_001:0168c13": "故失慧命，失道故喪重寶。意云，經中諸漏",
    "T34n1719_001:0168c14": "一句即是煩惱，失道等三相由而有，同名漏",
    "T34n1719_001:0168c15": "故所以引之。漏相如何？故於此下廣辨見",
    "T34n1719_001:0168c16": "思，下諸句下皆破古人以釋三德不當，亦",
    "T34n1719_001:0168c17": "應可見。「煩惱」下釋次句。初句約因果相對，",
    "T34n1719_001:0168c18": "此句一向在因。「使」等者，使即九十八也。通",
    "T34n1719_001:0168c19": "為能使，墮落生死以為所使。「流」即四流，謂",
    "T34n1719_001:0168c20": "欲有見無明，「扼」名同流，「纏」即十纏。《俱舍》云：",
    "T34n1719_001:0168c21": "「纏八無慚愧，嫉慳并悔眠，及掉舉昏沈，或十",
    "T34n1719_001:0168c22": "加忿覆」。「蓋」謂五蓋。「逮得」者，「逮」及也。正為除",
    "T34n1719_001:0168c23": "惑，故功德云及。言「智斷功德」者，由前殺賊",
    "T34n1719_001:0168c24": "成斷功德，斷必具智功成己利，由己利故，",
    "T34n1719_001:0168c25": "故堪應供。次「盡諸有結」等者，舉因果俱除",
    "T34n1719_001:0168c26": "明心得自在。「羅漢但應結盡」等者，有盡者",
    "T34n1719_001:0168c27": "非今所歎，故云但是因中說果。有謂報在",
    "T34n1719_001:0168c28": "二十五有生處、盡在不久者，縱如迦葉待",
    "T34n1719_001:0168c29": "後佛出，亦不名久。若羅漢皆以邊際定力",
    "T34n1719_001:0169a01": "持此報身入變易者，佛身何故入涅槃耶？",
    "T34n1719_001:0169a02": "若言佛身權示，彼教何文云權示耶？一切",
    "T34n1719_001:0169a03": "羅漢若至法華無不迴心，何故除四大羅",
    "T34n1719_001:0169a04": "漢十六羅漢，餘皆入滅。肉身菩薩得無生",
    "T34n1719_001:0169a05": "者，應皆不滅。心自在句釋於上句，二脫必",
    "T34n1719_001:0169a06": "漏盡、因盡必果亡，慧脫雖退此生必得，俱解",
    "T34n1719_001:0169a07": "脫人必有慧故，故云具足。故以煩惱為賊、",
    "T34n1719_001:0169a08": "生死為生，所以古人不了斯旨，故致謬也。",
    "T34n1719_001:0169a09": "故知句五德三法秖是一。依《論》總別釋竟。次",
    "T34n1719_001:0169a10": "若依《論》用上上起門者，《論》意以初句釋羅",
    "T34n1719_001:0169a11": "漢句竟，乃至以第五句釋第四句，餘不復",
    "T34n1719_001:0169a12": "釋，準此乃以下下展轉釋上，故得名為上",
    "T34n1719_001:0169a13": "上起門；是則五句望羅漢句，亦成總別及",
    "T34n1719_001:0169a14": "上上起。本迹中初明五句是本三德，次「迹示」",
    "T34n1719_001:0169a15": "下指二乘五句三德是迹，初還依古為不生",
    "T34n1719_001:0169a16": "德，故本住祕藏示羅漢三德，涅槃是總以",
    "T34n1719_001:0169a17": "對不生，即初二句，煩惱字是煩惱盡句，漏流",
    "T34n1719_001:0169a18": "字是諸漏盡句，「不復」下釋上二句，明離二",
    "T34n1719_001:0169a19": "邊即本不生，「法身」下釋本己利，上二句雖",
    "T34n1719_001:0169a20": "總舉涅槃，今明涅槃是己之利，故須別述。",
    "T34n1719_001:0169a21": "此中二句，上句明修、下句明性，修性相對，智",
    "T34n1719_001:0169a22": "斷對法身修三德也。「實相」兩字，性法身也。「功",
    "T34n1719_001:0169a23": "德」兩字，性二德也。本利修性具足，示具二乘",
    "T34n1719_001:0169a24": "三德。「得王」下明本迹四五二句，亦依古師",
    "T34n1719_001:0169a25": "為殺賊德，破有即第四句，我性即第五句，",
    "T34n1719_001:0169a26": "由煩惱賊破故也。「王三昧」者，《玄》文釋二十五",
    "T34n1719_001:0169a27": "三昧各具四義：一、諸有過患，二、本法功德，三、",
    "T34n1719_001:0169a28": "結行成，四、慈悲破有。本地功德久已成就，",
    "T34n1719_001:0169a29": "本三德也。過患即是賊等三也。本三具足即",
    "T34n1719_001:0169b01": "結行。成本時應供是破有也，今却用古義",
    "T34n1719_001:0169b02": "者，以無大失故也。故知已盡亦是不生，盡結",
    "T34n1719_001:0169b03": "義通殺賊。「八自在我」，亦名八神變，具如《止",
    "T34n1719_001:0169b04": "觀》記及《釋籤》中。約觀心中亦具五句，初是",
    "T34n1719_001:0169b05": "初德二句，「能觀」下次德一句，「正觀」下第三德",
    "T34n1719_001:0169b06": "二句。「雖有煩惱」等者，重釋第三德中二句也。",
    "T34n1719_001:0169b07": "初釋初句，「不斷」下釋次句，「如無煩惱」結盡",
    "T34n1719_001:0169b08": "也，「而入涅槃」自在也。約名字觀行俱得名",
    "T34n1719_001:0169b09": "為如無煩惱入涅槃也。列名中初總為五：",
    "T34n1719_001:0169b10": "初、現數，次、立名意，三、證立意，四、消釋意，五、",
    "T34n1719_001:0169b11": "用義意。引證中多引《阿含》者，如《增一》中列",
    "T34n1719_001:0169b12": "四眾名，各有偏好以引同類。「一一四釋」下",
    "T34n1719_001:0169b13": "「云云」者，即因緣等四不復更列，然諸聖因緣",
    "T34n1719_001:0169b14": "多寄初教，以是感應之始故也。故諸聖初",
    "T34n1719_001:0169b15": "因並在外道，為破外故，在釋種中為調",
    "T34n1719_001:0169b16": "伏故，為導為主而將引之，是故具明入胎",
    "T34n1719_001:0169b17": "立行眷屬師友。若逆若順能化所化；縱有始",
    "T34n1719_001:0169b18": "終計不轉者，亦為後來得破之由，顯諸聖",
    "T34n1719_001:0169b19": "者迹不徒設，一一無非感應故也。故四悉",
    "T34n1719_001:0169b20": "義一一應知。故彼《增一》比丘中列百人，有立",
    "T34n1719_001:0169b21": "齋建福，有營建房舍，有能調伏外道，有善",
    "T34n1719_001:0169b22": "供給疾病，有遊行教化，有息事端拱，有好",
    "T34n1719_001:0169b23": "著好衣，有弊外無恥，有食無厭足，有語言",
    "T34n1719_001:0169b24": "麁獷。尼中列五十人，如拘曇彌尼頭陀苦行，",
    "T34n1719_001:0169b25": "耶輸陀羅降伏外道。俗中二眾亦各有偏好，",
    "T34n1719_001:0169b26": "但諸聖因緣，今文則略、《大論》具存，事迹雖別",
    "T34n1719_001:0169b27": "皆是大權。「陳如」中，初是世界，「願」去為人，「行」去",
    "T34n1719_001:0169b28": "對治，「太子」去第一義。此第一義仍在昔教，但",
    "T34n1719_001:0169b29": "以教簡進否無在，隨事轉釋令順四悉，下",
    "T34n1719_001:0169c01": "去皆然。「其先事火」者，雖事火者多，非初得",
    "T34n1719_001:0169c02": "道火不成德，故初得道得照燒名，破暗因",
    "T34n1719_001:0169c03": "滅、物滅果亡，初雖未亡後必亡故，如人墮",
    "T34n1719_001:0169c04": "巖。「無知乃是知無」者，梵音倒耳。所知之無",
    "T34n1719_001:0169c05": "即真諦也。故引二諦中真也。次引二經一",
    "T34n1719_001:0169c06": "論者，本際秖是所知真諦，願者出《因果經》，",
    "T34n1719_001:0169c07": "即佛為菩薩時本願先度，次「又迦葉」下即是",
    "T34n1719_001:0169c08": "己願。「夫巨夜」下為陳如興類也。生死如世",
    "T34n1719_001:0169c09": "夜，日出故令覺。「日光」者，諸大羅漢及諸菩",
    "T34n1719_001:0169c10": "薩，故明星日光並破己身之大暗也。「入山",
    "T34n1719_001:0169c11": "學道」等者，《中含》五十六《羅摩經》云：「佛在鹿母",
    "T34n1719_001:0169c12": "堂，告諸比丘，有二種求，一者聖求，二非聖",
    "T34n1719_001:0169c13": "求。聖求者，安隱涅槃。我為童子時年始十",
    "T34n1719_001:0169c14": "九，往阿羅羅迦摩羅所。問言：依汝法行梵",
    "T34n1719_001:0169c15": "行可不？答言：無不可。云何此法自知證？仙",
    "T34n1719_001:0169c16": "言：我度識處得無所有處。即往遠離處修",
    "T34n1719_001:0169c17": "證得已，更往仙所述己所得。仙問：汝已證無",
    "T34n1719_001:0169c18": "所有處耶？我之所得汝亦得耶？即共領眾。",
    "T34n1719_001:0169c19": "又自念：此法不趣智慧、不趣涅槃，寧可更",
    "T34n1719_001:0169c20": "求安隱處耶？是故更往欝陀羅羅摩子所",
    "T34n1719_001:0169c21": "云：我欲於汝法中學。彼答：無不可。問曰：",
    "T34n1719_001:0169c22": "知自證耶？答：我度無所有處得非相定，我",
    "T34n1719_001:0169c23": "久證得。便修得之，乃至領眾等。復念言：此",
    "T34n1719_001:0169c24": "法不至涅槃。即往象頭山鞞羅梵志村尼連",
    "T34n1719_001:0169c25": "禪河邊，誓不起，即得無上安隱涅槃，道品成",
    "T34n1719_001:0169c26": "就四智具足。次念：誰應先度？念已寧可先",
    "T34n1719_001:0169c27": "度二仙。空中云：二仙已終經於七日。我亦",
    "T34n1719_001:0169c28": "自知。念曰：應度欝陀羅羅摩子。天又告言：",
    "T34n1719_001:0169c29": "終來二七。我亦自知。因復念曰：昔五人侍我",
    "T34n1719_001:0170a01": "勞苦。念已觀於五人在波羅奈，念已便往。",
    "T34n1719_001:0170a02": "五人遙見自相約勅：沙門多求好食粳糧及",
    "T34n1719_001:0170a03": "&#;酥蜜，麻油塗身；今復來至，汝等但坐，預",
    "T34n1719_001:0170a04": "留一座莫請令坐。及至到已，語曰：卿欲",
    "T34n1719_001:0170a05": "坐者便坐。五人破制，於中求水者、敷座者。",
    "T34n1719_001:0170a06": "坐已先教二人，三人持食來六人共噉。次",
    "T34n1719_001:0170a07": "教三人，二人持食來六人共噉。而便語之：",
    "T34n1719_001:0170a08": "有二種行，一著五欲，二著苦行，離此二邊",
    "T34n1719_001:0170a09": "是名中道。次為五人說譬喻，次為說四諦，",
    "T34n1719_001:0170a10": "五人得無漏。」多論說佛為三二人說法去",
    "T34n1719_001:0170a11": "住不等者，由三是父親、二是母親，欲彰乞",
    "T34n1719_001:0170a12": "食事辦故也，及知說法不空。準《婆沙》中日",
    "T34n1719_001:0170a13": "初分為二人，則六人共食，日後分為三人，",
    "T34n1719_001:0170a14": "則五人共食，以佛性離非時食故。爾時未",
    "T34n1719_001:0170a15": "為弟子制非時食，經三月教化，或云四月，",
    "T34n1719_001:0170a16": "餘如論文。云「三父親」者，謂馬星、摩男、拘利，",
    "T34n1719_001:0170a17": "餘是母親。「初見佛道相」等者，初見在陳如，",
    "T34n1719_001:0170a18": "為後人前相，應云，佛如鼓、機緣如椎、法輪",
    "T34n1719_001:0170a19": "如聲。「初聞」者，五人俱初，陳如初悟故云初",
    "T34n1719_001:0170a20": "聞。「香」，道品也。昔機如身、法輪如香。初悟名",
    "T34n1719_001:0170a21": "「服」，「甘露」滅理也。「法流」即初果，「登真」即見諦。",
    "T34n1719_001:0170a22": "《分別功德論》云：「佛最長子即陳如也。最小子",
    "T34n1719_001:0170a23": "者即須跋也。」今未受化是故不論。約教中",
    "T34n1719_001:0170a24": "應辨教殊但明觀異，從觀判教理易分",
    "T34n1719_001:0170a25": "故，故委以觀而分別之。況萬二千陳如居",
    "T34n1719_001:0170a26": "首，無生乃是諸觀之宗，欲令聞名識行例",
    "T34n1719_001:0170a27": "人知心。故大師歎古章疏云：「恨不見其",
    "T34n1719_001:0170a28": "面，但恨不見其人；今見其文則見其心",
    "T34n1719_001:0170a29": "矣。」今如是等雖不見人，乃見其智。初、三藏",
    "T34n1719_001:0170b01": "教人不了像虛，故用《阿含》「盲」為譬也。初總",
    "T34n1719_001:0170b02": "立譬境智，次、「頭等」下譬境因果，如六分和",
    "T34n1719_001:0170b03": "合成身，如和合成業，業託父母如形對像",
    "T34n1719_001:0170b04": "生，像必不實，由謂實故令後陰起。盲如無",
    "T34n1719_001:0170b05": "生智，不見如不取。三、「若開眼」下明生不生。",
    "T34n1719_001:0170b06": "於中初由取因故果生，次「若閉眼」下喻不",
    "T34n1719_001:0170b07": "取因故果不生，鏡是助因得果，復由執心",
    "T34n1719_001:0170b08": "緣之，方助於因而生於果，下文準此。於",
    "T34n1719_001:0170b09": "中二：先總、次別。初總標不生，次「不見」下總",
    "T34n1719_001:0170b10": "列因果不生。次「故阿含」下別中三科，為二：初",
    "T34n1719_001:0170b11": "觀陰，次入、界。初觀陰中二：先明陰生為境，",
    "T34n1719_001:0170b12": "次「若能」下無生觀智。初又三：法、喻、合。法中義",
    "T34n1719_001:0170b13": "帶總別二境，謂因計色淨餘四皆淨，樂等",
    "T34n1719_001:0170b14": "亦爾。是則五陰皆淨常等即總境也。此中想",
    "T34n1719_001:0170b15": "行應云乃至受，識應云乃至想行，文且一",
    "T34n1719_001:0170b16": "往。次觀中三：初正明用觀，次「既知」下明觀",
    "T34n1719_001:0170b17": "成破惑，三「如是」下準因破果。初文又三：法、",
    "T34n1719_001:0170b18": "喻、合。應知鏡譬若不對盲，本在衍門亦可",
    "T34n1719_001:0170b19": "通用，具如《止觀》第五記。初法中二：釋、結。釋",
    "T34n1719_001:0170b20": "二：先、別。次「又能」下總。悉皆無常等，知色中",
    "T34n1719_001:0170b21": "少「無我」字。「是為」下，結。「如盲」下，譬；「是為」下，合。",
    "T34n1719_001:0170b22": "次「既知」下明觀成破見，此中即破二十身",
    "T34n1719_001:0170b23": "見。次「如是」下準因破果中有法、喻、合。次觀",
    "T34n1719_001:0170b24": "入界中先雙標入界，次正釋。釋中先更寄",
    "T34n1719_001:0170b25": "此便明因緣，故知前陰即念處觀屬四諦",
    "T34n1719_001:0170b26": "也。於中亦先大海以喻境生，次「云何」下以",
    "T34n1719_001:0170b27": "苦種喻觀不生。初境中先約入，次以界例。",
    "T34n1719_001:0170b28": "初約入中先約眼色二入廣明，次「耳鼻」下",
    "T34n1719_001:0170b29": "舉十入例。初約眼色中具列十二因緣，初",
    "T34n1719_001:0170c01": "無明中喻文在《阿含》中。「五皰」者，手足及頭，例",
    "T34n1719_001:0170c02": "中少五塵。次觀中二：初入，次以界例。入中",
    "T34n1719_001:0170c03": "二：先明眼色，次以十入例。初眼色中三：初",
    "T34n1719_001:0170c04": "略明不生，次「云何苦」下反以生釋，三「若知」下",
    "T34n1719_001:0170c05": "正明用觀。初略觀中乃以臭種用喻因緣，",
    "T34n1719_001:0170c06": "既以貪恚念欲為苦種，牙即無明。又以取",
    "T34n1719_001:0170c07": "塵善惡為臭汁，蠅蛆是行，此二不生故十",
    "T34n1719_001:0170c08": "不生。「阿若最初」下，結，如文。通教觀中以境",
    "T34n1719_001:0170c09": "即故不先立境。亦先陰，次入界。陰中亦先",
    "T34n1719_001:0170c10": "總，次「又觀」下，別。總謂總以鏡像喻五，別謂",
    "T34n1719_001:0170c11": "五喻各別譬五，並先喻次合。初總中先約",
    "T34n1719_001:0170c12": "色陰，次以四例，亦如於巾求兔叵得。人之",
    "T34n1719_001:0170c13": "與鏡皆云幻者，因緣各從因緣生故，實因",
    "T34n1719_001:0170c14": "實緣和合所生尚自如幻，況幻因緣所生非",
    "T34n1719_001:0170c15": "幻？如巾如藥於兔名實，兔於巾藥名之",
    "T34n1719_001:0170c16": "為幻，鏡像亦然。況今先見因緣如幻，像非",
    "T34n1719_001:0170c17": "幻耶？細推具如《止觀》第五。今且略辨令知",
    "T34n1719_001:0170c18": "觀別，故不廣論。今亦具有二空，次「觀根塵」",
    "T34n1719_001:0170c19": "下觀界入，亦更寄界入以明因緣，故云無",
    "T34n1719_001:0170c20": "明等。於中又二：先推根塵無明，次「煩惱」下",
    "T34n1719_001:0170c21": "推三世即十一支，各有喻合。初喻中云「根",
    "T34n1719_001:0170c22": "塵聚落」者，文在《大經》二十一，復以機關釋",
    "T34n1719_001:0170c23": "成根塵和合義也。經云：「譬如有王以四毒",
    "T34n1719_001:0170c24": "蛇盛之一篋，令人養飴瞻視臥起，若令一",
    "T34n1719_001:0170c25": "蛇生瞋恚者，我當準法戮之都市。其人聞",
    "T34n1719_001:0170c26": "已捨篋逃走。王時復遣五旃陀羅拔刀隨",
    "T34n1719_001:0170c27": "之，密遣一人詐為親友，而語之言：汝可",
    "T34n1719_001:0170c28": "來還。其人不信投一聚落，都不見人求物",
    "T34n1719_001:0170c29": "不得，即便坐地。聞空中聲：今夜當有六大",
    "T34n1719_001:0171a01": "賊來。其人惶怖復捨之去，乃至路值一河",
    "T34n1719_001:0171a02": "截流而去(云云)。」合云：「蛇若害人不墮惡道，",
    "T34n1719_001:0171a03": "無三學力必為五陰旃陀羅害，若不識愛",
    "T34n1719_001:0171a04": "為詐親誑，觀於六人猶如空聚，群賊住於",
    "T34n1719_001:0171a05": "六塵六入，欲捨復治煩惱駛流，應以道品",
    "T34n1719_001:0171a06": "船栰運手動足過分段河，十住未免唯佛",
    "T34n1719_001:0171a07": "究竟。」經文本喻三乘始終，今喻通教聲聞觀",
    "T34n1719_001:0171a08": "法。言「機關」者，機謂機微，可發之義，關謂",
    "T34n1719_001:0171a09": "關節，假人而動。故凡結身口皆由意動而",
    "T34n1719_001:0171a10": "成作業。既云聚空，即本空也。言「云云」者，界",
    "T34n1719_001:0171a11": "文乃略，具足如前三藏教明。一往且然，若委",
    "T34n1719_001:0171a12": "修觀非此可了。次別觀中亦先喻境智，「若",
    "T34n1719_001:0171a13": "欲」下起行也。初中先立境智，次「青」下明境",
    "T34n1719_001:0171a14": "體量，三「皆於」下結意。初立中先境、次觀。境",
    "T34n1719_001:0171a15": "中初云「鏡喻法界」者，通以迷悟事理始末",
    "T34n1719_001:0171a16": "自他同依一法界也。真如在迷能生九界，",
    "T34n1719_001:0171a17": "即指果佛為佛法界，故總云十。是故別人",
    "T34n1719_001:0171a18": "覆理無明為九界因，故下文中自行化他皆",
    "T34n1719_001:0171a19": "須斷九，九盡方名緣了具足，足故正因方",
    "T34n1719_001:0171a20": "乃究顯。次體量者，此中但以青等八法喻",
    "T34n1719_001:0171a21": "十界者，或離或合隨便為言，故合二乘及",
    "T34n1719_001:0171a22": "以人天，復略修羅仍開菩薩，亦可初地為",
    "T34n1719_001:0171a23": "佛法界，諸文開合隨義準知。又「青黃」等，別人",
    "T34n1719_001:0171a24": "初心與藏不別，故得借用《正法念》喻，但加",
    "T34n1719_001:0171a25": "長短等耳。言「皆於鏡中」者，不出法界。法界",
    "T34n1719_001:0171a26": "不出迷悟，迷悟不出於心。次起行又五，先",
    "T34n1719_001:0171a27": "示自行化他分齊，以別教中無性德九故",
    "T34n1719_001:0171a28": "自他斷，別修緣了而嚴本有常住法身。次「依",
    "T34n1719_001:0171a29": "於」下依境起行，亦指但理為九界覆而為",
    "T34n1719_001:0171b01": "所依，法界秖是法性，復是迷悟所依。於中亦",
    "T34n1719_001:0171b02": "應云從無住本立一切法，無明覆理能覆",
    "T34n1719_001:0171b03": "所覆俱名無住，但即不即異而分教殊，今背",
    "T34n1719_001:0171b04": "迷成悟專緣理性而破九界。三「次第」下明",
    "T34n1719_001:0171b05": "因滅。四「若無」下明果滅。五「生亦」下總結因果",
    "T34n1719_001:0171b06": "雙明不生，即界內外二生不生，俱不生也。",
    "T34n1719_001:0171b07": "化物橫辨，文闕不論。次圓觀者，先喻、次合。",
    "T34n1719_001:0171b08": "喻中言「觀鏡」者，一法界也。「團圓」者，理境智",
    "T34n1719_001:0171b09": "也。觀即是智，團圓是境。次「不觀」下明觀相。",
    "T34n1719_001:0171b10": "「背」即無明，「面即」智明。「鏡」十界因，「形」十界緣，「像」",
    "T34n1719_001:0171b11": "十界果。又鏡明性十界，像生修十界，故形像",
    "T34n1719_001:0171b12": "修性皆具十界，並不出於法性理鏡，見明",
    "T34n1719_001:0171b13": "形像修性本如，鏡內外一離於三教分別情",
    "T34n1719_001:0171b14": "想，總以不二無分別智，依理通泯心境明",
    "T34n1719_001:0171b15": "暗，故云不觀。觀境不殊、理無明暗，故云「非",
    "T34n1719_001:0171b16": "背」等。約修得說故云「不取」等。次「但觀」下結",
    "T34n1719_001:0171b17": "意中，但是總略出其觀相，不謀而照但觀",
    "T34n1719_001:0171b18": "團圓，無始終故，故無際畔，本有故無始，常",
    "T34n1719_001:0171b19": "住故無終。明暗如前。無一異者，雙非像無",
    "T34n1719_001:0171b20": "像也。「不取」下，合也。初不取者，泯前十界。「善",
    "T34n1719_001:0171b21": "惡」六界也。以六對小故云邪正，以菩薩佛",
    "T34n1719_001:0171b22": "用對於小，故云大小，一切並泯故皆云無，",
    "T34n1719_001:0171b23": "不復分別若性若修。「但緣」下泯前心境，以",
    "T34n1719_001:0171b24": "法性實相即是三諦三觀，一切佛法之大都，",
    "T34n1719_001:0171b25": "若泯若照無非法性，法性之體離泯照故",
    "T34n1719_001:0171b26": "全泯照是。「觀煩惱」下，明觀體秖觀三道。生",
    "T34n1719_001:0171b27": "即苦道。三道即是三德。於中初總明立觀，",
    "T34n1719_001:0171b28": "從「陰入界即法身」去，教用觀法。本觀理是",
    "T34n1719_001:0171b29": "不觀染除，染體自虛本虛名滅，故妙體滅",
    "T34n1719_001:0171c01": "不立除名，障體即德不待轉除，故云生即",
    "T34n1719_001:0171c02": "無生。次「解脫即業」等結成無生。次「是三」下複",
    "T34n1719_001:0171c03": "疎總結。次「況變易」等者，以重況輕，界內重",
    "T34n1719_001:0171c04": "障尚即妙德，況界外輕耶？今仍約底下三道，",
    "T34n1719_001:0171c05": "若具論者，應約諸三法也。此中圓觀不同",
    "T34n1719_001:0171c06": "藏別先境次觀者，若法若喻皆不二故，語雖",
    "T34n1719_001:0171c07": "似通觀境別故。所以釋陳如中教相約觀",
    "T34n1719_001:0171c08": "其義廣者，以最初故。「若聞阿字解一切義」",
    "T34n1719_001:0171c09": "下去，諸聖雖隨事別，論其觀行不出無生，",
    "T34n1719_001:0171c10": "如頭陀抖擻乃至密行，亦何出於智斷無生？",
    "T34n1719_001:0171c11": "故下去文準此可知。言「云云」者，應具須十",
    "T34n1719_001:0171c12": "乘十境及方便等，全指《止觀》一部文也。故《止",
    "T34n1719_001:0171c13": "觀》破遍中亦以無生為首，故今略示大綱。",
    "T34n1719_001:0171c14": "若於阿若權實始終不迷，欲以圓觀消今",
    "T34n1719_001:0171c15": "經中五佛三周本迹流通無非無生之大體",
    "T34n1719_001:0171c16": "也，則能兼識一代觀境，故於名下略指方",
    "T34n1719_001:0171c17": "隅。秖如世人為子立號尚有所表，況諸聖",
    "T34n1719_001:0171c18": "者豈應徒然？若不然者，則唐設無生之名，",
    "T34n1719_001:0171c19": "永無無生之旨，大小混濫權實杳冥，此一既",
    "T34n1719_001:0171c20": "然餘例準此。本迹中初約五味正示本迹，",
    "T34n1719_001:0171c21": "此中阿字顯遍八教。次「眾生」下勸物思齊，",
    "T34n1719_001:0171c22": "則五時功畢。次「非本」下明不思議體用功畢。",
    "T34n1719_001:0171c23": "「故下文」下引開迹證，種種之言亦不出五",
    "T34n1719_001:0171c24": "時八教。又隨本長短凡經幾度？為五時八",
    "T34n1719_001:0171c25": "教示不生來。引《阿含》者，引迹證本，寄迹",
    "T34n1719_001:0171c26": "中本迹示其尊卑，本地高下非此可悉故。",
    "T34n1719_001:0171c27": "《雜含》三十一「佛在舍衛，夜暗天小雨，時告阿",
    "T34n1719_001:0171c28": "難言：汝以蓋覆燈隨佛後行。阿難受教至",
    "T34n1719_001:0171c29": "一處，世尊微笑。阿難白佛。佛言：非無因緣，",
    "T34n1719_001:0172a01": "汝今持蓋隨我而行，我見梵王持蓋燈隨",
    "T34n1719_001:0172a02": "陳如後，帝釋持蓋燈隨迦葉後，乃至毘沙",
    "T34n1719_001:0172a03": "門天王持蓋燈隨劫賓那後。」所以偏於通",
    "T34n1719_001:0172a04": "序中如是乃至諸聖弟子具四釋者，以「如",
    "T34n1719_001:0172a05": "是」通指一部，「我聞」能聞一部，時處、教主必",
    "T34n1719_001:0172a06": "無異途，咸是斯經之大略，況諸弟子在大在",
    "T34n1719_001:0172a07": "小，若顯若晦、為主為伴，示訥示辯、有屈有",
    "T34n1719_001:0172a08": "申，厭外欣內背大向小，引小入大會偏",
    "T34n1719_001:0172a09": "歸圓，自因之果，皆為眾生作種熟脫、去來",
    "T34n1719_001:0172a10": "今益，所歷既多時處不一，良由機緣生熟",
    "T34n1719_001:0172a11": "未等。今既咸會，以昔望今，令成今教人法",
    "T34n1719_001:0172a12": "俱美，故用四釋令了機應，從外至內，後入",
    "T34n1719_001:0172a13": "《法華》本迹兩門先後悟入，皆藉引導影響發",
    "T34n1719_001:0172a14": "起，隨聞一句若人若法，皆成化儀悉可為",
    "T34n1719_001:0172a15": "觀，故於一人遍須眾釋，況令後代聞名起",
    "T34n1719_001:0172a16": "行，稟教識體思迹覩本，尋其因緣廣照",
    "T34n1719_001:0172a17": "始末。若得此意，於一人所、於經一句，可以",
    "T34n1719_001:0172a18": "為上求境、可以識下化機，可以曉聖者化",
    "T34n1719_001:0172a19": "儀、可以了凡眾稟益，可以達名義同異、可",
    "T34n1719_001:0172a20": "以知行等理殊，可以知隨聞成觀、可以解",
    "T34n1719_001:0172a21": "迹本人法，可以信化事長遠、可以仰聖恩",
    "T34n1719_001:0172a22": "難報，可以知眾生難化、可以知會理至",
    "T34n1719_001:0172a23": "難。他不見者謂為繁芿，況得今意？凡聞諸",
    "T34n1719_001:0172a24": "經一法一事一人一行，則解十方三世佛事，",
    "T34n1719_001:0172a25": "唯除淨土餘塵施化，況復亦以比丘思之。故",
    "T34n1719_001:0172a26": "知諸土諸佛用教現身雖復不同，然思修",
    "T34n1719_001:0172a27": "之門其理無別。",
    "T34n1719_001:0172a28": "法華文句記卷第一(下)"
}