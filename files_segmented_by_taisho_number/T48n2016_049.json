{
    "T48n2016_049:0702b07": "49宗鏡錄卷第四十九",
    "T48n2016_049:0702b09": "慧日永明寺主智覺禪師延壽集",
    "T48n2016_049:0702b10": "夫一切情識。因執受得名。只如第八種子根",
    "T48n2016_049:0702b11": "身器等。為總有執受。為無執受。答。種子",
    "T48n2016_049:0702b12": "器世。即第八緣。而不執。執受各具二義。且執",
    "T48n2016_049:0702b13": "二義者。一攝義。二持義。言攝者。即攝為自",
    "T48n2016_049:0702b14": "體。言持者。即持令不散。受二義者。一領義。",
    "T48n2016_049:0702b15": "二覺義。且領者。即領以為境。言覺者。即令生",
    "T48n2016_049:0702b16": "覺受。安危共同。根身具執受四義。一攝為自",
    "T48n2016_049:0702b17": "體。同是無記性故。二持令不散。第八能任持",
    "T48n2016_049:0702b18": "此身。令不爛壞。三領已為境。此根身是。第八",
    "T48n2016_049:0702b19": "親相分。四令生覺受。安危共同。若第八危。五",
    "T48n2016_049:0702b20": "根危。第八安。五根安。若器世間量。但緣非執",
    "T48n2016_049:0702b21": "受。即受二義中。領已為境。又言非執受者。",
    "T48n2016_049:0702b22": "而無攝為自體。持令不散。令生覺受三義。不",
    "T48n2016_049:0702b23": "似他根身。名非執受。即無受。四義中領已為",
    "T48n2016_049:0702b24": "境一義。問。何以器界不似根身。第八親執受。",
    "T48n2016_049:0702b25": "答。以與第八遠故。所以不攝為自體。又器界",
    "T48n2016_049:0702b26": "損時。第八亦不隨彼安危共同。所以不執受。",
    "T48n2016_049:0702b27": "若髮毛爪齒膀胱宿水等。雖近。已同外器攝。",
    "T48n2016_049:0702b28": "所以第八亦不執受。由此第八。或持或緣。應",
    "T48n2016_049:0702b29": "具四句。一持而不緣。即無漏種。二緣而不",
    "T48n2016_049:0702c01": "持。即器界現行。三俱句。即內身根塵。四俱",
    "T48n2016_049:0702c02": "非。即前七現行。問。第八何不緣前七現行。",
    "T48n2016_049:0702c03": "答。有多過。故不緣。若變影緣。即第八犯緣假",
    "T48n2016_049:0702c04": "過。若親緣。即犯唯識義不成過。親取他心",
    "T48n2016_049:0702c05": "故。西明云。若變影緣。即有情界增過。以變起",
    "T48n2016_049:0702c06": "前七現行故。而有兩重第七等。又解。以心法",
    "T48n2016_049:0702c07": "要種而生。今異熟第八微劣。設緣得前七亦",
    "T48n2016_049:0702c08": "不能熏種。故不緣也。問。第八何不緣長等。",
    "T48n2016_049:0702c09": "答。是假。故不緣。問。無為是實。第八何故不",
    "T48n2016_049:0702c10": "緣。答。若實無為。因位不證。若假無為。又非彼",
    "T48n2016_049:0702c11": "境。三量分別者。散位心心所。若具四義。即名",
    "T48n2016_049:0702c12": "現量。一任運緣。二不帶名言。三唯性境。四無",
    "T48n2016_049:0702c13": "計度分別。今第八四義。既足。極成現量。假實",
    "T48n2016_049:0702c14": "分別者。因中第八見分。定不緣假。唯因緣變",
    "T48n2016_049:0702c15": "故。因緣變具二義。一任運義。二種子義。為",
    "T48n2016_049:0702c16": "境從種生。識。任運緣。名因緣變。今第八所緣",
    "T48n2016_049:0702c17": "境。定以見分別種生。是因緣變。問。第八與",
    "T48n2016_049:0702c18": "前五皆因緣變。何故前五緣境有本質。第八",
    "T48n2016_049:0702c19": "便無。答。前五非根本識。緣境即須藉本質。",
    "T48n2016_049:0702c20": "今第八是根本識。故不假本質。忽若離自三",
    "T48n2016_049:0702c21": "境外。更有法與第八為質者。即心外有法。然",
    "T48n2016_049:0702c22": "第八若望緣定果色。及他人扶塵異界器。即",
    "T48n2016_049:0702c23": "有本質不遮。故知第八緣三境。唯實非假。問。",
    "T48n2016_049:0702c24": "識中無漏種子。具此三義不。答。一切有漏種",
    "T48n2016_049:0702c25": "子。即具三義。若是無漏種子。不隨第八成無",
    "T48n2016_049:0702c26": "記。唯是善性。即第八不領為境。以相違故。不",
    "T48n2016_049:0702c27": "妨持而不緣。三義中但具二義。問。若不領",
    "T48n2016_049:0702c28": "以為境。應是心外有法。答。但持令不散。不離",
    "T48n2016_049:0702c29": "識故。亦是唯識。問。無漏種子。既不離識中有。",
    "T48n2016_049:0703a01": "如何不緣。答。具三義故。所以不緣。一能對治",
    "T48n2016_049:0703a02": "故。即無漏然對治有污法。亦能破壞有漏法。",
    "T48n2016_049:0703a03": "二體性異故。以第八唯無記。無漏種子唯善",
    "T48n2016_049:0703a04": "性。三不相順故。以無漏種子。不順有漏第八",
    "T48n2016_049:0703a05": "識故。無漏善性。不順無記性故。所以不緣。問。",
    "T48n2016_049:0703a06": "無漏種子是相分不。答。有二。一云。第八不緣。",
    "T48n2016_049:0703a07": "非是相分攝。二云。亦是相分。因雖不緣。是果",
    "T48n2016_049:0703a08": "中之相分流類故。問。種子與自證分。既不離。",
    "T48n2016_049:0703a09": "第八見分。如何不緣自證分。答。種子雖與自",
    "T48n2016_049:0703a10": "證不相離。若見分緣時。但緣種子。不緣自證",
    "T48n2016_049:0703a11": "分。若緣自證分。即犯因中內緣過。喻如水中",
    "T48n2016_049:0703a12": "鹹味。色裏膠青。問。此第八識有幾執受。",
    "T48n2016_049:0703a13": "答。有二種。攝論云。一切種子心識成熟。展",
    "T48n2016_049:0703a14": "轉和合。增長廣大。依二執受。一者有色諸根",
    "T48n2016_049:0703a15": "及所依執受。二者相名分別言說戲論習氣",
    "T48n2016_049:0703a16": "執受。問。前說第八具四義。故成現量。未審",
    "T48n2016_049:0703a17": "三量行相如何。又八識各具幾量。答。古德",
    "T48n2016_049:0703a18": "釋云。現量者。現。謂顯現。即分明證境。不帶名",
    "T48n2016_049:0703a19": "言。無籌度心。親得法體。離妄分別。名之為",
    "T48n2016_049:0703a20": "現。言量者。量度。是揩定之義。謂心於境上度",
    "T48n2016_049:0703a21": "量揩定法之自相。不錯謬故。名量。比量者。比",
    "T48n2016_049:0703a22": "謂比類。量。即量度。以比類量度而知有故。名",
    "T48n2016_049:0703a23": "為比量。非量者。謂心緣境時。於境錯亂。虛妄",
    "T48n2016_049:0703a24": "分別。不能正知。境不稱心。名為非量。顯揚",
    "T48n2016_049:0703a25": "論云。現量者。有三種相。一非不現見相。二非",
    "T48n2016_049:0703a26": "思構所成相。三非錯亂所見相。一非不現見",
    "T48n2016_049:0703a27": "相者。復有四種。應知。謂由諸根不壞。作意現",
    "T48n2016_049:0703a28": "前時。同類生。異類生。無障礙。不極遠。同類",
    "T48n2016_049:0703a29": "生者。謂欲塵諸根。於欲塵境。上地諸根於上",
    "T48n2016_049:0703b01": "地境。已生等。若生若起。是名同類生。異類生",
    "T48n2016_049:0703b02": "者。謂上地諸根於下地境。若已生等。是名異",
    "T48n2016_049:0703b03": "類生。無障礙者。復有四種。一非覆障所礙。二",
    "T48n2016_049:0703b04": "非隱障所礙。三非映障所礙。四非惑障所礙。",
    "T48n2016_049:0703b05": "覆障所礙者。謂黑闇無明闇。不澄淨色之所",
    "T48n2016_049:0703b06": "覆隔。隱障所礙者。謂或藥草力。或呪術力。",
    "T48n2016_049:0703b07": "或神通力之所隱蔽。映障所礙者。謂少為多",
    "T48n2016_049:0703b08": "物之所映奪。故不可見。或飲食等。為諸毒",
    "T48n2016_049:0703b09": "藥之所映奪。或髮毛端。為餘麁物之所映奪。",
    "T48n2016_049:0703b10": "如是等類。無量無邊。且如小光為大光所映。",
    "T48n2016_049:0703b11": "不可得見。所謂日光映星月等。又如能治映",
    "T48n2016_049:0703b12": "奪所治。令不可得。謂不淨觀。映奪淨相。無常",
    "T48n2016_049:0703b13": "苦無我觀。映奪常樂我相。無相觀力。映奪眾",
    "T48n2016_049:0703b14": "相。惑障所礙者。謂幻化所作。或相貌差別。",
    "T48n2016_049:0703b15": "或復相似。或內所作目眩惛夢。悶亂酒醉。放",
    "T48n2016_049:0703b16": "逸癲狂。如是等類。名為惑障。若不為此四障",
    "T48n2016_049:0703b17": "所礙。名無障礙。不極遠者。謂非三種極遠。",
    "T48n2016_049:0703b18": "一處極遠。二時極遠。三推析極遠。如是總名",
    "T48n2016_049:0703b19": "非不現見。由非不現見。故名現量。二非思構",
    "T48n2016_049:0703b20": "所成相者。謂建立境界。取所依境。纔取便成。",
    "T48n2016_049:0703b21": "非思構之所成。故名為現量。三非錯亂所見",
    "T48n2016_049:0703b22": "相者。當有七種。一想錯亂。二數錯亂。三形",
    "T48n2016_049:0703b23": "錯亂。四顯錯亂。五業錯亂。六心錯亂。七見",
    "T48n2016_049:0703b24": "錯亂。想錯亂者。謂於非彼相。起彼相想。如於",
    "T48n2016_049:0703b25": "陽焰鹿渴相。起於水想。數錯亂者。謂於少數。",
    "T48n2016_049:0703b26": "起多增上慢。如瞖眩者。於一月處。見多月像。",
    "T48n2016_049:0703b27": "形錯亂者。謂於餘形。起餘形增上慢。如於旋",
    "T48n2016_049:0703b28": "火。見彼輪形。顯錯亂者。謂於餘顯色。起餘",
    "T48n2016_049:0703b29": "顯色增上慢。如為迦末羅病損壞眼根。於非",
    "T48n2016_049:0703c01": "黃色。悉見黃相。業錯亂者。謂於無業。起有業",
    "T48n2016_049:0703c02": "增上慢。如執捲馳走。見樹奔流。心錯亂者。謂",
    "T48n2016_049:0703c03": "即於五種所錯亂義。心生喜樂。見錯亂者。謂",
    "T48n2016_049:0703c04": "即於五種所錯亂義。忍受顯說。安立寶重。妄",
    "T48n2016_049:0703c05": "想堅執。若非如是錯亂所見。名為現量。又",
    "T48n2016_049:0703c06": "云。現量者。如五塵色法。是第八識所變相分。",
    "T48n2016_049:0703c07": "前五轉識并明了意識。緣此之時。最初遇境。",
    "T48n2016_049:0703c08": "未起分別。不帶名言。能緣之智親證。境體。得",
    "T48n2016_049:0703c09": "法自性。名為現量得自相也。若前五識及第",
    "T48n2016_049:0703c10": "八識。於一切時。皆是現量。得法自相。不簡因",
    "T48n2016_049:0703c11": "果漏無漏位。一切皆爾。若第六識。緣彼五塵",
    "T48n2016_049:0703c12": "境時。於彼法體生分別心。而起言說。言說所",
    "T48n2016_049:0703c13": "及。不能親證。以是假智所緣。名得共相。不簡",
    "T48n2016_049:0703c14": "因中果位。但於境體起分別心。及起言詮之",
    "T48n2016_049:0703c15": "時。皆名得於共相。及佛後得智緣事境時。起",
    "T48n2016_049:0703c16": "分別故。起言說故。亦是假智。非是得彼共相",
    "T48n2016_049:0703c17": "法體。但是得彼共相之義也。因此更依因明。",
    "T48n2016_049:0703c18": "解現量義。准因明疏略有二解。一現之量。謂",
    "T48n2016_049:0703c19": "前五識。依所依根。於現在世緣現有境。根亦",
    "T48n2016_049:0703c20": "與識同照前境。有發識用。根義顯勝。得顯現",
    "T48n2016_049:0703c21": "名。雖照於境。以體是色。無緣慮用不能量度。",
    "T48n2016_049:0703c22": "但有現義。不得量名。唯心心所量度於境。緣",
    "T48n2016_049:0703c23": "慮用增。體具現義。亦有量境之能。今從能發",
    "T48n2016_049:0703c24": "之根。顯所發識。名現之量。依士釋也。二現",
    "T48n2016_049:0703c25": "即量。謂明了意識一分。除餘散意識。及獨頭",
    "T48n2016_049:0703c26": "起者。并取定意識。及第八識能緣見分。親緣",
    "T48n2016_049:0703c27": "現境作用顯現。而彼所依意根界體。非顯現",
    "T48n2016_049:0703c28": "故。故不取之。但就能緣見分。現即是量。持",
    "T48n2016_049:0703c29": "業釋也。又古師問。若准前說。假智所詮。但",
    "T48n2016_049:0704a01": "得共相之義。不得共相法體。如口說色時。口",
    "T48n2016_049:0704a02": "應被礙。以彼色體以質礙為自相故。既不被",
    "T48n2016_049:0704a03": "色礙。故知不得彼體但得彼義者。且如第八",
    "T48n2016_049:0704a04": "識及與眼識并明了意識。現量智起。緣火之",
    "T48n2016_049:0704a05": "時。既言現量得法自相。寧不燒心。若不被",
    "T48n2016_049:0704a06": "燒。應不得於火之自相。何名現量境耶。若許",
    "T48n2016_049:0704a07": "被燒。即世間現見火時。眼不被損。便有世間",
    "T48n2016_049:0704a08": "現量相違過。答曰。雖不被燒。亦得自相。名為",
    "T48n2016_049:0704a09": "現量。所以者何。以心細色麁故。心細無狀。色",
    "T48n2016_049:0704a10": "麁有形。故緣彼火時。雖得自相。然不被燒。亦",
    "T48n2016_049:0704a11": "名現量。又彼麁色。實亦不能壞於細色。何況",
    "T48n2016_049:0704a12": "心法。如火災起時。欲界火災。但燒欲界。然不",
    "T48n2016_049:0704a13": "能燒色界定地。殊妙細色故。彼色界自起火",
    "T48n2016_049:0704a14": "災。燒於自地。問。既言心細色麁心緣火時。心",
    "T48n2016_049:0704a15": "不被燒者。如阿羅漢化火焚身。心智隨滅。此",
    "T48n2016_049:0704a16": "如何通。答曰。化火焚身。但燒扶根之塵。非",
    "T48n2016_049:0704a17": "燒五種清淨色根。及彼心智。其五種清淨色",
    "T48n2016_049:0704a18": "根。及彼心智。以無所依扶塵。緣闕不生。得",
    "T48n2016_049:0704a19": "非擇滅。雖是定火。亦不能燒。麁細異故。定火",
    "T48n2016_049:0704a20": "對世火雖是細妙。對心猶麁。以是色法有形",
    "T48n2016_049:0704a21": "質故。比量者。此復五種。一相。二體。三業。四",
    "T48n2016_049:0704a22": "法。五因果。一相比量者。謂隨其所有相貌相",
    "T48n2016_049:0704a23": "屬。或由現在及先所推度境界。如以見幢故。",
    "T48n2016_049:0704a24": "比知有車。以見煙故。比知有火等。二體比量",
    "T48n2016_049:0704a25": "者。由現見彼自體性故。比類彼物不現見體。",
    "T48n2016_049:0704a26": "或現見彼一分自體。比類餘分。如以現在。比",
    "T48n2016_049:0704a27": "類去來等。三業比量者。謂以作用。比業所依。",
    "T48n2016_049:0704a28": "如見遠物無有動搖鳥集其上。如是等事。比",
    "T48n2016_049:0704a29": "知是杌。若有動搖等事。比知是人等。四法比",
    "T48n2016_049:0704b01": "量者。謂於一切相屬著法。以一比餘。如屬無",
    "T48n2016_049:0704b02": "常。比知有故。以屬苦故。比空無我。以屬生故。",
    "T48n2016_049:0704b03": "比有老法。以屬老故。比有死法等。五因果比",
    "T48n2016_049:0704b04": "量者。謂因果相比。如見物行。比有所至。見",
    "T48n2016_049:0704b05": "有所至。比先有行。若見有人如法事王。比知",
    "T48n2016_049:0704b06": "當獲廣大祿位。見大祿位。比知先已如法事",
    "T48n2016_049:0704b07": "王等。三量八識分別者。前五轉識。唯是現量。",
    "T48n2016_049:0704b08": "以前五識顯現證境。不作行解心。得法自性。",
    "T48n2016_049:0704b09": "任運轉故。第六意識遍通三量有二。一明了",
    "T48n2016_049:0704b10": "意識。與五同緣。通三量。初念得五塵自性。是",
    "T48n2016_049:0704b11": "現量。第二念至作解心時。若量境不謬。是比",
    "T48n2016_049:0704b12": "量。若心所不稱境知。即是非量。二獨頭意識",
    "T48n2016_049:0704b13": "有三。一散位獨頭。亦通三量。多是比非。若",
    "T48n2016_049:0704b14": "緣現量。此得五識引起獨散意識。說為於第",
    "T48n2016_049:0704b15": "一念。緣前來五識所緣五塵之境。得其自性。",
    "T48n2016_049:0704b16": "名現量。二定中獨頭。唯是現量。三夢中獨",
    "T48n2016_049:0704b17": "頭。唯是非量。若見分唯非量。內二分是現量。",
    "T48n2016_049:0704b18": "第七末那。約有漏位中。唯是非量。妄執第八",
    "T48n2016_049:0704b19": "見分為我。為法。故本來第八見分。是白淨無",
    "T48n2016_049:0704b20": "記。然非是我。今被第七妄執為我。不稱境",
    "T48n2016_049:0704b21": "知。故名非量。若第七內二分。唯現量。第八賴",
    "T48n2016_049:0704b22": "耶同五現量。如前已解。問。真似現量。如何",
    "T48n2016_049:0704b23": "分別。答。古釋現量有二。一真。二似。真現量",
    "T48n2016_049:0704b24": "者。體即五識身。五俱意。諸自證分。諸定心。兼",
    "T48n2016_049:0704b25": "第八識。此等諸心心所。有六義名現。一現有。",
    "T48n2016_049:0704b26": "簡龜毛等。二現在。簡過未。三顯現。簡種子。無",
    "T48n2016_049:0704b27": "作用故。四現離照現。名為現。謂能緣之心行",
    "T48n2016_049:0704b28": "相。遠離諸分別故。謂離隨念計度名言種類",
    "T48n2016_049:0704b29": "諸門等。分別心故。因明論云。此中現量。謂",
    "T48n2016_049:0704c01": "無分別。釋云。即顯能緣行相。不籌不度。任運",
    "T48n2016_049:0704c02": "因循。照符前境故也。五現謂明現。謂諸定心",
    "T48n2016_049:0704c03": "澄湛。隨緣何境。皆明證故。即明證眾境。名為",
    "T48n2016_049:0704c04": "現量。六現謂親現。即親冥自體。若一切散",
    "T48n2016_049:0704c05": "心。若親於境明異自體。皆名現量。第五明",
    "T48n2016_049:0704c06": "現。第六親現。此二種義。簡諸邪智等。如病",
    "T48n2016_049:0704c07": "眼見空華毛輪等。雖離分別任運而緣。然不",
    "T48n2016_049:0704c08": "能明證眾境。親冥自體。故非現量也。似現量",
    "T48n2016_049:0704c09": "者。准理而言。有五種智。皆名似現量。一散心",
    "T48n2016_049:0704c10": "緣過去。二獨意緣現在。三散意緣未來。四緣",
    "T48n2016_049:0704c11": "三世疑智。五緣現在諸惑亂解。此等諸心能",
    "T48n2016_049:0704c12": "緣行相。有籌度故。皆不以自相為境故。又隨",
    "T48n2016_049:0704c13": "先所受分別轉故。名似現量。然有二種。一無",
    "T48n2016_049:0704c14": "分別心。謂愚癡人類。及任運見於空華等。雖",
    "T48n2016_049:0704c15": "無分別。然不分明冥證境故。名似現量。二有",
    "T48n2016_049:0704c16": "分別心。現帶名言。不得法之自相。妄謂分明。",
    "T48n2016_049:0704c17": "得境自體。名似現量。又云。男女天地等。見一",
    "T48n2016_049:0704c18": "合相。名似現量。此以眾緣合故。如攬眾微以",
    "T48n2016_049:0704c19": "成於色。合五陰以成於人。名一合相。如是見",
    "T48n2016_049:0704c20": "者。是有分別智。於義異轉。故名似現量。真現",
    "T48n2016_049:0704c21": "量者。如一合相。相不可得。金剛經云。如來說",
    "T48n2016_049:0704c22": "一合相。即非一合相。以從緣合。即無性故。無",
    "T48n2016_049:0704c23": "性之性。是所證理。如是知者。是正智生。是自",
    "T48n2016_049:0704c24": "相處轉。名真現量。又拂能所證跡。為真現量。",
    "T48n2016_049:0704c25": "謂若有如外之智與如合者。猶有所得。非真",
    "T48n2016_049:0704c26": "實證。能所兩亡。方為真現。唯識論云。若時於",
    "T48n2016_049:0704c27": "所緣。智都無所得。爾時住唯識。離二取相故。",
    "T48n2016_049:0704c28": "經云。亦無如外智能證於如。乃是為真現量",
    "T48n2016_049:0704c29": "也。是以諸佛施為。悉皆現量。如守護國界主",
    "T48n2016_049:0705a01": "陀羅尼經云。如來悉知彼諸眾生。出息入息。",
    "T48n2016_049:0705a02": "種種飲食。種種資具。種種相貌。種種根器。",
    "T48n2016_049:0705a03": "種種行解。種種心性。死此生彼。剎那流注。生",
    "T48n2016_049:0705a04": "滅相續。如來悉知如是一切。現量所得。非比",
    "T48n2016_049:0705a05": "量知。云何現量。謂不動念。如實而知。非流注",
    "T48n2016_049:0705a06": "心。入於過去。如是知時。智慧具足。隨眾生心。",
    "T48n2016_049:0705a07": "種種說法。問。本識變似根身器世間等。為",
    "T48n2016_049:0705a08": "是自變。為是共變。答。此有四句。一共中共",
    "T48n2016_049:0705a09": "變。二共中不共變。三不共中不共變。四不共",
    "T48n2016_049:0705a10": "中共變。識論云。所言共變者。謂異熟識。由共",
    "T48n2016_049:0705a11": "相種成熟力故識似色等器世間相。即外大",
    "T48n2016_049:0705a12": "種。及所造色。雖諸有情所變各別。而相相似。",
    "T48n2016_049:0705a13": "處所無異。如眾燈明。各遍似一。釋云。此義意",
    "T48n2016_049:0705a14": "言。由自種子為因緣故。本識變為器世間相。",
    "T48n2016_049:0705a15": "唯外非情。此即能造及所造色。在外處。故言",
    "T48n2016_049:0705a16": "外大種。非心外法。且諸種子總有二種。一",
    "T48n2016_049:0705a17": "是共相。二不共相。何為共相。多人所感故。",
    "T48n2016_049:0705a18": "雖知人人所變各別。名為唯識。然有相似共",
    "T48n2016_049:0705a19": "受用義。說名共相。實非自變。他能用之。若",
    "T48n2016_049:0705a20": "能用者。此即名緣心外法故。然我此物為",
    "T48n2016_049:0705a21": "增上緣。令多人可共受用。名共。如山河等。",
    "T48n2016_049:0705a22": "不共相者。若唯識理。唯自心變。名不共相。一",
    "T48n2016_049:0705a23": "切皆是他變。是他物。自不能用。亦名不共相。",
    "T48n2016_049:0705a24": "然今且約自身能用。他不得用。名為不共。如",
    "T48n2016_049:0705a25": "奴婢等。又釋云。共中有二。一共中共。如山河",
    "T48n2016_049:0705a26": "等。非唯一趣用。他趣不能用。又唯識義鏡云。",
    "T48n2016_049:0705a27": "共中共者。多識同變。名之為共。識已同用。重",
    "T48n2016_049:0705a28": "名為共。又唯識鈔云。謂多趣有情識所變色。",
    "T48n2016_049:0705a29": "同在一處。互相涉入。其相相似。同共受用。名",
    "T48n2016_049:0705b01": "共中共。初之共字。約所緣緣。後之共字。約",
    "T48n2016_049:0705b02": "增上緣。即無主山河等是。若有主者。即共中",
    "T48n2016_049:0705b03": "不共所攝。二共中不共。如己田宅。及鬼等所",
    "T48n2016_049:0705b04": "見猛火等物。人見為水。餘趣餘人不能用故。",
    "T48n2016_049:0705b05": "不共相中。亦有二種。一不共中不共。如眼等",
    "T48n2016_049:0705b06": "根。唯自識依用。非他用故。二不共中共。如自",
    "T48n2016_049:0705b07": "扶根塵。他亦受用故。此言共相種者。即共",
    "T48n2016_049:0705b08": "中共。如眾燈明。各遍似一者。此釋共果同在",
    "T48n2016_049:0705b09": "一處。不相障礙。謂外器相。如眾燈明。共在一",
    "T48n2016_049:0705b10": "室。各各遍室。一一自別。而相相似。處所無",
    "T48n2016_049:0705b11": "異。此如何知各各遍也。一燈去時。其光常遍。",
    "T48n2016_049:0705b12": "若共為一。是則應將一燈去已。餘明不遍。又",
    "T48n2016_049:0705b13": "相涉入不相隔礙。故見似一。置多燈已。人影",
    "T48n2016_049:0705b14": "亦多故。又云。一不共中不共變。如眼等五",
    "T48n2016_049:0705b15": "根。唯自第八。於中有末心。第一念。託父母",
    "T48n2016_049:0705b16": "遺體時。變名不共。唯自第八變故。又唯自受",
    "T48n2016_049:0705b17": "用。復名不共。如眼識。唯依眼根發眼識。乃至",
    "T48n2016_049:0705b18": "身識依身根等。二不共中共變。即內扶塵",
    "T48n2016_049:0705b19": "根。初唯自第八變。名不共。變。生已後。他人亦",
    "T48n2016_049:0705b20": "有受用義。復名為共。問。若許受用他人扶",
    "T48n2016_049:0705b21": "塵者。何名唯識。心外取法。答。受用他人扶",
    "T48n2016_049:0705b22": "塵時。自識先變一重相分。在他人身上。若受",
    "T48n2016_049:0705b23": "用時。還受用自相分。心外無法。得成唯識。問。",
    "T48n2016_049:0705b24": "若言受用自相分。因何殺他人得地獄罪。以",
    "T48n2016_049:0705b25": "殺自相分故。答。自相分與他相分。同在他身",
    "T48n2016_049:0705b26": "處。殺自相分。亦能令他五根相分斷滅。故得",
    "T48n2016_049:0705b27": "罪也。三共中共變。如山河大地。眾人共業力",
    "T48n2016_049:0705b28": "變。又共得受用。問。多人共變名共者。如有",
    "T48n2016_049:0705b29": "一樹。二十人共變。有二十重相分。忽被一人",
    "T48n2016_049:0705c01": "斫却此樹。自相分無。可名唯識。餘十九人相",
    "T48n2016_049:0705c02": "分亦無。應非唯識。以自不斫故。答。一人所斫",
    "T48n2016_049:0705c03": "相分是所隨。餘十九人相分是能隨。能隨相",
    "T48n2016_049:0705c04": "分。必依所隨有。故所隨既無。能隨亦滅。由此",
    "T48n2016_049:0705c05": "義邊。亦名唯識。故瑜伽論云。相似業生。隨順",
    "T48n2016_049:0705c06": "業轉。即眾人共業變時。得名相似業。其多人",
    "T48n2016_049:0705c07": "相分被一人受用。即名隨順業轉。又共變共",
    "T48n2016_049:0705c08": "受用故。四共中不共變者。如田宅妻子。多人",
    "T48n2016_049:0705c09": "第八共變。得名為共。若受用時。唯自前六受",
    "T48n2016_049:0705c10": "用。不通他人。即名不共。又如一水應四心。隨",
    "T48n2016_049:0705c11": "業各異見。問。諸識各變自根。還變他根不。",
    "T48n2016_049:0705c12": "答。唯變似他根依處。他根於己都無用故。",
    "T48n2016_049:0705c13": "論頌云。識生變似義。有情我及了。此境實非",
    "T48n2016_049:0705c14": "有。境無故識無。釋云。八識生變似義者。即是",
    "T48n2016_049:0705c15": "五塵。義之言境。以依他法似實有故。變似有",
    "T48n2016_049:0705c16": "情者。即是五根眾生數法。情即是根。名薩埵",
    "T48n2016_049:0705c17": "故。變似我者。是末那能變。及了者。六識緣",
    "T48n2016_049:0705c18": "了。即第八緣根塵二色。第七緣我。六識緣",
    "T48n2016_049:0705c19": "六塵所了法義。論云。有義唯能變似依處。他",
    "T48n2016_049:0705c20": "根於己非所用故。似自他身五根現者。說自",
    "T48n2016_049:0705c21": "他識各自變義者。此唯變他根依處。他根於",
    "T48n2016_049:0705c22": "己都無用故。若無用亦變。何不變七識。無緣",
    "T48n2016_049:0705c23": "慮用而得緣故。若爾。說自他根現。文如何通。",
    "T48n2016_049:0705c24": "所說自他阿賴耶識。各自變為根。非自變他",
    "T48n2016_049:0705c25": "根。一則無用不變他根。二由不定說言自身",
    "T48n2016_049:0705c26": "本識變他根故。不可為證。問。色從識變者。",
    "T48n2016_049:0705c27": "無色界無色。云何說變。答。下界眾生所見。",
    "T48n2016_049:0705c28": "是業果色。無色界現境。即定果色。俱不離心。",
    "T48n2016_049:0705c29": "慈恩云。由定中變異他身者。瑜伽論云。色",
    "T48n2016_049:0706a01": "無色天。變身萬億。共立毛端。是平等心。無色",
    "T48n2016_049:0706a02": "既無通力。即唯是定力。華嚴經說。菩薩鼻根。",
    "T48n2016_049:0706a03": "聞無色界宮殿之香。阿含經云。舍利弗入涅",
    "T48n2016_049:0706a04": "槃時。色無色天宮中。淚下如春細雨。波闍波",
    "T48n2016_049:0706a05": "提入涅槃時。色無色天。佛邊側立。及實色中",
    "T48n2016_049:0706a06": "定境者。是所變境力。為相續。為間斷。若內",
    "T48n2016_049:0706a07": "身多續。少分間斷。由有生一念。即便命終故。",
    "T48n2016_049:0706a08": "或如蜉蝣等。生已則死故。若變外器。多分長",
    "T48n2016_049:0706a09": "時。隨業勢力任運變故。問。本識定緣何法。",
    "T48n2016_049:0706a10": "答。識緣實法。不緣假法。慈恩問云。本識豈",
    "T48n2016_049:0706a11": "不緣極略等四色。答。以假故不緣。如不相應",
    "T48n2016_049:0706a12": "法。對法論云。極略極逈。但是第六意識。可析",
    "T48n2016_049:0706a13": "為極微故。第八不緣。受所引色中。若定道共",
    "T48n2016_049:0706a14": "色。即此不緣。唯以現行思為體故。遍計所起",
    "T48n2016_049:0706a15": "色。唯是鏡像水月。此亦不緣。唯第六識遍計",
    "T48n2016_049:0706a16": "起故。又定所生色中。如十一切處觀。亦不緣",
    "T48n2016_049:0706a17": "假想色故。故此論文但緣實色。不緣假故。第",
    "T48n2016_049:0706a18": "八所緣必有用故。彼無實用。第八不緣。然諸",
    "T48n2016_049:0706a19": "法體。一者有法。二者無法。第八何故不緣",
    "T48n2016_049:0706a20": "無法。此任運緣。非分別故。無籌度故。後得",
    "T48n2016_049:0706a21": "智等有籌度故。諸六識等有分別故。由此故",
    "T48n2016_049:0706a22": "知。第八識體。不緣我也。第八識變。變必有用。",
    "T48n2016_049:0706a23": "故。不緣無用。無用。故不緣我等。以無體用",
    "T48n2016_049:0706a24": "故。於有法中。略有二種。一者有為。二者無",
    "T48n2016_049:0706a25": "為。何故此識不緣無為。若實無為。因未證故。",
    "T48n2016_049:0706a26": "若假無為。無體用故。皆不得緣。問。有漏識",
    "T48n2016_049:0706a27": "變。有幾種變。答。略有二種。一因緣變。二分",
    "T48n2016_049:0706a28": "別變。識論云。有漏識變。略有二種。一隨因緣",
    "T48n2016_049:0706a29": "勢力故變。二隨分別勢力故變。釋云。因緣生",
    "T48n2016_049:0706b01": "者。謂由先業及名言實種。即要有力。唯任運",
    "T48n2016_049:0706b02": "心。非由作意。其心乃生。即五八識。隨其增上",
    "T48n2016_049:0706b03": "異熟因為緣。名言種為因。故變於境。分別變",
    "T48n2016_049:0706b04": "者。謂作意生心。是籌度心。即六七識。隨自分",
    "T48n2016_049:0706b05": "別作意生故。由此六七緣時。影像相分。無有",
    "T48n2016_049:0706b06": "實體。未必有用。初隨因緣變。必有實體用。即",
    "T48n2016_049:0706b07": "五八等所變之境。後隨分別變。但能為境。非",
    "T48n2016_049:0706b08": "必有用。即第七識等。又解。初唯第八。異熟",
    "T48n2016_049:0706b09": "主故。所熏處故。能持種故。變必有用。後餘",
    "T48n2016_049:0706b10": "七識所變色觸等。皆無實用。似本質用。如鏡",
    "T48n2016_049:0706b11": "中光。於三境中性境不隨心。因緣變攝。獨影",
    "T48n2016_049:0706b12": "帶質。皆分別變。又論云。異熟識變。但隨因緣。",
    "T48n2016_049:0706b13": "所變色等必有實用。若變心等便無實用。相",
    "T48n2016_049:0706b14": "分心等不能緣故者。顯變色等。從實種生。故",
    "T48n2016_049:0706b15": "所變法。必有體用。若相分心心所。如化心等。",
    "T48n2016_049:0706b16": "故不緣之。緣便無用。解深密經。說。諸變化",
    "T48n2016_049:0706b17": "心。無自依心。有依他心。佛地論云。無自緣",
    "T48n2016_049:0706b18": "慮實體之心。有隨見分所變相分似慮之心。",
    "T48n2016_049:0706b19": "如鏡中光。此即分別變。四句分別者。一因緣",
    "T48n2016_049:0706b20": "變。非分別變。即五識心心所。及第八識心王。",
    "T48n2016_049:0706b21": "為所緣相分。從自種生故。二唯分別變。非因",
    "T48n2016_049:0706b22": "緣變。即有漏第七識。及第八五心所。是為所",
    "T48n2016_049:0706b23": "變相分。唯從分別心生故。三俱句。即有漏第",
    "T48n2016_049:0706b24": "六。及無漏八識。以能通緣假實法故。四俱非。",
    "T48n2016_049:0706b25": "即不相應行。是以無實體故。不與能緣同種",
    "T48n2016_049:0706b26": "生故。問。此識於善。不善有覆無記。無覆無",
    "T48n2016_049:0706b27": "記。四種法中。何法所攝。答。論云。此識唯是",
    "T48n2016_049:0706b28": "無覆無記。異熟性故。異熟若是善染性者。流",
    "T48n2016_049:0706b29": "轉還滅應不得成。又此識是善染依故。若善",
    "T48n2016_049:0706c01": "染者。互相違故。應不與二俱作所依。又此識",
    "T48n2016_049:0706c02": "是所熏性故。若善染者。如極香臭。應不受熏。",
    "T48n2016_049:0706c03": "無熏習故。染淨因果俱不成立。此唯是無覆",
    "T48n2016_049:0706c04": "無記。覆謂染法。障聖道故。又能蔽。心令不",
    "T48n2016_049:0706c05": "淨故。此識非染。故無覆。記。謂善惡。有愛非愛",
    "T48n2016_049:0706c06": "果。及殊勝自體。可記別故比非善惡。故名",
    "T48n2016_049:0706c07": "無記。觸等亦如是。謂如阿賴耶識。唯是無覆",
    "T48n2016_049:0706c08": "無記性攝。觸。作意。受。想。思。亦爾。諸相應法。必",
    "T48n2016_049:0706c09": "同性故。釋云。異熟若是善染性者。流轉還滅",
    "T48n2016_049:0706c10": "應不得成者。善趣既是善。應不生不善。恒生",
    "T48n2016_049:0706c11": "善故。即無流轉。惡趣之義。由業故生死流。",
    "T48n2016_049:0706c12": "由苦故生死轉。惡趣翻亦然。既恒生惡應無",
    "T48n2016_049:0706c13": "還滅。由道故還。由滅故滅。又此識是善染依",
    "T48n2016_049:0706c14": "故者。此識既是果報之主。既恒是善。應不為",
    "T48n2016_049:0706c15": "惡依。是惡。亦應不為善依。互相違故。若善染",
    "T48n2016_049:0706c16": "者。如極香臭。應不受熏者。此識唯無記性。可",
    "T48n2016_049:0706c17": "受熏習。既無熏習。即無種子。種子若無。即是",
    "T48n2016_049:0706c18": "無因。因既無故。其果亦無。此唯無覆無記者。",
    "T48n2016_049:0706c19": "無記有三。一相應無記。謂諸無記心。心所法。",
    "T48n2016_049:0706c20": "二不相應無記。謂無記色。不相應法。三真實",
    "T48n2016_049:0706c21": "無記。謂虛空非擇滅。又廣辯四種無記。一能",
    "T48n2016_049:0706c22": "變無記。即無記心。心所法是。二所變無記。即",
    "T48n2016_049:0706c23": "諸色法。及諸種子等是。三分位無記。即二十",
    "T48n2016_049:0706c24": "四不相應行中。有假無記法分位立者是。四",
    "T48n2016_049:0706c25": "勝義無記。即虛空非擇滅無為是。又就第一",
    "T48n2016_049:0706c26": "能變無記中。更有四種無記。一異熟。二威",
    "T48n2016_049:0706c27": "儀。三功巧。四變化。異熟無記者。異者。別異。",
    "T48n2016_049:0706c28": "即因果性別。因通善惡。果唯無記。熟者。成",
    "T48n2016_049:0706c29": "熟。此唯屬果。因果合說。名為異熟。無記者。",
    "T48n2016_049:0707a01": "不能記別當果。名為無記。或於善惡中無所",
    "T48n2016_049:0707a02": "記別。名無記。此業感真異熟無記。即第八識。",
    "T48n2016_049:0707a03": "業。即善惡二思。感者。集義。招義。為此現行思。",
    "T48n2016_049:0707a04": "能造作感集當來總報識等五果種子。又能",
    "T48n2016_049:0707a05": "招感當來異熟五蘊現行果。故名業感。言真",
    "T48n2016_049:0707a06": "者。實也。簡命根雖是異熟。而且是假。又真者。",
    "T48n2016_049:0707a07": "常也。體常相續。更不間斷。遍界地有者。名真",
    "T48n2016_049:0707a08": "異熟無記。又若法體是異熟。從異熟識起。而",
    "T48n2016_049:0707a09": "無間斷。遍界地有者。名真異熟。亦名異熟生。",
    "T48n2016_049:0707a10": "若法體是異熟。從異熟識起有其間斷。又不",
    "T48n2016_049:0707a11": "遍界地者。但名異熟生。不得名真異熟。即簡",
    "T48n2016_049:0707a12": "六識體。必若體非異熟。又有間斷。又不遍界",
    "T48n2016_049:0707a13": "地。雖從異熟識起。不名真異熟。但得名異熟",
    "T48n2016_049:0707a14": "生。若威儀功巧變化等。雖有能作而不招善",
    "T48n2016_049:0707a15": "惡等果。故名無記。問。阿賴耶識。若常。則無",
    "T48n2016_049:0707a16": "轉變。若斷。則不相續。如何會通。得合正理。",
    "T48n2016_049:0707a17": "答。不一不異。非斷非常。方契因緣唯識正理。",
    "T48n2016_049:0707a18": "識論云。此識非斷非常。以恒轉故。恒。謂此識",
    "T48n2016_049:0707a19": "無始時來。一類相續。常無間斷。是界趣生。施",
    "T48n2016_049:0707a20": "設本故。性堅持種。令不失故。轉。謂此識無始",
    "T48n2016_049:0707a21": "時來。念念生滅。前後變異。因滅果生。非常一",
    "T48n2016_049:0707a22": "故。可為轉識。熏成種故。恒言遮斷。轉表非",
    "T48n2016_049:0707a23": "常。猶如瀑流。因果法爾。如瀑流水。非斷非",
    "T48n2016_049:0707a24": "常。相續長時。有所漂溺。此識亦爾。從無始",
    "T48n2016_049:0707a25": "來。生滅相續。非常非斷。漂溺有情。令不出",
    "T48n2016_049:0707a26": "離。又如瀑流。風等。擊起諸波浪。而流不斷。此",
    "T48n2016_049:0707a27": "識亦爾。雖遇眾緣起眼識等。而恒相續。又如",
    "T48n2016_049:0707a28": "瀑流。漂水上下魚草等物。隨流不捨。此識亦",
    "T48n2016_049:0707a29": "爾。與內習氣外觸等法。恒相隨轉。如是法喻。",
    "T48n2016_049:0707b01": "意顯此識無始因果。非斷常義。謂此識性。無",
    "T48n2016_049:0707b02": "始時來剎那剎那。果生因滅。果生故非斷。因",
    "T48n2016_049:0707b03": "滅故非常。非斷非常。是緣起理。故說此識。恒",
    "T48n2016_049:0707b04": "轉如流。釋云。一類者。常無記義。相續者。未",
    "T48n2016_049:0707b05": "曾斷義。界趣生本者。即是依此識故。施設三",
    "T48n2016_049:0707b06": "界五趣四生。是引果故。識是界趣生之本。因",
    "T48n2016_049:0707b07": "滅果生非常一故者。因果性故。簡非我也。有",
    "T48n2016_049:0707b08": "生滅故。簡常非自性也。常一之法無因果。又",
    "T48n2016_049:0707b09": "若無因果。即是斷常。以是常故。如虛空等。應",
    "T48n2016_049:0707b10": "不受熏。若不受熏。即無生死涅槃差別。若受",
    "T48n2016_049:0707b11": "熏。須具四義。一無記。二堅住。三可熏。四非",
    "T48n2016_049:0707b12": "常一。是四相應。可為轉識熏也。問。此識既",
    "T48n2016_049:0707b13": "云恒轉如流。定有生滅去來不。答。此識不",
    "T48n2016_049:0707b14": "守自性。隨緣變時。似有流轉。而實無生滅。亦",
    "T48n2016_049:0707b15": "非去來。如湛水起漚。漚全是水。華生空界。華",
    "T48n2016_049:0707b16": "全是空。識性未常去來。虛空何曾生滅。如",
    "T48n2016_049:0707b17": "馬祖大師云。若此生所經行之處。及自家田",
    "T48n2016_049:0707b18": "宅處所。父母兄弟等。舉心見者。此心本來",
    "T48n2016_049:0707b19": "不去。莫道見彼事則言心去。心性本無來去。",
    "T48n2016_049:0707b20": "亦無起滅。所經行處。及自家父母眷屬等。今",
    "T48n2016_049:0707b21": "所見者。由昔時見故。皆是第八含藏識中。憶",
    "T48n2016_049:0707b22": "持在心。非今心去。亦名種子識。亦名含藏識。",
    "T48n2016_049:0707b23": "貯積昔所見者。識性虛通。念念自見。名巡舊",
    "T48n2016_049:0707b24": "識。亦名流注生死。此念念自離。不用斷滅。",
    "T48n2016_049:0707b25": "若滅此心。名斷佛種性。此心本是真如之體。",
    "T48n2016_049:0707b26": "甚深如來藏。而與七識俱。傅大士云。心性無",
    "T48n2016_049:0707b27": "來亦無去。緣慮流轉實無停。又心無處所。故",
    "T48n2016_049:0707b28": "云無停。心體實無來去。昔所行處。了了知見。",
    "T48n2016_049:0707b29": "性自虛通。體無去住。不用除滅此心。若識此",
    "T48n2016_049:0707c01": "心。本是佛體。不須帕今有。不識心人。將此",
    "T48n2016_049:0707c02": "為妄。終日除滅。亦不可得滅。縱令得滅。證聲",
    "T48n2016_049:0707c03": "聞果。亦非究竟。只如過去諸佛恒沙劫事。見",
    "T48n2016_049:0707c04": "如今日。真如之性。靈通自在。照用無方。不可",
    "T48n2016_049:0707c05": "同無情物。佛性是生氣物。不可兀爾無知。但",
    "T48n2016_049:0707c06": "無心量。種種施為。如幻如化。如機關木人。畢",
    "T48n2016_049:0707c07": "竟無有心量。於一切處無執繫。無住著。無所",
    "T48n2016_049:0707c08": "求。於一切時中。更無一法可得。問。此阿賴",
    "T48n2016_049:0707c09": "耶識。既為一切法因。又稱引果。只如因果之",
    "T48n2016_049:0707c10": "法。為真實有。為假施設。答。皆從識變。是假",
    "T48n2016_049:0707c11": "施設。論云。謂此正理深妙離言。因果等言。皆",
    "T48n2016_049:0707c12": "假施設。觀現在法有引後用。假立當果。對說",
    "T48n2016_049:0707c13": "現因。觀現在法有酬前相。假立曾因。對說現",
    "T48n2016_049:0707c14": "果。假。謂現識似彼相現。如是因果。理趣顯然。",
    "T48n2016_049:0707c15": "遠離二邊。契會中道。諸有智者。應順修學。釋",
    "T48n2016_049:0707c16": "云。今明諸法自相離言。謂觀三世。唯有現法。",
    "T48n2016_049:0707c17": "觀此現法。有能引生當果之用。當果雖無。而",
    "T48n2016_049:0707c18": "現在法有引彼用。用者。功能。行者尋見現法",
    "T48n2016_049:0707c19": "之上。有此功用。觀此法果。遂心變作未來之",
    "T48n2016_049:0707c20": "相。此似未來。實是現在。即假說此所變未來。",
    "T48n2016_049:0707c21": "名為當果。對此假當有之果。而說現在法為",
    "T48n2016_049:0707c22": "因。此未來果。即觀現在法功能。而假變也。",
    "T48n2016_049:0707c23": "其因亦爾。觀此現法有酬前之相。即異熟變",
    "T48n2016_049:0707c24": "相等。觀此所從生處。而能變為過去。實非",
    "T48n2016_049:0707c25": "過去。而是現在。假說所變為現法。即對此假",
    "T48n2016_049:0707c26": "曾有過去因。而說現在為果。而實所觀。非因",
    "T48n2016_049:0707c27": "非不因。非果非不果。且如於因。性離言故。非",
    "T48n2016_049:0707c28": "實是因。有功能故。非定不因。果亦如是。",
    "T48n2016_049:0707c29": "宗鏡錄卷第四十九",
    "T48n2016_049:0708a01": "　　　　　　丁未歲分司大藏都監開板"
}