{
    "T52n2103_030:0349a23": "廣弘明集統歸篇第十卷三十",
    "T52n2103_030:0349a25": "大唐西明寺沙門釋道宣撰",
    "T52n2103_030:0349a26": "下",
    "T52n2103_030:0349a27": "詠懷大德禪思山居詩十首晉沙門釋慧",
    "T52n2103_030:0349a28": "遠念佛三昧詩序并佛菩薩讚晉王齊之念",
    "T52n2103_030:0349a29": "佛三昧詩齊王元長法樂哥詞十二章",
    "T52n2103_030:0349b01": "梁武述三教詩梁昭明開善寺法會詩",
    "T52n2103_030:0349b02": "梁簡文望同泰寺浮圖詩并和五首簡文",
    "T52n2103_030:0349b03": "詠五陰識文梁劉孝綽百論捨罪福詩",
    "T52n2103_030:0349b04": "梁簡文蒙華林園戒詩梁昭明講訖賦三",
    "T52n2103_030:0349b05": "十韻詩梁簡文預懺直疏詩并和梁簡",
    "T52n2103_030:0349b06": "文出興業寺講詩梁元帝和五明集詩",
    "T52n2103_030:0349b07": "梁昭明鐘山解講諸人和詩梁皇太子",
    "T52n2103_030:0349b08": "八關夜述遊四城門詩并和梁簡文遊光",
    "T52n2103_030:0349b09": "宅寺詩梁簡文被幽述志詩四首梁沈",
    "T52n2103_030:0349b10": "隱侯臨終遺上表宋謝靈運臨終詩",
    "T52n2103_030:0349b11": "陳沙門釋智愷臨終詩陳何處士遊山寺",
    "T52n2103_030:0349b12": "并雜詩四首陳姚察遊明慶寺悵然懷古",
    "T52n2103_030:0349b13": "陳尚書令江總遊攝山寺詩并序和十首",
    "T52n2103_030:0349b14": "陳江令遊武窟山寺詩并和北齊盧思道",
    "T52n2103_030:0349b15": "從駕大慈照寺詩并序陳張君祖雜詩三首",
    "T52n2103_030:0349b16": "并贊和周沙門釋亡名五苦詩六首隋煬",
    "T52n2103_030:0349b17": "帝遊方山靈巖寺詩并和隋煬帝升樓望",
    "T52n2103_030:0349b18": "春燈詩并和隋著作王胄述淨名詩隋",
    "T52n2103_030:0349b19": "薛道衡入鳳林寺詩唐文帝暮冬過寺一首",
    "T52n2103_030:0349b20": "唐文帝遊并州大興國寺二首詩今上遊",
    "T52n2103_030:0349b21": "京師大慈恩寺并和詩唐常州宣法師詠",
    "T52n2103_030:0349b22": "高僧唐宣法師遊東山尋殊曇二法師",
    "T52n2103_030:0349b23": "14 四月八日讚佛詩(三〇)四月八日讚佛詩",
    "T52n2103_030:0349b24": "東晉沃洲山沙門支道林",
    "T52n2103_030:0349b25": "三春迭云謝。首夏含朱明。祥祥令日泰。朗",
    "T52n2103_030:0349b26": "朗玄夕清。菩薩彩靈和。眇然因化生。四王應",
    "T52n2103_030:0349b27": "期來。矯掌承王形。飛天鼓弱羅。騰擢散芝",
    "T52n2103_030:0349b28": "英。緣瀾頹龍首。漂蘂翳流冷。芙蕖育紳",
    "T52n2103_030:0349b29": "葩。傾柯獻朝榮。芳津霧四境。甘露凝玉瓶。",
    "T52n2103_030:0349c01": "珍祥盈四八。玄黃曜紫庭。感隆非情想。恬",
    "T52n2103_030:0349c02": "怕無所營。玄根民靈府。神條秀形名。圓光",
    "T52n2103_030:0349c03": "朗東旦。金姿豔春精。含和總八音。吐納流",
    "T52n2103_030:0349c04": "芳馨。跡隨因儨浪。心與太虛冥。六度啟",
    "T52n2103_030:0349c05": "窮俗。八解濯世纓。慧澤融無外。空同妄化",
    "T52n2103_030:0349c06": "情。",
    "T52n2103_030:0349c07": "15 （晉沙門支遁詠懷大德禪思山居詩）(三〇)詠八日詩三首詠八日詩三首",
    "T52n2103_030:0349c08": "大塊揮冥樞。昭昭兩儀映。萬品誕遊華。澄清",
    "T52n2103_030:0349c09": "凝玄聖。釋迦乘靈會。圓神秀機正。交養衛",
    "T52n2103_030:0349c10": "恬和。靈知溜性命。動為務下尸。寂為無中",
    "T52n2103_030:0349c11": "鏡。",
    "T52n2103_030:0349c12": "真人播神化。流渟良有因。龍潛兜術邑。漂景",
    "T52n2103_030:0349c13": "閻浮濱。佇駕三春謝。飛轡朱明旬。八維披重",
    "T52n2103_030:0349c14": "靄。九霄落芳津。玄祇獻萬舞。般遮奏伶倫。",
    "T52n2103_030:0349c15": "淳白凝神宇。蘭泉渙色身。投步三才泰。揚聲",
    "T52n2103_030:0349c16": "五道泯。不為故為貴。忘奇故奇神。",
    "T52n2103_030:0349c17": "緬哉玄古思。想託因事生。相與圖靈器。像也",
    "T52n2103_030:0349c18": "像彼形。黃裳羅帕質。元服拕緋青。神為恭",
    "T52n2103_030:0349c19": "者惠。跡為動者行。虛堂陳樂餌。蔚然起奇榮。",
    "T52n2103_030:0349c20": "疑似垂巇微。我諒作者情。於焉遺所尚。蕭",
    "T52n2103_030:0350a01": "心凝太清。",
    "T52n2103_030:0350a02": "五月長齋詩五月長齋詩",
    "T52n2103_030:0350a03": "炎精育仲氣。朱離吐凝陽。廣莫潛源變。凱",
    "T52n2103_030:0350a04": "風乘和翔。令月肇清齋。德澤潤無疆。四部",
    "T52n2103_030:0350a05": "欽嘉期。潔己升虛堂。靜晏和春暉。夕惕厲",
    "T52n2103_030:0350a06": "秋霜。蕭條詠林澤。恬愉味城傍。逸容研沖",
    "T52n2103_030:0350a07": "頤。綵綵運宮商。匠者握神標。乘風吹玄芳。淵",
    "T52n2103_030:0350a08": "汪道行深。婉婉化理長。亹亹維摩靈。德音",
    "T52n2103_030:0350a09": "暢遊方。罩牢妙傾玄。絕致由近臧。略略微",
    "T52n2103_030:0350a10": "容簡。八言振道綱。掇煩練陳句。臨危折婉章。",
    "T52n2103_030:0350a11": "浩若驚飈散。冏若揮夜光。寓言豈所託。意得",
    "T52n2103_030:0350a12": "筌自喪。霑濡妙習融。靡靡輕塵亡。蕭索情牖",
    "T52n2103_030:0350a13": "頹。寥朗神軒張。誰謂冥津遐。一悟可以抗。",
    "T52n2103_030:0350a14": "願為海遊師。櫂柁入滄浪。騰波滲漂客。玄",
    "T52n2103_030:0350a15": "歸會道場。",
    "T52n2103_030:0350a16": "八關齋詩序八關齋詩序",
    "T52n2103_030:0350a17": "間與何驃騎期當為合八關齋。以十月二十",
    "T52n2103_030:0350a18": "二日。集同意者。在吳縣土山墓下。三日清晨",
    "T52n2103_030:0350a19": "為齋。始道士白衣凡二十四人。清和肅穆莫",
    "T52n2103_030:0350a20": "不靜暢。至四日朝。眾賢各去。余既樂野室之",
    "T52n2103_030:0350a21": "寂。又有掘藥之懷。遂便獨住。於是乃揮手送",
    "T52n2103_030:0350a22": "歸。有望路之想。靜拱虛房。悟外身之真。登",
    "T52n2103_030:0350a23": "山採集巖水之娛。遂援筆染翰。以尉二三",
    "T52n2103_030:0350a24": "之情。",
    "T52n2103_030:0350a25": "八關齋詩三首八關齋詩三首",
    "T52n2103_030:0350a26": "建意營法齋。里仁揳明疇。相與期良晨。沐",
    "T52n2103_030:0350a27": "浴造閑丘。穆穆升堂賢。皎皎清心修。窈窕八",
    "T52n2103_030:0350a28": "關客。無楗自綢繆。寂默五習真。亹亹糲心",
    "T52n2103_030:0350a29": "柔。法鼓進三勸。激切清訓流。悽愴願弘濟。闔",
    "T52n2103_030:0350b01": "堂皆同舟。明明玄表聖。應此童蒙求。存誠夾",
    "T52n2103_030:0350b02": "室裏。三界讚清休。嘉祥歸宰相。藹若慶雲浮。",
    "T52n2103_030:0350b03": "三悔啟前朝。雙懺暨中夕。鳴禽戒朗旦。備禮",
    "T52n2103_030:0350b04": "寢玄役。蕭索庭賓離。飄颻隨風適。踟蹰岐路",
    "T52n2103_030:0350b05": "嵎。揮手謝中析。輕軒馳中田。習習陵電擊。",
    "T52n2103_030:0350b06": "息心投佯步。零零振金策。引領望征人。悵恨",
    "T52n2103_030:0350b07": "孤思積。咄矣形非我。外物固已寂。吟詠歸虛",
    "T52n2103_030:0350b08": "房。守真玩幽賾。雖非一往遊。且以閑自釋。",
    "T52n2103_030:0350b09": "靖壹潛蓬廬。愔愔詠初九。廣漠排林篠。流飈",
    "T52n2103_030:0350b10": "灑隙牖。從容遐想逸。採藥登崇阜崎嶇升千",
    "T52n2103_030:0350b11": "尋。蕭條臨萬畝。望山樂榮松。瞻澤哀素柳。",
    "T52n2103_030:0350b12": "解帶長陵岐。婆娑清川右。冷風解煩懷。寒",
    "T52n2103_030:0350b13": "泉濯溫手。寥寥神氣暢。欽若磐春藪。達度",
    "T52n2103_030:0350b14": "冥三才。恍惚喪神偶。遊觀同隱丘。愧無連",
    "T52n2103_030:0350b15": "化肘。",
    "T52n2103_030:0350b16": "詠懷詩五首詠懷詩五首",
    "T52n2103_030:0350b17": "傲兀乘尸素。日往復月旋。弱喪困風波。流浪",
    "T52n2103_030:0350b18": "逐物遷。中路高韻溢。窈窕欽重玄。重玄在",
    "T52n2103_030:0350b19": "何許。採真遊理間。苟簡為我養。逍遙使我",
    "T52n2103_030:0350b20": "閑。寥亮心神瑩。含虛映自然。亹亹沈情去。",
    "T52n2103_030:0350b21": "綵綵沖懷鮮。踟蹰觀象物。未始見牛全。毛",
    "T52n2103_030:0350b22": "鱗有所貴。所貴在忘筌。",
    "T52n2103_030:0350b23": "端坐隣孤景。眇罔玄思劬。偃蹇牧神轡。領",
    "T52n2103_030:0350b24": "略綜名書。涉老咍雙玄。披莊玩太初。詠發",
    "T52n2103_030:0350b25": "清風集。觸思皆恬愉。俯欣質文蔚。仰悲二匠",
    "T52n2103_030:0350b26": "徂。蕭蕭柱下逈。寂寂濛邑虛。廓矣千載事。",
    "T52n2103_030:0350b27": "消液歸空無。無矣復何傷。萬殊歸一塗。道會",
    "T52n2103_030:0350b28": "貴冥想。罔象掇玄珠。悵怏濁水澄。幾忘映",
    "T52n2103_030:0350b29": "清渠。反鑒歸澄漠。容與含道符。心與理理密。",
    "T52n2103_030:0350c01": "形與物物疎。蕭索人事去。獨與神明居。",
    "T52n2103_030:0350c02": "晞陽熙春圃。悠緬歎時往。感物思所託。蕭條",
    "T52n2103_030:0350c03": "逸韻上。尚想天台峻。髣髴巖䃈仰。冷風灑蘭",
    "T52n2103_030:0350c04": "林。管籟奏清響。霄崖育靈藹。神疎含潤長。",
    "T52n2103_030:0350c05": "丹沙映翠瀨。芳芝曜五爽。苕苕重岫深。寥寥",
    "T52n2103_030:0350c06": "石室朗。中有尋化士。外身解世網。抱朴鎮有",
    "T52n2103_030:0350c07": "心。揮玄拂無想。隗隗形崖頹。冏冏神宇敞。",
    "T52n2103_030:0350c08": "宛轉無造化。縹瞥隣人象。願投若人蹤。高",
    "T52n2103_030:0350c09": "步振策杖。",
    "T52n2103_030:0350c10": "閑邪託靜室。寂寥虛且真。逸想流巖阿。曚",
    "T52n2103_030:0350c11": "曨望幽人。慨矣玄風濕。皎皎離染沌。時無",
    "T52n2103_030:0350c12": "問道睡。行歌將何因。靈溪無驚浪。四岳無埃",
    "T52n2103_030:0350c13": "塵。余將遊其嵎。解駕掇飛輪。芳泉代甘醴。",
    "T52n2103_030:0350c14": "山果兼時珍。脩林暢輕跡。石宇庇微身。崇虛",
    "T52n2103_030:0350c15": "習本照。損無歸昔神。曖曖煩情故。零零仲",
    "T52n2103_030:0350c16": "氣新。近非域中客。遠非世外臣。惔怕為無",
    "T52n2103_030:0350c17": "為。孤哉自有隣。坤基葩簡秀。乾光流易頴。",
    "T52n2103_030:0350c18": "神理速不疾。道會無陵逞。超超介石人。握",
    "T52n2103_030:0350c19": "玄攬機領。余生一何散。分不諮天挺。沈無冥",
    "T52n2103_030:0350c20": "到韻。變不揚蔚炳。冉冉年往逡。悠悠化期",
    "T52n2103_030:0350c21": "永。翹首希玄津。想登故未正。生塗雖十三。",
    "T52n2103_030:0350c22": "日已造死境。願得無身理。道高冲默靖。",
    "T52n2103_030:0350c23": "述懷詩二首述懷詩二首",
    "T52n2103_030:0350c24": "翔鸞鳴崑崿。逸志騰冥虛。惚恍迴靈翰。色",
    "T52n2103_030:0351a01": "肩棲南嵎。濯足虧流瀾。採練銜神疏。高吟",
    "T52n2103_030:0351a02": "漱芳醴。頡頏登神梧。蕭蕭椅明翩。眇眇育",
    "T52n2103_030:0351a03": "清軀。長想玄運夷。傾首俟靈符。河清誠可期。",
    "T52n2103_030:0351a04": "戢翼令人劬。",
    "T52n2103_030:0351a05": "總角敦大道。弱冠弄雙玄。逡巡釋長羅。高",
    "T52n2103_030:0351a06": "步尋帝先。妙損階玄老。忘懷浪濠川。達觀無",
    "T52n2103_030:0351a07": "不可。吹累皆自然。窮理憎靈薪。昭昭神火",
    "T52n2103_030:0351a08": "傳。熙怡安冲漠。優遊樂靜閑。膏腴無爽味。",
    "T52n2103_030:0351a09": "婉孌非雅弦。恢心委形度。亹亹隨化遷。",
    "T52n2103_030:0351a10": "詠大德詩詠大德詩",
    "T52n2103_030:0351a11": "遐想存玄哉。沖風一何敞。品物緝榮熙。生塗",
    "T52n2103_030:0351a12": "連惚怳。既喪大澄真。物誘則智蕩。昔聞庖丁",
    "T52n2103_030:0351a13": "子。揮戈任神往。苟能嗣冲音。攝生猶指掌。",
    "T52n2103_030:0351a14": "乘彼來物間。投此默照朗。邁度推卷舒。忘懷",
    "T52n2103_030:0351a15": "附罔象。交樂盈胸衿。神會流俯仰。大同羅",
    "T52n2103_030:0351a16": "萬殊。蔚若充甸網。寄旅海軀鄉委。化同天",
    "T52n2103_030:0351a17": "壤。",
    "T52n2103_030:0351a18": "詠禪思道人詠禪思道人",
    "T52n2103_030:0351a19": "孫長樂。作道士坐禪之像。并而讚之。可謂因",
    "T52n2103_030:0351a20": "俯對以寄誠心。求參焉於衡軛。圖巖林之",
    "T52n2103_030:0351a21": "絕勢。想伊人之在茲。余精其制作。美其嘉文。",
    "T52n2103_030:0351a22": "不能默已。聊著詩一首。以繼于左。其辭曰。",
    "T52n2103_030:0351a23": "雲岑竦太荒。落落英峊布。迴壑佇蘭泉。秀",
    "T52n2103_030:0351a24": "嶺攢嘉樹。蔚薈微游𤢌。崢嶸絕蹊路。中有",
    "T52n2103_030:0351a25": "冲希子。端坐摹太素。自強敏天行。弱志欲",
    "T52n2103_030:0351a26": "無去。玉質陵風霜。淒淒厲清趣。指心契寒",
    "T52n2103_030:0351a27": "松。綢繆諒歲暮。會衷兩息間。綿綿進禪務。投",
    "T52n2103_030:0351a28": "一滅官知。攝二由神遇。承蜩累危丸。累十",
    "T52n2103_030:0351a29": "亦凝注。懸心無氣地。妙研革麁慮。冥懷",
    "T52n2103_030:0351b01": "夷震驚。怕然肆幽度。曾筌攀六淨。空同泯",
    "T52n2103_030:0351b02": "七住。逝虛乘有來。永為有待馭。",
    "T52n2103_030:0351b03": "詠山居詠山居",
    "T52n2103_030:0351b04": "五岳磐神基。四瀆涌蕩津。動求目方智。默",
    "T52n2103_030:0351b05": "守標靜仁。苟不宴出處。託好有常因。尋元存",
    "T52n2103_030:0351b06": "終古。洞往想逸民。玉潔其巖下。金聲漱沂",
    "T52n2103_030:0351b07": "濱。捲華藏紛霧。振褐拂埃塵。跡從道蠖屈。",
    "T52n2103_030:0351b08": "道與騰龍伸。峻無單豹伐。分非首陽真。長",
    "T52n2103_030:0351b09": "嘯歸林嶺。蕭條任陶均。",
    "T52n2103_030:0351b10": "16 念佛三昧詩集序(三〇)念佛三昧詩集序晉廬山釋慧遠",
    "T52n2103_030:0351b11": "序曰。夫稱三昧者何。專思寂想之謂也。思專",
    "T52n2103_030:0351b12": "則志一不分。想寂則氣虛神朗。氣虛則智恬",
    "T52n2103_030:0351b13": "其照。神朗則無幽不徹。斯二乃是自然之玄",
    "T52n2103_030:0351b14": "符。會一而致用也。是故靖恭閑守。而感物",
    "T52n2103_030:0351b15": "通靈。御心惟正。動必入微。此假修以凝神。積",
    "T52n2103_030:0351b16": "功以移性。猶或若夫尸居坐忘冥懷至極",
    "T52n2103_030:0351b17": "智落宇宙而闇蹈大方者哉。請言其始。菩薩",
    "T52n2103_030:0351b18": "初登道位。甫闚玄門。體寂無為而無弗為。及",
    "T52n2103_030:0351b19": "其神變也。則令脩短革常度。巨細互相圍。",
    "T52n2103_030:0351b20": "三光迴景以移照。天地卷舒而入懷矣。又諸",
    "T52n2103_030:0351b21": "三昧。其名甚眾。功高易進念佛為先。何者窮",
    "T52n2103_030:0351b22": "玄極寂尊號如來。體神合變應不以方。故令",
    "T52n2103_030:0351b23": "入斯定者。昧然忘知。即所緣以成鑒。明則",
    "T52n2103_030:0351b24": "內照交映而萬像生焉。非耳目之所至。而聞",
    "T52n2103_030:0351b25": "見行焉。於是覩夫淵凝虛鏡之體。則悟靈根",
    "T52n2103_030:0351b26": "湛一清明自然。察夫玄音之叩心聽。則塵累",
    "T52n2103_030:0351b27": "每消滯情融朗。非天下之至妙。孰能與於此",
    "T52n2103_030:0351b28": "哉。以茲而觀。一覿之感。乃發久習之流覆。豁",
    "T52n2103_030:0351b29": "昏俗之重迷。若以匹夫眾定之所緣。固不得",
    "T52n2103_030:0351c01": "語其優劣。居可知也。是以奉法諸賢咸思一",
    "T52n2103_030:0351c02": "揆之契。感寸陰之頹影。懼來儲之未積。於是",
    "T52n2103_030:0351c03": "洗心法堂整襟清向。夜分忘寢夙宵惟勤。庶",
    "T52n2103_030:0351c04": "夫貞詣之功。以通三乘之志。臨津濟。與九",
    "T52n2103_030:0351c05": "緣同往。仰援超步拔茅之興。俯引弱進。垂",
    "T52n2103_030:0351c06": "策其後。以此覽。眾篇之揮翰。豈徒文詠而已",
    "T52n2103_030:0351c07": "哉。",
    "T52n2103_030:0351c08": "17 念佛三昧四言(三〇)念佛三昧四言瑯瑘王齊之",
    "T52n2103_030:0351c09": "妙用在幽。涉有覽無。神由昧徹。識以照麁。",
    "T52n2103_030:0351c10": "積微自引。因功本虛。泯彼三觀。亡此豪",
    "T52n2103_030:0351c11": "餘其一空漢河始。理玄通微。融然忘適。乃廓",
    "T52n2103_030:0351c12": "靈暉。心悠緬域。得不踐機。用之以沖。會之",
    "T52n2103_030:0351c13": "以希其二神資天凝。圓映朝雲。與化而感與",
    "T52n2103_030:0351c14": "物斯群。應不以方。受者自分。寂爾淵鏡。金水",
    "T52n2103_030:0351c15": "塵紛其三慨自一生。夙之慧識。託崇淵人。庶",
    "T52n2103_030:0351c16": "藉冥力。思轉豪功。在深在測。至哉之念。注",
    "T52n2103_030:0351c17": "心西極。",
    "T52n2103_030:0351c18": "薩陀波倫讚薩陀波倫讚因畫波若臺隨。變立贊等",
    "T52n2103_030:0351c19": "密哉達人。功玄曩葉。龍潛九澤。文明未接。運",
    "T52n2103_030:0351c20": "通其會。神疎其轍。感夢魂交。啟茲聖哲。",
    "T52n2103_030:0352a01": "薩陀波倫入山求法讚薩陀波倫入山求法讚",
    "T52n2103_030:0352a02": "激響窮山。憤發幽誠。流音在耳。欣躍晨征。奉",
    "T52n2103_030:0352a03": "命宵遊。百慮同冥。叩心在誓。化乃降靈。",
    "T52n2103_030:0352a04": "薩陀波倫始悟欲供養大師讚薩陀波倫始悟欲供養大師讚",
    "T52n2103_030:0352a05": "歸塗將啟。靈關再闢。神功難圖。待損而益。信",
    "T52n2103_030:0352a06": "道忘形。歡不期適。非伊哲人。孰探玄策。",
    "T52n2103_030:0352a07": "曇無竭菩薩讚曇無竭菩薩讚",
    "T52n2103_030:0352a08": "亹亹淵匠。道玄數盡。譬彼大󱐙。百川俱引。涯",
    "T52n2103_030:0352a09": "不俟津。塗無旋軫。三流開源。於焉同泯。",
    "T52n2103_030:0352a10": "諸佛讚諸佛讚因常啼念佛為現像靈",
    "T52n2103_030:0352a11": "妙哉正覺。體神以無。動不際有。靜不隣虛。化",
    "T52n2103_030:0352a12": "而非變。象而非摹。映彼真性。鏡此群麁。",
    "T52n2103_030:0352a13": "18 法樂辭十二章(三〇)法樂辭十二章齊王元長",
    "T52n2103_030:0352a14": "天長命自短。世促道悠悠。禪衢闊遠駕。愛",
    "T52n2103_030:0352a15": "海亂輕舟。累塵曾未極。心樹豈能籌。情埃何",
    "T52n2103_030:0352a16": "用洗。正水有清流。",
    "T52n2103_030:0352a17": "右歌本起。",
    "T52n2103_030:0352a18": "百神肅以虔。三靈晨且越。恒曜揜芳",
    "T52n2103_030:0352a19": "霄。薰風動蘭月。丹榮藻玉墀。翠羽文朱闕。",
    "T52n2103_030:0352a20": "皓毳非虛來。交輪豈徒發。",
    "T52n2103_030:0352a21": "右歌靈瑞。",
    "T52n2103_030:0352a22": "韶年春已仲。明星夜未央。千祀鍾休曆。萬國",
    "T52n2103_030:0352a23": "命嘉祥。金容涵夕景。翠鬢佩晨光。表塵維",
    "T52n2103_030:0352a24": "淨覺。汎俗乃輪皇。",
    "T52n2103_030:0352a25": "右歌下生。",
    "T52n2103_030:0352a26": "襲氣變離宮。重柝警層殿。曼響感心神。修",
    "T52n2103_030:0352a27": "容展驩宴。生老終以縈。病死行當薦。方為淨",
    "T52n2103_030:0352a28": "國遊。豈結危城戀。",
    "T52n2103_030:0352a29": "右歌在宮。",
    "T52n2103_030:0352b01": "春枝多病夭。秋葉少欣榮。心骸終委滅。親愛",
    "T52n2103_030:0352b02": "暫時生。長風吹北壟。迅景急東瀛。知三",
    "T52n2103_030:0352b03": "既情暢。得一乃身貞。",
    "T52n2103_030:0352b04": "右歌四遊。",
    "T52n2103_030:0352b05": "飛策辭國門。端儀偃郊樹。慈愛徒相思。中",
    "T52n2103_030:0352b06": "閨空怨慕。風隸乖往塗。駿足獨歸路。舉袂",
    "T52n2103_030:0352b07": "謝時人。得道且還去。",
    "T52n2103_030:0352b08": "右歌出國。",
    "T52n2103_030:0352b09": "明心弘十力。寂慮通四禪。青禽承逸軌。文",
    "T52n2103_030:0352b10": "驪鏡重川。鷲巖標遠勝。鹿野究清玄。不有",
    "T52n2103_030:0352b11": "希世寶。何以導蒙泉。",
    "T52n2103_030:0352b12": "右歌得道。",
    "T52n2103_030:0352b13": "亭亭霄月流。朏朏晨霜結。川上不徘徊。條",
    "T52n2103_030:0352b14": "間函渝滅。靈智湛常然。俯應有盈缺。感運",
    "T52n2103_030:0352b15": "復來儀。且厭人間紲。",
    "T52n2103_030:0352b16": "右歌雙樹。",
    "T52n2103_030:0352b17": "春山玉所府。檀林芳所棲。引火歸炎燧。挹",
    "T52n2103_030:0352b18": "水自清隄。菴園無異轍。祇館有同躋。比肩",
    "T52n2103_030:0352b19": "非今古。接武豈燕齊。",
    "T52n2103_030:0352b20": "右歌賢眾。",
    "T52n2103_030:0352b21": "昔余輕歲月。茲也重光陰。閨中屏鉛黛。闕",
    "T52n2103_030:0352b22": "下挂纓簪。禪悅兼芳旨。法憙忘清琴。一異",
    "T52n2103_030:0352b23": "非能辨。寵辱誰為心。",
    "T52n2103_030:0352b24": "右歌學徒。",
    "T52n2103_030:0352b25": "峻宇臨層穹。苕苕疎遠風。騰芳清漢裏。響",
    "T52n2103_030:0352b26": "梵高雲中。金華紛苒若。瓊樹欝青葱。貞心",
    "T52n2103_030:0352b27": "延淨境。邃業嗣天宮。",
    "T52n2103_030:0352b28": "右歌供具。",
    "T52n2103_030:0352b29": "影響未嘗隔。晦明殊復親。弘慈迫已遠。睿",
    "T52n2103_030:0352c01": "后扇高塵。區中禔景福。㝢外沐深仁。萬祀",
    "T52n2103_030:0352c02": "流國祚。億兆慶唐民。",
    "T52n2103_030:0352c03": "右歌福應。",
    "T52n2103_030:0352c04": "栖玄寺聽講畢遊邸園共七韻應司徒教栖玄寺聽講畢遊邸園共七韻應司徒",
    "T52n2103_030:0352c05": "教齊王融",
    "T52n2103_030:0352c06": "道勝業茲遠。心閑地能隙。桂燎欝初裁。蘭",
    "T52n2103_030:0352c07": "墀坦將闢。虛檐對長嶼。高軒臨廣液。芳草列",
    "T52n2103_030:0352c08": "成行。嘉樹紛如積。流風轉還。",
    "T52n2103_030:0352c09": "逕清煙泛喬石。日泊山照紅。松映水華碧。",
    "T52n2103_030:0352c10": "暢哉人外賞。遲遲春將夕。",
    "T52n2103_030:0352c11": "19 述三教詩(三〇)述三教詩梁武帝",
    "T52n2103_030:0352c12": "少時學周孔。弱冠窮六經。孝義連方冊。仁",
    "T52n2103_030:0352c13": "恕滿丹青。踐言貴去伐。為善在好生。中復觀",
    "T52n2103_030:0352c14": "道書。有名與無名。妙術鏤金版。真言隱上清。",
    "T52n2103_030:0352c15": "密行遺陰德。顯證在長齡。晚年開釋卷。猶",
    "T52n2103_030:0352c16": "月映眾星。苦集始覺知。因果方昭明。不毀",
    "T52n2103_030:0352c17": "惟平等。至理歸無生。分別根難一。執著性易",
    "T52n2103_030:0352c18": "驚。窮源無二聖。測善非三英。大椿徑億尺。小",
    "T52n2103_030:0352c19": "草裁云萌。大雲降大雨。隨分各受榮。心相",
    "T52n2103_030:0352c20": "起異解。報應有殊形。差別豈作意。深淺固物",
    "T52n2103_030:0352c21": "情。",
    "T52n2103_030:0352c22": "20 梁昭明太子開善寺法會(三〇)梁昭明太子開善寺法會",
    "T52n2103_030:0352c23": "栖烏猶未翔。命駕出山莊。詰屈登馬嶺。迴",
    "T52n2103_030:0352c24": "互入羊腸。稍看原藹藹。漸見岫蒼蒼。落星埋",
    "T52n2103_030:0353a01": "遠樹。新霧起朝陽。陰池宿早雁。寒風催夜霜。",
    "T52n2103_030:0353a02": "茲地信閑寂。清曠惟道場。玉樹琉璃水。羽",
    "T52n2103_030:0353a03": "帳欝金床。紫柱珊瑚地。神幢明月璫。牽蘿下",
    "T52n2103_030:0353a04": "石隥。攀桂陟松梁。㵎斜日欲隱。煙生樓半藏。",
    "T52n2103_030:0353a05": "千祀終何邁。百代歸我皇。神功照不極。叡鏡",
    "T52n2103_030:0353a06": "湛無方。法輪明暗室。慧海度慈航。塵根久",
    "T52n2103_030:0353a07": "未洗。希霑垂露光。",
    "T52n2103_030:0353a08": "21 簡文望同泰寺浮圖(三〇)簡文望同泰寺浮圖并和",
    "T52n2103_030:0353a09": "遙看官佛圖。帶璧復垂珠。燭銀踰漢女。寶",
    "T52n2103_030:0353a10": "鐸邁昆吾。日起光芒散。風吟宮徵殊。露落盤",
    "T52n2103_030:0353a11": "恒滿。桐生鳳引雛。飛幡雜晚虹音絳。畫鳥",
    "T52n2103_030:0353a12": "狎晨鳧。梵世陵空下。應真蔽景趨。帝馬咸千",
    "T52n2103_030:0353a13": "轡。天衣盡六銖。意樂開長表。多寶現全軀。",
    "T52n2103_030:0353a14": "能令苦海渡。復使慢山踰。願能同四忍。長當",
    "T52n2103_030:0353a15": "出九居。",
    "T52n2103_030:0353a16": "王訓奉和王訓奉和",
    "T52n2103_030:0353a17": "副君坐飛觀。城傍屬大林。王門雖八達。露塔",
    "T52n2103_030:0353a18": "復千尋。重櫨出漢表。曾栱冐雲心。崑山雕",
    "T52n2103_030:0353a19": "潤玉。麗水瑩明金。懸盤同露掌。插鳳似飛",
    "T52n2103_030:0353a20": "禽。月落檐西暗。日去柱東侵。反流開睿屬。",
    "T52n2103_030:0353a21": "搦翰動神衿。願託牢舟友。長免愛河深。",
    "T52n2103_030:0353a22": "王臺卿奉和王臺卿奉和",
    "T52n2103_030:0353a23": "朝光正晃朗。踊塔標千丈。儀鳳異靈烏。金",
    "T52n2103_030:0353a24": "盤代仙掌。積栱承雕桷。高檐挂珠網。寶",
    "T52n2103_030:0353a25": "地若池沙。風鈴如積響。刻削生千變。丹青",
    "T52n2103_030:0353a26": "圖萬象。煙霞時出沒。神仙乍來往。晨霧半層",
    "T52n2103_030:0353a27": "生。飛幡接雲上。遊蜺不敢息。翔鵾詎能仰。讚",
    "T52n2103_030:0353a28": "善資哲人。流詠歸明兩。願假舟航末。彼岸誰",
    "T52n2103_030:0353a29": "云廣。",
    "T52n2103_030:0353b01": "庾信奉和庾信奉和",
    "T52n2103_030:0353b02": "𨔴𨔴陵太清。照殿比東京。長影臨雙闕。高",
    "T52n2103_030:0353b03": "層出九城。栱積行雲礙。幡搖度鳥驚。鳳飛如",
    "T52n2103_030:0353b04": "始泊。蓮合似初生。輪重對月滿。鐸韻擬鸞",
    "T52n2103_030:0353b05": "聲。畫水流泉注。圖雲色半輕。露晚盤猶滴。",
    "T52n2103_030:0353b06": "珠朝火更明。雖連博望苑。還接銀沙城。天香",
    "T52n2103_030:0353b07": "下桂殿。仙梵入伊笙。庶聞八解樂。方遣六塵",
    "T52n2103_030:0353b08": "情。",
    "T52n2103_030:0353b09": "簡文夜望浮圖上相輪簡文夜望浮圖上相輪",
    "T52n2103_030:0353b10": "光中辨垂鳳。霧裏見飛鸞。定用方諸水。持添",
    "T52n2103_030:0353b11": "承露盤。",
    "T52n2103_030:0353b12": "22 簡文賦詠五陰識支(三〇)簡文賦詠五陰識支",
    "T52n2103_030:0353b13": "澆淳混神因。因形復依色。欲浪逐情飄。愛",
    "T52n2103_030:0353b14": "網隨心織。鑄金雖改狀。斬籌方未極。鴿觀既",
    "T52n2103_030:0353b15": "無辨。猿攀此焉息。",
    "T52n2103_030:0353b16": "23 劉綽賦詠百論捨罪福(三〇)劉綽賦詠百論捨罪福",
    "T52n2103_030:0353b17": "尋因途乃異。及捨趣猶并。苦極降歸樂。樂極",
    "T52n2103_030:0353b18": "苦還生。豈非輪轉愛。皆錄封著情。一一知",
    "T52n2103_030:0353b19": "心相。渴樂法流清。",
    "T52n2103_030:0353b20": "24 簡文蒙華林戒(三〇)簡文蒙華林戒",
    "T52n2103_030:0353b21": "庸夫耽世樂。俗士重虛名。三空既難了。八風",
    "T52n2103_030:0353b22": "恒易傾。伊余久齊物。本自一枯榮。弱齡愛箕",
    "T52n2103_030:0353b23": "頴。由來重伯成。非為樂肥遁。特是厭逢迎。",
    "T52n2103_030:0353b24": "執珪守蕃國。主器作元貞。昔日書銀字。久",
    "T52n2103_030:0353b25": "自恧宗英。斯焉佩金璽。何由廣德聲。居高",
    "T52n2103_030:0353b26": "常慮缺。持滿每憂盈。茲言信非矯。丹心良可",
    "T52n2103_030:0353b27": "明。舟航奉睿訓。接引降皇情。心燈朗暗室。牢",
    "T52n2103_030:0353b28": "舟出愛瀛。是節高秋晚。𣲽寥天氣清。交門",
    "T52n2103_030:0353b29": "光景麗。祈年雲霧生。紅蕖間青瑣。紫露濕丹",
    "T52n2103_030:0353c01": "楹。葉疎行逕出。泉溜遶山鳴。綠衿依浦戍。",
    "T52n2103_030:0353c02": "絳顙拂林征。庶蒙八解蓋。方使六塵輕。脫",
    "T52n2103_030:0353c03": "聞時可去。非吝捨重城。",
    "T52n2103_030:0353c04": "25 簡文蒙預懺直疏并和五首(三〇)簡文蒙預懺直疏并和五首",
    "T52n2103_030:0353c05": "皇情矜幻俗。聖德愍重昏。制書開攝受。絲綸",
    "T52n2103_030:0353c06": "廣慧門。時英滿君國。法侶盛天園。俱銷五",
    "T52n2103_030:0353c07": "道縛。共蕩四生怨。三修祛愛馬。六念靜心",
    "T52n2103_030:0353c08": "猿。庭深林彩艶。地寂鳥聲喧。上風吹法鼓。",
    "T52n2103_030:0353c09": "垂鈴鳴畫軒。新梅含未發。落桂聚還翻。早煙",
    "T52n2103_030:0353c10": "藏石隥。寒潮浸水門。一朝蒙善誘。方願遣籠",
    "T52n2103_030:0353c11": "樊。",
    "T52n2103_030:0353c12": "梁武帝和梁武帝和",
    "T52n2103_030:0353c13": "玉泉漏向盡。金門光未成云云。",
    "T52n2103_030:0353c14": "王筠應詔并序王筠應詔并序",
    "T52n2103_030:0353c15": "奉和皇太子懺悔詩。仍上皇宸。極聖旨即疏",
    "T52n2103_030:0353c16": "降。同所用十韻。私心慶躍得未曾有。捃採餘",
    "T52n2103_030:0353c17": "韻更題鄙拙。",
    "T52n2103_030:0353c18": "一聖智比明。帝德光四海。荷負誠攸屬。度",
    "T52n2103_030:0353c19": "脫實斯在。懺說齊蒙愚。推心屏欺紿。名僧",
    "T52n2103_030:0353c20": "引定慧。朝纓列元凱。還迷依善導。反心由",
    "T52n2103_030:0354a01": "真宰。和鈴混吹音。勝幡縈雪彩。早蒲欲抽",
    "T52n2103_030:0354a02": "葉。新篁向舒䈚。翹懃諒懇到。歸誠信兼倍。睿",
    "T52n2103_030:0354a03": "艶似煙霞。闌干若珠琲。善誘雖欲繼舍豪",
    "T52n2103_030:0354a04": "愧文彩。",
    "T52n2103_030:0354a05": "26 昭明太子講席將訖賦三十韻(三〇)昭明太子講席將訖賦三十韻依次用",
    "T52n2103_030:0354a06": "法苑稱嘉柰。茲園美脩竹。靈覺相招影。神",
    "T52n2103_030:0354a07": "仙共栖宿。慧義比瑤瓊。薰染猶蘭菊。理玄",
    "T52n2103_030:0354a08": "方十算。功深似九築。華水警銀舟。方衢列",
    "T52n2103_030:0354a09": "金軸。微言絕已久。煩勞多累蓄。因茲闡慧雲。",
    "T52n2103_030:0354a10": "欲使心塵伏。八水潤燋芽。三明啟群目。寶",
    "T52n2103_030:0354a11": "鐸旦參差。名香晚芬郁。暫捨六龍敬。微祛",
    "T52n2103_030:0354a12": "二鼠蹙。意樹發空花。心蓮吐輕馥。喻斯滄",
    "T52n2103_030:0354a13": "海變。譬彼菴羅熟。妙智方縟錦。深辭同霧縠。",
    "T52n2103_030:0354a14": "善學同梵爪。真言異錮腹。逶迤合蓋城。葳",
    "T52n2103_030:0354a15": "蕤布金郁。珠華蔭八溪。玉流通九谷。青禽乍",
    "T52n2103_030:0354a16": "下上。雲雁飛翻覆。高談屬勝時。寡聞終自",
    "T52n2103_030:0354a17": "恧。日麗鴛鴦瓦。風度蜘蛛屋。落蘤散遠香。",
    "T52n2103_030:0354a18": "霏雲卷遙族。曠濟同象園。中乘如佇獨。後",
    "T52n2103_030:0354a19": "焰難堅明。初心易驚縮。應當離華水。無令乖",
    "T52n2103_030:0354a20": "漆木。投巖不足貴。棘林安可宿。器月希留",
    "T52n2103_030:0354a21": "影。心灰庶方撲。視愛同採蜂。遊善如原菽。",
    "T52n2103_030:0354a22": "八邑仙人山。四寶神龍澳。藥樹永繁稠。禪枝",
    "T52n2103_030:0354a23": "詎彫槭。以茲悅聞道。庶此優馳逐。欲追露",
    "T52n2103_030:0354a24": "寶車。脫屣親推轂。",
    "T52n2103_030:0354a25": "27 簡文旦出興業寺講(三〇)簡文旦出興業寺講",
    "T52n2103_030:0354a26": "沐芳肅朝帶。駕言祇淨宮。羽旗承去影。鐃",
    "T52n2103_030:0354a27": "吹雜還風。吳戈夏服箭。驥馬綠沈弓。水照柳",
    "T52n2103_030:0354a28": "初碧。煙含桃半紅。由來六塵縛。宿昔五纏矇。",
    "T52n2103_030:0354a29": "見鶴徒知謬。察象理難同。方知恧四辯。奚用",
    "T52n2103_030:0354b01": "語三空。",
    "T52n2103_030:0354b02": "28 梁元帝和劉尚書侍五明集(三〇)梁元帝和劉尚書侍五明集",
    "T52n2103_030:0354b03": "帝德洽區宇。垂衣彰太平。黃唐慚懋實。子",
    "T52n2103_030:0354b04": "姒恧嘉聲。治定陳五禮。功成奏六英。汲引",
    "T52n2103_030:0354b05": "留宸鑒。舟航動睿情。諸王惟一法。無生信",
    "T52n2103_030:0354b06": "不生。因因從此見。果果自斯明。元良仰副",
    "T52n2103_030:0354b07": "后。含一震鴻名。歸藏踰啟筮。魯史冠春卿。",
    "T52n2103_030:0354b08": "日宮佳氣滿。月殿善風清。綺錢敝西觀。緹",
    "T52n2103_030:0354b09": "幔卷南榮。金門練朝鼓。玉壺休夜更。宮槐",
    "T52n2103_030:0354b10": "留曉合。城烏侵曙鳴。露光枝上動。霞影水中",
    "T52n2103_030:0354b11": "輕。虛薄今何事。徒知戀法城。",
    "T52n2103_030:0354b12": "29 昭明太子鍾山解講(三〇)昭明太子鍾山解講并和",
    "T52n2103_030:0354b13": "終南隣漢闕。高掌跨周京。復此虧天嶺。穹隆",
    "T52n2103_030:0354b14": "距帝城。當衢啟珠館。臨下構山。楹南望窮淮",
    "T52n2103_030:0354b15": "漵。北眺盡滄溟。步擔時中宿。飛階或上征。",
    "T52n2103_030:0354b16": "網戶圖雲氣。龕室畫仙靈。副君憐世網。廣命",
    "T52n2103_030:0354b17": "萃人英。道筵終後說。鑾轡出郊坰。雲峯響流",
    "T52n2103_030:0354b18": "吹。松野映風旌。睿心嘉杜若。神藻茂琳瓊。多",
    "T52n2103_030:0354b19": "謝先成敏。空頒後乘榮。",
    "T52n2103_030:0354b20": "蕭子顯奉和蕭子顯奉和",
    "T52n2103_030:0354b21": "嵩岳基舊宇。盤嶺跨南京。叡心重禪室。遊駕",
    "T52n2103_030:0354b22": "陟曾城。金輅徐既動。龍驂躍且鳴。塗方後",
    "T52n2103_030:0354b23": "塵合。地逈前笳清。邐迤因臺榭。參差憩羽",
    "T52n2103_030:0354b24": "旌。高隨閬風極。勢與元天并。氣歇連松遠。",
    "T52n2103_030:0354b25": "雲升秋野平。徘徊臨井邑。表裏見淮瀛。折",
    "T52n2103_030:0354b26": "果尊常住。渴慧在無生。暫留石山軌。欲知芳",
    "T52n2103_030:0354b27": "杜情。鞠躬荷嘉慶。瞻道聞頌聲。",
    "T52n2103_030:0354b28": "劉孝綽和劉孝綽和",
    "T52n2103_030:0354b29": "御鶴翔伊水。策馬出王田。我后遊祇鷲。比事",
    "T52n2103_030:0354c01": "實光前。翠蓋承朝景。珠旗曳曉煙。樓帳榮巖",
    "T52n2103_030:0354c02": "谷。緹組曜林阡。況在登臨地。復及秋風年。喬",
    "T52n2103_030:0354c03": "柯變夏葉。幽㵎潔涼泉。停鑾對寶坐。辯論悅",
    "T52n2103_030:0354c04": "人天。淹塵資海滴。昭暗仰燈然。法朋一已散。",
    "T52n2103_030:0354c05": "笳劍儼將旋。邂逅逢優渥。託乘侶才賢。摛辭",
    "T52n2103_030:0354c06": "雖並命。遺恨獨終篇。",
    "T52n2103_030:0354c07": "劉孝儀奉和劉孝儀奉和",
    "T52n2103_030:0354c08": "韶樂臨東序。時駕出西園。雖窮禮遊盛。終",
    "T52n2103_030:0354c09": "為塵俗喧。豈如弘七覺。揚鑾啟四門。夜氣",
    "T52n2103_030:0354c10": "清簫管。曉陣爍郊原。山風亂彩眊。初景麗文",
    "T52n2103_030:0354c11": "轅。林開俞騎騁。逕曲羽旄屯。煙壁浮青翠。",
    "T52n2103_030:0354c12": "石瀨響飛奔。迴情下重閣。降道放真源。談",
    "T52n2103_030:0354c13": "空匹泉涌。綴藻邁絃繁。輕生逢過誤。並作",
    "T52n2103_030:0354c14": "輦龍鵷。顧己同偏爵。何用挹衢樽。",
    "T52n2103_030:0354c15": "30 八關齋夜賦四城門更作四首(三〇)庾集五",
    "T52n2103_030:0354c16": "第一賦韻",
    "T52n2103_030:0354c17": "伏枕愛危光。痾纏生易折。無因雪岸草。慮反",
    "T52n2103_030:0354c18": "邙山穴徐防。",
    "T52n2103_030:0354c19": "消渴腠腸腑。疼蹇嬰枝節。如何促齡內。憂",
    "T52n2103_030:0354c20": "苦無暫缺孔燾。",
    "T52n2103_030:0355a01": "南城門老南城門老",
    "T52n2103_030:0355a02": "虛蕉誠易犯。危藤復將囓。一隨柯已微。當年",
    "T52n2103_030:0355a03": "信長訣諸葛嵦。",
    "T52n2103_030:0355a04": "已同白駒去。復類紅花熱。妍容一旦罷。孤燈",
    "T52n2103_030:0355a05": "行自設君。",
    "T52n2103_030:0355a06": "西城門死西城門死",
    "T52n2103_030:0355a07": "緩心雖已殊。滅景寧優劣。一隨業風盡。終",
    "T52n2103_030:0355a08": "歸虛妄設王卿。",
    "T52n2103_030:0355a09": "五陰誠為假。六趣寧有截。零落竟同歸。憂思",
    "T52n2103_030:0355a10": "空相結李鏡遠。",
    "T52n2103_030:0355a11": "北城門沙門北城門沙門",
    "T52n2103_030:0355a12": "俗幻生影空。憂繞心塵噎。於茲排四纏。去",
    "T52n2103_030:0355a13": "矣求三涅殿下。",
    "T52n2103_030:0355a14": "下學背流心。方從窈冥別。已悲境相空。復",
    "T52n2103_030:0355a15": "作泡雲滅中庶府君。",
    "T52n2103_030:0355a16": "第二賦韻東城門病",
    "T52n2103_030:0355a17": "空痾誠易愈。有病故難痊。徒知餌五色。終當",
    "T52n2103_030:0355a18": "悲九泉王臺卿。",
    "T52n2103_030:0355a19": "已無雪山草。沈痗竟誰憐。復悲淪苦海。何",
    "T52n2103_030:0355a20": "由果淨天諸葛嵦。",
    "T52n2103_030:0355a21": "南城門老南城門老",
    "T52n2103_030:0355a22": "昔類紅蓮草。自翫淥池邊。今如白花樹。還",
    "T52n2103_030:0355a23": "悲明鏡前殿下。",
    "T52n2103_030:0355a24": "壯心欲何在。餘日乃西遷。清罇不復樂。蓬鬢",
    "T52n2103_030:0355a25": "豈還妍徐防。",
    "T52n2103_030:0355a26": "西城門死西城門死",
    "T52n2103_030:0355a27": "高堂信逆旅。壞業理常牽。玉匣方委櫬。金",
    "T52n2103_030:0355a28": "臺不復延中庶府君。",
    "T52n2103_030:0355a29": "挽聲隨逕遠。蘿影帶松懸。詎能留十念。唯應",
    "T52n2103_030:0355b01": "逐四緣君。",
    "T52n2103_030:0355b02": "北城門沙門北城門沙門",
    "T52n2103_030:0355b03": "經行林樹下。求道志能堅。既有神通力。振錫",
    "T52n2103_030:0355b04": "遠乘煙李鏡遠。",
    "T52n2103_030:0355b05": "一登四弘誓。至道莫能先。不貪曠劫壽。無論",
    "T52n2103_030:0355b06": "延促年孔壽。",
    "T52n2103_030:0355b07": "第三賦韻東城門病第三東城門病",
    "T52n2103_030:0355b08": "纏痾緬百年。自傷無五福。長縈畫篋蛇。不",
    "T52n2103_030:0355b09": "值仙人鹿殿下。",
    "T52n2103_030:0355b10": "習染迷畫瓶。臥起求栖宿。羅襦豈再歡。臨岐",
    "T52n2103_030:0355b11": "方土木中庶府君。",
    "T52n2103_030:0355b12": "南城門老南城門老",
    "T52n2103_030:0355b13": "少年愛紈綺。衰暮慚羅縠。徒傷歲冉冉。陳詩",
    "T52n2103_030:0355b14": "非郁郁王臺卿。",
    "T52n2103_030:0355b15": "鶴髮辭軒冕。鮐背烹葵菽。松柏稍相依。歡",
    "T52n2103_030:0355b16": "愛幾時睦李鏡遠。",
    "T52n2103_030:0355b17": "西城門死西城門死",
    "T52n2103_030:0355b18": "追念平生時。遨遊上苑囿。一沒松柏下。春",
    "T52n2103_030:0355b19": "光徒倏昱孔燾。",
    "T52n2103_030:0355b20": "結根素因假。枝葉緣骨肉。自應螻蟻驅。值此",
    "T52n2103_030:0355b21": "風刀逐諸葛嵦。",
    "T52n2103_030:0355b22": "北城門沙門北城門沙門",
    "T52n2103_030:0355b23": "俗璽厭纏絲。因田抽善穀。長披忍辱鎧。去此",
    "T52n2103_030:0355b24": "纖羅服徐防。",
    "T52n2103_030:0355b25": "願引三塗眾。俱令十使伏。珠月猶沈首。金錍",
    "T52n2103_030:0355b26": "未挑目君。",
    "T52n2103_030:0355b27": "第四賦韻東城門病第四東城門病",
    "T52n2103_030:0355b28": "紫紈未可得。漳濱徒再離。一逢犬馬病。賁育",
    "T52n2103_030:0355b29": "罷驅馳李鏡遠。",
    "T52n2103_030:0355c01": "已無九轉術。復闕萬金奇。不看授鹽掌。唯",
    "T52n2103_030:0355c02": "夢蓮花池君。",
    "T52n2103_030:0355c03": "南城門老南城門老",
    "T52n2103_030:0355c04": "盛年歌吹日。顧步惜容儀。一朝衰朽至。星星",
    "T52n2103_030:0355c05": "白髮垂孔燾。",
    "T52n2103_030:0355c06": "已傷萬事盡。復念九門枝。乘軒意何在。獨",
    "T52n2103_030:0355c07": "鏡坐如斯中庶府君。",
    "T52n2103_030:0355c08": "西城門死西城門死",
    "T52n2103_030:0355c09": "一息於今罷。平生詎可規。天長曉露促。千齡",
    "T52n2103_030:0355c10": "誰復知殿下。",
    "T52n2103_030:0355c11": "華堂一相捨。松帳杳難窺。萬祀藏珠應。千年",
    "T52n2103_030:0355c12": "罷玉羈徐防。",
    "T52n2103_030:0355c13": "北城門沙門北城門沙門",
    "T52n2103_030:0355c14": "深心不可染。正道亦難欹。方除五欲累。長辭",
    "T52n2103_030:0355c15": "三雅巵王少卿。",
    "T52n2103_030:0355c16": "依空慮難靜。習善路猶彌。沒身竟靡託。單盂",
    "T52n2103_030:0355c17": "詎待貲諸葛嵦。",
    "T52n2103_030:0355c18": "正月八日然燈正月八日然燈",
    "T52n2103_030:0355c19": "　應令",
    "T52n2103_030:0355c20": "藕樹交無極。華雲衣數重。織竹能為象。縛荻",
    "T52n2103_030:0355c21": "巧成龍。落灰然蘂盛。垂油濕畫峯。天宮儻若",
    "T52n2103_030:0355c22": "見。燈王願可逢。",
    "T52n2103_030:0355c23": "31 簡文遊光宅(三〇)簡文遊光宅",
    "T52n2103_030:0355c24": "　應令",
    "T52n2103_030:0355c25": "陪遊入舊豐。雲氣欝青葱。紫陌垂清柳。輕",
    "T52n2103_030:0355c26": "槐拂惠風。八泉光綺樹。四柱曖臨空。翠網",
    "T52n2103_030:0355c27": "隨煙碧。丹華共日紅。方欣大雲溥。慈波流淨",
    "T52n2103_030:0355c28": "宮。",
    "T52n2103_030:0355c29": "32 梁簡文帝被幽述志詩(三〇)梁簡文自序梁簡文於幽縶中。援筆自序云。",
    "T52n2103_030:0356a01": "有梁正士簡陵蕭綱。立身行己。終始若",
    "T52n2103_030:0356a02": "一。風雨如晦。鷄鳴不已。非欺暗室。豈況三",
    "T52n2103_030:0356a03": "光。數至於此。命也如何。",
    "T52n2103_030:0356a04": "又為連珠三首又為連珠三首",
    "T52n2103_030:0356a05": "一曰。吾聞有古富而今貧。可稱多而賑寡。",
    "T52n2103_030:0356a06": "是以度索樓下獨有衰神。松柏橋南空餘白",
    "T52n2103_030:0356a07": "社。",
    "T52n2103_030:0356a08": "二曰。吾聞言可覆也。仁能育物。是以欲輕其",
    "T52n2103_030:0356a09": "死。有德必昌。兵踐於義。無思不服。",
    "T52n2103_030:0356a10": "三曰。吾聞道行則五福俱泰。運閉則六極所",
    "T52n2103_030:0356a11": "鍾。是以麟出而悲。豈唯孔子。途窮則慟。寧止",
    "T52n2103_030:0356a12": "嗣宗。",
    "T52n2103_030:0356a13": "又為詩曰又為詩曰",
    "T52n2103_030:0356a14": "恍忽煙霞散。颼飂松柏陰。幽山白楊古。野",
    "T52n2103_030:0356a15": "路黃塵深。終無千月命。安用九丹金。闕里",
    "T52n2103_030:0356a16": "長蕪沒。蒼天空照心。",
    "T52n2103_030:0356a17": "十月弑於永福省。年四十九崩。崩時太清",
    "T52n2103_030:0356a18": "五年也。",
    "T52n2103_030:0356a19": "33 宋謝靈運臨終詩(三〇)宋謝靈運臨終詩",
    "T52n2103_030:0356a20": "龔勝無遺生。季業有窮盡。嵇叟理既迫。霍子",
    "T52n2103_030:0356a21": "命亦殞。凄凄後霜柏。納納衝風菌。邂逅",
    "T52n2103_030:0356a22": "竟既時。脩短非所慜。恨我君子志。不得",
    "T52n2103_030:0356a23": "巖上泯。送心正覺前。斯痛久已忍。唯願乘來",
    "T52n2103_030:0356a24": "生。怨親同心朕。",
    "T52n2103_030:0356a25": "34 沈隱侯臨終表(三〇)沈隱侯臨終表",
    "T52n2103_030:0356a26": "臣約言。臣抱疾彌留。迄今即化。形神欲離月",
    "T52n2103_030:0356a27": "已十數。窮楚極毒無言以喻。平日健時不言",
    "T52n2103_030:0356a28": "若此。舉刀坐劍比此為輕。仰惟深入法門。厲",
    "T52n2103_030:0356a29": "茲苦節。內矜外恕。寔本人情。伏願聖心重加",
    "T52n2103_030:0356b01": "推廣。微臣臨塗無復遺恨。雖漸也善。庶等",
    "T52n2103_030:0356b02": "鳴哀。謹啟。",
    "T52n2103_030:0356b03": "35 陳沙門釋智愷臨終詩(三〇)陳沙門釋智愷臨終詩",
    "T52n2103_030:0356b04": "千月本難滿。三時理易傾。石火無恒焰。電",
    "T52n2103_030:0356b05": "光寧久明。遺文空滿笥。徒然昧後生。泉路",
    "T52n2103_030:0356b06": "方幽噎。寒隴向淒清。一隨朝露盡。惟有夜",
    "T52n2103_030:0356b07": "松聲。",
    "T52n2103_030:0356b08": "37 （陳尚書令江總遊攝山寺詩）(三〇)陳江總入攝山栖霞寺一首陳江總入攝山栖霞寺一首并序",
    "T52n2103_030:0356b09": "五言壬寅年十月十八日。入攝山栖霞寺。登",
    "T52n2103_030:0356b10": "崖極峭頗暢懷抱。至德元年癸卯十月二十",
    "T52n2103_030:0356b11": "六日。又再遊此寺。布法師施菩薩戒。甲辰年",
    "T52n2103_030:0356b12": "十月二十五日。奉送金像。還山限以時務。不",
    "T52n2103_030:0356b13": "得恣情淹留。乙巳年十一月十六日。更獲禮",
    "T52n2103_030:0356b14": "拜。仍停山中宿。永夜留連棲神竦聽。但交臂",
    "T52n2103_030:0356b15": "不停。薪指俄謝。率製此篇以記即目。俾後來",
    "T52n2103_030:0356b16": "賞者。知余此志焉。",
    "T52n2103_030:0356b17": "靜心抱氷雪。暮齒迫桑榆。太息波川迅。悲",
    "T52n2103_030:0356b18": "哉人世拘。歲聿皆採穫。冬晚具嚴枯。濯流",
    "T52n2103_030:0356b19": "濟八水。開襟入四衢。茲山靈妙合。當與天地",
    "T52n2103_030:0356b20": "俱。石瀨乍深淺。崖煙遞有無。缺碑橫古𡑞。",
    "T52n2103_030:0356b21": "盤木臥荒途。行行備履歷。步步轔崴紆。高",
    "T52n2103_030:0356b22": "僧迹共遠。勝地心相符。樵隱各有得。丹青獨",
    "T52n2103_030:0356b23": "不渝寺猶有朗詮二師居士明僧。紹治中蕭眎素圖像遺風佇芳桂。比德",
    "T52n2103_030:0356b24": "喻生芻。寄言長往客。悽然傷鄙夫。",
    "T52n2103_030:0356b25": "至德二年十一月十二日界德施山齋三宿決定罪福懺悔至德二年十一月十二日界德施山齋",
    "T52n2103_030:0356b26": "三宿決定罪福懺悔",
    "T52n2103_030:0356b27": "四知無矯志。三施啟幽心。通簡避人物。偃",
    "T52n2103_030:0356b28": "息還山林。曲𡼏停騶響。交枝落幰陰。池臺",
    "T52n2103_030:0356b29": "聚凍雪。欄牖噪歸禽。石釆無新故。峯形詎",
    "T52n2103_030:0356c01": "古今。大車何杳杳。奔馬遂駸駸。何以修六念。",
    "T52n2103_030:0356c02": "虔誠在一音。未泛慈舟遠。徒令願海深。",
    "T52n2103_030:0356c03": "五言攝山栖霞寺山房夜坐簡徐祭酒周尚書并同遊群彥江令公五言攝山栖霞寺山房夜坐簡徐祭酒周",
    "T52n2103_030:0356c04": "尚書并同遊群彥江令公",
    "T52n2103_030:0356c05": "澡身事珠戒。非是學金丹。月磴時橫枕。雲崖",
    "T52n2103_030:0356c06": "宿解鞍。梵宇調心易。禪庭數息難。石磵氷",
    "T52n2103_030:0356c07": "流靜。山窓葉去寒。君思北闕駕。我惜東都冠。",
    "T52n2103_030:0356c08": "翻愁夜鍾盡。同志不盤桓。",
    "T52n2103_030:0356c09": "徐孝克仰同令君攝山栖霞寺山房夜坐六韻徐孝克仰同令君攝山栖霞寺山房夜坐",
    "T52n2103_030:0356c10": "六韻",
    "T52n2103_030:0356c11": "戒檀青石路。靈相紫金峯。影進歸依鴿。餐",
    "T52n2103_030:0356c12": "迎守護龍。晨朝宣寶偈。寒夜斂疎鍾。鷄蘭靜",
    "T52n2103_030:0356c13": "含握。仁智獨從容。五禪清慮表。七覺蕩心封。",
    "T52n2103_030:0356c14": "願言於此處。携手屢相逢。",
    "T52n2103_030:0356c15": "陳主同江僕射遊攝山棲霞寺陳主同江僕射遊攝山棲霞寺御製",
    "T52n2103_030:0356c16": "時宰磻溪心。非關狎竹林。鷲岳青松曉。鷄峯",
    "T52n2103_030:0356c17": "白日沈。天逈浮雲細。山空明月深。摧殘枯樹",
    "T52n2103_030:0356c18": "影。零落古藤陰。霜村夜烏去。風路寒猿",
    "T52n2103_030:0356c19": "吟。自可尋出俗。詎是欲抽簪。",
    "T52n2103_030:0356c20": "遊攝山棲霞寺遊攝山棲霞寺并序",
    "T52n2103_030:0356c21": "禎明元年太歲丁未四月十九日癸亥。入攝",
    "T52n2103_030:0356c22": "山展慧布法師。憶謝靈運集。還故山入石壁",
    "T52n2103_030:0357a01": "中尋。曇隆道人有詩一首十一韻。今此拙作",
    "T52n2103_030:0357a02": "仍學康樂體江令公　𮦠霂時雨霽。清",
    "T52n2103_030:0357a03": "和孟夏肇。栖宿綠野中。登頓丹霞杪。敬仰高",
    "T52n2103_030:0357a04": "人德。抗志塵物表。三空豁已悟。萬有一何",
    "T52n2103_030:0357a05": "小。始終情所寄。冥期諒不少。荷衣步林泉。麥",
    "T52n2103_030:0357a06": "氣涼昏曉。乘風面泠泠音零候月臨皎皎。煙崖",
    "T52n2103_030:0357a07": "憩古石。雲路排征鳥。披逕憐森沈。攀條惜杳",
    "T52n2103_030:0357a08": "裊平生忘是非。朽謝豈矜矯。五淨自此涉。",
    "T52n2103_030:0357a09": "七塵庶無擾。",
    "T52n2103_030:0357a10": "38 （陳江令遊武屈山寺詩）(三〇)靜臥栖霞寺房望徐祭酒靜臥栖霞寺房望徐祭酒江令公",
    "T52n2103_030:0357a11": "絕俗俗無侶。修心心自齋。連崖夕氣合。虛宇",
    "T52n2103_030:0357a12": "宿雲霾。臥藤新接戶。欹石久成階。樹聲非有",
    "T52n2103_030:0357a13": "意。禽戲似忘懷。故人市朝狎。心期林壑乖。唯",
    "T52n2103_030:0357a14": "憐對芳杜。可以為吾儕。",
    "T52n2103_030:0357a15": "徐祭酒孝克仰和令君徐祭酒孝克仰和令君",
    "T52n2103_030:0357a16": "上宰明四空。迴車八道中。洞涼容麥氣。巖光",
    "T52n2103_030:0357a17": "對月宮。香來詎經火。花散不隨風。㵎松無異",
    "T52n2103_030:0357a18": "聒。禪桂兩分叢。虛薄誠為累。何因偶會同。暫",
    "T52n2103_030:0357a19": "此乖山北。猶可向牆東。",
    "T52n2103_030:0357a20": "禎明二年仲冬。攝山栖霞寺布法師。某爾",
    "T52n2103_030:0357a21": "時終。余以此月十七日。宿昔入山。仰為師",
    "T52n2103_030:0357a22": "氏營涅槃懺。還途有此作。",
    "T52n2103_030:0357a23": "可不同一貫。生死亦一條。況斯滅盡者。豈",
    "T52n2103_030:0357a24": "是俗中要。人道離群愴。冥期出世遙。留連入",
    "T52n2103_030:0357a25": "㵎曲。宿昔步巖椒。石溜氷便斷。松霜日自",
    "T52n2103_030:0357a26": "銷。向崖雲靉靆。出谷霧飄颻。勿言無大隱。歸",
    "T52n2103_030:0357a27": "來即市朝。",
    "T52n2103_030:0357a28": "庚寅年二月十二日遊虎丘山精舍庚寅年二月十二日遊虎丘山精舍",
    "T52n2103_030:0357a29": "縱棹憐迴曲。尋山靜見聞。每從芳杜性。須與",
    "T52n2103_030:0357b01": "俗人分。貝塔涵流動。花臺編嶺芬。蒙籠出",
    "T52n2103_030:0357b02": "檐桂。散縵繞窓雲。情幽豈徇物。志遠易驚",
    "T52n2103_030:0357b03": "群。何由狎魚鳥。不願屈玄纁。",
    "T52n2103_030:0357b04": "江令集云。廬山遠法師未出家。善弩射。嘗",
    "T52n2103_030:0357b05": "於鶴窟射得鶴雛。後復伺鶴母。見將射之鶴",
    "T52n2103_030:0357b06": "不動。詳觀之已死於窠中。疑其愛子致死。",
    "T52n2103_030:0357b07": "破視心腸皆寸絕。法師於是放弩。發菩提心。",
    "T52n2103_030:0357b08": "宋初有法瓊尼。南方人。不知因緣所出。辟",
    "T52n2103_030:0357b09": "穀食棗栗。不著綿帛。戒德甚尊嚴。禪定多所",
    "T52n2103_030:0357b10": "感通。會稽恭子張使君莅廣州。便供養之。隨",
    "T52n2103_030:0357b11": "使君還吳。又隨出西。自剋亡日。捨命後勿",
    "T52n2103_030:0357b12": "關殮。但以乞烏鳥至破岡。如期而終。使君",
    "T52n2103_030:0357b13": "依旨送林野間。停舟七日七夕。鳥獸不敢",
    "T52n2103_030:0357b14": "侵。乃收殯焉。亡祖親使君之第四女也。就瓊",
    "T52n2103_030:0357b15": "尼受戒。勅余記錄之。",
    "T52n2103_030:0357b16": "陳江令往虎窟山寺陳江令往虎窟山寺",
    "T52n2103_030:0357b17": "塵中喧慮積。物外眾情捐。茲地信爽塏。墟壟",
    "T52n2103_030:0357b18": "曖阡眠。藹藹車徒邁。飄飄旌眊懸。細松斜",
    "T52n2103_030:0357b19": "繞逕。峻嶺半藏天。古樹無枝葉。荒郊多野煙。",
    "T52n2103_030:0357b20": "分花出黃鳥。挂石下新泉。蓊欝均雙樹。清虛",
    "T52n2103_030:0357b21": "類八禪。栖神紫臺上。縱意白雲邊。徒然嗟",
    "T52n2103_030:0357b22": "小藥。何由齊大年。",
    "T52n2103_030:0357b23": "治中王冏奉和治中王冏奉和",
    "T52n2103_030:0357b24": "美境多勝迹。道場實茲地。造化本靈奇。人功",
    "T52n2103_030:0357b25": "兼製置。房廊相映屬。堦閤並殊異。高明留",
    "T52n2103_030:0357b26": "睿賞。清靜穆神思。豫遊窮嶺歷。藉此芳春",
    "T52n2103_030:0357b27": "至。野花奪人眼。山鶯紛可喜。風景共鮮華。水",
    "T52n2103_030:0357b28": "石相輝媚。像法無塵染。真僧絕名利。陪遊既",
    "T52n2103_030:0357b29": "伏心。聞道方刻意。",
    "T52n2103_030:0357c01": "記室參軍陸𭁸奉和記室參軍陸𭁸奉和",
    "T52n2103_030:0357c02": "鷄鳴動睟駕。㮈苑睠晨遊。朱鑣陵九達。青",
    "T52n2103_030:0357c03": "蓋出層樓。歲華滿芳岫。虹采被春州。葆吹",
    "T52n2103_030:0357c04": "臨風遠。旌羽映光浮。喬枝隱修逕。曲澗聚輕",
    "T52n2103_030:0357c05": "流。徘徊花草合。瀏湸鳥聲遒。金盤響清梵。涌",
    "T52n2103_030:0357c06": "塔應鳴桴。慧雲方靡靡。法水正悠悠。實歸徒",
    "T52n2103_030:0357c07": "荷教。信解愧難詶。",
    "T52n2103_030:0357c08": "前臣刑獄參軍孔燾前臣刑獄參軍孔燾",
    "T52n2103_030:0357c09": "聖情想區外。脂駕出西南。前驅聞鳳管。後乘",
    "T52n2103_030:0357c10": "躍龍驂。爰遊非逸豫。幽谷有靈龕。兼覿息心",
    "T52n2103_030:0357c11": "者。宴坐臨清潭。禪食寧須稼。雲衣不待蠶。蘋",
    "T52n2103_030:0357c12": "荇緣㵎壑。蘿葛蔓松楠。鶯林響初囀。春畦",
    "T52n2103_030:0357c13": "翠欲含。惑心隨教遣。法味與恩覃。庶憑八",
    "T52n2103_030:0357c14": "解力。永滅六塵貪。",
    "T52n2103_030:0357c15": "州民前史刑獄參軍王臺卿州民前吏刑獄參軍王臺卿",
    "T52n2103_030:0357c16": "我王宗勝道。駕言從所之。輜軒轉朱轂。驪馬",
    "T52n2103_030:0357c17": "躍青絲。清渠影高蓋。遊樹拂行旗。賓徒紛雜",
    "T52n2103_030:0357c18": "沓。景物共依遲。飛梁通㵎道。架宇接山基。叢",
    "T52n2103_030:0357c19": "華臨逈砌。分流繞曲墀。誰言非勝境。雲山",
    "T52n2103_030:0357c20": "獨在茲。塵情良易遣。道性故難緇。承恩奉",
    "T52n2103_030:0357c21": "教義。方當弘受持。",
    "T52n2103_030:0357c22": "西曹書佐鮑至從駕虎窟山寺西曹書佐鮑至從駕虎窟山寺",
    "T52n2103_030:0357c23": "神心睠物序。訪道絕塵囂。林疎蓋影出。風去",
    "T52n2103_030:0357c24": "管聲遙。息徒依勝境。稅駕止山椒。年還節已",
    "T52n2103_030:0358a01": "仲。野綠氣方韶。短葉生喬樹。疎華發早條。",
    "T52n2103_030:0358a02": "遠峯帶雲沒。流煙雜雨飄。復茲承乏者。頒",
    "T52n2103_030:0358a03": "名廁末僚。願藉連河㵎。庶影慧燈昭。一知",
    "T52n2103_030:0358a04": "衣內寶。方悲慈地饒。",
    "T52n2103_030:0358a05": "36 （陳何處士遊山寺并雜詩）(三〇)陳從事何處士春日從將軍遊山寺陳從事何處士春日從將軍遊山寺",
    "T52n2103_030:0358a06": "蘭庭厭俗賞。柰苑矚年華。始入香山路。仍逢",
    "T52n2103_030:0358a07": "火宅車。慈門數片葉。道樹一林華。雖悟危藤",
    "T52n2103_030:0358a08": "鼠。終悲在篋蛇。",
    "T52n2103_030:0358a09": "別才法師於湘還郢北三首別才法師於湘還郢北三首",
    "T52n2103_030:0358a10": "乘盃事將遠。捧袂忽無聊。南楚長沙狹。西浮",
    "T52n2103_030:0358a11": "郢路遙。離亭華已散。別戍鳥新嬌。明日分",
    "T52n2103_030:0358a12": "千里。相思非一條。",
    "T52n2103_030:0358a13": "敬詶解法師所贈敬詶解法師所贈",
    "T52n2103_030:0358a14": "道林俗之表。慧遠廬之阿。買山節高世。",
    "T52n2103_030:0358a15": "乘杯且度河。法雨時時落。香雲片片多。若",
    "T52n2103_030:0358a16": "為將羽化。來濟在塵羅。",
    "T52n2103_030:0358a17": "通士人篇通士人篇",
    "T52n2103_030:0358a18": "龍宮既入道。鳳闕且辭榮。禪龕八想淨。義窟",
    "T52n2103_030:0358a19": "四塵輕。香蓋法雲起。華燈慧火明。自然忘有",
    "T52n2103_030:0358a20": "著。非止悟無生。",
    "T52n2103_030:0358a21": "陳沈炯從遊天中天寺陳沈炯從遊天中天寺　應令",
    "T52n2103_030:0358a22": "福界新開草。名僧共下延。楊枝生拱樹。錫",
    "T52n2103_030:0358a23": "杖呪飛泉。石座應朝講。山龕擬夜禪。當非舍",
    "T52n2103_030:0358a24": "衛國。賣地取金錢。",
    "T52n2103_030:0358a25": "同庾中庶肩吾周處士弘讓遊明慶寺同庾中庶肩吾周處士弘讓遊明慶寺",
    "T52n2103_030:0358a26": "鷲嶺三層塔。菴園一講堂。馴烏逐飯磬。狎獸",
    "T52n2103_030:0358a27": "繞禪床。摘菊山無酒。然松夜有香。幸得同高",
    "T52n2103_030:0358a28": "勝。於此瑩心王。",
    "T52n2103_030:0358a29": "39 從駕經大慈照寺詩序(三〇)從駕經大慈照寺詩序北齊盧思道",
    "T52n2103_030:0358b01": "皇帝以上叡統天大明御極。彈壓九代驅駕",
    "T52n2103_030:0358b02": "百王。至德上通深仁下漏。威稜西被聲教",
    "T52n2103_030:0358b03": "東漸。布政合宮考儀大室。張樂洞野會計",
    "T52n2103_030:0358b04": "苗山。天不愛寶神靡遺貺。鱗羽効異山澤薦",
    "T52n2103_030:0358b05": "祉。華裔率從幽顯咸帙。八政惟序六符告平。",
    "T52n2103_030:0358b06": "猶且棲志窅冥凝神空寂。俯陋區域顧遺形",
    "T52n2103_030:0358b07": "有。救精民於苦器。拯慾界於危城。身心登",
    "T52n2103_030:0358b08": "淨樂之境。生靈仰調御之力。中宮厚德載物",
    "T52n2103_030:0358b09": "正位儷天。道冠邵陵業踰莘姒。慧雲朝起。",
    "T52n2103_030:0358b10": "四生佇其寸合。慈燈夜爇。九服照其餘光。乃",
    "T52n2103_030:0358b11": "睠參墟。實惟唐舊山川周衛襟帶嚴逈。東",
    "T52n2103_030:0358b12": "郊勝地爰搆寶坊。儼若化成曖如踊出。既",
    "T52n2103_030:0358b13": "而景躔西陸氣中南呂。商颷振野白露戒",
    "T52n2103_030:0358b14": "寒。聖主御辯巡方順時育物。六龍進駕七聖",
    "T52n2103_030:0358b15": "齊軫。翠華揚斾雕玉徐輪。問百年而駐輦。",
    "T52n2103_030:0358b16": "朝萬靈以案節。熊渠欣飛之輩。入參中壘。",
    "T52n2103_030:0358b17": "虎殿金門之侶。逈望屬車。將屆下都遘茲淨",
    "T52n2103_030:0358b18": "域。並悅鷲山之觀。共喜龍宮之遊。接足洒",
    "T52n2103_030:0358b19": "心俱展誠敬。課虛引寂仍發詠歌。雖事比擊",
    "T52n2103_030:0358b20": "轅義同叩角。亦所以雍容盛烈述讚休美。豈",
    "T52n2103_030:0358b21": "若臯朔文辭甫陳男祝。王谷蟲篆纔譬女工。",
    "T52n2103_030:0358b22": "作者二十六人。其詞云爾。",
    "T52n2103_030:0358b23": "玄風冠東戶。內範軼西陵。大川開寶匣。福地",
    "T52n2103_030:0358b24": "下金繩。繡栭高可映。畫栱疊相承。日馭非難",
    "T52n2103_030:0358b25": "假。雲師本易憑。陽室疑停燧。陰軒類鑿氷。逈",
    "T52n2103_030:0358b26": "題飛星沒。長楣宿露凝。旌門曙光轉。輦道夕",
    "T52n2103_030:0358b27": "雲蒸。山祇効靈物。水若薦休徵。虛薄叨恩",
    "T52n2103_030:0358b28": "紀。微駈竊自凌。優游徒可恃。周賚永難",
    "T52n2103_030:0358b29": "勝。",
    "T52n2103_030:0358c01": "40 五苦詩(三〇)五苦詩周沙門釋亡名",
    "T52n2103_030:0358c02": "生苦",
    "T52n2103_030:0358c03": "可患身為患。生時憂共生。心神恒獨苦。寵",
    "T52n2103_030:0358c04": "辱橫相驚。朝光非久照。夜燭幾時明。終成一",
    "T52n2103_030:0358c05": "聚土。強覓千年名。",
    "T52n2103_030:0358c06": "老苦老苦",
    "T52n2103_030:0358c07": "少時欣日益。老至苦年侵。紅顏既罷豔。白髮",
    "T52n2103_030:0358c08": "寧久吟。階庭惟仰杖。朝府不勝簪。甘肥與",
    "T52n2103_030:0358c09": "妖麗。徒有壯時心。",
    "T52n2103_030:0358c10": "病苦病苦",
    "T52n2103_030:0358c11": "拔劍平四海。橫戈却萬夫。一朝床枕上。迴轉",
    "T52n2103_030:0358c12": "仰人扶。壯色隨肌減。呻吟與痛俱。綺羅雖",
    "T52n2103_030:0358c13": "滿目。愁眉獨向隅。",
    "T52n2103_030:0358c14": "死苦死苦",
    "T52n2103_030:0358c15": "可惜陵雲氣。忽隨朝露終。長辭白日下。獨",
    "T52n2103_030:0358c16": "入黃泉中。池臺既已沒。墳壟向應空。惟當",
    "T52n2103_030:0358c17": "松柏裏。千年恒動風。",
    "T52n2103_030:0358c18": "愛離愛離",
    "T52n2103_030:0358c19": "誰忍心中愛。分為別後思。幾時相握手。嗚噎",
    "T52n2103_030:0358c20": "不能辭。雖言萬里隔。猶有望還期。如何九泉",
    "T52n2103_030:0358c21": "下。更無相見時。",
    "T52n2103_030:0358c22": "五盛陰附五盛陰附",
    "T52n2103_030:0358c23": "先去非長別。後來非久親。新墳將舊塜。相",
    "T52n2103_030:0358c24": "次似魚鱗。茂陵誰辯漢。驪山詎識秦。千年",
    "T52n2103_030:0358c25": "與昨日。一種併成塵。定知今世土。還是昔",
    "T52n2103_030:0358c26": "時人。焉能取他骨。復持埋我身。",
    "T52n2103_030:0358c27": "41 遊明慶寺詩(三〇)遊明慶寺詩陳姚察遇見蕭祭酒書明慶寺禪房詩。覽之愴然憶此寺。仍用蕭韻述",
    "T52n2103_030:0358c28": "懷",
    "T52n2103_030:0358c29": "地靈居五淨。山幽寂四禪。月宮臨鏡石。華",
    "T52n2103_030:0359a01": "讚繞峯蓮。霞暉間旛影。雲氣合爐煙。逈松",
    "T52n2103_030:0359a02": "高偃蓋。瀑水細分泉。含風萬籟響。裛露百",
    "T52n2103_030:0359a03": "華鮮。宿昔尋真趣。結友亟留連。山庭步靃",
    "T52n2103_030:0359a04": "靡㵎沚濯潺湲因斯事熏習。便得息攀緣。何",
    "T52n2103_030:0359a05": "言遂雲雨。懷此悵悠然。徒有南登望。會逐東",
    "T52n2103_030:0359a06": "流旋。",
    "T52n2103_030:0359a07": "42 （陳張君祖雜詩）(三〇)詠懷詩詠懷詩陳張君祖",
    "T52n2103_030:0359a08": "運形不標異。瀓懷恬無欲。坐可栖王侯。門",
    "T52n2103_030:0359a09": "可迴金轂。風來詠逾清。鱗萃淵不觸。斯乃",
    "T52n2103_030:0359a10": "玄中子。所以矯逸足。何必翫幽閑。清衿表",
    "T52n2103_030:0359a11": "離俗。百齡苟未遐。昨辰亦非促。羲騰望舒",
    "T52n2103_030:0359a12": "映。曩今迭相燭。一世皆逆旅。安悼電往速。區",
    "T52n2103_030:0359a13": "區雖非黨。兼忘混礫玉。怪神罔叢穢。要在",
    "T52n2103_030:0359a14": "夷心曲。",
    "T52n2103_030:0359a15": "靈飈起情浪。飛雲騰逆鱗。苟擢南陽秀。",
    "T52n2103_030:0359a16": "固集三造賓。緬懷結寂夜。味藻詠終晨。近",
    "T52n2103_030:0359a17": "佇時無遘。誰與拂流塵。眇情奇極眄。蕭條",
    "T52n2103_030:0359a18": "獨遨神。相忘東溟裏。何晞西潮津。我崇道",
    "T52n2103_030:0359a19": "無廢。長謠想義人。",
    "T52n2103_030:0359a20": "遙遯播荊衡。杖策憩南郢。遭動委浪迹。遇",
    "T52n2103_030:0359a21": "靖恬夷性。柎卷從老話。揮綸與莊詠。遐眺",
    "T52n2103_030:0359a22": "獨緬想。蕭神飈塵正。時無喜惠偶。絕韻將誰",
    "T52n2103_030:0359a23": "聽。習子茂芳標。有欣微音令。頴敷凌霜",
    "T52n2103_030:0359a24": "蒨。葩熙三春盛。拂翮期霄翔。豈與桑榆競。",
    "T52n2103_030:0359a25": "我混不材姿。遺情忘彫映。雖非嶧陽椅。聊以",
    "T52n2103_030:0359a26": "敲󱨬磬。",
    "T52n2103_030:0359a27": "贈沙門竺法頵贈沙門竺法頵三首",
    "T52n2103_030:0359a28": "沙門竺法頵遠還西山。作詩以贈。因亦嘲之。",
    "T52n2103_030:0359a29": "省其二經。聊為之讚。",
    "T52n2103_030:0359b01": "欝欝華陽岳。絕雲枕飛峯。峭壁溜靈泉。秀",
    "T52n2103_030:0359b02": "嶺森青松。懸巖廓崢嶸。幽谷正寥籠。丹崖",
    "T52n2103_030:0359b03": "栖奇逸。碧室禪六通。泊寂清神氣。綿眇矯",
    "T52n2103_030:0359b04": "妙蹤。止觀著無無。還淨滯空空。外物豈大悲",
    "T52n2103_030:0359b05": "獨往非玄同。不見舍利弗。受屈維摩公。",
    "T52n2103_030:0359b06": "至人如影響。靈慧陶億剎。應方恢權化。兆",
    "T52n2103_030:0359b07": "類蒙慈悅。冥冥積塵寐。永在巖底閉。廢聰",
    "T52n2103_030:0359b08": "無通炤。遺形不洞滅。明哉如來降。豁矣啟",
    "T52n2103_030:0359b09": "潛穴。幽精淪朽壤。孰若阿維察。遙謝晞玄疇。",
    "T52n2103_030:0359b10": "何為自矜潔。",
    "T52n2103_030:0359b11": "邈邈慶城標。峨峨浮雲嶺。峻蓋十二嶽。獨",
    "T52n2103_030:0359b12": "秀閻浮境。丹流環方基。瑤堂臨峭頂。㵎滋甘",
    "T52n2103_030:0359b13": "泉液。崖蔚芳芝頴。翹翹美化倫。眇眇凌",
    "T52n2103_030:0359b14": "巖正。肅拱望妙覺。呼吸晞齡永。苟能夷冲",
    "T52n2103_030:0359b15": "心。所憩靡不靜。萬物可逍遙。何必栖形影。",
    "T52n2103_030:0359b16": "勉尋大乘軌。練神超勇猛。",
    "T52n2103_030:0359b17": "道樹經讚道樹經讚",
    "T52n2103_030:0359b18": "峨峨王舍國。欝欝靈竹園。中有神化長。空觀",
    "T52n2103_030:0359b19": "體善權。私呵晞光景。豈識真迹端。恢恢道",
    "T52n2103_030:0359b20": "明玄。解發至神歡。飄忽凌虛起。無云受慧",
    "T52n2103_030:0359b21": "難。",
    "T52n2103_030:0359b22": "三昧經讚三昧經讚",
    "T52n2103_030:0359b23": "迹超十二燒。戒由三昧成。賢行極妙住。道志",
    "T52n2103_030:0359b24": "慧以明。九本既殊動。四禪不同冥。淵哉不起",
    "T52n2103_030:0359b25": "滅。始自無從生。借問導氣倫。安測泥洹靈。",
    "T52n2103_030:0359b26": "詩序詩序",
    "T52n2103_030:0359b27": "省贈法頵詩。經通妙遠亹亹清綺。雖云言不",
    "T52n2103_030:0359b28": "盡意。殆亦幾矣。夫詩者志之所之。意迹之所",
    "T52n2103_030:0359b29": "寄也。志妙玄解神無不暢。夫未能冥達玄通",
    "T52n2103_030:0359c01": "者。惡得不有仰鑽之詠哉。吾想茂德之形容。",
    "T52n2103_030:0359c02": "雖栖守殊塗。標寄玄同仰代答之。未足盡美。",
    "T52n2103_030:0359c03": "亦各言其志也。其辭曰。",
    "T52n2103_030:0359c04": "庾僧淵答。",
    "T52n2103_030:0359c05": "真朴運既判。萬象森已形。精靈感冥會。變化",
    "T52n2103_030:0359c06": "靡不經。波浪生死徒。彌綸始無名。捨本而逐",
    "T52n2103_030:0359c07": "末。悔吝生有情胡不絕可欲。反宗歸無生。達",
    "T52n2103_030:0359c08": "觀均有無。蟬蛻豁朗明。逍遙眾妙津。栖凝於",
    "T52n2103_030:0359c09": "玄冥。大慈順變通。化育曷常停。幽閑自有",
    "T52n2103_030:0359c10": "所。豈與菩薩并。摩詰風微指。權道多所成。",
    "T52n2103_030:0359c11": "悠悠滿天下。孰識秋露情。",
    "T52n2103_030:0359c12": "張君祖張君祖",
    "T52n2103_030:0359c13": "茫茫混成始。豁矣四天朗。三辰環須彌。百億",
    "T52n2103_030:0359c14": "同一像。靈和陶煙熅。會之有妙長。大慈濟",
    "T52n2103_030:0359c15": "群生。冥感如影響。蔚蔚沙彌眾。粲粲萬心仰。",
    "T52n2103_030:0359c16": "誰不欣大乘。兆定於玄曩。三法雖成林。居士",
    "T52n2103_030:0359c17": "亦有黨。不見虬與龍。灑鱗凌霄上。冲心超",
    "T52n2103_030:0359c18": "遠寄。浪懷邈獨往。眾妙常所晞。維摩余所",
    "T52n2103_030:0359c19": "賞。苟未體善權。與子同髴髣。悠悠誠滿域。所",
    "T52n2103_030:0359c20": "遺在廢想。",
    "T52n2103_030:0359c21": "庾僧淵答庾僧淵答",
    "T52n2103_030:0359c22": "遙望華陽嶺。紫霄籠三辰。瓊巖朗璧室。玉",
    "T52n2103_030:0359c23": "潤灑靈津。丹谷挺樛樹。季頴奮暉薪。融飈衝",
    "T52n2103_030:0359c24": "天籟。逸響互相因。鸞鳳翔迴儀。虬龍灑飛鱗。",
    "T52n2103_030:0359c25": "中有冲𭳉士。耽道玩妙均。高尚凝玄寂。萬物",
    "T52n2103_030:0360a01": "忽自賓。栖峙遊方外。超世絕風塵。翹想晞",
    "T52n2103_030:0360a02": "眇蹤。矯步尋若人。咏嘯舍之去。榮麗何足珍。",
    "T52n2103_030:0360a03": "濯志八解淵。遼朗豁冥神。研機通微妙。遺",
    "T52n2103_030:0360a04": "覺忽忘身。居士成有黨。顧眄非疇親。借問",
    "T52n2103_030:0360a05": "守常徒。何以知反真。",
    "T52n2103_030:0360a06": "43 煬帝謁方山靈巖寺(三〇)煬帝謁方山靈巖寺隋后",
    "T52n2103_030:0360a07": "梵宮既隱隱。靈岫亦沈沈。平郊送晚日。高峯",
    "T52n2103_030:0360a08": "落遠陰。逈旛飛曙嶺。疎鍾響晝林。蟬鳴秋",
    "T52n2103_030:0360a09": "氣近。泉吐石溪深。抗迹禪枝地。發念菩提",
    "T52n2103_030:0360a10": "心。",
    "T52n2103_030:0360a11": "奉和方山靈巖寺應教奉和方山靈巖寺應教諸葛頴",
    "T52n2103_030:0360a12": "名山鎮江海。梵宇駕風煙。畫栱臨松蓋。鑿牖",
    "T52n2103_030:0360a13": "對峯蓮。雷出階基下。雲歸梁棟前。靈光辨晝",
    "T52n2103_030:0360a14": "夜。輕衣數劫年。一陪香作食。長用福為田。",
    "T52n2103_030:0360a15": "44 正月十五日於通衢建燈夜升南樓(三〇)正月十五日於通衢建燈夜升南樓一",
    "T52n2103_030:0360a16": "首隋煬帝",
    "T52n2103_030:0360a17": "法輪天上轉。梵聲天上來。燈樹千光照。華焰",
    "T52n2103_030:0360a18": "七枝開。月影凝流水。春風含夜梅。幡動黃金",
    "T52n2103_030:0360a19": "地。鍾發琉璃臺。",
    "T52n2103_030:0360a20": "奉和通衢建燈應教奉和通衢建燈應教諸葛頴",
    "T52n2103_030:0360a21": "芳衢澄夜景。法炬爛參差。逐輪時徙焰。桃華",
    "T52n2103_030:0360a22": "生落枝。飛煙繞定室。浮光映瑤池。重閣登臨",
    "T52n2103_030:0360a23": "罷。歌管乘空移。",
    "T52n2103_030:0360a24": "捨舟登陸示慧日道場玉清玄壇德眾捨舟登陸示慧日道場玉清玄壇德眾",
    "T52n2103_030:0360a25": "一首隋煬帝",
    "T52n2103_030:0360a26": "天淨宿雲卷。日舉長川旦。颯灑林華落。逶迤",
    "T52n2103_030:0360a27": "風柳散。孤鶴逝追群。啼鶯遠相喚。蓮舟水",
    "T52n2103_030:0360a28": "處盡。畫輪途始半。江󱜔各自遙。東西並興歎。",
    "T52n2103_030:0360a29": "已熏禪慧力。復籍金丹扞。有異三川遊。曾",
    "T52n2103_030:0360b01": "非四門觀。於焉履妙道。超然登彼岸。",
    "T52n2103_030:0360b02": "45 隋著作王胄臥疾閩越述淨名意(三〇)隋著作王胄臥疾閩越述淨名意",
    "T52n2103_030:0360b03": "余臥疾閩海。彌留旬朔。善友顒法師。勸余以",
    "T52n2103_030:0360b04": "淨名妙典調伏身心。力疾粗陳其意。敬簡法",
    "T52n2103_030:0360b05": "師云爾。",
    "T52n2103_030:0360b06": "客行萬餘里。渺然滄海上。五嶺常炎欝。百",
    "T52n2103_030:0360b07": "越多山瘴。兼以勞形神。遂此嬰疲恙。桐雷邈",
    "T52n2103_030:0360b08": "已遠。砭石良難訪。抱影私自怜。霑衿獨惆",
    "T52n2103_030:0360b09": "悵。毘城有長者。生平夙所尚。復藉大因緣。",
    "T52n2103_030:0360b10": "勉以深迴向。心路資調伏。於焉念實相。水",
    "T52n2103_030:0360b11": "沫本難摩。乾城空有狀。是生非至理。是我",
    "T52n2103_030:0360b12": "皆虛妄。求之不可得。誰其受業障。信矣大醫",
    "T52n2103_030:0360b13": "王。茲力誠無量。",
    "T52n2103_030:0360b14": "46 薛道衡展敬上鳳林寺(三〇)薛道衡展敬上鳳林寺",
    "T52n2103_030:0360b15": "淨土連幽谷。寶塔對危峯。林栖丹穴鳳。地邇",
    "T52n2103_030:0360b16": "白沙龍。獨巖樓逈出。複道閣相重。洞開朝",
    "T52n2103_030:0360b17": "霧斂。石濕曉雲濃。高篠低雲蓋。風枝響和鍾",
    "T52n2103_030:0360b18": "簷陰翻細柳。㵎影落長松。珠柱浮明月。蓮",
    "T52n2103_030:0360b19": "座吐芙蓉。隱淪徒有意。心迹未相從。",
    "T52n2103_030:0360b20": "47 梁開善寺藏法師奉和武帝三教詩(三〇)梁開善寺藏法師奉和",
    "T52n2103_030:0360b21": "武帝三教詩一首",
    "T52n2103_030:0360b22": "心源本無二。學理共歸真。四執迷叢藥。六味",
    "T52n2103_030:0360b23": "增苦辛。資緣良雜品。習性不同循。至覺隨物",
    "T52n2103_030:0360b24": "化。一道開異津。大士流權濟。訓義乃星陳。周",
    "T52n2103_030:0360b25": "孔尚忠孝。立行肇君親。老氏貴裁欲。存生",
    "T52n2103_030:0360b26": "由外身。出言千里善。芬為窮世珍。坦空非",
    "T52n2103_030:0360b27": "即有。三明似未臻。近識封岐路。分鑣疑異塵。",
    "T52n2103_030:0360b28": "安知悟云漸。究極本同倫。我皇體斯會。妙",
    "T52n2103_030:0360b29": "鑒出機神。眷言總歸轡迴照引生民。顧惟慚",
    "T52n2103_030:0360c01": "宿殖。邂逅逢嘉辰。願陪入明解。歲暮有攸",
    "T52n2103_030:0360c02": "因。",
    "T52n2103_030:0360c03": "48 太宗文皇帝謁并州興國寺二首(三〇)太宗文皇帝謁并州興國寺二首",
    "T52n2103_030:0360c04": "迴鑾遊福地。極目翫芳晨。梵鍾交二響。法日",
    "T52n2103_030:0360c05": "轉雙輪。寶剎遙承露。天華近足春。未珮蘭",
    "T52n2103_030:0360c06": "猶小。無絲柳尚新。圓光低月殿。碎影亂風筠。",
    "T52n2103_030:0360c07": "對此留餘想。超然離俗塵。",
    "T52n2103_030:0360c08": "文帝詠佛殿前幡文帝詠佛殿前幡唐后",
    "T52n2103_030:0360c09": "拂霞疑轉電。騰虛狀寫虹。屈申煙霧裏。低",
    "T52n2103_030:0360c10": "舉白雲中。紛披乍依逈。掣曳或從風。念茲",
    "T52n2103_030:0360c11": "輕薄質。無翅強搖空。",
    "T52n2103_030:0360c12": "49 常州弘善寺宣法師三首 (三〇)常州弘善寺宣法師三首",
    "T52n2103_030:0360c13": "奉和竇使君同恭法師詠高僧二首",
    "T52n2103_030:0360c14": "竺佛圖澄竺佛圖澄",
    "T52n2103_030:0360c15": "大誓憫塗炭。乘機入生死。中州法既弘。葛陂",
    "T52n2103_030:0360c16": "暴亦止。乳孔光一室。掌鏡徹千里。道盛呪蓮",
    "T52n2103_030:0360c17": "華。災生吟棘子。埋石緣雖謝。流沙化方始。",
    "T52n2103_030:0360c18": "釋僧肇釋僧肇",
    "T52n2103_030:0360c19": "般若惟絕鑒。涅槃固無名。先賢未始覺。之",
    "T52n2103_030:0360c20": "子唱希聲。秦王嗟理詣。童壽揖詞清。徽音聞",
    "T52n2103_030:0360c21": "廬岳。精難動中京。適驗方袍裏。奇才復挺",
    "T52n2103_030:0360c22": "生。",
    "T52n2103_030:0360c23": "50 秋日遊東山寺尋殊曇二法師(三〇)秋日遊東山寺尋殊曇二法師",
    "T52n2103_030:0360c24": "木落樹𢸳燥。水清流㵳寂。屬此悲哉氣。復",
    "T52n2103_030:0360c25": "茲羈旅慼。奚用寫繁憂。山泉恣遊歷。萬丈",
    "T52n2103_030:0361a01": "窺深㵎。千尋仰絕壁。傍嶺竹參差。緣崖",
    "T52n2103_030:0361a02": "藤羃歷。行行極幽邃。去去逾空寂。果值息",
    "T52n2103_030:0361a03": "心侶。喬枝方挂錫。圍遶悉旃檀。純良豈砂",
    "T52n2103_030:0361a04": "礫。妙法誠無比。深經解怨敵。心歡即頂禮。",
    "T52n2103_030:0361a05": "道存仍目擊。慧力幸已逢。疑網於焉析。豈",
    "T52n2103_030:0361a06": "直祛煩惱。方期拯沈溺。",
    "T52n2103_030:0361a07": "51 帝謁大慈恩寺一首并和(三〇)帝謁大慈恩寺一首并和唐今上",
    "T52n2103_030:0361a08": "日宮開百仞。月殿聳千尋。華蓋飛圓影。幡",
    "T52n2103_030:0361a09": "紅曳曲陰。霞綺遙瓏帳。叢珠細網林。寥",
    "T52n2103_030:0361a10": "廓煙雲表。超然物外心。",
    "T52n2103_030:0361a11": "大慈恩寺沙門和大慈恩寺沙門和",
    "T52n2103_030:0361a12": "皇風扇祇樹。至德茂禪林。仙華曜日綵。神",
    "T52n2103_030:0361a13": "幡曳遠陰。綺殿籠霞影。飛閣出雲心。細草希",
    "T52n2103_030:0361a14": "慈澤。恩光重更深。",
    "T52n2103_030:0361a15": "廣弘明集卷第三十"
}