{
    "T08n0231_007:0721a09": "勝天王般若波羅蜜經卷第七",
    "T08n0231_007:0721a11": "陳優禪尼國王子月婆首那譯",
    "T08n0231_007:0721a12": "勸誡品第十三",
    "T08n0231_007:0721a13": "爾時，文殊師利菩薩即從座起，偏袒右肩右",
    "T08n0231_007:0721a14": "膝著地，合掌向佛頭面作禮，而白佛言：「世尊！",
    "T08n0231_007:0721a15": "如來所說甚深般若波羅蜜，於未來世末代",
    "T08n0231_007:0721a16": "之中，頗有眾生能信受不？若善男子、善女人，",
    "T08n0231_007:0721a17": "聞是修多羅生信不謗，如此等人成何功德？」",
    "T08n0231_007:0721a18": "佛告文殊師利菩薩言：「未來末世有善男子、",
    "T08n0231_007:0721a19": "善女人，無量佛所修持淨戒、禪定、般若，是佛",
    "T08n0231_007:0721a20": "真子，能信此修多羅，所致功德不可稱計，最",
    "T08n0231_007:0721a21": "善勝法從般若生。淨心信受，我今為汝略以",
    "T08n0231_007:0721a22": "譬說。文殊師利！閻浮提洲縱廣七千由旬，北",
    "T08n0231_007:0721a23": "廣南狹，其中人面亦似地形。洲內遍滿須陀",
    "T08n0231_007:0721a24": "洹、斯陀含、阿那含、阿羅漢、辟支佛等，密如竹",
    "T08n0231_007:0721a25": "麻甘蔗荻林，中無少空及以間缺。若有善男",
    "T08n0231_007:0721a26": "子、善女人，四事供養，畢聖人壽；或復七寶遍",
    "T08n0231_007:0721a27": "滿此洲積至梵天，一一聖人各施爾許，畢是善",
    "T08n0231_007:0721a28": "男子、善女人壽，日夜三十牟尤多相續不斷。文",
    "T08n0231_007:0721a29": "殊師利！於意云何？此人以是因緣，功德多不？」",
    "T08n0231_007:0721b01": "文殊師利菩薩白佛言：「甚多，婆伽婆！甚多，修",
    "T08n0231_007:0721b02": "伽陀！」佛告文殊師利菩薩：「若善男子、善女人，",
    "T08n0231_007:0721b03": "不謗此修多羅，功德勝彼，百分不及一，千分、",
    "T08n0231_007:0721b04": "百千萬分不及一，乃至算數譬喻所不能及。",
    "T08n0231_007:0721b05": "文殊師利！瞿耶尼洲縱廣八千由旬，形如半",
    "T08n0231_007:0721b06": "月人面亦爾。洲內遍滿須陀洹、斯陀含、阿那",
    "T08n0231_007:0721b07": "含、阿羅漢、辟支佛，密如竹麻甘蔗荻林，中無",
    "T08n0231_007:0721b08": "少空及以間缺。若有善男子、善女人，四事供",
    "T08n0231_007:0721b09": "養，畢聖人壽，至涅槃後舍利起塔；或復七寶",
    "T08n0231_007:0721b10": "遍滿此洲積至梵天，一一聖人各施爾許，畢",
    "T08n0231_007:0721b11": "是善男子、善女人壽，日夜三十牟尤多相續",
    "T08n0231_007:0721b12": "不斷。文殊師利！於意云何？此人以是因緣，",
    "T08n0231_007:0721b13": "得福多不？」文殊師利菩薩白佛言：「甚多，婆伽",
    "T08n0231_007:0721b14": "婆！甚多，修伽陀！」佛告文殊師利菩薩：「若善",
    "T08n0231_007:0721b15": "男子、善女人，信此修多羅，功德勝彼，百分不",
    "T08n0231_007:0721b16": "及一，千分、百千萬分不及一，乃至算數譬喻",
    "T08n0231_007:0721b17": "所不能及。文殊師利！弗于逮洲縱廣九千由",
    "T08n0231_007:0721b18": "旬，形如滿月人面亦爾。洲內遍滿須陀洹、斯",
    "T08n0231_007:0721b19": "陀含、阿那含、阿羅漢、辟支佛，密如竹麻甘蔗",
    "T08n0231_007:0721b20": "荻林，中無少空及以間缺。若有善男子、善女",
    "T08n0231_007:0721b21": "人，四事供養，畢聖人壽；或復七寶遍滿此洲",
    "T08n0231_007:0721b22": "積至梵天，一一聖人各施爾許，畢是善男子、",
    "T08n0231_007:0721b23": "善女人壽，日夜三十牟尤多相續不斷。文殊",
    "T08n0231_007:0721b24": "師利！於意云何？此人以是因緣，得福多不？」文",
    "T08n0231_007:0721b25": "殊師利菩薩白佛言：「甚多，婆伽婆！甚多，修",
    "T08n0231_007:0721b26": "伽陀！」「文殊師利！欝單越洲辟方十千由旬，人",
    "T08n0231_007:0721b27": "面亦方。洲內遍滿須陀洹、斯陀含、阿那含、阿",
    "T08n0231_007:0721b28": "羅漢、辟支佛，密如竹麻甘蔗荻林，中無少空",
    "T08n0231_007:0721b29": "及以間缺。若善男子、善女人，四事供養，畢聖",
    "T08n0231_007:0721c01": "人壽；或復七寶遍滿此洲積至梵天，一一聖",
    "T08n0231_007:0721c02": "人各施爾許，畢是善男子、善女人壽，日夜三",
    "T08n0231_007:0721c03": "十牟尤多相續不斷。文殊師利！於意云何？此",
    "T08n0231_007:0721c04": "人以是因緣，得福多不？」文殊師利菩薩白佛",
    "T08n0231_007:0721c05": "言：「甚多，婆伽婆！甚多，修伽陀！」佛告文殊師",
    "T08n0231_007:0721c06": "利菩薩：「若善男子、善女人，受持讀誦此修多",
    "T08n0231_007:0721c07": "羅，功德勝彼，百分不及一，千分、百千萬分不",
    "T08n0231_007:0721c08": "及一，乃至算數譬喻所不能及。文殊師利！娑",
    "T08n0231_007:0721c09": "婆世界悉為微塵，爾許聖人。若有善男子、善",
    "T08n0231_007:0721c10": "女人，四事供養，畢聖人壽；爾許塵數三千大",
    "T08n0231_007:0721c11": "千世界，滿中七寶積至阿迦尼吒天，一一聖",
    "T08n0231_007:0721c12": "人各施爾許，畢是善男子、善女人壽。文殊師",
    "T08n0231_007:0721c13": "利！於意云何？功德多不？」文殊師利菩薩白",
    "T08n0231_007:0721c14": "佛言：「世尊！前之福德已不可思議，況此功",
    "T08n0231_007:0721c15": "德！」佛告文殊師利菩薩：「若善男子、善女人，",
    "T08n0231_007:0721c16": "流通此修多羅、為他宣說，功德勝彼，百分不",
    "T08n0231_007:0721c17": "及一，千分、百千萬分不及一，乃至算數譬喻",
    "T08n0231_007:0721c18": "所不能及。文殊師利！如此功德，若不迴向",
    "T08n0231_007:0721c19": "阿耨多羅三藐三菩提者，爾許微塵數劫作",
    "T08n0231_007:0721c20": "他化自在天王，爾許劫數作化樂天王，爾許",
    "T08n0231_007:0721c21": "劫數作兜率陀天王，爾許數劫作夜摩天王，",
    "T08n0231_007:0721c22": "爾許數劫作天帝釋；況復轉輪聖王。迴向薩",
    "T08n0231_007:0721c23": "婆若故，能得成就般若波羅蜜、阿耨多羅三",
    "T08n0231_007:0721c24": "藐三菩提。文殊師利！閻浮提中遍滿須陀洹、",
    "T08n0231_007:0721c25": "斯陀含、阿那含、阿羅漢、辟支佛，密如竹麻甘",
    "T08n0231_007:0721c26": "蔗荻林。若有惡人，皆悉殺害爾許賢聖。文殊",
    "T08n0231_007:0721c27": "師利！於意云何？是人以此因緣，得罪多不？」文",
    "T08n0231_007:0721c28": "殊師利菩薩白佛言：「世尊！殺一聖人，尚於一",
    "T08n0231_007:0721c29": "劫墮阿鼻地獄；何況爾許！其罪甚多，不可稱",
    "T08n0231_007:0722a01": "計。」佛告文殊師利菩薩言：「有人謗此修多羅",
    "T08n0231_007:0722a02": "者，其罪重彼，百分不及一，千分，百千萬分不",
    "T08n0231_007:0722a03": "及其一，乃至算數譬喻亦不能及。文殊師利！",
    "T08n0231_007:0722a04": "瞿耶尼中遍滿須陀洹、斯陀含、阿那含、阿羅漢、",
    "T08n0231_007:0722a05": "辟支佛，密如竹麻甘蔗荻林。若有惡人，皆悉",
    "T08n0231_007:0722a06": "殺害。文殊師利！於意云何？此人以是因緣，得",
    "T08n0231_007:0722a07": "罪多不？」文殊師利菩薩白佛言：「世尊！此罪",
    "T08n0231_007:0722a08": "不可聞、不可聞，是人無有出阿鼻地獄期。」佛",
    "T08n0231_007:0722a09": "告文殊師利菩薩言：「有人不信此修多羅，其",
    "T08n0231_007:0722a10": "罪重彼，百分不及一，千分、百千萬分不及一，",
    "T08n0231_007:0722a11": "乃至算數譬喻所不能及。文殊師利！若四天",
    "T08n0231_007:0722a12": "下悉為微塵，爾許塵數諸佛如來，若有惡人",
    "T08n0231_007:0722a13": "皆悉殺害奪二種財——滅法財、破世財。文殊師",
    "T08n0231_007:0722a14": "利！於意云何？是人得罪多不？」文殊師利菩",
    "T08n0231_007:0722a15": "薩白佛言：「世尊！此罪不可聞、不可計、不可思",
    "T08n0231_007:0722a16": "量。」佛告文殊師利菩薩：「若復有人，障礙此修",
    "T08n0231_007:0722a17": "多羅、毀謗不信，其罪重彼，百分不及一，千分、",
    "T08n0231_007:0722a18": "百千萬分不及一，乃至算數譬喻所不能及。",
    "T08n0231_007:0722a19": "假使三千大千世界，一切眾生悉成阿耨多",
    "T08n0231_007:0722a20": "羅三藐三菩提已，如此惡人猶故不出阿鼻",
    "T08n0231_007:0722a21": "地獄。文殊師利！如是惡人，無一世界阿鼻",
    "T08n0231_007:0722a22": "地獄不經入者；況餘地獄、畜生、餓鬼！何以故？",
    "T08n0231_007:0722a23": "毀壞三世諸佛母故。假使如前微塵數劫得",
    "T08n0231_007:0722a24": "離三塗，若生人中得阿薩闍病。又經爾許微",
    "T08n0231_007:0722a25": "塵數劫，得無舌報、若無手報各經爾劫。文殊",
    "T08n0231_007:0722a26": "師利！我若住世一劫、若減一劫，以佛神力說",
    "T08n0231_007:0722a27": "是惡人所得罪報，不能究盡。文殊師利！若求",
    "T08n0231_007:0722a28": "現在、未來世樂，勿得於此修多羅中毀謗不",
    "T08n0231_007:0722a29": "信、作大障礙。」",
    "T08n0231_007:0722b01": "勝天王般若波羅蜜經二行品第十四",
    "T08n0231_007:0722b02": "爾時，佛告文殊師利菩薩言：「菩薩摩訶薩行",
    "T08n0231_007:0722b03": "般若波羅蜜，宜應成就前後般若波羅蜜。何",
    "T08n0231_007:0722b04": "以故？菩薩摩訶薩有二種行：成就般若、教化",
    "T08n0231_007:0722b05": "眾生。」文殊師利菩薩白佛言：「世尊！云何菩",
    "T08n0231_007:0722b06": "薩摩訶薩教化眾生？」佛告文殊師利菩薩言：",
    "T08n0231_007:0722b07": "「從初般若乃至後際，離功用心說法無盡，中",
    "T08n0231_007:0722b08": "不間隙，為脫三有惡趣之報，安諸眾生令住",
    "T08n0231_007:0722b09": "善道、得三聖果。文殊師利！是名菩薩摩訶薩",
    "T08n0231_007:0722b10": "行般若波羅蜜教化眾生。文殊師利！菩薩摩",
    "T08n0231_007:0722b11": "訶薩行般若波羅蜜，成就無邊無為，是名菩",
    "T08n0231_007:0722b12": "薩摩訶薩自行。何以故？成就一切德故。」文",
    "T08n0231_007:0722b13": "殊師利菩薩白佛言：「世尊！何等法與菩薩摩",
    "T08n0231_007:0722b14": "訶薩般若波羅蜜相應？」佛告文殊師利菩薩",
    "T08n0231_007:0722b15": "言：「一切種智，真實之法遠離思量，微妙無相",
    "T08n0231_007:0722b16": "道理甚深，不可得見、難以通達，常住寂靜清",
    "T08n0231_007:0722b17": "涼遍滿，無有分別無著無礙，隨順道理不可",
    "T08n0231_007:0722b18": "取執，大寂極靜，一切法中最為無上，無與等",
    "T08n0231_007:0722b19": "者。文殊師利！菩薩摩訶薩行般若波羅蜜，修",
    "T08n0231_007:0722b20": "此等法，與薩婆若相應。」文殊師利菩薩白佛",
    "T08n0231_007:0722b21": "言：「世尊！菩薩摩訶薩於何境界行般若波羅",
    "T08n0231_007:0722b22": "蜜？」佛告文殊師利菩薩言：「菩薩摩訶薩行般",
    "T08n0231_007:0722b23": "若波羅蜜，甚深境界、廣大境界、功德境界。",
    "T08n0231_007:0722b24": "文殊師利！甚深境界者，體是無為，不可相",
    "T08n0231_007:0722b25": "離、不著二邊，脫離諸障，自性清淨，不可思量、",
    "T08n0231_007:0722b26": "不可數知，不與聲聞、辟支佛共。文殊師利！廣",
    "T08n0231_007:0722b27": "大境者，菩薩摩訶薩行般若波羅蜜，諸佛如",
    "T08n0231_007:0722b28": "來一切功德，般若波羅蜜、摩訶迦樓那二法",
    "T08n0231_007:0722b29": "為體，離分別相，無功用心，利益眾生皆稱彼",
    "T08n0231_007:0722c01": "意，無時暫捨。文殊師利！菩薩摩訶薩行般若",
    "T08n0231_007:0722c02": "波羅蜜，與一切功德相應，三十二相、八十種",
    "T08n0231_007:0722c03": "好、佛威神力，悉能示現種種相貌，隨諸眾生",
    "T08n0231_007:0722c04": "根欲性行，或昇兜率、或從彼下，或現處胎，或",
    "T08n0231_007:0722c05": "現初生，或現童子，或園遊戲，或現出家，或",
    "T08n0231_007:0722c06": "現苦行，或詣菩提樹，或現成佛，或現轉法",
    "T08n0231_007:0722c07": "輪，或現涅槃。如是種種，為諸眾生盡竭生",
    "T08n0231_007:0722c08": "死。文殊師利！是名菩薩摩訶薩行般若波羅",
    "T08n0231_007:0722c09": "蜜境界。」文殊師利菩薩白佛言：「希有世尊！如",
    "T08n0231_007:0722c10": "此甚深般若波羅蜜、諸佛境界，不可思議。」佛",
    "T08n0231_007:0722c11": "告文殊師利菩薩言：「如是，如是！如汝所說。般",
    "T08n0231_007:0722c12": "若波羅蜜是不共法，不可思議。何以故？一切",
    "T08n0231_007:0722c13": "凡夫、聲聞、緣覺不能通達，非其境界故。除",
    "T08n0231_007:0722c14": "佛如來，更無得者。何以故？如如之理，義甚",
    "T08n0231_007:0722c15": "深故；自在不動，無漏界攝；教化眾生，利益圓",
    "T08n0231_007:0722c16": "滿。是以名為諸佛境界。過諸語言，第一義攝。",
    "T08n0231_007:0722c17": "無有覺觀分別思量，絕諸譬類。一切法中最",
    "T08n0231_007:0722c18": "為上品，不住生死，不住涅槃。文殊師利！菩",
    "T08n0231_007:0722c19": "薩摩訶薩行般若波羅蜜，凡有五事不可思",
    "T08n0231_007:0722c20": "議：一者自性，二者方處，三者住，四者一異，",
    "T08n0231_007:0722c21": "五者利益。文殊師利！云何自性不可思議？色",
    "T08n0231_007:0722c22": "即是如，求不可得；離色有如，求不可得。受、想、",
    "T08n0231_007:0722c23": "行、識，亦復如是。地大即如，求不可得；離地求",
    "T08n0231_007:0722c24": "如，亦不可得。水、火、風大，一切皆爾。眼入即如，",
    "T08n0231_007:0722c25": "求不可得；離眼求如，亦不可得。耳、鼻、舌、身、意",
    "T08n0231_007:0722c26": "一切皆爾。有法是如，求不可得；無法是如，亦",
    "T08n0231_007:0722c27": "不可得。若在欲界，不可思議；若離欲界，亦不",
    "T08n0231_007:0722c28": "可思議。色、無色界，一切皆爾。若在東方，不可思",
    "T08n0231_007:0722c29": "議；若離東方，不可思議。南、西、北方，四維、上下，",
    "T08n0231_007:0723a01": "一切皆爾。安樂住不可思議，寂靜住不可思",
    "T08n0231_007:0723a02": "議，有心住不可思議，無心住不可思議。三",
    "T08n0231_007:0723a03": "世如來同在一處，自性清淨無漏法界。若一",
    "T08n0231_007:0723a04": "若異不可思議，智慧、神力同一法界。般若方",
    "T08n0231_007:0723a05": "便二相平等，能為眾生無量利益，不可宣說",
    "T08n0231_007:0723a06": "過言語境，而能隨順眾生根性，作種種說種",
    "T08n0231_007:0723a07": "種示現，三十二相、八十種好，隨眾生意如是",
    "T08n0231_007:0723a08": "現之。」文殊師利菩薩白佛言：「世尊！何等名",
    "T08n0231_007:0723a09": "為三十二相、八十種好？」佛告文殊師利菩薩",
    "T08n0231_007:0723a10": "言：如來相好，無窮無邊說不可盡，隨順世法，",
    "T08n0231_007:0723a11": "是以略說三十二相、八十種好。一、足下平滿；",
    "T08n0231_007:0723a12": "二、行步平正；三、足下輪相，悉具轂輞千輻莊",
    "T08n0231_007:0723a13": "嚴；四、手指纖長軟直，節骨不現；五、身大方正；",
    "T08n0231_007:0723a14": "六、手足指網縵合，猶如鵝王；七、手掌如紅蓮",
    "T08n0231_007:0723a15": "華；八、踝骨不現；九、㖶尼鹿王膊；十、身軟直；",
    "T08n0231_007:0723a16": "十一、陰馬藏；十二、身分滿足，如尼拘盧陀樹；",
    "T08n0231_007:0723a17": "十三、身毛右旋；十四、一孔一毛皮膚細滑，不",
    "T08n0231_007:0723a18": "受塵垢；十五、身金色；十六、圓光一丈；十七、",
    "T08n0231_007:0723a19": "七處滿；十八、師子臆；十九、兩臂平正腋下滿；",
    "T08n0231_007:0723a20": "二十、兩臂圓直，如象王鼻。立垂過膝；二十一、",
    "T08n0231_007:0723a21": "口四十齒，齊密相連，白如珂雪；二十二、上下",
    "T08n0231_007:0723a22": "四牙，狀如初月；二十三、師子額；二十四、頭團",
    "T08n0231_007:0723a23": "圓；二十五、咽喉具足千脈；二十六、胸骨如那",
    "T08n0231_007:0723a24": "羅延；二十七、頂骨自然踊起；二十八、舌相廣",
    "T08n0231_007:0723a25": "長，如蓮華葉；二十九、音聲如梵王天鼓。三十、",
    "T08n0231_007:0723a26": "眼目青色，如優鉢羅華；三十一、眼睫紺焰，猶",
    "T08n0231_007:0723a27": "如牛王；三十二、眉間白毫。文殊師利！是名",
    "T08n0231_007:0723a28": "三十二相。菩薩摩訶薩行般若波羅蜜，悉能",
    "T08n0231_007:0723a29": "成就如是功德。「文殊師利！云何名為八十種",
    "T08n0231_007:0723b01": "好？一、無能見頂；二、頂骨堅實；三、額廣平正；",
    "T08n0231_007:0723b02": "四、眉高而長，形如初月，紺琉璃色；五、目廣",
    "T08n0231_007:0723b03": "長；六、鼻高圓直而孔不現；七；耳厚廣長，埵輪",
    "T08n0231_007:0723b04": "成就；八；身堅實，如那羅延；九、身分不可壞；十、",
    "T08n0231_007:0723b05": "身節堅密；十一、合身迴顧猶如象王；十二、身",
    "T08n0231_007:0723b06": "有光明。十三、身調直；十四、常少不老；十五、",
    "T08n0231_007:0723b07": "身恒潤澤；十六、身自將衛，不待他人；十七、",
    "T08n0231_007:0723b08": "身分滿足；十八、識滿足；十九、容儀具足；二",
    "T08n0231_007:0723b09": "十、威德遠震；二十一、一切向，不背他；二十",
    "T08n0231_007:0723b10": "二、住處安隱，不危動；二十三、面門如量，不大",
    "T08n0231_007:0723b11": "不長；二十四、面廣而平；二十五、面圓淨如滿",
    "T08n0231_007:0723b12": "月；二十六、無顇容；二十七、進止如象王；二",
    "T08n0231_007:0723b13": "十八、容儀如師子王；二十九、行步如鵝王；三",
    "T08n0231_007:0723b14": "十、頭如摩陀那果；三十一、身色光悅；三十二、",
    "T08n0231_007:0723b15": "足趺厚；三十三、爪如赤銅葉；三十四、行時印",
    "T08n0231_007:0723b16": "文現地；三十五、指文莊嚴；三十六、指文明了",
    "T08n0231_007:0723b17": "不暗；三十七、手文明直；三十八、手文長；三",
    "T08n0231_007:0723b18": "十九、手文不斷；四十、手足如意；四十一、手足",
    "T08n0231_007:0723b19": "紅白，色如蓮華；四十二、孔門相具；四十三、行",
    "T08n0231_007:0723b20": "步不減；四十四、行步不過；四十五、行步安",
    "T08n0231_007:0723b21": "平；四十六、臍深厚，狀如盤蛇，團圓右轉；四十",
    "T08n0231_007:0723b22": "七、毛色青紅，如孔雀項；四十八、毛色潤淨；四",
    "T08n0231_007:0723b23": "十九、身毛右靡；五十、口出無上香，身、毛皆爾；",
    "T08n0231_007:0723b24": "五十一、脣色赤潤，如頻婆果；五十二、脣潤相",
    "T08n0231_007:0723b25": "稱；五十三、舌形薄；五十四、一切樂觀；五十",
    "T08n0231_007:0723b26": "五、隨眾生意，和悅與語；五十六、於一切處無",
    "T08n0231_007:0723b27": "非善言；五十七、若見人，先與語；五十八、音聲",
    "T08n0231_007:0723b28": "不高不下，隨眾生樂；五十九、說法隨眾生語",
    "T08n0231_007:0723b29": "言；六十、說法不著；六十一、等觀眾生；六十二、",
    "T08n0231_007:0723c01": "先觀後作；六十三、發一音，答眾聲；六十四、說",
    "T08n0231_007:0723c02": "法次第，皆有因緣；六十五、無有眾生能見相",
    "T08n0231_007:0723c03": "盡；六十六、觀者無厭；六十七、具足一切音聲；",
    "T08n0231_007:0723c04": "六十八、顯現善色；六十九、剛強之人見則調",
    "T08n0231_007:0723c05": "伏，恐怖者見即得安隱；七十、音聲明淨；七十",
    "T08n0231_007:0723c06": "一、身不傾動；七十二、身分大；七十三、身長；七",
    "T08n0231_007:0723c07": "十四、身不染；七十五、光遍身各一丈；七十六、",
    "T08n0231_007:0723c08": "光照身而行；七十七、身清淨；七十八、光色潤",
    "T08n0231_007:0723c09": "澤猶如青珠；七十九、手足滿；八十、手足德字。」",
    "T08n0231_007:0723c10": "勝天王般若波羅蜜經讚歎品第十五",
    "T08n0231_007:0723c11": "爾時，文殊師利菩薩即從坐起，偏袒右肩右",
    "T08n0231_007:0723c12": "膝著地，合掌向佛頭面作禮，而白佛言：「世尊！",
    "T08n0231_007:0723c13": "如來功德，希有無等，不可思議，三世諸佛同",
    "T08n0231_007:0723c14": "一無別。若見如來，或聞功德，此等眾生亦不",
    "T08n0231_007:0723c15": "可思議。我等今日，重見世尊轉大法輪，歡喜",
    "T08n0231_007:0723c16": "踊躍，得未曾有。」爾時文殊師利菩薩，即昇虛",
    "T08n0231_007:0723c17": "空高七多羅樹，合掌讚曰：",
    "T08n0231_007:0723c18": "「一切眾生，　　唯佛大尊，　　尚無等者，",
    "T08n0231_007:0723c19": "　況當有勝。　　人法二空，　　理無等等，",
    "T08n0231_007:0723c20": "　唯佛如來，　　等無等等。　　煩惱習氣，",
    "T08n0231_007:0723c21": "　永盡無餘，　　所知之法，　　皆悉明了。",
    "T08n0231_007:0723c22": "　若智若說，　　無及佛者，　　大千世界，",
    "T08n0231_007:0723c23": "　唯佛獨尊。　　十力無畏，　　決定不虛，",
    "T08n0231_007:0723c24": "　若釋若梵，　　所不能得。　　世尊大恩。",
    "T08n0231_007:0723c25": "　於諸眾生。　　此事難思。　　無能及者。",
    "T08n0231_007:0723c26": "　無量善巧，　　種種方便，　　以為眾生，",
    "T08n0231_007:0723c27": "　令得利益。」",
    "T08n0231_007:0723c28": "爾時，眾中有一天子，名蘇樓波(陳言妙色)，即從",
    "T08n0231_007:0723c29": "座起，偏袒右肩右膝著地，合掌向佛頭面作",
    "T08n0231_007:0724a01": "禮，說偈讚云：",
    "T08n0231_007:0724a02": "「世間或說等佛者，　　如是之言名口過；",
    "T08n0231_007:0724a03": "　若說法王最極尊，　　此非虛妄為實語。",
    "T08n0231_007:0724a04": "　人天之儔正問難，　　無有能折我大師，",
    "T08n0231_007:0724a05": "　善逝降魔及外道，　　將導世間至解脫。",
    "T08n0231_007:0724a06": "　清淨四辯無窮說，　　甘露妙藥施眾生，",
    "T08n0231_007:0724a07": "　遍觀諸法智無礙，　　一切念中不減失。",
    "T08n0231_007:0724a08": "　大悲平等視眾生，　　清淨之心世不染，",
    "T08n0231_007:0724a09": "　善能了知根欲性，　　隨所樂聞而應說。",
    "T08n0231_007:0724a10": "　煩惱差別非一種，　　為示無量對治門，",
    "T08n0231_007:0724a11": "　巧說因緣無如佛，　　專以利益眾生故。",
    "T08n0231_007:0724a12": "　值佛聞法不得道，　　是等眾生度極難，",
    "T08n0231_007:0724a13": "　如來大名應渴仰，　　得見世尊無限益。",
    "T08n0231_007:0724a14": "　佛智能令心清淨，　　既聞正教出生死，",
    "T08n0231_007:0724a15": "　聞佛名號大吉祥，　　憶念世尊恒喜樂。",
    "T08n0231_007:0724a16": "　發心詣佛生慧解，　　如教勤修成種智，",
    "T08n0231_007:0724a17": "　戒品清淨故無垢，　　禪定第一心澄明。",
    "T08n0231_007:0724a18": "　智惠最勝故難動，　　法海清淨如甘露，",
    "T08n0231_007:0724a19": "　一切眾生喜放逸，　　諸佛如來離世間。",
    "T08n0231_007:0724a20": "　等慈眾生如一子，　　恩德深厚無能報，",
    "T08n0231_007:0724a21": "　先說破諸結賊法，　　久摧天魔幻化軍，",
    "T08n0231_007:0724a22": "　世尊已說三有過，　　廣示涅槃無量德。」",
    "T08n0231_007:0724a23": "爾時，眾中有一天子，名蘇那摩(陳言善名)，即從座",
    "T08n0231_007:0724a24": "起，偏袒右肩右膝著地，合掌向佛頭面作禮，",
    "T08n0231_007:0724a25": "說偈讚云：",
    "T08n0231_007:0724a26": "「如來世尊行大悲，　　設可度智與他者，",
    "T08n0231_007:0724a27": "　尚令調達最前得，　　況復其餘眾生類。",
    "T08n0231_007:0724a28": "　我今不愜為空過，　　修治正行報佛恩，",
    "T08n0231_007:0724a29": "　有人已證無漏滅，　　是於佛恩未為報；",
    "T08n0231_007:0724b01": "　若能修行佛正教，　　乃得名為真佛子。",
    "T08n0231_007:0724b02": "　佛久勤苦為眾生，　　無上大恩罕能報，",
    "T08n0231_007:0724b03": "　大慈開顯真實法，　　令人修行兼化他。",
    "T08n0231_007:0724b04": "　若佛如來不出世，　　一切眾生受大苦，",
    "T08n0231_007:0724b05": "　無復善道唯惡趣，　　但聞三塗苦惱聲。",
    "T08n0231_007:0724b06": "　六道受苦無免脫，　　煩惱繫縛眾生故，",
    "T08n0231_007:0724b07": "　世尊能解他毒結，　　飜為大悲之所縈。",
    "T08n0231_007:0724b08": "　佛是世間大福田，　　依教正修離惡道，",
    "T08n0231_007:0724b09": "　若違佛教不修行，　　是人永無生善趣。",
    "T08n0231_007:0724b10": "　有人於佛起惡心，　　或復不樂聞深法，",
    "T08n0231_007:0724b11": "　是等眾生甚可悲，　　決定永當處黑暗。",
    "T08n0231_007:0724b12": "　如佛世尊自知智，　　其等如來乃能了，",
    "T08n0231_007:0724b13": "　佛智非我所量測，　　頭面敬禮十方尊。",
    "T08n0231_007:0724b14": "　無畏、智、力、不共法，　　唯佛世尊獨圓備，",
    "T08n0231_007:0724b15": "　相好莊嚴微妙音，　　觀者無厭超眾色，",
    "T08n0231_007:0724b16": "　三種開敷不暫息，　　清淨佛華我今禮。",
    "T08n0231_007:0724b17": "　唯佛善知無上道，　　出離一切諸險難，",
    "T08n0231_007:0724b18": "　佛為無上最第一，　　頭面敬禮兩足尊。",
    "T08n0231_007:0724b19": "　佛以功德正法水，　　洗諸垢穢悉無餘，",
    "T08n0231_007:0724b20": "　世尊本來內外淨，　　我今頂禮真淨身。」",
    "T08n0231_007:0724b21": "爾時，娑婆世界主大梵天即從坐起，偏袒右",
    "T08n0231_007:0724b22": "肩右膝著地，合掌向佛頭面作禮，以偈讚云：",
    "T08n0231_007:0724b23": "「功德智慧佛具足，　　利益眾生不暫休，",
    "T08n0231_007:0724b24": "　常雨甘露令眾飽，　　我今頂禮能利他。",
    "T08n0231_007:0724b25": "　世間最勝可敬者，　　此人猶故恭敬佛，",
    "T08n0231_007:0724b26": "　諸惡斯盡眾善備，　　我今頂禮無等尊，",
    "T08n0231_007:0724b27": "　靡有一行不修學，　　為欲救拔眾生故，",
    "T08n0231_007:0724b28": "　令度生死得安樂，　　我今頂禮救世師。",
    "T08n0231_007:0724b29": "　敬禮微妙金色身！　　敬禮所說甘露法！",
    "T08n0231_007:0724c01": "　敬禮清淨無垢智！　　敬禮一切功德林！」",
    "T08n0231_007:0724c02": "爾時，世尊告大梵天言：「善哉，善哉！如大梵天",
    "T08n0231_007:0724c03": "所讚世尊，此事真實。何以故？諸佛如來於",
    "T08n0231_007:0724c04": "無量劫，修習種種功德智慧，是故得果無不",
    "T08n0231_007:0724c05": "備足。何以故？具足檀波羅蜜、尸波羅蜜、羼",
    "T08n0231_007:0724c06": "提波羅蜜、毘梨耶波羅蜜、禪波羅蜜、般若",
    "T08n0231_007:0724c07": "波羅蜜，身清淨、口清淨、意清淨，以是清淨，",
    "T08n0231_007:0724c08": "故能通達如如實際。諸佛世尊住此實際，所",
    "T08n0231_007:0724c09": "言不虛。」爾時，大梵天即從坐起，偏袒右肩右",
    "T08n0231_007:0724c10": "膝著地，合掌向佛頭面作禮，而白佛言：「唯願",
    "T08n0231_007:0724c11": "世尊！以住持力，令此般若波羅蜜久在世間。」",
    "T08n0231_007:0724c12": "佛告大梵天言：「十方三世諸佛住持力，咸皆",
    "T08n0231_007:0724c13": "擁護是般若波羅蜜。世間若天、若魔、沙門、婆",
    "T08n0231_007:0724c14": "羅門，無有能壞作障礙者。何以故？我念過",
    "T08n0231_007:0724c15": "去世，有佛名寶月如來、應供、正遍知、明行足、",
    "T08n0231_007:0724c16": "善逝、世間解、無上士、調御丈夫、天人師、佛、世",
    "T08n0231_007:0724c17": "尊，國名不毀，劫名讚歎。是佛眾中，有二比丘",
    "T08n0231_007:0724c18": "而為法師，善能說法：一名智盛，二名實與。是",
    "T08n0231_007:0724c19": "二比丘，隨佛轉法輪正經一劫，三千大千世",
    "T08n0231_007:0724c20": "界百億諸魔，悉皆受化發菩提心。」爾時，扇多",
    "T08n0231_007:0724c21": "意菩薩摩訶薩即從坐起，偏袒右肩右膝著",
    "T08n0231_007:0724c22": "地，合掌向佛頭面作禮，而白佛言：「世尊！寶月",
    "T08n0231_007:0724c23": "如來為猶在世？已入涅槃？」佛告扇多意菩薩",
    "T08n0231_007:0724c24": "言：「善男子！東方去此過十百千億諸佛世界，",
    "T08n0231_007:0724c25": "有一世界名曰不毀，佛壽十千劫。彼佛國土",
    "T08n0231_007:0724c26": "說般若波羅蜜，無有天魔及諸外道能為障",
    "T08n0231_007:0724c27": "礙，皆悉發心向阿耨多羅三藐三菩提。智盛",
    "T08n0231_007:0724c28": "比丘即文殊師利菩薩是，實與比丘即勝天",
    "T08n0231_007:0724c29": "王是。此等二人，善巧方便種種擁護，令般若",
    "T08n0231_007:0725a01": "波羅蜜久久住世。十方佛土說般若波羅蜜，",
    "T08n0231_007:0725a02": "此之二人即來聽受；猶我今日放大光明，尋",
    "T08n0231_007:0725a03": "光來集。」",
    "T08n0231_007:0725a04": "勝天王般若波羅蜜經付囑品第十六",
    "T08n0231_007:0725a05": "爾時，世尊告阿難言：「汝可受持此般若波羅",
    "T08n0231_007:0725a06": "蜜修多羅。」爾時，阿難即從坐起，偏袒右肩右",
    "T08n0231_007:0725a07": "膝著地，合掌向佛頭面作禮，白佛言：「世尊！云",
    "T08n0231_007:0725a08": "何受持？」佛告阿難言：「受持此修多羅，有十種",
    "T08n0231_007:0725a09": "法。何等為十？一者書寫，二者供養，三者流",
    "T08n0231_007:0725a10": "傳，四者諦聽，五者自讀，六者憶持，七者廣",
    "T08n0231_007:0725a11": "說，八者口誦，九者思惟，十者修行。阿難！此",
    "T08n0231_007:0725a12": "十種法，能受持此修多羅。阿難！譬如大地，一切",
    "T08n0231_007:0725a13": "樹林花藥皆依而生；一切善法，皆依般若波",
    "T08n0231_007:0725a14": "羅蜜生。阿難！譬如轉輪聖王，若在世間，七寶",
    "T08n0231_007:0725a15": "常現；般若波羅蜜亦復如是，此修多羅，若在",
    "T08n0231_007:0725a16": "世間，則三寶種常不斷絕。」爾時，大眾一時咸",
    "T08n0231_007:0725a17": "同觀如來面，異口共音俱發聲言：「諸善男子！",
    "T08n0231_007:0725a18": "如來滅後，誰能荷負世尊如是之大重擔，無",
    "T08n0231_007:0725a19": "量無邊阿僧祇劫，所可修習阿耨多羅三藐",
    "T08n0231_007:0725a20": "三菩提？」爾時眾中有一萬二千菩薩摩訶薩，",
    "T08n0231_007:0725a21": "為護持法故，即從坐起，偏袒右肩右膝著地，",
    "T08n0231_007:0725a22": "合掌向佛頭面作禮，說偈讚云：",
    "T08n0231_007:0725a23": "「我等捨身命，　　不求未來報，",
    "T08n0231_007:0725a24": "　護持甚深法，　　世尊之所說。」",
    "T08n0231_007:0725a25": "爾時，眾中五百天子，賢王為上首，即從坐起，",
    "T08n0231_007:0725a26": "偏袒右肩右膝著地，合掌向佛頭面作禮，說",
    "T08n0231_007:0725a27": "偈讚云：",
    "T08n0231_007:0725a28": "「為度諸眾生，　　成就大悲願，",
    "T08n0231_007:0725a29": "　護持甚深法，　　世尊之所說。」",
    "T08n0231_007:0725b01": "爾時，釋提桓因、尸棄大梵、毘沙門天王，即從",
    "T08n0231_007:0725b02": "坐起，偏袒右肩右膝著地，合掌向佛頭面作",
    "T08n0231_007:0725b03": "禮，說偈讚云：",
    "T08n0231_007:0725b04": "「般若微妙藥，　　能治一切病，",
    "T08n0231_007:0725b05": "　我等頂戴持，　　世尊之所說。」",
    "T08n0231_007:0725b06": "爾時，執金剛神即從坐起，偏袒右肩右膝著",
    "T08n0231_007:0725b07": "地，合掌向佛頭面作禮，說偈讚云：",
    "T08n0231_007:0725b08": "「法本無名字，　　佛以名字說，",
    "T08n0231_007:0725b09": "　世尊大悲教，　　我等頂戴持。」",
    "T08n0231_007:0725b10": "爾時，世尊告尸棄梵天言：「梵天！佛有三事最",
    "T08n0231_007:0725b11": "為無上。何等為三？一者、能發阿耨多羅三藐",
    "T08n0231_007:0725b12": "三菩提心，二者、護持正法，三者、如聞修行。梵",
    "T08n0231_007:0725b13": "天！如此三法最為無上。若復有人能修行者，",
    "T08n0231_007:0725b14": "此人名為供養如來。佛若在世一劫、若減一",
    "T08n0231_007:0725b15": "劫，說彼功德不能究盡。梵天！若護持如來",
    "T08n0231_007:0725b16": "一四句偈，是人功德尚不可量；況復般若波",
    "T08n0231_007:0725b17": "羅蜜，三世佛母。何以故？梵天！諸佛如來皆從",
    "T08n0231_007:0725b18": "般若波羅蜜生。以法供養，即是供養諸佛如",
    "T08n0231_007:0725b19": "來，不以貲財而為供養；法供養者，諸供養中",
    "T08n0231_007:0725b20": "最為第一。梵天！有人護持如來正法，當知",
    "T08n0231_007:0725b21": "此人二世安樂。是故，梵天！應須護持甚深修",
    "T08n0231_007:0725b22": "多羅。梵天！梵天以擁護法故，得見賢劫千",
    "T08n0231_007:0725b23": "佛，悉為請主。梵天！於此穢土護持正法須臾",
    "T08n0231_007:0725b24": "之間，勝在淨土過一劫、若一劫，是故宜應勤",
    "T08n0231_007:0725b25": "加精進擁護正法。」爾時，世尊復告釋提桓因",
    "T08n0231_007:0725b26": "言：「憍尸迦！所在之處有此般若波羅蜜修多",
    "T08n0231_007:0725b27": "羅，當知即是如來得菩提處、轉法輪處、示",
    "T08n0231_007:0725b28": "涅槃處。何以故？憍尸迦！一切菩薩、一切善",
    "T08n0231_007:0725b29": "法、一切諸佛，皆從此修多羅生。憍尸迦！若",
    "T08n0231_007:0725c01": "有法師流通此修多羅處，此地即是如來所",
    "T08n0231_007:0725c02": "行，於彼法師當生善知識心、尊重之心，猶如",
    "T08n0231_007:0725c03": "佛心。見是法師，恭敬歡喜、尊重讚歎。憍尸迦！",
    "T08n0231_007:0725c04": "若我住世一劫、若減一劫，說是流通此修多",
    "T08n0231_007:0725c05": "羅法師功德不能究盡。憍尸迦！若此法師所",
    "T08n0231_007:0725c06": "行之處，善男子、善女人宜應刺血灑地令塵",
    "T08n0231_007:0725c07": "不起，如是供養未足為多。何以故？如來法",
    "T08n0231_007:0725c08": "輪難受持故。」爾時，釋提桓因白佛言：「世尊！未",
    "T08n0231_007:0725c09": "來世中說是修多羅處，我及眷屬擁護彼地",
    "T08n0231_007:0725c10": "及說法者，若見彼有修多羅處，即生前四種",
    "T08n0231_007:0725c11": "處心。」爾時，世尊讚天帝釋言：「善哉，善哉！憍",
    "T08n0231_007:0725c12": "尸迦！以此修多羅付囑憍尸迦，未來末世",
    "T08n0231_007:0725c13": "擁護流通。」爾時，釋提桓因白佛言：「世尊！我",
    "T08n0231_007:0725c14": "等諸天得生善道，皆悉由此修多羅故；求",
    "T08n0231_007:0725c15": "阿耨多羅三藐三菩提，亦復由此修多羅故。",
    "T08n0231_007:0725c16": "我當不顧身命擁護正法。」佛言：「憍尸迦！如聞",
    "T08n0231_007:0725c17": "修行。善哉，善哉！」佛說是修多羅已，勝天王",
    "T08n0231_007:0725c18": "及十方諸大菩薩眾，一切聲聞眾，天、龍、夜叉、",
    "T08n0231_007:0725c19": "乾闥婆、阿修羅、迦樓羅、緊那羅、摩睺羅伽、人非",
    "T08n0231_007:0725c20": "人等，聞佛所說，信受奉行。",
    "T08n0231_007:0725c21": "勝天王般若波羅蜜經卷第七",
    "T08n0231_007:0725c22": "經序",
    "T08n0231_007:0725c23": "《仁王般若經》初，眾相謂曰：「大覺世尊！前已為",
    "T08n0231_007:0725c24": "我二十九年說《摩訶般若》、《金剛般若》、《天王問",
    "T08n0231_007:0725c25": "般若》、《光讚般若》。」則此經目題，久傳上國。有梁",
    "T08n0231_007:0725c26": "太清二年六月，于闐沙門求那跋陁(陳言德賢)，齎",
    "T08n0231_007:0725c27": "一部梵文，凡十六品，始湏京師。時中天竺優",
    "T08n0231_007:0725c28": "禪尼國王子月首那——生知後朗，世傳釋學，",
    "T08n0231_007:0725c29": "無精義味，兼善方言——避難本邦，登仕梁室，被",
    "T08n0231_007:0726a01": "勅摠知外國使命。忽見德賢有此經典，敬戀",
    "T08n0231_007:0726a02": "宜懷如對真佛，因從祈請，畢命弘宣。德賢嘉",
    "T08n0231_007:0726a03": "雅操靈心，授與首那。即又[石*(式-工+口)]勅，求使顧表，奉",
    "T08n0231_007:0726a04": "迎雜華經。辭闕甫爾，便值侯量稱丘寇亂，頂",
    "T08n0231_007:0726a05": "戴逃亡，未暇翻譯。民之所欲，天必從焉。屬我",
    "T08n0231_007:0726a06": "大陳，膺期[石*(式-工+口)]運，重光累業，再清四海，車書混",
    "T08n0231_007:0726a07": "同，華夷輯睦。首那貧笈懷經自達而至，江洲",
    "T08n0231_007:0726a08": "刺史儀同黃法[(〦/賏)*毛]，駈傳本洲，錫珪分陜，護持",
    "T08n0231_007:0726a09": "正法，渴仰大乘。以天嘉六年歲次乙酉七月",
    "T08n0231_007:0726a10": "辛巳朔二十三日癸卯，勸請首那於洲聽事，",
    "T08n0231_007:0726a11": "略開題序，說無遮大會，四眾雲集五千餘人。",
    "T08n0231_007:0726a12": "匡山釋僧果法師及遠邇名德，並學冠百家，",
    "T08n0231_007:0726a13": "博通五部，各有碩難紛綸，靡不渙然水釋。到",
    "T08n0231_007:0726a14": "其月二十九日，還興業伽藍。揵搥既響，僧徒",
    "T08n0231_007:0726a15": "咸萃，首那躬執梵文譯為陳語，楊洲阿育王",
    "T08n0231_007:0726a16": "寺釋智昕，暫遊鼓滙，伏應至教，耳聽筆疏，一",
    "T08n0231_007:0726a17": "言敢失，再三脩環，撰為七卷，訖其年九月十",
    "T08n0231_007:0726a18": "八日，文句乃盡。江洲僧正釋慧恭法師，戒香",
    "T08n0231_007:0726a19": "芬郁，定水澄明，揩則具瞻，陳梁是寄。別駕豫",
    "T08n0231_007:0726a20": "章萬駰，洲之股胡，材之杞梓，信慧並脩，文武",
    "T08n0231_007:0726a21": "兼用。教委二人，經始功德，輒附卷餘，略述時",
    "T08n0231_007:0726a22": "事。庶將來君子或精焉。"
}