{
    "T49n2035_018:0237c03": "佛祖統紀卷第十八",
    "T49n2035_018:0237c05": "宋景定四明東湖沙門志磐撰",
    "T49n2035_018:0237c06": "諸師列傳第六之八廣智神照南屏下共六十二人",
    "T49n2035_018:0237c07": "休菴舟法師法嗣廣智下第七世豁菴淨悟法師",
    "T49n2035_018:0237c08": "法明節法師法嗣閑林子真法師",
    "T49n2035_018:0237c09": "月堂詢法師法嗣逸堂法登法師",
    "T49n2035_018:0237c10": "柏庭善月法師悅菴淨惠法師",
    "T49n2035_018:0237c11": "隱堂正榮法師石芝宗曉法師",
    "T49n2035_018:0237c12": "南湖善榮行人",
    "T49n2035_018:0237c13": "一菴躬法師法嗣正菴端信法師",
    "T49n2035_018:0237c14": "叔寶良琰法師癡菴垂拱法師",
    "T49n2035_018:0237c15": "止菴蓮法師法嗣鏡菴景遷法師",
    "T49n2035_018:0237c16": "契菴如晦法師環菴戒樞法師",
    "T49n2035_018:0237c17": "慧光訥法師法嗣神照下第七世等菴士衡法師",
    "T49n2035_018:0237c18": "虛菴有宏法師復菴妙珪法師",
    "T49n2035_018:0237c19": "中菴師安法師上竺師覺法師",
    "T49n2035_018:0237c20": "石㵎從戒法師晦菴慧明法師",
    "T49n2035_018:0237c21": "桂堂如坦法師",
    "T49n2035_018:0237c22": "佛光照法師法嗣南屏下第七世子庭師訓法師",
    "T49n2035_018:0237c23": "東陵智逈法師碧溪德聞法師",
    "T49n2035_018:0237c24": "菊庭信硜法師海翁時學法師",
    "T49n2035_018:0237c25": "梅㵎太度法師少愚育才法師",
    "T49n2035_018:0237c26": "行古忘新法師鼎山時舉法師",
    "T49n2035_018:0237c27": "若州景荃法師古巖正因法師",
    "T49n2035_018:0237c28": "毒鼓妙聲法師應菴法言法師",
    "T49n2035_018:0237c29": "梓山思恭法師西山文拱法師",
    "T49n2035_018:0238a01": "雪岑行海法師無極可度法師",
    "T49n2035_018:0238a02": "東屏正吾法師石林文人法師",
    "T49n2035_018:0238a03": "東山慧日法師自聞如願法師",
    "T49n2035_018:0238a04": "北山志在書記方溪文珍知客",
    "T49n2035_018:0238a05": "桐洲坦法師法嗣古源永清法師",
    "T49n2035_018:0238a06": "潛山文珦法師",
    "T49n2035_018:0238a07": "剡元先法師法嗣南屏下第七世雲夢允澤法師",
    "T49n2035_018:0238a08": "蒙泉源法師法嗣靈源允憲法師",
    "T49n2035_018:0238a09": "桐溪若濟法師螺溪元悟法師",
    "T49n2035_018:0238a10": "梅峯奎法師法嗣具城妙銛法師",
    "T49n2035_018:0238a11": "孤巖如月法師",
    "T49n2035_018:0238a12": "鑑堂義法師法嗣百川如海法師",
    "T49n2035_018:0238a13": "石庭道生法師石帆宗曄法師",
    "T49n2035_018:0238a14": "性菴淨岳法師柏巖文杲法師",
    "T49n2035_018:0238a15": "聖水從覺法師",
    "T49n2035_018:0238a16": "總菴心法師法嗣古鏡文杲法師",
    "T49n2035_018:0238a17": "畢菴希法師法嗣海空法英法師",
    "T49n2035_018:0238a18": "南巖雄法師法嗣虛靜祖意法師",
    "T49n2035_018:0238a19": "休菴舟法師法嗣休菴舟法師法嗣廣智下第七世",
    "T49n2035_018:0238a20": "法師淨悟字機先。溫之樂清李氏。幼知厭俗。",
    "T49n2035_018:0238a21": "往依雁山飛泉圓覺。十九具戒。初謁定菴",
    "T49n2035_018:0238a22": "統學教觀。時休菴居壽昌。篤於講說。往求",
    "T49n2035_018:0238a23": "受業。菴問定菴何以示人。師曰。演索車義。",
    "T49n2035_018:0238a24": "菴曰。寂光土索車否。師不領。畜疑在膺幾",
    "T49n2035_018:0238a25": "廢寢食。菴感其用心撫其背曰。疑端發露",
    "T49n2035_018:0238a26": "寶所非遙。居無何忽有契會。自是宗門疑",
    "T49n2035_018:0238a27": "難迎刃而解。吳越講席。無不縱觀。志氣高",
    "T49n2035_018:0238a28": "卓。少有許與。每自誨曰。折鐺煮飯。偃息中",
    "T49n2035_018:0238a29": "林。借虛空口。對萬象說。余亦何媿。至若",
    "T49n2035_018:0238b01": "所學不充。因人成事。執數行紙上語。聚百",
    "T49n2035_018:0238b02": "十雛道人。大廈廣居食前方丈吾弗為也。師",
    "T49n2035_018:0238b03": "始於飛泉作興棟宇。既而勉徇眾請。出主",
    "T49n2035_018:0238b04": "天台淨土。日勤講說百廢具舉。晚歸飛泉",
    "T49n2035_018:0238b05": "故居。課佛為業。及屬疾大書以示眾曰。求",
    "T49n2035_018:0238b06": "醫問藥撓吾化也。吾將默觀其變。明旦危",
    "T49n2035_018:0238b07": "坐而蛻。時開禧丁卯九月二十六日也。闍維",
    "T49n2035_018:0238b08": "之日。耳與齒儼然。門人文虎。塔于寺之西",
    "T49n2035_018:0238b09": "麓。北㵎居簡為之銘曰。是為豁菴。聽說總",
    "T49n2035_018:0238b10": "持。兩種不壞之藏。道德所重。雖隱而彰。吾",
    "T49n2035_018:0238b11": "知夫異代而同心者。墮淚於雁山之陽。",
    "T49n2035_018:0238b12": "法明節法師法嗣法明節法師法嗣",
    "T49n2035_018:0238b13": "法師子真。永嘉人。號閑林。幼從節公學。用",
    "T49n2035_018:0238b14": "心勤至悉通其道。遇教義未安處。與諸友",
    "T49n2035_018:0238b15": "終日議論。既得意已。乃坐帳中。縱辭演說。",
    "T49n2035_018:0238b16": "或自問自答。以自研覈。後繼主法明。大弘",
    "T49n2035_018:0238b17": "乃父之業。辯才異等老學畏服。",
    "T49n2035_018:0238b18": "月堂詢法師法嗣月堂詢法師法嗣",
    "T49n2035_018:0238b19": "法師法登字聖道。號逸堂。四明澥浦林氏。",
    "T49n2035_018:0238b20": "受業寧波。初為優婆塞學於梓菴。天性慧",
    "T49n2035_018:0238b21": "悟。凡諸部要文。無所不記。諸文要義無所",
    "T49n2035_018:0238b22": "不解。既具戒。入南湖依月堂。堂以其宿",
    "T49n2035_018:0238b23": "學蚤成。宜待以異禮。踰年命以懺首。嘗與",
    "T49n2035_018:0238b24": "論修性善惡之旨。師資道合益用親敬。守志",
    "T49n2035_018:0238b25": "齋居。二十二年無異。念教門義旨悉有撰",
    "T49n2035_018:0238b26": "述。世競傳錄。稱為逸堂科云。出主在城天",
    "T49n2035_018:0238b27": "封。遷資教。晚居清修。一時學者。以不預",
    "T49n2035_018:0238b28": "聞講席者為之愧恥。",
    "T49n2035_018:0238b29": "法師善月字光遠。四明定海方氏。父偉為邑",
    "T49n2035_018:0238c01": "中名儒。母夢月輪墮懷已而有娠。生之夕",
    "T49n2035_018:0238c02": "白光滿室。初學語。常合掌道法界字。甫成",
    "T49n2035_018:0238c03": "童。父編六經授之。以次誦習。如溫故業。",
    "T49n2035_018:0238c04": "十二通春秋大義。母携往正覺寺設供。循",
    "T49n2035_018:0238c05": "殿楹數匝。寺主道并謂其母曰。吾夜夢白",
    "T49n2035_018:0238c06": "龍繞此柱。其徵此兒乎。於是父母始令出",
    "T49n2035_018:0238c07": "家。命名善月。符先夢也善月光遠皆古佛名十五具戒。",
    "T49n2035_018:0238c08": "越三月而并師亡。乃往南湖依草菴。常以",
    "T49n2035_018:0238c09": "科目繁冗為勞。草菴誨之曰。白日看家書",
    "T49n2035_018:0238c10": "有何難解。師為一省。來菴來繼。趨隅日勤。",
    "T49n2035_018:0238c11": "菴曰。異時鼓吹吾宗者其在子乎。梓菴講",
    "T49n2035_018:0238c12": "道月波往謁焉。聞世相常住之旨益有省",
    "T49n2035_018:0238c13": "發。乃復歸南湖見月堂。問如來不斷性惡",
    "T49n2035_018:0238c14": "之說。身心豁然。如却關鑰見府庫。以所",
    "T49n2035_018:0238c15": "悟白。堂更為演其義。師拜領而退堂示寂。",
    "T49n2035_018:0238c16": "師為專使往當湖請竹菴。越明年。命師",
    "T49n2035_018:0238c17": "分講。風儀清溫談辨雅正。竹菴讚之曰。吾",
    "T49n2035_018:0238c18": "於首座可謂得人。但恨無繼之者。所居古",
    "T49n2035_018:0238c19": "柏獨秀。因自號柏庭。淳熙庚子初主東湖辯",
    "T49n2035_018:0238c20": "利。遷慈溪寶嚴。居無何太師史真隱。請居",
    "T49n2035_018:0238c21": "月波學士來奔廩食不足。真隱聞之喜使使",
    "T49n2035_018:0238c22": "白師曰。師為道延眾。欲食來取予不嗇",
    "T49n2035_018:0238c23": "也。紹興二年。郡率何公澹。以南湖虛席。親",
    "T49n2035_018:0238c24": "裁疏勸請。講道有方。御眾有法。十三年不",
    "T49n2035_018:0238c25": "易節。緇素以是信之。嘉泰四年。退隱衍慶",
    "T49n2035_018:0238c26": "精舍。一息十載夢老叟耳語曰。六十五。七十",
    "T49n2035_018:0238c27": "一。嘉定六年。郡將陳卿。以南湖有去思為",
    "T49n2035_018:0238c28": "更屈。致辭弗克。雨華更新舊徒再擁。未逾",
    "T49n2035_018:0238c29": "月。上竺以勅書召。師謂亟往有似於徇",
    "T49n2035_018:0239a01": "名。堅不為動。眾謂上命不可不恭。始幡然",
    "T49n2035_018:0239a02": "而往。是年正六十五之驗也。八年夏旱。詔迎",
    "T49n2035_018:0239a03": "大士於明慶。車駕親幸致拜。命師恭禱。朝注",
    "T49n2035_018:0239a04": "暮洽。上大說。特補左街僧錄。十二年秋拂",
    "T49n2035_018:0239a05": "衣東歸。偃息於城南祖關。是年七十一。又",
    "T49n2035_018:0239a06": "知所以驗前夢也明年秋。郡以西山資教。",
    "T49n2035_018:0239a07": "卑師佚老。紹定五年春。有旨再領上竺。人",
    "T49n2035_018:0239a08": "皆以坡仙師去忽復來鳥語山容開之句。為",
    "T49n2035_018:0239a09": "之賀。端平三年得目眚。請老東菴。一旦示",
    "T49n2035_018:0239a10": "疾。坐床上若相酬酢者。法孫秀林問何為。",
    "T49n2035_018:0239a11": "曰吾與荊溪尊者對談祖道耳。將入寂顧",
    "T49n2035_018:0239a12": "左右曰。人患無實德為後世稱。若但崇",
    "T49n2035_018:0239a13": "虛譽我則不暇。千載之下。謂吾為柏庭叟。",
    "T49n2035_018:0239a14": "則吾枯骨為無愧。幸勿為請諡以污我素",
    "T49n2035_018:0239a15": "業。言已累足而化。實淳祐元年正月十九日",
    "T49n2035_018:0239a16": "也。留龕七日。貌色鮮白心頂俱煖。奉全身",
    "T49n2035_018:0239a17": "塔於寺東。為壽九十三。得夏七十八。先是",
    "T49n2035_018:0239a18": "首座智覺。論請於朝言。師道光前哲。四眾",
    "T49n2035_018:0239a19": "依仰。年登九秩。將逼歸真。請建塔山中以",
    "T49n2035_018:0239a20": "擬歸藏。上旨允之。故今用此成命。所遺衣",
    "T49n2035_018:0239a21": "髮及四經解。合藏於南湖祖塔之側。師所著",
    "T49n2035_018:0239a22": "述。楞嚴玄覽。金剛會解。圓覺略說。楞伽通",
    "T49n2035_018:0239a23": "義。因革論。簡境十策。三部格言。金錍義解。",
    "T49n2035_018:0239a24": "宗教玄述。仁王疏記。附鈔箋要。皆行於世。",
    "T49n2035_018:0239a25": "自餘雜製。名緒餘。講餘對客木嘗及世間",
    "T49n2035_018:0239a26": "事。唯論前人往行及典誥之辭。或問何以安",
    "T49n2035_018:0239a27": "心。曰心本不動。問法華經藏。曰當處全",
    "T49n2035_018:0239a28": "彰。其警策類此。嗣其道者。香林清賜為上",
    "T49n2035_018:0239a29": "首。",
    "T49n2035_018:0239b01": "法師淨惠字敏中。號悅菴。鄞陸氏。父母禱",
    "T49n2035_018:0239b02": "佛而生。幼年夢登寶閣見異人為摩頂。及",
    "T49n2035_018:0239b03": "覺異香滿室。以語隱學俊師。勉其學釋。遂",
    "T49n2035_018:0239b04": "依定海正覺出家。既具戒。往見月堂。因春",
    "T49n2035_018:0239b05": "期入懺。聞策導頓悟圓旨。堂由是器之。",
    "T49n2035_018:0239b06": "有度律師用大智新疏。講觀經於湖心。月",
    "T49n2035_018:0239b07": "堂遣師與之辯。至談觀心觀佛之旨。發難",
    "T49n2035_018:0239b08": "數四。度竟屈服。哲則菴主南湖。始開講席。",
    "T49n2035_018:0239b09": "師掩卷危坐。退而指其瑕玼。哲益敬畏。榮",
    "T49n2035_018:0239b10": "隱堂居隱學。俾師分坐講風大揚。初主郡",
    "T49n2035_018:0239b11": "城法華。或以為小。師曰。此法智師講經之地",
    "T49n2035_018:0239b12": "其可鄙乎。遷治平。每臨講見疏記援引儒",
    "T49n2035_018:0239b13": "典。則止而不讀。謂其徒曰。此外書也宜自",
    "T49n2035_018:0239b14": "觀之。夏將闌。對眾自詫曰。今夏講席諸方",
    "T49n2035_018:0239b15": "所無。縱或及之。亦秖雜以外書。誘掖之餘",
    "T49n2035_018:0239b16": "兼事匝石。積年弊陋易而為新。每預公舉。",
    "T49n2035_018:0239b17": "或非其人輒面斥諸山曰。所謂講院者。以",
    "T49n2035_018:0239b18": "欲傳講爾。今此人能任此責乎。卒不許。閒",
    "T49n2035_018:0239b19": "居泉口拱秀菴。學士裏糧來從。及遷寶嚴",
    "T49n2035_018:0239b20": "化道日起。閱八年。忽天風吹華桂香滿院。",
    "T49n2035_018:0239b21": "識者知為嘉瑞。未幾果頒南湖之命。時嘉",
    "T49n2035_018:0239b22": "定六年也。自柏庭樂育人材之繁。後生尚文",
    "T49n2035_018:0239b23": "辭好異議。生者稍不厭眾心。必郡起而譁",
    "T49n2035_018:0239b24": "逐之。師至以沈毅御物。特成規嚴。人望風",
    "T49n2035_018:0239b25": "不敢犯。向之好譁者俗為革。居丈室未嘗",
    "T49n2035_018:0239b26": "扃。請益者雖入夜不拒。行兩廡聞讀誦聲。",
    "T49n2035_018:0239b27": "必忻然就之。因所業為點示。法華懺期。日",
    "T49n2035_018:0239b28": "一開說。初終參貫。人皆樂聽心感。嘉定九年",
    "T49n2035_018:0239b29": "九月二十九日。集大眾諷觀經。趺坐榻上",
    "T49n2035_018:0239c01": "奄忽如蛻。塔全身於祖關門人乞銘於司",
    "T49n2035_018:0239c02": "令。樓枎淨無住見而歎曰。悅菴不喜外書。",
    "T49n2035_018:0239c03": "而梅麓作銘。全用妙經句。豈非有以冥使",
    "T49n2035_018:0239c04": "之乎。稟法者禪悅。了彬。大蓬。了因。六七人",
    "T49n2035_018:0239c05": "云。",
    "T49n2035_018:0239c06": "行人善榮字行甫。四明小溪周氏。初從月堂",
    "T49n2035_018:0239c07": "學教觀。既通其旨。即入觀堂修長懺閱",
    "T49n2035_018:0239c08": "藏經。金書法華楞嚴淨名圓覺光明五經。以",
    "T49n2035_018:0239c09": "施諸方。彫造彌陀佛像。拈施眾會。素善水",
    "T49n2035_018:0239c10": "墨。畫大士像以與人。前後莫計。以音聲佛",
    "T49n2035_018:0239c11": "事轉授諸人。今城社經呪。皆用師節度也。",
    "T49n2035_018:0239c12": "臨終往生之相。見宣行人傳。弟子默容海印。",
    "T49n2035_018:0239c13": "以高行為鄉城所歸此卷六十二人。本紀止錄六人遺失五十六人。",
    "T49n2035_018:0239c14": "佛祖統紀卷第十八終",
    "T49n2035_018:0239c15": "法師宗曉。字達先。石芝其自號。四明王氏",
    "T49n2035_018:0239c16": "子。十八受具戒。先從具菴強公。遊次謁",
    "T49n2035_018:0239c17": "雲菴洪公。理觀密契遂分半座。未幾主",
    "T49n2035_018:0239c18": "昌國翠蘿。學者奔赴。越二年退隱西山日",
    "T49n2035_018:0239c19": "課妙經。適齊尚書扁所居曰閑靜。攻媿",
    "T49n2035_018:0239c20": "樓大參以詩美之。復遊淅西諸剎大參",
    "T49n2035_018:0239c21": "說偈以相其行。歷三歲而還。大府丞汪",
    "T49n2035_018:0239c22": "公與其季檢詳命主參秀。久之謝去居",
    "T49n2035_018:0239c23": "延慶第一座。講演之餘編法華顯應錄樂",
    "T49n2035_018:0239c24": "邦文類教行錄三教出興頌諸祖贊振祖集",
    "T49n2035_018:0239c25": "光明照解施食通覽。又集儒釋孝紀明良",
    "T49n2035_018:0239c26": "崇釋志明教編。箋註要旨血書法華墨",
    "T49n2035_018:0239c27": "書華嚴寶積般若涅槃諸經。又為中林居",
    "T49n2035_018:0239c28": "士張宗義書真宗皇帝御注四十二章經。",
    "T49n2035_018:0239c29": "鑿義井於城南櫟社曰法華泉。以飲行",
    "T49n2035_018:0240a01": "者。作亭其上施以湯茗無問道俗。結",
    "T49n2035_018:0240a02": "屋數楹創為接待。得魏文節公常樂舊",
    "T49n2035_018:0240a03": "額。中林張公為繢聖像建藏輪鑄鐘架",
    "T49n2035_018:0240a04": "樓增闢田土輪奐一新。且為誓辭以誡",
    "T49n2035_018:0240a05": "諸徒。使不志建立之意。弘傳教觀四十",
    "T49n2035_018:0240a06": "餘年。晚益韜晦。嘉定甲戌八月二十日示",
    "T49n2035_018:0240a07": "疾。索紙書偈曰。清淨本來不動。六根四",
    "T49n2035_018:0240a08": "大紛飛。掃却雲霞霧露。一輪秋月光輝。闍",
    "T49n2035_018:0240a09": "維於寺之南。齒牙不壞舍利甚夥。巽齊戶",
    "T49n2035_018:0240a10": "曹見之述文贊歎。塔于上方六殊勝地。",
    "T49n2035_018:0240a11": "僧臘四十七。世壽六十四。"
}