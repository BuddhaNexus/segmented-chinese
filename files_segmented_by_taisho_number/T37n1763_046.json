{
    "T37n1763_046:0517b26": "大般涅槃經集解卷第四十六",
    "T37n1763_046:0517b28": "　琉璃光與佛論生不生義",
    "T37n1763_046:0517b29": "　辨四相常無常義　出往生不動國義",
    "T37n1763_046:0517c01": "　辯涅槃本有舉闇中井及七寶等譬",
    "T37n1763_046:0517c02": "　顯五種因義謂生因和合因住因增長因遠",
    "T37n1763_046:0517c03": "因辨六度有得名波羅蜜有不得義",
    "T37n1763_046:0517c04": "德王品之第二",
    "T37n1763_046:0517c05": "爾時琉璃光菩薩(至)修敬已畢却坐一面。案。",
    "T37n1763_046:0517c06": "僧亮曰。前說此土穢惡者。蓋戒行人之常辭。",
    "T37n1763_046:0517c07": "爾時世尊問彼菩薩善男子汝為至來為不至",
    "T37n1763_046:0517c08": "來。案。僧亮曰。上說彼土清淨眾。欣其來",
    "T37n1763_046:0517c09": "致問。以遣著也。僧宗曰。不異淨名昔與文",
    "T37n1763_046:0517c10": "殊。因去來以辨無常也。寶亮曰。假名道中。",
    "T37n1763_046:0517c11": "有彼此去來也。",
    "T37n1763_046:0517c12": "琉璃光菩薩言世尊(至)若是無常亦無有來。",
    "T37n1763_046:0517c13": "案。僧亮曰。諸法生滅。不相知也。至則此生。",
    "T37n1763_046:0517c14": "不至則彼滅。生滅理隔。並無來也。寶亮曰。假",
    "T37n1763_046:0517c15": "名相續道中有來有至。實法則無。",
    "T37n1763_046:0517c16": "若人見有眾生性者(至)常樂我淨則無去來。",
    "T37n1763_046:0517c17": "案。僧亮曰。已說諸法。無去無來。今明見去來",
    "T37n1763_046:0517c18": "者。是顛倒也。寶亮曰。寄斥此中時眾勿取",
    "T37n1763_046:0517c19": "相憍慢。見有去來。而聽法也。",
    "T37n1763_046:0517c20": "世尊且置斯事欲有所問唯垂哀愍少見聽",
    "T37n1763_046:0517c21": "許。案。僧亮曰。自彼之此。正欲問所不知。非",
    "T37n1763_046:0517c22": "欲陳已所知略酬既竟。故云且置也。",
    "T37n1763_046:0517c23": "佛言善男子隨意所問(至)是故應當專心聽",
    "T37n1763_046:0517c24": "受。案。僧亮曰。有三意。一往許問。第二歎法",
    "T37n1763_046:0517c25": "難值。第三誡其聽法之難也。",
    "T37n1763_046:0517c26": "時琉璃光菩薩摩訶薩(至)大涅槃經聞所不",
    "T37n1763_046:0517c27": "聞。案。道生曰。雖復無據會亦同塗。是以遠",
    "T37n1763_046:0517c28": "來致斯請也。僧亮曰。既蒙許旨。即諮所問也。",
    "T37n1763_046:0517c29": "僧宗曰。問與德王同也。但舉其初問。餘後不",
    "T37n1763_046:0518a01": "復列也。",
    "T37n1763_046:0518a02": "爾時如來讚言善哉善哉(至)是則名為聞所不",
    "T37n1763_046:0518a03": "聞。案。僧亮曰。彼來諸人。或有不及。是以致",
    "T37n1763_046:0518a04": "誡也。恐時來會者。生高下之心。是以寄言大",
    "T37n1763_046:0518a05": "士。乃密誡餘人也。寶亮曰。能如是解。亦即是",
    "T37n1763_046:0518a06": "聞不聞也。",
    "T37n1763_046:0518a07": "善男子有不聞聞有不聞不聞有聞不聞有聞",
    "T37n1763_046:0518a08": "聞。案。道生曰。佛說而彼聽。即顯聞矣。更",
    "T37n1763_046:0518a09": "與四句。以盡其美也。僧亮曰。答前有應定有",
    "T37n1763_046:0518a10": "之難也。謂有為之法。雖有而修道。則無不修。",
    "T37n1763_046:0518a11": "則有何得難言有必定有也。答初難已。五難",
    "T37n1763_046:0518a12": "自釋也。僧宗曰。此四句。二句渾法。二句定理。",
    "T37n1763_046:0518a13": "有渾有定。豈可一句執定耶。有不聞聞者。",
    "T37n1763_046:0518a14": "若聲未生之時。為不聞。眾緣會在於現。是",
    "T37n1763_046:0518a15": "則名為向不聞法今得聞也。理亦如是。雖不",
    "T37n1763_046:0518a16": "可聞。非不假詮以入理。豈可定說耶。有不",
    "T37n1763_046:0518a17": "聞不聞者。此一句還定理也。有聞不聞者。",
    "T37n1763_046:0518a18": "復是渾句也。前難意欲使定是聞者。不可為",
    "T37n1763_046:0518a19": "不聞故。此云聞不聞也。謂已聞之聲。謝在過",
    "T37n1763_046:0518a20": "去者。不可重聞矣。有聞聞者。還定聲教是可",
    "T37n1763_046:0518a21": "聞也。謂前聲亦生耳識。後聲亦生耳聞也。寶",
    "T37n1763_046:0518a22": "亮曰。正答問也。此四句並置涅槃之上。初不",
    "T37n1763_046:0518a23": "聞聞者。不聞謂涅槃也。未有機感。所以名為",
    "T37n1763_046:0518a24": "不聞。今日緣發則聞。故云本所不聞今得聞",
    "T37n1763_046:0518a25": "也。有不聞不聞者。此不聞與前不聞。言同而",
    "T37n1763_046:0518a26": "旨異。前舉涅槃體不可聞。此舉眾生無感機",
    "T37n1763_046:0518a27": "故。不聞斯理也。又一解。前不聞法身滅。聞",
    "T37n1763_046:0518a28": "與不聞但聞。眾生惑故見耳。是則雖聞即不",
    "T37n1763_046:0518a29": "聞也。有聞不聞者。眾生有緣惑故一往得",
    "T37n1763_046:0518b01": "聞。若更不進德。後不復重聞。故言聞不聞也。",
    "T37n1763_046:0518b02": "有聞聞者。初有惑故得聞。後更進德。則有",
    "T37n1763_046:0518b03": "重聞之義也。智秀曰。此通遣諸難也。體絕名",
    "T37n1763_046:0518b04": "相。非是可聞之法。藉緣具故。得聞其名。謂不",
    "T37n1763_046:0518b05": "聞者聞也。不聞者。涅槃之理。於無德者。無",
    "T37n1763_046:0518b06": "能聞之緣也。聞不聞者。聲是聞法。一謝之後。",
    "T37n1763_046:0518b07": "不可重聞也。聞聞者。可聞之法從緣。而前念",
    "T37n1763_046:0518b08": "後念皆可聞。",
    "T37n1763_046:0518b09": "善男子如不生生(至)不至不至至不至至至。",
    "T37n1763_046:0518b10": "案。僧亮曰。生義易了。故舉以譬聞也。至不至",
    "T37n1763_046:0518b11": "亦如是也。",
    "T37n1763_046:0518b12": "世尊云何不生生善男子(至)初出胎時是名不",
    "T37n1763_046:0518b13": "生生。案。僧亮曰。有為是世諦也僧宗曰。",
    "T37n1763_046:0518b14": "五陰為因。行人為果。因果相成。為安住也。寶",
    "T37n1763_046:0518b15": "亮曰。未出胎為不生。出胎為生故言不生者",
    "T37n1763_046:0518b16": "生。",
    "T37n1763_046:0518b17": "云何不生不生善男子(至)是名不生不生。案。",
    "T37n1763_046:0518b18": "僧亮曰。內法有為中。無不生者。言涅槃也。僧",
    "T37n1763_046:0518b19": "宗曰。始終求其生相。永不可得。",
    "T37n1763_046:0518b20": "云何生不生善男子世諦死時是名生不生。",
    "T37n1763_046:0518b21": "案。僧亮曰。死時者最後念也。後念是生。生是",
    "T37n1763_046:0518b22": "生過。是則非生也。寶亮曰。本有今無。故言生",
    "T37n1763_046:0518b23": "者不生也。",
    "T37n1763_046:0518b24": "云何生生善男子(至)念念生故是名生生。案。",
    "T37n1763_046:0518b25": "僧亮曰。前念後念。相續不斷也。寶亮曰生生",
    "T37n1763_046:0518b26": "不斷凡夫相也。",
    "T37n1763_046:0518b27": "四住菩薩名生不生何以故生自在故是名",
    "T37n1763_046:0518b28": "內法。案。僧亮曰。三住見諦結盡。四住欲界",
    "T37n1763_046:0518b29": "思惟結盡。於欲界生。雖生不生。以生自在故",
    "T37n1763_046:0518c01": "也。僧宗曰。願力故生。非向生生者。寶亮曰。",
    "T37n1763_046:0518c02": "四住斷見諦煩惱盡。故生是現生。非實業生",
    "T37n1763_046:0518c03": "也。",
    "T37n1763_046:0518c04": "云何外法未生生未生未生生未生生生。案。",
    "T37n1763_046:0518c05": "僧亮曰。所以前言不。而此言未者。以內有涅",
    "T37n1763_046:0518c06": "槃可得言不。外無涅槃。故云未也。寶亮曰。義",
    "T37n1763_046:0518c07": "類前也。唯未生未生。應云不生生生為便也。",
    "T37n1763_046:0518c08": "善男子譬如種子未生芽時(至)是名外法生",
    "T37n1763_046:0518c09": "生。案。僧亮曰。已增長最後身。是名牙生過",
    "T37n1763_046:0518c10": "是則非也牙是未生。如牙增長者。牙生未增。",
    "T37n1763_046:0518c11": "是名生生者也。",
    "T37n1763_046:0518c12": "琉璃光菩薩摩訶薩(至)為是常耶是無常乎。",
    "T37n1763_046:0518c13": "案。僧亮曰。已說世諦。生是假生。但外計四",
    "T37n1763_046:0518c14": "相。謂生是實法。今破其橫計。使假生之義立。",
    "T37n1763_046:0518c15": "是故問也。有六句問也。僧宗曰。更設六難。猶",
    "T37n1763_046:0518c16": "成前六難也。如來向以四句解釋。初句問不",
    "T37n1763_046:0518c17": "聞難。借生以況聞。今移聞難生者。若於生",
    "T37n1763_046:0518c18": "義有滯。則聞義亦壅也。若於生義通釋。則聞",
    "T37n1763_046:0518c19": "旨亦釋。此有三聞相對為六。前難生相。不",
    "T37n1763_046:0518c20": "能生法。既不生法。則法不可生。猶執定成前",
    "T37n1763_046:0518c21": "意也。中二難為自他難也。後二有無難也。尋",
    "T37n1763_046:0518c22": "此難相承躡之。意由佛向解未生法。是無而",
    "T37n1763_046:0518c23": "見在假因緣故生。當知理不聞。假言故聞。琉",
    "T37n1763_046:0518c24": "離光承前言致難。今先難生體也。生若是常",
    "T37n1763_046:0518c25": "者。先張二聞也。言生相若常有漏。不應有",
    "T37n1763_046:0518c26": "生也。何以然耶。生既是常。法體無常。二理天",
    "T37n1763_046:0518c27": "乖。既云天乖。何體以常乃至無常之法耶。",
    "T37n1763_046:0518c28": "欲使有漏不從相生也。寶亮曰。上來既明生",
    "T37n1763_046:0518c29": "生等四句。於執相者。謂言有漏法外。別有一",
    "T37n1763_046:0519a01": "生相。來生有漏法起故。琉璃光今者作難。",
    "T37n1763_046:0519a02": "今佛會通。若論理而言正是法起時名生法。",
    "T37n1763_046:0519a03": "無時名滅。無別有生相。來生法。其難意既爾。",
    "T37n1763_046:0519a04": "下據事來作三關難。一難開兩關。便成六重。",
    "T37n1763_046:0519a05": "就一關中。先定後結難。定初關。言有漏法若",
    "T37n1763_046:0519a06": "有生者。為是常故。能生是無常。故能生下。即",
    "T37n1763_046:0519a07": "結難言。生若是常有漏之法。則無有生。若別",
    "T37n1763_046:0519a08": "有一生相。是常而生法者。則所生之法。則無",
    "T37n1763_046:0519a09": "有生。若生若別有一生相。是常而生法者。則",
    "T37n1763_046:0519a10": "所生之法。亦應從生相皆常也。而今現見有",
    "T37n1763_046:0519a11": "漏法。念念無常。得如此法。不為無常生相",
    "T37n1763_046:0519a12": "之所生。則有漏之法無生相。是以言有漏之",
    "T37n1763_046:0519a13": "法。則無有生也。智秀曰。初二句作常無常難。",
    "T37n1763_046:0519a14": "欲使常則寂然不動。無功用力故。豈能生法",
    "T37n1763_046:0519a15": "耶。無常則體不自立。力不及。法亦不能生他",
    "T37n1763_046:0519a16": "也。次二句作自生生他難。初明生之為法理",
    "T37n1763_046:0519a17": "不自生也。若生他為生。無漏涅槃。不即是生",
    "T37n1763_046:0519a18": "相。便是於生為他。何故不能生此他耶。而必",
    "T37n1763_046:0519a19": "不能。故知生相生他為生。義則不然。次復二",
    "T37n1763_046:0519a20": "句就本有本無為難。若生已有之法。則不假",
    "T37n1763_046:0519a21": "更生。若生無法使有則應能使虛空成有也。",
    "T37n1763_046:0519a22": "生若是常有漏之法則無有生。案。道生曰。",
    "T37n1763_046:0519a23": "橫起故有生。生若常者。則不得生於有漏。有",
    "T37n1763_046:0519a24": "漏無生。何由起耶。僧亮曰。第一句以本無今",
    "T37n1763_046:0519a25": "有為生也。若有漏無生。則非有漏。有漏橫起",
    "T37n1763_046:0519a26": "是名為生。無漏不橫。故非生也。無常之性。生",
    "T37n1763_046:0519a27": "時即滅即滅之生。不能生物。則有漏無生。無",
    "T37n1763_046:0519a28": "生即常。亦非有漏也。寶亮曰。若法不為生相",
    "T37n1763_046:0519a29": "所生。則有漏之法。無生相。若無生相。則非有",
    "T37n1763_046:0519b01": "漏。",
    "T37n1763_046:0519b02": "生若無常則有漏是常。案。道生曰。雖得生",
    "T37n1763_046:0519b03": "有漏。而無常在。生不在有漏。故有漏常也。僧",
    "T37n1763_046:0519b04": "亮曰。第二句也。寶亮曰。若不為三相所相。則",
    "T37n1763_046:0519b05": "有漏之法。理應是常也。",
    "T37n1763_046:0519b06": "世尊若生能自生生無自性。案。這生曰。若",
    "T37n1763_046:0519b07": "變成所生。則無復自性也。僧亮曰第三句生",
    "T37n1763_046:0519b08": "無自性者。自生則一體有二也。一謂能生。二",
    "T37n1763_046:0519b09": "謂受生。受則非能。能則非受。失其性也。寶亮",
    "T37n1763_046:0519b10": "曰。亦應先定難也。應云為是自性。能生於法。",
    "T37n1763_046:0519b11": "為是因緣。故能生耶。今闕此定也。",
    "T37n1763_046:0519b12": "若能生他以何因緣不生無漏。案。道生曰。",
    "T37n1763_046:0519b13": "第四句也。無漏於有漏為他。若有生他之能。",
    "T37n1763_046:0519b14": "亦應有能。生無漏之能也。僧宗曰。十地無",
    "T37n1763_046:0519b15": "漏。非不發始從緣。當不據此為言也。乃是神",
    "T37n1763_046:0519b16": "明妙體者耳。此妙體絕於有無。不從因生。豈",
    "T37n1763_046:0519b17": "非知善耶。",
    "T37n1763_046:0519b18": "世尊若未生時有生者云何於今乃名為生。",
    "T37n1763_046:0519b19": "案。道生曰。早應名生。今何脫耶。僧亮曰。第",
    "T37n1763_046:0519b20": "五句也若未生時有法。有法則名為生。云何",
    "T37n1763_046:0519b21": "於今乃名為生耶。僧宗曰。此難使法不從生",
    "T37n1763_046:0519b22": "相生也。寶亮曰。亦應先定也。此初關謂。若先",
    "T37n1763_046:0519b23": "已得生名者。何故後時方名生耶。",
    "T37n1763_046:0519b24": "若未生時無生者何故不說虛空為生。案。道",
    "T37n1763_046:0519b25": "生曰。虛空亦本無也。僧亮曰。第六句也未生",
    "T37n1763_046:0519b26": "是無法。虛空亦是無。若生於無者。何故不說",
    "T37n1763_046:0519b27": "虛空為生耶。寶亮曰。若有為法。本傍無相及",
    "T37n1763_046:0519b28": "力者。彼起此亦起。彼滅此亦滅正得俱時而",
    "T37n1763_046:0519b29": "已。云何能生於法。若俱無相及力者而得生",
    "T37n1763_046:0519c01": "有為法。何故不說虛空為生耶。",
    "T37n1763_046:0519c02": "佛言善哉善哉善男子不生生不可說。案。道",
    "T37n1763_046:0519c03": "生曰。答第六句也。僧亮曰。先答第六句也。生",
    "T37n1763_046:0519c04": "是假名。不可定說也。不生是無而生能生無。",
    "T37n1763_046:0519c05": "亦不可定說也。僧宗曰。先答第六難也。不生",
    "T37n1763_046:0519c06": "即虛空。欲令虛空生者。不可說也。寶亮曰。後",
    "T37n1763_046:0519c07": "關七種章門。下自次第釋也。初六句。悉作不",
    "T37n1763_046:0519c08": "定答。後一句明因緣故得生也。不生生不可",
    "T37n1763_046:0519c09": "說者。第一句明無定不生性。亦無定生性。云",
    "T37n1763_046:0519c10": "何可定說耶。",
    "T37n1763_046:0519c11": "生生亦不可說。案。道生曰。答第五句也。僧",
    "T37n1763_046:0519c12": "亮曰。第五句也。生是已有。已有更生。亦不可",
    "T37n1763_046:0519c13": "定說也。僧宗曰。次答第五難。不可說生已生",
    "T37n1763_046:0519c14": "之法。則有重生之過也。寶亮曰。亦無一定生",
    "T37n1763_046:0519c15": "之性。故不可說也。",
    "T37n1763_046:0519c16": "生不生亦不可說。案。道生曰。對明第六門",
    "T37n1763_046:0519c17": "也。僧亮曰。上二句說生法有無也。此說生相",
    "T37n1763_046:0519c18": "能生有無也。不生是無而生能生無。故不可",
    "T37n1763_046:0519c19": "定也。僧宗曰。人情展轉生疑。若無已生故來",
    "T37n1763_046:0519c20": "生者。便是生於不可生者耶。今言亦不可如",
    "T37n1763_046:0519c21": "此說也。寶亮曰。亦無定生定不生之性。故不",
    "T37n1763_046:0519c22": "可說。",
    "T37n1763_046:0519c23": "不生不生亦不可說。案。道生曰。對明第五",
    "T37n1763_046:0519c24": "問。僧亮曰。若不生死者。亦不可定也。僧宗",
    "T37n1763_046:0519c25": "曰。逆取其意也。惑者復謂若如上答。便是可",
    "T37n1763_046:0519c26": "生者自生。不可生者自不生。今言亦不可作",
    "T37n1763_046:0519c27": "此說也。寶亮曰。亦無定不生。定不生故。言以",
    "T37n1763_046:0519c28": "修道故不可定。",
    "T37n1763_046:0519c29": "生亦不可說。案。道生曰。復有生不生。今",
    "T37n1763_046:0520a01": "離之。亦不可也。僧亮曰。離法之外。別有生相",
    "T37n1763_046:0520a02": "者。亦不可定說也。僧宗曰。不復遣惑。此別遣",
    "T37n1763_046:0520a03": "生體耳。借生遣不生。豈有生之可得耶。寶亮",
    "T37n1763_046:0520a04": "曰。前四句。遣一執。不可謂有定性。今第五第",
    "T37n1763_046:0520a05": "六兩句。直遣生相。不可謂離法之外。別有",
    "T37n1763_046:0520a06": "一生相者也。",
    "T37n1763_046:0520a07": "不生亦不可說。案。道生曰。前已離生。今離",
    "T37n1763_046:0520a08": "不生也。僧亮曰。若法無生相。亦不可定說也。",
    "T37n1763_046:0520a09": "此六句。通答後二句也。僧宗曰。生本對不生。",
    "T37n1763_046:0520a10": "生既不可得。豈有不生而可得耶。寶亮曰。亦",
    "T37n1763_046:0520a11": "不可定說法外。若無別生之相。便使法體。不",
    "T37n1763_046:0520a12": "復得生也。",
    "T37n1763_046:0520a13": "有因緣故亦可得說。案。僧宗曰。因緣謂與",
    "T37n1763_046:0520a14": "他為他。因雖不自生。而有生他之義。答第四",
    "T37n1763_046:0520a15": "第三問也。生是生他。不生無漏。後更別答也。",
    "T37n1763_046:0520a16": "僧宗曰。遣之稍精。轉入第一義諦時。情迷悶",
    "T37n1763_046:0520a17": "故。說有因緣也。寶亮曰。上六句明不定。此第",
    "T37n1763_046:0520a18": "七句。明緣合故生。不合則不生也。",
    "T37n1763_046:0520a19": "云何不生生不可說(至)何以故以其生故。案。",
    "T37n1763_046:0520a20": "道生曰。釋答二問七句也。既云不生。而言",
    "T37n1763_046:0520a21": "其生。是則不生為生也。僧亮曰。生名起。不生",
    "T37n1763_046:0520a22": "則無起。若名為生者。是則起。無起為起。何可",
    "T37n1763_046:0520a23": "說耶。僧宗曰。重釋所以也。云何一向都無。而",
    "T37n1763_046:0520a24": "忽然得生。故知有可生之理也。寶亮曰。不生",
    "T37n1763_046:0520a25": "者。今生云何定說。生者。生耶。不生者定不",
    "T37n1763_046:0520a26": "生耶。",
    "T37n1763_046:0520a27": "云何生生不可說生生故生生生故不生亦不",
    "T37n1763_046:0520a28": "可說。案。道生曰。生若先生。今則不應復生",
    "T37n1763_046:0520a29": "也。僧亮曰。生生故生者。先定生生之名。謂以",
    "T37n1763_046:0520b01": "生生故。生生也。生故不生者。故前生也。不",
    "T37n1763_046:0520b02": "生後生也。以前生生故。後生不生也。僧宗曰。",
    "T37n1763_046:0520b03": "難者。欲使已有法。在未來及在時生也。今",
    "T37n1763_046:0520b04": "言生故不生者。未來不生也。生生故生者。現",
    "T37n1763_046:0520b05": "在有生也寶亮曰。生生故生者。此一句先立",
    "T37n1763_046:0520b06": "位也。凡夫生生相續。故名作生。亦無一定",
    "T37n1763_046:0520b07": "性也。下云生故不生者。形得故得名。何處",
    "T37n1763_046:0520b08": "有一定生之性也。",
    "T37n1763_046:0520b09": "云何生不生不可說(至)生不自生故不可說。",
    "T37n1763_046:0520b10": "案。僧亮曰。生即名為生者。先定生名也。生生",
    "T37n1763_046:0520b11": "不自生者。必生可生法。不生不生法也。僧宗",
    "T37n1763_046:0520b12": "曰。未生之無。不同菟角。故云生即名為生也。",
    "T37n1763_046:0520b13": "寶亮曰。正以因緣和合。便名為生。因緣不會。",
    "T37n1763_046:0520b14": "便名不生。",
    "T37n1763_046:0520b15": "云何不生不生不可說(至)何以故以修道得",
    "T37n1763_046:0520b16": "故。案。僧亮曰。涅槃不生。故不可說者。以可",
    "T37n1763_046:0520b17": "學得。故名生也。僧宗曰。不生之法不過涅槃。",
    "T37n1763_046:0520b18": "尚以修道故得。豈謂不生都不生耶。寶亮曰。",
    "T37n1763_046:0520b19": "萬善具則得涅槃。豈可定說耶。",
    "T37n1763_046:0520b20": "云何生亦不可說以生無故。案。僧亮曰。果",
    "T37n1763_046:0520b21": "法雖有。而生無也。僧宗曰。上四句答難。遣執",
    "T37n1763_046:0520b22": "已畢。今直遣生體也。寶亮曰。偏遣生相也。",
    "T37n1763_046:0520b23": "云何不生不可說以有得故。案。僧亮曰。有",
    "T37n1763_046:0520b24": "得即有作。有作即是生也。僧宗曰。若必有不",
    "T37n1763_046:0520b25": "生可說。則永無生也。寶亮曰。有為則生。云",
    "T37n1763_046:0520b26": "何定說耶。",
    "T37n1763_046:0520b27": "云何有因緣故亦可得說(至)以是義故亦可得",
    "T37n1763_046:0520b28": "說。案。僧亮曰。為生作因者。無明至有。是十",
    "T37n1763_046:0520b29": "法為生作因。是生他不自生之義也。僧宗曰。",
    "T37n1763_046:0520c01": "世諦道中。為生作因也。寶亮曰。若前十因謝。",
    "T37n1763_046:0520c02": "次生法起。即名作生。故得說為生。",
    "T37n1763_046:0520c03": "善男子汝今莫入甚深空定何以故大眾鈍",
    "T37n1763_046:0520c04": "故。案。僧亮曰。甚深空定者。求法定相。則空",
    "T37n1763_046:0520c05": "是深也。僧宗曰。遮其前意。故言莫入空定也。",
    "T37n1763_046:0520c06": "寶亮曰。上來所說。寄有以談理。更試之言莫",
    "T37n1763_046:0520c07": "謂據此而說。",
    "T37n1763_046:0520c08": "善男子有為之法生亦是常以無常生亦無",
    "T37n1763_046:0520c09": "常。案。道生曰。答常無常問也。有為相續而",
    "T37n1763_046:0520c10": "常。故云生亦常也。僧亮曰。答初二句也。有",
    "T37n1763_046:0520c11": "為之稱也。論其生滅有為之法。從而起生",
    "T37n1763_046:0520c12": "也。相續故住也。變故異也。減故壞也。四相一",
    "T37n1763_046:0520c13": "時現在法起是有應常以起時。有住以生續",
    "T37n1763_046:0520c14": "減為住無常故生無常也。僧宗曰。非一向",
    "T37n1763_046:0520c15": "常。亦一向無常。以常無常故。得生法耳。生",
    "T37n1763_046:0520c16": "生相續。故言常也。寶亮曰。法外無別生相。但",
    "T37n1763_046:0520c17": "當生分其位不改。亦得言常。以住來隔故。便",
    "T37n1763_046:0520c18": "名無常也。四相當分位。義皆然也。",
    "T37n1763_046:0520c19": "住亦是常以生生故住亦無常。案。僧亮曰。",
    "T37n1763_046:0520c20": "住亦是有。有亦應常。以先後二生故。住亦無",
    "T37n1763_046:0520c21": "常也。僧宗曰。此住為生來。生其體故。不得恒",
    "T37n1763_046:0520c22": "住。所以無常也。",
    "T37n1763_046:0520c23": "異亦是常以法無常異亦無常。案。僧亮曰。",
    "T37n1763_046:0520c24": "以變法名異。法無常故。異亦應爾也。僧宗曰。",
    "T37n1763_046:0520c25": "亦應類前句云。異亦是常。以壞無常。異亦無",
    "T37n1763_046:0520c26": "常也。此互其文耳。今舉法者。爾所生能生。",
    "T37n1763_046:0520c27": "同是有為也。又其前云。生若無常。則有漏是",
    "T37n1763_046:0520c28": "常。就言中相關。故此一句。明法亦是無常也。",
    "T37n1763_046:0520c29": "壞亦是常以本無今有故(至)能斷滅故故名無",
    "T37n1763_046:0521a01": "常。案。僧亮曰。法在終滅。始終體滿。得受有",
    "T37n1763_046:0521a02": "名。此之有者。本無今有。故無常也。僧宗曰。",
    "T37n1763_046:0521a03": "本無今有之性。其義不常。以是壞故。壞亦無",
    "T37n1763_046:0521a04": "常也。",
    "T37n1763_046:0521a05": "善男子有漏之法未生之時(至)父母和合則便",
    "T37n1763_046:0521a06": "有生。案。僧亮曰。未生時。已有生性者。作惡",
    "T37n1763_046:0521a07": "是橫。必招橫果。未生之已有生理。善性不",
    "T37n1763_046:0521a08": "橫。不招橫果。無漏無生理也。答上無漏不生",
    "T37n1763_046:0521a09": "句也。僧宗曰。上言何以不生滅諦無漏。今明",
    "T37n1763_046:0521a10": "滅諦不可為相所生。乃可了因所感耳。寶亮",
    "T37n1763_046:0521a11": "曰。通釋第三句以下四句難也。",
    "T37n1763_046:0521a12": "爾時琉離光菩薩(至)復欲諮稟唯垂聽許。",
    "T37n1763_046:0521a13": "案。僧亮曰。領解并為無畏菩薩問也。",
    "T37n1763_046:0521a14": "爾時世尊告無畏菩薩(至)利智捷疾聞則能",
    "T37n1763_046:0521a15": "解。案。寶亮曰。問有二意。一問何業生淨國。",
    "T37n1763_046:0521a16": "二問彼諸菩薩何業。而得是大威德耶。",
    "T37n1763_046:0521a17": "爾時世尊即說偈言(至)諸佛祕密藏則生不動",
    "T37n1763_046:0521a18": "國。案。僧亮曰。滿月世尊。所以不於彼答者。",
    "T37n1763_046:0521a19": "事現於此八萬四千。一聞而悟。云問不持",
    "T37n1763_046:0521a20": "釋。而自解也。彼土菩薩。愧其愚鈍。必願生淨",
    "T37n1763_046:0521a21": "國琉璃光所以問也。寶亮曰。凡二十一行偈。",
    "T37n1763_046:0521a22": "明修十善離十惡。故生彼國。先答第一問。",
    "T37n1763_046:0521a23": "爾時無畏菩薩摩訶薩(至)所造業緣得生彼",
    "T37n1763_046:0521a24": "國。案。僧亮曰。領解。",
    "T37n1763_046:0521a25": "是光明遍照高貴德王(至)緊那羅摩睺羅伽",
    "T37n1763_046:0521a26": "等。案。僧亮曰。自既未悟。因請法之次。為眾",
    "T37n1763_046:0521a27": "重請也。僧宗曰。無畏更申德王之問。以請答",
    "T37n1763_046:0521a28": "也。寶亮曰。所以請佛答德王前至不至等問",
    "T37n1763_046:0521a29": "者。即是遣無畏後問也。義現於下也。",
    "T37n1763_046:0521b01": "爾時世尊即告光明遍照(至)何因緣故未至不",
    "T37n1763_046:0521b02": "至。案。寶亮曰。下文次第釋也。",
    "T37n1763_046:0521b03": "善男子夫不至者是大涅槃(至)煩惱因緣故名",
    "T37n1763_046:0521b04": "至至。案。僧亮曰。鈍根之流。才非一往。重須",
    "T37n1763_046:0521b05": "解釋也。上以到不到。譬聞不聞。今先釋譬也。",
    "T37n1763_046:0521b06": "善男子聞所不聞亦復如是(至)以是義故名不",
    "T37n1763_046:0521b07": "聞聞。案。僧亮曰。既以釋譬。還合聞等四句",
    "T37n1763_046:0521b08": "也。此四於六難中。答初難。兼答第二第三第",
    "T37n1763_046:0521b09": "四難也。不聞聞者。釋第二難。因涅槃經聞所",
    "T37n1763_046:0521b10": "不聞。釋第三第四難。名字可聞。釋第五第六",
    "T37n1763_046:0521b11": "難。非有為故。至不說故。三法非音聲。不可",
    "T37n1763_046:0521b12": "聞。般若絕眾相。不可有無說也。法身無定形。",
    "T37n1763_046:0521b13": "不可以天人見也。故涅槃不可說也。得聞名",
    "T37n1763_046:0521b14": "故者。雖復身智無定稱。四名不可說異。常樂",
    "T37n1763_046:0521b15": "之名可聞也。寶亮曰。釋義既竟。所以復舉聞",
    "T37n1763_046:0521b16": "聞等句。以結之者。為與後說之本。",
    "T37n1763_046:0521b17": "爾時光明遍照高貴德王(至)云何說言常樂我",
    "T37n1763_046:0521b18": "淨。案。僧亮曰。第一難。若斷煩惱得者。則應",
    "T37n1763_046:0521b19": "無常也。僧宗曰。乘聲有此難也。凡有六難。此",
    "T37n1763_046:0521b20": "第一舉本無今有為徵也。寶亮曰。若是本無",
    "T37n1763_046:0521b21": "而今有者。云得得稱常耶。",
    "T37n1763_046:0521b22": "復次世尊凡因莊嚴(至)成就涅槃因緣故名無",
    "T37n1763_046:0521b23": "常。案。僧亮曰。第二難。因莊嚴得者。亦是無",
    "T37n1763_046:0521b24": "常也。寶亮曰。凡世間因莊嚴而成。若使涅槃",
    "T37n1763_046:0521b25": "亦因萬行以莊嚴者。云何而得稱常也。",
    "T37n1763_046:0521b26": "復次世尊有名無常(至)以是義故名為無常。",
    "T37n1763_046:0521b27": "案。僧亮曰。第三難。若是可得者。則是無常",
    "T37n1763_046:0521b28": "也。寶亮曰。凡有法者皆是無常。佛昔云。三乘",
    "T37n1763_046:0521b29": "聖人。若有涅槃。以此義故。應是無常也。",
    "T37n1763_046:0521c01": "復次世尊可見之法(至)則得斷除一切煩惱。",
    "T37n1763_046:0521c02": "案。僧亮曰。第四難。可見故。則無常也。寶亮",
    "T37n1763_046:0521c03": "曰。若見涅槃。而斷煩惱者。不容是常也。",
    "T37n1763_046:0521c04": "復次世尊譬如虛空(至)若不如是云何名常。",
    "T37n1763_046:0521c05": "案。僧亮曰。第五難。不共有故。則無常也。僧",
    "T37n1763_046:0521c06": "宗曰。既不平等。云何言常。寶亮曰。若是常",
    "T37n1763_046:0521c07": "者。應如虛空。而有得不得。故不應常也。",
    "T37n1763_046:0521c08": "譬如有人恭敬供養(至)如其無者云何可說。",
    "T37n1763_046:0521c09": "案。僧亮曰。第六難。有名故無常也。僧宗曰。",
    "T37n1763_046:0521c10": "不免名故。故知無常。寶亮曰。若有常樂我淨",
    "T37n1763_046:0521c11": "之異者。亦不得。稱常也。",
    "T37n1763_046:0521c12": "爾時世尊告光明遍照(至)非本無今有是故為",
    "T37n1763_046:0521c13": "常。案。僧亮曰。答第一難。涅槃非本有者。涅",
    "T37n1763_046:0521c14": "槃以性滅為因。身智以相續滅為因。因非本",
    "T37n1763_046:0521c15": "無。果非本有也。有為因是無常。果亦無常。無",
    "T37n1763_046:0521c16": "為因常。果亦常也。諸佛所師法也。法常故。諸",
    "T37n1763_046:0521c17": "佛常也。僧宗曰。前有六難。今但答四。餘後",
    "T37n1763_046:0521c18": "二難。麁故不答也。此答初難云。涅槃非本無",
    "T37n1763_046:0521c19": "今有也。寶亮曰。非本無今有者。所謂生死依",
    "T37n1763_046:0521c20": "如來藏也。故一家義云。神明是慮知之性。但",
    "T37n1763_046:0521c21": "於緣中迷。故起生死。若理緣解發。則偽滅",
    "T37n1763_046:0521c22": "真存。有萬德之用者也。",
    "T37n1763_046:0521c23": "善男子如闇室中井(至)不應說言本無今有。",
    "T37n1763_046:0521c24": "案。寶亮曰。無明覆故不見。非本無今有明矣。",
    "T37n1763_046:0521c25": "善男子汝言因莊嚴故(至)以自莊嚴然後乃",
    "T37n1763_046:0521c26": "見。案。僧亮曰。答第二難也。無煩惱處。是真",
    "T37n1763_046:0521c27": "涅槃。此處寂滅。不可莊嚴。汝自莊嚴求耳。非",
    "T37n1763_046:0521c28": "莊嚴涅槃也。寶亮曰。除障故真顯。判非惑盡",
    "T37n1763_046:0521c29": "之時方有真生也。",
    "T37n1763_046:0522a01": "善男子譬如地下有八味水(至)則便得之涅槃",
    "T37n1763_046:0522a02": "亦爾。案。僧亮曰。答第三難也。寶亮曰。地下",
    "T37n1763_046:0522a03": "之水。人不知故。謂之為無。穿掘必見。豈謂",
    "T37n1763_046:0522a04": "始有。涅槃真體。修善了出。非生因所造。豈無",
    "T37n1763_046:0522a05": "常耶。",
    "T37n1763_046:0522a06": "譬如盲人不見日月(至)先自有之非適今也。",
    "T37n1763_046:0522a07": "案。僧亮白。答四難也。寶亮曰。致涅槃之",
    "T37n1763_046:0522a08": "名。理有二途。一就二用立稱。二就體相為",
    "T37n1763_046:0522a09": "字。此乃據體為論也。就真而辯用者。其萬德",
    "T37n1763_046:0522a10": "亦常也。",
    "T37n1763_046:0522a11": "善男子如人有罪繫之囹圄(至)妻子眷屬涅槃",
    "T37n1763_046:0522a12": "亦爾。案。僧亮曰。答第五難也。寶亮曰。第五",
    "T37n1763_046:0522a13": "一難。雖引三譬。今此一答。亦總釋矣。如彼世",
    "T37n1763_046:0522a14": "人。若恭謹則常安。而行違則觸網也。而父母",
    "T37n1763_046:0522a15": "常自本有。但眾生生死顛倒。豈涅槃始有耶。",
    "T37n1763_046:0522a16": "善男子汝言因緣故(至)乃得名為大涅槃因。",
    "T37n1763_046:0522a17": "案。僧亮曰。既已別答。更追釋涅槃因。是了因",
    "T37n1763_046:0522a18": "非作因。故常也。寶亮曰。更舉第二問重釋也。",
    "T37n1763_046:0522a19": "向云非莊嚴所成。今云從了因而現。不從生",
    "T37n1763_046:0522a20": "因生也。",
    "T37n1763_046:0522a21": "爾時光明遍照高貴德王(至)此是涅槃此是大",
    "T37n1763_046:0522a22": "涅槃。案。僧亮曰。修經見空。會通二諦。得成",
    "T37n1763_046:0522a23": "六度。此是檀。此是波羅蜜者。見第一義。則見",
    "T37n1763_046:0522a24": "世諦也。寶亮曰。德王因此解釋。更作兩問。一",
    "T37n1763_046:0522a25": "謂。云何六度。名波羅蜜。而有不得名者。二",
    "T37n1763_046:0522a26": "問云何涅槃。云何大涅槃也。",
    "T37n1763_046:0522a27": "善男子云何是施非波羅蜜(至)如雜華經中廣",
    "T37n1763_046:0522a28": "說。案。僧亮曰。於相中有檀非檀不說空也。",
    "T37n1763_046:0522a29": "乃不見施者受者也。寶亮曰。正答初問也。夫",
    "T37n1763_046:0522b01": "行門之體。必應忘懷。若見有行之可行。便",
    "T37n1763_046:0522b02": "成分別。是以菩薩。用心得所。故不見有能施",
    "T37n1763_046:0522b03": "所施。不見有行之可行。而能大施。修因取果。",
    "T37n1763_046:0522b04": "不乖中道。若如此者。即謂波羅蜜也。所以爾",
    "T37n1763_046:0522b05": "者。正由菩薩忘三達諸法虛假。不見有施者",
    "T37n1763_046:0522b06": "受者。一無性相。若無此空解。則不得稱波羅",
    "T37n1763_046:0522b07": "蜜也。故經言。見有乞者。然後乃施。是而非",
    "T37n1763_046:0522b08": "波羅蜜也。",
    "T37n1763_046:0522b09": "大般涅槃經集解卷第四十六"
}