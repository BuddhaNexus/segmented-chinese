{
    "T29n1562_007:0366a06": "阿毘達磨順正理論卷第七",
    "T29n1562_007:0366a08": "尊者眾賢造",
    "T29n1562_007:0366a09": "三藏法師玄奘奉　詔譯",
    "T29n1562_007:0366a10": "7 七辯本事品第一之七",
    "T29n1562_007:0366a11": "眼若是見，何故世尊說以為門，不言能見？如",
    "T29n1562_007:0366a12": "契經說：梵志當知，以眼為門唯為見色。理不",
    "T29n1562_007:0366a13": "應說見即是門，但可說言依門得見。非此契",
    "T29n1562_007:0366a14": "經定能證彼眼識是見，不說眼識以眼為門",
    "T29n1562_007:0366a15": "唯見色故。有餘師執：以眼為門，慧見色故。應",
    "T29n1562_007:0366a16": "除固執，共審思求此經意趣。我宗所釋，以諸",
    "T29n1562_007:0366a17": "愚夫無明所盲無真導者，或執自性極微等",
    "T29n1562_007:0366a18": "因、或執無因而生諸行、或謂諸行若剎那滅",
    "T29n1562_007:0366a19": "一切世間應俱壞斷，由此妄想計度諸行或",
    "T29n1562_007:0366a20": "暫時住、或畢竟常。是故世尊為顯諸行因果",
    "T29n1562_007:0366a21": "展轉，無始時來雖剎那滅而不壞斷，非一切",
    "T29n1562_007:0366a22": "果從一因生，亦非無因而生諸行，密意為說",
    "T29n1562_007:0366a23": "如是契經，以眼為門唯為見色，廣說乃至以",
    "T29n1562_007:0366a24": "意為門唯為了法。門是緣義，緣有二種，謂種",
    "T29n1562_007:0366a25": "類同及種類異。此中且說種類同緣，以眼為",
    "T29n1562_007:0366a26": "門為見色者，謂後眼起，前眼為緣。為見色",
    "T29n1562_007:0366a27": "言顯起有用，如是乃至意處應知。又此契經",
    "T29n1562_007:0366a28": "為顯眼等各有二用，一能為門、二能取境。能",
    "T29n1562_007:0366a29": "為門者，且如眼根能為所依，令心心所各別",
    "T29n1562_007:0366b01": "行相於境而轉。能取境者，且如眼根唯為見",
    "T29n1562_007:0366b02": "色。若異此者，唯義相違，諸心心所唯應見",
    "T29n1562_007:0366b03": "故。然心心所皆眼為門，汝執見體唯心非",
    "T29n1562_007:0366b04": "所。又受想等諸心所法，領納取像造作等用",
    "T29n1562_007:0366b05": "各各不同，不應唯見。既言唯見，明知是眼，由",
    "T29n1562_007:0366b06": "此眼根唯能見故。如是眼用略有二種，一能",
    "T29n1562_007:0366b07": "為門、二能見色。乃至意處，如理當知。故我所",
    "T29n1562_007:0366b08": "宗，無違經失。又此契經更有別義，謂見方便",
    "T29n1562_007:0366b09": "假說為門，世於方便說門言故。如世間說：我",
    "T29n1562_007:0366b10": "依此門必當獲得如意財寶。即是我依此方",
    "T29n1562_007:0366b11": "便義。世尊亦告手居士言：當依此門如法攝",
    "T29n1562_007:0366b12": "眾。謂四攝事為攝方便。此說眼識為見方便，",
    "T29n1562_007:0366b13": "眼由識持，能見色故；識是眼根，見方便故、見",
    "T29n1562_007:0366b14": "依止故，假說名眼。此意說言，識為方便，眼能",
    "T29n1562_007:0366b15": "見色，如餘經中了別色位，以眼是識所依性",
    "T29n1562_007:0366b16": "故、隣近緣故，於眼根體假說識名。故契經",
    "T29n1562_007:0366b17": "言：眼所識色。此中亦爾，觀照色位以識是眼，",
    "T29n1562_007:0366b18": "隣近緣故、所依止故，於眼識體假說眼名，無",
    "T29n1562_007:0366b19": "違經失。為捨外道我任持根，令能取境顛倒",
    "T29n1562_007:0366b20": "執故，如是假說，令彼梵志了識持根能取自",
    "T29n1562_007:0366b21": "境，非我持故。若爾，應說眼識為門唯為見色，",
    "T29n1562_007:0366b22": "不應說識，勿彼外道執我能見，謂所執我以",
    "T29n1562_007:0366b23": "識名說，世聞多執識為我故。若說為眼，即知",
    "T29n1562_007:0366b24": "眼識眼為所依，定非是我。我體常住，定無所",
    "T29n1562_007:0366b25": "依；聞說有依，我想便息。又避餘過不應說識，",
    "T29n1562_007:0366b26": "謂經當說：以意為門唯為了法。若說識者，即",
    "T29n1562_007:0366b27": "定應說意識為門。若作是說，便不應理，以即",
    "T29n1562_007:0366b28": "意識能了諸法，非餘意了識為方便。豈不說",
    "T29n1562_007:0366b29": "意亦有斯過，謂如說眼為門，即知是眼識為",
    "T29n1562_007:0366c01": "見方便。如是說意為門，亦知是意識為了方",
    "T29n1562_007:0366c02": "便。雖復說意，而無斯過。由聞意名，唯作意",
    "T29n1562_007:0366c03": "解，非謂意識。所以者何？眼根有用，識俱生故。",
    "T29n1562_007:0366c04": "眼識與眼作見方便，故於此識可說眼名。意",
    "T29n1562_007:0366c05": "根無用，以過去故，意識與意不作方便，故於",
    "T29n1562_007:0366c06": "意識不說名意。意為意識了法方便，要依意",
    "T29n1562_007:0366c07": "根能了法故。由是若說以眼為門，智者應知",
    "T29n1562_007:0366c08": "為捨我執說識為眼。若至第六說意為門，智",
    "T29n1562_007:0366c09": "者應知意即是意無了用故，意為方便意識",
    "T29n1562_007:0366c10": "能了。又此經說有二種眼，謂彼同分及同分",
    "T29n1562_007:0366c11": "眼。雖彼同分不能見色，而能為門引同分眼",
    "T29n1562_007:0366c12": "令生見色。於一生中必先獲得彼同分眼，然",
    "T29n1562_007:0366c13": "後引生同分眼故。如眼，乃至身亦如是。意有",
    "T29n1562_007:0366c14": "二種，一者無用、二者有用。雖無用意不能了",
    "T29n1562_007:0366c15": "法，而能為門引有用意令生了法。意識即意",
    "T29n1562_007:0366c16": "故，意即意識故，說意能了，無有過失。如是",
    "T29n1562_007:0366c17": "等義辯釋此經，是故不應引為定證，遮見是",
    "T29n1562_007:0366c18": "眼、成見是識。又經主言：然經說眼能見色者，",
    "T29n1562_007:0366c19": "是見所依故說能見。何緣經主起此執耶？由",
    "T29n1562_007:0366c20": "彼經言：意能識法，非意能識，以過去故。意是",
    "T29n1562_007:0366c21": "識依，故說能識，眼亦爾者。此不成證，意與意",
    "T29n1562_007:0366c22": "識種類一故。以意識相即是意故，說意能識",
    "T29n1562_007:0366c23": "於相無違。如契經言：由意暴惡，所作所說無",
    "T29n1562_007:0366c24": "非不善。不應說言由過去意，能起如是身語",
    "T29n1562_007:0366c25": "二業；此由現在意暴惡故，發起不善身語二",
    "T29n1562_007:0366c26": "業。又契經言：",
    "T29n1562_007:0366c27": "「欲生漏不起，　　由意無染濁。」",
    "T29n1562_007:0366c28": "非無濁意定能發生無濁意識，故不應謂由",
    "T29n1562_007:0366c29": "所依說。又契經說：心導世間。此豈於心說心",
    "T29n1562_007:0367a01": "所事？是故不可引彼契說證眼見言說能依",
    "T29n1562_007:0367a02": "識。又此經說眼見色言，不可執為眼識能見，",
    "T29n1562_007:0367a03": "無處定說識能見故，處處有說眼能見故，前",
    "T29n1562_007:0367a04": "說餘師執慧見故。然此經說意識法言，可就",
    "T29n1562_007:0367a05": "所依說識無過，有處定說識能識故，無處定",
    "T29n1562_007:0367a06": "說意能識故，於此義中無異執故。又經主說：",
    "T29n1562_007:0367a07": "或就所依說能依業，如世間說床座言聲。經",
    "T29n1562_007:0367a08": "主何因起斯定執？餘言餘解，不可無因。若謂",
    "T29n1562_007:0367a09": "有因所依眼力識見色故，此不成因，識見色",
    "T29n1562_007:0367a10": "因非極成故。我等宗說，識能住持所依眼",
    "T29n1562_007:0367a11": "根令能見色，故言識見因不極成。又無餘經",
    "T29n1562_007:0367a12": "定說識見。豈不如說床座言聲，此說可然，以",
    "T29n1562_007:0367a13": "極成故。言聲床座，異處極成。故聞此言，知能",
    "T29n1562_007:0367a14": "依業就所依說，如有實論世間共許。於餘假",
    "T29n1562_007:0367a15": "說，非有識見彼此極成，是故不應起如是執。",
    "T29n1562_007:0367a16": "若爾，眼見亦不極成，何故但言識持眼見，不",
    "T29n1562_007:0367a17": "說依眼識見色耶？眼見極成，前已說故。眼耳",
    "T29n1562_007:0367a18": "等識無差別故，眼耳等根有差別故，非有用",
    "T29n1562_007:0367a19": "眼離識而生，故說眼根識持能見。識見有過，",
    "T29n1562_007:0367a20": "前已具論，故不應言依眼識見。然契經說眼",
    "T29n1562_007:0367a21": "所識色，可就所依說能依業，眼與識異俱極",
    "T29n1562_007:0367a22": "成故。今聞識用在於眼根，知就所依說能依",
    "T29n1562_007:0367a23": "業，由此即釋餘契經言眼所欣慕。有餘師說：",
    "T29n1562_007:0367a24": "眼識眼根欣慕不成，無分別故；要有分別，欣",
    "T29n1562_007:0367a25": "慕可成。應知此中眼識所引分別意識，假說",
    "T29n1562_007:0367a26": "名眼，由眼傳生，如意近行，彼有分別，可成欣",
    "T29n1562_007:0367a27": "慕。是故不可引就所依說能依業證眼非見，",
    "T29n1562_007:0367a28": "眼能見色，具理教故。如是且辯執識見論不",
    "T29n1562_007:0367a29": "應正理，由此亦遮執慧見論，其過等故。又若",
    "T29n1562_007:0367b01": "眼識相應慧見，餘識相應慧亦應見，則一切",
    "T29n1562_007:0367b02": "境應成所見。又一切根見所依故，皆應成",
    "T29n1562_007:0367b03": "眼。復有何因唯執眼識相應慧見，非餘慧耶？",
    "T29n1562_007:0367b04": "又如前說盲不盲等，諸餘過難隨其所應，於",
    "T29n1562_007:0367b05": "慧見論皆應廣設。識慧見論既並不成，由",
    "T29n1562_007:0367b06": "此准成眼根能見。又契經說：見聞覺知，四相",
    "T29n1562_007:0367b07": "各別，無雜亂故。若執識等為能見者，如前已",
    "T29n1562_007:0367b08": "說無差別故，見聞覺知應成雜亂。然此宗",
    "T29n1562_007:0367b09": "說：眼識持根令有見用，非眼識見，聞等亦",
    "T29n1562_007:0367b10": "爾隨其所應。又眼是見，非眼識等，經論世",
    "T29n1562_007:0367b11": "理證分明故。經謂契經處處皆說眼見色故。",
    "T29n1562_007:0367b12": "又伽他言：兩眼兩耳，多見聞故。又契經說：我",
    "T29n1562_007:0367b13": "諸弟子同世間眼，引導世間住正法故。眼若",
    "T29n1562_007:0367b14": "非見，世尊弟子不應能導與世眼同。又契經",
    "T29n1562_007:0367b15": "說：眼等五根，各別所行、各別境界。如是等",
    "T29n1562_007:0367b16": "說極分明故。論謂根本阿毘達磨及毘婆沙。",
    "T29n1562_007:0367b17": "《發智論》言：二眼見色。《品類足論》亦作是言，謂",
    "T29n1562_007:0367b18": "眼已見正見當見。諸如是等所說眾多，毘婆",
    "T29n1562_007:0367b19": "沙中亦作是說。若眼所得說名所見，為顯同",
    "T29n1562_007:0367b20": "分眼有見能，故復說言眼識所受，即是眼識",
    "T29n1562_007:0367b21": "任持眼根令有所得，說名見義。世謂世間同",
    "T29n1562_007:0367b22": "許眼見𨵗眼根者說為盲故。理謂見聞嗅",
    "T29n1562_007:0367b23": "嘗等用各各異故，非同識等。經論世理如是",
    "T29n1562_007:0367b24": "分明，證唯眼根決定能見。然隨自執，譬喻部",
    "T29n1562_007:0367b25": "師有於此中妄興彈斥，言何共聚摣掣虛空。",
    "T29n1562_007:0367b26": "眼色等緣生於眼識，此等於見孰為能所？唯",
    "T29n1562_007:0367b27": "法因果，實無作用。為順世情假興言說，眼名",
    "T29n1562_007:0367b28": "能見、識名能了。智者於中不應執著。彼謂",
    "T29n1562_007:0367b29": "佛說方域言詞不應堅執，世俗名想不應",
    "T29n1562_007:0367c01": "固求。此言非順聖教正理，於眼見性亦不",
    "T29n1562_007:0367c02": "能遮。雖復有為皆從緣起，而說諸法別相用",
    "T29n1562_007:0367c03": "故，謂有為法雖等緣生，而不失於自定相用，",
    "T29n1562_007:0367c04": "故世尊說法從緣生，亦說地等有別相用。如",
    "T29n1562_007:0367c05": "地界等雖從緣生，而有如前堅等自相，亦有",
    "T29n1562_007:0367c06": "持等決定作業。如是眼色及眼識等雖從緣",
    "T29n1562_007:0367c07": "生，而必應有種種差別決定相用。由此差別",
    "T29n1562_007:0367c08": "決定相用，眼唯名眼，非色非識。色唯名色，",
    "T29n1562_007:0367c09": "非識非眼；識唯名識，非眼非色。此中雖無總",
    "T29n1562_007:0367c10": "實相用，可名能見所見能了。而於如是無有",
    "T29n1562_007:0367c11": "總實相用理中，如可說有眼色等緣生於眼",
    "T29n1562_007:0367c12": "識，如是亦說色識等緣生於眼見。於如是等",
    "T29n1562_007:0367c13": "無有總實相用法中，隨逐世情似有總實相",
    "T29n1562_007:0367c14": "用顯現。世尊於此總實相用，勸有智者令除",
    "T29n1562_007:0367c15": "執著，故作是言：方域言詞不應堅執，世俗",
    "T29n1562_007:0367c16": "名想不應固求。謂於世間執有總實能見體",
    "T29n1562_007:0367c17": "相所起言詞，不應堅執，此相無故。及於世間",
    "T29n1562_007:0367c18": "執有總實能見作用所起名想，不應固求，此",
    "T29n1562_007:0367c19": "用無故。如見相用，餘類應知，不可以無總實",
    "T29n1562_007:0367c20": "相用便越世俗假立名言，一向依隨勝義而",
    "T29n1562_007:0367c21": "住，亦不可執別實用無。是故定應不違勝義，",
    "T29n1562_007:0367c22": "隨順世俗假立名言，由此但遮世間所起總",
    "T29n1562_007:0367c23": "實相用堅執固求，非謂亦遮諸法勝義各別",
    "T29n1562_007:0367c24": "相用堅執固求，以一切法緣起相用各實有",
    "T29n1562_007:0367c25": "故，非緣一切一切果生。是故我宗雙依二諦",
    "T29n1562_007:0367c26": "說眼能見，兩俱無失。世尊亦許作者作用，故",
    "T29n1562_007:0367c27": "契經說：苾芻當知，能了能了故名為識。頗《勒",
    "T29n1562_007:0367c28": "具那契經》雖說我終不說有能了者，亦不全",
    "T29n1562_007:0367c29": "遮作者作用，少有所遣故作是言。思緣起中",
    "T29n1562_007:0368a01": "我當更辯。如是安住聖教正理，思求決擇眼",
    "T29n1562_007:0368a02": "見非餘。而彼於中妄興彈斥，撥世俗理、篾勝",
    "T29n1562_007:0368a03": "義宗，摣掣虛空定唯在彼。又所引教，何所證",
    "T29n1562_007:0368a04": "成？豈此中言眼非見體、非說眼見，便同外",
    "T29n1562_007:0368a05": "道許諸法有總實相用。又彼所說因果應無，",
    "T29n1562_007:0368a06": "不許法有別相用故；要有諸法各別相用，方",
    "T29n1562_007:0368a07": "可說有因果差別。若許諸法有別相用，如是",
    "T29n1562_007:0368a08": "誹毀則為唐捐。若謂全無總別作用，便違世",
    "T29n1562_007:0368a09": "俗勝義諦理。既許因果二諦非無，應許諸法",
    "T29n1562_007:0368a10": "有假實用，是故眼等取境義成。謂能見聞嗅",
    "T29n1562_007:0368a11": "嘗覺了，如是見用總相已成。今更應思見用",
    "T29n1562_007:0368a12": "別相，於所見色為一眼見、為二眼見？何緣於",
    "T29n1562_007:0368a13": "此復更應思？豈不極成若閉一眼餘眼能見，",
    "T29n1562_007:0368a14": "是則二眼俱能見色，其義已成。此義雖成，而",
    "T29n1562_007:0368a15": "猶未了二眼見色，前後、俱時？為審了知，應更",
    "T29n1562_007:0368a16": "思擇。若爾，應說非二眼中隨閉一眼或一眼",
    "T29n1562_007:0368a17": "壞即令餘眼無見功能，故知一眼亦能見色。",
    "T29n1562_007:0368a18": "若彼二眼不壞俱開，則二眼根同時見色。一",
    "T29n1562_007:0368a19": "眼見色義顯易成，俱見難成，故應辯釋。頌",
    "T29n1562_007:0368a20": "曰：",
    "T29n1562_007:0368a21": "或二眼俱時，　　見色分明故。",
    "T29n1562_007:0368a22": "論曰：或時二眼俱能見色。何緣定知？見分明",
    "T29n1562_007:0368a23": "故。以閉一眼於色相續見不分明，開二眼時",
    "T29n1562_007:0368a24": "即於此色見分明故。若二眼根前後見者，雖",
    "T29n1562_007:0368a25": "開二眼而但一見。如一眼閉見色不明，開二眼",
    "T29n1562_007:0368a26": "時亦應如是；如開二眼見色分明，一眼閉時",
    "T29n1562_007:0368a27": "亦應如是。既不如是，定知有時二眼俱見，依",
    "T29n1562_007:0368a28": "性一故。眼設百千尚生一識，況唯有二？有餘",
    "T29n1562_007:0368a29": "部說：處隔越故，眼見色時唯一非二。又以一",
    "T29n1562_007:0368b01": "眼觀箭等時，能審定知曲直相故、速疾轉故，",
    "T29n1562_007:0368b02": "增上慢心謂我一時二眼能見。此說非理。所",
    "T29n1562_007:0368b03": "以者何？豈不現見全身沒在冷煖水中，支",
    "T29n1562_007:0368b04": "體身根俱時覺觸。如是二眼處雖隔越，俱時",
    "T29n1562_007:0368b05": "見色，理亦無違。雖二眼根方處各異，種類同",
    "T29n1562_007:0368b06": "故而一根攝，唯一眼識依二眼生，故許同時",
    "T29n1562_007:0368b07": "俱見無失。然別因故，但由一眼能審定知箭",
    "T29n1562_007:0368b08": "等曲直。言別因者，由眼極微如香荾花傍布",
    "T29n1562_007:0368b09": "而住，正現前事見即分明，非正現前見便不",
    "T29n1562_007:0368b10": "了。於觀箭等曲直相時，二眼中間置箭等者，",
    "T29n1562_007:0368b11": "俱望二眼非正現前，更相眩曜見不詳審。設",
    "T29n1562_007:0368b12": "當一眼置箭等時，餘眼傍觀亦不審了，故閉",
    "T29n1562_007:0368b13": "一眼。以箭等事當一眼時，一眼正觀無相眩曜，",
    "T29n1562_007:0368b14": "易審曲直。又言二眼處隔越故不俱見者，此",
    "T29n1562_007:0368b15": "亦不然，如人二手俱觸冷煖，處雖隔越，同時",
    "T29n1562_007:0368b16": "發識；眼亦應然，何不俱見？又一眼中有翳",
    "T29n1562_007:0368b17": "隔斷，應不俱時同發一識。又彼所言，速疾轉",
    "T29n1562_007:0368b18": "故起增上慢，謂我一時二眼見者，此實能見，",
    "T29n1562_007:0368b19": "非增上慢。雖復二眼見用速疾，若於一時一",
    "T29n1562_007:0368b20": "眼發識，餘眼不能助發識者，便開二眼或一",
    "T29n1562_007:0368b21": "眼閉，見色明昧差別應無，隨一眼中識定空",
    "T29n1562_007:0368b22": "故。由此亦遮上座所說，彼作是言：二眼於境",
    "T29n1562_007:0368b23": "前後起用見則分明。或復一眼有閉壞時，一",
    "T29n1562_007:0368b24": "眼雖開無相替代，彼所生識唯依一門，速疾",
    "T29n1562_007:0368b25": "轉故見不明了。此說亦非，所執二眼剎那展",
    "T29n1562_007:0368b26": "轉相替代時，一眼常空不能見色，恒唯一眼",
    "T29n1562_007:0368b27": "能見色故，與一眼者見色明昧差別應無，故",
    "T29n1562_007:0368b28": "彼所言不能令喜。又若一眼有閉壞時，眼識",
    "T29n1562_007:0368b29": "常依一門轉故，於所見色不明了者，是則二",
    "T29n1562_007:0368c01": "眼不壞俱開，時一眼識依二門轉，由此所見",
    "T29n1562_007:0368c02": "明了義成。若謂二眼不壞俱開，眼識爾時一",
    "T29n1562_007:0368c03": "門轉者，即前所說。或復一眼有閉壞時，一眼",
    "T29n1562_007:0368c04": "雖開無相替代，彼所生識唯依一門，速疾轉",
    "T29n1562_007:0368c05": "故見不明了。言成無用，無替代言。亦不應",
    "T29n1562_007:0368c06": "理，剎那前後有替代故。又初剎那識應明了，",
    "T29n1562_007:0368c07": "又應意識恒常闇昧，是故彼說決定無有見",
    "T29n1562_007:0368c08": "色明昧差別因緣。又彼應說，眼識生時左右",
    "T29n1562_007:0368c09": "二眼眾緣皆具。何不同時俱能生識？二眼前",
    "T29n1562_007:0368c10": "後生識論者，眾緣具時，無有因緣令生識用，",
    "T29n1562_007:0368c11": "初左非右或復相違。又彼上座論宗所許，全",
    "T29n1562_007:0368c12": "身沒在冷煖水中，身根極微遍能生識。以中",
    "T29n1562_007:0368c13": "或表身根損時，雖生身識而不明了。故知身",
    "T29n1562_007:0368c14": "識明了生時，定由所依寬廣遍發。幾許多百",
    "T29n1562_007:0368c15": "踰繕那身境遍現前，上下俱時同生一識。何",
    "T29n1562_007:0368c16": "緣二眼相去不遙，俱境現前，不許同時共生",
    "T29n1562_007:0368c17": "一識？今觀彼意，無別因緣，但欲故違阿毘達",
    "T29n1562_007:0368c18": "磨諸大論者所說義宗，頑嚚眾中逞己聰叡。",
    "T29n1562_007:0368c19": "對法者說：身根極微，理應定無一切同分。十",
    "T29n1562_007:0368c20": "三火聚纏逼身時，身根極微猶有無量，是彼",
    "T29n1562_007:0368c21": "同分不生身識；設遍生識，身應散壞。彼上座",
    "T29n1562_007:0368c22": "言，此應徵難。彼所受身不散壞者，為由身識",
    "T29n1562_007:0368c23": "不遍發故？為由宿業力所持故？又彼身形所",
    "T29n1562_007:0368c24": "有損害，為由身識？為由火燒？又彼身中猛火",
    "T29n1562_007:0368c25": "遍逼，何緣身識不遍發耶？又發識處，身應散",
    "T29n1562_007:0368c26": "壞。如是徵難，皆不應理，業要待緣能持身故。",
    "T29n1562_007:0368c27": "謂由業力，令彼身中身根極微不遍發識，勿",
    "T29n1562_007:0368c28": "遍發識身便散壞。彼何不受如是義耶？又由",
    "T29n1562_007:0368c29": "此故，業力勝劣差別義成。生彼有情受苦輕",
    "T29n1562_007:0369a01": "重，業不等故。謂彼同分身根極微少者，便生",
    "T29n1562_007:0369a02": "猛利苦受；若彼同分身根極微多者，便生微",
    "T29n1562_007:0369a03": "劣苦受。若謂業力招異熟苦勝劣法爾，何用",
    "T29n1562_007:0369a04": "彼者？此責不然，一身前後受苦勝劣應無有",
    "T29n1562_007:0369a05": "故。非一業力於一身中感苦受果前後勝劣",
    "T29n1562_007:0369a06": "滿業多故無斯過者，理亦不然，多業異熟，前",
    "T29n1562_007:0369a07": "後生起無定因故。若謂待緣合時生者，是則",
    "T29n1562_007:0369a08": "業力待緣義成。業雖能招異熟苦果，要緣身",
    "T29n1562_007:0369a09": "觸身識方生，身識俱時乃生苦受，是故業力",
    "T29n1562_007:0369a10": "必待緣成。有非情法亦能為緣發生苦受，然",
    "T29n1562_007:0369a11": "非異熟，若謂彼緣亦是業力增上果者，然增",
    "T29n1562_007:0369a12": "上果既非異熟，不必相續，勝劣無定。是則無",
    "T29n1562_007:0369a13": "業不待緣成，其理難越。故我所言，謂由業力",
    "T29n1562_007:0369a14": "令彼身中身根極微不遍發識，勿遍發識身",
    "T29n1562_007:0369a15": "便散壞，其理極成。言彼身形所有損害，為由",
    "T29n1562_007:0369a16": "身識為火燒者，我說定由身識損害。若無識",
    "T29n1562_007:0369a17": "了，外火何能？不見悅意境界現前，樂受不生身",
    "T29n1562_007:0369a18": "有攝益。諸聰叡者咸作是言：由遇外緣，覺發",
    "T29n1562_007:0369a19": "內境，起心心所，方於自身為損為益。若無苦",
    "T29n1562_007:0369a20": "受與識俱生，誰於彼身能為損害？故彼所執，",
    "T29n1562_007:0369a21": "理定不然。言彼身中猛火遍逼，何緣身識不",
    "T29n1562_007:0369a22": "遍發者，上座亦應同此，當說何緣二眼境俱",
    "T29n1562_007:0369a23": "現前，唯一眼根生識非二？又如先說。先何所",
    "T29n1562_007:0369a24": "說？謂由業力令彼身中身根極微不遍發識，",
    "T29n1562_007:0369a25": "勿遍發識身便散壞。言發識處身應壞者，何",
    "T29n1562_007:0369a26": "緣定知彼身不壞？如等活等𭡠落迦中，隨發",
    "T29n1562_007:0369a27": "識處身分便壞，而不全壞。若全壞者，彼應數",
    "T29n1562_007:0369a28": "數命終受生。是故應知，一切身分有多同時",
    "T29n1562_007:0369a29": "發一識者。如是眼根雖有二處，亦可俱時同",
    "T29n1562_007:0369b01": "發一識。云何一眼識依二眼根轉？識無形色、",
    "T29n1562_007:0369b02": "無住處故。依二轉相難可定說，如何得知識",
    "T29n1562_007:0369b03": "無住處？一識遍依多根轉故。謂若眼識有住",
    "T29n1562_007:0369b04": "處者，眼根有二、眼識唯一，識應但依一眼而",
    "T29n1562_007:0369b05": "轉，則應一眼見色非二，或應俱時在一相續",
    "T29n1562_007:0369b06": "有二眼識依二根轉。如是二事既皆不許，故",
    "T29n1562_007:0369b07": "心心所定無住處。若謂一識於一時中住二",
    "T29n1562_007:0369b08": "眼處，此亦非理，有分相雜非一過故。謂若",
    "T29n1562_007:0369b09": "一識於一時中住二眼者，應成有分住左眼",
    "T29n1562_007:0369b10": "分非住右眼，住右眼分非住左故。又應相雜，",
    "T29n1562_007:0369b11": "二眼中間眼識亦依身根住故，是則身識亦",
    "T29n1562_007:0369b12": "成眼識。又應非一，二眼中間若無眼識，有隔",
    "T29n1562_007:0369b13": "斷故如何成一？如是則應非一眼識於一時",
    "T29n1562_007:0369b14": "間各住一眼，是故不應許一眼識於一時中",
    "T29n1562_007:0369b15": "住二眼處。又執眼識住眼中者，當云何住？為",
    "T29n1562_007:0369b16": "體相涉如油住麻？為別相依如果住器？然此",
    "T29n1562_007:0369b17": "二執，俱不應理。若如初者，眼與眼識其性各",
    "T29n1562_007:0369b18": "別，應成一故。若如後者，無方分法，別體相",
    "T29n1562_007:0369b19": "合，理不成故。若心心所無住處者，如何可言",
    "T29n1562_007:0369b20": "依止眼根了別諸色故名眼識？又若眼識不",
    "T29n1562_007:0369b21": "住眼中，如何眼根成所依性？此責非理，眼作",
    "T29n1562_007:0369b22": "眼識不共隣近生起緣故，說為依止及所依",
    "T29n1562_007:0369b23": "性。不可言依彼，即說住其中，亦說臣依王人",
    "T29n1562_007:0369b24": "依財食故。若謂眼識隨所依根有損益故住",
    "T29n1562_007:0369b25": "眼中者，理亦不然，現見影光鏡像等物，隨依",
    "T29n1562_007:0369b26": "損益而不住故。謂影等物非住樹等，而見樹",
    "T29n1562_007:0369b27": "等有損益時，影等隨依亦有損益；又見大海，",
    "T29n1562_007:0369b28": "隨月虧盈水有增減，然大海水不住月中，故",
    "T29n1562_007:0369b29": "所立因有不定失。若爾，眼識何不能取眼依",
    "T29n1562_007:0369c01": "肉團眼藥眼籌眼瞼瞖等？設許眼識住眼根",
    "T29n1562_007:0369c02": "中，極相逼故可不能取。既許眼識如非住境",
    "T29n1562_007:0369c03": "亦不住根，豈不如色亦應能取眼肉團等？此",
    "T29n1562_007:0369c04": "亦不然，由能依識與所依根一境轉故。又極遠",
    "T29n1562_007:0369c05": "色與識所住雖不相隣而不能取。若肉團等",
    "T29n1562_007:0369c06": "與所住根極隣逼故識不取者，諸所有色與",
    "T29n1562_007:0369c07": "所住根不相隣逼皆應能取，是故眼識取境",
    "T29n1562_007:0369c08": "法爾。若所取境與所依根極近極遠皆不能",
    "T29n1562_007:0369c09": "取。若爾，眼識應有住處、非無住處，可說此識",
    "T29n1562_007:0369c10": "與所取色極近極遠。此亦不然，就所依根說",
    "T29n1562_007:0369c11": "近遠故，或就隣近生因說故。眼是眼識隣近",
    "T29n1562_007:0369c12": "生因，識執眼根以為我故，即就此因說有近",
    "T29n1562_007:0369c13": "遠。或由眼識身內轉故，就身說有近遠無過。",
    "T29n1562_007:0369c14": "身由此理名有識身，以識執身為自內有，故",
    "T29n1562_007:0369c15": "知眼識在身內轉。有作是言：心心所法定有",
    "T29n1562_007:0369c16": "住處，現見諸果住因處故。謂見世間所生諸",
    "T29n1562_007:0369c17": "果，無不住在能生因處，如羯剌藍住精血處，",
    "T29n1562_007:0369c18": "芽等亦住種等因處。眼根既是生眼識因，眼",
    "T29n1562_007:0369c19": "識定應住眼根處。若謂如聲亦離本者，此救",
    "T29n1562_007:0369c20": "不然，聲必不離所依本故。此言非理，如糞土",
    "T29n1562_007:0369c21": "等相續有異，非如種等相續一故。眼與眼識",
    "T29n1562_007:0369c22": "由體類別相續有異，如糞土等，雖芽等因體",
    "T29n1562_007:0369c23": "類別故住處各別，眼識亦然，不住眼處，非如",
    "T29n1562_007:0369c24": "芽等與種等因相續不異可言住彼。又識不",
    "T29n1562_007:0369c25": "住色等處故。如色明空及作意等，雖能為因",
    "T29n1562_007:0369c26": "發生眼識，而識生時不住彼處。眼亦應爾，雖",
    "T29n1562_007:0369c27": "是識因，而識生時不住彼處。豈不如眼雖與",
    "T29n1562_007:0369c28": "色等同為識因，而眼識生唯依止眼不依色等。",
    "T29n1562_007:0369c29": "如是眼根雖與色等同為識因，而眼識生，應",
    "T29n1562_007:0370a01": "唯住眼不住色等。汝今何緣不取是義，謂如",
    "T29n1562_007:0370a02": "眼根雖與色等望所生識依非依異，而與眼",
    "T29n1562_007:0370a03": "識同為異類相續因性。如是眼根雖與色等",
    "T29n1562_007:0370a04": "望所生識依非依異，而同作識，非所住因。由",
    "T29n1562_007:0370a05": "此故知，心心所法定無住處，其義極成。故先",
    "T29n1562_007:0370a06": "所言，識無形色、無住處故，依二轉相難可定",
    "T29n1562_007:0370a07": "說，理必應然。如是所說，眼等諸根正取境",
    "T29n1562_007:0370a08": "時，為至不至？何緣於此猶復生疑？現見經中",
    "T29n1562_007:0370a09": "有二說故。如世尊說：有情眼根，愛非愛色之",
    "T29n1562_007:0370a10": "所拘礙。非不相至，拘礙義成。又世尊說：彼以",
    "T29n1562_007:0370a11": "天眼觀諸有情，廣說乃至或遠或近。非於至",
    "T29n1562_007:0370a12": "境可立遠近。由此二說，故復生疑。根境相至",
    "T29n1562_007:0370a13": "其義不定，若就功能，到境名至，則一切根唯",
    "T29n1562_007:0370a14": "取至境。若就體相，無間名至。頌曰：",
    "T29n1562_007:0370a15": "眼耳意根境，　　不至三相違。",
    "T29n1562_007:0370a16": "論曰：眼根唯取非至境界，遠近二境俱時取",
    "T29n1562_007:0370a17": "故。眼若至境應有行動，非天授等有行動法，",
    "T29n1562_007:0370a18": "遠近二方一時俱至，是故眼根取非至境。若",
    "T29n1562_007:0370a19": "說如燈，於遠近境一時俱至，是彼性故。此說",
    "T29n1562_007:0370a20": "不然，因不成故。謂若有說，譬如明燈遠近二",
    "T29n1562_007:0370a21": "方俱至而照，眼根亦爾，遠近二境俱至而取，",
    "T29n1562_007:0370a22": "同彼明燈火明性故。此因不成，眼火明性非",
    "T29n1562_007:0370a23": "極成故。又眼不應是火明性，闇中欲見求光",
    "T29n1562_007:0370a24": "明故，非燈欲照瓶衣等時別求光明助方能",
    "T29n1562_007:0370a25": "照。若謂眼中火明小故求大光明助方見者，",
    "T29n1562_007:0370a26": "此亦非理，現見小明大所伏故，眼應畢竟不",
    "T29n1562_007:0370a27": "能見色。又明燈喻與眼不同，隣逼無間照不",
    "T29n1562_007:0370a28": "見故。謂如明燈，於油炷等極隣逼物，能燒能",
    "T29n1562_007:0370a29": "照。眼則不然，於眼藥等極隣逼境，不能見故。",
    "T29n1562_007:0370b01": "又如明燈，於諸遠近所照之物無間遍照，眼",
    "T29n1562_007:0370b02": "則不爾，或越中間樹林等色見山等故。由茲",
    "T29n1562_007:0370b03": "燈喻，與眼不同。前所立因，遠近二境俱時取",
    "T29n1562_007:0370b04": "故，證眼唯取非至境者，理無傾動。又眼不應",
    "T29n1562_007:0370b05": "至境方取，以不能取隣逼境故，又亦能取頗",
    "T29n1562_007:0370b06": "胝迦等所障色故，又於所見有猶豫故。若取",
    "T29n1562_007:0370b07": "至境，因何猶豫？非於至處猶豫應理。又不審",
    "T29n1562_007:0370b08": "知人杌異故。既言至彼，審知竪相、不審差別，",
    "T29n1562_007:0370b09": "此有何因？又眼無容至遠境故。無容住此眼",
    "T29n1562_007:0370b10": "越多千踰繕那量至月輪境。眼有明故無斯",
    "T29n1562_007:0370b11": "過者，理亦不然。眼有火明，非極成故。眼性非",
    "T29n1562_007:0370b12": "火，寧有火明？耳根亦唯取非至境，方維遠近",
    "T29n1562_007:0370b13": "可了知故，謂可了知此南北等方維遠近差",
    "T29n1562_007:0370b14": "別音聲。聲至耳根方得聞者，應如味等，此事",
    "T29n1562_007:0370b15": "皆無。豈不鼻根亦見能了方維遠近香差別",
    "T29n1562_007:0370b16": "耶？雖見但由順方迴轉，取香明了比知差別；",
    "T29n1562_007:0370b17": "眼耳見聞方維遠近，不假迴轉而能了知，故",
    "T29n1562_007:0370b18": "與鼻根取境非類。又近遠聲取有明了不明",
    "T29n1562_007:0370b19": "了故，若至乃聞並應明了。又近遠聲，取有決",
    "T29n1562_007:0370b20": "了、猶豫別故。若至乃聞，至無別故，如近決了，",
    "T29n1562_007:0370b21": "於諸遠聲應無猶豫。如遠猶豫，於諸近聲應",
    "T29n1562_007:0370b22": "無決了。由此等證，不至能聞。意根亦唯取非",
    "T29n1562_007:0370b23": "至境，不取俱有相應法故。若言如鼻，雖不能",
    "T29n1562_007:0370b24": "取自俱生香而取至境，意亦爾者，理必不然。",
    "T29n1562_007:0370b25": "由外覺發、內俱生香，鼻方能取，義極成故，如",
    "T29n1562_007:0370b26": "說唯內食能作食事故，非不取時能為食事。",
    "T29n1562_007:0370b27": "又無色故，非能有至。是故意根取非至境。設",
    "T29n1562_007:0370b28": "有難言，三根能取非至境者，理必不成，應皆",
    "T29n1562_007:0370b29": "能取一切處時所有一切不至物故。謂若三根",
    "T29n1562_007:0370c01": "取非至境，非至同故；天上地下極遠障隔，已",
    "T29n1562_007:0370c02": "滅未生諸不至物何不能取？又彼三根未起",
    "T29n1562_007:0370c03": "已滅，何不能取？又面餘方，何不能見餘方境",
    "T29n1562_007:0370c04": "界？此難不然，譬如磁石能吸鐵故，謂如磁石",
    "T29n1562_007:0370c05": "雖能吸於諸不至鐵，而不能吸無量百千踰",
    "T29n1562_007:0370c06": "繕那等有隔障鐵，又不能吸已滅未生及不",
    "T29n1562_007:0370c07": "對面諸不至鐵，未起已滅亦不能吸。又如鏡",
    "T29n1562_007:0370c08": "等生於像故，謂如鏡等雖復能生不至物像，",
    "T29n1562_007:0370c09": "而不能生極遠障隔已滅未生及不對面一切",
    "T29n1562_007:0370c10": "物像，未起已滅亦不能生。眼等亦然，不應為",
    "T29n1562_007:0370c11": "難。是故彼難，不令三根退失能取非至境用。",
    "T29n1562_007:0370c12": "有說耳能取於至境，聲相續轉來入耳故，又",
    "T29n1562_007:0370c13": "自能聞耳中聲故。此說非理，手纔執鈴聲頓",
    "T29n1562_007:0370c14": "息故，若聲相續來入耳中，手執鈴時依鈴聲",
    "T29n1562_007:0370c15": "可息，從彼傳生中間離質相續不息，此聲應",
    "T29n1562_007:0370c16": "可聞。然執鈴時，現見一切鈴聲頓息都不可",
    "T29n1562_007:0370c17": "聞，不可息餘，餘亦隨息；不聞餘故，餘亦不",
    "T29n1562_007:0370c18": "聞。若謂如燈滅時近遠明皆滅者，此亦不然，",
    "T29n1562_007:0370c19": "俱不俱時轉差別故，非一與一相續異故，謂",
    "T29n1562_007:0370c20": "燈與明現見俱轉，燈焰纔滅則不見明。聲即",
    "T29n1562_007:0370c21": "不然，彼許離質展轉相續來入耳故，彼定應",
    "T29n1562_007:0370c22": "許聞至聲時，初附質聲久已謝滅。若不爾者，",
    "T29n1562_007:0370c23": "初所起聲聞位猶存，失剎那性。故聲與彼燈",
    "T29n1562_007:0370c24": "明不同。又燈與明相續各異，如心心所同共",
    "T29n1562_007:0370c25": "緣生，緣被損時彼此俱息。聲即不爾，相續無",
    "T29n1562_007:0370c26": "異，如識相續不共緣生。聲相續中，前聲雖滅、",
    "T29n1562_007:0370c27": "後聲猶起，何故不聞？是故依質所發音聲，即",
    "T29n1562_007:0370c28": "能為緣生於耳識。若異此者，聲至方聞，了近",
    "T29n1562_007:0370c29": "遠聲應無差別。然自能聞耳中聲者，非如香",
    "T29n1562_007:0371a01": "等隣鼻等根，雖在耳中仍非至境。由語逼耳",
    "T29n1562_007:0371a02": "字句難知，欲審聽者遮其苦逼，故耳唯能取",
    "T29n1562_007:0371a03": "非至境。今應思擇：何緣闇中眼不能取瓶衣",
    "T29n1562_007:0371a04": "等色，為體無故？為非境故？為助取因無故？為",
    "T29n1562_007:0371a05": "障取因有故而不取耶？且闇中色非體無故",
    "T29n1562_007:0371a06": "而不可取，有天眼者能現取故。又闇中色非",
    "T29n1562_007:0371a07": "非境故而不可取，彼因大種現可取故。設持",
    "T29n1562_007:0371a08": "明照應不取故，非處明中，極微等色及餘非",
    "T29n1562_007:0371a09": "境眼根能見。雖有說言：此闇中色，如中有色",
    "T29n1562_007:0371a10": "異明色類，故不可取。而非應理。所以者何？應",
    "T29n1562_007:0371a11": "不取彼俱行觸故，又持明照時不見異色故。",
    "T29n1562_007:0371a12": "或應闇與明成滅生因故，形亦應成異類性",
    "T29n1562_007:0371a13": "故，現見曾受彼種類者，闇中觸時知即彼故。",
    "T29n1562_007:0371a14": "又於闇中赤染衣等，色至明中不見異故。由",
    "T29n1562_007:0371a15": "此證知非異色類。若爾，闇色何緣不取？譬喻",
    "T29n1562_007:0371a16": "論師作如是說：由助取因光明無故。此中光",
    "T29n1562_007:0371a17": "明有何作用？謂有攝益，能取根用，如食乾󰉓",
    "T29n1562_007:0371a18": "不得味故。又言色在可見處故。若爾，光明",
    "T29n1562_007:0371a19": "唯應於境能為攝益，非攝益根，謂身住闇中",
    "T29n1562_007:0371a20": "見明處色故，又由所立乾󰉓喻故，復由所引",
    "T29n1562_007:0371a21": "阿笈摩故。又言色在可見處者，意不說色在",
    "T29n1562_007:0371a22": "光明中，但言境在根力及處，彼經廣說乃至",
    "T29n1562_007:0371a23": "法在可知處故。又若闇中瓶衣等色，其體先",
    "T29n1562_007:0371a24": "有，𨵗助取因故不能取，後遇光等助取因",
    "T29n1562_007:0371a25": "時，顯了彼色故能取者，應許空中先有風體，",
    "T29n1562_007:0371a26": "闕助取因故不能取，後遇扇等助取因時，",
    "T29n1562_007:0371a27": "顯了彼風然後能取。又亦應許二木相磨是",
    "T29n1562_007:0371a28": "火取因，非別生火。然不應許，有過失故。執我",
    "T29n1562_007:0371a29": "論者應亦可言：我體先有，𨵗能取根故不",
    "T29n1562_007:0371b01": "能取。是故闇色非助取因，光明無故眼不能",
    "T29n1562_007:0371b02": "取。若爾，何緣不取？由障取因有故。何者是耶？",
    "T29n1562_007:0371b03": "謂即黑闇雲烟塵等所障諸色，眼不能取，例",
    "T29n1562_007:0371b04": "極成故。光明違此障取因故，待彼光明方能",
    "T29n1562_007:0371b05": "取色，故亦說彼為識生因。又如琉璃與彼壁",
    "T29n1562_007:0371b06": "等，望能取者為障不同，如是闇明種類爾",
    "T29n1562_007:0371b07": "故，是障非障體性有別。如前已辯，豈不亦由",
    "T29n1562_007:0371b08": "助因無故而不能取，見根功能作意無故，雖",
    "T29n1562_007:0371b09": "有實境而智不生。雖有是事，然可生疑。謂於",
    "T29n1562_007:0371b10": "闇中如不取色，光明亦爾。由此未知為由所",
    "T29n1562_007:0371b11": "見無故不取、為由光明無故不取。雲等障色",
    "T29n1562_007:0371b12": "不見極成，又黑闇障是所現見，故闇中色由",
    "T29n1562_007:0371b13": "闇障故眼不能取，此事無疑。如有說言：極遠",
    "T29n1562_007:0371b14": "諸色，由有遠故而不能取。復有說言：極遠諸",
    "T29n1562_007:0371b15": "色，由無近故而不能取。此二說中前說為",
    "T29n1562_007:0371b16": "勝，以有體故、不生疑故。如是應知，有闇障",
    "T29n1562_007:0371b17": "故、無光明故，是故闇中所有諸色，定由闇障",
    "T29n1562_007:0371b18": "而不能取。光明違此障取因故，待彼光明眼",
    "T29n1562_007:0371b19": "能取色。如是所說，其理必然。",
    "T29n1562_007:0371b20": "說一切有部順正理論卷第七"
}