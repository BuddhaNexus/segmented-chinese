{
    "X56n0932_001:0490a03": "序",
    "X56n0932_001:0490a05": "金剛錍者圓實教觀之標準而令羣迷決却無明",
    "X56n0932_001:0490a06": "之眼瞙見得佛性之指頭之玄論也盖摩訶衍諸教",
    "X56n0932_001:0490a07": "中宣揚此宗無盛於雙林極唱矣而其文浩博散漫",
    "X56n0932_001:0490a08": "傍洎帶權說故其學之者或隔礙互融之旨躊躇偏",
    "X56n0932_001:0490a09": "固之域不亦謬乎荊溪尊者為之痛惻一時託夢寐",
    "X56n0932_001:0490a10": "寄野客循環研覈至矣盡矣其中教誡諄諄處有文",
    "X56n0932_001:0490a11": "理鬱乎叵辨者及剡川曠公私記出分科精悉釋義",
    "X56n0932_001:0490a12": "簡遠彼鬱乎者於是乎豁如也然舊本頗多錯脫讀",
    "X56n0932_001:0490a13": "者憾焉張府辯才學生因講次訂之補之會之論文",
    "X56n0932_001:0490a14": "為一本以流于世世能用焉則體會性遍教觀庶乎",
    "X56n0932_001:0490a15": "不難矣剞劂業成請敘於余余也有舊不得固拒援",
    "X56n0932_001:0490a16": "筆隨喜焉以誌歲月云。",
    "X56n0932_001:0490a17": "文化二年太歲次乙丑春正月既望賜紫前立政澹",
    "X56n0932_001:0490a18": "空應廷瑞書于琵琶湖東薝蔔園中",
    "X56n0932_001:0490a22": "凡例",
    "X56n0932_001:0490a23": "一此論流布者數本互有少異今簡其優者而從之。",
    "X56n0932_001:0490a24": "一私記山家論註本互有同異彼是而此非者依彼",
    "X56n0932_001:0490b01": "改之義涉兩可者標之上方兩本俱誤者敢依義",
    "X56n0932_001:0490b02": "正之。",
    "X56n0932_001:0490b03": "一論記中引用諸文多取意引之然其義不通者據",
    "X56n0932_001:0490b04": "本文改之。",
    "X56n0932_001:0490b05": "一私記科目間有缺遺者傍取性庵息公或以曾所",
    "X56n0932_001:0490b06": "聞私補之仍上加△下加﹂以分之。",
    "X56n0932_001:0490b07": "一論題私記云金錍論註本云金剛錍論其餘竝云",
    "X56n0932_001:0490b08": "金剛錍今從註本以有偏權疑碎加之以剛之言",
    "X56n0932_001:0490b09": "也。",
    "X56n0932_001:0490b10": "一註本不載撰號以起首六字當撰號也今從之不",
    "X56n0932_001:0490b11": "立撰號科蓋為是也。",
    "X56n0932_001:0490b12": "凡例畢",
    "X56n0932_001:0490b18": "金剛錍論私記會本卷上",
    "X56n0932_001:0490b20": "唐　天台沙門　荊谿大師　撰",
    "X56n0932_001:0490b21": "門人　明曠法師　記",
    "X56n0932_001:0490b22": "日域張府　釋　辯才　會",
    "X56n0932_001:0490b23": "○就文為二初題目次入文解釋。△初又二初題",
    "X56n0932_001:0490b24": "目。",
    "X56n0932_001:0490c01": "金剛錍論",
    "X56n0932_001:0490c02": "言金錍者涅槃第八如來性品迦葉問佛云何佛",
    "X56n0932_001:0490c03": "性難見難入佛言如百盲人為治眼故造詣良醫",
    "X56n0932_001:0490c04": "良醫即以金錍抉其眼瞙一指示之問言見不答",
    "X56n0932_001:0490c05": "言不見復以二指三指示之問言見不答言少見",
    "X56n0932_001:0490c06": "章安云初指如空觀故云不見三指譬圓教十住",
    "X56n0932_001:0490c07": "三觀分證故云少見別教十住猶未能見也。○次",
    "X56n0932_001:0490c08": "註解題目。",
    "X56n0932_001:0490c09": "圓伊金錍以抉四眼無明之瞙令一切處悉見遮那",
    "X56n0932_001:0490c10": "佛性之指偏權疑碎加之以剛假夢寄客立以賓主",
    "X56n0932_001:0490c11": "觀者恕之。",
    "X56n0932_001:0490c12": "言圓伊等者圓伊即金錍竝譬三德之教西方伊",
    "X56n0932_001:0490c13": "字猶如鐺脚仍有遊[糸*系]相伴可譬圓教三德不縱",
    "X56n0932_001:0490c14": "不橫義通六即見開顯理名為佛眼故大經云學",
    "X56n0932_001:0490c15": "大乘者雖是肉眼名為佛眼迷此理教名餘四眼",
    "X56n0932_001:0490c16": "煩惑雖多無明攝盡四眼見別由同體無明故以",
    "X56n0932_001:0490c17": "金剛教錍抉四眼之無明令歸佛眼種智性外無",
    "X56n0932_001:0490c18": "法故云悉見破偏小執故立剛名絕四離百故夢",
    "X56n0932_001:0490c19": "為表心遊理外而立客號緣性決疑乃稱為主也。",
    "X56n0932_001:0490c20": "○次入文解釋為三初序分次曾於下正宗三於",
    "X56n0932_001:0490c21": "是下流通初又二初謙己述意二初謙己。",
    "X56n0932_001:0490c22": "天台沙門湛然自濫霑釋典積有歲年未甞不以佛",
    "X56n0932_001:0490c23": "性義經懷。",
    "X56n0932_001:0490c24": "嘗猶曾也以猶用也。○次述意。",
    "X56n0932_001:0491a01": "恐不了之徒為苦行。",
    "X56n0932_001:0491a02": "有二義一迷自己何故以佛性經懷為萬行之本",
    "X56n0932_001:0491a03": "二兼他若自他不了竝行無理印乃同魔外故云",
    "X56n0932_001:0491a04": "徒為徒者空也。○次正明功能二初總明佛性。",
    "X56n0932_001:0491a05": "大教斯立功在於茲。",
    "X56n0932_001:0491a06": "為顯文教所依是故云大。○次明為諸法歸趣二",
    "X56n0932_001:0491a07": "初雙舉法譬明行法所歸。",
    "X56n0932_001:0491a08": "萬派之通途眾流之歸趣諸法之大旨造行之所期。",
    "X56n0932_001:0491a09": "○次示自他宗趣。",
    "X56n0932_001:0491a10": "若是思之依而觀之則凡聖一如色香泯淨阿鼻依",
    "X56n0932_001:0491a11": "正全處極聖之自心毗盧身土不逾凡下之一念。",
    "X56n0932_001:0491a12": "百界三千剎那體具故云阿鼻依正全處極聖之",
    "X56n0932_001:0491a13": "自心處猶在也非但凡下在極聖極聖亦在凡下",
    "X56n0932_001:0491a14": "問凡具聖性阿鼻燒煑其性如何答從事從迷有",
    "X56n0932_001:0491a15": "燒不燒從理從悟無燒不燒若爾凡下竝事性遍",
    "X56n0932_001:0491a16": "云何答言性遍者謂理性也覺智家性故名佛性",
    "X56n0932_001:0491a17": "如火家性遍於竹木淹破竹木火性何傷燒煑眾",
    "X56n0932_001:0491a18": "生性理天然不受衰惱若爾生性佛性如何相即",
    "X56n0932_001:0491a19": "答木性火性本來相即水流竹木火性宛然而無",
    "X56n0932_001:0491a20": "淹失由理在於事故得凡下燒煑之名若全事成",
    "X56n0932_001:0491a21": "理云何彼此若爾涅槃何故對生論性答恐生迷",
    "X56n0932_001:0491a22": "性是故對論約證約理譬如虗空空外無法若爾",
    "X56n0932_001:0491a23": "但燒眾生不燒佛性正燒生時其體如何答體性",
    "X56n0932_001:0491a24": "形如空燒熱無當燒時達燒燒即非燒順事受燒",
    "X56n0932_001:0491b01": "性乃隨緣理無失沒如人縛賊縛惡身心善性隨",
    "X56n0932_001:0491b02": "心本不受縛縛亦虗設若執若縛心遊天際也。",
    "X56n0932_001:0491b03": "○次正宗又二。△初正因體遍四初無情有性三",
    "X56n0932_001:0491b04": "初問答二初立問由。",
    "X56n0932_001:0491b05": "曾於靜夜久而思之思之未已恍焉如睡不覺寱云",
    "X56n0932_001:0491b06": "無情有性。",
    "X56n0932_001:0491b07": "言靜夜等者達事唯性為靜無明全在名夜積集",
    "X56n0932_001:0491b08": "此觀云久緣理愍物不計性實如睡了說實相實",
    "X56n0932_001:0491b09": "相體寂故云不覺也。○次正述問答二初問二初",
    "X56n0932_001:0491b10": "總標問人之名。",
    "X56n0932_001:0491b11": "仍於睡夢忽見一人云僕野客也。",
    "X56n0932_001:0491b12": "○次述所表。",
    "X56n0932_001:0491b13": "容儀麤獷進退不恒逼前平立謂余曰向來忽聞無",
    "X56n0932_001:0491b14": "情有性仁所述耶。",
    "X56n0932_001:0491b15": "麤獷表心遊理外不恒表身口疎遺逼前平立表",
    "X56n0932_001:0491b16": "自恃輕他。○次略答。",
    "X56n0932_001:0491b17": "余曰然。",
    "X56n0932_001:0491b18": "△二問答二。初執涅槃權文為難。",
    "X56n0932_001:0491b19": "客曰僕忝尋釋教薄究根源盛演斯宗豈過雙林最",
    "X56n0932_001:0491b20": "後極唱究竟之談而云佛性非謂無情仁何獨言無",
    "X56n0932_001:0491b21": "情有性耶。",
    "X56n0932_001:0491b22": "○次答二初引古縱斥。",
    "X56n0932_001:0491b23": "余曰古人尚云一闡提無云無情無未足可怪。",
    "X56n0932_001:0491b24": "○次引正教示。",
    "X56n0932_001:0491c01": "然以教分大小其言碩乖若云無情即不應云有性",
    "X56n0932_001:0491c02": "若云有性即不合云無情。",
    "X56n0932_001:0491c03": "碩大也若云等者迷悟相奪從迷從事謂情無情",
    "X56n0932_001:0491c04": "何性之有從悟從理情無一如孰分彼此更計情",
    "X56n0932_001:0491c05": "無故云不合。△三問答二初重徵。",
    "X56n0932_001:0491c06": "客曰涅槃部大云何竝列。",
    "X56n0932_001:0491c07": "涅槃部屬大乘何故竝明墻壁非性。○次重答二",
    "X56n0932_001:0491c08": "初敘意總非。",
    "X56n0932_001:0491c09": "余曰以子不閑佛性進否教部權實故使同於常人",
    "X56n0932_001:0491c10": "疑之今具為子委引經文使後代好引此文證佛性",
    "X56n0932_001:0491c11": "非無情者善得經旨不昧理性知余所立善符經宗。",
    "X56n0932_001:0491c12": "○次引經二初總引證同。",
    "X56n0932_001:0491c13": "今立眾生正因體徧經文竝以虗空譬之。",
    "X56n0932_001:0491c14": "○次正引二初引佛說會正因同。",
    "X56n0932_001:0491c15": "故三十一迦葉品云眾生佛性猶如虗空非內非外",
    "X56n0932_001:0491c16": "若內外者云何得名一切處有請觀有之一字虗空",
    "X56n0932_001:0491c17": "何所不収故知經文不許唯內專外故云非內外等",
    "X56n0932_001:0491c18": "及云如空既云眾生佛性豈非理性正因。",
    "X56n0932_001:0491c19": "○次明迦葉設難二初明難由。",
    "X56n0932_001:0491c20": "次迦葉問曰云何名為猶如虗空佛乃以果地無礙",
    "X56n0932_001:0491c21": "而答迦葉豈非正因因果不二由佛果答迦葉乃以",
    "X56n0932_001:0491c22": "權智斷果果上緣了悉皆是有難佛空喻法喻不齊。",
    "X56n0932_001:0491c23": "如來說圓實果力無畏等答虗空喻迦葉舉權教",
    "X56n0932_001:0491c24": "果難使不齊。○次明迦葉立難二初立難。",
    "X56n0932_001:0492a01": "故迦葉云如來佛性涅槃是有虗空應當亦是有耶。",
    "X56n0932_001:0492a02": "○次明佛答二初雙標兩意。",
    "X56n0932_001:0492a03": "佛先順問答次復宗明空。",
    "X56n0932_001:0492a04": "○次雙釋二初釋初意二初引經權文三義。",
    "X56n0932_001:0492a05": "先順問云為非涅槃說為涅槃非涅槃者謂有為煩",
    "X56n0932_001:0492a06": "惱為非如來說為如來非如來者謂闡提二乘為非",
    "X56n0932_001:0492a07": "佛性說為佛性非佛性者謂墻壁瓦石。",
    "X56n0932_001:0492a08": "○次問出經意有權有實二初問出經意。",
    "X56n0932_001:0492a09": "今問若瓦石永非二乘煩惱亦永非耶故知經文寄",
    "X56n0932_001:0492a10": "方便教說三對治暫說三有以斥三非故此文後便",
    "X56n0932_001:0492a11": "即結云一切世間無非虗空對於虗空佛意以瓦石",
    "X56n0932_001:0492a12": "等三以為所對故云對於虗空是則一切無非如來",
    "X56n0932_001:0492a13": "等三。",
    "X56n0932_001:0492a14": "○次重難四初難令空成有順權智斷。",
    "X56n0932_001:0492a15": "迦葉復以四大為竝令空成有故迦葉云世間亦無",
    "X56n0932_001:0492a16": "非四大對四大是有虗空是無對何不名有迦葉意",
    "X56n0932_001:0492a17": "以空無對故有之大也。",
    "X56n0932_001:0492a18": "初言世間亦無者迦葉見佛對大虗空立世間空",
    "X56n0932_001:0492a19": "世間之空名四大空以為所對大虗之空是一大",
    "X56n0932_001:0492a20": "空以為能對所對空者良由能對故云世間亦無",
    "X56n0932_001:0492a21": "等世間即四大空非四大對即大虗空四大下竝",
    "X56n0932_001:0492a22": "四大是有對法對空亦名空大虗體無對對四大",
    "X56n0932_001:0492a23": "應名有故文結云空無對故有之大也例如正因",
    "X56n0932_001:0492a24": "雖譬虗空空非斷無亦可類權緣了而得名有文",
    "X56n0932_001:0492b01": "中四空為竝初兩句牒佛所立四大二句兩竝難",
    "X56n0932_001:0492b02": "何不名有結空成有初意者非大對大令世亦無",
    "X56n0932_001:0492b03": "(非大即大虗世間即四大)次意者四大有虗無對對大亦有故",
    "X56n0932_001:0492b04": "云何不名有餘二如文。○二明佛順答。",
    "X56n0932_001:0492b05": "佛於此後捨喻從法廣明涅槃不同虗空若涅槃不",
    "X56n0932_001:0492b06": "同餘二亦異。",
    "X56n0932_001:0492b07": "○三引前結難會歸實意。",
    "X56n0932_001:0492b08": "故知經以正因結難一切世間何所不攝豈隔煩惱",
    "X56n0932_001:0492b09": "及二乘乎虗空之言何所不該安棄墻壁瓦石等耶。",
    "X56n0932_001:0492b10": "○四辨實正因異權緣了。",
    "X56n0932_001:0492b11": "佛後復云空與涅槃雖俱非世攝涅槃如來有證有",
    "X56n0932_001:0492b12": "見虗空常故是故不然豈非正與緣了不同。",
    "X56n0932_001:0492b13": "如來涅槃權教緣了常住虗空即實理正因故不",
    "X56n0932_001:0492b14": "同也。○次復宗三初出邪空遮於外計三初舉來",
    "X56n0932_001:0492b15": "意。",
    "X56n0932_001:0492b16": "次佛復宗顯空非有故恐世人以邪計空為佛性喻",
    "X56n0932_001:0492b17": "更以一十復次而遮其非。",
    "X56n0932_001:0492b18": "○次正明邪空自有十文。△初破心所。",
    "X56n0932_001:0492b19": "初云世人言虗空者名為無色無對不可見佛言此",
    "X56n0932_001:0492b20": "即心所三世所攝語似心所故佛破之世言身內何",
    "X56n0932_001:0492b21": "殊心所。",
    "X56n0932_001:0492b22": "初言語似等者無色等故似無表色不相應行心",
    "X56n0932_001:0492b23": "所法也一一文云世言者結斥偏執有情為佛性",
    "X56n0932_001:0492b24": "者。△二破光明。",
    "X56n0932_001:0492c01": "復次外道言虗空者即是光明佛言亦是色法世言",
    "X56n0932_001:0492c02": "身內何殊色法。",
    "X56n0932_001:0492c03": "第二計空是光明也。△三破住處。",
    "X56n0932_001:0492c04": "有云住處世言身內豈非住處。",
    "X56n0932_001:0492c05": "第三計空住於空處。△四破次第。",
    "X56n0932_001:0492c06": "有云次第世言身內必須隨身剎那時運。",
    "X56n0932_001:0492c07": "第四計空次第不亂故舉剎那隨滅隨空而難世",
    "X56n0932_001:0492c08": "執。△五破三處。",
    "X56n0932_001:0492c09": "有云不離三法一空二實三空實佛言若言空者有",
    "X56n0932_001:0492c10": "處無故若言實者空處無故若言空實二處無故世",
    "X56n0932_001:0492c11": "言身內猶闕外計空及二俱。",
    "X56n0932_001:0492c12": "第五三法者一計空處是空二計實處是空三俱",
    "X56n0932_001:0492c13": "計二皆空。△六破可作。",
    "X56n0932_001:0492c14": "有云作法如去舍等世言身沒與真相應則同作法。",
    "X56n0932_001:0492c15": "第六言作法者除物方空類如造作故以除舍而",
    "X56n0932_001:0492c16": "用釋之。△七破無礙處。",
    "X56n0932_001:0492c17": "有云無礙處佛言有分有具若具分者餘處無故世",
    "X56n0932_001:0492c18": "言身內餘處則無。",
    "X56n0932_001:0492c19": "第七言無礙處者顯有處無空也言有分有具者",
    "X56n0932_001:0492c20": "如身舍中空名為分空大虗中空是具空也。△八",
    "X56n0932_001:0492c21": "破與有竝合。",
    "X56n0932_001:0492c22": "有云與有竝合佛言合有三種一如鳥投樹二如羊",
    "X56n0932_001:0492c23": "相觸三如二指已合世言身內如二指合。",
    "X56n0932_001:0492c24": "第八言與有竝合者空與有竝也故佛舉三義難",
    "X56n0932_001:0493a01": "之雖俱是竝竝義不同其義自壞初義一動一不",
    "X56n0932_001:0493a02": "動第二二物俱動第三二物俱不動良由有邊有",
    "X56n0932_001:0493a03": "空故得二指竝合。△九破器中。",
    "X56n0932_001:0493a04": "有云如器中空世言身內何異器中。",
    "X56n0932_001:0493a05": "第九可見。△十破指處。",
    "X56n0932_001:0493a06": "有云所指之處佛言則有方面世言身中豈非方面。",
    "X56n0932_001:0493a07": "第十指處者隨指方空不指誰空也。○三結歸。",
    "X56n0932_001:0493a08": "佛總結云從因緣生皆是無常故此一十邪計虗空",
    "X56n0932_001:0493a09": "非佛性喻是無常故三世攝故。",
    "X56n0932_001:0493a10": "如文。○次結示正空。",
    "X56n0932_001:0493a11": "虗空異彼徧一切處此違迦葉問復宗符空以喻正",
    "X56n0932_001:0493a12": "因。",
    "X56n0932_001:0493a13": "如文。○三結責五初責同邪空。",
    "X56n0932_001:0493a14": "世人何以棄佛正教朋於邪空。",
    "X56n0932_001:0493a15": "○次責將權果緣了難實因果正因。",
    "X56n0932_001:0493a16": "云何乃以智斷果上緣了佛性以難正因如來是智",
    "X56n0932_001:0493a17": "果涅槃是斷果故智斷果上有緣了性所以迦葉難",
    "X56n0932_001:0493a18": "云如來佛性涅槃是有。",
    "X56n0932_001:0493a19": "○三結釋引文意。",
    "X56n0932_001:0493a20": "世人多引涅槃為難故廣引之以杜餘論子應不見",
    "X56n0932_001:0493a21": "涅槃之文空効世人瓦石之妨緣了難正殊不相應",
    "X56n0932_001:0493a22": "此即子不知佛性之進否也。",
    "X56n0932_001:0493a23": "○四況出權意。",
    "X56n0932_001:0493a24": "況復以空譬正緣了猶局如迦葉所引三皆有者此",
    "X56n0932_001:0493b01": "乃涅槃帶權門說故佛順迦葉三皆是有。",
    "X56n0932_001:0493b02": "○五明圓三性修性不二二初正示。",
    "X56n0932_001:0493b03": "若頓教實說本有三種三理元遍達性成修修三亦",
    "X56n0932_001:0493b04": "徧。",
    "X56n0932_001:0493b05": "主伴順物顯覆適時。○次明權示之意二初正明",
    "X56n0932_001:0493b06": "權示之意。",
    "X56n0932_001:0493b07": "欲示眾生本有正性且云正徧猶如虗空欲赴末代",
    "X56n0932_001:0493b08": "以順迦葉豈非迦葉知機設疑故佛覆實述權緣了。",
    "X56n0932_001:0493b09": "○次引教廣責二初總責。",
    "X56n0932_001:0493b10": "此子不知教之權實故涅槃中佛性之言不唯一種。",
    "X56n0932_001:0493b11": "○次別責二初引佛性異名。",
    "X56n0932_001:0493b12": "如迦葉品下文云言佛性者所謂十力無畏不共大",
    "X56n0932_001:0493b13": "悲三念三十二相八十種好子何不引此文令一切",
    "X56n0932_001:0493b14": "眾生亦無何獨瓦石。",
    "X56n0932_001:0493b15": "力等佛性凡下竝無何不咸言有情無性獨云瓦",
    "X56n0932_001:0493b16": "石而無性耶言十力者一是處非處力佛知一切",
    "X56n0932_001:0493b17": "眾生善惡果報處不謬故二業智力佛知一切眾",
    "X56n0932_001:0493b18": "生三世諸業故三定力佛知一切眾生諸禪定故",
    "X56n0932_001:0493b19": "四根力佛知一切眾生上中下根故五欲力佛知",
    "X56n0932_001:0493b20": "一切眾生欲樂故六性力佛知一切眾生諸性不",
    "X56n0932_001:0493b21": "同故七至處道力佛知一切道至處近遠故八宿",
    "X56n0932_001:0493b22": "命力佛知宿命百千萬億劫故九天眼力佛以天",
    "X56n0932_001:0493b23": "眼見諸細色故十漏盡力佛無漏慧四智具足無",
    "X56n0932_001:0493b24": "能勝故無畏者四無畏也一一切智無畏佛自說",
    "X56n0932_001:0493c01": "言是一切智人他莫能壞也二漏盡無畏同前三",
    "X56n0932_001:0493c02": "說障道無畏佛說障能障道無畏相也四說盡苦",
    "X56n0932_001:0493c03": "道無畏佛說聖道能出世間而無微畏也不共者",
    "X56n0932_001:0493c04": "十八不共法也一身無失二口無失三念無失四",
    "X56n0932_001:0493c05": "無異想五無不定心六無不知己捨七欲無減八",
    "X56n0932_001:0493c06": "精進無減九念無減十慧無減十一解脫無減十",
    "X56n0932_001:0493c07": "二解脫智見無減十三十四十五身口意業隨智",
    "X56n0932_001:0493c08": "慧行十六十七十八智慧知過去未來現在無礙",
    "X56n0932_001:0493c09": "大悲者大慈大悲也一大慈佛住無緣大慈能與",
    "X56n0932_001:0493c10": "眾生世出世樂二大悲能拔眾生分段變易生死",
    "X56n0932_001:0493c11": "之苦三念者一不一心聽法不以為憂二一心聽",
    "X56n0932_001:0493c12": "法不以為喜三常行捨行能說所說無示無聞故",
    "X56n0932_001:0493c13": "名捨也三十二相者一足下安平滿二足下千輻",
    "X56n0932_001:0493c14": "輪三手足指纖長四手足指柔輭五手足指合縵",
    "X56n0932_001:0493c15": "六足跟具滿好七足趺高相稱八伊泥延鹿膞膓",
    "X56n0932_001:0493c16": "九平立手摩膝十陰藏如馬王十一身縱廣等十",
    "X56n0932_001:0493c17": "二一一孔一毛生十三毛青而右旋十四金色光",
    "X56n0932_001:0493c18": "其相妙十五身光面各一丈十六皮膚細輭不受",
    "X56n0932_001:0493c19": "塵物十七兩足手肩項中七處滿十八兩腋下安",
    "X56n0932_001:0493c20": "平十九身上如師子二十身端直二十一肩圓好",
    "X56n0932_001:0493c21": "二十二口四十齒二十三齒白而根深二十四牙",
    "X56n0932_001:0493c22": "白而大二十五方頰車如師子二十六咽中津液",
    "X56n0932_001:0493c23": "得味中上味二十七吐舌至髮際二十八梵音深",
    "X56n0932_001:0493c24": "遠二十九眼色如金精三十眼睫如牛王三十一",
    "X56n0932_001:0494a01": "眉間白毫如兜羅綿三十二頂肉髻八十種好者",
    "X56n0932_001:0494a02": "一無人見頂二鼻高孔不現三眉紺如初月四耳",
    "X56n0932_001:0494a03": "輪埵相成五身堅實六鉤鏁骨七迴身如象王八",
    "X56n0932_001:0494a04": "足去地四寸印文現九爪如赤銅色而細十膝骨",
    "X56n0932_001:0494a05": "堅圓好十一身清潔十二身柔輭十三身不曲十",
    "X56n0932_001:0494a06": "四指長圓十五指文莊嚴十六脈不現十七踝不",
    "X56n0932_001:0494a07": "現十八身潤澤十九身不委迤二十身滿足二十",
    "X56n0932_001:0494a08": "一識處滿足二十二容儀滿足二十三住處安無",
    "X56n0932_001:0494a09": "動二十四威振一切二十五一切樂見二十六面",
    "X56n0932_001:0494a10": "不長大二十七容貌正二十八面具滿二十九脣",
    "X56n0932_001:0494a11": "赤好三十言音遠三十一臍深圓三十二毛右旋",
    "X56n0932_001:0494a12": "三十三手足滿三十四手足如意三十五手文明",
    "X56n0932_001:0494a13": "直三十六手文長三十七手紋不斷闕三十八惡",
    "X56n0932_001:0494a14": "人見和悅三十九面廣姝好四十面如滿月四十",
    "X56n0932_001:0494a15": "一隨眾生意和悅與語四十二毛孔出香四十三",
    "X56n0932_001:0494a16": "口出無上香四十四容儀如師子四十五進止如",
    "X56n0932_001:0494a17": "象王四十六行步如鵝王四十七頭如摩陀那果",
    "X56n0932_001:0494a18": "四十八一切聲分具足四十九四牙白利五十舌",
    "X56n0932_001:0494a19": "色赤好五十一舌薄五十二毛色紅五十三毛輭",
    "X56n0932_001:0494a20": "淨五十四廣長眼五十五孔門相具五十六手足",
    "X56n0932_001:0494a21": "色如紅蓮華五十七臍不出五十八腹不現五十",
    "X56n0932_001:0494a22": "九腹細澤六十身不傾動六十一身堅重六十二",
    "X56n0932_001:0494a23": "其身大六十三其身長六十四手足輭澤六十五",
    "X56n0932_001:0494a24": "面光各一丈六十六光照身而行六十七等視眾",
    "X56n0932_001:0494b01": "生六十八不輕眾生六十九隨眾生聲而不增減",
    "X56n0932_001:0494b02": "七十說法無差七十一隨眾生言而為說法七十",
    "X56n0932_001:0494b03": "二發音報眾聲七十三次第有緣說法七十四一",
    "X56n0932_001:0494b04": "切眾生莫盡其辯七十五觀無厭足七十六髮長",
    "X56n0932_001:0494b05": "好七十七髮不亂七十八髮旋好七十九髮色青",
    "X56n0932_001:0494b06": "八十手足具德此等相好功由萬行萬行緣理一",
    "X56n0932_001:0494b07": "一互融是故相好等皆佛性也。○次展轉縱難六",
    "X56n0932_001:0494b08": "初舉依難正。",
    "X56n0932_001:0494b09": "若言此是果德眾生有此果性果性身土何不沾於",
    "X56n0932_001:0494b10": "瓦石等耶。",
    "X56n0932_001:0494b11": "果性徧於依正何隔無情。○次難世人執教偏語。",
    "X56n0932_001:0494b12": "又若許因有果性者世何但云十方諸佛同一法身",
    "X56n0932_001:0494b13": "力無畏等而不云生佛亦同法身力無畏等使一塵",
    "X56n0932_001:0494b14": "一心無非三身三德之性種耶。",
    "X56n0932_001:0494b15": "言偏意圓三不並別也。○三引教三身難。",
    "X56n0932_001:0494b16": "若言但有果地法身性者何故經云十力無畏乃至",
    "X56n0932_001:0494b17": "相好。",
    "X56n0932_001:0494b18": "力等相好竝徧報應咸遍因果。○四引經四句難。",
    "X56n0932_001:0494b19": "又復經中闡提善人四句辨性子云眾生有性為何",
    "X56n0932_001:0494b20": "眾生有何等性瓦石為復無四句耶。",
    "X56n0932_001:0494b21": "二人俱有正因性二人俱無不退性善根人有修",
    "X56n0932_001:0494b22": "善無修惡闡提人有修惡無修善此之四句依正",
    "X56n0932_001:0494b23": "總收焉除瓦礫。○五引偏小五味難。",
    "X56n0932_001:0494b24": "又第六第九及三十二皆以雜血五味用對凡夫三",
    "X56n0932_001:0494c01": "乘及佛何故佛性在人差降不同。",
    "X56n0932_001:0494c02": "出名同體異令知權實分途故第六云凡夫如乳",
    "X56n0932_001:0494c03": "須陀洹如酪斯陀含如生蘇阿那含如熟蘇羅漢",
    "X56n0932_001:0494c04": "支佛佛如醍醐此譬三藏五味三十三云眾生如",
    "X56n0932_001:0494c05": "雜血乳須斯二果如淨乳阿那含如酪阿羅漢如",
    "X56n0932_001:0494c06": "生蘇支佛如孰蘇佛如醍醐譬通五味只為教權",
    "X56n0932_001:0494c07": "在人差降人並有情性何不等。○六引圓佛性難",
    "X56n0932_001:0494c08": "小八正。",
    "X56n0932_001:0494c09": "又二十七云若修八正即見佛性婆沙俱舍悉有八",
    "X56n0932_001:0494c10": "正乃至諸經咸有道品為修何八正見何佛性故知",
    "X56n0932_001:0494c11": "子不知佛性進否。",
    "X56n0932_001:0494c12": "○次問權緣了何不言徧二初問。",
    "X56n0932_001:0494c13": "客曰何故權教不說緣了二因徧耶。",
    "X56n0932_001:0494c14": "○次答二初明不徧之意。",
    "X56n0932_001:0494c15": "余曰眾生無始計我我所從所計示未應說徧涅槃",
    "X56n0932_001:0494c16": "經中帶權說實故得以空譬正未譬緣了若教一向",
    "X56n0932_001:0494c17": "權則三因俱局如別初心聞正亦局藏性理性一切",
    "X56n0932_001:0494c18": "俱然所以博地聞無情無依迷示迷云能造是附權",
    "X56n0932_001:0494c19": "立性云所造非。",
    "X56n0932_001:0494c20": "言計我我所等者謂於神我計陰能所計一為能",
    "X56n0932_001:0494c21": "四陰為所互計能所亦復如此能謂能造宰主所",
    "X56n0932_001:0494c22": "謂僕從莊嚴能嚴所嚴常等四句隨計隨著若聞",
    "X56n0932_001:0494c23": "說徧逆其計謂生謗墮苦故云未應等云三因俱",
    "X56n0932_001:0494c24": "局者正亦前後互不相通如別教教道仰信登地",
    "X56n0932_001:0495a01": "中道正因為境也前緣修向後方顯藏性者藏謂",
    "X56n0932_001:0495a02": "俗理理即真理若事若行次第不融名藏性局三",
    "X56n0932_001:0495a03": "理初後名理性局故知行性不遍無情即別義也",
    "X56n0932_001:0495a04": "故權教博地宜聞無情無性之說不云依報有性",
    "X56n0932_001:0495a05": "順彼情計是故云無所除無性即是佛性。○次遠",
    "X56n0932_001:0495a06": "騰一期顯涅槃立權所以以判斥迷心。",
    "X56n0932_001:0495a07": "又復一代已多顯頓如華嚴中依正不二普賢普眼",
    "X56n0932_001:0495a08": "三無差別大集染淨一切融通淨名不思議毛孔含",
    "X56n0932_001:0495a09": "納思益網明無非法界般若諸法混同無二法華本",
    "X56n0932_001:0495a10": "末實相皆如涅槃唯防像末謬執分正緣了別指方",
    "X56n0932_001:0495a11": "隅若執實迷權尚失於實執權迷實則權實俱亡驗",
    "X56n0932_001:0495a12": "子尚昧小乘由心故暗大教心外無境。",
    "X56n0932_001:0495a13": "心外無境者無情非性心外有境則非大教大教",
    "X56n0932_001:0495a14": "依正染淨唯心以心觀心境觀無二焉於心外別",
    "X56n0932_001:0495a15": "棄無情。△三舉涅槃問二初問。",
    "X56n0932_001:0495a16": "客曰涅槃豈唯兼帶耶。",
    "X56n0932_001:0495a17": "涅槃何故兼偏帶半。○次答二初總答。",
    "X56n0932_001:0495a18": "余曰約部通云一切兼帶。",
    "X56n0932_001:0495a19": "部具四教故云一切。○二別答五初答出權實。",
    "X56n0932_001:0495a20": "部中品內或實或權如申迦葉難別為末代一機而",
    "X56n0932_001:0495a21": "已則權實竝明若一向權如恒河中七種眾生若一",
    "X56n0932_001:0495a22": "向實如三點二鳥三慈十德等他皆準知不可具述",
    "X56n0932_001:0495a23": "如云色常色言豈不收於一切依正何故制空今局",
    "X56n0932_001:0495a24": "限耶世人不知教之權實如二乘人處處聞大尚至",
    "X56n0932_001:0495b01": "法華方信己性悔來至此財非己有此豈非子不知",
    "X56n0932_001:0495b02": "父性耶聞開權已方云口生化生有分故涅槃中猶",
    "X56n0932_001:0495b03": "恐未來一分有情不信己身有如來性及謂闡提未",
    "X56n0932_001:0495b04": "來永斷示令知有及以不斷豈部內諸文全無頓耶",
    "X56n0932_001:0495b05": "初言七種眾生者一闡提二外凡三內凡四四果",
    "X56n0932_001:0495b06": "五支佛六菩薩七佛河譬見思徧觀四方譬觀四",
    "X56n0932_001:0495b07": "諦竝是權也三點從字譬以說二鳥俱遊譬常無",
    "X56n0932_001:0495b08": "常二而不二十功德者竝初地已上真證功德此",
    "X56n0932_001:0495b09": "例甚多故云他皆準知等父性者譬佛性也言口",
    "X56n0932_001:0495b10": "生等者經云從佛口生從法化生得佛法分。",
    "X56n0932_001:0495b11": "○次廣示圓意。",
    "X56n0932_001:0495b12": "今搜求現未建立圓融不弊性無但困理壅故於性",
    "X56n0932_001:0495b13": "中點示體徧傍遮偏指清淨真如尚失小真佛性安",
    "X56n0932_001:0495b14": "在他不見之空爭無常性之有無不曉一家立義大",
    "X56n0932_001:0495b15": "旨故達唯心了體具者焉有異同若不立唯心一切",
    "X56n0932_001:0495b16": "大教全為無用若不許心具圓頓之理乃成徒施信",
    "X56n0932_001:0495b17": "唯心具復疑有無則疑己心之有無也故知一塵一",
    "X56n0932_001:0495b18": "法即一切生佛之心性何獨自心之有無耶以共造",
    "X56n0932_001:0495b19": "故以共變故同化境故同化事故故世不知教之權",
    "X56n0932_001:0495b20": "實以子不思佛性之名從何教立無情之稱局在何",
    "X56n0932_001:0495b21": "文已如前說。",
    "X56n0932_001:0495b22": "言不弊等者佛教宗體天然常住終無異轍故云",
    "X56n0932_001:0495b23": "不弊迷理者眾故云但困理壅傍遮等者示徧為",
    "X56n0932_001:0495b24": "正遮偏為傍別指他境名淨名如未曾觀陰心具",
    "X56n0932_001:0495c01": "佛性真如徧淨小乘猶觀六界之心而真而淨豈",
    "X56n0932_001:0495c02": "向外求故云尚失等若信心具真如佛性復疑無",
    "X56n0932_001:0495c03": "情有無無情全是自心則成疑己心之有無也言",
    "X56n0932_001:0495c04": "共造共變者不出二意一者約理造即具二者約",
    "X56n0932_001:0495c05": "事不出三世三世又三世一者過造於現過現造",
    "X56n0932_001:0495c06": "當如無始來及以現在乃至造於盡未來際一切",
    "X56n0932_001:0495c07": "諸業不出十界百界千如三千世間二者現造於",
    "X56n0932_001:0495c08": "現即是現在同業所感逐境心變名之為造以心",
    "X56n0932_001:0495c09": "有故一切皆有空故一切皆空如世一官或畏或",
    "X56n0932_001:0495c10": "愛是親是怨隨福隨觀隨緣不同故使爾耳三者",
    "X56n0932_001:0495c11": "聖人變化所造亦令眾生變心所見竝由理具方",
    "X56n0932_001:0495c12": "有事用如法界上種種變通亦令眾生變心所見",
    "X56n0932_001:0495c13": "可由法體令生無變可由生變使體生滅同佛化",
    "X56n0932_001:0495c14": "境同佛化事佛用若此良由理具生理與佛理何",
    "X56n0932_001:0495c15": "殊但觀理具三千一一無非生佛心性心塵法界",
    "X56n0932_001:0495c16": "何有異耶。○三明建立所以。",
    "X56n0932_001:0495c17": "余患世迷恒思點示是故寱言無情有性何謂點示",
    "X56n0932_001:0495c18": "一者示迷元從性變二者示性令其改迷是故且云",
    "X56n0932_001:0495c19": "無情有性。",
    "X56n0932_001:0495c20": "且云者從第二意仍云無情故云且也若從初意",
    "X56n0932_001:0495c21": "一性無二性情一如可從所變而忘其本也。",
    "X56n0932_001:0495c22": "○四簡教分齊。",
    "X56n0932_001:0495c23": "若分大小則隨緣不變之說出自大教木石無心之",
    "X56n0932_001:0495c24": "語生乎小宗。",
    "X56n0932_001:0496a01": "隨緣等者真如隨緣性體無變如火隨木火性無",
    "X56n0932_001:0496a02": "移全木是性如即佛性。○五結斥勸信二初譬斥",
    "X56n0932_001:0496a03": "子欲執小道而抗大逵者其猶螳螂乎何殊井蛙乎",
    "X56n0932_001:0496a04": "逵亦道也螳螂者亦云石蜋亦云蛣蜣丸糞虫也",
    "X56n0932_001:0496a05": "蛙者小蝦蟆也但知井中深廣焉測海之無涯。",
    "X56n0932_001:0496a06": "○次正勸信二初舉事勸信三初法。",
    "X56n0932_001:0496a07": "故子應知萬法是真如由不變故真如是萬法由隨",
    "X56n0932_001:0496a08": "緣故子信無情無佛性者豈非萬法無真如耶故萬",
    "X56n0932_001:0496a09": "法之稱寧隔於纖塵真如之體何專於彼我。",
    "X56n0932_001:0496a10": "初言由隨緣者從事說也。○次譬。",
    "X56n0932_001:0496a11": "是則無有無波之水未有不濕之波在濕詎間於混",
    "X56n0932_001:0496a12": "澄為波自分清濁雖有清有濁而一性無殊。",
    "X56n0932_001:0496a13": "水譬身也波譬用也濕譬體性眾生起惑為用如",
    "X56n0932_001:0496a14": "濁水之波如來變化為用如清水之波故云無有",
    "X56n0932_001:0496a15": "無波之水等。○三合。",
    "X56n0932_001:0496a16": "縱造正造依依理終無異轍若許隨緣不變復云無",
    "X56n0932_001:0496a17": "情有無豈非自語相違耶故知果地依正融通竝依",
    "X56n0932_001:0496a18": "眾生理本故也此乃事理相對以說。",
    "X56n0932_001:0496a19": "造依造正俱通生佛合水合波理無異轍合濕性",
    "X56n0932_001:0496a20": "而一若許隨緣不變性外無復無情猶云無情有",
    "X56n0932_001:0496a21": "無即是自言違反事理相對者濕譬心性之理波",
    "X56n0932_001:0496a22": "水譬身心之用竝譬於事。○次約理辨迷二初譬",
    "X56n0932_001:0496a23": "二初譬從理。",
    "X56n0932_001:0496a24": "若唯從理只可云水本無波必不得云波中無水如",
    "X56n0932_001:0496b01": "迷東謂西只可云東處無西終不得云西處無東。",
    "X56n0932_001:0496b02": "○次譬於迷事。",
    "X56n0932_001:0496b03": "若唯從迷說則波無水名西失東稱。",
    "X56n0932_001:0496b04": "○次例合二初合情性。",
    "X56n0932_001:0496b05": "情性合譬思之可知。",
    "X56n0932_001:0496b06": "初文者情謂事情如波性即理性如水只可得云",
    "X56n0932_001:0496b07": "性本非事情必不得云唯情無性。○次合無情有",
    "X56n0932_001:0496b08": "無。",
    "X56n0932_001:0496b09": "無情有無例之可見。",
    "X56n0932_001:0496b10": "無情有無者無有唯性如水無情無性如波只可",
    "X56n0932_001:0496b11": "得云性無無情必不得云無情無性望譬易解故",
    "X56n0932_001:0496b12": "云可見。○四內心將順濫聽途說引論再徵二初",
    "X56n0932_001:0496b13": "問。",
    "X56n0932_001:0496b14": "於是野客恭退昃跪而諮曰波水之譬其理實然僕",
    "X56n0932_001:0496b15": "曾聞人引大智度論云真如在無情中但名法性在",
    "X56n0932_001:0496b16": "有情內方名佛性仁何故立佛性之名。",
    "X56n0932_001:0496b17": "可解。○次答三初答文無。",
    "X56n0932_001:0496b18": "余曰親曾委讀細撿論文都無此說或恐謬引章疏",
    "X56n0932_001:0496b19": "之言世共傳之。",
    "X56n0932_001:0496b20": "○次縱而為通。",
    "X56n0932_001:0496b21": "汎為通之此乃迷名而不知義法名不覺佛名為覺",
    "X56n0932_001:0496b22": "眾生雖本有不覺之理而未曾有覺不覺智故且分",
    "X56n0932_001:0496b23": "之令覺不覺豈覺不覺不覺猶不覺耶反謂所覺離",
    "X56n0932_001:0496b24": "能覺耶。",
    "X56n0932_001:0496c01": "次言迷名等者名謂法佛二名義即名下之旨法",
    "X56n0932_001:0496c02": "從諦理且言不覺佛約觀智對法名覺智既已覺",
    "X56n0932_001:0496c03": "境觀徧融一體三寶更何差別故淨名云佛即是",
    "X56n0932_001:0496c04": "法法即是眾生生約心體和合法約心體離染佛",
    "X56n0932_001:0496c05": "約心體覺知體一對殊名三義徧迷名惑旨故云",
    "X56n0932_001:0496c06": "不知等。○三約果難因二初問。",
    "X56n0932_001:0496c07": "客曰若爾至佛方會凡離何乖。",
    "X56n0932_001:0496c08": "初問意者由前云眾生無有覺智覺智當有應唯",
    "X56n0932_001:0496c09": "極果凡夫分對亦復何乖離字平聲也。○次答二",
    "X56n0932_001:0496c10": "初正答。",
    "X56n0932_001:0496c11": "余曰子為學佛為學凡耶理本無殊凡謂之離故示",
    "X56n0932_001:0496c12": "眾生令覺彼不覺故覺不覺自會一如故知覺無不",
    "X56n0932_001:0496c13": "覺不名佛性不覺無覺法性不成覺無不覺佛性寧",
    "X56n0932_001:0496c14": "立。",
    "X56n0932_001:0496c15": "○次判大小二初正判。",
    "X56n0932_001:0496c16": "是則無佛性之法性容在小宗即法性之佛性方曰",
    "X56n0932_001:0496c17": "大教。",
    "X56n0932_001:0496c18": "○次舉佛性異名反難前義二初雙立。",
    "X56n0932_001:0496c19": "故今問子諸經論中法界實際實相真性等為同法",
    "X56n0932_001:0496c20": "性在無情中為同真如分為兩派。",
    "X56n0932_001:0496c21": "分為兩派者諸教之內不見無情為法界等。○次",
    "X56n0932_001:0496c22": "雙難二初難同真如。",
    "X56n0932_001:0496c23": "若同真如諸教不見無情法界及實際等。",
    "X56n0932_001:0496c24": "在無情但名法性若在有情名為佛性。○次難同",
    "X56n0932_001:0497a01": "法性二初引五文。",
    "X56n0932_001:0497a02": "若在無情但名法性非佛性者何故華嚴須彌山頂",
    "X56n0932_001:0497a03": "偈讚品云了知一切法自性無所有若能如是解則",
    "X56n0932_001:0497a04": "見盧舍那豈非諸法本有舍那之性耶又云法性本",
    "X56n0932_001:0497a05": "空寂無取亦無見性空即是佛不可得思量又精進",
    "X56n0932_001:0497a06": "慧云法性本清淨如空無有相此亦無所修能見大",
    "X56n0932_001:0497a07": "牟尼豈於無性又云無修能見牟尼又真實慧云一",
    "X56n0932_001:0497a08": "切法無相是則真佛體。",
    "X56n0932_001:0497a09": "在無情中不名佛性者華嚴諸文何故法佛義無",
    "X56n0932_001:0497a10": "兩途故引五文以之為證。○次結示二初示體同",
    "X56n0932_001:0497a11": "名異。",
    "X56n0932_001:0497a12": "既真佛體在一切法請子思之當免迷教及迷佛性",
    "X56n0932_001:0497a13": "之進否也故真如隨緣即佛性隨緣佛之一字即法",
    "X56n0932_001:0497a14": "佛也故法佛與真如體一名異。",
    "X56n0932_001:0497a15": "○次引證釋成二初引佛性論。",
    "X56n0932_001:0497a16": "故佛性論第一云佛性者即人法二空所顯真如當",
    "X56n0932_001:0497a17": "知真如即佛性異名。",
    "X56n0932_001:0497a18": "破四性名為人空無四假名為法空所空之理體",
    "X56n0932_001:0497a19": "一即佛性也初引論竟。○次重引華嚴證情無情",
    "X56n0932_001:0497a20": "即是法界佛性等異名其體無二二初華嚴。",
    "X56n0932_001:0497a21": "華嚴又云眾生非眾生二俱無真實如是諸法性實",
    "X56n0932_001:0497a22": "義俱非有言眾生非眾生豈非情與無情二俱隨緣",
    "X56n0932_001:0497a23": "竝皆不變故俱非有所以法界實際一切皆然故知",
    "X56n0932_001:0497a24": "法性之名不專無情中之真如也以由世人共迷法",
    "X56n0932_001:0497b01": "相名異體一故也。",
    "X56n0932_001:0497b02": "○次辨同異二初判三義三初判性名在凡在理。",
    "X56n0932_001:0497b03": "然雖體同不無少別凡有性名者多在凡在理如云",
    "X56n0932_001:0497b04": "佛性理性真性藏性實性等。",
    "X56n0932_001:0497b05": "○次判法界等名徧通一切。",
    "X56n0932_001:0497b06": "無性名者多通凡聖因果事理如云法界及實相等。",
    "X56n0932_001:0497b07": "○三判極證定慧唯在果。",
    "X56n0932_001:0497b08": "如三昧陀羅尼波羅蜜等則唯在於果。",
    "X56n0932_001:0497b09": "初略判三義竟。○次釋出修性二初正明修性。",
    "X56n0932_001:0497b10": "所以因名名佛性等者眾生實未成佛得理證真開",
    "X56n0932_001:0497b11": "藏以煩惱生死是佛等性示令修習名佛等性而諸",
    "X56n0932_001:0497b12": "教之中諸名不互立涅槃經中多云佛性者佛是果",
    "X56n0932_001:0497b13": "人言一切眾生皆有果人之性故偏言之世人迷故",
    "X56n0932_001:0497b14": "而不從果云眾生有故失體徧。",
    "X56n0932_001:0497b15": "初世人等者謂不順經示言一切眾生有果人依",
    "X56n0932_001:0497b16": "正不二之性也。○次約於色心示性體徧二初明",
    "X56n0932_001:0497b17": "徧心。",
    "X56n0932_001:0497b18": "又云徧者以由煩惱心性體徧云佛性徧故知不識",
    "X56n0932_001:0497b19": "佛性徧者良由不知煩惱性徧故唯心之言豈唯真",
    "X56n0932_001:0497b20": "心。",
    "X56n0932_001:0497b21": "○次明徧色二初示色徧。",
    "X56n0932_001:0497b22": "子尚不知煩惱心徧安能了知生死色徧色何以徧",
    "X56n0932_001:0497b23": "色即心故何者依報共造正報別造豈信共徧不信",
    "X56n0932_001:0497b24": "別徧耶能造所造既是唯心心體不可局方所故所",
    "X56n0932_001:0497c01": "以十方佛土皆有眾生理性心種以性喻空具如涅",
    "X56n0932_001:0497c02": "槃一十復次。",
    "X56n0932_001:0497c03": "色心不二對迷且分。○次斥失三初斥。",
    "X56n0932_001:0497c04": "故知不曉大小教門名體同異此是學釋教者之大",
    "X56n0932_001:0497c05": "患也。",
    "X56n0932_001:0497c06": "○次引權名證。",
    "X56n0932_001:0497c07": "故身子云我等同入法性及亦得解脫等。",
    "X56n0932_001:0497c08": "○三寄悟辨迷比決優劣五初約外道。",
    "X56n0932_001:0497c09": "子初不達余之義旨故聞之驚駭為子申己理合釋",
    "X56n0932_001:0497c10": "然故知世人局我遮那唯陰質內而直云諸法是無",
    "X56n0932_001:0497c11": "情者則有二種不如外道外道尚云我大色小我徧",
    "X56n0932_001:0497c12": "虗空叉外道猶計眾塵所成亦不直云無情而已。",
    "X56n0932_001:0497c13": "○次約三藏小乘。",
    "X56n0932_001:0497c14": "又有二種不如小乘小乘尚云由業力造造徧三界",
    "X56n0932_001:0497c15": "又小乘猶知諸法無常亦不直云無情而已。",
    "X56n0932_001:0497c16": "○三約通三乘人。",
    "X56n0932_001:0497c17": "又有二種不如共乘共乘尚知造心幻化幻徧三界",
    "X56n0932_001:0497c18": "又知諸法體性即真。",
    "X56n0932_001:0497c19": "○四約於別教。",
    "X56n0932_001:0497c20": "若次第乘故非所擬。",
    "X56n0932_001:0497c21": "○五引示通塞。",
    "X56n0932_001:0497c22": "子聞是已亦合薄知教法權實佛性進否。",
    "X56n0932_001:0497c24": "金剛錍論私記會本卷上"
}