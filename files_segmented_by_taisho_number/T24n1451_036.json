{
    "T24n1451_036:0384b02": "根本說一切有部毘奈耶雜事",
    "T24n1451_036:0384b03": "卷第三十六",
    "T24n1451_036:0384b05": "三藏法師義淨奉　制譯",
    "T24n1451_036:0384b06": "第八門第十子攝頌之二",
    "T24n1451_036:0384b07": "內攝頌曰：",
    "T24n1451_036:0384b08": "　眾集敬大師，　　聞法生正信；",
    "T24n1451_036:0384b09": "　自述年衰老，　　說行雨因緣。",
    "T24n1451_036:0384b10": "爾時世尊告具壽阿難陀曰：「我今欲往波吒",
    "T24n1451_036:0384b11": "離邑。」阿難陀言：「如是。世尊！」即與諸苾芻隨從",
    "T24n1451_036:0384b12": "世尊，發摩揭陀國漸次遊行，至波吒離邑住",
    "T24n1451_036:0384b13": "制底邊。時彼邑人聞佛來至，悉皆聚會至制",
    "T24n1451_036:0384b14": "底處，詣世尊所頂禮雙足退坐一面。爾時世",
    "T24n1451_036:0384b15": "尊告諸婆羅門長者居士曰：「汝等應知放逸",
    "T24n1451_036:0384b16": "之事有五過失。云何為五？一者若婆羅門等",
    "T24n1451_036:0384b17": "為放逸時，以此因緣所有財寶受用之物悉",
    "T24n1451_036:0384b18": "皆散失。二者若放逸人，以此因緣，凡所趣向",
    "T24n1451_036:0384b19": "眾會之處，情生愧赧又懷怯懼。三者若放逸",
    "T24n1451_036:0384b20": "人，以此因緣，有惡名稱流遍四方。四者若放",
    "T24n1451_036:0384b21": "逸人，以此因緣，臨命終時心生悔恨。五者若",
    "T24n1451_036:0384b22": "放逸人，以此因緣，命終之後墮於地獄、餓鬼、",
    "T24n1451_036:0384b23": "傍生。是謂五種放逸之過。",
    "T24n1451_036:0384b24": "「復次，若婆羅門等行不放逸時，有五勝利。云",
    "T24n1451_036:0384b25": "何為五？一者所有財寶受用之物皆不散失。",
    "T24n1451_036:0384b26": "二者凡所趣向眾會之處，情無愧赧亦無怯",
    "T24n1451_036:0384b27": "懼。三者有善名稱流遍四方。四者臨命終時",
    "T24n1451_036:0384b28": "不生悔恨。五者命終之後生於天上長受安",
    "T24n1451_036:0384b29": "樂。是謂五種行不放逸利益之事。」爾時世尊",
    "T24n1451_036:0384c01": "為波吒離邑諸婆羅門等，演說法要示教利",
    "T24n1451_036:0384c02": "喜已，默然而住。諸婆羅門等即從坐起，偏",
    "T24n1451_036:0384c03": "袒右肩右膝著地，合掌向佛白言：「世尊！願佛",
    "T24n1451_036:0384c04": "慈悲哀受我等，晝日遊從閑靜房舍。」爾時世",
    "T24n1451_036:0384c05": "尊默然為受。諸婆羅門等知佛受已，頂禮佛",
    "T24n1451_036:0384c06": "足奉辭而去。諸人去後佛即詣彼閑靜住處，",
    "T24n1451_036:0384c07": "既至彼已，即於房外洗足已入室宴坐。時摩",
    "T24n1451_036:0384c08": "揭陀國行雨大臣，便於波吒離邑，四邊量度",
    "T24n1451_036:0384c09": "廣立封疆，欲造城隍將罰佛栗氏國，時此",
    "T24n1451_036:0384c10": "邑中有大勢力威德天神各求住處。爾時世",
    "T24n1451_036:0384c11": "尊於宴坐處，即以天眼過於人天，觀彼天神",
    "T24n1451_036:0384c12": "各求住處，乃於晡時從宴坐起，詣清涼處坐",
    "T24n1451_036:0384c13": "告阿難陀曰：「汝豈不聞量度城邑。」白言：「我",
    "T24n1451_036:0384c14": "聞，行雨大臣欲置城邑，以自牢固將伐北",
    "T24n1451_036:0384c15": "城。」佛言：「阿難陀！善哉！行雨大臣有大智慧欲",
    "T24n1451_036:0384c16": "置城邑，即與三十三天形狀相似。我於住處",
    "T24n1451_036:0384c17": "以天眼觀見諸大天神各求住處。阿難陀！但",
    "T24n1451_036:0384c18": "是勢力諸天欲住之處，於此城內福德大人",
    "T24n1451_036:0384c19": "亦於其中而求住處。但是處中諸天欲住之",
    "T24n1451_036:0384c20": "處，其處中人及餘諸類亦於此住。阿難陀！於",
    "T24n1451_036:0384c21": "其城邑有勝人住止，有勝人言議，有勝商",
    "T24n1451_036:0384c22": "人來共交易往還無滯者，謂即是此波吒離",
    "T24n1451_036:0384c23": "城。然有三災禍城當損壞：所謂水、火及內反",
    "T24n1451_036:0384c24": "逆。」時行雨大臣聞佛世尊從摩揭陀漸漸遊",
    "T24n1451_036:0384c25": "行至波[日*乇]離邑住制底處，為諸人眾之所恭",
    "T24n1451_036:0384c26": "敬。聞已尋往至世尊所，修敬已畢共相慰",
    "T24n1451_036:0384c27": "問退坐一面，佛為說法示教利喜已默然而",
    "T24n1451_036:0384c28": "住。",
    "T24n1451_036:0384c29": "爾時大臣即從座起偏露一肩，右膝著地合",
    "T24n1451_036:0385a01": "掌恭敬白言：「喬答摩！唯願明日及苾芻僧，就",
    "T24n1451_036:0385a02": "我宅中為受微供。」佛默然受。是時大臣知佛",
    "T24n1451_036:0385a03": "受已，從座而去。時行雨大臣既至宅中，告諸",
    "T24n1451_036:0385a04": "大小，即於其夜備辦種種上妙飲食。食既辦",
    "T24n1451_036:0385a05": "已至明清旦，敷設座席安淨水盆，澡豆齒木",
    "T24n1451_036:0385a06": "嚴辦既周，即令使人往白：「時至！飲食具備，願",
    "T24n1451_036:0385a07": "佛知時。」世尊即於小食時執持衣鉢，將諸僧",
    "T24n1451_036:0385a08": "眾詣大臣家，至設食處就座而坐。行雨大臣",
    "T24n1451_036:0385a09": "見佛大眾次第坐已，自手奉持種種上妙飲",
    "T24n1451_036:0385a10": "食，供養佛僧皆令飽足，嚼齒木澡漱已收",
    "T24n1451_036:0385a11": "鉢訖。行雨大臣即以金瓶注水在佛前立，發",
    "T24n1451_036:0385a12": "是願言：「我此施供所有勝善等流之業當獲",
    "T24n1451_036:0385a13": "樂報，以斯福力願此城內舊住天神，於長夜",
    "T24n1451_036:0385a14": "中受勝利樂，願稱彼名而為呪願。」爾時世尊",
    "T24n1451_036:0385a15": "於彼大臣所設供養，為隨喜故而說頌言：",
    "T24n1451_036:0385a16": "「若人能有淨信心，　　恭敬供養於大眾；",
    "T24n1451_036:0385a17": "　常依大師真實語，　　則為諸佛所稱揚。",
    "T24n1451_036:0385a18": "　若有聰明智慧人，　　卜居於此勝妙處；",
    "T24n1451_036:0385a19": "　供養持戒淨行者，　　復為宣說願伽陀。",
    "T24n1451_036:0385a20": "　若合恭敬布施者，　　應可殷心修供養；",
    "T24n1451_036:0385a21": "　由是天眾起恩慈，　　猶如父母憐赤子。",
    "T24n1451_036:0385a22": "　既蒙諸天所守護，　　常得安然受勝樂；",
    "T24n1451_036:0385a23": "　生生恒遇於善人，　　究竟當至無為處。」",
    "T24n1451_036:0385a24": "是時世尊為彼大臣示教利喜，說妙法已從座",
    "T24n1451_036:0385a25": "而去。時彼大臣了知世法終歸棄捨，即整",
    "T24n1451_036:0385a26": "衣服隨世尊後作如是念：「世尊喬答摩從城",
    "T24n1451_036:0385a27": "出處，我當於彼起大門樓，渡弶伽河為作",
    "T24n1451_036:0385a28": "津濟。」時佛世尊知彼念已，於城中道西趣郭",
    "T24n1451_036:0385a29": "門，北面而行向河欲過。時彼河中諸人欲渡，",
    "T24n1451_036:0385b01": "或將草木瓠及浮囊憑而渡水，往還不絕數",
    "T24n1451_036:0385b02": "有億千。世尊見已作如是念：「我今為當安步",
    "T24n1451_036:0385b03": "中流水上而去？為以神力從此岸沒於彼岸",
    "T24n1451_036:0385b04": "出？」即入勝定隨其所念，并諸苾芻此沒彼出。",
    "T24n1451_036:0385b05": "有一苾芻即於是時說伽陀曰：",
    "T24n1451_036:0385b06": "「諸人求渡者，　　往來非一數；",
    "T24n1451_036:0385b07": "　浮囊及草木，　　欲越弶伽津。",
    "T24n1451_036:0385b08": "　世尊以神力，　　并及於僧眾；",
    "T24n1451_036:0385b09": "　從此至彼岸，　　不復起疲勞。",
    "T24n1451_036:0385b10": "　平川水流溢，　　穿井復何為？",
    "T24n1451_036:0385b11": "　心根煩惱除，　　豈更求餘物！」",
    "T24n1451_036:0385b12": "時行雨大臣於佛出城處，為造門樓，名曰喬",
    "T24n1451_036:0385b13": "答摩門；河津階道名喬答摩路。爾時世尊既",
    "T24n1451_036:0385b14": "至北岸，告阿難陀曰：「我今欲往小舍村北升",
    "T24n1451_036:0385b15": "攝波林。」佛行至彼既安坐已，告諸苾芻曰：「此",
    "T24n1451_036:0385b16": "是尸羅、此是三摩地、此是般若，由持戒力定",
    "T24n1451_036:0385b17": "能安穩久住不退，由修定故智慧得生，由慧",
    "T24n1451_036:0385b18": "力故於染瞋癡心得解脫。如是諸苾芻心善",
    "T24n1451_036:0385b19": "解脫。得正解了，我生已盡、梵行已立、不受",
    "T24n1451_036:0385b20": "後有、所作已辦，如實而知。」世尊復告阿難",
    "T24n1451_036:0385b21": "陀曰：「我今欲往販葦聚落村外林中。」白言：「世",
    "T24n1451_036:0385b22": "尊！如是應去。」既至彼已，時彼聚落人遭疫癘，",
    "T24n1451_036:0385b23": "有一淨信鄔波索迦因茲命過，復有善賢名",
    "T24n1451_036:0385b24": "稱等諸近事男亦皆命過。時諸苾芻於小食",
    "T24n1451_036:0385b25": "時執持衣鉢，入聚落中次行乞食，聞此村中",
    "T24n1451_036:0385b26": "多有諸人遭疫而死。既得食已各還本處，飯",
    "T24n1451_036:0385b27": "食訖收衣鉢洗足已，俱詣佛所禮佛足已，在",
    "T24n1451_036:0385b28": "一面坐白言：「世尊！我等入村行乞食時，聞",
    "T24n1451_036:0385b29": "有眾多鄔波索迦悉皆命過，未知彼等當生",
    "T24n1451_036:0385c01": "何處？」佛言：「苾芻！於此村中有二百五十諸鄔",
    "T24n1451_036:0385c02": "波索迦，斷五下分結，從此命過得化生身，於",
    "T24n1451_036:0385c03": "彼涅槃更不退轉，證不還果不復更來。汝等",
    "T24n1451_036:0385c04": "苾芻！復有三百餘人鄔波索迦從此命過，薄",
    "T24n1451_036:0385c05": "斷染瞋癡得一來果，暫來人間當盡苦際。汝",
    "T24n1451_036:0385c06": "諸苾芻！於此村中有五百人並已命過，能斷",
    "T24n1451_036:0385c07": "三結，得預流果不復退轉，於七有生人天還",
    "T24n1451_036:0385c08": "往當盡苦際。汝等苾芻！何煩致問作斯擾惱？",
    "T24n1451_036:0385c09": "生者必死，此為常事。若佛出世及不出世，生",
    "T24n1451_036:0385c10": "死之法如來悉知，為諸有情分別演說，開示",
    "T24n1451_036:0385c11": "十二緣生法門。所謂此有故彼有，此生故彼",
    "T24n1451_036:0385c12": "生，即是無明緣行、行緣識、識緣名色、名色緣",
    "T24n1451_036:0385c13": "六處、六處緣觸、觸緣受、受緣愛、愛緣取、取",
    "T24n1451_036:0385c14": "緣有、有緣生、生緣老死憂悲苦惱；此無故彼",
    "T24n1451_036:0385c15": "無，此滅故彼滅，所謂無明滅則行滅、行滅則",
    "T24n1451_036:0385c16": "識滅、識滅則名色滅、名色滅則六處滅、六",
    "T24n1451_036:0385c17": "處滅則觸滅、觸滅則受滅、受滅則愛滅、愛滅",
    "T24n1451_036:0385c18": "則取滅、取滅則有滅、有滅則生滅、生滅則老",
    "T24n1451_036:0385c19": "死憂悲苦惱滅，如是廣大苦蘊悉皆除滅。我",
    "T24n1451_036:0385c20": "今復為汝等說法鏡經，應可諦聽善思念之。",
    "T24n1451_036:0385c21": "云何法鏡？謂佛法僧聖清淨戒，汝等於此深",
    "T24n1451_036:0385c22": "生尊重，恭敬供養禮拜讚歎，正信正念常不",
    "T24n1451_036:0385c23": "斷絕，是名法鏡，如是應持。」時諸苾芻聞佛",
    "T24n1451_036:0385c24": "所說依教奉行。佛告具壽阿難陀曰：「我今欲",
    "T24n1451_036:0385c25": "往廣嚴城，汝可告諸大眾。」時阿難陀言：「如是。",
    "T24n1451_036:0385c26": "世尊！」佛及僧眾漸至城所住菴沒羅林。時此",
    "T24n1451_036:0385c27": "城中有一女人(舊云奈女者，非)，顏容端正眾所知識，",
    "T24n1451_036:0385c28": "名菴沒羅，是此林主。聞世尊至住我林中，著",
    "T24n1451_036:0385c29": "妙衣瓔而自莊飾，命諸女屬共相隨從，乘駕",
    "T24n1451_036:0386a01": "寶車詣世尊處，既至林所便即下車徒步而",
    "T24n1451_036:0386a02": "進。爾時世尊於無量百千苾芻眾中而為說",
    "T24n1451_036:0386a03": "法。于時世尊遙見女已，告諸苾芻：「彼諸女眾",
    "T24n1451_036:0386a04": "欲來至此，汝等應當繫念思惟，勿生異想，聽",
    "T24n1451_036:0386a05": "我所說。汝等苾芻！云何名為繫念思惟？若有",
    "T24n1451_036:0386a06": "苾芻起罪惡念不善心時當即除遣，應生正",
    "T24n1451_036:0386a07": "信發起精勤，攝心令住正念不散，使善法生、",
    "T24n1451_036:0386a08": "惡念止息，正智熏習圓滿增廣，正勤相續勿",
    "T24n1451_036:0386a09": "為異念。苾芻如是繫念思惟。汝等復聽！勿",
    "T24n1451_036:0386a10": "生異想。苾芻應知！往來所趣當善觀察屈申",
    "T24n1451_036:0386a11": "俯仰，著僧伽胝執持衣鉢，行住坐臥語默睡",
    "T24n1451_036:0386a12": "眠惛沈起時，為對治法正念而住。云何苾芻",
    "T24n1451_036:0386a13": "正念而住？汝今當知！謂觀內身，策起正勤",
    "T24n1451_036:0386a14": "應善調伏，於諸世間知是憂苦。次觀外身內",
    "T24n1451_036:0386a15": "外身、內受外受內外受、內心外心內外心、內",
    "T24n1451_036:0386a16": "法外法內外法，於此諸法繫念觀察攝心令",
    "T24n1451_036:0386a17": "住，策起正勤勇猛不息應善調伏，於諸世間",
    "T24n1451_036:0386a18": "知是憂苦。苾芻如是繫念思惟。是故汝等正",
    "T24n1451_036:0386a19": "念而住，由彼女眾欲來至此，是我殷勤之所",
    "T24n1451_036:0386a20": "教誨。」是時女眾來詣佛所，頂禮雙足退坐一",
    "T24n1451_036:0386a21": "面。爾時世尊為說妙法，示教利喜默然而住。",
    "T24n1451_036:0386a22": "時菴沒羅女從座而起合掌恭敬，白佛言：「世",
    "T24n1451_036:0386a23": "尊！唯願哀愍與諸苾芻，明日就宅受我微供。」",
    "T24n1451_036:0386a24": "世尊默然。知佛受已，頂禮雙足奉辭而去。時",
    "T24n1451_036:0386a25": "廣嚴城諸栗姑毘子，聞佛世尊遊行人間住",
    "T24n1451_036:0386a26": "菴沒羅林，各嚴種種駟馬寶車，馭青馬駕青",
    "T24n1451_036:0386a27": "車青轡勒執青鞭，戴青帽擎青蓋，帶青刀捉",
    "T24n1451_036:0386a28": "青拂著青衣，瓔珞塗香悉皆青色，并諸從者",
    "T24n1451_036:0386a29": "皆服青衣。復有栗姑毘，與諸從者別為一",
    "T24n1451_036:0386b01": "隊，車馬衣瓔悉為黃色。復有一隊悉為赤色，",
    "T24n1451_036:0386b02": "復有一隊悉為白色。如是各別前後隊仗，聲",
    "T24n1451_036:0386b03": "螺擊鼓出廣嚴城，皆欲親覲如來頂禮恭敬。",
    "T24n1451_036:0386b04": "世尊知彼欲來，告諸苾芻：「汝等未見三十三",
    "T24n1451_036:0386b05": "天遊觀芳園者，今可觀此廣嚴城中諸栗姑",
    "T24n1451_036:0386b06": "毘子，由其威德莊飾巧妙，與三十三天出遊",
    "T24n1451_036:0386b07": "芳園等無有異。」諸栗姑毘子既至林所，便即",
    "T24n1451_036:0386b08": "下車徒步而進，詣世尊所頂禮雙足，退坐一",
    "T24n1451_036:0386b09": "面欲聽妙法，世尊為說示教利喜各令慶悅。",
    "T24n1451_036:0386b10": "爾時會中有一婆羅門名曰黃髮摩納婆，從",
    "T24n1451_036:0386b11": "座而起整衣合掌，白佛言：「世尊！我今樂欲隨",
    "T24n1451_036:0386b12": "喜讚歎。」佛告摩納婆：「隨汝意說。」既蒙佛許，即",
    "T24n1451_036:0386b13": "說頌曰：",
    "T24n1451_036:0386b14": "「大王身持寶裝甲，　　今為國主獲善利；",
    "T24n1451_036:0386b15": "　有佛現生於此處，　　名稱高遠若須彌。",
    "T24n1451_036:0386b16": "　如白蓮華處池中，　　於夜開敷散芬馥，",
    "T24n1451_036:0386b17": "　如日流暉照空界，　　光明遍滿於世間。",
    "T24n1451_036:0386b18": "　當觀如來智慧力，　　如大明炬照昏冥，",
    "T24n1451_036:0386b19": "　常為人天作智眼，　　諸來見者皆調伏。」",
    "T24n1451_036:0386b20": "時諸栗姑毘聞是說已，同聲讚言：「大摩納",
    "T24n1451_036:0386b21": "婆！善說斯語。」是時會中有五百栗姑毘子，",
    "T24n1451_036:0386b22": "各脫上衣持施黃髮，世尊復為大眾說法示",
    "T24n1451_036:0386b23": "教利喜默然而住。時諸栗姑毘子各從座起，",
    "T24n1451_036:0386b24": "整衣合掌而白佛言：「唯願世尊哀愍我等，與",
    "T24n1451_036:0386b25": "諸苾芻明日城內受我微供。」佛言：「我與苾芻",
    "T24n1451_036:0386b26": "已許菴沒羅女明日就食。」白言：「大德！我有所",
    "T24n1451_036:0386b27": "失不如彼女，彼有智慧先請世尊，我等不能",
    "T24n1451_036:0386b28": "及時親覲恭敬禮拜，我於後時當興供養。」佛",
    "T24n1451_036:0386b29": "言：「甚善！」聞佛讚已情懷歡喜，頂禮佛足奉辭",
    "T24n1451_036:0386c01": "而去。時摩納婆見彼諸人辭佛去後，少時而",
    "T24n1451_036:0386c02": "住，即從座起整衣合掌白佛言：「大德！彼五",
    "T24n1451_036:0386c03": "百人聞我讚佛同聲慶喜，為妙語故各持一",
    "T24n1451_036:0386c04": "衣來施於我，我持奉佛，唯願慈悲哀愍納受。」",
    "T24n1451_036:0386c05": "世尊為受，告言：「摩納婆！若如來、應、正等覺出",
    "T24n1451_036:0386c06": "現世間，有五希有事亦現於世。云何為五？謂",
    "T24n1451_036:0386c07": "於世間若有大師如來、應、正等覺、明行圓滿、善",
    "T24n1451_036:0386c08": "逝、世間解、無上士、調御丈夫、天人師、佛、世尊出",
    "T24n1451_036:0386c09": "現於世，凡所說法初中後善，文義巧妙純",
    "T24n1451_036:0386c10": "一圓滿，清淨鮮白梵行之相。當知此是如來、",
    "T24n1451_036:0386c11": "應、正等覺出現世間第一希有。",
    "T24n1451_036:0386c12": "「復次若有聽聞如是妙法，能善作意一心審",
    "T24n1451_036:0386c13": "諦，攝斂諸根思念觀察。當知此是如來、應、正",
    "T24n1451_036:0386c14": "等覺出現世間第二希有。",
    "T24n1451_036:0386c15": "「復次其聞法者，情生喜悅獲大善利，於世俗",
    "T24n1451_036:0386c16": "事生厭離心，此是如來、應、正等覺出現世間",
    "T24n1451_036:0386c17": "第三希有。",
    "T24n1451_036:0386c18": "「復次若有展轉聽聞法者，皆亦漸漸依教奉",
    "T24n1451_036:0386c19": "持，此是如來、應、正等覺出現世間第四希有。",
    "T24n1451_036:0386c20": "「復次諸聞法者繫念思惟，即能通達甚深妙",
    "T24n1451_036:0386c21": "慧，此是如來、應、正等覺出現世間第五希有。",
    "T24n1451_036:0386c22": "「復次摩納婆！知恩報恩名大善士，少尚不忘，",
    "T24n1451_036:0386c23": "何況多恩！是故汝今應勤修學。」摩納婆聞佛",
    "T24n1451_036:0386c24": "說已歡喜信受，頂禮雙足辭佛而去。時菴沒",
    "T24n1451_036:0386c25": "羅女即於其夜，備辦種種上妙飲食，至明清",
    "T24n1451_036:0386c26": "旦敷設床席，置淨水盆齒木及屑，遣使白佛：",
    "T24n1451_036:0386c27": "「飲食已辦，願佛知時。」爾時世尊著衣持鉢，與苾",
    "T24n1451_036:0386c28": "芻眾詣彼食處，佛及大眾次第坐已。時菴沒",
    "T24n1451_036:0386c29": "羅女見佛大眾悉安坐已，手自奉行種種上",
    "T24n1451_036:0387a01": "妙飲食普令飽滿。飯食訖，次授澡豆及以齒",
    "T24n1451_036:0387a02": "木，澡漱已收鉢竟，遂取卑席於佛前坐攝心",
    "T24n1451_036:0387a03": "聽法。爾時世尊即為其女說施伽他曰：",
    "T24n1451_036:0387a04": "「若人不慳能施與，　　見者愛敬咸親近；",
    "T24n1451_036:0387a05": "　入眾會中無畏懼，　　得大利益具名聞。",
    "T24n1451_036:0387a06": "　是故智人常惠施，　　能令長夜福增長；",
    "T24n1451_036:0387a07": "　漸除煩惱破慳貪，　　三十三天受歡樂。",
    "T24n1451_036:0387a08": "　修諸善業營功德，　　命終之後得生天，",
    "T24n1451_036:0387a09": "　與諸女眾戲芳園，　　為佛弟子常安樂。」",
    "T24n1451_036:0387a10": "爾時世尊復為菴沒羅女，隨機說法示教利",
    "T24n1451_036:0387a11": "喜已，從座而去。還至住處，告阿難陀曰：「我",
    "T24n1451_036:0387a12": "今欲往竹林中，汝可告諸大眾。」時阿難陀如",
    "T24n1451_036:0387a13": "佛所教，即與大眾隨佛至竹林北住升攝波",
    "T24n1451_036:0387a14": "林。時屬飢儉乞求難得，佛告諸苾芻：「今時飢",
    "T24n1451_036:0387a15": "儉，汝等宜可求同意者，於薜舍離諸方聚落",
    "T24n1451_036:0387a16": "隨便安居，我與阿難陀於此處住。若不如是，",
    "T24n1451_036:0387a17": "求乞難得。」時諸苾芻聞佛教已，各依善友隨",
    "T24n1451_036:0387a18": "處安居，唯阿難陀獨留侍佛，在於樹下而作",
    "T24n1451_036:0387a19": "安居。佛於夏內身嬰病苦，受諸痛惱幾將命",
    "T24n1451_036:0387a20": "沒，作如是念：「我身有疾不久遷謝，然諸苾",
    "T24n1451_036:0387a21": "芻散在餘處，我今不應離諸大眾而般涅槃，",
    "T24n1451_036:0387a22": "應以無相三昧觀察自身令苦停息。」作是念",
    "T24n1451_036:0387a23": "已即入勝定，所受諸苦如念皆除安隱而住。",
    "T24n1451_036:0387a24": "時具壽阿難陀於日晡時從定而起，往詣佛",
    "T24n1451_036:0387a25": "所頂禮佛足在一面立，合掌白言：「大德世尊！",
    "T24n1451_036:0387a26": "我於向者身心迷悶莫辯好惡，所聞之法不",
    "T24n1451_036:0387a27": "能誦持，由見世尊受諸病苦恐將寂滅，今聞",
    "T24n1451_036:0387a28": "世尊未般涅槃少得醒悟。」又言：「若諸苾芻",
    "T24n1451_036:0387a29": "不總集者我不涅槃，以此惟忖故知更說希",
    "T24n1451_036:0387b01": "有之法。」佛告阿難陀：「汝作是意，謂我教導",
    "T24n1451_036:0387b02": "諸苾芻故不涅槃者，無有是處。何以故？豈",
    "T24n1451_036:0387b03": "可我今更欲示諸苾芻希有之法？阿難陀！我",
    "T24n1451_036:0387b04": "所應說皆已說竟，悉令解了內外諸法，所謂",
    "T24n1451_036:0387b05": "四念住、四正勤、四神足、五根、五力、七覺分、八聖",
    "T24n1451_036:0387b06": "道。阿難陀！諸佛如來常以此法分明為說，無",
    "T24n1451_036:0387b07": "有祕悋覆藏之心。然阿難陀！我身有疾將欲",
    "T24n1451_036:0387b08": "涅槃，便作是念：『吾今病苦必定命終，諸苾",
    "T24n1451_036:0387b09": "芻等各在餘處，我念不應離斯大眾而般涅",
    "T24n1451_036:0387b10": "槃，宜自用意以無相三昧觀察其身痛惱令",
    "T24n1451_036:0387b11": "息。』即便入定，所受諸苦悉皆除愈，得安隱住。",
    "T24n1451_036:0387b12": "阿難陀！我今衰邁身力羸弱年將八十，唯依",
    "T24n1451_036:0387b13": "二事而得存住，如朽破車亦依二事，以是義",
    "T24n1451_036:0387b14": "故汝今不應憂愁苦惱。但諸世間有為之法",
    "T24n1451_036:0387b15": "從因緣生，而不滅壞得常住者，無有是處。我",
    "T24n1451_036:0387b16": "先為汝常說是事，一切世間樂欲光華，愛念",
    "T24n1451_036:0387b17": "可意悉皆散壞，恩愛別離無留住者，是故當",
    "T24n1451_036:0387b18": "知！於我現在及我滅後，汝等自為洲渚自為",
    "T24n1451_036:0387b19": "歸依，法為洲渚法為歸依，無別洲渚無別歸",
    "T24n1451_036:0387b20": "依。何以故？若我現在及我滅度，若依法者、樂",
    "T24n1451_036:0387b21": "持戒者，於我聲聞弟子最為第一。云何苾芻",
    "T24n1451_036:0387b22": "自為洲渚自為歸依，無別洲渚無別歸依？",
    "T24n1451_036:0387b23": "阿難陀！若諸苾芻，能於內身善知身相，繫念",
    "T24n1451_036:0387b24": "觀察攝心令住發起勇猛，降伏貪瞋及諸憂",
    "T24n1451_036:0387b25": "惱。如是外身內身內外身、內受外受內外",
    "T24n1451_036:0387b26": "受、內心外心內外心、內法外法內外法，於如",
    "T24n1451_036:0387b27": "是處繫念觀察，攝心令住發起勇猛，降伏貪",
    "T24n1451_036:0387b28": "瞋及諸憂惱。苾芻若作如是觀者，此則名為",
    "T24n1451_036:0387b29": "自為洲渚自為歸依順法而住。」",
    "T24n1451_036:0387c01": "內攝頌曰：",
    "T24n1451_036:0387c02": "　行雨竹林內，　　修理波吒邑，",
    "T24n1451_036:0387c03": "　渡河詣小村，　　漸向涅槃等。",
    "T24n1451_036:0387c04": "爾時世尊告具壽阿難陀曰：「我今欲往廣嚴",
    "T24n1451_036:0387c05": "城。」時阿難陀聞佛教已，即隨佛後至廣嚴城",
    "T24n1451_036:0387c06": "住重閣堂。於小食時著衣持鉢入城乞食，時",
    "T24n1451_036:0387c07": "阿難陀隨佛而去，次第乞已還至本處，飯食",
    "T24n1451_036:0387c08": "訖收衣鉢澡漱畢洗足已，佛即往詣取弓制",
    "T24n1451_036:0387c09": "底樹下而坐，告阿難陀曰：「此廣嚴城物產華",
    "T24n1451_036:0387c10": "麗，芳林果樹在處敷榮，塔廟清池甚可愛樂，",
    "T24n1451_036:0387c11": "贍部洲內此最希奇。阿難陀！若有能於四神",
    "T24n1451_036:0387c12": "足修習多修習，欲住一劫若過一劫，悉皆隨",
    "T24n1451_036:0387c13": "意。阿難陀！如來已於四神足已多修習，欲住",
    "T24n1451_036:0387c14": "一劫若過一劫，悉皆自在。」時阿難陀默然無",
    "T24n1451_036:0387c15": "語，如是世尊三唱前事乃至悉皆自在，阿難",
    "T24n1451_036:0387c16": "陀亦皆無語。佛作是念：「今阿難陀被魔所惑",
    "T24n1451_036:0387c17": "身心迷亂，我已再三分明告示，竟無言說能",
    "T24n1451_036:0387c18": "為啟請，由是定知被魔所惑。」即便告曰：「汝可",
    "T24n1451_036:0387c19": "依一樹下宴坐而住，不應與汝雜亂同居。」時",
    "T24n1451_036:0387c20": "阿難陀聞佛教已，即往晝日宴坐之處住一",
    "T24n1451_036:0387c21": "樹下。爾時惡魔波卑，來詣佛所頂禮佛足，在",
    "T24n1451_036:0387c22": "一面立，合掌恭敬白言：「世尊！涅槃時至，唯",
    "T24n1451_036:0387c23": "願善逝入般涅槃。」佛告魔曰：「汝今何故，云涅",
    "T24n1451_036:0387c24": "槃時至請我涅槃？」魔言：「大德！往者一時，佛於",
    "T24n1451_036:0387c25": "尼連河側菩提樹下，成佛未久時，我詣彼白",
    "T24n1451_036:0387c26": "言：『世尊當知涅槃時至，唯願善逝入般涅",
    "T24n1451_036:0387c27": "槃。』佛告我言：『若我聖眾聲聞弟子，未有智慧",
    "T24n1451_036:0387c28": "通達聰明辯了，以正法言摧伏邪論，顯揚聖",
    "T24n1451_036:0387c29": "教能流通者，又諸苾芻、苾芻尼、鄔波索迦、鄔",
    "T24n1451_036:0388a01": "波斯迦，亦未能得堅修戒品，令我梵行得廣",
    "T24n1451_036:0388a02": "流布，利益多人及諸天眾者，我今無宜入大",
    "T24n1451_036:0388a03": "涅槃。』大德世尊！今聲聞眾有大智慧，具足",
    "T24n1451_036:0388a04": "通達辯才無礙，以正法言摧伏邪論，顯揚聖",
    "T24n1451_036:0388a05": "教能使流通。又諸苾芻、苾芻尼、鄔波索迦、鄔",
    "T24n1451_036:0388a06": "波斯迦，能令梵行得廣流布，利益多人及諸",
    "T24n1451_036:0388a07": "天眾諸事圓滿，是故我今白世尊言：『涅槃時",
    "T24n1451_036:0388a08": "至，唯願善逝，入般涅槃。』」佛告魔曰：「汝且少待，",
    "T24n1451_036:0388a09": "如來不久却後三月入無餘依大涅槃界。」時",
    "T24n1451_036:0388a10": "魔作念：「沙門喬答摩！出言無二，定般涅槃。」情",
    "T24n1451_036:0388a11": "生歡喜忽然隱沒。佛作是念：「我今宜可入如",
    "T24n1451_036:0388a12": "是定，隨彼定力，留其命行捨其壽行。」作是念",
    "T24n1451_036:0388a13": "已便即入定，留命行捨壽行。于時大地悉皆",
    "T24n1451_036:0388a14": "振動，四方熾然星光墮落，於虛空中天鼓自",
    "T24n1451_036:0388a15": "鳴。佛從定出說伽他曰：",
    "T24n1451_036:0388a16": "「諸有等不等，　　牟尼悉已除，",
    "T24n1451_036:0388a17": "　由得內證定，　　如鳥破於[穀-禾+卵]。」",
    "T24n1451_036:0388a18": "時具壽阿難陀於日晡時從宴坐起，便詣佛",
    "T24n1451_036:0388a19": "所頂禮佛足，在一面立白言：「世尊！何因緣",
    "T24n1451_036:0388a20": "故大地振動？」佛告阿難陀：「有八因緣大地振",
    "T24n1451_036:0388a21": "動。云何為八？今此大地依水而住、水依風",
    "T24n1451_036:0388a22": "住、風依空住。阿難陀！有時空中現大猛風水",
    "T24n1451_036:0388a23": "即波動，水若搖動地即振動。阿難陀！此是初",
    "T24n1451_036:0388a24": "因緣大地振動。",
    "T24n1451_036:0388a25": "「復次阿難陀！苾芻有大威德具大功用，以神",
    "T24n1451_036:0388a26": "通力令此大地，為小塵想入無邊水想，欲令",
    "T24n1451_036:0388a27": "大地悉皆振動。若苾芻尼及諸天眾大威德",
    "T24n1451_036:0388a28": "者，若作此想亦使大地悉皆振動。阿難陀！",
    "T24n1451_036:0388a29": "此是第二因緣大地振動。",
    "T24n1451_036:0388b01": "「復次阿難陀！若大菩薩從覩史多天下降母",
    "T24n1451_036:0388b02": "胎時，大地振動，諸世界中光明晃耀倍勝",
    "T24n1451_036:0388b03": "天光，世間所有極幽闇處，假使日月具大威",
    "T24n1451_036:0388b04": "光而不能照，菩薩現生母腹之時，光明赫奕",
    "T24n1451_036:0388b05": "悉皆普照。諸有情類從生以來，欲見自手尚",
    "T24n1451_036:0388b06": "不能覩，因光照了互得相見，知餘有情亦生",
    "T24n1451_036:0388b07": "於此。阿難陀！此是第三因緣大地振動。",
    "T24n1451_036:0388b08": "「復次阿難陀！若大菩薩初生之時，大地振動，",
    "T24n1451_036:0388b09": "廣如上說。此是第四因緣大地振動。",
    "T24n1451_036:0388b10": "「復次阿難陀！若菩薩成正等覺時，大地振動，",
    "T24n1451_036:0388b11": "廣如上說。此是第五因緣大地振動。「復次阿",
    "T24n1451_036:0388b12": "難陀！若如來三轉法輪時，大地振動，亦如上",
    "T24n1451_036:0388b13": "說，此是第六因緣大地振動。",
    "T24n1451_036:0388b14": "「復次阿難陀！若如來留命行捨壽行時，大地",
    "T24n1451_036:0388b15": "振動，四面熾然流光赫奕，於虛空中天鼓自",
    "T24n1451_036:0388b16": "鳴，此是第七因緣大地振動。",
    "T24n1451_036:0388b17": "「復次阿難陀！如來不久却後三月，入無餘依",
    "T24n1451_036:0388b18": "妙涅槃界，於此時中大地振動，四維上下朗",
    "T24n1451_036:0388b19": "然明照，於虛空中諸天叫聲猶如擊鼓。阿難",
    "T24n1451_036:0388b20": "陀！此是第八因緣大地振動。」",
    "T24n1451_036:0388b21": "爾時具壽阿難陀白佛言：「世尊！我觀如來所",
    "T24n1451_036:0388b22": "說之事，為留命行捨壽行，因此大地悉皆振",
    "T24n1451_036:0388b23": "動。」佛告阿難陀：「如是，如是！我留命行捨壽行。」",
    "T24n1451_036:0388b24": "阿難陀言：「大德！我親聞佛作如是說：『若有能",
    "T24n1451_036:0388b25": "於四神足修習多修習者，欲住一劫、若過一",
    "T24n1451_036:0388b26": "劫，皆得自在。』大德世尊於四神足已修習、多",
    "T24n1451_036:0388b27": "修習，唯願世尊住世一劫，唯願善逝住過一",
    "T24n1451_036:0388b28": "劫。」佛告阿難陀：「是汝之過作斯非理，我已",
    "T24n1451_036:0388b29": "再三分明告汝，汝自不能知其意趣，由魔波",
    "T24n1451_036:0388c01": "卑惑亂汝心。阿難陀！汝意云何？諸佛如來言",
    "T24n1451_036:0388c02": "有二不？」白言：「不爾。」佛言：「善哉！善哉！阿難陀！",
    "T24n1451_036:0388c03": "如來大師出二言者，無有是處。我已許魔，汝",
    "T24n1451_036:0388c04": "無宜請。阿難陀！汝今可往取弓塔邊側近苾",
    "T24n1451_036:0388c05": "芻，皆令普集常食堂中。」時阿難陀即往遍告，",
    "T24n1451_036:0388c06": "眾既集已，詣世尊所，頂禮佛足合掌白言：「大",
    "T24n1451_036:0388c07": "德世尊！諸苾芻眾咸悉來集常食堂所，願佛",
    "T24n1451_036:0388c08": "知時。」佛從座起至其堂內，就座而坐告諸苾",
    "T24n1451_036:0388c09": "芻：「汝等觀察，諸行無常，是變易法，不可委",
    "T24n1451_036:0388c10": "信，深可厭捨而求解脫。汝等當知，有勝妙法，",
    "T24n1451_036:0388c11": "能於現世得利樂住，未來世中亦復利樂。汝",
    "T24n1451_036:0388c12": "等苾芻宜於此法受持讀誦、善解其義、謹慎奉",
    "T24n1451_036:0388c13": "行，能令梵行久住不滅。如是之法便得弘廣",
    "T24n1451_036:0388c14": "利益有情，哀愍一切安樂人天。云何勝法能得",
    "T24n1451_036:0388c15": "現世利樂及後世利樂？若諸苾芻受持讀誦、",
    "T24n1451_036:0388c16": "善解其義、謹慎奉行，能令梵行久住不滅，如",
    "T24n1451_036:0388c17": "是之法便得弘廣，利益有情哀愍一切安樂人",
    "T24n1451_036:0388c18": "天。所謂四念處、四正勤、四神足、五根、五力、七",
    "T24n1451_036:0388c19": "覺分、八聖道，當知此是現法利樂及後世利",
    "T24n1451_036:0388c20": "樂，應當讀誦受持勿忘。」佛告阿難陀：「我今欲",
    "T24n1451_036:0388c21": "往重患村中。」時阿難陀聞佛教已，即隨佛後。",
    "T24n1451_036:0388c22": "世尊行至廣嚴城西北園林之界，如大象王",
    "T24n1451_036:0388c23": "全身右顧望廣嚴城。(躬行此處，親為敬禮，願於像末，聖教流通)時阿",
    "T24n1451_036:0388c24": "難陀白言：「世尊！如來右旋徘徊周望城郭，非",
    "T24n1451_036:0388c25": "無因緣，唯願為說。」佛告阿難陀：「我今右旋顧",
    "T24n1451_036:0388c26": "視，如汝所言，非無因緣。阿難陀！此是如來、應、",
    "T24n1451_036:0388c27": "正等覺，於最末後望廣嚴城，我今欲往力士",
    "T24n1451_036:0388c28": "生處娑羅雙樹入般涅槃，不復重來，所以迴",
    "T24n1451_036:0388c29": "顧望此城邑。」時有苾芻聞佛語已說伽他曰：",
    "T24n1451_036:0389a01": "「最後迴顧望嚴城，　　正覺不復還來此；",
    "T24n1451_036:0389a02": "　今欲詣彼雙林處，　　壯士生地證無餘。」",
    "T24n1451_036:0389a03": "世尊既至重患村已住升攝波林，告諸苾芻：",
    "T24n1451_036:0389a04": "「汝等當知！此戒定慧，由習戒故定便久住，",
    "T24n1451_036:0389a05": "善修定故淨慧得生，由有慧故於欲瞋癡而",
    "T24n1451_036:0389a06": "得解脫，於如是等心解脫處，聖弟子眾而",
    "T24n1451_036:0389a07": "實了知：我生已盡、梵行已立、所作已辦、不",
    "T24n1451_036:0389a08": "受後有。」如是次第經過十餘聚落，皆為眾生",
    "T24n1451_036:0389a09": "隨機說法，至受用城北林而住。于時大地悉",
    "T24n1451_036:0389a10": "皆振動，四維上下烟焰洞然，日月無光流星",
    "T24n1451_036:0389a11": "墮落，於虛空界天鼓自鳴。時阿難陀於日晡",
    "T24n1451_036:0389a12": "時，從宴坐起往至佛所，頂禮雙足在一面立，",
    "T24n1451_036:0389a13": "合掌白言：「大德世尊！何因緣故大地振動？」佛",
    "T24n1451_036:0389a14": "告阿難陀：「三因緣故大地振動。云何為三？而",
    "T24n1451_036:0389a15": "此大地依水而住、水依風住、風依空住，空中",
    "T24n1451_036:0389a16": "風擊水即波生，水若波浪地即振動。阿難陀！",
    "T24n1451_036:0389a17": "此是初因緣大地振動。",
    "T24n1451_036:0389a18": "「復次阿難陀！若苾芻有大威德具大功用，以",
    "T24n1451_036:0389a19": "神通力令此大地為小塵想作無邊水想，能",
    "T24n1451_036:0389a20": "使大地悉皆振動。若苾芻尼及諸天大威德",
    "T24n1451_036:0389a21": "者，令大地動亦皆振動。阿難陀！此是第二因",
    "T24n1451_036:0389a22": "緣大地振動，如前廣說。",
    "T24n1451_036:0389a23": "「復次阿難陀！若如來不久入般涅槃，即大地",
    "T24n1451_036:0389a24": "動，如前廣說。阿難陀！此是第三因緣大地振",
    "T24n1451_036:0389a25": "動。」時阿難陀白言：「世尊！希有！大德乃能成",
    "T24n1451_036:0389a26": "就如是不思議事，如來、應、正等覺不久將欲",
    "T24n1451_036:0389a27": "入大涅槃。由斯義故大地振動，現希有相。」如",
    "T24n1451_036:0389a28": "前廣說，佛言：「如是！如是！如汝所說，如來、應、正",
    "T24n1451_036:0389a29": "等覺，實能成就如是希有之法。阿難陀！我昔",
    "T24n1451_036:0389b01": "曾於無量百千剎帝利眾令彼瞻覩，我於爾時",
    "T24n1451_036:0389b02": "隨其形量長短分齊，我即與彼形相共同，顏",
    "T24n1451_036:0389b03": "色音聲亦皆相似。彼所說義我亦同說，其不",
    "T24n1451_036:0389b04": "了者我為說之，以勝上法示教利喜令開悟",
    "T24n1451_036:0389b05": "已我便隱沒，彼亦不知我何所在？作如是語：",
    "T24n1451_036:0389b06": "『彼何處去？為天？為人？非我境界。』阿難陀！我能",
    "T24n1451_036:0389b07": "成就如是無量希有之法，如剎帝利眾、沙門、",
    "T24n1451_036:0389b08": "婆羅門、長者、居士眾中，悉皆如是。欲界、色界",
    "T24n1451_036:0389b09": "乃至色究竟天，我皆往彼隨其形量長短分",
    "T24n1451_036:0389b10": "齊，廣如上說。乃至阿難陀！我能成就如是無",
    "T24n1451_036:0389b11": "量希有之法。」",
    "T24n1451_036:0389b12": "根本說一切有部毘奈耶雜事卷第三十六"
}