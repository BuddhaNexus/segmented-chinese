{
    "T21n1339_002:0646c02": "大方等陀羅尼經初分餘卷第二",
    "T21n1339_002:0646c04": "北涼沙門法眾於高昌郡譯",
    "T21n1339_002:0646c05": "善男子汝若未了此事。當更為汝略說往昔",
    "T21n1339_002:0646c06": "因緣本事。善男子爾時上首重告恒伽言。過",
    "T21n1339_002:0646c07": "去有佛號栴檀華至真等正覺。國名栴壇香。",
    "T21n1339_002:0646c08": "彼佛於中成等正覺。國王名寶栴檀。其王有",
    "T21n1339_002:0646c09": "弟名曰林果。爾時大王有九百九十九子。是",
    "T21n1339_002:0646c10": "諸王子治世暴惡不順律行。其王大吉常以",
    "T21n1339_002:0646c11": "諸善。順化眾生得究竟樂。",
    "T21n1339_002:0646c12": "爾時大王及弟林果即坐思惟。曾從九十二",
    "T21n1339_002:0646c13": "億恒河沙諸佛受此妙戒。今我復應持此妙",
    "T21n1339_002:0646c14": "戒。攝我諸子使得正見。作是念時十方無量",
    "T21n1339_002:0646c15": "億千那由他恒河沙等諸佛。異口同音而讚",
    "T21n1339_002:0646c16": "大王。善哉善哉大王及弟林果。乃能受持如",
    "T21n1339_002:0646c17": "是妙戒欲攝諸子。爾時大王及弟林果聞諸",
    "T21n1339_002:0646c18": "佛聲。即從座起頂禮佛足。却住一面即召諸",
    "T21n1339_002:0646c19": "子。爾時諸子往到父所。見諸佛已各禮佛足",
    "T21n1339_002:0646c20": "却住一面。即白父言欲何所勅。爾時大王與",
    "T21n1339_002:0646c21": "弟林果告諸子言。汝等知不我有妙戒。曾從",
    "T21n1339_002:0646c22": "無量億千那由他諸佛受是妙戒。汝等今能",
    "T21n1339_002:0646c23": "受此戒不。爾時諸子歡喜踊躍。頂禮父足叉",
    "T21n1339_002:0646c24": "手合掌。瞻仰父目而報父言。唯然慈父我等",
    "T21n1339_002:0646c25": "能受如是妙戒。爾時大王及弟林果。現其神",
    "T21n1339_002:0646c26": "力令諸子等。得見十方無量億千那由他恒",
    "T21n1339_002:0646c27": "河沙等諸佛住在虛空。爾時諸子各禮佛足",
    "T21n1339_002:0646c28": "求受妙戒。爾時諸佛默然許之。是時諸子如",
    "T21n1339_002:0646c29": "是第二第三請已。爾時諸子各自燒身。經八",
    "T21n1339_002:0647a01": "萬四千劫供養諸佛已。復從地起瞻仰諸佛",
    "T21n1339_002:0647a02": "求受妙戒。爾時諸佛即授諸王子如上妙戒。",
    "T21n1339_002:0647a03": "善男子爾時上首告恒伽言。欲知爾時諸王",
    "T21n1339_002:0647a04": "子最上首者。今則我是。欲知諸王子中第二",
    "T21n1339_002:0647a05": "者。豈異人乎今則汝是也。善男子爾時上首",
    "T21n1339_002:0647a06": "說此法時。虛空中有九十二億諸天得住無",
    "T21n1339_002:0647a07": "生法忍。",
    "T21n1339_002:0647a08": "復次善男子爾時上首。廣為恒伽演說如是",
    "T21n1339_002:0647a09": "大利益法。爾時恒伽歡喜踊躍受是妙戒。善",
    "T21n1339_002:0647a10": "男子如是等人。是汝往昔善知識也。是故我",
    "T21n1339_002:0647a11": "今當為汝說。善男子爾時上首者。今則華聚",
    "T21n1339_002:0647a12": "菩薩是。欲知爾時恒伽者。豈異人乎則汝身",
    "T21n1339_002:0647a13": "是。爾時寶栴檀王者。今東方寶王佛是。欲",
    "T21n1339_002:0647a14": "知爾時林果者。今則我身是。欲知爾時諸子",
    "T21n1339_002:0647a15": "者。今賢劫千佛是。爾時九十二億諸天者。豈",
    "T21n1339_002:0647a16": "異人乎今此九十二億諸魔王是。善男子如",
    "T21n1339_002:0647a17": "是諸魔王。欲令汝憶本所修行善業力故。又",
    "T21n1339_002:0647a18": "欲令我說往昔因緣故。故來蔽汝。又欲令我",
    "T21n1339_002:0647a19": "說大方等陀羅尼經。救攝當來苦惱眾生故。",
    "T21n1339_002:0647a20": "以是因緣故來嬈汝。爾時五百大弟子菩薩",
    "T21n1339_002:0647a21": "摩訶薩眾。優婆塞優婆夷居士居士子。天人",
    "T21n1339_002:0647a22": "魔王婆蓃大士及以夜叉。如是大眾歡喜踊",
    "T21n1339_002:0647a23": "躍頂戴奉行。",
    "T21n1339_002:0647a24": "爾時佛告阿難汝聞諸佛實法不。唯然世尊",
    "T21n1339_002:0647a25": "今日乃聞如是章句甚深法藏甚為希有。能",
    "T21n1339_002:0647a26": "令一切地獄餓鬼諸天人等。一切眾生無不",
    "T21n1339_002:0647a27": "解脫。能滅一切諸罪業報。爾時佛告阿難。善",
    "T21n1339_002:0647a28": "男子快說是語如汝所言真實不虛。若我在",
    "T21n1339_002:0647a29": "世若去世後。此經在閻浮提猶如日光照明",
    "T21n1339_002:0647b01": "世間。眾生遭恩得見四方。又如諸山須彌最",
    "T21n1339_002:0647b02": "高。若居其頂即皆得見四方之事。此陀羅尼",
    "T21n1339_002:0647b03": "經亦復如是。諸法中高見諸法相。又如大海",
    "T21n1339_002:0647b04": "而無邊底。此陀羅尼經亦復如是而無邊底。",
    "T21n1339_002:0647b05": "所得功德亦無邊底。善男子吾以如是無邊",
    "T21n1339_002:0647b06": "法藏付囑於汝。汝可護念修行受持。爾時阿",
    "T21n1339_002:0647b07": "難白佛言。世尊若如是者我不堪任修行受",
    "T21n1339_002:0647b08": "持如是經典。何以故此法甚深無邊際故。此",
    "T21n1339_002:0647b09": "經最高如須彌故。非是聲聞之所能持。何以",
    "T21n1339_002:0647b10": "故難得邊際故。非我所知故。以是因緣我不",
    "T21n1339_002:0647b11": "堪任受持修行如是經典。",
    "T21n1339_002:0647b12": "爾時佛告阿難。於汝意云何。假使有天名曰",
    "T21n1339_002:0647b13": "矜伽。居非想非非想上。身長一由旬。若二由",
    "T21n1339_002:0647b14": "旬。至於九十由旬若八百由旬。如是等天而",
    "T21n1339_002:0647b15": "無一善。唯有諸惡圍遶此身。若以頭髮爪皮",
    "T21n1339_002:0647b16": "毛孔。一一出火能燒一切。善男子此天假使",
    "T21n1339_002:0647b17": "下閻浮提。若到山谷叢林。若到泉源河池之",
    "T21n1339_002:0647b18": "處城邑聚落。是天惡力身中出火。能燒一切",
    "T21n1339_002:0647b19": "三千大千世界。善男子假使當有如是等事。",
    "T21n1339_002:0647b20": "寧可畏不。阿難白言甚可畏也。世尊假使有",
    "T21n1339_002:0647b21": "如是苦當云何滅耶。善男子汝今若畏如是",
    "T21n1339_002:0647b22": "苦者。汝當修行受持讀誦大方等陀羅尼經。",
    "T21n1339_002:0647b23": "假使當有如是諸火。變成種種七寶蓮華。善",
    "T21n1339_002:0647b24": "男子以是因緣。當知此經有大威神功德之",
    "T21n1339_002:0647b25": "力。能滅如是無量惡咎。復次善男子且置此",
    "T21n1339_002:0647b26": "事。若有一象一身十頭。頭有二牙身有四足。",
    "T21n1339_002:0647b27": "如是等象世間暴惡。日日食時而不擇處。於",
    "T21n1339_002:0647b28": "其日日食中有四生眾生。如是惡象悉皆食",
    "T21n1339_002:0647b29": "噉。其中眾生若有覺者。跳騰突走而求得",
    "T21n1339_002:0647c01": "脫。若當不覺此惡象者必為所食。善男子如",
    "T21n1339_002:0647c02": "是等象寧可畏不。阿難白佛言可畏世尊。若",
    "T21n1339_002:0647c03": "有眾生能壞如是惡象心不。佛言有。阿難言",
    "T21n1339_002:0647c04": "何人是也。善男子若有修行此陀羅尼者即",
    "T21n1339_002:0647c05": "其人也。若有受持讀誦即是其人。",
    "T21n1339_002:0647c06": "復次善男子假使有蛇受性甚惡。此蛇所至",
    "T21n1339_002:0647c07": "到處。若值眾人一切有命之屬。若聞其臭亦",
    "T21n1339_002:0647c08": "能害命。若見其形亦能害命。若到泉源叢林",
    "T21n1339_002:0647c09": "浴池諸產氣處能悉枯涸。若眾生類若聞此",
    "T21n1339_002:0647c10": "名口啞不言。善男子如是等事寧可畏不。阿",
    "T21n1339_002:0647c11": "難白言可畏世尊。頗有四生眾生能滅如是",
    "T21n1339_002:0647c12": "等苦不。佛告阿難善男子有。阿難白言何人",
    "T21n1339_002:0647c13": "是也。佛告阿難。若有善男子善女人。修行受",
    "T21n1339_002:0647c14": "持讀誦此陀羅尼者即其人也。",
    "T21n1339_002:0647c15": "復次善男子若復有龍居在世間。此龍受性",
    "T21n1339_002:0647c16": "極大暴惡。若見人類若畜生類及以樹木五",
    "T21n1339_002:0647c17": "穀叢林濕生卵生等。如上惡龍若見如是。一",
    "T21n1339_002:0647c18": "一諸事橫生瞋恚。又能吐火亦能吐水。頗有",
    "T21n1339_002:0647c19": "人能滅是上諸惡不。善男子若國邑聚落中",
    "T21n1339_002:0647c20": "但有一人。已曾受持讀誦修行陀羅尼典。如",
    "T21n1339_002:0647c21": "上諸事悉皆消滅。無量眾生遭此人恩而得",
    "T21n1339_002:0647c22": "安隱。善男子以是因緣。當知此經有無量威",
    "T21n1339_002:0647c23": "神功德之力。以是因緣我今語汝。受持此經",
    "T21n1339_002:0647c24": "我去世後。此經若在閻浮提內。即是眾生大",
    "T21n1339_002:0647c25": "珍寶也。若能修行受持讀誦。當知是人全用",
    "T21n1339_002:0647c26": "寶者。若復有人但能讀誦。當知是人得中分",
    "T21n1339_002:0647c27": "寶。若以種種塗香末香花繒幡蓋而供養者。",
    "T21n1339_002:0647c28": "當知是人得下分寶。",
    "T21n1339_002:0647c29": "善男子吾今為汝說下分寶因緣之相。善男",
    "T21n1339_002:0648a01": "子若有一人。神通無礙如文殊師利亦喻於",
    "T21n1339_002:0648a02": "我。辯才無礙喻我二人。於一劫中常以辯",
    "T21n1339_002:0648a03": "才。能為無量無邊眾生說法。令住一生補處",
    "T21n1339_002:0648a04": "菩薩摩訶薩。復盡神通以種種衣服臥具飲",
    "T21n1339_002:0648a05": "食湯藥。供養是諸菩薩。是人福報寧為多不。",
    "T21n1339_002:0648a06": "阿難白言甚多世尊。善男子若復有人。以塗",
    "T21n1339_002:0648a07": "香末香華繒旛蓋。以用供養此經典中一四",
    "T21n1339_002:0648a08": "句偈。又若供養讀誦之者。此人功德復過於",
    "T21n1339_002:0648a09": "我二人所作。何況盡形修行受持讀誦者耶。",
    "T21n1339_002:0648a10": "此人功德不可稱計。若算師若算師弟子。算",
    "T21n1339_002:0648a11": "數盡計百千萬分不能知一。善男子且置此",
    "T21n1339_002:0648a12": "事。假使有諸菩薩一生當得作佛。若百千萬",
    "T21n1339_002:0648a13": "億恒河沙數。是諸菩薩盡神通力又盡辯才。",
    "T21n1339_002:0648a14": "若一劫乃至百千萬劫同入禪定。如是無量",
    "T21n1339_002:0648a15": "菩薩。欲思惟修行受持讀誦此大方等陀羅",
    "T21n1339_002:0648a16": "尼者。百千萬分不及其一。",
    "T21n1339_002:0648a17": "善男子當知是經有大威神功德之力。又是",
    "T21n1339_002:0648a18": "國中之大寶藏。一切眾生之所歸向。以是因",
    "T21n1339_002:0648a19": "緣吾今語汝。受持此經在閻浮提。廣宣流布",
    "T21n1339_002:0648a20": "為眾生說。令諸眾生得究竟樂。爾時阿難及",
    "T21n1339_002:0648a21": "五百大弟子無量大眾。即從座起偏袒右肩。",
    "T21n1339_002:0648a22": "右膝著地頂禮佛足歡喜奉行。",
    "T21n1339_002:0648a23": "2 授記分大方等陀羅尼經授記分第二",
    "T21n1339_002:0648a24": "爾時雷音即從座起偏袒右肩。合掌向佛而",
    "T21n1339_002:0648a25": "作是言。善哉世尊巧說行業因緣。往昔所作",
    "T21n1339_002:0648a26": "今已說竟。以此大方等陀羅尼經。付囑阿難",
    "T21n1339_002:0648a27": "流布於後。無量眾生當於此經獲大善利。快",
    "T21n1339_002:0648a28": "哉世尊大慈悲主。佛告雷音。善男子如汝所",
    "T21n1339_002:0648a29": "言。吾所應說今已說竟。諸未說者吾今當說",
    "T21n1339_002:0648b01": "真汝所宜。善男子汝於賢劫。當得作佛名雷",
    "T21n1339_002:0648b02": "音寶王如來應供正遍知明行足善逝世間解",
    "T21n1339_002:0648b03": "無上士調御丈夫天人師佛世尊。國名普威。",
    "T21n1339_002:0648b04": "清淨無比純諸菩薩而集其中。是諸菩薩辯",
    "T21n1339_002:0648b05": "才無礙。神通無量了達方便。一一菩薩有大",
    "T21n1339_002:0648b06": "光明。能照八十萬億恒河沙剎土。覩斯光者",
    "T21n1339_002:0648b07": "即得總持。神通無量如諸菩薩而無異也。彼",
    "T21n1339_002:0648b08": "國所有莊嚴之事世間無比。比丘汝於此",
    "T21n1339_002:0648b09": "界而得作佛。壽六百二十萬歲。正法像法亦",
    "T21n1339_002:0648b10": "復如是。爾時聲聞五百大弟子眾。即從座起",
    "T21n1339_002:0648b11": "正服頂禮佛足。却住一面同聲讚言。",
    "T21n1339_002:0648b12": "世尊智慧如虛空　　悉知眾生去來相",
    "T21n1339_002:0648b13": "十方一切皆見聞　　我當稽首眾寶王",
    "T21n1339_002:0648b14": "爾時佛告五百大弟子眾。汝等亦當各各作",
    "T21n1339_002:0648b15": "佛俱同一號。號寶月王如來無所著至真等",
    "T21n1339_002:0648b16": "正覺。爾時佛授五百大弟子記時。十方三千",
    "T21n1339_002:0648b17": "大千世界。所有枯竭泉源池水。諸樹木等悉",
    "T21n1339_002:0648b18": "皆還生。爾時三千大千世界六種震動。諸梵",
    "T21n1339_002:0648b19": "天王及諸帝釋。見此相已各共思量。有何因",
    "T21n1339_002:0648b20": "緣現此瑞應。為大德天生。為授諸菩薩摩訶",
    "T21n1339_002:0648b21": "薩阿耨多羅三藐三菩提記耶。爾時所有一",
    "T21n1339_002:0648b22": "切諸天。即往娑婆世界。往見釋迦牟尼佛已。",
    "T21n1339_002:0648b23": "授諸聲聞大弟子記。即時頭面禮世尊足。禮",
    "T21n1339_002:0648b24": "已却住一面同聲讚言。",
    "T21n1339_002:0648b25": "世尊智慧甚深妙　　能潤一切諸敗種",
    "T21n1339_002:0648b26": "猶如蓮花真妙色　　不著世間如虛空",
    "T21n1339_002:0648b27": "爾時諸天說偈讚已。佛告諸天子。汝等不久",
    "T21n1339_002:0648b28": "亦當得阿耨多羅三藐三菩提成一切智。是",
    "T21n1339_002:0648b29": "時佛告東方天子。汝今諦聽當為汝說成佛",
    "T21n1339_002:0648c01": "因緣。東方有世界名曰離垢。汝於此界當得",
    "T21n1339_002:0648c02": "阿耨多羅三藐三菩提成一切智。佛告南方",
    "T21n1339_002:0648c03": "天子。有世界名曰染色。汝於此界當得阿耨",
    "T21n1339_002:0648c04": "多羅三藐三菩提成一切智。佛告西方天子。",
    "T21n1339_002:0648c05": "有世界名曰妙色。汝於此界當得阿耨多羅",
    "T21n1339_002:0648c06": "三藐三菩提成一切智。佛告北方天子。有世",
    "T21n1339_002:0648c07": "界名曰眾難。汝於此界當得阿耨多羅三藐",
    "T21n1339_002:0648c08": "三菩提成一切智。天子白佛言。世界何故名",
    "T21n1339_002:0648c09": "曰眾難。佛言彼界昔來未有佛故。故名眾",
    "T21n1339_002:0648c10": "難。佛告下方天子。有世界名曰眾聲。汝於此",
    "T21n1339_002:0648c11": "界當得阿耨多羅三藐三菩提成一切智。佛",
    "T21n1339_002:0648c12": "告上方天子。有世界名曰眾妙。汝於此界當",
    "T21n1339_002:0648c13": "得阿耨多羅三藐三菩提成一切智。佛告十",
    "T21n1339_002:0648c14": "方世界一切諸天子。汝等亦當各各作佛。",
    "T21n1339_002:0648c15": "爾時世尊授諸天子記。時放大光明普照十",
    "T21n1339_002:0648c16": "方界大小鐵圍山。爾時大小鐵圍山間。所有",
    "T21n1339_002:0648c17": "餓鬼阿脩羅等。無量億千見此光明。一一光",
    "T21n1339_002:0648c18": "頭各有化佛。時諸化佛呼諸餓鬼。汝等苦人",
    "T21n1339_002:0648c19": "可往閻浮提可服良藥。是時餓鬼遙見釋迦",
    "T21n1339_002:0648c20": "牟尼佛坐師子座。授諸天人阿耨多羅三藐",
    "T21n1339_002:0648c21": "三菩提記。爾時眾中有一阿脩羅。即上高山",
    "T21n1339_002:0648c22": "呼諸餓鬼。汝等苦人可往閻浮提。得聞諸佛",
    "T21n1339_002:0648c23": "甘露法味。爾時諸鬼即從此人往閻浮提。見",
    "T21n1339_002:0648c24": "釋迦牟尼佛與無量大眾。前後圍遶而為說",
    "T21n1339_002:0648c25": "法。爾時阿脩羅見諸大眾。同曜金色悉有三",
    "T21n1339_002:0648c26": "十二相八十種好。是時阿脩羅而自念言。何",
    "T21n1339_002:0648c27": "者是佛。爾時世尊知其心念。踊在虛空高七",
    "T21n1339_002:0648c28": "多羅樹坐寶蓮華。時阿脩羅以偈讚佛。",
    "T21n1339_002:0648c29": "世尊面目如月王　　能破一切諸黑闇",
    "T21n1339_002:0649a01": "今復拔濟於我等　　我等歸命天中尊",
    "T21n1339_002:0649a02": "爾時世尊告諸餓鬼。汝等在此凡經幾載",
    "T21n1339_002:0649a03": "時。阿脩羅而白佛言。我等遙聞九十二億諸",
    "T21n1339_002:0649a04": "佛已過。今日乃得值天中王。爾時世尊為諸",
    "T21n1339_002:0649a05": "餓鬼說十二因緣。為阿脩羅說六波羅蜜。說",
    "T21n1339_002:0649a06": "此法時。阿脩羅等發阿耨多羅三藐三菩提",
    "T21n1339_002:0649a07": "心。時諸餓鬼即時脫身求索出家。爾時世尊",
    "T21n1339_002:0649a08": "告善男子。能於我法求索出家。時諸善男子",
    "T21n1339_002:0649a09": "即成沙門戒行具足。爾時世尊為諸比丘。說",
    "T21n1339_002:0649a10": "摩訶袒持陀羅尼章句。時諸比丘得阿羅漢。",
    "T21n1339_002:0649a11": "三明六通具八解脫。爾時舍利弗白佛言。世",
    "T21n1339_002:0649a12": "尊此經如是神力無量能使一切天人阿脩羅",
    "T21n1339_002:0649a13": "地獄餓鬼集至道場。經力如是能救一切。受",
    "T21n1339_002:0649a14": "持經人功德云何。爾時佛告舍利弗。吾向語",
    "T21n1339_002:0649a15": "汝何用問為。爾時舍利弗白佛言。世尊受持",
    "T21n1339_002:0649a16": "此經者當以何供而供養之。佛告舍利弗。若",
    "T21n1339_002:0649a17": "有一人持頭目身體妻子婦兒象馬七珍以供",
    "T21n1339_002:0649a18": "養我。不如有人能一禮拜此經卷者。若復有",
    "T21n1339_002:0649a19": "人持四天下。以積珍寶至于梵天以供於我。",
    "T21n1339_002:0649a20": "不如有人與彼受持經者一食充軀。若復有",
    "T21n1339_002:0649a21": "人於三千大千世界。積於珍寶至於倒立",
    "T21n1339_002:0649a22": "世界以供於我。不如有人持此章句一日一",
    "T21n1339_002:0649a23": "夜。何況盡形壽受持如是章句功德無量若",
    "T21n1339_002:0649a24": "復有人積於珍寶。遍至十方微塵等世界。上",
    "T21n1339_002:0649a25": "至竪立世界盡供於我。不如有人持一四句",
    "T21n1339_002:0649a26": "偈。轉教他人功德無量無邊。",
    "T21n1339_002:0649a27": "佛告舍利弗。一切聲聞辟支佛等。上至十住",
    "T21n1339_002:0649a28": "菩薩。算數譬喻不能知彼受持經者少分功",
    "T21n1339_002:0649a29": "德。爾時佛告阿難。汝聞如是功德聚不。唯然",
    "T21n1339_002:0649b01": "世尊我向已聞。且置此事。吾今當更語汝。阿",
    "T21n1339_002:0649b02": "難汝今諦聽。當為汝說此經功德。於汝意云",
    "T21n1339_002:0649b03": "何。一切十方所有蠅虻之類。若有一人解種",
    "T21n1339_002:0649b04": "種語。如是諸眾生而以化之。上至禽獸諸眾",
    "T21n1339_002:0649b05": "生類令得人身。復能令其信於三世。是人功",
    "T21n1339_002:0649b06": "德寧為多不。阿難白佛甚多世尊。阿難若復",
    "T21n1339_002:0649b07": "有人。書持此經一四句偈此人功德復過於",
    "T21n1339_002:0649b08": "上百千萬分。乃至算數譬喻不能到邊。阿難",
    "T21n1339_002:0649b09": "且置此事。若復有人於此經中聞於一偈。不",
    "T21n1339_002:0649b10": "驚不怖不生誹謗。此人功德復過於上二分",
    "T21n1339_002:0649b11": "所作。亦以算數譬喻所不到邊。阿難且置此",
    "T21n1339_002:0649b12": "事。若復有人聞經歡喜。若自書寫若使人書",
    "T21n1339_002:0649b13": "寫。若見他寫若聞他寫心生歡喜。此人功德",
    "T21n1339_002:0649b14": "復過於上三分所作。阿難且置此事。若復有",
    "T21n1339_002:0649b15": "人辯才無礙。如文殊師利法王之子。化於一",
    "T21n1339_002:0649b16": "佛世界眾生。令其出家悉皆獲得四沙門果。",
    "T21n1339_002:0649b17": "復更有人如文殊師利。復化百六十世界眾",
    "T21n1339_002:0649b18": "生。或出家者或得阿羅漢者。或得辟支佛者。",
    "T21n1339_002:0649b19": "或發阿耨多羅三藐三菩提心者。於汝意云",
    "T21n1339_002:0649b20": "何。是二人功德寧為多不。阿難白佛甚多世",
    "T21n1339_002:0649b21": "尊。不可稱計不可度量。阿難若有一人。得聞",
    "T21n1339_002:0649b22": "此經歡喜踊躍。至於道場修行七日。此人功",
    "T21n1339_002:0649b23": "德復過於上一切所作。一切波旬所不能伏。",
    "T21n1339_002:0649b24": "阿難白佛言。我與大眾歡喜奉行。",
    "T21n1339_002:0649b25": "爾時文殊師利法王之子菩薩摩訶薩。在大",
    "T21n1339_002:0649b26": "眾中作是念言。釋迦如來與無量大眾前後",
    "T21n1339_002:0649b27": "圍遶。說此大方等陀羅尼經。我今不知是義",
    "T21n1339_002:0649b28": "所趣今當請問。所以者何天中尊王唯有如",
    "T21n1339_002:0649b29": "來。乃能為我解說是義。作是念已即從座起。",
    "T21n1339_002:0649c01": "偏袒右肩右膝著地。恭敬合掌目不暫捨。白",
    "T21n1339_002:0649c02": "佛言世尊如前所說。昔於王舍大城授諸聲",
    "T21n1339_002:0649c03": "聞記。今復於舍衛國祇陀林中。復授聲聞記。",
    "T21n1339_002:0649c04": "昔於波羅𭡠授諸聲聞大弟子記。世尊我今",
    "T21n1339_002:0649c05": "少有疑惑。欲請問如來唯佛聽許。",
    "T21n1339_002:0649c06": "爾時舍利弗問文殊師利法王子言。世尊弘",
    "T21n1339_002:0649c07": "慈無量。授我等聲聞大弟子記已。不久當得",
    "T21n1339_002:0649c08": "阿耨多羅三藐三菩提成一切智。各於世界",
    "T21n1339_002:0649c09": "如今世尊。攝諸眾生常在道場。世尊不虛所",
    "T21n1339_002:0649c10": "言真實故能第二第三。授我等聲聞大弟子",
    "T21n1339_002:0649c11": "記。我等必當如釋迦牟尼如來。決定不虛無",
    "T21n1339_002:0649c12": "有疑也。文殊師利於汝意云何。我等當得阿",
    "T21n1339_002:0649c13": "耨多羅三藐三菩提不。文殊師利語舍利弗。",
    "T21n1339_002:0649c14": "於汝意云何。猶如枯樹更生枝不。猶如山水",
    "T21n1339_002:0649c15": "還本處不。猶如析石更還合不。如燋穀種",
    "T21n1339_002:0649c16": "更生芽不。如沸蘇中可種子不。如是諸事",
    "T21n1339_002:0649c17": "為可得不。舍利弗言不也文殊師利。如上諸",
    "T21n1339_002:0649c18": "事實不可得。文殊師利言。不可得者汝云何",
    "T21n1339_002:0649c19": "問我等。當得阿耨多羅三藐三菩提記心生",
    "T21n1339_002:0649c20": "歡喜。是受記法無有形段。無有言語無有",
    "T21n1339_002:0649c21": "去來。無有喜悅無有得相。乃無言語無有妄",
    "T21n1339_002:0649c22": "想。分別諸法授於記法。應作如是相然後",
    "T21n1339_002:0649c23": "得如性。夫授記法如虛空無色。亦如虛空無",
    "T21n1339_002:0649c24": "形。如浮雲無實。如風無體。空以聞聲不見",
    "T21n1339_002:0649c25": "其形。如水聚沫無有實處。如野馬焰乾闥婆",
    "T21n1339_002:0649c26": "城。當知如是諸法無有如是處。夫菩薩摩訶",
    "T21n1339_002:0649c27": "薩授記法。應如是觀諸法相若能如是觀者。",
    "T21n1339_002:0649c28": "乃名受阿耨多羅三藐三菩提記。",
    "T21n1339_002:0649c29": "舍利弗問文殊師利言。若一切法性空者。如",
    "T21n1339_002:0650a01": "來以何法授我等阿耨多羅三藐三菩提記",
    "T21n1339_002:0650a02": "也。文殊師利答舍利弗言。如來以如如性授",
    "T21n1339_002:0650a03": "汝等記。舍利弗言如文殊師利所說中。無有",
    "T21n1339_002:0650a04": "如性。汝今語我如來以如如性授汝等記。文",
    "T21n1339_002:0650a05": "殊師利答舍利弗言。如來授記不即是如不",
    "T21n1339_002:0650a06": "離是如。舍利弗言如上所記無有形段。而",
    "T21n1339_002:0650a07": "今此法有形段無。文殊師利言。不有不無不",
    "T21n1339_002:0650a08": "離一不離二。不離色不即是色。舍利弗言且",
    "T21n1339_002:0650a09": "置此事。我近問汝。文殊師利如來三十二相",
    "T21n1339_002:0650a10": "有形段無。文殊師利言不即形段不離",
    "T21n1339_002:0650a11": "形段是三十二相。舍利弗言。如來授我等三",
    "T21n1339_002:0650a12": "菩提記寧虛妄乎。文殊師利言不即是虛妄",
    "T21n1339_002:0650a13": "不離是虛妄。舍利弗言當云何求。文殊師利",
    "T21n1339_002:0650a14": "言如如性中求。舍利弗言此如如性當於何",
    "T21n1339_002:0650a15": "求。文殊師利言於如來真諦中求。舍利弗言",
    "T21n1339_002:0650a16": "如來真諦當於何求。文殊師利言於如如性",
    "T21n1339_002:0650a17": "中求。舍利弗言即是如乎不即如乎。文殊師",
    "T21n1339_002:0650a18": "利言不即不離即是如性。舍利弗言即是如",
    "T21n1339_002:0650a19": "乎不即如乎。文殊師利言即亦是如不即亦",
    "T21n1339_002:0650a20": "如。不即不離是名如性。爾時舍利弗不識是",
    "T21n1339_002:0650a21": "何言。不知以何答。默而還去詣本坐處。",
    "T21n1339_002:0650a22": "爾時佛告文殊師利法王子言。善哉善哉佛",
    "T21n1339_002:0650a23": "子。快說是語如授記法。夫授記者應如是觀",
    "T21n1339_002:0650a24": "是法性然名授記。時舍利弗在於佛前而自",
    "T21n1339_002:0650a25": "歎說。捨於聲聞辟支佛心還至本業。佛告舍",
    "T21n1339_002:0650a26": "利弗善哉善哉善男子。乃能除捨聲聞辟支",
    "T21n1339_002:0650a27": "佛心還至本業。而不取著諸法性相。不久當",
    "T21n1339_002:0650a28": "得阿耨多羅三藐三菩提。說此法時無量億",
    "T21n1339_002:0650a29": "千那由他人。皆發阿耨多羅三藐三菩提心。",
    "T21n1339_002:0650b01": "爾時五百大弟子。即從座起頭面禮足。而白",
    "T21n1339_002:0650b02": "佛言世尊。如佛所說行此法時。當有波旬來",
    "T21n1339_002:0650b03": "壞是人善根因緣。云何而知。爾時佛告五百",
    "T21n1339_002:0650b04": "大弟子眾。此魔來時凡有四十萬億。來至人",
    "T21n1339_002:0650b05": "所發大惡聲。梁棟搖動放大惡風。或時放火",
    "T21n1339_002:0650b06": "或時放水欲殺其人。或時夢中立其人前校",
    "T21n1339_002:0650b07": "拔其舌。或時吐火以噴人面。或時擎山欲壓",
    "T21n1339_002:0650b08": "其人。此人應答汝來甚善。作是語時應默心",
    "T21n1339_002:0650b09": "中。誦摩訶袒持陀羅尼章句。復應稱言南無",
    "T21n1339_002:0650b10": "釋迦牟尼佛。南無文殊師利法王子。虛空藏",
    "T21n1339_002:0650b11": "法王子觀世音法王子。毘沙門法王子虛空",
    "T21n1339_002:0650b12": "法王子。破闇法王子普聞法王子。妙形法王",
    "T21n1339_002:0650b13": "子大空法王子真如法王子。如是菩薩摩訶",
    "T21n1339_002:0650b14": "薩應念其名。如是諸王必往其所擁護是人。",
    "T21n1339_002:0650b15": "令此人等身得安樂無諸苦惱。是諸比丘若",
    "T21n1339_002:0650b16": "值諸難。應如是念諸王名字。",
    "T21n1339_002:0650b17": "爾時阿難白佛言。世尊行者如是為諸波旬",
    "T21n1339_002:0650b18": "如是恐怖。諸王大慈能救彼人。當以何供供",
    "T21n1339_002:0650b19": "養諸王。爾時佛告阿難。波旬去已應作種種",
    "T21n1339_002:0650b20": "香華塗香末香供養諸王。作種種香塗泥其",
    "T21n1339_002:0650b21": "室內綵畫畫之。異口同音讚諸法王。爾時觀",
    "T21n1339_002:0650b22": "世音即入其室。若作道人若作沙彌式叉沙",
    "T21n1339_002:0650b23": "彌尼。若作優婆塞若作乞士。若作餓狗來入",
    "T21n1339_002:0650b24": "其室。若作僑客來入其室至於此宿。若作國",
    "T21n1339_002:0650b25": "王王子來入其室。若作常見之人來入其室。",
    "T21n1339_002:0650b26": "爾時阿難白佛言。世尊行此法時得眾多人",
    "T21n1339_002:0650b27": "不。佛告阿難十人已還。爾時阿難白佛言。",
    "T21n1339_002:0650b28": "世尊行此法時得營作及語笑不。佛告阿難",
    "T21n1339_002:0650b29": "但得一心。念摩訶袒持陀羅尼句。尚不容",
    "T21n1339_002:0650c01": "語笑諸惡穢念。況得務也。",
    "T21n1339_002:0650c02": "佛告阿難若有善男子善女人。修行此經者。",
    "T21n1339_002:0650c03": "若眼見無量壽佛釋迦牟尼佛。維衛佛式佛。",
    "T21n1339_002:0650c04": "隨葉佛拘樓秦佛。拘那含牟尼佛迦葉佛。過",
    "T21n1339_002:0650c05": "去雷音王佛祕法藏佛。是諸佛前至心懺悔。",
    "T21n1339_002:0650c06": "當滅九十二億生死之罪。此人於三塗永無",
    "T21n1339_002:0650c07": "有分生死漏盡。即時得見現前諸佛。復更懺",
    "T21n1339_002:0650c08": "悔以種種香華幡蓋而供養之。塗香末香亦",
    "T21n1339_002:0650c09": "用供養。如是供養已。即見十方妙樂世界。如",
    "T21n1339_002:0650c10": "是見者慎莫語言。若言見者尚不得福。況出",
    "T21n1339_002:0650c11": "生死。還墮三塗經百千萬劫苦痛難處。此人",
    "T21n1339_002:0650c12": "現身得白癩病。又狂聾癡啞。不知醎淡不別",
    "T21n1339_002:0650c13": "好醜。欲求聰明反得愚癡。阿難白佛言世",
    "T21n1339_002:0650c14": "尊此行人者。辭家出時當作何言。佛告阿難",
    "T21n1339_002:0650c15": "此人出時應如是語。我欲修行陀羅尼典。父",
    "T21n1339_002:0650c16": "母聽不。若言聽者我當出去。如是語已心中",
    "T21n1339_002:0650c17": "默自念言。我亦欲捨婦兒家屬。修行陀羅尼",
    "T21n1339_002:0650c18": "典趣向道場。應如比丘法修行淨行。具於三",
    "T21n1339_002:0650c19": "衣楊枝澡水食器坐具。行者如是應畜。生於",
    "T21n1339_002:0650c20": "道場如比丘法。又復亦應受於六重。如優婆",
    "T21n1339_002:0650c21": "塞法捨惡律儀。又受食時莫視女色。但自念",
    "T21n1339_002:0650c22": "言我心毒箭當云何拔。用視色為。我從無",
    "T21n1339_002:0650c23": "始已來坐視女色。墮於三塗無有出期。應作",
    "T21n1339_002:0650c24": "是念觀諸六塵亦應如是。我諸弟子不應著",
    "T21n1339_002:0650c25": "此。如是諸賊喪人善功。阿難吾今語汝。勅",
    "T21n1339_002:0650c26": "我弟子莫共六賊。而作朋友唐喪其功。阿難",
    "T21n1339_002:0650c27": "白佛言世尊向者所說父母放者。若有父",
    "T21n1339_002:0650c28": "母妻子不放。此人至於道場當服何藥趣向",
    "T21n1339_002:0650c29": "道場。佛告阿難此人應父母前。燒種種香長",
    "T21n1339_002:0651a01": "跪合掌。應作是言我今欲至道場哀愍聽許。",
    "T21n1339_002:0651a02": "亦應種種諫曉。亦應隨宜說法。亦應三請若",
    "T21n1339_002:0651a03": "不聽者。此人應於舍宅默自思惟誦此經典。",
    "T21n1339_002:0651a04": "阿難白佛當云何行。佛告阿難此人行時當",
    "T21n1339_002:0651a05": "淨其舍內燒香供養。阿難白佛此人行處女",
    "T21n1339_002:0651a06": "人得到不。佛告阿難到無所苦。阿難白佛言",
    "T21n1339_002:0651a07": "復得捉此人衣不。佛告阿難捉衣無苦。但語",
    "T21n1339_002:0651a08": "我弟子勿著女色。當深繫心莫放逸也。如",
    "T21n1339_002:0651a09": "坐道場人法。若能如是作淨行者。於七日中",
    "T21n1339_002:0651a10": "觀世音菩薩。現其人前而為說法。若於夢中",
    "T21n1339_002:0651a11": "若寤寐時。現其人前道場無異若如是者應",
    "T21n1339_002:0651a12": "一心憶念陀羅尼典。若以散亂心者。欲求人",
    "T21n1339_002:0651a13": "天得地獄報。受苦萬端無有出期。假使得出",
    "T21n1339_002:0651a14": "為人奴婢。人所憎害衣食不供。常困飢渴無",
    "T21n1339_002:0651a15": "所不思。今當至心若不至心後悔無及。",
    "T21n1339_002:0651a16": "阿難白佛此人辭家出時剃除髮不。佛言不",
    "T21n1339_002:0651a17": "也。阿難白佛若不除者。云何語言具於三衣。",
    "T21n1339_002:0651a18": "佛告阿難言三衣者。一名單縫二名俗服。阿",
    "T21n1339_002:0651a19": "難白佛言世尊向說。一出家衣二在家衣。若",
    "T21n1339_002:0651a20": "在家者用三種為。佛告阿難一出家衣者。作",
    "T21n1339_002:0651a21": "三世諸佛法式。一俗服者欲令我弟子趣道",
    "T21n1339_002:0651a22": "場時當著一服。常隨逐身寸尺不離。若離此衣",
    "T21n1339_002:0651a23": "即得障道罪。第三衣者具於俗服。將至道場",
    "T21n1339_002:0651a24": "常用坐起。其名如是汝當受持。阿難白佛言",
    "T21n1339_002:0651a25": "若有善男子善女人。若有不受六重戒者。得",
    "T21n1339_002:0651a26": "趣道場不。佛告阿難隨意堪任至於道場。阿",
    "T21n1339_002:0651a27": "難白佛若有受者盡形受耶。佛告阿難亦如",
    "T21n1339_002:0651a28": "上法。隨意堪任受諸戒律。阿難白佛如向所",
    "T21n1339_002:0651a29": "說審為爾不。爾時七佛即現其身。住阿難前",
    "T21n1339_002:0651b01": "語阿難言。莫以聲聞小乘小智意。順諸眾生",
    "T21n1339_002:0651b02": "起斷滅見。過去諸佛悉由此門。成阿耨多羅",
    "T21n1339_002:0651b03": "三藐三菩提。此法是一切諸法門。三世諸佛",
    "T21n1339_002:0651b04": "悉由此門。成阿耨多羅三藐三菩提。諸佛說",
    "T21n1339_002:0651b05": "已忽然不現。阿難自念向有七佛今在何所。",
    "T21n1339_002:0651b06": "佛知其意即時答言。今在東方。阿難以汝起",
    "T21n1339_002:0651b07": "斷滅見故來證汝。阿難白佛審定能除而無",
    "T21n1339_002:0651b08": "疑也。佛告阿難如汝所言必定無疑。阿難白",
    "T21n1339_002:0651b09": "佛如是同行者。有無見等有至心者。乃能除",
    "T21n1339_002:0651b10": "此無量諸罪。若不至心當名何人。佛告阿難",
    "T21n1339_002:0651b11": "是人名為少分得者。阿難白佛此人命終當",
    "T21n1339_002:0651b12": "生何處。佛告阿難隨意所生。阿難白佛隨意",
    "T21n1339_002:0651b13": "所生。為大方等陀羅尼力耶。為三界世尊",
    "T21n1339_002:0651b14": "力耶。佛告阿難非是我力。乃是摩訶袒持陀",
    "T21n1339_002:0651b15": "羅尼威神之力。能致眾生到安樂國。阿難白",
    "T21n1339_002:0651b16": "佛言若謂爾者。我不堪任如是問答　佛告",
    "T21n1339_002:0651b17": "阿難若我在世若去世後。其有誹謗此陀羅",
    "T21n1339_002:0651b18": "尼者。汝今諦聽善思念之吾當為汝分別解",
    "T21n1339_002:0651b19": "說謗經因緣。阿難一切十方世界。破諸世界",
    "T21n1339_002:0651b20": "末為微塵可知其數。無有能知此人罪報。若",
    "T21n1339_002:0651b21": "比丘比丘尼優婆塞優婆夷。諸修行佛法者。",
    "T21n1339_002:0651b22": "入我法中欲求種種人天果報。欲求他方妙",
    "T21n1339_002:0651b23": "樂世界。反得眾苦患。所以者何坐謗方等陀",
    "T21n1339_002:0651b24": "羅尼故。欲求種智反得愚報。欲求人天勝妙",
    "T21n1339_002:0651b25": "快樂。反墮地獄究竟苦報。欲求尊王反得下",
    "T21n1339_002:0651b26": "賤。欲求聰明。反得闇鈍欲求天眼反得盲",
    "T21n1339_002:0651b27": "報。欲求子息反得獨報。欲求身香潔反得大",
    "T21n1339_002:0651b28": "臭弊惡之身。欲求端正三十二相。反得三十",
    "T21n1339_002:0651b29": "二醜。而自莊嚴。欲求他方妙樂世界。反得他",
    "T21n1339_002:0651c01": "方極苦地獄。欲求大富反得貧報。阿難以是",
    "T21n1339_002:0651c02": "因緣。我重語汝莫謗此經。我今略說如上罪",
    "T21n1339_002:0651c03": "報。汝今諦聽當為汝說。更有罪報。",
    "T21n1339_002:0651c04": "若有善男子善女人。不解如來所說方等義。",
    "T21n1339_002:0651c05": "於此法中橫生誹謗。而以妄想分別諸法。或",
    "T21n1339_002:0651c06": "生重瞋。此人命終入於東方阿鼻地獄。經歷",
    "T21n1339_002:0651c07": "受苦八萬四千劫。次第而受謗經罪報。從地",
    "T21n1339_002:0651c08": "獄出已。復有八萬四千鬲子。而以圍遶阿鼻",
    "T21n1339_002:0651c09": "大地獄。爾時此人從地獄出入諸鬲子。亦經",
    "T21n1339_002:0651c10": "八萬四千劫。一一鬲子復有十六鬲子而以",
    "T21n1339_002:0651c11": "圍遶。亦復如是次第而入東南方。南方西南",
    "T21n1339_002:0651c12": "方。西方西北方。北方東北方。如是諸地獄一",
    "T21n1339_002:0651c13": "一而增。劫數次第而受。上至諸佛。中至少分",
    "T21n1339_002:0651c14": "足人。下至辟支佛及聲聞人。如是諸大士",
    "T21n1339_002:0651c15": "力所不救。從此出已當生世間。餓鬼畜生蟲",
    "T21n1339_002:0651c16": "蟻蠅虱水蟲科斗。魚鼈之屬無一不遍。假使",
    "T21n1339_002:0651c17": "為人疥癩癰疽。貧窮抵突常生下賤。眼目",
    "T21n1339_002:0651c18": "𥆔瞎身體疱凸。諸根不具人所僫見。假",
    "T21n1339_002:0651c19": "使來生豪族之處。語言吃啞促命不壽人所",
    "T21n1339_002:0651c20": "呵叱。說其形貌過狀諸惡人所僫見。常以呪",
    "T21n1339_002:0651c21": "詛令其早死。或時生世五根不具。",
    "T21n1339_002:0651c22": "阿難此人皆由先世誹謗方等諸經典故",
    "T21n1339_002:0651c23": "受業如是。雖得人身諸根不完。假使不遇善",
    "T21n1339_002:0651c24": "知識者。如上所說次第還入是諸地獄。如是",
    "T21n1339_002:0651c25": "地獄是其舍宅。如是醜報是其衣服。阿難當",
    "T21n1339_002:0651c26": "知是業不可以已近情妄想而作。令其精",
    "T21n1339_002:0651c27": "神受諸苦報。是故阿難我今語汝。無信人",
    "T21n1339_002:0651c28": "中莫說此經。",
    "T21n1339_002:0651c29": "大方等陀羅尼經卷第二"
}