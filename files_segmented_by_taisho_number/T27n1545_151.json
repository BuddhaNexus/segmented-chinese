{
    "T27n1545_151:0769a02": "阿毘達磨大毘婆沙論卷第一百",
    "T27n1545_151:0769a03": "五十一",
    "T27n1545_151:0769a05": "五百大阿羅漢等造",
    "T27n1545_151:0769a06": "三藏法師玄奘奉　詔譯",
    "T27n1545_151:0769a07": "根蘊第六中等心納息第四之一",
    "T27n1545_151:0769a08": "一切有情心。當言等起。等住。等滅耶。如",
    "T27n1545_151:0769a09": "是等章。及解章義既領會已。當廣分別。問",
    "T27n1545_151:0769a10": "何故作此論。答欲令疑者得決定故。謂諸",
    "T27n1545_151:0769a11": "有情或有身形廣大。或有身形狹小。身形廣",
    "T27n1545_151:0769a12": "大者。如大海中有諸有情所得自體其量廣",
    "T27n1545_151:0769a13": "大。或百踰繕那。或二三四五六七百。或乃至",
    "T27n1545_151:0769a14": "二十一百踰繕那。如曷邏呼阿素洛帝形量",
    "T27n1545_151:0769a15": "廣大。長十六千踰繕那。如色究竟天身量身",
    "T27n1545_151:0769a16": "形狹小者如蚊蟻蠛蠓水醋細蟲。諸明眼人",
    "T27n1545_151:0769a17": "雖極作意亦不能見。勿有生疑。身廣大",
    "T27n1545_151:0769a18": "者心亦廣大。身狹小者心亦狹小。欲令此疑",
    "T27n1545_151:0769a19": "得決定故。顯有情類大種所造色。雖有多",
    "T27n1545_151:0769a20": "少而心皆等故作斯論。又諸有情或有行",
    "T27n1545_151:0769a21": "動捷速。或有行動遲緩。行動捷速者。如馬",
    "T27n1545_151:0769a22": "鹿猫狸等。行動遲緩者。如蠐螬蚯蚓等。勿",
    "T27n1545_151:0769a23": "有生疑。行動速者心生滅速。行動遲者心",
    "T27n1545_151:0769a24": "生滅遲。為令此疑得決定故。顯諸有情雖",
    "T27n1545_151:0769a25": "大種所造色動有遲速。而心生滅無不皆",
    "T27n1545_151:0769a26": "等。又諸有情或有威儀輕躁。猶若風颷覺",
    "T27n1545_151:0769a27": "慧漂轉如波上日。或有威儀敦重猶如山",
    "T27n1545_151:0769a28": "嶽。覺慧沈靜如密室燈。勿有生疑。威儀輕",
    "T27n1545_151:0769a29": "躁覺慧漂轉者心生滅速。威儀敦重覺慧沈",
    "T27n1545_151:0769b01": "靜者心生滅遲。為令此疑得決定故。顯諸",
    "T27n1545_151:0769b02": "有情雖威儀有輕重覺慧有浮沈。而心無",
    "T27n1545_151:0769b03": "不等生等滅。問若諸有情心等生滅。何故威",
    "T27n1545_151:0769b04": "儀有輕重覺慧有浮沈耶。答有諸有情於",
    "T27n1545_151:0769b05": "多境界有多心起。有諸有情於一境界有",
    "T27n1545_151:0769b06": "多心起。若諸有情於多境界起多心者。則",
    "T27n1545_151:0769b07": "威儀輕躁覺慧漂轉。若諸有情於一境界起",
    "T27n1545_151:0769b08": "多心者。則威儀敦重覺慧沈靜。由此等緣",
    "T27n1545_151:0769b09": "故作斯論。一切有情心當言等起等住等",
    "T27n1545_151:0769b10": "滅耶。答如是。問為一切有情心等生等滅。",
    "T27n1545_151:0769b11": "彼一切一剎那生一剎那滅耶。為非一切有",
    "T27n1545_151:0769b12": "情心等生等滅。亦非一切一剎那生一剎那",
    "T27n1545_151:0769b13": "滅耶。設爾何過。若一切有情心等生等滅。彼",
    "T27n1545_151:0769b14": "一切一剎那生一剎那滅者。有心位可爾。無",
    "T27n1545_151:0769b15": "心位云何。謂入無想滅盡定時。餘有情心亦",
    "T27n1545_151:0769b16": "生亦滅。彼心滅而不生。出無想滅盡定時。",
    "T27n1545_151:0769b17": "餘有情心亦滅亦生。彼心生而不滅。住無想",
    "T27n1545_151:0769b18": "滅盡定時。餘有情心亦生亦滅。彼心不生不",
    "T27n1545_151:0769b19": "滅。云何可說心生滅等同一剎那。若非一",
    "T27n1545_151:0769b20": "切有情心等生等滅。亦非一剎那生一剎那",
    "T27n1545_151:0769b21": "滅者。此中所說當云何通。謂一切有情心等",
    "T27n1545_151:0769b22": "起住滅。答應作是說。一切有情心等生等",
    "T27n1545_151:0769b23": "滅。彼一切一剎那生一剎那滅。問有心位可",
    "T27n1545_151:0769b24": "爾。無心位云何。答有心位可爾。無心位亦",
    "T27n1545_151:0769b25": "可爾。謂入無想滅盡定時。如餘有情心生",
    "T27n1545_151:0769b26": "彼最初剎那定亦生。如餘有情心滅。彼入定",
    "T27n1545_151:0769b27": "心亦滅。出無想滅盡定時。如餘有情心生。",
    "T27n1545_151:0769b28": "彼出定心亦生。如餘有情心滅。彼最後剎那",
    "T27n1545_151:0769b29": "定亦滅。住無想滅盡定時。如餘有情心剎",
    "T27n1545_151:0769c01": "那剎那亦生亦滅。彼中間定剎那剎那亦生",
    "T27n1545_151:0769c02": "亦滅。是故有心無心位俱可爾。有餘師說",
    "T27n1545_151:0769c03": "非一切有情心等生等滅。亦非一切一剎那",
    "T27n1545_151:0769c04": "生一剎那滅。謂有有情心滅不生。如入無",
    "T27n1545_151:0769c05": "想滅盡定者。或有有情心生不滅。如出無",
    "T27n1545_151:0769c06": "想滅盡定者。或有有情心不生不滅。如住",
    "T27n1545_151:0769c07": "無想滅盡定者。或有有情心亦生亦滅。如",
    "T27n1545_151:0769c08": "住有心位者。問此中所說當云何通。答此",
    "T27n1545_151:0769c09": "依量等而說。勿有謂心或大或小故說一",
    "T27n1545_151:0769c10": "切有情心等。如是說者。一切有情心等起等",
    "T27n1545_151:0769c11": "滅。彼一切一剎那生一剎那滅。以有為法從",
    "T27n1545_151:0769c12": "緣生已皆則滅故。有貪心離貪心當言等",
    "T27n1545_151:0769c13": "起等住等滅耶。答如是。有瞋離瞋有癡離",
    "T27n1545_151:0769c14": "癡。略散下舉。小大掉不掉。不靜靜。不定定。",
    "T27n1545_151:0769c15": "不修修不解脫解脫心。當言等起等住等滅",
    "T27n1545_151:0769c16": "耶。答如是。問何故作此論。答諸染污心其",
    "T27n1545_151:0769c17": "性沈重。諸善心其性輕舉。勿有生疑。染心",
    "T27n1545_151:0769c18": "生滅遲緩。善心生滅迅速。為令此疑得決",
    "T27n1545_151:0769c19": "定故。顯二種心生滅時等故作斯論。由二",
    "T27n1545_151:0769c20": "義故心名有貪。一與貪相應。二為貪所繫",
    "T27n1545_151:0769c21": "若唯貪相應故名有貪心。則瞋等相應品。",
    "T27n1545_151:0769c22": "及有漏善無覆無記應名離貪心。然彼亦名",
    "T27n1545_151:0769c23": "有貪心。貪所繫故。雖由二義心名有貪。此",
    "T27n1545_151:0769c24": "中但依相應義說無雜亂故。亦由二義心",
    "T27n1545_151:0769c25": "名離貪。一貪不相應。二是貪對治。若唯貪不",
    "T27n1545_151:0769c26": "相應名離貪心者。則瞋等相應品亦應名",
    "T27n1545_151:0769c27": "離貪心。然彼不應名離貪心有染污故。",
    "T27n1545_151:0769c28": "雖由二義心名離貪。此中但依貪對治說",
    "T27n1545_151:0769c29": "無雜亂故。有瞋離瞋等皆准此知。是故此中",
    "T27n1545_151:0770a01": "應作是說。有貪心者。謂貪相應。離貪心者。",
    "T27n1545_151:0770a02": "謂貪對治。有瞋心者謂瞋相應。離瞋心者謂",
    "T27n1545_151:0770a03": "瞋對治。有癡心者謂癡相應。離癡心者謂癡",
    "T27n1545_151:0770a04": "對治。略心者謂善心於境攝錄故。散心者謂",
    "T27n1545_151:0770a05": "染心於境縱逸故。健馱羅國諸論師言。眠相",
    "T27n1545_151:0770a06": "應心說名為略。以世尊說眠名心略故。",
    "T27n1545_151:0770a07": "如契經說。云何眠夢。謂眠夢位略聚散心。問",
    "T27n1545_151:0770a08": "云何釋通見蘊所說。彼說四智如實知略心。",
    "T27n1545_151:0770a09": "謂法智類智道智世俗智一智如實知散心。",
    "T27n1545_151:0770a10": "謂世俗智。答彼說不應通以違他說而作",
    "T27n1545_151:0770a11": "論故。若欲通者當改彼文。略心散心下心",
    "T27n1545_151:0770a12": "等一智如實知。謂世俗智舉心等四智如實",
    "T27n1545_151:0770a13": "知如前說。彼說非理。若如是說則染污眠",
    "T27n1545_151:0770a14": "心。應亦略亦散。眠相應故是染污故。欲令",
    "T27n1545_151:0770a15": "無如是過。是故如前所說為善。下心者謂",
    "T27n1545_151:0770a16": "染污心懈怠相應故。舉心者謂善心精進相",
    "T27n1545_151:0770a17": "應故。小心者謂染污心。小生所習故。大心者",
    "T27n1545_151:0770a18": "謂善心大生所習故。問無量有情習諸惡行",
    "T27n1545_151:0770a19": "非諸妙行。染心現前非諸善心。云何名染",
    "T27n1545_151:0770a20": "心小生所習。善心大生所習耶。答不以眾",
    "T27n1545_151:0770a21": "故立大小名。此中若能修行白法說名為",
    "T27n1545_151:0770a22": "大。餘名為小故。三界中唯有一佛而名為",
    "T27n1545_151:0770a23": "大具白法。故餘類雖多而名為小。以諸白",
    "T27n1545_151:0770a24": "法不具足故。有說。染心名小。小價得故。謂",
    "T27n1545_151:0770a25": "染污心不由加行不須財寶。但起少許非",
    "T27n1545_151:0770a26": "理作意便相續轉如大河流善心名大大價",
    "T27n1545_151:0770a27": "得故。謂諸善心要由加行。及多加行。雖捨",
    "T27n1545_151:0770a28": "百千珍寶有能現前。或不現前。有說。染",
    "T27n1545_151:0770a29": "心名小。少根相應故。謂諸染心或但一根。或",
    "T27n1545_151:0770b01": "二相應無具三者。善心名大。多根相應故。",
    "T27n1545_151:0770b02": "謂諸善心皆與三根相應無有闕者。有說。",
    "T27n1545_151:0770b03": "染心名小。少隨轉故。謂諸染心唯三蘊隨轉。",
    "T27n1545_151:0770b04": "善心名大。多隨轉故。謂諸善心或三蘊或四",
    "T27n1545_151:0770b05": "蘊隨轉。有說。染心名小。少眷屬故。謂諸染",
    "T27n1545_151:0770b06": "心無未來修。善心名大。多眷屬故。謂諸善",
    "T27n1545_151:0770b07": "心有未來修。有說。染心名小。少對治故。謂",
    "T27n1545_151:0770b08": "多煩惱相續現前。斷少善根後還相續。善",
    "T27n1545_151:0770b09": "心名大。多對治故。如起一念苦法智忍。頓",
    "T27n1545_151:0770b10": "斷欲界見苦所斷十種隨眠令永不起。有",
    "T27n1545_151:0770b11": "說。染心名小。導首劣故。何等名為染心導",
    "T27n1545_151:0770b12": "首。謂諸無明。如說無明。為導首故。便起無",
    "T27n1545_151:0770b13": "量惡不善法。及能引生無慚無愧。猶如商",
    "T27n1545_151:0770b14": "主無眼無足。令諸商人所求不遂。善心名",
    "T27n1545_151:0770b15": "大。導首勝故。何等名為善心導首。謂諸慧",
    "T27n1545_151:0770b16": "明。如說慧明為導首故。便起無量諸妙善",
    "T27n1545_151:0770b17": "法。復能引生殊勝慚愧。猶如商主有眼有",
    "T27n1545_151:0770b18": "足。令諸商人所求果遂。有說染心名小。威",
    "T27n1545_151:0770b19": "力小故。善心名大。威力大故。謂無始來所",
    "T27n1545_151:0770b20": "習惡法。善法纔起悉令遠離。如經多時習",
    "T27n1545_151:0770b21": "無醎想纔食鹽時彼想皆捨。又如室中多",
    "T27n1545_151:0770b22": "時積闇燈明纔至彼闇便除。又善法斷惡永",
    "T27n1545_151:0770b23": "令不生。惡法斷善後必相續。由此等緣染",
    "T27n1545_151:0770b24": "心名小善心名大。掉心者。謂染污心掉舉相",
    "T27n1545_151:0770b25": "應故。不掉心者。謂善心行捨相應故。不靜心",
    "T27n1545_151:0770b26": "者。謂染污心不寂靜相應故。一切煩惱皆不",
    "T27n1545_151:0770b27": "寂靜性。靜心者。謂善心寂靜相應故。一切善",
    "T27n1545_151:0770b28": "法皆寂靜性。不定心者。謂染污心散亂相應",
    "T27n1545_151:0770b29": "故。定心者。謂善心等持相應故。不修心者。謂",
    "T27n1545_151:0770c01": "於得修習修俱不修心。修心者。謂於得修",
    "T27n1545_151:0770c02": "習修隨一或俱修心。不解脫心者。謂於自性",
    "T27n1545_151:0770c03": "解脫相續解脫不解脫心。解脫心者。謂於自",
    "T27n1545_151:0770c04": "性解脫。相續解脫。隨一或俱解脫心。壽當",
    "T27n1545_151:0770c05": "言隨心轉不隨心轉耶。答不隨心轉。問何",
    "T27n1545_151:0770c06": "故作此論。答欲止他宗顯己義故。謂分別",
    "T27n1545_151:0770c07": "論者說壽隨心轉。問彼何故作是說。依契",
    "T27n1545_151:0770c08": "經故如契經說。壽煖識三和合非不和合。",
    "T27n1545_151:0770c09": "如是三法不可施設離別殊異。由此證知",
    "T27n1545_151:0770c10": "壽隨心轉。為止彼說顯壽不隨心轉故作",
    "T27n1545_151:0770c11": "斯論。問何故壽不隨心轉。答隨心轉法決定",
    "T27n1545_151:0770c12": "與心一起一住一滅。壽非與心決定一起一",
    "T27n1545_151:0770c13": "住一滅故。有說。隨心轉法決定與心一果",
    "T27n1545_151:0770c14": "一等流一異熟。壽非與心決定一果一等流",
    "T27n1545_151:0770c15": "一異熟故。有說。隨心轉法決定與心俱生。",
    "T27n1545_151:0770c16": "壽非決定與心俱生故。有說。隨心轉法法",
    "T27n1545_151:0770c17": "爾心若善彼亦善。不善無記亦爾。壽唯無記。",
    "T27n1545_151:0770c18": "若隨心轉者則無記心現在前時壽可轉。善",
    "T27n1545_151:0770c19": "不善心現在前時壽應斷故。有說。隨心轉",
    "T27n1545_151:0770c20": "法。法爾心若欲界繫彼亦欲界繫。色無色界",
    "T27n1545_151:0770c21": "繫不繫亦爾。壽唯三界繫而隨生。此界有此",
    "T27n1545_151:0770c22": "界壽非餘。若隨心轉者則生欲界欲界心",
    "T27n1545_151:0770c23": "現在前時壽可轉。色界等心現在前時壽應",
    "T27n1545_151:0770c24": "斷。乃至生無色界說亦如是。有說。隨心轉",
    "T27n1545_151:0770c25": "法法爾心若學彼亦學。無學非學非無學亦",
    "T27n1545_151:0770c26": "爾。壽唯非學非無學。若隨心轉者非學非無",
    "T27n1545_151:0770c27": "學心現在前時壽可轉。學心無學心現在前",
    "T27n1545_151:0770c28": "時壽應斷。有說。隨心轉法法爾心若見所",
    "T27n1545_151:0770c29": "斷。彼亦見所斷。修所斷不斷亦爾。壽唯修所",
    "T27n1545_151:0771a01": "斷。若隨心轉者則修所斷心現在前時壽可",
    "T27n1545_151:0771a02": "轉。見斷等心現在前時壽應斷。有說。隨心",
    "T27n1545_151:0771a03": "轉法。法爾心有彼有。心無彼無。若壽隨心轉",
    "T27n1545_151:0771a04": "者。有心時壽可轉。無心時壽應斷。則住無",
    "T27n1545_151:0771a05": "想滅盡等至。及生無想心不行時。應名為",
    "T27n1545_151:0771a06": "死無命根故。欲令無如是過。是故壽不",
    "T27n1545_151:0771a07": "隨心轉。問分別論者所引經云何通。如說壽",
    "T27n1545_151:0771a08": "煖識三和合非不和合。乃至廣說。尊者世友",
    "T27n1545_151:0771a09": "說曰。此約一所依一相續說。謂此三法於",
    "T27n1545_151:0771a10": "一所依一相續中皆具可得。不說三法必",
    "T27n1545_151:0771a11": "互隨轉。若如所說作決定者。應不施設",
    "T27n1545_151:0771a12": "蘊界處異。以彼經言如是三法不可施設",
    "T27n1545_151:0771a13": "離別殊異故。然壽是行蘊法界法處攝。煖是",
    "T27n1545_151:0771a14": "色蘊觸界觸處攝。識是識蘊七心界意處攝。",
    "T27n1545_151:0771a15": "由此不應如文而取。又此三法若定和合。",
    "T27n1545_151:0771a16": "無色界應有煖。非情中應有壽識。無想定",
    "T27n1545_151:0771a17": "等應有識現行。若許便違聖教正理。是故",
    "T27n1545_151:0771a18": "不可隨文定取。應知此文依容有義說和",
    "T27n1545_151:0771a19": "合等。",
    "T27n1545_151:0771a20": "壽當言隨相續轉為一起便住耶。答若欲",
    "T27n1545_151:0771a21": "界有情不住無想滅盡等至。當言隨相續",
    "T27n1545_151:0771a22": "轉。若住無想滅盡等至。及色無色界有情。",
    "T27n1545_151:0771a23": "當言一起便住。問何故作此論。答欲止他",
    "T27n1545_151:0771a24": "宗顯己義故。謂譬喻者不許有非時命終。",
    "T27n1545_151:0771a25": "所以者何。如契經說。壽終不可救。由此故",
    "T27n1545_151:0771a26": "知無非時死。為止彼意顯有非時命終故",
    "T27n1545_151:0771a27": "作斯論。問云何名為隨相續轉。有說。災橫",
    "T27n1545_151:0771a28": "名為相續。謂生欲界不住無想滅盡等至。",
    "T27n1545_151:0771a29": "壽隨災橫相續而轉。所以者何。若有於壽",
    "T27n1545_151:0771b01": "非恒作。非恒轉。非受作。非受轉。非時行。",
    "T27n1545_151:0771b02": "非處行。不修梵行食非宜食非量。生者不",
    "T27n1545_151:0771b03": "熟熟者持之。於宜匪宜。不能觀察。不服",
    "T27n1545_151:0771b04": "醫藥。不用醫言。不避災危。作諸凶戲。由",
    "T27n1545_151:0771b05": "此等故壽便中夭。若有於壽恒作恒轉受作",
    "T27n1545_151:0771b06": "受轉。時行處行修梵行。食所宜食應量。生",
    "T27n1545_151:0771b07": "者令熟熟者棄之。於宜匪宜能審觀察服",
    "T27n1545_151:0771b08": "醫藥用醫言。避災危遠凶戲。由此等故",
    "T27n1545_151:0771b09": "壽不中夭。有說。色身名為相續。謂生欲界",
    "T27n1545_151:0771b10": "不住無想滅盡等至。壽隨色身相續而轉。",
    "T27n1545_151:0771b11": "所以者何。若身平和壽則無夭。若身損壞壽",
    "T27n1545_151:0771b12": "則中夭。有說。他身名為相續。謂生欲界不",
    "T27n1545_151:0771b13": "住無想滅盡等至。壽隨他身相續而轉。所",
    "T27n1545_151:0771b14": "以者何。若有他身於己壽命不為損害壽",
    "T27n1545_151:0771b15": "便無夭。若為損害壽便中夭。問云何名為",
    "T27n1545_151:0771b16": "一起便住。答隨因起已便相續住不隨災",
    "T27n1545_151:0771b17": "橫。自身他身違害而轉。謂生欲界現住無",
    "T27n1545_151:0771b18": "想滅盡等至。及生上界壽皆不隨外緣而",
    "T27n1545_151:0771b19": "轉。問欲界不入二無心定。亦有壽量不隨",
    "T27n1545_151:0771b20": "緣轉。何故不說。答應說而不說者當知此",
    "T27n1545_151:0771b21": "義有餘。有說。此中說決定者。謂若住二無",
    "T27n1545_151:0771b22": "心定壽行決定不隨緣轉。餘或隨緣是故",
    "T27n1545_151:0771b23": "不說。有說。欲界雖復更有不隨緣轉。然為",
    "T27n1545_151:0771b24": "顯示二定威力故偏說之。",
    "T27n1545_151:0771b25": "如經說有情所得自體有四種。一有所得",
    "T27n1545_151:0771b26": "自體。可為自害不為他害。二有所得自",
    "T27n1545_151:0771b27": "體。可為他害不為自害。三有所得自體。",
    "T27n1545_151:0771b28": "可為自害亦為他害。四有所得自體。不",
    "T27n1545_151:0771b29": "為自害亦不他害。云何有情所得自體可",
    "T27n1545_151:0771c01": "為自害不為他害。謂有欲界戲忘諸天。時",
    "T27n1545_151:0771c02": "好嚴身耽著嬉戲過時疲極失念而死。復有",
    "T27n1545_151:0771c03": "欲界意憤諸天。有時忿恚角眼相視。久憤不",
    "T27n1545_151:0771c04": "勝從彼殞歿。復有一類或龍妙翅。或鬼及",
    "T27n1545_151:0771c05": "人或復所餘。可為自害非他害者。云何有",
    "T27n1545_151:0771c06": "情所得自體可為他害不為自害謂處卵",
    "T27n1545_151:0771c07": "殼或胎藏中。諸根未滿諸根未熟。復有一",
    "T27n1545_151:0771c08": "類或龍妙翅。或鬼及人或復所餘。可為他",
    "T27n1545_151:0771c09": "害非自害者。云何有情所得自體可為自",
    "T27n1545_151:0771c10": "害亦為他害謂諸禽獸或龍妙翅。或鬼及人",
    "T27n1545_151:0771c11": "或復所餘。可為自害亦他害者。云何所得",
    "T27n1545_151:0771c12": "自體不為自害亦不他害。謂生色無色界",
    "T27n1545_151:0771c13": "一切中有。一切地獄。住無想定滅盡定慈定。",
    "T27n1545_151:0771c14": "隨信行隨法行。最後有菩薩。菩薩母菩薩處",
    "T27n1545_151:0771c15": "胎時。轉輪王輪王母輪王處胎時。王仙佛使",
    "T27n1545_151:0771c16": "佛所記者。如殑耆羅殊底穡迦長者子。嗢怛",
    "T27n1545_151:0771c17": "羅長者子。達弭羅長者子。治奢勝織師子。時",
    "T27n1545_151:0771c18": "縛迦鳩摩羅等。佛所記者。住最後有補特",
    "T27n1545_151:0771c19": "伽羅所作未辦。北俱盧洲劫初時人。哀羅伐",
    "T27n1545_151:0771c20": "拏龍王善住龍王。琰摩王等。及餘一類俱不",
    "T27n1545_151:0771c21": "害者。是名四種所得自體。世尊說有所得自",
    "T27n1545_151:0771c22": "體。不為自害亦不他害。時尊者舍利子。從",
    "T27n1545_151:0771c23": "座而起偏袒一肩。右膝著地合掌恭敬。而",
    "T27n1545_151:0771c24": "白佛言。何等有情所得自體。不為自害亦",
    "T27n1545_151:0771c25": "不他害耶。佛告舍利子。非想非非想處有",
    "T27n1545_151:0771c26": "情。不為自害亦不他害。問因論生論。尊者",
    "T27n1545_151:0771c27": "舍利子於此所問為了知不。若了知者何",
    "T27n1545_151:0771c28": "故復問。若不了知云何得名到究竟聲聞。",
    "T27n1545_151:0771c29": "云何世尊不於非田非器而雨法雨。令所",
    "T27n1545_151:0772a01": "說法空無果耶。有說。尊者了知問。若爾何",
    "T27n1545_151:0772a02": "故復問。答亦有知而故問。如毘柰耶說。爾",
    "T27n1545_151:0772a03": "時世尊知而故問為令所說得明了故。又",
    "T27n1545_151:0772a04": "彼尊者雖自了知。為饒益他是以故問。謂",
    "T27n1545_151:0772a05": "於眾會有未了知。無無畏故不能問佛。",
    "T27n1545_151:0772a06": "尊者舍利子成就無畏。為益彼故雖知而",
    "T27n1545_151:0772a07": "問。有說。尊者亦不了知問。若爾云何得名",
    "T27n1545_151:0772a08": "到究竟聲聞答不說不知說已則知斯有何",
    "T27n1545_151:0772a09": "過。問云何不於非田非器而雨法雨。令所",
    "T27n1545_151:0772a10": "說法空無果耶。答尊者舍利子雖不了知。",
    "T27n1545_151:0772a11": "而於眾中有餘能知。如慈氏菩薩等故。非",
    "T27n1545_151:0772a12": "無果若無漏慧。雖爾時舍利子勝。若此俗",
    "T27n1545_151:0772a13": "慧則慈氏菩薩勝。故佛一時與慈氏菩薩論",
    "T27n1545_151:0772a14": "世俗諦。舍利子等諸大聲聞莫能解了。問下",
    "T27n1545_151:0772a15": "地自體亦有俱非自他所害。何故但說非想",
    "T27n1545_151:0772a16": "非非想處耶。答舉後顯初故作是說。世尊",
    "T27n1545_151:0772a17": "有處舉後顯初。如此文等有處舉初顯後。",
    "T27n1545_151:0772a18": "如說離欲惡不善法。有尋有伺離生喜樂初",
    "T27n1545_151:0772a19": "靜慮具足住。如是等。如舉後顯初舉終顯",
    "T27n1545_151:0772a20": "始。舉出顯入舉究竟顯加行。應知亦爾。",
    "T27n1545_151:0772a21": "有說。下地不定是以不說謂下地有情所得",
    "T27n1545_151:0772a22": "自體。或無災橫如住無想定等。或有災橫",
    "T27n1545_151:0772a23": "如戲忘諸天等。非想非非想處定無災橫是",
    "T27n1545_151:0772a24": "故偏說。有說。四靜慮三無色中。亦有如欲",
    "T27n1545_151:0772a25": "界戲忘死等事。非想非非想處都無此事是",
    "T27n1545_151:0772a26": "故偏說。有說。下地有情皆有煩惱勢力增",
    "T27n1545_151:0772a27": "上。彼若現前則便夭歿。非想非非想處無",
    "T27n1545_151:0772a28": "此煩惱。是故世尊但說彼地。尊者法救作是",
    "T27n1545_151:0772a29": "釋言。此中為自所害者。謂為自地對治道",
    "T27n1545_151:0772b01": "所害。為他所害者。謂為上地邊對治道所",
    "T27n1545_151:0772b02": "害。初靜慮自體為自所害。謂自地聖道為他",
    "T27n1545_151:0772b03": "所害。謂第二靜慮邊世俗道。乃至無所有自",
    "T27n1545_151:0772b04": "體為自所害。謂自地聖道為他所害。謂非想",
    "T27n1545_151:0772b05": "非非想處邊世俗道。非想非非想處自體非",
    "T27n1545_151:0772b06": "自所害。自地無聖道故。亦非他害。無上地",
    "T27n1545_151:0772b07": "邊世俗道故。由此但說非想非非想處。所",
    "T27n1545_151:0772b08": "得自體非俱所害。",
    "T27n1545_151:0772b09": "住無想滅盡等至。壽當言轉為住耶。答當",
    "T27n1545_151:0772b10": "言轉。問何故作此論。答為令疑者得決",
    "T27n1545_151:0772b11": "定故。謂住無想滅盡等至諸心心所一切不",
    "T27n1545_151:0772b12": "行。爾時心心所法不起不滅。勿謂此位所",
    "T27n1545_151:0772b13": "有壽行。如心心所亦不起滅但凝然住。為",
    "T27n1545_151:0772b14": "除此疑顯此位壽念念起滅故作斯論。問",
    "T27n1545_151:0772b15": "云何名轉。答剎那剎那起滅相續故名為轉。",
    "T27n1545_151:0772b16": "則是遷流非凝住義。如世尊說人壽漸盡",
    "T27n1545_151:0772b17": "如小河水。若諸有情壽起便住。云何知彼壽",
    "T27n1545_151:0772b18": "漸盡耶。答由世盡劫盡故。問何故作此論。",
    "T27n1545_151:0772b19": "答為令疑者得決定故。謂前文說若住無",
    "T27n1545_151:0772b20": "想滅盡等至。及色無色界有情壽。當言一起",
    "T27n1545_151:0772b21": "便住。或謂彼壽一起不滅。為除此疑顯彼",
    "T27n1545_151:0772b22": "壽行。離災橫故說一起便住。而實剎那剎",
    "T27n1545_151:0772b23": "那有生有滅。令壽漸盡故作斯論。問五蘊",
    "T27n1545_151:0772b24": "皆漸盡。何獨說壽耶。答世尊此中舉壽漸",
    "T27n1545_151:0772b25": "盡顯五皆有漸盡之義。有說。壽勝佛於此",
    "T27n1545_151:0772b26": "中。舉勝顯劣故但說壽盡。有說。壽能任",
    "T27n1545_151:0772b27": "持五蘊。若說壽盡當知已說五蘊盡義。有",
    "T27n1545_151:0772b28": "說。壽斷眾同分亦斷。眾同分斷五蘊亦斷。佛",
    "T27n1545_151:0772b29": "隨根本。而說故說壽盡。有說。壽量有增有",
    "T27n1545_151:0772c01": "減有盛有衰故佛偏說問諸趣皆有壽漸盡",
    "T27n1545_151:0772c02": "義。何故但說人壽漸盡。答佛於爾時為人",
    "T27n1545_151:0772c03": "說故。有說佛意以人為首。顯諸趣中壽皆",
    "T27n1545_151:0772c04": "漸盡。有說。佛是人之同類故。所說法多隨",
    "T27n1545_151:0772c05": "順於人。有說。人壽有極增減盛衰義故。謂",
    "T27n1545_151:0772c06": "劫初時人壽無量。其後漸減至八萬歲。後更",
    "T27n1545_151:0772c07": "轉減乃至十歲。如是人壽漸盡義明了可知。",
    "T27n1545_151:0772c08": "餘趣不爾故佛偏說。問諸大河水亦有漸",
    "T27n1545_151:0772c09": "盡義。何故但說如小河耶。答大河常流不",
    "T27n1545_151:0772c10": "可知其漸盡。不如諸小河水。有時盈溢",
    "T27n1545_151:0772c11": "如夏雨時。有時乾枯如至寒際。諸有情類",
    "T27n1545_151:0772c12": "壽河亦然。有時盈溢如結生位。有時都盡",
    "T27n1545_151:0772c13": "如捨命時。是故世尊以小河喻。若諸有情",
    "T27n1545_151:0772c14": "壽起便住者。謂住二無心定。及上界有情。世",
    "T27n1545_151:0772c15": "盡劫盡者。有說。細無常名世盡。麁無常名",
    "T27n1545_151:0772c16": "劫盡。有說。剎那無常名世盡。一期無常名",
    "T27n1545_151:0772c17": "劫盡。有說。有情數物無常名世盡。非有情",
    "T27n1545_151:0772c18": "數物無常名劫盡。有說。內法無常名世盡",
    "T27n1545_151:0772c19": "外法無常名劫盡。",
    "T27n1545_151:0772c20": "入無想定幾根滅耶。乃至廣說。問何故作",
    "T27n1545_151:0772c21": "此論。答欲止他宗顯己義故。謂譬喻者分",
    "T27n1545_151:0772c22": "別論師執。無想定細心不滅。彼作是說。若",
    "T27n1545_151:0772c23": "無想定都無有心。命根便斷應名為死。不",
    "T27n1545_151:0772c24": "名在定為止彼意顯無想定都無有心。",
    "T27n1545_151:0772c25": "有執。此定雖無有心但離欲染則能現",
    "T27n1545_151:0772c26": "起。以界同故。為遮彼意顯無想定離遍",
    "T27n1545_151:0772c27": "淨染方能現前。要以第四靜慮為等無間",
    "T27n1545_151:0772c28": "緣故。由此尊者世友作如是言。云何無想",
    "T27n1545_151:0772c29": "定謂已離遍淨染未離上染。出離想作意",
    "T27n1545_151:0773a01": "為先。心心所法滅是名無想定。由此因緣",
    "T27n1545_151:0773a02": "故作斯論。入無想定幾根滅答七。謂意捨",
    "T27n1545_151:0773a03": "信等五根。何繫心心所滅。答色界繫。此依界",
    "T27n1545_151:0773a04": "類總相而說。然唯第四靜慮地繫。出無想",
    "T27n1545_151:0773a05": "定幾根現前。答七。如前說。何繫心心所現",
    "T27n1545_151:0773a06": "前答色界繫。此亦依界類總相而說。然唯",
    "T27n1545_151:0773a07": "第四靜慮地繫。由此所說證無想定決定無",
    "T27n1545_151:0773a08": "心。以入定時但說諸根心心所法滅。而不",
    "T27n1545_151:0773a09": "說起。於出定時但說諸根心心所法起。而",
    "T27n1545_151:0773a10": "不說滅故。",
    "T27n1545_151:0773a11": "說一切有部發智大毘婆沙論卷第一百五",
    "T27n1545_151:0773a12": "十一"
}