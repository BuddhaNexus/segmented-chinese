{
    "T27n1545_060:0308b02": "阿毘達磨大毘婆沙論卷第六十",
    "T27n1545_060:0308b04": "五百大阿羅漢等造",
    "T27n1545_060:0308b05": "三藏法師玄奘奉　詔譯",
    "T27n1545_060:0308b06": "5結蘊第二中一行納息第二之五",
    "T27n1545_060:0308b07": "三結乃至九十八隨眠。為前攝後後攝前",
    "T27n1545_060:0308b08": "耶。問何故作此論。答為重遮遣分別論者",
    "T27n1545_060:0308b09": "執他性攝。及重開顯應理論者說自性攝",
    "T27n1545_060:0308b10": "令轉分明故作斯論。答三結三不善根互不",
    "T27n1545_060:0308b11": "相攝者。謂自性各別。故三結三漏三結二漏",
    "T27n1545_060:0308b12": "少分互相攝餘不相攝者。謂三結與欲漏有",
    "T27n1545_060:0308b13": "漏中有身見戒禁取疑互相攝。自性同故。與",
    "T27n1545_060:0308b14": "無明漏及二漏少分互不相攝。自性異故。後",
    "T27n1545_060:0308b15": "准應知。三結四瀑流三結三瀑流少分互相",
    "T27n1545_060:0308b16": "攝。餘不相攝者。謂三結與欲有見瀑流中",
    "T27n1545_060:0308b17": "有身見戒禁取疑互相攝。與無明瀑流及三",
    "T27n1545_060:0308b18": "瀑流少分互不相攝。如對四瀑流對四軛",
    "T27n1545_060:0308b19": "亦爾。自性同故。三結四取三結一取三少分",
    "T27n1545_060:0308b20": "互相攝餘不相攝者。謂三結與戒禁取及餘",
    "T27n1545_060:0308b21": "三取中有身見疑互相攝。與餘三取少分互",
    "T27n1545_060:0308b22": "不相攝。三結四身繫一結一身繫互相攝。餘",
    "T27n1545_060:0308b23": "不相攝者。謂戒禁取結與戒禁取身繫互",
    "T27n1545_060:0308b24": "相攝。與餘三身繫互不相攝。三結五蓋一",
    "T27n1545_060:0308b25": "結少分一蓋互相攝。餘不相攝者。謂疑結",
    "T27n1545_060:0308b26": "中不善者與疑蓋互相攝。與餘四蓋互不",
    "T27n1545_060:0308b27": "相攝。三結五結互不相攝者。自性異故。三",
    "T27n1545_060:0308b28": "結五順下分結三結三順下分結互相攝。餘",
    "T27n1545_060:0308b29": "不相攝者。謂三結與五順下分結中有身見",
    "T27n1545_060:0308c01": "戒禁取疑結互相攝。與餘二結互不相攝。",
    "T27n1545_060:0308c02": "三結五順上分結互不相攝者。自性異故。三",
    "T27n1545_060:0308c03": "結五見二結二見互相攝。餘不相攝者。謂前",
    "T27n1545_060:0308c04": "三結與五見中有身見戒禁取互相攝。與",
    "T27n1545_060:0308c05": "餘三見互不相攝。三結六愛身互不相攝者。",
    "T27n1545_060:0308c06": "自性異故。三結七隨眠三結一隨眠一少分",
    "T27n1545_060:0308c07": "互相攝餘不相攝者。謂三結與疑隨眠及",
    "T27n1545_060:0308c08": "見隨眠中有身見戒禁取互相攝。與餘五隨",
    "T27n1545_060:0308c09": "眠及見隨眠中餘三見互不相攝。三結九結",
    "T27n1545_060:0308c10": "三結一結二少分互相攝。餘不相攝者。謂三",
    "T27n1545_060:0308c11": "結與九結中疑結及見結中有身見取結中",
    "T27n1545_060:0308c12": "戒禁取互相攝。與餘六結及見結中餘二見",
    "T27n1545_060:0308c13": "取結中見取互不相攝。三結九十八隨眠三",
    "T27n1545_060:0308c14": "結二十一隨眠互相攝。餘不相攝者。謂三結",
    "T27n1545_060:0308c15": "與九十八隨眠中三有身見六戒禁取十二",
    "T27n1545_060:0308c16": "疑隨眠互相攝。與餘七十七隨眠互不相",
    "T27n1545_060:0308c17": "攝。如是乃至九結九十八隨眠。七結九十八",
    "T27n1545_060:0308c18": "隨眠互相攝。餘不相攝者。謂九結中前七結",
    "T27n1545_060:0308c19": "與九十八隨眠互相攝。後二結與隨眠互",
    "T27n1545_060:0308c20": "不相攝。此二俱非隨眠性故。此中舉初三",
    "T27n1545_060:0308c21": "結舉後九結與後廣辨相攝。三不善根乃",
    "T27n1545_060:0308c22": "至七隨眠與後相攝略不說者。相易了故。",
    "T27n1545_060:0308c23": "三結乃至九十八隨眠。幾令欲有相續幾令",
    "T27n1545_060:0308c24": "色有相續。幾令無色有相續。答一切應分",
    "T27n1545_060:0308c25": "別。問何故作此論。答為止他宗顯己義",
    "T27n1545_060:0308c26": "故。謂或有執不染污心亦令有相續如分別",
    "T27n1545_060:0308c27": "論者。問彼何故作此執。答彼依契經故作",
    "T27n1545_060:0308c28": "此執。謂契經說。菩薩正知入母胎。正知住",
    "T27n1545_060:0308c29": "母胎。正知出母胎。既有正知。入母胎者。正",
    "T27n1545_060:0309a01": "知即在不染污心故。不染污心亦令有相",
    "T27n1545_060:0309a02": "續。為遮彼意顯唯染污心能令有相續",
    "T27n1545_060:0309a03": "故作斯論。問云何通彼所引契經。答依無",
    "T27n1545_060:0309a04": "倒想說正知言。謂諸有情多起倒想而入",
    "T27n1545_060:0309a05": "母胎。男入胎時於母起愛於父起恚。女入",
    "T27n1545_060:0309a06": "胎時於父起愛於母起恚。謂彼與己有順",
    "T27n1545_060:0309a07": "違故。後有菩薩入母胎時心無顛倒。於父",
    "T27n1545_060:0309a08": "父想。於母母想。雖俱親愛而無異心。有親",
    "T27n1545_060:0309a09": "愛故心有染污。無倒想故名為正知。故",
    "T27n1545_060:0309a10": "彼契經不違我義。復次所以作此論者。謂",
    "T27n1545_060:0309a11": "或有執。唯愛與恚令有相續如譬喻者。問",
    "T27n1545_060:0309a12": "彼何故作此執。答依契經故。謂契經說三事",
    "T27n1545_060:0309a13": "合故得入母胎。一者父母交愛和合。二者母",
    "T27n1545_060:0309a14": "身是時調適。三健達縛正現在前。時健達縛",
    "T27n1545_060:0309a15": "二心互起。謂愛恚俱。由此故知唯愛與恚令",
    "T27n1545_060:0309a16": "有相續。為遮彼意顯一切煩惱皆令有相",
    "T27n1545_060:0309a17": "續故作斯論。問云何通彼所引契經答契經",
    "T27n1545_060:0309a18": "說。彼中有位心正結生時非唯愛恚。故我所",
    "T27n1545_060:0309a19": "說不違彼經。復次所以作此論者。謂或有",
    "T27n1545_060:0309a20": "執惡趣唯用恚心結生。善趣唯用愛心結",
    "T27n1545_060:0309a21": "生為遮彼意顯欲界一切處三十六隨眠一",
    "T27n1545_060:0309a22": "一現前令生相續。色界一切處三十一隨眠",
    "T27n1545_060:0309a23": "一一現前令生相續。無色界一切處三十一隨",
    "T27n1545_060:0309a24": "眠一一現前令生相續故作斯論。復次勿為",
    "T27n1545_060:0309a25": "止他顯示己義。然為顯示諸法正理開悟",
    "T27n1545_060:0309a26": "有情故作斯論。然諸有聲說多種義。此中",
    "T27n1545_060:0309a27": "有者說眾同分及隨眾同分有情數五蘊。如",
    "T27n1545_060:0309a28": "說諸在欲界死生者。皆受欲有邪等。彼",
    "T27n1545_060:0309a29": "亦說眾同分及隨眾同分有情數五蘊。如說",
    "T27n1545_060:0309b01": "諸纏所纏受地獄有等。彼亦說眾同分及隨",
    "T27n1545_060:0309b02": "眾同分有情數五蘊。如說受欲有時最初",
    "T27n1545_060:0309b03": "得幾業所生根等。彼亦說眾同分及隨眾同",
    "T27n1545_060:0309b04": "分有情數五蘊。如說四有謂本有死有中有",
    "T27n1545_060:0309b05": "生有。彼亦說眾同分及隨眾同分有情數五",
    "T27n1545_060:0309b06": "蘊。如說諸捨欲有受欲有。彼一切欲界法",
    "T27n1545_060:0309b07": "滅。欲界法現在前邪等。彼亦說眾同分及",
    "T27n1545_060:0309b08": "隨眾同分有情數五蘊。如說云何有法。謂一",
    "T27n1545_060:0309b09": "切有漏法。彼說一切有漏法名有。如說頗",
    "T27n1545_060:0309b10": "勒懼那當知識食能令後有生起。彼說結生",
    "T27n1545_060:0309b11": "心及眷屬名有。如說阿羅陀當知若業能",
    "T27n1545_060:0309b12": "令後有相續。是名有者。彼說能引後有思",
    "T27n1545_060:0309b13": "名有。如說取緣有。阿毘達磨諸論師言。彼",
    "T27n1545_060:0309b14": "說時分五蘊名有。尊者妙音作如是說。彼",
    "T27n1545_060:0309b15": "說能引後有諸業名有。如說七有。一地獄",
    "T27n1545_060:0309b16": "有。二傍生有。三鬼界有。四天有。五人有。六",
    "T27n1545_060:0309b17": "業有。七中有。彼說五趣及彼因彼方便名",
    "T27n1545_060:0309b18": "有。謂地獄有等即是五趣。業有是彼因。中有",
    "T27n1545_060:0309b19": "是彼方便。如說云何欲有。謂諸業欲界繫取",
    "T27n1545_060:0309b20": "為緣。能趣後生。乃至廣說。彼說業及異熟",
    "T27n1545_060:0309b21": "名有。不說取緣。問若爾。門論所說當云何",
    "T27n1545_060:0309b22": "通。如說欲有欲界一切隨眠隨增。色有色界",
    "T27n1545_060:0309b23": "一切隨眠隨增。無色有無色界一切隨眠隨",
    "T27n1545_060:0309b24": "增。欲有可爾。所以者何。欲界五部業皆能",
    "T27n1545_060:0309b25": "感異熟。彼容欲界一切隨眠所隨增故。色",
    "T27n1545_060:0309b26": "無色有云何可爾。所以者何。彼界唯有修",
    "T27n1545_060:0309b27": "所斷業感異熟故。答彼門論中。應說欲有",
    "T27n1545_060:0309b28": "欲界一切隨眠隨增。色有色界遍行及修所",
    "T27n1545_060:0309b29": "斷隨眠隨增。無色有無色界遍行及修所斷",
    "T27n1545_060:0309c01": "隨眠隨增。而不爾者。有別意趣。謂五部結",
    "T27n1545_060:0309c02": "有心是有眷屬。故亦假說為有。故說一切",
    "T27n1545_060:0309c03": "隨眠隨增。有說。彼論有章有門。章中但說",
    "T27n1545_060:0309c04": "業及異熟名有不說取緣。門中具說彼業",
    "T27n1545_060:0309c05": "異熟及說取緣。故說一切隨眠隨增。評曰。",
    "T27n1545_060:0309c06": "彼不應作是說。所以者何。彼論師先立章",
    "T27n1545_060:0309c07": "義後以門通。如何門中與章說異。是故前",
    "T27n1545_060:0309c08": "說於理為善。",
    "T27n1545_060:0309c09": "問何故名有。答有增有減故名為有。問若",
    "T27n1545_060:0309c10": "爾。聖道亦有增減應亦名有。答若有增減",
    "T27n1545_060:0309c11": "亦能長養攝益任持有者說名為有。聖道",
    "T27n1545_060:0309c12": "雖有增減。而損減違害破壞諸有。故不名",
    "T27n1545_060:0309c13": "有。復次若有增減亦令諸有生老病死不",
    "T27n1545_060:0309c14": "斷絕者說名為有。聖道雖有增減。而令諸",
    "T27n1545_060:0309c15": "有生老病死皆斷不續故不名有。復次若有",
    "T27n1545_060:0309c16": "增減亦是趣苦集行。趣有世間生老病死",
    "T27n1545_060:0309c17": "集行者說名為有。聖道雖有增減。而是趣",
    "T27n1545_060:0309c18": "苦滅行趣有世間生老病死滅行故不名",
    "T27n1545_060:0309c19": "有。復次若有增減亦是薩迦耶見事。顛倒事",
    "T27n1545_060:0309c20": "愛事隨眠事。貪瞋癡安足處。有垢有毒有過",
    "T27n1545_060:0309c21": "有刺有濁墮有墮苦集諦者說名為有。聖",
    "T27n1545_060:0309c22": "道雖有增減。而與此一切相違故不名有。",
    "T27n1545_060:0309c23": "復有說者。此可怖畏故名為有。問若爾。涅",
    "T27n1545_060:0309c24": "槃亦可怖畏。應亦名有。如契經說。苾芻當",
    "T27n1545_060:0309c25": "知。無聞異生。以愚癡故怖畏涅槃。謂於是",
    "T27n1545_060:0309c26": "處我不有。我所亦不有。我當不有。我所亦",
    "T27n1545_060:0309c27": "當不有。答若有怖畏是正見者起說名為",
    "T27n1545_060:0309c28": "有涅槃。雖有怖畏而是邪見者起故不名",
    "T27n1545_060:0309c29": "有。復次若有怖畏通異生及聖者起說名",
    "T27n1545_060:0310a01": "為有涅槃。雖有怖畏。而是異生非聖者起",
    "T27n1545_060:0310a02": "故不名有。有作是說。是苦法器故名為有。",
    "T27n1545_060:0310a03": "問有亦是樂法器。如契經說。大名當知。色",
    "T27n1545_060:0310a04": "若一向是苦非樂。非樂所隨無少樂喜所隨",
    "T27n1545_060:0310a05": "逐者應無有情為求樂故染著於色。大名",
    "T27n1545_060:0310a06": "當知。以色非一向苦亦是樂亦是樂所隨",
    "T27n1545_060:0310a07": "是少樂喜所隨逐故。有諸有情為求樂故",
    "T27n1545_060:0310a08": "染著於色。又契經說。決定建立三受無雜。",
    "T27n1545_060:0310a09": "一樂。二苦。三非苦樂。又契經說。道依道具",
    "T27n1545_060:0310a10": "涅槃依道以道樂故證樂涅槃。是故諸有",
    "T27n1545_060:0310a11": "非唯苦器。寧以苦器釋有名耶。答生死法",
    "T27n1545_060:0310a12": "中雖有少樂而苦多故。立苦器名。是故諸",
    "T27n1545_060:0310a13": "有唯名苦器。如毒瓶中置一渧蜜。不由",
    "T27n1545_060:0310a14": "此故名為蜜瓶。但名毒瓶。以毒多故。有亦",
    "T27n1545_060:0310a15": "如是。多苦所依。但名苦器。",
    "T27n1545_060:0310a16": "然諸相續略有五種。一中有相續。二生有相",
    "T27n1545_060:0310a17": "續。三時分相續。四法性相續。五剎那相續。中",
    "T27n1545_060:0310a18": "有相續者。謂死有蘊滅中有蘊生。此中有蘊",
    "T27n1545_060:0310a19": "續死有蘊。是故名為中有相續。生有相續",
    "T27n1545_060:0310a20": "者。謂中有蘊滅或死有蘊滅生有蘊生。此生",
    "T27n1545_060:0310a21": "有蘊續中有蘊。或續死有蘊。是故名為生",
    "T27n1545_060:0310a22": "有相續。時分相續者。謂羯剌藍乃至盛年",
    "T27n1545_060:0310a23": "時分蘊滅。頞部曇乃至老年時分蘊生。此頞",
    "T27n1545_060:0310a24": "部曇乃至老年時分蘊續羯剌藍乃至盛年",
    "T27n1545_060:0310a25": "時分蘊。是故名為時分相續。法性相續者。謂",
    "T27n1545_060:0310a26": "善法無間不善法或無記法生。此不善法或",
    "T27n1545_060:0310a27": "無記法續前善法不善法。或無記法無間。廣",
    "T27n1545_060:0310a28": "說亦爾。是故名為法性相續。剎那相續者。謂",
    "T27n1545_060:0310a29": "前前剎那無間後後剎那生。此後後剎那續",
    "T27n1545_060:0310b01": "前前剎那。是故名為剎那相續。此五相續亦",
    "T27n1545_060:0310b02": "得攝在二相續中。前三不離法性剎那二",
    "T27n1545_060:0310b03": "相續故。法性亦得入剎那中。一切皆是剎",
    "T27n1545_060:0310b04": "那性故。此五相續界者。欲界具五。色界唯",
    "T27n1545_060:0310b05": "四。除時分。無色界唯三。除中有及時分。趣",
    "T27n1545_060:0310b06": "者地獄唯四。除時分。餘四趣皆具五。生者",
    "T27n1545_060:0310b07": "四生皆具五種相續。此中但依中生二有相",
    "T27n1545_060:0310b08": "續作論。",
    "T27n1545_060:0310b09": "謂三結令三有相續者。此依總種類說。然",
    "T27n1545_060:0310b10": "此三結通三界繫。欲界繫者令欲有相續。色",
    "T27n1545_060:0310b11": "界繫者令色有相續。無色界繫者令無色有",
    "T27n1545_060:0310b12": "相續。生有中有最初剎那隨一現前而結生",
    "T27n1545_060:0310b13": "故。餘隨本論如理應知。問隨眠能令諸",
    "T27n1545_060:0310b14": "有相續。非纏非垢不堅牢故。意地煩惱令",
    "T27n1545_060:0310b15": "有相續非五識身。正結生時定有意識無",
    "T27n1545_060:0310b16": "五識故。何緣本論說五蓋嫉慳結鼻舌觸所",
    "T27n1545_060:0310b17": "生愛身。令欲有相續。眼耳身觸所生愛身令",
    "T27n1545_060:0310b18": "欲色有相續。掉舉順上分結令色無色有相",
    "T27n1545_060:0310b19": "續耶。答本論應說貪欲瞋恚疑蓋令欲有相",
    "T27n1545_060:0310b20": "續。貪慢無明順上分結令色無色有相續。意",
    "T27n1545_060:0310b21": "觸所生愛身令三有相續。餘二蓋嫉慳結掉",
    "T27n1545_060:0310b22": "舉順上分結前五觸所生愛身不令有相續。",
    "T27n1545_060:0310b23": "而不作是說者。應知此文有別意趣。謂未",
    "T27n1545_060:0310b24": "解脫餘二蓋等命終還生欲有等故。說彼",
    "T27n1545_060:0310b25": "能續欲有等言。然結生時非由彼力。",
    "T27n1545_060:0310b26": "復次由三緣故說諸煩惱令有相續。一未",
    "T27n1545_060:0310b27": "斷故。二能感有異熟果故。三結生時能潤",
    "T27n1545_060:0310b28": "有故。諸在意地不善隨眠三緣具有。無記",
    "T27n1545_060:0310b29": "隨眠不能感有。但有二緣。諸在五識不善",
    "T27n1545_060:0310c01": "隨眠不能潤有。但有二緣。無記隨眠唯有",
    "T27n1545_060:0310c02": "未斷無餘二緣。不善纏垢但有二緣無能",
    "T27n1545_060:0310c03": "潤有。無記纏垢唯有一緣。謂未斷故。惛沈蓋",
    "T27n1545_060:0310c04": "等由未斷故。或感有故。說能續有非能",
    "T27n1545_060:0310c05": "潤有。於理無違。",
    "T27n1545_060:0310c06": "三結乃至九十八隨眠依何定滅。問何故作",
    "T27n1545_060:0310c07": "此論答欲顯諸佛出現世時有勝事故。施",
    "T27n1545_060:0310c08": "設論說。遶贍部洲有轉輪王路廣一踰繕那。",
    "T27n1545_060:0310c09": "無輪王時海水所覆無能見者。若轉輪王",
    "T27n1545_060:0310c10": "出現于世。大海水減一踰繕那。此輪王路爾",
    "T27n1545_060:0310c11": "乃出現。金沙遍布眾寶莊嚴。栴檀香水以",
    "T27n1545_060:0310c12": "灑其上。轉輪聖王巡幸洲渚與四種軍俱",
    "T27n1545_060:0310c13": "遊此路。如是諸佛未出世時。根本地依無",
    "T27n1545_060:0310c14": "能見者。諸有斷結皆依邊地。若具十力轉",
    "T27n1545_060:0310c15": "法輪王出現于世。根本地依爾乃出現。菩提",
    "T27n1545_060:0310c16": "分法金沙遍布。種種功德眾寶莊嚴。四澄淨",
    "T27n1545_060:0310c17": "水以灑其上。佛與無量無邊眷屬。俱遊此",
    "T27n1545_060:0310c18": "路趣涅槃城。由是因緣故作斯論。復次為",
    "T27n1545_060:0310c19": "遮分別論者有諸煩惱不依定滅。彼作是",
    "T27n1545_060:0310c20": "說。若有聖者生在非想非非想處。彼無聖",
    "T27n1545_060:0310c21": "道現在前義。壽量盡時煩惱亦盡成阿羅漢。",
    "T27n1545_060:0310c22": "名為齊頂。為遮彼執顯無煩惱不依定",
    "T27n1545_060:0310c23": "滅故作斯論。此中定者顯對治道。謂對治",
    "T27n1545_060:0310c24": "道或說為定。或說為道。或名對治。或名作",
    "T27n1545_060:0310c25": "意。或說為行。言雖有異其義無別。此中滅",
    "T27n1545_060:0310c26": "者顯示永斷。謂此永斷或說為滅。或說為",
    "T27n1545_060:0310c27": "盡。或名離染。或名離繫。或名解脫。言雖",
    "T27n1545_060:0310c28": "有異其義無別。昔此法內有二論師。一名",
    "T27n1545_060:0310c29": "侍毘羅。二名瞿沙伐摩。尊者侍毘羅作如",
    "T27n1545_060:0311a01": "是說。此中說永斷無餘斷畢竟斷無片影斷。",
    "T27n1545_060:0311a02": "如是永斷是聖者非異生。是聖道能非世俗",
    "T27n1545_060:0311a03": "道。所以者何。因七依經造此論故。彼經唯",
    "T27n1545_060:0311a04": "說七根本地。謂四靜慮下三無色。非根本地",
    "T27n1545_060:0311a05": "有世俗道能斷煩惱。故知唯聖者用無漏",
    "T27n1545_060:0311a06": "道斷。尊者瞿沙伐摩作如是說。此中說永",
    "T27n1545_060:0311a07": "斷無餘斷畢竟斷無片影斷。如是永斷是聖",
    "T27n1545_060:0311a08": "者亦異生。是聖道能亦世俗道。問豈不此論",
    "T27n1545_060:0311a09": "因七依經如何異生依根本地起世俗道",
    "T27n1545_060:0311a10": "有永斷義。答由此因緣說阿毘達磨照了",
    "T27n1545_060:0311a11": "契經等猶如明燈。契經等中所未說者此",
    "T27n1545_060:0311a12": "中說之。所未現者此中現之。彼有餘說此",
    "T27n1545_060:0311a13": "無餘說。是故聖者及諸異生依七根本及八",
    "T27n1545_060:0311a14": "邊地起聖世俗道俱能永斷結。如是二說",
    "T27n1545_060:0311a15": "俱得善通。此本論文容二義故。",
    "T27n1545_060:0311a16": "答三結或依四或依未至滅者。四謂四靜慮",
    "T27n1545_060:0311a17": "地。未至謂未至地及靜慮中間。此二俱名未",
    "T27n1545_060:0311a18": "至地故。問此地何故名未至耶。答未入",
    "T27n1545_060:0311a19": "根本能現在前斷諸煩惱故名未至。問契",
    "T27n1545_060:0311a20": "經唯說根本為依非未至地。此中何故說",
    "T27n1545_060:0311a21": "三結或依四或依未至滅。答此中應說或",
    "T27n1545_060:0311a22": "依四或未至滅。不應言依未至滅。而言",
    "T27n1545_060:0311a23": "依未至滅者。有別意趣。謂後依言重說根",
    "T27n1545_060:0311a24": "本。此中意言三結或依四滅者。或四根本依",
    "T27n1545_060:0311a25": "滅或依未至滅者。或未至四根本依而滅。如",
    "T27n1545_060:0311a26": "有問他。汝為入城作此事。為未入城作",
    "T27n1545_060:0311a27": "此事。此中一城前後再說。依言亦爾。於理無",
    "T27n1545_060:0311a28": "違。復次依言有通有別。別者唯說諸根本",
    "T27n1545_060:0311a29": "地如七依經。通者通說根本邊地。如此中",
    "T27n1545_060:0311b01": "說。故此依言亦不違理。然此三結依欲界",
    "T27n1545_060:0311b02": "乃至非想非非想處可得。欲界者唯依未",
    "T27n1545_060:0311b03": "至滅。初靜慮者或依初靜慮或依未至滅。",
    "T27n1545_060:0311b04": "第二靜慮者或依二靜慮或依未至滅。第",
    "T27n1545_060:0311b05": "三靜慮者或依三靜慮或依未至滅。第四",
    "T27n1545_060:0311b06": "靜慮及四無色者。或依四靜慮或依未至",
    "T27n1545_060:0311b07": "滅。所以者何。三結永斷無餘斷畢竟斷無",
    "T27n1545_060:0311b08": "片影斷。必以見道。然諸見道唯依六地。謂",
    "T27n1545_060:0311b09": "四靜慮及未至定靜慮中間。若依未至定入",
    "T27n1545_060:0311b10": "正性離生。如是三結依未至滅。乃至若依",
    "T27n1545_060:0311b11": "第四靜慮入正性離生。如是三結依第四",
    "T27n1545_060:0311b12": "靜慮滅。雖唯有第四靜慮及四無色地三",
    "T27n1545_060:0311b13": "結。或依四或依未至滅。而依總種類說。餘",
    "T27n1545_060:0311b14": "亦無失。雖依八地邊起世俗道亦分斷三",
    "T27n1545_060:0311b15": "結。而非永斷。故此不說。然此三結永斷唯",
    "T27n1545_060:0311b16": "在道類忍時。若別說者有身見永斷唯在苦",
    "T27n1545_060:0311b17": "類忍。故言依四依未至滅。三不善根及欲",
    "T27n1545_060:0311b18": "漏依未生滅者。離欲染時彼永斷故。若",
    "T27n1545_060:0311b19": "異生若聖者若有漏道若無漏道俱依未至。",
    "T27n1545_060:0311b20": "離欲染故。有漏無明漏或依七或依未至",
    "T27n1545_060:0311b21": "滅者。七謂四靜慮及下三無色即七。依定未",
    "T27n1545_060:0311b22": "至謂未至定及靜慮中間。此二俱名未至地",
    "T27n1545_060:0311b23": "故。此中有漏從初靜慮乃至非想非非想處",
    "T27n1545_060:0311b24": "可得。無明漏從欲界乃至非想非非想處可",
    "T27n1545_060:0311b25": "得。此二俱離非想非非想處染時方得永",
    "T27n1545_060:0311b26": "斷。彼非想非非想處染依九地道而得永",
    "T27n1545_060:0311b27": "離。故言或依七或依未至滅。然無明漏欲",
    "T27n1545_060:0311b28": "界者唯依未至滅。有漏無明漏初靜慮者依",
    "T27n1545_060:0311b29": "初靜慮或依未至滅。第二靜慮者。依二靜",
    "T27n1545_060:0311c01": "慮或依未至滅。乃至識無邊處者依四靜",
    "T27n1545_060:0311c02": "慮下二無色或依未至滅。無所有處非想非",
    "T27n1545_060:0311c03": "非想者。依四靜慮下三無色或依未至滅。",
    "T27n1545_060:0311c04": "依總種類亦得說。餘或依七或依未至滅。",
    "T27n1545_060:0311c05": "此中但說二永斷處故。唯聖者無漏道斷。即",
    "T27n1545_060:0311c06": "是最後金剛喻定。餘隨所應如本論說。異",
    "T27n1545_060:0311c07": "生聖者世俗聖道永斷差別如理應知。",
    "T27n1545_060:0311c08": "諸結過去。彼結已繫耶。乃至廣說。問何故作",
    "T27n1545_060:0311c09": "此論答為止他宗顯正理故。謂或有說。過",
    "T27n1545_060:0311c10": "去未來非實有體。或復有說煩惱斷已畢竟",
    "T27n1545_060:0311c11": "不退為遮彼說顯示過去未來實有。及顯",
    "T27n1545_060:0311c12": "煩惱斷已有退。故作斯論。應知此中先名",
    "T27n1545_060:0311c13": "已繫後名當繫現名今繫。又於此中有作",
    "T27n1545_060:0311c14": "是說。結用名繫。有作是說。結得名繫。然結",
    "T27n1545_060:0311c15": "於得有三種類。一如牛王引得前行。二如",
    "T27n1545_060:0311c16": "犢子隨得後行。三如形質與影得俱。如牛",
    "T27n1545_060:0311c17": "王者先結後得。如犢子者先得後結。如形",
    "T27n1545_060:0311c18": "質者結與得俱。諸結過去彼結已繫耶。答諸",
    "T27n1545_060:0311c19": "結過去彼結已繫謂結在過去彼得亦過去。",
    "T27n1545_060:0311c20": "曾為繫故說名已繫。有結已繫彼結非過",
    "T27n1545_060:0311c21": "去。謂結未來現在已繫。即諸結在未來現在。",
    "T27n1545_060:0311c22": "彼得在過去曾為繫故。此結如犢子隨得",
    "T27n1545_060:0311c23": "後行故諸結未來彼結當繫耶。答應作四句。",
    "T27n1545_060:0311c24": "義不定故。有結未來彼結非當繫。謂結未",
    "T27n1545_060:0311c25": "來已斷已遍知已滅已吐定不當退。此中已",
    "T27n1545_060:0311c26": "斷者謂已得斷遍知。已遍知者。謂已得智遍",
    "T27n1545_060:0311c27": "知。已滅者謂已得擇滅。已吐者謂已斷繫得。",
    "T27n1545_060:0311c28": "已證離繫得。有作是說。已斷已遍知已滅已",
    "T27n1545_060:0311c29": "吐同顯捨義。定不當退者謂不退法阿羅",
    "T27n1545_060:0312a01": "漢。未來三界見修所斷結定不當退。退法阿",
    "T27n1545_060:0312a02": "羅漢未來三界見所斷結定不當退。不退法",
    "T27n1545_060:0312a03": "不還。若已離無所有處染。未來三界見所斷",
    "T27n1545_060:0312a04": "結及下八地修所斷結定不當退。乃至若未",
    "T27n1545_060:0312a05": "離初靜慮染。未來三界見所斷結。及欲界修",
    "T27n1545_060:0312a06": "所斷結定不當退。退法不還及預流一來。未",
    "T27n1545_060:0312a07": "來三界見所斷結定不當退。不退法異生。若",
    "T27n1545_060:0312a08": "已離無所有處染如菩薩等未來下八地見",
    "T27n1545_060:0312a09": "修所斷結定不當退。乃至若已離欲界染",
    "T27n1545_060:0312a10": "未離初靜慮染。未來一地見修所斷結定不",
    "T27n1545_060:0312a11": "當退是謂有結未來彼結非當繫。有結當",
    "T27n1545_060:0312a12": "繫彼結非未來謂結過去已斷已遍知已滅",
    "T27n1545_060:0312a13": "已吐定當退。此中諸句義如前釋。定當退",
    "T27n1545_060:0312a14": "者謂退法阿羅漢過去三界修所斷結有定",
    "T27n1545_060:0312a15": "當退。退法不還若已離無所有處染。過去下",
    "T27n1545_060:0312a16": "八地修所斷結有定當退。乃至若未離初",
    "T27n1545_060:0312a17": "靜慮染。過去一地修所斷結有定當退。退法",
    "T27n1545_060:0312a18": "異生若已離無所有染。過去下八地見修所",
    "T27n1545_060:0312a19": "斷結有定當退。乃至若已離欲界染未離",
    "T27n1545_060:0312a20": "初靜慮染。過去一地見修所斷結有定當退。",
    "T27n1545_060:0312a21": "是謂有結當繫彼結非未來。有結未來彼",
    "T27n1545_060:0312a22": "結亦當繫。謂結未來已斷已遍知已滅已吐",
    "T27n1545_060:0312a23": "定當退。此中已斷等如初句釋。定當退者",
    "T27n1545_060:0312a24": "如第二句釋。然前說過去今說未來。有結",
    "T27n1545_060:0312a25": "非未來彼結亦非當繫。謂結過去已斷已遍",
    "T27n1545_060:0312a26": "知已滅已吐。定不當繫及現在結。此中諸句",
    "T27n1545_060:0312a27": "如初句釋。然前說未來今說過去及現在",
    "T27n1545_060:0312a28": "結者。謂現在結亦非未來是現在故。亦非",
    "T27n1545_060:0312a29": "當繫是今繫故。諸結現在彼結今繫耶。答諸",
    "T27n1545_060:0312b01": "結現在彼結今繫。謂現在諸結定有現在得。",
    "T27n1545_060:0312b02": "如形質影必俱有故。有結今繫彼結非現",
    "T27n1545_060:0312b03": "在謂結過去未來今繫即過去未來結有現",
    "T27n1545_060:0312b04": "在得。過去結者。如牛王引得前行。未來結",
    "T27n1545_060:0312b05": "者如犢子隨得後行。彼得現在故名今繫",
    "T27n1545_060:0312b06": "諸用此道斷欲界結。退此道時還得彼結",
    "T27n1545_060:0312b07": "繫不。乃至廣說。問何故作此論。答為止他",
    "T27n1545_060:0312b08": "宗顯正理故。謂或有執。定無退起諸煩惱",
    "T27n1545_060:0312b09": "義。如分別論者。彼引世間現喻為證。謂作",
    "T27n1545_060:0312b10": "是說。如瓶破已唯有餘瓦不復作瓶。諸阿",
    "T27n1545_060:0312b11": "羅漢亦應如是。金剛喻定破煩惱已不應",
    "T27n1545_060:0312b12": "復起諸煩惱退。如燒木已唯有餘灰不還",
    "T27n1545_060:0312b13": "為木。諸阿羅漢亦應如是。無漏智火燒煩",
    "T27n1545_060:0312b14": "惱已不應復起諸煩惱退。彼引此等世間",
    "T27n1545_060:0312b15": "現喻。證無退起諸煩惱義。為遮彼執顯",
    "T27n1545_060:0312b16": "有退起諸煩惱義。若無退者便違契經。如",
    "T27n1545_060:0312b17": "契經說。阿羅漢有二種。一退法。二不退法。",
    "T27n1545_060:0312b18": "又契經說。由五因緣令時解脫阿羅漢退隱",
    "T27n1545_060:0312b19": "沒忘失。",
    "T27n1545_060:0312b20": "云何為五。一多營事業。二樂諸戲論。三好",
    "T27n1545_060:0312b21": "和鬪諍。四憙涉長途。五身恒多病。",
    "T27n1545_060:0312b22": "又契經說。有阿羅漢名瞿底迦。是時解脫",
    "T27n1545_060:0312b23": "六反退已。於第七時恐復退失以刀自害",
    "T27n1545_060:0312b24": "而般涅槃。故知定有起煩惱退。問若有退",
    "T27n1545_060:0312b25": "義分別論者所引現喻當云何通。答不必",
    "T27n1545_060:0312b26": "須通。所以者何。彼非素怛纜。非毘捺耶。",
    "T27n1545_060:0312b27": "非阿毘達磨。但是世間麁淺現喻。世間法異",
    "T27n1545_060:0312b28": "賢聖法異。不應引世間法難賢聖法。若必",
    "T27n1545_060:0312b29": "須通當說喻過喻。既有過為證不成。如",
    "T27n1545_060:0312c01": "瓶破已必有餘瓦。得阿羅漢已有餘煩惱",
    "T27n1545_060:0312c02": "不。若有煩惱者應非阿羅漢。若無煩惱者",
    "T27n1545_060:0312c03": "即義與喻別不應為證。如燒木已定有餘",
    "T27n1545_060:0312c04": "灰。得阿羅漢已有餘煩惱不。若有煩惱者",
    "T27n1545_060:0312c05": "應非阿羅漢。若無煩惱者即義與喻別不",
    "T27n1545_060:0312c06": "應為證。然世間木無被燒義。但木極微與",
    "T27n1545_060:0312c07": "火極微為因已滅。此火極微與灰極微為",
    "T27n1545_060:0312c08": "因已滅。應作是說。木是火因火是灰因。",
    "T27n1545_060:0312c09": "而世間想謂火燒木令木成灰。木既滅已猶",
    "T27n1545_060:0312c10": "有餘灰。非全無物故喻與法義不相似。又",
    "T27n1545_060:0312c11": "阿羅漢斷諸煩惱非令全無過去未來煩",
    "T27n1545_060:0312c12": "惱性相猶實有故。若相續中違煩惱道未現",
    "T27n1545_060:0312c13": "在前。爾時名為煩惱未斷。若相續中違煩惱",
    "T27n1545_060:0312c14": "道已現在前。斷諸繫得證離繫得。不成就",
    "T27n1545_060:0312c15": "煩惱名煩惱已斷。應作是說。修習聖道是",
    "T27n1545_060:0312c16": "希有事。今阿羅漢雖斷煩惱而不令無。",
    "T27n1545_060:0312c17": "是故尊者妙音說曰。煩惱不在自身中行",
    "T27n1545_060:0312c18": "說名為斷非令全無。如說天授舍宅中無",
    "T27n1545_060:0312c19": "非謂天授餘處亦無。煩惱斷時應知亦爾。",
    "T27n1545_060:0312c20": "過去有故。若遇退緣為因引生未來煩惱",
    "T27n1545_060:0312c21": "故必有起煩惱退義。問分別論者云何釋",
    "T27n1545_060:0312c22": "通應理論者所引契經。答彼說退時退道非",
    "T27n1545_060:0312c23": "果。以沙門果是無為故。問既許有退。退",
    "T27n1545_060:0312c24": "道退果有何差別。而說無退。又彼許退",
    "T27n1545_060:0312c25": "無學道時。為得學道為全不得。若得學",
    "T27n1545_060:0312c26": "道果亦應退非無學果成學道故。若全不",
    "T27n1545_060:0312c27": "得便有大過。退無學道不得學道。若爾",
    "T27n1545_060:0312c28": "應住異生位故。若非異生及學無學。應離",
    "T27n1545_060:0312c29": "凡聖有別有情許即便非世尊弟子故。應",
    "T27n1545_060:0313a01": "許有起煩惱退。分別論者又說隨眠是纏",
    "T27n1545_060:0313a02": "種子。隨眠自性心不相應。諸纏自性與心相",
    "T27n1545_060:0313a03": "應。纏從隨眠生。纏現前故退諸阿羅漢。已",
    "T27n1545_060:0313a04": "斷隨眠纏既不生彼如何退。故說無退是",
    "T27n1545_060:0313a05": "應正理。彼如是說是無知果。是黑闇果。是",
    "T27n1545_060:0313a06": "無明果。是不勤方便果。然實有起煩惱義。",
    "T27n1545_060:0313a07": "為止彼宗及顯退法相應正理故作斯",
    "T27n1545_060:0313a08": "論。",
    "T27n1545_060:0313a09": "問退以何法為自性耶。有作是說。若起如",
    "T27n1545_060:0313a10": "是煩惱諸纏現前故退。即以此法為退自",
    "T27n1545_060:0313a11": "性。若作是說退以不善有覆無記為其自",
    "T27n1545_060:0313a12": "性。有餘師說。若退墮時隨順退者是退自",
    "T27n1545_060:0313a13": "性。若作是說以一切法為退自性。由退墮",
    "T27n1545_060:0313a14": "時諸法皆有隨順退義。譬喻尊者作如是",
    "T27n1545_060:0313a15": "言。退無自性唯假施設。所以者何。身中先",
    "T27n1545_060:0313a16": "有諸善功德。今遇退緣退失此法有何自",
    "T27n1545_060:0313a17": "性。如人有財為賊所奪。有人問曰。汝今失",
    "T27n1545_060:0313a18": "財以何為體。財主答曰。我本有財今為賊",
    "T27n1545_060:0313a19": "奪但無財物知有何體。如人有衣為他奪",
    "T27n1545_060:0313a20": "去露形而住。有人問曰。汝今無衣以何為",
    "T27n1545_060:0313a21": "體。衣主答曰。我先有衣今被奪去知有何",
    "T27n1545_060:0313a22": "體。如人衣破有人問曰。汝今衣破用何為",
    "T27n1545_060:0313a23": "性。衣破者曰。我衣先完今衣破已知有何",
    "T27n1545_060:0313a24": "性。如是身中先有勝德今唯退失有何自",
    "T27n1545_060:0313a25": "性。評曰。退自性者是不成就無覆無記。即是",
    "T27n1545_060:0313a26": "非得心不相應行蘊所攝。即在復有所餘如",
    "T27n1545_060:0313a27": "是類法心不相應中攝。應知退與順退法",
    "T27n1545_060:0313a28": "異。退以不成就非得為自性。無覆無記心不",
    "T27n1545_060:0313a29": "相應行蘊所攝。順退法以一切不善有覆無",
    "T27n1545_060:0313b01": "記為其自性。如僧破與破僧罪異。僧破以",
    "T27n1545_060:0313b02": "不和合為自性。無覆無記心不相應行蘊所",
    "T27n1545_060:0313b03": "攝。破僧罪以虛誑語為自性。僧成就破破",
    "T27n1545_060:0313b04": "僧人成就罪。如是退與順退法異故。退自",
    "T27n1545_060:0313b05": "性決定實有是不相應行蘊所攝。即是非得",
    "T27n1545_060:0313b06": "其理極成。",
    "T27n1545_060:0313b07": "說一切有部發智大毘婆沙論卷第六十"
}