{
    "X80n1565_010:0197a05": "五燈會元卷第十",
    "X80n1565_010:0197a07": "法眼宗",
    "X80n1565_010:0197a08": "青原下八世",
    "X80n1565_010:0197a09": "羅漢琛禪師法嗣",
    "X80n1565_010:0197a10": "金陵清涼院文益禪師餘杭魯氏子。七歲。依新定智",
    "X80n1565_010:0197a11": "通院全偉禪師落髮。弱齡稟具於越州開元寺。屬律",
    "X80n1565_010:0197a12": "匠希覺師盛化於明州[鄖-口+刀]山育王寺。師往預聽習。究",
    "X80n1565_010:0197a13": "其微旨。復傍探儒典。遊文雅之場。覺師目為我門之",
    "X80n1565_010:0197a14": "游夏也。師以玄機一發。雜務俱捐。振錫南邁。抵福州。",
    "X80n1565_010:0197a15": "參長慶。不大發明。後同紹修法進三人欲出嶺。過地",
    "X80n1565_010:0197a16": "藏院。阻雪少憩。附爐次。藏問。此行何之。師曰。行脚去。",
    "X80n1565_010:0197a17": "藏曰。作麼生是行脚事。師曰。不知。藏曰。不知最親切。",
    "X80n1565_010:0197a18": "又同三人舉肇論至天地與我同根處。藏曰。山河大",
    "X80n1565_010:0197a19": "地。與上座自己是同是別。師曰。別。藏竪起兩指。師曰。",
    "X80n1565_010:0197a20": "同。藏又竪起兩指。便起去。雪霽辭去。藏門送之。問曰。",
    "X80n1565_010:0197a21": "上座尋常說三界唯心。萬法唯識。乃指庭下片石曰。",
    "X80n1565_010:0197a22": "且道此石在心內。在心外。師曰。在心內。藏曰。行脚人",
    "X80n1565_010:0197a23": "著甚麼來由。安片石在心頭。師窘無以對。即放包依",
    "X80n1565_010:0197a24": "席下求決擇。近一月餘。日呈見解。說道理。藏語之曰。",
    "X80n1565_010:0197b01": "佛法不恁麼。師曰。某甲詞窮理絕也。藏曰。若論佛法。",
    "X80n1565_010:0197b02": "一切見成。師於言下大悟。因議留止。進師等以江表",
    "X80n1565_010:0197b03": "叢林。欲期歷覧。命師同往。至臨川。州牧請住崇壽院。",
    "X80n1565_010:0197b04": "開堂日。中坐茶筵未起時。僧正白師曰。四眾已圍繞",
    "X80n1565_010:0197b05": "和尚法座了也。師曰。眾人却參真善知識。少頃陞座。",
    "X80n1565_010:0197b06": "僧問。大眾雲集。請師舉唱。師曰。大眾久立。乃曰。眾人",
    "X80n1565_010:0197b07": "既盡在此。山僧不可無言。與大眾舉一古人方便。珍",
    "X80n1565_010:0197b08": "重。便下座。子方上座自長慶來。師舉長慶偈問曰。作",
    "X80n1565_010:0197b09": "麼生是萬象之中獨露身。子方舉拂子。師曰。恁麼會",
    "X80n1565_010:0197b10": "又爭得。曰。和尚尊意如何。師曰。喚甚麼作萬象。曰。古",
    "X80n1565_010:0197b11": "人不撥萬象。師曰。萬象之中獨露身。說甚麼撥不撥。",
    "X80n1565_010:0197b12": "子方豁然悟解。述偈投誠。自是諸方會下。有存知解",
    "X80n1565_010:0197b13": "者翕然而至。始則行行如也。師微以激發。皆漸而服",
    "X80n1565_010:0197b14": "膺。海參之眾。常不減千計。上堂。大眾立久。乃謂之曰。",
    "X80n1565_010:0197b15": "祇恁麼便散去。還有佛法道理也無。試說看。若無。又",
    "X80n1565_010:0197b16": "來這裏作麼。若有。大市裏人叢處亦有。何須到這裏。",
    "X80n1565_010:0197b17": "諸人各曾看還源觀．百門義海．華嚴論．涅槃經諸多",
    "X80n1565_010:0197b18": "策子。阿那箇教中有這箇時節。若有。試舉看。莫是恁",
    "X80n1565_010:0197b19": "麼經裏有恁麼語。是此時節麼。有甚麼交涉。所以道。",
    "X80n1565_010:0197b20": "微言滯於心首。嘗為緣慮之場。實際居於目前。翻為",
    "X80n1565_010:0197b21": "名相之境。又作麼生得翻去。若也翻去。又作麼生得",
    "X80n1565_010:0197b22": "正去。還會麼。莫祇恁麼念策子。有甚麼用處。僧問。如",
    "X80n1565_010:0197b23": "何披露即得與道相應。師曰。汝幾時披露即與道不",
    "X80n1565_010:0197b24": "相應。問。六處不知音時如何。師曰。汝家眷屬一羣子。",
    "X80n1565_010:0197c01": "師又曰。作麼生會。莫道恁麼來問。便是不得。汝道六",
    "X80n1565_010:0197c02": "處不知音。眼處不知音。耳處不知音。若也根本是有。",
    "X80n1565_010:0197c03": "爭解無得。古人道。離聲色。著聲色。離名字。著名字。所",
    "X80n1565_010:0197c04": "以無想天修得。經八萬大劫。一朝退墮。諸事儼然。蓋",
    "X80n1565_010:0197c05": "為不知根本真實次地修行三生六十劫。四生一百",
    "X80n1565_010:0197c06": "劫。如是直到三祇果滿。他古人猶道。不如一念緣起",
    "X80n1565_010:0197c07": "無生。超彼三乘權學等見。又道彈指圓成八萬門。剎",
    "X80n1565_010:0197c08": "那滅却三祇劫。也須體究。若如此用多少氣力。僧問。",
    "X80n1565_010:0197c09": "指即不問。如何是月。何曰。阿那箇是汝不問底指。又",
    "X80n1565_010:0197c10": "僧問。月即不問。如何是指。師曰。月。曰。學人問指。和尚",
    "X80n1565_010:0197c11": "為甚麼對月。師曰。為汝問指。江南國主重師之道。迎",
    "X80n1565_010:0197c12": "住報恩禪院。署淨慧禪師。僧問。洪鐘纔擊。大眾雲臻。",
    "X80n1565_010:0197c13": "請師如是。師曰。大眾會。何似汝會。問。如何是古佛家",
    "X80n1565_010:0197c14": "風。師曰。甚麼處看不足。問。十二時中。如何行履。即得",
    "X80n1565_010:0197c15": "與道相應。師曰。取捨之心成巧偽。問。古人傳衣。當記",
    "X80n1565_010:0197c16": "何人。師曰。汝甚麼處見古人傳衣。問。十方賢聖皆入",
    "X80n1565_010:0197c17": "此宗。如何是此宗。師曰。十方賢聖皆入。問。如何是佛",
    "X80n1565_010:0197c18": "向上人。師曰。方便呼為佛。問。如何是學人一卷經。師",
    "X80n1565_010:0197c19": "曰。題目甚分明。問。聲色兩字。甚麼人透得。師却謂眾",
    "X80n1565_010:0197c20": "曰。諸上座且道。這箇僧還透得也未。若會此僧問處。",
    "X80n1565_010:0197c21": "透聲色也不難。問。求佛知見。何路最徑。師曰。無過此。",
    "X80n1565_010:0197c22": "問。瑞草不凋時如何。師曰。謾語。問。大眾雲集。請師頓",
    "X80n1565_010:0197c23": "決疑網。師曰。寮舍內商量。茶堂內商量。問。雲開見日",
    "X80n1565_010:0197c24": "時如何。師曰。謾語真箇。問。如何是沙門所重處。師曰。",
    "X80n1565_010:0198a01": "若有纖毫所重。即不名沙門。問。千百億化身。於中如",
    "X80n1565_010:0198a02": "何是清淨法身。師曰。總是。問。簇簇上來。師意如何。師",
    "X80n1565_010:0198a03": "曰。是眼不是眼。問。全身是義。請師一決。師曰。汝義自",
    "X80n1565_010:0198a04": "破。問。如何是古佛心。師曰。流出慈悲喜捨。問。百年暗",
    "X80n1565_010:0198a05": "室。一燈能破。如何是一燈。師曰。論甚麼百年。問。如何",
    "X80n1565_010:0198a06": "是正真之道。師曰。一願也教汝行。二願也教汝行。問。",
    "X80n1565_010:0198a07": "如何是一真之地。師曰。地則無一真。曰。如何卓立。師",
    "X80n1565_010:0198a08": "曰。轉無交涉。問。如何是古佛。師曰。即今也無嫌疑。問。",
    "X80n1565_010:0198a09": "十二時中如何行履。師曰。步步蹋著。問。古鏡未開。如",
    "X80n1565_010:0198a10": "何顯照。師曰。何必再三。問。如何是諸佛玄旨。師曰。是",
    "X80n1565_010:0198a11": "汝也有。問。承教有言。從無住本立一切法。如何是無",
    "X80n1565_010:0198a12": "住本。師曰。形興未質。名起未名。問。亡僧衣眾人唱。祖",
    "X80n1565_010:0198a13": "師衣甚麼人唱。師曰。汝唱得亡僧甚麼衣。問。蕩子還",
    "X80n1565_010:0198a14": "鄉時如何。師曰。將甚麼奉獻。曰。無有一物。師曰。日給",
    "X80n1565_010:0198a15": "作麼生。師後住清涼。上堂曰。出家人但隨時及節便",
    "X80n1565_010:0198a16": "得。寒即寒。熱即熱。欲知佛性義。當觀時節因緣。古今",
    "X80n1565_010:0198a17": "方便不少。不見石頭和尚因看肇論云。會萬物為己",
    "X80n1565_010:0198a18": "者。其唯聖人乎。他家便道。聖人無己。靡所不己。有一",
    "X80n1565_010:0198a19": "片言語喚作參同契。末上云。竺土大僊心。無過此語",
    "X80n1565_010:0198a20": "也。中間也秖隨時說話。上座今欲會萬物為自己去。",
    "X80n1565_010:0198a21": "葢為大地無一法可見。他又囑云。光陰莫虗度。適來",
    "X80n1565_010:0198a22": "向上座道。但隨時及節便得。若也移時失候。即是虗",
    "X80n1565_010:0198a23": "度光陰。於非色中作色解。上座於非色中作色解。即",
    "X80n1565_010:0198a24": "是移時失候。且道色作非色解。還當不當。上座若恁",
    "X80n1565_010:0198b01": "麼會。便是沒交涉。正是癡狂兩頭走。有甚麼用處。上",
    "X80n1565_010:0198b02": "座但守分隨時過好。珍重。僧問。如何是清涼家風。師",
    "X80n1565_010:0198b03": "曰。汝到別處。但道到清涼來。問。如何得諸法無當去。",
    "X80n1565_010:0198b04": "師曰。甚麼法當著上座。曰。爭奈日夕何。師曰。閑言語。",
    "X80n1565_010:0198b05": "問。觀身如幻化。觀內亦復然時如何。師曰。還得恁麼",
    "X80n1565_010:0198b06": "也無。問。要急相應。唯言不二。如何是不二之言。師曰。",
    "X80n1565_010:0198b07": "更添些子得麼。問。如何是法身。師曰。這箇是應身。問。",
    "X80n1565_010:0198b08": "如何是第一義。師曰。我向你道是第二義。師問修山",
    "X80n1565_010:0198b09": "主。毫氂有差。天地懸隔。兄作麼生會。修曰。毫氂有差。",
    "X80n1565_010:0198b10": "天地懸隔。師曰。恁麼會又爭得。修曰。和尚如何。師曰。",
    "X80n1565_010:0198b11": "毫氂有差。天地懸隔。修便禮拜(東禪齊云。山主恁麼祇對。為甚麼不肯。及",
    "X80n1565_010:0198b12": "乎再請益法眼。亦祇恁麼道便得去。且道疑訛在甚麼處。若看得透。道上座有來由)。師與悟空",
    "X80n1565_010:0198b13": "禪師向火。拈起香匙。問曰。不得喚作香匙。兄喚作甚",
    "X80n1565_010:0198b14": "麼。空曰。香匙。師不肯。空後二十餘日。方明此語。僧參",
    "X80n1565_010:0198b15": "次。師指簾。時有二僧同去捲。師曰。一得一失(東禪齊云。上座",
    "X80n1565_010:0198b16": "作麼生會。有云為伊不明旨便去捲簾。亦有道指者即會。不指而去者即失。恁麼會還可不可。既不許恁麼會。",
    "X80n1565_010:0198b17": "且問上座阿那箇得。阿那箇失)。雲門問。僧甚處來。曰。江西來。門曰。江",
    "X80n1565_010:0198b18": "西一隊老宿寱語住也未。僧無對。後僧問師。不知雲",
    "X80n1565_010:0198b19": "門意作麼生。師曰。大小雲門被這僧勘破。問。僧甚處",
    "X80n1565_010:0198b20": "來。曰。道場來。師曰。明合暗合。僧無語。師令僧取土添",
    "X80n1565_010:0198b21": "蓮盆。僧取土到。師曰。橋東取。橋西取。曰。橋東取。師曰。",
    "X80n1565_010:0198b22": "是真實。是虗妄。問。僧甚處來。曰。報恩來。師曰。眾僧還",
    "X80n1565_010:0198b23": "安否。曰。安。師曰。喫茶去。問。僧甚處來。曰。泗州禮拜大",
    "X80n1565_010:0198b24": "聖來。師曰。今年大聖出塔否。曰。出。師却問傍僧曰。汝",
    "X80n1565_010:0198c01": "道伊到泗州不到。師問寶資長老。古人道。山河無隔",
    "X80n1565_010:0198c02": "礙。光明處處透。且作麼生是處處透底光明。資曰。東",
    "X80n1565_010:0198c03": "畔打羅聲(歸宗柔別云。和尚擬隔礙)。師指竹問僧。還見麼。曰。見。師",
    "X80n1565_010:0198c04": "曰。竹來眼裏。眼到竹邊。曰。總不恁麼(法燈別云。當時但擘眼向師。歸",
    "X80n1565_010:0198c05": "宗柔別云。和尚祇是不信某甲)。有俗士獻畵障子。師看了。問曰。汝是",
    "X80n1565_010:0198c06": "手巧。心巧。曰。心巧。師曰。那箇是汝心。士無對(歸宗柔代云。某",
    "X80n1565_010:0198c07": "甲今日却成容易)。僧問。如何是第二月。師曰。森羅萬象。曰。如",
    "X80n1565_010:0198c08": "何是第一月。師曰。萬象森羅。上堂。盡十方世界。皎皎",
    "X80n1565_010:0198c09": "地無一絲頭。若有一絲頭。即是一絲頭(法燈云。若有一絲頭。不是",
    "X80n1565_010:0198c10": "一絲頭)。師指凳子曰。識得凳子。周匝有餘(雲門云。識得凳子。天地懸",
    "X80n1565_010:0198c11": "殊)。僧問。如何是塵劫來事。師曰。盡在于今。師因患脚。",
    "X80n1565_010:0198c12": "僧問訊次。師曰。非人來時不能動。及至人來動不得。",
    "X80n1565_010:0198c13": "且道佛法中下得甚麼語。曰。和尚且喜得較。師不肯。",
    "X80n1565_010:0198c14": "自別云。和尚今日似減。因開井被沙塞却泉眼。師曰。",
    "X80n1565_010:0198c15": "泉眼不通被沙礙。道眼不通被甚麼礙。僧無對。師代",
    "X80n1565_010:0198c16": "曰。被眼礙。師見僧搬土次。乃以一塊土放僧擔上。曰。",
    "X80n1565_010:0198c17": "吾助汝。僧曰。謝和尚慈悲。師不肯。一僧別云。和尚是",
    "X80n1565_010:0198c18": "甚麼心行。師便休去。師謂小兒子曰。因子識得你爺。",
    "X80n1565_010:0198c19": "你爺名甚麼。兒無對(法燈代云。但將衣袖掩面)。師却問僧。若是孝",
    "X80n1565_010:0198c20": "順之子。合下得一轉語。且道合下得甚麼語。僧無對。",
    "X80n1565_010:0198c21": "師代曰。他是孝順之子。師問講百法論僧曰。百法是",
    "X80n1565_010:0198c22": "體用雙陳。明門是能所兼舉。座主是能。法座是所。作",
    "X80n1565_010:0198c23": "麼生說兼舉(有老宿代云。某甲喚作箇法座。歸宗柔云。不勞和尚如此)。師一日與",
    "X80n1565_010:0198c24": "李王論道罷。同觀牡丹花。王命作偈。師即賦曰。擁毳",
    "X80n1565_010:0199a01": "對芳叢。由來趣不同。髮從今日白。花是去年紅。豔冶",
    "X80n1565_010:0199a02": "隨朝露。馨香逐晚風。何須待零落。然後始知空。王頓",
    "X80n1565_010:0199a03": "悟其意。師頌三界唯心曰。三界唯心。萬法唯識。唯識",
    "X80n1565_010:0199a04": "唯心。眼聲耳色。色不到耳。聲何觸眼。眼色耳聲。萬法",
    "X80n1565_010:0199a05": "成辦。萬法匪緣。豈觀如幻。山河大地。誰堅誰變。頌華",
    "X80n1565_010:0199a06": "嚴六相義曰。華嚴六相義。同中還有異。異若異於同。",
    "X80n1565_010:0199a07": "全非諸佛意。諸佛意總別。何曾有同異。男子身中入",
    "X80n1565_010:0199a08": "定時。女子身中不留意。不留意。絕名字。萬象明明無",
    "X80n1565_010:0199a09": "理事。師緣被於金陵。三坐大道場。朝夕演旨。時諸方",
    "X80n1565_010:0199a10": "叢林。咸遵風化。異域有慕其法者。涉遠而至。玄沙正",
    "X80n1565_010:0199a11": "宗。中興於江表。師調機順物。斥滯磨昏。凡舉諸方三",
    "X80n1565_010:0199a12": "昧。或入室呈解。或叩激請益。皆應病與藥。隨根悟入",
    "X80n1565_010:0199a13": "者。不可勝紀。周顯德五年戊午七月十七日示疾。國",
    "X80n1565_010:0199a14": "主親加禮問。閏月五日剃髮澡身。告眾訖。跏趺而逝。",
    "X80n1565_010:0199a15": "顏貌如生。壽七十有四。臘五十四。城下諸寺院。具威",
    "X80n1565_010:0199a16": "儀迎引。公卿李建勳以下。素服奉全身於江寧縣丹",
    "X80n1565_010:0199a17": "陽起塔。諡大法眼禪師。塔曰無相。後李主剏報慈院。",
    "X80n1565_010:0199a18": "命師門人玄覺言導師開法。再諡師大智藏大導師。",
    "X80n1565_010:0199a19": "青原下九世",
    "X80n1565_010:0199a20": "清涼益禪師法嗣",
    "X80n1565_010:0199a21": "天台山德韶國師處州龍泉陳氏子也。母葉氏。夢白",
    "X80n1565_010:0199a22": "光觸體。因而有娠。及誕。尤多奇異。年十五。有梵僧勉",
    "X80n1565_010:0199a23": "令出家。十七依本州龍歸寺受業。十八納戒於信州",
    "X80n1565_010:0199a24": "開元寺。後唐同光中遊方。首詣投子見同禪師。次謁",
    "X80n1565_010:0199b01": "龍牙。乃問。雄雄之尊。為甚麼近之不得。牙曰。如火與",
    "X80n1565_010:0199b02": "火。師曰。忽遇水來又作麼生。牙曰。去。汝不會我語。師",
    "X80n1565_010:0199b03": "又問。天不葢。地不載。此理如何。牙曰。道者合如是。師",
    "X80n1565_010:0199b04": "經十七次問。牙祇如此答。師竟不諭旨。再請垂誨。牙",
    "X80n1565_010:0199b05": "曰。道者。汝已後自會去。師後於通玄峯澡浴次。忽省",
    "X80n1565_010:0199b06": "前話。遂具威儀。焚香遙望龍牙禮拜曰。當時若向我",
    "X80n1565_010:0199b07": "說。今日決定罵也。又問疎山。百匝千重。是何人境界。",
    "X80n1565_010:0199b08": "山曰。左搓芒繩縛鬼子。師曰。不落古今。請師說。曰。不",
    "X80n1565_010:0199b09": "說。師曰。為甚麼不說。曰。箇中不辯有無。師曰。師今善",
    "X80n1565_010:0199b10": "說。山駭之。如是歷參五十四員善知識。皆法緣未契。",
    "X80n1565_010:0199b11": "最後至臨川謁法眼。眼一見深器之。師以徧涉叢林。",
    "X80n1565_010:0199b12": "亦倦於參問。但隨眾而己。一日。法眼上堂。僧問。如何",
    "X80n1565_010:0199b13": "是曹源一滴水。眼曰。是曹源一滴水。僧惘然而退。師",
    "X80n1565_010:0199b14": "於坐側。豁然開悟。平生凝滯。渙若氷釋。遂以所悟聞",
    "X80n1565_010:0199b15": "於法眼。眼曰。汝向後當為國王所師。致祖道光大。吾",
    "X80n1565_010:0199b16": "不如也。自是諸方異唱。古今玄鍵。與之決擇。不留微",
    "X80n1565_010:0199b17": "迹。尋回本道。遊天台。山覩智者顗禪師遺蹤。有若舊",
    "X80n1565_010:0199b18": "居。師復與智者同姓。時謂之後身也。初止白沙。時忠",
    "X80n1565_010:0199b19": "懿王為王子。時刺台州。嚮師之名。延請問道。師謂曰。",
    "X80n1565_010:0199b20": "他日為霸主。無忘佛恩。漢乾祐元年戊申。王嗣國位。",
    "X80n1565_010:0199b21": "遣使迎之。伸弟子之禮。有傳天台智者教羲寂者(即螺",
    "X80n1565_010:0199b22": "谿也)。屢言於師曰。智者之教。年祀浸遠。慮多散落。今新",
    "X80n1565_010:0199b23": "羅國其本甚備。自非和尚慈力。其孰能致之乎。師於",
    "X80n1565_010:0199b24": "是聞於王。王遣使及齎師之書往彼國繕寫。備足而",
    "X80n1565_010:0199c01": "回。迄今盛行於世矣。住後。上堂。古聖方便猶如河沙。",
    "X80n1565_010:0199c02": "祖師道非風幡動。仁者心動。斯乃無上心印法門。我",
    "X80n1565_010:0199c03": "輩是祖師門下客。合作麼生會祖師意。莫道風幡不",
    "X80n1565_010:0199c04": "動。汝心妄動。莫道不撥風幡。就風幡通取。莫道風幡",
    "X80n1565_010:0199c05": "動處是甚麼。有云附物明心。不須認物。有云色即是",
    "X80n1565_010:0199c06": "空。有云非風幡動。應須妙會。如是解會。與祖師意旨",
    "X80n1565_010:0199c07": "有何交涉。既不許如是會。諸上座便合知悉。若於這",
    "X80n1565_010:0199c08": "裏徹底悟去。何法門而不明。百千諸佛方便。一時洞",
    "X80n1565_010:0199c09": "了。更有甚麼疑悔。所以古人道。一了千明。一迷萬惑。",
    "X80n1565_010:0199c10": "上座豈是今日會得一則。明日又不會也。莫是有一",
    "X80n1565_010:0199c11": "分向上事難會。有一分下劣凡夫不會。如此見解。設",
    "X80n1565_010:0199c12": "經塵劫。祇自勞神乏思。無有是處。僧問。諸法寂滅相。",
    "X80n1565_010:0199c13": "不可以言宣。和尚如何為人師。曰。汝到諸方。更問一",
    "X80n1565_010:0199c14": "徧。曰。恁麼則絕於言句去也。師曰。夢裏惺惺。問。艣棹",
    "X80n1565_010:0199c15": "俱停。如何得到彼岸。師曰。慶汝平生。問。如何是三種",
    "X80n1565_010:0199c16": "病人。師曰。恰問著。問。如何是古佛心。師曰。此問不弱。",
    "X80n1565_010:0199c17": "問。如何是六相。師曰。即汝是。問。如何是方便。師曰。此",
    "X80n1565_010:0199c18": "問甚當。問。亡僧遷化向甚麼處去也。師曰。終不向汝",
    "X80n1565_010:0199c19": "道。曰。為甚麼不向某甲道。師曰。恐汝不會。問。一華開",
    "X80n1565_010:0199c20": "五葉。結果自然成。如何是一華開五葉。師曰。日出月",
    "X80n1565_010:0199c21": "明。曰。如何是結果自然成。師曰。天地皎然。問。如何是",
    "X80n1565_010:0199c22": "無憂佛。師曰。愁殺人。問。一切山河大地。從何而起。師",
    "X80n1565_010:0199c23": "曰。此問從何而來。問。如何是數起底心。師曰。爭諱得。",
    "X80n1565_010:0199c24": "問。如何是沙門眼。師曰。黑如漆。問。絕消息時如何。師",
    "X80n1565_010:0200a01": "曰。謝指示。問。如何是轉物即同如來。師曰。汝喚甚麼",
    "X80n1565_010:0200a02": "作物。曰。恁麼則同如來也。師曰。莫作野干鳴。問。那吒",
    "X80n1565_010:0200a03": "太子析肉還母。析骨還父。然後於蓮華上為父母說",
    "X80n1565_010:0200a04": "法。未審如何是太子身。師曰。大家見。上座問曰。恁麼",
    "X80n1565_010:0200a05": "則大千同一真性也。師曰。依俙似曲纔堪聽。又被風",
    "X80n1565_010:0200a06": "吹別調中。問。六根俱泯。為甚麼理事不明。師曰。何處",
    "X80n1565_010:0200a07": "不明。曰。恁麼則理事俱如也。師曰。前言何在。上堂。大",
    "X80n1565_010:0200a08": "凡言句。應須絕滲漏始得。時有僧問。如何是絕滲漏",
    "X80n1565_010:0200a09": "底句。師曰。汝口似鼻孔。問。如何是不證一法。師曰。待",
    "X80n1565_010:0200a10": "言語在。曰。如何是證諸法。師曰。醉作麼。乃曰。祇如山",
    "X80n1565_010:0200a11": "僧恁麼對他。諸上座作麼生體會。莫是真實相為麼。",
    "X80n1565_010:0200a12": "莫是正恁麼時無一法可證麼。莫是識伊來處麼。莫",
    "X80n1565_010:0200a13": "是全體顯露麼。莫錯會好。如此見解。喚作依草附木。",
    "X80n1565_010:0200a14": "與佛法天地懸隔。假饒答話揀辨如懸河。祇成得箇",
    "X80n1565_010:0200a15": "顛倒知見。若祇貴答話揀辨。有甚麼難。但恐無益於",
    "X80n1565_010:0200a16": "人。翻成賺悞。如上座從前所學揀辨．問答．記持。說道",
    "X80n1565_010:0200a17": "理極多。為甚麼疑心不息。聞古聖方便。特地不會。祇",
    "X80n1565_010:0200a18": "為多虗少實。上座不如從脚跟下一時覤破。看是甚",
    "X80n1565_010:0200a19": "底道理。有多少法門。與上座作疑求解。始知從前所",
    "X80n1565_010:0200a20": "學底事。祇是生死根源．陰界裏活計。所以古人道。見",
    "X80n1565_010:0200a21": "聞不脫。如水裏月。無事珍重。師有偈曰。通玄峯頂。不",
    "X80n1565_010:0200a22": "是人間。心外無法。滿目青山。法眼聞云。即此一偈。可",
    "X80n1565_010:0200a23": "起吾宗。師後於般若寺開堂說法十二會。上堂。毛吞",
    "X80n1565_010:0200a24": "巨海。海性無虧。纖芥投鋒。鋒利無動。見與不見。會與",
    "X80n1565_010:0200b01": "不會。唯我知焉。乃有頌曰。暫下高峰已顯揚。般若圜",
    "X80n1565_010:0200b02": "通遍十方。人天浩浩無差別。法界縱橫處處彰。珍重。",
    "X80n1565_010:0200b03": "上堂。僧問。承古有言。若人見般若。即被般若縛。若人",
    "X80n1565_010:0200b04": "不見般若。亦被般若縛。既見般若。為甚麼却被縛。師",
    "X80n1565_010:0200b05": "曰。你道般若見甚麼。曰。不見般若。為甚麼亦被縛。師",
    "X80n1565_010:0200b06": "曰。你道般若甚麼處不見。乃曰。若見般若。不名般若。",
    "X80n1565_010:0200b07": "不見般若。亦不名般若。且作麼生說見不見。所以古",
    "X80n1565_010:0200b08": "人道。若欠一法。不成法身。若剩一法。不成法身。若有",
    "X80n1565_010:0200b09": "一法。不成法身。若無一法。不成法身。此是般若之真",
    "X80n1565_010:0200b10": "宗也。僧問。乍離凝峯丈室。來坐般若道場。今日家風。",
    "X80n1565_010:0200b11": "請師一句。師曰。虧汝甚麼處。曰。恁麼則雷音震動乾",
    "X80n1565_010:0200b12": "坤界。人人無不盡霑恩。師曰。幸然未會。且莫探頭。僧",
    "X80n1565_010:0200b13": "禮拜。師曰。探頭即不中。諸上座相共證明。令法久住。",
    "X80n1565_010:0200b14": "國土安寧。珍重。上堂。僧問。承教有言。歸源性無二。方",
    "X80n1565_010:0200b15": "便有多門。如何是歸源性。師曰。你問我答。曰。如何是",
    "X80n1565_010:0200b16": "方便門。師曰。你答我問。曰。如何趣向。師曰。顛倒作麼。",
    "X80n1565_010:0200b17": "問。一身即無量身。無量身即一身。如何是無量身。師",
    "X80n1565_010:0200b18": "曰。一身。曰。恁麼則昔日靈山。今日親覩。師曰。理當即",
    "X80n1565_010:0200b19": "行。乃曰。三世諸佛。一時證明上座。上座且作麼生會。",
    "X80n1565_010:0200b20": "若會時不遷。無絲毫可得移易。何以故。為過去．未來．",
    "X80n1565_010:0200b21": "見在三際是上座。上座且非三際。澤霖大海。滴滴皆",
    "X80n1565_010:0200b22": "滿。一塵空性。法界全收。珍重。上堂。僧問。四眾雲集。人",
    "X80n1565_010:0200b23": "天恭敬。目覩尊顏。願宣般若。師曰。分明記取。曰。師宣",
    "X80n1565_010:0200b24": "妙法。國王萬歲。人民安樂。師曰。誰向你道。曰。法爾如",
    "X80n1565_010:0200c01": "然。師曰。你却靈利。問。三世諸佛不知有。狸奴白牯却",
    "X80n1565_010:0200c02": "知有。既是三世諸佛。為甚麼却不知有。師曰。却是你",
    "X80n1565_010:0200c03": "知有。曰。狸奴白牯為甚麼却知有。師曰。你甚麼處見",
    "X80n1565_010:0200c04": "三世諸佛。問。承教有言。眼不見色塵。意不知諸法。如",
    "X80n1565_010:0200c05": "何是眼不見色塵。師曰。却是耳見。曰。如何是意不知",
    "X80n1565_010:0200c06": "諸法。師曰。眼知。曰。恁麼則見聞路絕。聲色喧然。師曰。",
    "X80n1565_010:0200c07": "誰向汝道。乃曰。夫一切問答。如針鋒相投。無纖毫參",
    "X80n1565_010:0200c08": "差。事無不通。理無不備。良由一切言語。一切三昧。橫",
    "X80n1565_010:0200c09": "竪深淺。隱顯去來。是諸佛實相門。秖據如今一時驗",
    "X80n1565_010:0200c10": "取。珍重。上堂。古者道。如何是禪。三界綿綿。如何是道。",
    "X80n1565_010:0200c11": "十方浩浩。因甚麼道三界綿綿。何處是十方浩浩底",
    "X80n1565_010:0200c12": "道理。要會麼。塞却眼。塞却耳。塞却舌．身．意。無空闕處。",
    "X80n1565_010:0200c13": "無轉動處。上座作麼生會。橫亦不得。竪亦不得。縱亦",
    "X80n1565_010:0200c14": "不得。奪亦不得。無用心處。亦無施設處。若如是會得。",
    "X80n1565_010:0200c15": "始會法門絕揀擇。一切言語絕滲漏。曾有僧問。作麼",
    "X80n1565_010:0200c16": "生是絕滲漏底語。向他道。口似鼻孔。甚好上座如此",
    "X80n1565_010:0200c17": "會。自然不通風去如識得盡。十方世界是金剛眼睛。",
    "X80n1565_010:0200c18": "無事。珍重。上堂。僧問。天下太平。大王長壽。如何是王。",
    "X80n1565_010:0200c19": "師曰。日曉月明。曰。如何領會。師曰。誰是學人。乃曰。天",
    "X80n1565_010:0200c20": "下太平。大王長壽。國土豐樂。無諸患難。此是佛語。古",
    "X80n1565_010:0200c21": "不易今。不遷一言。可以定古定今。會取好。諸上座。又",
    "X80n1565_010:0200c22": "僧問。承古有言。有物先天地。無形本寂寥。如何是有",
    "X80n1565_010:0200c23": "物先天地。師曰。非同非合。曰。如何是無形本寂寥。師",
    "X80n1565_010:0200c24": "曰。誰問先天地。曰。恁麼則境靜林間獨自遊去也。師",
    "X80n1565_010:0201a01": "曰。亂道作麼。乃曰。佛法不是這箇道理。要會麼。言發",
    "X80n1565_010:0201a02": "非聲。色前不物。始會天下太平。大王長壽。久立。珍重。",
    "X80n1565_010:0201a03": "上堂。佛法現成。一切具足。豈不見道圓同太虗。無欠",
    "X80n1565_010:0201a04": "無餘。若如是也。且誰欠誰剩。誰是誰非。誰是會者。誰",
    "X80n1565_010:0201a05": "是不會者。所以道。東去亦是上座。西去亦是上座。南",
    "X80n1565_010:0201a06": "去亦是上座。北去亦是上座。因甚麼得成東西南北。",
    "X80n1565_010:0201a07": "若會得。自然見聞覺知路絕。一切諸法現前。何故如",
    "X80n1565_010:0201a08": "此。為法身無相。觸目皆形。般若無知。對緣而照。一時",
    "X80n1565_010:0201a09": "徹底會取好。諸上座。出家兒合作麼生。此是本有之",
    "X80n1565_010:0201a10": "理。未為分外。識心達本源。故名為沙門。若識心皎皎",
    "X80n1565_010:0201a11": "地。實無絲毫障礙。上座久立。珍重。上堂。僧問。欲入無",
    "X80n1565_010:0201a12": "為海。先乘般若船。如何是般若船。師曰。常無所住。曰。",
    "X80n1565_010:0201a13": "如何是無為海。師曰。且會般若船。問。古德道。登天不",
    "X80n1565_010:0201a14": "借梯。徧地無行路。如何是登天不借梯。師曰。不遺絲",
    "X80n1565_010:0201a15": "髮地。曰。如何是徧地無行路。師曰。適來向你道甚麼。",
    "X80n1565_010:0201a16": "乃曰。百千三昧門。百千神通門。百千妙用門。盡不出",
    "X80n1565_010:0201a17": "得般若海中。何以故。為於無住本建立諸法。所以道。",
    "X80n1565_010:0201a18": "生滅去來。邪正動靜。千變萬化。是諸佛大定門。無過",
    "X80n1565_010:0201a19": "於此。諸上座大家究取。增於佛法壽命。珍重。上堂。僧",
    "X80n1565_010:0201a20": "問。世尊以正法眼付囑摩訶迦葉。祇如迦葉在畢鉢",
    "X80n1565_010:0201a21": "羅窟。未審付囑何人。師曰。教我向誰說。曰。恁麼則靈",
    "X80n1565_010:0201a22": "山付囑。不異今日。師曰。你甚麼處見靈山。問。法眼寶",
    "X80n1565_010:0201a23": "印。和尚親傳。未審今日當付何人。師曰。鼕鼕鼓。一頭",
    "X80n1565_010:0201a24": "打。兩頭鳴。曰。恁麼則千聖同儔。古今不異。師曰。禪河",
    "X80n1565_010:0201b01": "浪靜。尋水迷源。僧清遇問。帝王請命師赴王恩。般若",
    "X80n1565_010:0201b02": "會中。請師舉唱。師曰。分明記取。曰。恁麼則雲臺寶網。",
    "X80n1565_010:0201b03": "同演妙音。師曰。清遇何在。曰。法王法如是。師曰。阿誰",
    "X80n1565_010:0201b04": "證明。乃曰。靈山付囑分明。諸上座一時驗取。若驗得",
    "X80n1565_010:0201b05": "更無別理。祇是如今。譬如太虗。日明雲暗。山河大地。",
    "X80n1565_010:0201b06": "一切有為世界。悉皆明現。乃至無為。亦復如是。世尊",
    "X80n1565_010:0201b07": "付囑。迄至于今。並無絲毫差別。更付阿誰。所以祖師",
    "X80n1565_010:0201b08": "道。心自本來心。本心非有法。有法有本心。非心非本",
    "X80n1565_010:0201b09": "法。此是靈山付囑榜樣。諸上座徹底會取好。莫虗度",
    "X80n1565_010:0201b10": "時光。國王恩難報。諸佛恩難報。父母師長恩難報。十",
    "X80n1565_010:0201b11": "方施主恩難報。況建置如是次第。佛法興隆。若非國",
    "X80n1565_010:0201b12": "王恩力。焉得如此。若要報恩。應須明徹道眼。入般若",
    "X80n1565_010:0201b13": "性海始得。久立。珍重。上堂。僧問。古德道。人空法亦空。",
    "X80n1565_010:0201b14": "二相本來同。師曰。山河大地。曰。學人不會。乞師方便。",
    "X80n1565_010:0201b15": "師曰。甚麼處不是方便。問。名假法假。人空法空。向去",
    "X80n1565_010:0201b16": "諸緣。請師直指。師曰。謝此一問。曰。不覩王居壯。焉知",
    "X80n1565_010:0201b17": "天子尊。師曰。貪觀天上月。失却手中橈。問。敬中道。心",
    "X80n1565_010:0201b18": "清淨故法界清淨。如何是清淨心。師曰。迦陵頻伽。共",
    "X80n1565_010:0201b19": "命之鳥。曰。與法界是一是二。師曰。你自問別人。乃曰。",
    "X80n1565_010:0201b20": "大道廓然。詎齊今古。無名無相。是法是修。良由法界",
    "X80n1565_010:0201b21": "無邊。心亦無際。無事不彰。無言不顯。如是會得。喚作",
    "X80n1565_010:0201b22": "般若現前。理同真際。一切山河大地。森羅萬象。墻壁",
    "X80n1565_010:0201b23": "瓦礫。並無絲毫可得虧闕。無事久立。珍重。上堂。僧問。",
    "X80n1565_010:0201b24": "承師有言。九天擎玉印。七佛兆前心。如何是印。師曰。",
    "X80n1565_010:0201c01": "不露文。曰。如何是心。師曰。你名安嗣。乃曰。法界性海。",
    "X80n1565_010:0201c02": "如函如葢。如鉤如鎻。如金與金。位位皆齊。無纖毫參",
    "X80n1565_010:0201c03": "差。不相混濫。非一非異。非同非別。若歸實地去。法法",
    "X80n1565_010:0201c04": "皆到底。不是上來問箇如何若何便是。不問時便非。",
    "X80n1565_010:0201c05": "在長連牀上坐時是有。不坐時是無。祇如諸方老宿。",
    "X80n1565_010:0201c06": "言教在世。如恒河沙。如來一大藏經。卷卷皆說佛理。",
    "X80n1565_010:0201c07": "句句盡言佛心。因甚麼得不會去。若一向織絡言教。",
    "X80n1565_010:0201c08": "意識解會。饒上座經塵沙劫。亦不能得徹。此喚作顛",
    "X80n1565_010:0201c09": "倒知見。識心活計。竝無得力處。此葢為根脚下不明。",
    "X80n1565_010:0201c10": "若究盡諸佛法源。河沙大藏。一時現前。不欠絲毫。不",
    "X80n1565_010:0201c11": "剩絲毫。諸佛時常出世。時常說法度人。未曾間歇。乃",
    "X80n1565_010:0201c12": "至猿啼鳥呌。草木叢林。常助上座發機。未有一時不",
    "X80n1565_010:0201c13": "為上座。有如是奇特處。可惜許。諸上座大家究取。令",
    "X80n1565_010:0201c14": "法久住世間。增益人天壽命。國王安樂。無事。珍重。上",
    "X80n1565_010:0201c15": "堂。舉古者道。吾有一言。天上人間。若人不會。綠水青",
    "X80n1565_010:0201c16": "山。且作麼生是一言底道理。古人語須是曉達始得。",
    "X80n1565_010:0201c17": "若是將言而名。於言未有箇會處。良由究盡諸法根",
    "X80n1565_010:0201c18": "蔕。始會一言。不是一言半句思量解會喚作一言。若",
    "X80n1565_010:0201c19": "會言語道斷。心行處滅。始到古人境界。亦不是閉目",
    "X80n1565_010:0201c20": "藏睛。暗中無所見。喚作言語道斷。且莫賺會。佛法不",
    "X80n1565_010:0201c21": "是這箇道理。要會麼。假饒經塵沙劫說。亦未曾有半",
    "X80n1565_010:0201c22": "句到諸上座。經塵沙劫不說。亦未曾欠少半句。應須",
    "X80n1565_010:0201c23": "徹底會去始得。若如是斟酌名言。空勞心力。並無用",
    "X80n1565_010:0201c24": "處。與諸上座共相證明。後學初心。速須究取。久立。珍",
    "X80n1565_010:0202a01": "重。上堂。僧問。髑髏常干世界。鼻孔摩觸家風。如何是",
    "X80n1565_010:0202a02": "髑髏常干世界。師曰。更待答話在。曰。如何是鼻孔摩",
    "X80n1565_010:0202a03": "觸家風。師曰。時復舉一徧。問。一人執炬自燼其身。一",
    "X80n1565_010:0202a04": "人抱冰橫屍於路。此二人阿誰辨道。師曰。不遺者。曰。",
    "X80n1565_010:0202a05": "不會。乞師指示。師曰。你名敬新。曰。未審還有人證明",
    "X80n1565_010:0202a06": "也無。師曰。有。曰。甚麼人證明。師曰。敬新。問。牛頭未見",
    "X80n1565_010:0202a07": "四祖時如何。師曰。異境靈蹤。覩者皆羨。曰。見後如何。",
    "X80n1565_010:0202a08": "師曰。適來向你道甚麼。問。古者道。敲打虗空鳴觳觳。",
    "X80n1565_010:0202a09": "石人木人齊應諾。六月降雪落紛紛。此是如來大圓",
    "X80n1565_010:0202a10": "覺。如何是敲打虗空底。師曰。崑崙奴著鐵袴。打一棒",
    "X80n1565_010:0202a11": "行一步。曰。恁麼則石人木人齊應諾也。師曰。你還聞",
    "X80n1565_010:0202a12": "麼。乃曰。諸佛法門。時常如是。譬如大海。千波萬浪。未",
    "X80n1565_010:0202a13": "甞暫住。未甞暫有。未甞暫無。浩浩地光明自在。宗三",
    "X80n1565_010:0202a14": "世於毛端。圓古今於一念。應須徹底明達始得。不是",
    "X80n1565_010:0202a15": "問一則語。記一轉話。巧作道理。風雲水月。四六入對。",
    "X80n1565_010:0202a16": "便當佛法。莫自賺。諸上座究竟無益。若徹底會去。實",
    "X80n1565_010:0202a17": "無可隱藏。無剎不彰。無塵不現。直下凡夫。位齊諸佛。",
    "X80n1565_010:0202a18": "不用纖毫氣力。一時會取好。無事。珍重。師因興教明",
    "X80n1565_010:0202a19": "和尚問曰。飲光持釋迦丈六之衣。在鷄足山候彌勒",
    "X80n1565_010:0202a20": "下生。將丈六之衣披在千尺之身。應量恰好。祇如釋",
    "X80n1565_010:0202a21": "迦身長丈六。彌勒身長千尺。為復是身解短邪。衣解",
    "X80n1565_010:0202a22": "長邪。師曰。汝却會。明拂袖便出去。師曰。小兒子。山僧",
    "X80n1565_010:0202a23": "若答汝不是。當有因果。汝若不是。吾當見之。明歸七",
    "X80n1565_010:0202a24": "日。吐血。浮光和尚勸曰。汝速去懺悔。明乃至師方丈。",
    "X80n1565_010:0202b01": "悲泣曰。願和尚慈悲。許某懺悔。師曰。如人倒地。因地",
    "X80n1565_010:0202b02": "而起。不曾教汝起倒。明又曰。若許懺悔。某當終身給",
    "X80n1565_010:0202b03": "侍。師為出語曰。佛佛道齊。宛爾高低。釋迦彌勒。如印",
    "X80n1565_010:0202b04": "印泥。開寶四年辛未。華頂西峰忽摧。聲震一山。師曰。",
    "X80n1565_010:0202b05": "吾非久矣。明年六月。大星殞於峯頂。林木變白。師乃",
    "X80n1565_010:0202b06": "示疾於蓮華峯。參問如常。二十八日。集眾言別。跏趺",
    "X80n1565_010:0202b07": "而逝。",
    "X80n1565_010:0202b08": "金陵清涼泰欽法燈禪師魏府人也。生而知道。辯才",
    "X80n1565_010:0202b09": "無礙。入法眼之室。海眾歸之。僉曰敏匠。初住洪州雙",
    "X80n1565_010:0202b10": "林院。開堂日。指法座曰。此山先代尊宿曾說法來。此",
    "X80n1565_010:0202b11": "座高廣。不才何陞。古昔有言。作禮須彌燈王如來。乃",
    "X80n1565_010:0202b12": "可得坐。且道須彌燈王如來今在何處。大眾要見麼。",
    "X80n1565_010:0202b13": "一時禮拜。便陞座。良久曰。大眾祇如此。也還有會處",
    "X80n1565_010:0202b14": "麼。僧問。如何是雙林境。師曰。畫也畫不成。曰。如何是",
    "X80n1565_010:0202b15": "境中人。師曰。且去。境也未識且討人。又僧問。一佛出",
    "X80n1565_010:0202b16": "世。震動乾坤。和尚出世。震動何方。師曰。甚麼處見震",
    "X80n1565_010:0202b17": "動。曰。爭奈即今何。師曰。今日有甚麼事。有僧出禮拜。",
    "X80n1565_010:0202b18": "師曰。道者。前時謝汝請我。將甚麼與汝好。僧擬問次。",
    "X80n1565_010:0202b19": "師曰。將謂相悉。却成不委。問。如何是西來密密意。師",
    "X80n1565_010:0202b20": "曰。苦。問。一佛出世。普潤群生。和尚出世。當為何人。師",
    "X80n1565_010:0202b21": "曰。不徒然。曰。恁麼則大眾有賴也。師曰。何必。乃曰。且",
    "X80n1565_010:0202b22": "住得也。久立。尊官及諸大眾。今日相請勤重。此箇殊",
    "X80n1565_010:0202b23": "功。比喻何及。所以道。未了之人聽一言。祇這如今誰",
    "X80n1565_010:0202b24": "動口。便下座。立倚拄杖而告眾曰。還會麼。天龍寂聽",
    "X80n1565_010:0202c01": "而雨華莫作。須菩提幀子畵將去。且恁麼信受奉行。",
    "X80n1565_010:0202c02": "問。新到近離甚處。僧曰。廬山。師拈起香合曰。廬山還",
    "X80n1565_010:0202c03": "有這箇也無。僧無對。師自代云。尋香來禮拜和尚。問。",
    "X80n1565_010:0202c04": "百骸俱潰散。一物鎮長靈。未審百骸一物。相去多少。",
    "X80n1565_010:0202c05": "師曰。百骸一物。一物百骸。次住上藍護國院。僧問。十",
    "X80n1565_010:0202c06": "方俱擊皷。十處一時聞。如何是聞。師曰。汝從那方來。",
    "X80n1565_010:0202c07": "問。善行菩薩道。不染諸法相。如何是菩薩道。師曰。諸",
    "X80n1565_010:0202c08": "法相。曰。如何得不染去。師曰。染著甚麼處。問。不久開",
    "X80n1565_010:0202c09": "選場。還許學人選也無。師曰。汝是點額人。又曰。汝是",
    "X80n1565_010:0202c10": "甚麼科目。問。如何是演大法義。師曰。我演何似汝演。",
    "X80n1565_010:0202c11": "次住金陵龍光院。上堂。維那白椎云。法筵龍象眾。當",
    "X80n1565_010:0202c12": "觀第一義。師曰。維那早是第二義。長老即今是第幾",
    "X80n1565_010:0202c13": "義。乃舉衣袖曰。會麼。大眾。此是手舞足蹈。莫道五百",
    "X80n1565_010:0202c14": "生前曾為樂主來。或有疑情。請垂見示。時有僧問。如",
    "X80n1565_010:0202c15": "何是諸佛正宗。師曰。汝是甚麼宗。曰。如何。師曰。如何",
    "X80n1565_010:0202c16": "即不會。問。上藍一曲師親唱。今日龍光事若何。師曰。",
    "X80n1565_010:0202c17": "汝甚麼時到上藍來。曰。諦當事如何。師曰。不諦當即",
    "X80n1565_010:0202c18": "別處覓。問。如何是佛法大意。師曰。且問小意。却來與",
    "X80n1565_010:0202c19": "汝大意。師後住清涼大道場。上堂。僧出禮拜次。師曰。",
    "X80n1565_010:0202c20": "這僧最先出。為大眾答國主深恩。僧便問。國主請命。",
    "X80n1565_010:0202c21": "祖席重開。學人上來。請師直指心源。師曰。上來却下",
    "X80n1565_010:0202c22": "去。問。法眼一燈。分照天下。和尚一燈。分照何人。師曰。",
    "X80n1565_010:0202c23": "法眼甚麼處分照來。師乃曰。某甲本欲居山藏拙。養",
    "X80n1565_010:0202c24": "病過時。奈緣先師有未了底公案。出來與他了却。時",
    "X80n1565_010:0203a01": "有僧問。如何是先師未了底公案。師便打。曰。祖禰不",
    "X80n1565_010:0203a02": "了。殃及兒孫。曰。過在甚麼處。師曰。過在我殃及你。江",
    "X80n1565_010:0203a03": "南國主為鄭王時。受心法於法眼之室。暨法眼入滅。",
    "X80n1565_010:0203a04": "復甞問師曰。先師有甚麼不了底公案。師曰。見分析",
    "X80n1565_010:0203a05": "次。異日。又問曰。承聞長老於先師有異聞底事。師作",
    "X80n1565_010:0203a06": "起身勢。國主曰。且坐。師謂眾曰。先師法席五百眾。今",
    "X80n1565_010:0203a07": "祇有十數人在諸方為導首。你道莫有錯指人路底",
    "X80n1565_010:0203a08": "麼。若錯指。教他入水入火。落坑落壍。然古人又道。我",
    "X80n1565_010:0203a09": "若向刀山。刀山自摧折。我若向鑊湯。鑊湯自消滅。且",
    "X80n1565_010:0203a10": "作麼生商量。言語即熟。及問著便生疎去。何也。祇為",
    "X80n1565_010:0203a11": "隔闊多時。上座但會我甚麼處去不得。有去不得者",
    "X80n1565_010:0203a12": "為眼等諸根．色等諸法。諸法且置。上座開眼見甚麼。",
    "X80n1565_010:0203a13": "所以道。不見一法即如來。方得名為觀自在。珍重。師",
    "X80n1565_010:0203a14": "開寶八年六月示疾。告眾曰。老僧臥疾。強牽拖與汝",
    "X80n1565_010:0203a15": "相見。如今隨處道場。宛然化城。且道作麼生是化城。",
    "X80n1565_010:0203a16": "不見古導師云。寶所非遙。須且前進。及至城所。又道",
    "X80n1565_010:0203a17": "我所化作。今汝諸人試說箇道理看。是如來禪．祖師",
    "X80n1565_010:0203a18": "禪還定得麼。汝等雖是晚生。須知僥忝我國主。凡所",
    "X80n1565_010:0203a19": "勝地建一道場。所須不闕。祇要汝開口。如今不知阿",
    "X80n1565_010:0203a20": "那箇是汝口。爭答効他四恩三有。欲得會麼。但識口",
    "X80n1565_010:0203a21": "必無咎。縱有咎因汝有。我今火風相逼。去住是常道。",
    "X80n1565_010:0203a22": "老僧住持。將逾一紀。每承國主助發。至于檀越。十方",
    "X80n1565_010:0203a23": "道侶。主事小師。皆赤心為我。默而難言。或披麻帶布。",
    "X80n1565_010:0203a24": "此即順俗。我道違真。且道順好違好。然但順我道。即",
    "X80n1565_010:0203b01": "無顛倒。我之遺骸。必於南山大智藏和尚左右乞一",
    "X80n1565_010:0203b02": "墳冢。升沉皎然。不淪化也。努力。珍重。二十四日安坐",
    "X80n1565_010:0203b03": "而終。",
    "X80n1565_010:0203b04": "杭州靈隱清聳禪師福州人也。初參法眼。眼指雨謂",
    "X80n1565_010:0203b05": "師曰。滴滴落在上座眼裏。師初不喻旨。後因閱華嚴",
    "X80n1565_010:0203b06": "感悟。承眼印可。回止明州四明山卓庵。節度使錢億",
    "X80n1565_010:0203b07": "執事師之禮。忠懿王命於臨安兩處開法。後居靈隱",
    "X80n1565_010:0203b08": "上寺。署了悟禪師。上堂曰。十方諸佛常在汝前。還見",
    "X80n1565_010:0203b09": "麼。若言見。將心見。將眼見。所以道一切法不生。一切",
    "X80n1565_010:0203b10": "法不滅。若能如是解。諸佛常現前。又曰。見色便見心。",
    "X80n1565_010:0203b11": "且喚甚麼作心。山河大地。萬象森羅。青黃赤白。男女",
    "X80n1565_010:0203b12": "等相。是心不是心。若是心。為甚麼却成物象去。若不",
    "X80n1565_010:0203b13": "是心。又道見色便見心。還會麼。祇為迷此而成顛倒。",
    "X80n1565_010:0203b14": "種種不同。於無同異中強生同異。且如今直下承當。",
    "X80n1565_010:0203b15": "頓豁本心。皎然無一物可作見聞。若離心別求解脫",
    "X80n1565_010:0203b16": "者。古人喚作迷波討源。卒難曉悟。僧問。根塵俱泯。為",
    "X80n1565_010:0203b17": "甚麼事理不明。師曰。事理且從。喚甚麼作俱泯底根",
    "X80n1565_010:0203b18": "塵。問。如何是觀音第一義。師曰。錯。問。無明實性即佛",
    "X80n1565_010:0203b19": "性。如何是佛性。師曰。喚甚麼作無明。問。如何是和尚",
    "X80n1565_010:0203b20": "家風。師曰。亘古亘今。問。不問不答時如何。師曰。寐語",
    "X80n1565_010:0203b21": "作麼。問。牛頭未見四祖時如何。師曰。青山綠水。曰。見",
    "X80n1565_010:0203b22": "後如何。師曰。綠水青山。師問僧。汝會佛法麼。曰。不會。",
    "X80n1565_010:0203b23": "師曰。汝端的不會。曰。是。師曰。且去。待別時來。其僧珍",
    "X80n1565_010:0203b24": "重。師曰。不是這箇道理。問。如何是摩訶般若。師曰。雪",
    "X80n1565_010:0203c01": "落茫茫。僧無語。師曰。會麼。曰。不會。師示偈曰。摩訶般",
    "X80n1565_010:0203c02": "若。非取非捨。若人不會。風寒雪下。",
    "X80n1565_010:0203c03": "廬山歸宗義柔禪師開堂陞座。維那白槌曰。法筵龍",
    "X80n1565_010:0203c04": "象眾。當觀第一義。師曰。若是第一義。且作麼生觀。恁",
    "X80n1565_010:0203c05": "麼道。落在甚麼處。為復是觀。為復不許人觀。先德上",
    "X80n1565_010:0203c06": "座。共相證明。後學初心。莫喚作返問語．倒靠語。有疑",
    "X80n1565_010:0203c07": "請問。僧問。諸佛出世。說法度人。感天動地。和尚出世。",
    "X80n1565_010:0203c08": "有何祥瑞。師曰。人天大眾前寐語作麼。問。優曇華折",
    "X80n1565_010:0203c09": "人皆覩。達本無心事若何。師曰。謾語。曰。恁麼則南能",
    "X80n1565_010:0203c10": "別有深深旨。不是心心人不知。師曰。事須飽叢林。問。",
    "X80n1565_010:0203c11": "昔日金峯。今日歸宗。未審是一是二。師曰。謝汝證明。",
    "X80n1565_010:0203c12": "問。法眼一箭。直射歸宗。歸宗一箭。當射何人。師曰。莫",
    "X80n1565_010:0203c13": "謗我法眼。問。此日知軍親證。法師於何處答深恩。師",
    "X80n1565_010:0203c14": "曰。教我道甚麼即得。乃曰。一問一答。也無了期。佛法",
    "X80n1565_010:0203c15": "也不是恁麼道理。大眾。此日之事。故非本心。實謂祇",
    "X80n1565_010:0203c16": "箇住山寧有意。向來成佛亦無心。蓋緣是知軍請命。",
    "X80n1565_010:0203c17": "寺眾誠心。既到這裏。且說箇甚麼即得。還相悉麼。若",
    "X80n1565_010:0203c18": "信不及。古人便道相逢欲相喚。脉脉不能語。作麼生",
    "X80n1565_010:0203c19": "會。若會。堪報不報之恩。足助無為之化。若也不會。莫",
    "X80n1565_010:0203c20": "道長老開堂祇舉古人語。此之盛事。天高海深。況喻",
    "X80n1565_010:0203c21": "不及。更不敢讚祝皇風。回向清列。何以故。古人道。吾",
    "X80n1565_010:0203c22": "禱久矣。豈況當今聖明者哉。珍重。僧問。如何是空王",
    "X80n1565_010:0203c23": "廟。師曰。莫少神。曰。如何是廟中人。師曰。適來不謾道。",
    "X80n1565_010:0203c24": "問。靈龜未兆時如何。師曰。是吉是凶。問。未達其源。乞",
    "X80n1565_010:0204a01": "師方便。師曰。達也。曰。達後如何。師曰。終不恁麼問。問",
    "X80n1565_010:0204a02": "僧。看甚麼經。曰。寶積經。師曰。既是沙門。為甚麼看寶",
    "X80n1565_010:0204a03": "積經。僧無語。師代云。古今用無極。",
    "X80n1565_010:0204a04": "洪州百丈道恒禪師參法眼。因請益外道問佛。不問",
    "X80n1565_010:0204a05": "有言。不問無言。敘語未終。眼曰。住。住。汝擬向世尊良",
    "X80n1565_010:0204a06": "久處會那。師從此悟入。住後。上堂。乘此寶乘。直至道",
    "X80n1565_010:0204a07": "場。每日勞諸上座訪及。無可祇延。時寒不用久立。却",
    "X80n1565_010:0204a08": "請回車。珍重。僧問。如何是學人行脚事。師曰。拗折拄",
    "X80n1565_010:0204a09": "杖得也未。問。古人有言。釋迦與我同參。未審參見何",
    "X80n1565_010:0204a10": "人。師曰。唯有同參方知。曰。未審此人如何親近。師曰。",
    "X80n1565_010:0204a11": "恁麼則你不解參也。問。如何是祖師西來意。師曰。往",
    "X80n1565_010:0204a12": "往問不著。問。還鄉曲子作麼生唱。師曰。設使唱。落汝",
    "X80n1565_010:0204a13": "後。問。如何是百丈境。師曰。何似雲居。問。如何是百丈",
    "X80n1565_010:0204a14": "為人一句。師曰。若到諸方。總須問過。乃曰。實是無事。",
    "X80n1565_010:0204a15": "諸人各各是佛。更有何疑得到這裏。古人道。十方同",
    "X80n1565_010:0204a16": "聚會。箇箇學無為。此是選佛場。心空及第歸。且作麼",
    "X80n1565_010:0204a17": "生是心空。不是那裏閉目冷坐是心空。此正是意識",
    "X80n1565_010:0204a18": "想解。上座要會心空麼。但且識心。便見心空。所以道。",
    "X80n1565_010:0204a19": "過去已過去。未來更莫算。兀然無事坐。何曾有人喚。",
    "X80n1565_010:0204a20": "設有人喚。上座應他好。不應他好。若應他。阿誰喚上",
    "X80n1565_010:0204a21": "座。若不應他。又不患聾也。三世體空。且不是木頭也。",
    "X80n1565_010:0204a22": "所以古人道。心空得見法王。還見法王麼。也祇是老",
    "X80n1565_010:0204a23": "病僧。又莫道渠自伐好。珍重。問。如何是佛。師曰。汝有",
    "X80n1565_010:0204a24": "多少事不問。僧舉。人問玄沙。三乘十二分教即不問。",
    "X80n1565_010:0204b01": "如何是祖師西來意。沙曰。三乘十二分教不要。某甲",
    "X80n1565_010:0204b02": "不會。請師為說。師曰。汝實不會。曰。實不會。師示偈曰。",
    "X80n1565_010:0204b03": "不要三乘要祖宗。三乘不要與君同。君今欲會通宗",
    "X80n1565_010:0204b04": "旨。後夜猿啼在亂峰。上堂。諸上座適來從僧堂裏出",
    "X80n1565_010:0204b05": "來。脚未跨門眼便回去。已是重說偈言了也。更來這",
    "X80n1565_010:0204b06": "裏。不可重重下切脚也。古人云。參他不如自參。所以",
    "X80n1565_010:0204b07": "道森羅萬象。是善財之宗師。業惑塵勞。乃普賢之境",
    "X80n1565_010:0204b08": "界。若恁麼參。得與善財同參。若不肯與麼參。却歸堂",
    "X80n1565_010:0204b09": "向火。參取勝熱婆羅門。珍重。上堂。眾纔集。便曰。喫茶",
    "X80n1565_010:0204b10": "去。或時眾集。便曰。珍重。或時眾集。便曰。歇。後有頌曰。",
    "X80n1565_010:0204b11": "百丈有三訣。喫茶．珍重．歇。直下便承當。敢保君未徹。",
    "X80n1565_010:0204b12": "師終于本山。",
    "X80n1565_010:0204b13": "杭州永明寺道潛禪師河中府武氏子。初謁法眼。眼",
    "X80n1565_010:0204b14": "問曰。子於參請外。看甚麼經。師曰。華嚴經。眼曰。總別．",
    "X80n1565_010:0204b15": "同異．成壞六相。是何門攝屬。師曰。文在十地品中。據",
    "X80n1565_010:0204b16": "理則世出世間一切法。皆具六相也。眼曰。空還具六",
    "X80n1565_010:0204b17": "相也無。師懵然無對。眼曰。汝問我。我向汝道。師乃問。",
    "X80n1565_010:0204b18": "空還具六相也無。眼曰。空。師於是開悟。踊躍禮謝。眼",
    "X80n1565_010:0204b19": "曰。子作麼生會。師曰。空。眼然之。異日。因四眾士女入",
    "X80n1565_010:0204b20": "院。眼問師曰。律中道。隔壁聞釵釧聲。即名破戒。見覩",
    "X80n1565_010:0204b21": "金銀合雜。朱紫駢闐。是破戒不是破戒。師曰。好箇入",
    "X80n1565_010:0204b22": "路。眼曰。子向後有五百毳徒。為王侯所重在。師尋禮",
    "X80n1565_010:0204b23": "辭。駐錫於衢州古寺。閱大藏經。忠懿王命入府受菩",
    "X80n1565_010:0204b24": "薩戒。署慈化定慧禪師。建大伽藍。號慧日永明。請居",
    "X80n1565_010:0204c01": "之。師欲請塔下羅漢銅像。過新寺供養。王曰。善矣。予",
    "X80n1565_010:0204c02": "昨夜夢十六尊者。乞隨禪師入寺。何昭應之若是。仍",
    "X80n1565_010:0204c03": "於師號加應真二字。師坐永明。常五百眾。上堂。佛法",
    "X80n1565_010:0204c04": "顯然。因甚麼却不會。諸上座欲會佛法。但問取張三",
    "X80n1565_010:0204c05": "李四。欲會世法。則參取古佛叢林。無事久立。僧問。如",
    "X80n1565_010:0204c06": "何是永明的的意。師曰。今日十五。明朝十六。曰。覧師",
    "X80n1565_010:0204c07": "的的意。師曰。何處覧。問。如何是永明家風。師曰。早被",
    "X80n1565_010:0204c08": "上座答了也。問。三種病人如何接。師曰。汝是聾人。曰。",
    "X80n1565_010:0204c09": "請師方便。師曰。是方便。問。牛頭未見四祖時。為甚麼",
    "X80n1565_010:0204c10": "百鳥銜華。師曰。見東見西。曰。見後為甚麼不銜華。師",
    "X80n1565_010:0204c11": "曰。見南見北。曰。昔日作麼生。師曰。且會今日。問。達磨",
    "X80n1565_010:0204c12": "西來傳箇甚麼。師曰。傳箇冊子。曰。恁麼則心外有法",
    "X80n1565_010:0204c13": "去也。師曰。心內無法。問。如何是第二月。師曰。月。問。如",
    "X80n1565_010:0204c14": "何是覿面事。師曰。背後是甚麼。問。文殊仗劒。擬殺何",
    "X80n1565_010:0204c15": "人。師曰。止。止。曰。如何是劒。師曰。眼是。問。諸餘即不問。",
    "X80n1565_010:0204c16": "向上宗乘亦且置。請師不答。師曰。好箇師僧子。曰。恁",
    "X80n1565_010:0204c17": "麼則禮拜去也。師曰。不要三拜。盡汝一生去。眾參次。",
    "X80n1565_010:0204c18": "師指香爐曰。汝諸人還見麼。若見。一時禮拜。各自歸",
    "X80n1565_010:0204c19": "堂。僧問。至道無言。借言顯道。如何是顯道之言。師曰。",
    "X80n1565_010:0204c20": "切忌揀擇。曰。如何是不揀擇。師曰。元帥大王。太保令",
    "X80n1565_010:0204c21": "公。問。如何是慧日祥光。師曰。此去報慈不遠。曰。恁麼",
    "X80n1565_010:0204c22": "則親蒙照燭。師曰。且喜沒交涉。",
    "X80n1565_010:0204c23": "杭州報恩慧明禪師姓蔣氏。幼歲出家。三學精練。志",
    "X80n1565_010:0204c24": "探玄旨。乃南遊於閩越間。歷諸禪會。莫契本心。後至",
    "X80n1565_010:0205a01": "臨川謁法眼。師資道合。尋回鄞水大梅山庵居。吳越",
    "X80n1565_010:0205a02": "部內。禪學者雖盛。而以玄沙正宗置之閫外。師欲整",
    "X80n1565_010:0205a03": "而導之。一日。有新到參。師問。近離甚處。曰。都城。師曰。",
    "X80n1565_010:0205a04": "上座離都城到此山。則都城少上座。此間剩上座。剩",
    "X80n1565_010:0205a05": "則心外有法。少則心法不周。說得道理即住。不會即",
    "X80n1565_010:0205a06": "去。僧無對。僧問。如何是大梅主。師曰。闍黎今日離甚",
    "X80n1565_010:0205a07": "麼處。僧無對。師尋遷天台山白沙卓庵。有朋彥上座",
    "X80n1565_010:0205a08": "博學強記。來訪師敵論宗乘。師曰。言多去道轉遠。今",
    "X80n1565_010:0205a09": "有事借問。祇如從上諸聖及諸先德。還有不悟者也",
    "X80n1565_010:0205a10": "無。彥曰。若是諸聖先德。豈有不悟者哉。師曰。一人發",
    "X80n1565_010:0205a11": "真歸源。十方虗空悉皆消殞。今天台山嶷然。如何得",
    "X80n1565_010:0205a12": "消殞去。彥不知所措。自是。他宗泛學來者皆服膺矣。",
    "X80n1565_010:0205a13": "漢乾祐中。忠懿王延入府中問法。命住資崇院。師盛",
    "X80n1565_010:0205a14": "談玄沙及地藏法眼。宗旨臻極。王因命翠巖令參等",
    "X80n1565_010:0205a15": "諸禪匠及城下名公定其勝負。天龍禪師問曰。一切",
    "X80n1565_010:0205a16": "諸佛及諸佛法。皆從此經出。未審此經從何而出。師",
    "X80n1565_010:0205a17": "曰。道甚麼。天龍擬進語。師曰。過也。資嚴長老問。如何",
    "X80n1565_010:0205a18": "是現前三昧。師曰。還聞麼。嚴曰。某甲不患聾。師曰。果",
    "X80n1565_010:0205a19": "然患聾。師復舉雪峰塔銘問諸老宿。夫從緣有者。始",
    "X80n1565_010:0205a20": "終而成壞。非從緣有者。歷劫而長堅。堅之與壞即且",
    "X80n1565_010:0205a21": "置。雪峰即今在甚麼處(法眼別云。祇今是成是壞)。宿無對。設有對",
    "X80n1565_010:0205a22": "者。亦不能當其徵詰。時羣彥弭伏。王大喜悅。署圓通",
    "X80n1565_010:0205a23": "普照禪師。上堂。諸人還委悉麼。莫道語默動靜．無非",
    "X80n1565_010:0205a24": "佛事好。且莫錯會。僧問。如何是祖師西來意。師曰。汝",
    "X80n1565_010:0205b01": "還見香臺麼。曰。某甲未會。乞師指示。師曰。香臺也不",
    "X80n1565_010:0205b02": "識。問。離却目前機。如何是西來意。師曰。汝何不問。曰。",
    "X80n1565_010:0205b03": "恁麼則委是去也。師曰。也是虗施。問。如何是佛法大",
    "X80n1565_010:0205b04": "意。師曰。我見燈明佛本光瑞如此。問。如何是學人自",
    "X80n1565_010:0205b05": "己。師曰。特地伸問是甚麼意。問。如何是西來意。師曰。",
    "X80n1565_010:0205b06": "十萬八千真跋涉。直下西來不到東。問。如何是第二",
    "X80n1565_010:0205b07": "月。師曰。揑目看花花數朵。見精明樹幾枝枝。",
    "X80n1565_010:0205b08": "金陵報慈行言玄覺導師泉州人也。上堂。凡行脚人",
    "X80n1565_010:0205b09": "參善知識。到一叢林。放下瓶鉢。可謂行菩薩道能事",
    "X80n1565_010:0205b10": "畢矣。何用更來這裏舉論。真如涅槃。此是非時之說。",
    "X80n1565_010:0205b11": "然古人有言。譬如披沙識寶。沙礫若除。真金自現。便",
    "X80n1565_010:0205b12": "喚作常住世間。具足僧寶。亦如一味之雨。一般之地。",
    "X80n1565_010:0205b13": "生長萬物。大小不同。甘辛有異。不可道地與雨有大",
    "X80n1565_010:0205b14": "小之名也。所以道。方即現方。圓即現圓。何以故。爾法",
    "X80n1565_010:0205b15": "無偏正。隨相應現。喚作對現色身。還見麼。若不見也",
    "X80n1565_010:0205b16": "莫閑坐地。僧問。如何是祖師西來意。師曰。此問不當。",
    "X80n1565_010:0205b17": "問。坐却是非。如何合得本來人。師曰。汝作麼生坐。師",
    "X80n1565_010:0205b18": "聞鳩子呌。問僧。甚麼聲。曰。鳩子聲。師曰。欲得不招無",
    "X80n1565_010:0205b19": "間業。莫謗如來正法輪。江南國主建報慈院。命師大",
    "X80n1565_010:0205b20": "闡宗猷。海會二千餘眾。別署導師之號。上堂。此日英",
    "X80n1565_010:0205b21": "賢共會。海眾同臻。諒惟佛法之趣。無不備矣。若是英",
    "X80n1565_010:0205b22": "鑒之者。不須待言也。然言之本無。何以默矣。是以森",
    "X80n1565_010:0205b23": "羅萬象。諸佛洪源。顯明則海印光澄。冥昧則情迷自",
    "X80n1565_010:0205b24": "惑。苟非通心上士．逸格高人。則何以於諸塵中發揚",
    "X80n1565_010:0205c01": "妙極。卷舒物象。縱奪森羅。示生非生。應滅非滅。生滅",
    "X80n1565_010:0205c02": "洞已。乃曰真常。言假則影散千途。論真則一空絕跡。",
    "X80n1565_010:0205c03": "豈可以有無生滅而計之者哉。僧問。國王再請。特薦",
    "X80n1565_010:0205c04": "先朝。和尚今日如何舉唱。師曰。汝不是問再唱人。曰。",
    "X80n1565_010:0205c05": "恁麼則天上人間。無過此也。師曰。沒交涉。問。遠遠投",
    "X80n1565_010:0205c06": "師。請垂一接。師曰。却依舊處去。",
    "X80n1565_010:0205c07": "撫州崇壽院契稠禪師泉州人也。上堂。僧問。四眾諦",
    "X80n1565_010:0205c08": "觀第一義。如何是第一義。師曰。何勞更問。乃曰。大眾",
    "X80n1565_010:0205c09": "欲知佛性義。當觀時節因緣。作麼生是時節因緣。上",
    "X80n1565_010:0205c10": "座如今便散去。且道有也未。若無。因甚麼便散去。若",
    "X80n1565_010:0205c11": "有。作麼生是第一義。上座。第一義現成。何勞更觀。恁",
    "X80n1565_010:0205c12": "麼顯明得佛性常照。一切法常住。若見有法常住。猶",
    "X80n1565_010:0205c13": "未是法之真源。作麼生是法之真源。上座不見古人",
    "X80n1565_010:0205c14": "道。一人發真歸源。十方虗空悉皆消殞。還有一法為",
    "X80n1565_010:0205c15": "意解麼。古人有如是大事因緣。依而行之即是。何勞",
    "X80n1565_010:0205c16": "長老多說。眾中有未知者。便請相示。僧問。法眼之燈。",
    "X80n1565_010:0205c17": "親然汝水。今日王侯請命。如何是法眼之燈。師曰。更",
    "X80n1565_010:0205c18": "請一問。問。古人見不齊處。請師方便。師曰。古人見甚",
    "X80n1565_010:0205c19": "麼處不齊。問。如何是佛。師曰。如何是佛。曰。如何領解。",
    "X80n1565_010:0205c20": "師曰。領解即不是。問。的的西來意。師當第幾人。師曰。",
    "X80n1565_010:0205c21": "年年八月半中秋。問。如何是和尚為人一句。師曰。觀",
    "X80n1565_010:0205c22": "音舉．上藍舉。",
    "X80n1565_010:0205c23": "金陵報恩院法安慧濟禪師太和人也。初住曹山。上",
    "X80n1565_010:0205c24": "堂。知幻即離。不作方便。離幻即覺。亦無漸次。諸上座",
    "X80n1565_010:0206a01": "且作麼生問。不作方便。又無漸次。古人道在甚麼處。",
    "X80n1565_010:0206a02": "若會得。諸佛常現前。若未會。莫向圓覺經裏討。夫佛",
    "X80n1565_010:0206a03": "法亘古亘今。未甞不現前。諸上座。一切時中。咸承此",
    "X80n1565_010:0206a04": "威光。須具大信根。荷擔得起始得。不見佛讚猛利底",
    "X80n1565_010:0206a05": "人堪為器用。亦不賞他向善．久修淨業者。要似他廣",
    "X80n1565_010:0206a06": "額兇屠。拋下操刀。便證阿羅漢果。直須恁麼始得。所",
    "X80n1565_010:0206a07": "以長者道。如將梵位直授凡庸。僧問。大眾既臨於法",
    "X80n1565_010:0206a08": "會。請師不吝句中玄。師曰。謾得大眾麼。曰。恁麼則全",
    "X80n1565_010:0206a09": "因此問也。師曰。不用得。問。古人有言。一切法以不生",
    "X80n1565_010:0206a10": "為宗。如何是不生宗。師曰。好箇問處。問。佛法中請師",
    "X80n1565_010:0206a11": "方便。師曰。方便了也。問。如何是古佛心。師曰。何待問。",
    "X80n1565_010:0206a12": "江南國主請居報恩。署號攝眾。上堂。謂眾曰。此日奉",
    "X80n1565_010:0206a13": "命令住持當院。為眾演法。適來見維那白槌了。多少",
    "X80n1565_010:0206a14": "好。令教當觀第一義。且作麼生是第一義。若這裏參",
    "X80n1565_010:0206a15": "得多少省要。如今別更說箇甚麼即得。然承恩旨。不",
    "X80n1565_010:0206a16": "可杜默去也。夫禪宗示要。法爾常規。圓明顯露。亘古",
    "X80n1565_010:0206a17": "亘今。至于達磨西來。也祇與諸人證明。亦無法可得",
    "X80n1565_010:0206a18": "與人。祇道直下是。便教立地搆取。古人雖則道立地",
    "X80n1565_010:0206a19": "搆取。如今坐地還搆得也無。有疑請問。僧問。三德奧",
    "X80n1565_010:0206a20": "樞從佛演。一音玄路請師明。師曰。汝道有也未。問。如",
    "X80n1565_010:0206a21": "何是報恩境。師曰。大家見汝問。開寶中。示滅於本院。",
    "X80n1565_010:0206a22": "廬州長安院延規禪師僧問。如何是庵中主。師曰。汝",
    "X80n1565_010:0206a23": "到諸方。但道從長安來。",
    "X80n1565_010:0206a24": "南康軍雲居山清錫禪師泉州人也。僧問。如何是雲",
    "X80n1565_010:0206b01": "居境。師曰。汝喚甚麼作境。曰。如何是境中人。師曰。適",
    "X80n1565_010:0206b02": "來向汝道甚麼。後住泉州西明院。有廖天使入院。見",
    "X80n1565_010:0206b03": "供養法眼和尚真。乃問曰。真前是甚麼果子。師曰。假",
    "X80n1565_010:0206b04": "果子。天使曰。既是假果子。為甚麼將供養真。師曰。也",
    "X80n1565_010:0206b05": "祇要天使識假。僧問。如何是佛。師曰。容顏甚奇妙。",
    "X80n1565_010:0206b06": "常州正勤院希奉禪師蘇州謝氏子。上堂。古聖道。圓",
    "X80n1565_010:0206b07": "同太虗。無欠無餘。又道。一一法．一一宗。眾多法一法",
    "X80n1565_010:0206b08": "宗。又道。起唯法起。滅唯法滅。又道。起時不言我起。滅",
    "X80n1565_010:0206b09": "時不言我滅。據此說話。屈滯久在叢林上座。若是初",
    "X80n1565_010:0206b10": "心。兄弟且須體道。人身難得。正法難聞。莫同等閑。施",
    "X80n1565_010:0206b11": "王衣食。不易消遣。若不明道。箇箇盡須還他。上座要",
    "X80n1565_010:0206b12": "會道麼。珍重。僧問。如何是祖師西來意。師曰。甚麼處",
    "X80n1565_010:0206b13": "得這箇消息。問。如何是諸法空相。師曰。山河大地。問。",
    "X80n1565_010:0206b14": "僧眾雲集。請師舉唱宗乘。師曰。舉來久矣。問。佛法付",
    "X80n1565_010:0206b15": "囑國王大臣。今日正勤將何付囑。師曰。萬歲。萬歲。問。",
    "X80n1565_010:0206b16": "古人有言。山河大地是汝真善知識。如何得山河大",
    "X80n1565_010:0206b17": "地為善知識去。師曰。汝喚甚麼作山河大地。問。如何",
    "X80n1565_010:0206b18": "是合道之言。師曰。汝問我答。問。靈山會上。迦葉親聞。",
    "X80n1565_010:0206b19": "未審今日誰人得聞。師曰。迦葉親聞箇甚麼。問。古佛",
    "X80n1565_010:0206b20": "道場。學人如何得到。師曰。汝今在甚麼處。問。如何是",
    "X80n1565_010:0206b21": "和尚圓通。師敲禪牀三下。問。如何是脫却根塵。師曰。",
    "X80n1565_010:0206b22": "莫妄想。問。人王法王。是一是二。師曰。人王法王。問。如",
    "X80n1565_010:0206b23": "何是諸法寂滅相。師曰。起唯法起。滅唯法滅。問。如何",
    "X80n1565_010:0206b24": "是未曾生底法。師曰。汝爭得知。問。無著見文殊。為甚",
    "X80n1565_010:0206c01": "麼不識。師曰。汝道文殊還識無著麼。問。得意誰家新",
    "X80n1565_010:0206c02": "曲妙。正勤一句請師宣。師曰。道甚麼。曰。豈無方便也。",
    "X80n1565_010:0206c03": "師曰。汝不會我語。",
    "X80n1565_010:0206c04": "漳州羅漢智依宣法禪師上堂。盡十方世界。無一微",
    "X80n1565_010:0206c05": "塵許法。與汝作見聞覺知。還信麼。然雖如此。也須悟",
    "X80n1565_010:0206c06": "始得。莫將為等閑。不見道。單明自己。不悟目前。此人",
    "X80n1565_010:0206c07": "祇具一隻眼。還會麼。僧問。纖塵不立。為甚麼好醜現",
    "X80n1565_010:0206c08": "前。師曰。分明記取。別處問人。問。大眾雲集。誰是得者。",
    "X80n1565_010:0206c09": "師曰。還曾失麼。問。如何是佛。師曰。汝是行脚僧。問。如",
    "X80n1565_010:0206c10": "何是寶壽家風。師曰。一任觀看。曰。恁麼則大眾有賴。",
    "X80n1565_010:0206c11": "師曰。汝作麼生。曰。終不敢謾大眾。師曰。嫌少作麼。問",
    "X80n1565_010:0206c12": "僧。受業在甚麼處。曰。在佛跡。師曰。佛在甚麼處。曰。甚",
    "X80n1565_010:0206c13": "麼處不是。師舉起拳曰。作麼生。曰。和尚收取。師曰。放",
    "X80n1565_010:0206c14": "闍黎七棒。問僧。今夏在甚麼處。僧曰。在無言上座處。",
    "X80n1565_010:0206c15": "師曰。還曾問訊他否。僧曰。也曾問訊。師曰。無言作麼",
    "X80n1565_010:0206c16": "生問得。僧曰。若得無言。甚麼處不問得。師喝曰。恰似",
    "X80n1565_010:0206c17": "問老兄。師與彥端長老喫餅餤。端曰。百種千般。其體",
    "X80n1565_010:0206c18": "不二。師曰。作麼生是不二體。端拈起餅餤。師曰。祇守",
    "X80n1565_010:0206c19": "百種千般。端曰。也是和尚見處。師曰。汝也是羅公詠",
    "X80n1565_010:0206c20": "梳頭樣。師將示滅。乃謂眾曰。今晚四大不和暢。雲騰",
    "X80n1565_010:0206c21": "鳥飛。風動塵起。浩浩地還有人治得麼。若治得。永劫",
    "X80n1565_010:0206c22": "不相識。若治不得。時時常見我。言訖告寂。",
    "X80n1565_010:0206c23": "金陵鍾山章義院道欽禪師太原人也。初住盧山棲",
    "X80n1565_010:0206c24": "賢。上堂。道遠乎哉。觸事而真。聖遠乎哉。體之則神。我",
    "X80n1565_010:0207a01": "尋常示汝。何不向衣鉢下坐地。直下參取。須要上來。",
    "X80n1565_010:0207a02": "討箇甚麼。既上來。我即事不獲已。便舉古德少許方",
    "X80n1565_010:0207a03": "便。抖擻些子龜毛兔角。解落向汝。諸上座欲得省要。",
    "X80n1565_010:0207a04": "僧堂裏．三門下．寮舍裏參取好。還有會處也未。若有",
    "X80n1565_010:0207a05": "會處。試說看。與上座證明。僧問。如何是棲賢境。師曰。",
    "X80n1565_010:0207a06": "棲賢有甚麼境。問。古人拈椎竪拂。還當宗乘中事也",
    "X80n1565_010:0207a07": "無。師曰。古人道了也。問。學人乍入叢林。乞和尚指示。",
    "X80n1565_010:0207a08": "師曰。一手指天。一手指地。後江南國主請居章義道",
    "X80n1565_010:0207a09": "場。上堂。總來這裏立。作甚麼。善知識如河沙數。常與",
    "X80n1565_010:0207a10": "汝為伴。行住坐臥。不相捨離。但長連牀上穩坐地。十",
    "X80n1565_010:0207a11": "方善知識自來參。上座何不信取。作得如許多難易。",
    "X80n1565_010:0207a12": "他古聖嗟見今時人不奈何。乃曰。傷夫人情之惑。久",
    "X80n1565_010:0207a13": "矣。目對真而不覺。此乃嗟汝諸人看却不知。且道看",
    "X80n1565_010:0207a14": "却甚麼不知。何不體察古人方便。祇為信之不及。致",
    "X80n1565_010:0207a15": "得如此。諸上座但於佛法中留心。無不得者。無事體",
    "X80n1565_010:0207a16": "道去。便下座。僧問。百年暗室。一燈能破時如何。師曰。",
    "X80n1565_010:0207a17": "莫謾語。問。佛法還受變異也無。師曰。上座是。僧問。大",
    "X80n1565_010:0207a18": "眾雲集。請師舉揚宗旨。師曰。久矣。問。如何是玄旨。師",
    "X80n1565_010:0207a19": "曰。玄有甚麼旨。",
    "X80n1565_010:0207a20": "金陵報恩匡逸禪師明州人也。江南國主請居上院。",
    "X80n1565_010:0207a21": "署凝密禪師。上堂。顧視大眾曰。依而行之。即無累矣。",
    "X80n1565_010:0207a22": "還信麼。如太陽赫弈皎然地。更莫思量。思量不及。設",
    "X80n1565_010:0207a23": "爾思量得及。喚作分限智慧。不見先德云。人無心合",
    "X80n1565_010:0207a24": "道。道無心合人。人道既合。是名無事。人且自何而凡。",
    "X80n1565_010:0207b01": "自何而聖。於此若未會。可謂為迷情所覆。便去離不",
    "X80n1565_010:0207b02": "得。迷時即有窒礙。為對為待。種種不同。忽然惺去。亦",
    "X80n1565_010:0207b03": "無所得。譬如演若達多認影迷頭。豈不擔頭覓頭。然",
    "X80n1565_010:0207b04": "正迷之時。頭且不失。及乎悟去。亦不為得。何以故。人",
    "X80n1565_010:0207b05": "迷謂之失。人悟謂之得。得失在於人。何關於動靜。僧",
    "X80n1565_010:0207b06": "問。諸佛說法。普潤群機。和尚說法。甚麼人得聞。師曰。",
    "X80n1565_010:0207b07": "祇有汝不聞。問。如何是報恩一句。師曰。道不是得麼。",
    "X80n1565_010:0207b08": "問。十二時中思量不到處。如何行履。師曰。汝如今在",
    "X80n1565_010:0207b09": "甚麼處。問。祖嗣西來。如何舉唱。師曰。不違所請。問。如",
    "X80n1565_010:0207b10": "何是一句。師曰。我答爭似汝舉。問。佛為一大事因緣",
    "X80n1565_010:0207b11": "出世。未審和尚出世如何。師曰。恰好。曰。恁麼則大眾",
    "X80n1565_010:0207b12": "有賴。師曰。莫錯會。",
    "X80n1565_010:0207b13": "金陵報慈文遂導師杭州陸氏子。甞究首楞嚴。甄會",
    "X80n1565_010:0207b14": "真妄緣起。本末精博。於是節科注釋。文句交絡。厥功",
    "X80n1565_010:0207b15": "既就。謁於法眼。述己所業。深符經旨。眼曰。楞嚴豈不",
    "X80n1565_010:0207b16": "是有八還義。師曰。是。曰。明還甚麼。師曰。明還日輪。曰。",
    "X80n1565_010:0207b17": "日還甚麼。師懵然無對。眼誡令禁其所注之文。師自",
    "X80n1565_010:0207b18": "有服膺請益。始忘知解。金陵國主署雷音覺海大導",
    "X80n1565_010:0207b19": "師。上堂。天人群生類。皆承此恩力。威權三界。德被四",
    "X80n1565_010:0207b20": "方。共稟靈光。咸稱妙義。十方諸佛常頂戴汝。誰敢是",
    "X80n1565_010:0207b21": "非。及乎向這裏。喚作開方便門。對根設教。便有如此",
    "X80n1565_010:0207b22": "如彼。流出無窮。若能依而奉行。有何不可。所以清涼",
    "X80n1565_010:0207b23": "先師道。佛是無事人。且如今覓箇無事人也不可得。",
    "X80n1565_010:0207b24": "僧問。巔山巖崖。還有佛法也無。師曰。汝喚甚麼作巔",
    "X80n1565_010:0207c01": "山巖崖。問。如何是道。師曰。妄想顛倒。乃曰。老僧平生。",
    "X80n1565_010:0207c02": "百無所解。日日一般。雖住此間。隨緣任運。今日諸上",
    "X80n1565_010:0207c03": "座與本無異。珍重。僧問。如何是無異底事。師曰。千差",
    "X80n1565_010:0207c04": "萬別。僧再問。師曰。止。止。不須說。且會取千差萬別。問。",
    "X80n1565_010:0207c05": "如何是和尚家風。師曰。方丈板門扇。問。如何是無相",
    "X80n1565_010:0207c06": "道場。師曰。四郎五郎廟。問。如何是吹毛劒。師曰。簳麵",
    "X80n1565_010:0207c07": "杖。問。如何是正直一路。師曰。遠遠近近。曰。便恁麼去",
    "X80n1565_010:0207c08": "時如何。師曰。咄哉。癡人。此是險路。問。僧從甚麼處來。",
    "X80n1565_010:0207c09": "曰。曹山來。師曰。幾程到此。曰。七程。師曰。行却許多山",
    "X80n1565_010:0207c10": "林谿澗。何者是汝自己。曰。總是。師曰。眾生顛倒。認物",
    "X80n1565_010:0207c11": "為己。曰。如何是學人自己。師曰。總是。乃曰。諸上座。各",
    "X80n1565_010:0207c12": "在此經冬過夏。還有人悟自己也無。山僧與汝證明。",
    "X80n1565_010:0207c13": "令汝真見不被邪魔所惑。問。如何是學人自己。師曰。",
    "X80n1565_010:0207c14": "好箇師僧。眼目甚分明。",
    "X80n1565_010:0207c15": "漳州羅漢院守仁禪師泉州人也。上堂。祇據如今。誰",
    "X80n1565_010:0207c16": "欠誰剩。然雖如此。猶是第二義門。上座若明達得去",
    "X80n1565_010:0207c17": "也。且是一是二。更須子細看。僧問。如何是祖師西來",
    "X80n1565_010:0207c18": "的的意。師曰。即今是甚麼意。問。如何是涅槃。師曰。生",
    "X80n1565_010:0207c19": "死。曰。如何是生死。師曰。適來道甚麼。僧眾晚參。師曰。",
    "X80n1565_010:0207c20": "物物本來無處所。一輪明月印心池。便歸方丈。次住",
    "X80n1565_010:0207c21": "報恩。上堂。報恩這裏不曾與人揀話。今日與諸上座",
    "X80n1565_010:0207c22": "揀一兩則話。還願樂麼。諸上座。鶴脛長。鳬脛短。甘草",
    "X80n1565_010:0207c23": "甜。黃蘗苦。恁麼揀辨。還愜雅意麼。諸上座。莫是血脉",
    "X80n1565_010:0207c24": "不通。泥水有隔麼。且莫錯會。珍重。僧問。如何是西來",
    "X80n1565_010:0208a01": "意。師曰。喚甚麼作西來意。曰。恁麼則無西來也。師曰。",
    "X80n1565_010:0208a02": "由汝口頭道。問。如何是報恩家風。師曰。無汝著眼處。",
    "X80n1565_010:0208a03": "問。學人未委稟承。請師方便。師曰。莫相孤負麼。曰。恁",
    "X80n1565_010:0208a04": "麼則有師資之分也。師曰。叢林見多。問。如何是佛法",
    "X80n1565_010:0208a05": "大意。師曰。向汝道甚麼。問。如何是無生之相。師曰。捨",
    "X80n1565_010:0208a06": "身受身。曰。恁麼則生死無過也。師曰。料汝恁麼會。又",
    "X80n1565_010:0208a07": "曰。人人皆備理。一一盡圓常。僧便問。如何是圓常之",
    "X80n1565_010:0208a08": "理。師曰。無事不參差。曰。恁麼則縱橫法界也。師曰。巧",
    "X80n1565_010:0208a09": "道有何難。問。如何是不到三寸。師曰。你問我答。問僧。",
    "X80n1565_010:0208a10": "甚麼處來。曰。福州來。師曰。跋涉如許多山嶺。阿那箇",
    "X80n1565_010:0208a11": "是上座自己。曰。某甲親離福州。師曰。祇恁麼。別更有",
    "X80n1565_010:0208a12": "商量。曰。更作甚麼商量。師曰。汝話墮也。問。不昧緣塵。",
    "X80n1565_010:0208a13": "請師一接。師曰。喚甚麼作緣塵。曰。若不伸問。焉息疑",
    "X80n1565_010:0208a14": "情。師曰。若不是今日。便作官方。",
    "X80n1565_010:0208a15": "撫州黃山良匡禪師吉州人也。僧問。如何是黃山家",
    "X80n1565_010:0208a16": "風。師曰。築著汝鼻孔。問。如何是不遷義。師曰。春夏秋",
    "X80n1565_010:0208a17": "冬。問。如何是一路涅槃門。師曰。汝問宗乘中一句。豈",
    "X80n1565_010:0208a18": "不是。曰。恁麼則不哆哆。師曰。莫哆哆好。問。眾星攢月",
    "X80n1565_010:0208a19": "時如何。師曰。喚甚麼作月。曰。莫祇這箇便是也無。師",
    "X80n1565_010:0208a20": "曰。這箇是甚麼。問。明鏡當臺。森羅為甚麼不現。師曰。",
    "X80n1565_010:0208a21": "那裏當臺。曰。爭奈即今何。師曰。又道不現。",
    "X80n1565_010:0208a22": "金陵報恩院玄則禪師滑州衛南人也。初問青峰。如",
    "X80n1565_010:0208a23": "何是學人自己。峰曰。丙丁童子來求火。後謁法眼。眼",
    "X80n1565_010:0208a24": "問。甚處來。師曰。青峰。眼曰。青峰有何言句。師舉前話。",
    "X80n1565_010:0208b01": "眼曰。上座作麼生會。師曰。丙丁屬火而更求火。如將",
    "X80n1565_010:0208b02": "自己求自己。眼曰。與麼會又爭得。師曰。某甲祇與麼。",
    "X80n1565_010:0208b03": "未審和尚如何。眼曰。你問我。我與你道。師問。如何是",
    "X80n1565_010:0208b04": "學人自己。眼曰。丙丁童子來求火。師於言下頓悟。開",
    "X80n1565_010:0208b05": "堂日。李王與法眼俱在會。僧問。龍吟霧起。虎嘯風生。",
    "X80n1565_010:0208b06": "學人知是出世邊事。到此為甚麼不會。師曰。會取好。",
    "X80n1565_010:0208b07": "僧舉頭看師。又看法眼。乃抽身入眾。法眼與李王當",
    "X80n1565_010:0208b08": "時失色。眼歸方丈。令侍者喚問話僧至。眼曰。上座適",
    "X80n1565_010:0208b09": "來問底話。許你具眼。人天眾前。何不禮拜葢覆却。眼",
    "X80n1565_010:0208b10": "摵一坐具。其僧三日後吐光而終。僧問。了了見佛性。",
    "X80n1565_010:0208b11": "如何是佛性。師曰。不欲便道。問。如何是金剛大士。師",
    "X80n1565_010:0208b12": "曰。見也未。問。如何是諸聖密密處。師曰。却須會取自",
    "X80n1565_010:0208b13": "己。曰。如何是和尚密密處。師曰。待汝會始得。上堂。諸",
    "X80n1565_010:0208b14": "上座。盡有常圓之月。各懷無價之珍。所以月在雲中。",
    "X80n1565_010:0208b15": "雖明而不照。智隱惑內。雖真而不通。無事久立。問。如",
    "X80n1565_010:0208b16": "何是不動尊。師曰。飛飛颺颺。問。如何是了然一句。師",
    "X80n1565_010:0208b17": "曰。對汝又何難。曰。恁麼道莫便是也無。師曰。不對又",
    "X80n1565_010:0208b18": "何難。曰。深領和尚恁麼道。師曰。汝道我道甚麼。問。亡",
    "X80n1565_010:0208b19": "僧遷化向甚麼處去也。師曰。待汝生即道。曰。賓主歷",
    "X80n1565_010:0208b20": "然。師曰。汝立地見亡僧。問。如何是學人本來心。師曰。",
    "X80n1565_010:0208b21": "汝還曾道著也未。曰。祇如道著。如何體會。師曰。待汝",
    "X80n1565_010:0208b22": "問始得。問。教中道。樹能生果。作玻瓈色。未審此果何",
    "X80n1565_010:0208b23": "人得喫。師曰。樹從何來。曰。學人有分。師曰。去果八萬",
    "X80n1565_010:0208b24": "四千。問。如何是不遷義。師曰。江河競注。日月旋流。問。",
    "X80n1565_010:0208c01": "宗乘中玄要處。請師一言。師曰。汝行脚來多少時也。",
    "X80n1565_010:0208c02": "曰。不曾逢伴侶。師曰。少瞌睡。",
    "X80n1565_010:0208c03": "金陵淨德院智筠達觀禪師河中府王氏子。初住棲",
    "X80n1565_010:0208c04": "賢。上堂。從上諸聖方便門不少。大抵祇要諸仁者有",
    "X80n1565_010:0208c05": "箇見處。然雖未見。且不參差一絲髮許。諸仁者亦未",
    "X80n1565_010:0208c06": "甞違背一絲髮許。何以故。炟赫地顯露。如今便會取。",
    "X80n1565_010:0208c07": "更不費一毫氣力。還省要麼。設道毗盧有師。法身有",
    "X80n1565_010:0208c08": "主。斯乃抑揚。對機施說。諸仁者作麼生會對底道理。",
    "X80n1565_010:0208c09": "若也會。且莫嫌他佛語。莫重祖師。直下是自己眼明",
    "X80n1565_010:0208c10": "始得。僧問。如何是的的之言。師曰。道甚麼。問。紛然覓",
    "X80n1565_010:0208c11": "不得時如何。師曰。覓箇甚麼不得。問。如何是祖師意。",
    "X80n1565_010:0208c12": "師曰。用祖師意作甚麼。問。今朝呈遠瑞。正意為誰來。",
    "X80n1565_010:0208c13": "師曰。大眾盡見汝恁麼問。江南國主創淨德院。延請",
    "X80n1565_010:0208c14": "居之。署達觀禪師。上堂。夫欲慕道。也須上上根器始",
    "X80n1565_010:0208c15": "得。造次中下。不易承當。何以故。佛法非心意識境界。",
    "X80n1565_010:0208c16": "上座莫恁麼懱猰地。他古人道。沙門眼把定世界。函",
    "X80n1565_010:0208c17": "蓋乾坤。綿綿不漏絲髮。所以諸佛讚歎。讚歎不及比",
    "X80n1565_010:0208c18": "喻。比喻不及道。上座威光赫奕。亘古亘今。幸有如是",
    "X80n1565_010:0208c19": "家風。何不紹續取。為甚麼自生卑劣。枉受辛勤。不能",
    "X80n1565_010:0208c20": "曉悟。祇為如此。所以諸佛出興於世。祇為如此。所以",
    "X80n1565_010:0208c21": "諸佛唱入涅槃。祇為如此。所以祖師特地西來。僧問。",
    "X80n1565_010:0208c22": "諸聖皆入不二法門。如何是不二法門。師曰。但恁麼",
    "X80n1565_010:0208c23": "入。曰。恁麼則今古同然去也。師曰。汝道甚麼處是同。",
    "X80n1565_010:0208c24": "問。如何是佛法大意。師曰。恰問著。曰。恁麼則學人禮",
    "X80n1565_010:0209a01": "拜也。師曰。汝作麼生會。問。如何是佛。師曰。如何不是。",
    "X80n1565_010:0209a02": "乃曰。吾不能投身巖谷。滅迹市鄽。而出入禁庭。以重",
    "X80n1565_010:0209a03": "煩世主。吾之過也。遂屢辭歸故山。國主錫以五峰棲",
    "X80n1565_010:0209a04": "玄蘭若。",
    "X80n1565_010:0209a05": "高麗國道峰山慧炬國師始發機於法眼之室。本國",
    "X80n1565_010:0209a06": "主思慕。遣使來請。遂回故地。國主受心訣。禮待彌厚。",
    "X80n1565_010:0209a07": "一日請入王府。上堂。師指威鳳樓示眾曰。威鳳樓為",
    "X80n1565_010:0209a08": "諸上座舉揚了也。還會麼。儻若會。且作麼生會。若道",
    "X80n1565_010:0209a09": "不會。威鳳樓作麼生不會。珍重。",
    "X80n1565_010:0209a10": "杭州真身寶塔寺紹巖禪師雍州劉氏子。吳越王命",
    "X80n1565_010:0209a11": "師開法。署了空大智常照禪師。上堂。山僧素寡知見。",
    "X80n1565_010:0209a12": "本期閑放。念經待死。豈謂今日大王勤重。苦勉山僧。",
    "X80n1565_010:0209a13": "効諸方宿德。施張法筵。然大王致請。也祇圖諸仁者",
    "X80n1565_010:0209a14": "明心。此外別無道理。諸仁者還明心也未。莫不是語",
    "X80n1565_010:0209a15": "言譚笑時。凝然杜默時。參尋知識時。道伴商略時。觀",
    "X80n1565_010:0209a16": "山翫水時。耳目絕對時。是汝心否。如上所解。盡為魔",
    "X80n1565_010:0209a17": "魅所攝。豈曰明心。更有一類人。離身中妄想外。別認",
    "X80n1565_010:0209a18": "徧十方世界。含日月。包太虗。謂是本來真心。斯亦外",
    "X80n1565_010:0209a19": "道所計。非明心也。諸仁者要會麼。心無是者。亦無不",
    "X80n1565_010:0209a20": "是者。汝擬執認。其可得乎。僧問。六合澄清時如何。師",
    "X80n1565_010:0209a21": "曰。大眾誰信汝。師開寶四年七月示疾。謂門弟子曰。",
    "X80n1565_010:0209a22": "諸行無常。即常住相。言訖。跏趺而逝。",
    "X80n1565_010:0209a23": "台州般若寺敬遵通慧禪師上堂。皎皎炟赫地。亘古",
    "X80n1565_010:0209a24": "互今。也未曾有纖毫間斷相。無時無節。長時拶定上",
    "X80n1565_010:0209b01": "座無通氣處。所以道。山河大地是上座善知識。放光",
    "X80n1565_010:0209b02": "動地。觸處露現。實無絲頭許法可作隔礙。如今因甚",
    "X80n1565_010:0209b03": "麼却不會。特地生疑去。無事。不用久立。僧問。優曇花",
    "X80n1565_010:0209b04": "拆人皆覩。般若家風賜一言。師曰。不因上座問。不曾",
    "X80n1565_010:0209b05": "舉似人。曰。恁麼則般若雄峯。詎齊今古。師曰。也莫錯",
    "X80n1565_010:0209b06": "會。問。牛頭未見四祖時。為甚麼百鳥銜華。師曰。汝甚",
    "X80n1565_010:0209b07": "麼處見。曰。見後為甚麼不銜華。師曰。且領話好。問。靈",
    "X80n1565_010:0209b08": "山一會。迦葉親聞。未審今日一會。何人得聞。師曰。試",
    "X80n1565_010:0209b09": "舉迦葉聞底看。曰。恁麼則迦葉親聞去也。師曰。亂道",
    "X80n1565_010:0209b10": "作麼。師自述真讚曰。真兮寥廓。郢人圖雘。嶽聳雲空。",
    "X80n1565_010:0209b11": "澄潭月躍。",
    "X80n1565_010:0209b12": "廬山歸宗策真法施禪師曹州魏氏子也。初名慧超。",
    "X80n1565_010:0209b13": "謁法眼。問曰。慧超咨和尚。如何是佛。眼曰。汝是慧超。",
    "X80n1565_010:0209b14": "師從此悟入。住後。上堂。諸上座。見聞覺知。祇可一度。",
    "X80n1565_010:0209b15": "祇如會了。是見聞覺知不是見聞覺知。要會麼。與諸",
    "X80n1565_010:0209b16": "上座說破了也。待汝悟始得。久立。珍重。僧問。如何是",
    "X80n1565_010:0209b17": "佛。師曰。我向汝道即別有也。問。如何是歸宗境。師曰。",
    "X80n1565_010:0209b18": "是汝見甚麼。曰。如何是境中人。師曰。出去。問。國王請",
    "X80n1565_010:0209b19": "命。大啟法筵。不落見聞。請師速道。師曰。閑言語。曰。師",
    "X80n1565_010:0209b20": "意如何。師曰。又亂說。問。承教有言。將此深心奉塵剎。",
    "X80n1565_010:0209b21": "是則名為報佛恩。塵剎即不問。如何是報佛恩。師曰。",
    "X80n1565_010:0209b22": "汝若是。則報佛恩。問。無情說法。大地得聞。師子吼時",
    "X80n1565_010:0209b23": "如何。師曰。汝還聞麼。曰。恁麼則同無情也。師曰。汝不",
    "X80n1565_010:0209b24": "妨會得好。問。古人以不離見聞為宗。未審和尚以何",
    "X80n1565_010:0209c01": "為宗。師曰。此問甚好。曰。猶是三緣四緣。師曰。莫亂道。",
    "X80n1565_010:0209c02": "洪州同安院紹顯禪師僧問。王恩降旨師親受。熊耳",
    "X80n1565_010:0209c03": "家風乞一言。師曰。已道了也。問。千里投師。請師一接。",
    "X80n1565_010:0209c04": "師曰。好入處。雲蓋山乞瓦造殿。有宮人問。既是雲蓋。",
    "X80n1565_010:0209c05": "何用乞瓦。僧無對。師代曰。罕遇其人。",
    "X80n1565_010:0209c06": "廬山棲賢慧圓禪師上堂。出得僧堂門。見五老峯。一",
    "X80n1565_010:0209c07": "生參學事畢。何用更到這裏來。雖然如此。也勞上座",
    "X80n1565_010:0209c08": "一轉了也。珍重。僧問。不是風動。不是幡動。未審古人",
    "X80n1565_010:0209c09": "意旨如何。師曰。大眾一時會取。上堂。有僧擬問。師乃",
    "X80n1565_010:0209c10": "指其僧曰。住。住。其僧進步。問。從上宗乘。請師舉唱。師",
    "X80n1565_010:0209c11": "曰。前言不搆。後語難追。曰。未審今日事如何。師曰。不",
    "X80n1565_010:0209c12": "會人言語。問。如何是佛法大意。師曰。好。問。如何是棲",
    "X80n1565_010:0209c13": "賢境。師曰。入得三門便合知。問。如何是祖師西來意。",
    "X80n1565_010:0209c14": "師曰。此土不欠少。",
    "X80n1565_010:0209c15": "洪州觀音院從顯禪師泉州人也。上堂。眾集。良久曰。",
    "X80n1565_010:0209c16": "文殊深讚居士。未審居士受讚也無。若受讚。何處有",
    "X80n1565_010:0209c17": "居士邪。若不受讚。文殊不可虗發言也。大眾作麼生",
    "X80n1565_010:0209c18": "會。若會。真箇衲僧。僧問。居士默然。文殊深讚。此意如",
    "X80n1565_010:0209c19": "何。師曰。汝問我答。曰。忽遇恁麼人出頭來。又作麼生。",
    "X80n1565_010:0209c20": "師曰。行到水窮處。坐看雲起時。問。如何是觀音家風。",
    "X80n1565_010:0209c21": "師曰。眼前看取。曰。忽遇作者來。作麼生見待。師曰。貧",
    "X80n1565_010:0209c22": "家祇如此。未必便言歸。問。久負沒絃琴。請師彈一曲。",
    "X80n1565_010:0209c23": "師曰。作麼生聽。其僧側耳。師曰。賺殺人。乃曰。盧行者",
    "X80n1565_010:0209c24": "當時大庾嶺頭謂明上座言。莫思善。莫思惡。還我明",
    "X80n1565_010:0210a01": "上座本來面目來。觀音今日不恁麼道還我明上座",
    "X80n1565_010:0210a02": "來。恁麼道。是曹溪子孫也無。若是曹溪子孫。又爭除",
    "X80n1565_010:0210a03": "却四字。若不是。又過在甚麼處。試出來商量看。良久",
    "X80n1565_010:0210a04": "曰。此一眾真行脚人也。便下座。太平興國八年九月",
    "X80n1565_010:0210a05": "中。師謂檀那袁長史曰。老僧三兩日間歸鄉去。袁曰。",
    "X80n1565_010:0210a06": "和尚年尊。何更思鄉。師曰。歸鄉圖得好鹽喫。袁不測",
    "X80n1565_010:0210a07": "其言。翌日。師不疾。坐亡。袁建塔于西山。",
    "X80n1565_010:0210a08": "洛京興善棲倫禪師僧問。如何是佛。師曰。向汝道甚",
    "X80n1565_010:0210a09": "麼即得。問。如何是西來意。師曰。適來猶記得。",
    "X80n1565_010:0210a10": "洪州嚴陽新興院齊禪師僧問。如何得出三界去。師",
    "X80n1565_010:0210a11": "曰。汝還信麼。曰。信則深信。乞和尚慈悲。師曰。祇此信",
    "X80n1565_010:0210a12": "心。亘古亘今。快須究取。何必沉吟。要出三界。三界唯",
    "X80n1565_010:0210a13": "心。師因雪謂眾曰。諸上座還見雪麼。見即有眼。不見",
    "X80n1565_010:0210a14": "無眼。有眼即常。無眼即斷。恁麼會得。佛身充滿。問。學",
    "X80n1565_010:0210a15": "人辭去泐潭。乞和尚示箇入路。師曰。好箇入路。道心",
    "X80n1565_010:0210a16": "堅固。隨眾參請。隨眾作務。要去便去。要住便住。去之",
    "X80n1565_010:0210a17": "與住。更無他故。若到泐潭。不審馬祖。",
    "X80n1565_010:0210a18": "潤州慈雲匡達禪師僧問。佛以一大事因緣故出現",
    "X80n1565_010:0210a19": "於世。未審和尚出世如何。師曰。恰好。曰。作麼生。師曰。",
    "X80n1565_010:0210a20": "不好。",
    "X80n1565_010:0210a21": "蘇州薦福院紹明禪師州將錢仁奉請住持。乃問。如",
    "X80n1565_010:0210a22": "何是和尚家風。師曰。一切處看取。",
    "X80n1565_010:0210a23": "澤州古賢院謹禪師侍立法眼次。眼問一僧曰。自離",
    "X80n1565_010:0210a24": "此間。甚麼處去來。曰。入嶺來。眼曰。不易。曰。虗涉他如",
    "X80n1565_010:0210b01": "許多山水。眼曰。如許多山水也不惡。其僧無語。師於",
    "X80n1565_010:0210b02": "此有省。住後。僧問。如何是佛。師曰。築著你鼻孔。問僧",
    "X80n1565_010:0210b03": "曰。唯一堅密身。一切塵中現。如何是堅密身。僧竪指。",
    "X80n1565_010:0210b04": "師曰。現則現。你作麼生會。僧無語。",
    "X80n1565_010:0210b05": "宣州興福院可勳禪師建州朱氏子。僧問。如何是興",
    "X80n1565_010:0210b06": "福正主。師曰。闍黎不識。曰。莫祇這便是麼。師曰。縱未",
    "X80n1565_010:0210b07": "歇狂。頭亦何失。問。如何是道。師曰。勤而行之。問。何云",
    "X80n1565_010:0210b08": "法空。師曰。不空。有偈示眾曰。秋江煙島晴。鷗鷺行行",
    "X80n1565_010:0210b09": "立。不念觀世音。爭知普門入。",
    "X80n1565_010:0210b10": "洪州上藍院守訥禪師上堂。盡令提綱。無人掃地。叢",
    "X80n1565_010:0210b11": "林兄弟。相共證明。晚進之流。有疑請問。僧問。願開甘",
    "X80n1565_010:0210b12": "露門。當觀第一義。不落有無中。請師垂指示。師曰。大",
    "X80n1565_010:0210b13": "眾證明。曰。恁麼則莫相屈去也。師曰。閑言語。問。如何",
    "X80n1565_010:0210b14": "是佛。師曰。更問阿誰。",
    "X80n1565_010:0210b15": "撫州覆船和尚僧問。如何是佛。師曰。不識。問。如何是",
    "X80n1565_010:0210b16": "祖師西來意。師曰。莫謗祖師好。",
    "X80n1565_010:0210b17": "杭州奉先寺法瓌法明普照禪師僧問。釋迦出世。天",
    "X80n1565_010:0210b18": "雨四華。地搖六動。未審今日有何祥瑞。師曰。大眾盡",
    "X80n1565_010:0210b19": "見。曰。法王法如是。師曰。人王見在。問。法眼寶印。和尚",
    "X80n1565_010:0210b20": "親傳。今日一會。當付何人。師曰。誰人無分。曰。恁麼則",
    "X80n1565_010:0210b21": "雷音普震無邊剎去也。師曰。也須善聽。",
    "X80n1565_010:0210b22": "廬山化城寺慧朗禪師江南相國宋齊丘請開堂。師",
    "X80n1565_010:0210b23": "陞座曰。今日令公請山僧為眾。莫非承佛付囑。不忘",
    "X80n1565_010:0210b24": "佛恩。眾中有問話者出來。為令公結緣。僧問。令公親",
    "X80n1565_010:0210c01": "降。大眾雲臻。從上宗乘。請師舉唱。師曰。莫是孤負令",
    "X80n1565_010:0210c02": "公麼。問。師常苦口。為甚麼學人己事不明。師曰。闍黎",
    "X80n1565_010:0210c03": "甚麼處不明。曰。不明處。請師決斷。師曰。適來向汝道",
    "X80n1565_010:0210c04": "甚麼。曰。恁麼則全因今日去也。師曰。退後。禮三拜。",
    "X80n1565_010:0210c05": "杭州慧日永明寺道鴻通辯禪師僧問。遠離天台境。",
    "X80n1565_010:0210c06": "來登慧日峰。久聞師子吼。今日請師通。師曰。聞麼。曰。",
    "X80n1565_010:0210c07": "恁麼則昔日崇壽。今日永明也。師曰。幸自靈利。何須",
    "X80n1565_010:0210c08": "亂道。乃曰。大道廓然。古今常爾。真心周徧。如量之智",
    "X80n1565_010:0210c09": "皎然。萬象森羅。咸真實相。該天括地。亘古亘今。大眾",
    "X80n1565_010:0210c10": "還會麼。還辯白得麼。僧問。國王嘉命。公貴臨筵。未審",
    "X80n1565_010:0210c11": "今日當為何事。師曰。驗取。曰。此意如何。師曰。甚麼處",
    "X80n1565_010:0210c12": "去來。曰。恁麼則成造次也。師曰。休亂道。",
    "X80n1565_010:0210c13": "高麗國靈鑒禪師僧問。如何是清淨伽藍。師曰。牛欄",
    "X80n1565_010:0210c14": "是。問。如何是佛。師曰。拽出癲漢著。",
    "X80n1565_010:0210c15": "荊門上泉和尚僧問。二龍爭珠。誰是得者。師曰。我得。",
    "X80n1565_010:0210c16": "問。遠遠投師。如何一接。師按杖視之。其僧禮拜。師便",
    "X80n1565_010:0210c17": "喝。問。尺璧無瑕時如何。師曰。我不重。曰。不重後如何。",
    "X80n1565_010:0210c18": "師曰。火裏蝍蟟飛上天。",
    "X80n1565_010:0210c19": "廬山大林寺僧遁禪師初住圓通。有僧舉。僧問玄沙。",
    "X80n1565_010:0210c20": "向上宗乘。此間如何言論。沙曰。少人聽。未審玄沙意",
    "X80n1565_010:0210c21": "旨如何。師曰。待汝移却石耳峰。我即向汝道(歸宗柔別云。且",
    "X80n1565_010:0210c22": "低聲)。",
    "X80n1565_010:0210c23": "池州仁王院緣勝禪師僧問。農家擊壤時如何。師曰。",
    "X80n1565_010:0210c24": "僧家自有本分事。曰。不問僧家本分事。農家擊壤時",
    "X80n1565_010:0211a01": "如何。師曰。話頭何在。",
    "X80n1565_010:0211a02": "青原下十世",
    "X80n1565_010:0211a03": "天台韶國師法嗣",
    "X80n1565_010:0211a04": "杭州慧日永明延壽智覺禪師餘杭王氏子。總角之",
    "X80n1565_010:0211a05": "歲。歸心佛乘。既冠不茹葷。日唯一食。持法華經。七行",
    "X80n1565_010:0211a06": "俱下。纔六旬。悉能誦之。感群羊跪聽。年二十八。為華",
    "X80n1565_010:0211a07": "亭鎮將。屬翠巖參禪師遷止龍冊寺。大闡玄化。時吳",
    "X80n1565_010:0211a08": "越文穆王知師慕道。乃從其志。遂禮翠巖為師。執勞",
    "X80n1565_010:0211a09": "供眾。都忘身宰。衣不繒纊。食無重味。野蔬布襦。以遣",
    "X80n1565_010:0211a10": "朝夕。尋往天台山天柱峰。九旬習定。有烏類斥鷃。巢",
    "X80n1565_010:0211a11": "於衣襵中。暨謁韶國師。一見而深器之。密授玄旨。仍",
    "X80n1565_010:0211a12": "謂師曰。汝與元帥有緣。他日大興佛事。初住雪竇。上",
    "X80n1565_010:0211a13": "堂。雪竇這裏。迅瀑千尋。不停纖粟。奇巖萬仞。無立足",
    "X80n1565_010:0211a14": "處。汝等諸人。向甚麼處進步。僧問。雪竇一徑。如何履",
    "X80n1565_010:0211a15": "踐。師曰。步步寒華結。言言徹底冰。師有偈曰。孤猿呌",
    "X80n1565_010:0211a16": "落中巖月。野客吟殘半夜燈。此境此時誰得意。白雲",
    "X80n1565_010:0211a17": "深處坐禪僧。忠懿王請開山靈隱新寺。明年遷永明",
    "X80n1565_010:0211a18": "大道場。眾盈二千。僧問。如何是永明妙旨。師曰。更添",
    "X80n1565_010:0211a19": "香著。曰。謝師指示。師曰。且喜沒交涉。僧禮拜。師曰。聽",
    "X80n1565_010:0211a20": "取一偈。欲識永明旨。門前一湖水。日照光明生。風來",
    "X80n1565_010:0211a21": "波浪起。問。學人久在永明。為甚麼不會永明家風。師",
    "X80n1565_010:0211a22": "曰。不會處會取。曰。不會處如何會。師曰。牛胎生象子。",
    "X80n1565_010:0211a23": "碧海起紅塵。問。成佛成祖。亦出不得。六道輪回。亦出",
    "X80n1565_010:0211a24": "不得。未審出甚麼處不得。師曰。出汝問處不得。問。教",
    "X80n1565_010:0211b01": "中道。一切諸佛及諸佛法。皆從此經出。如何是此經。",
    "X80n1565_010:0211b02": "師曰。長時轉不停。非義亦非聲。曰。如何受持。師曰。若",
    "X80n1565_010:0211b03": "欲受持者。應須著眼聽。問。如何是大圓鏡。師曰。破砂",
    "X80n1565_010:0211b04": "盆。師居永明十五載。度弟子一千七百人。開寶七年",
    "X80n1565_010:0211b05": "入天台山度戒約萬餘人。常與七眾授菩薩戒。夜施",
    "X80n1565_010:0211b06": "鬼神食。朝放諸生類。不可稱算。六時散華行道。餘力",
    "X80n1565_010:0211b07": "念法華經。計萬三千部。著宗鏡錄一百卷。詩偈賦詠",
    "X80n1565_010:0211b08": "凡千萬言。播於海外。高麗國王覧師言教。遣使齎書。",
    "X80n1565_010:0211b09": "敘弟子之禮。奉金線織成袈裟．紫水精珠．金藻罐等。",
    "X80n1565_010:0211b10": "彼國僧三十六人。皆承印記。前後歸本國。各化一方。",
    "X80n1565_010:0211b11": "開寶八年十二月示疾。越二日焚香告眾。跏趺而寂。",
    "X80n1565_010:0211b12": "塔于大慈山。",
    "X80n1565_010:0211b13": "蘇州長壽院朋彥廣法禪師永嘉秦氏子。僧問。如何",
    "X80n1565_010:0211b14": "是玄旨。師曰。四稜塌地。問。如何是絕絲毫底法。師曰。",
    "X80n1565_010:0211b15": "山河大地。曰。恁麼則即相而無相也。師曰。也是狂言。",
    "X80n1565_010:0211b16": "問。如何是徑直之言。師曰。千迃萬曲。曰。恁麼則無不",
    "X80n1565_010:0211b17": "總是也。師曰。是何言歟。問。如何是道。師曰。跋涉不易。",
    "X80n1565_010:0211b18": "溫州大寧院可弘禪師僧問。如何是正真一路。師曰。",
    "X80n1565_010:0211b19": "七顛八倒。曰。恁麼則法門無別去也。師曰。我知汝錯",
    "X80n1565_010:0211b20": "會去。問。皎皎地無一絲頭時如何。師曰。話頭已墮。曰。",
    "X80n1565_010:0211b21": "乞師指示。師曰。適來亦不虗設。問。向上宗乘。請師舉",
    "X80n1565_010:0211b22": "揚。師曰。汝問太遲生。曰。恁麼則不仙陀去也。師曰。深",
    "X80n1565_010:0211b23": "知汝恁麼去。",
    "X80n1565_010:0211b24": "杭州五雲山華嚴院志逢禪師餘杭人也。生惡葷血。",
    "X80n1565_010:0211c01": "膚體香潔。幼歲出家。於臨安東山朗瞻院。依年受具。",
    "X80n1565_010:0211c02": "通貫三學。了達性相。甞夢陞須彌山。覩三佛列坐。初",
    "X80n1565_010:0211c03": "釋迦。次彌勒。皆禮其足。唯不識第三尊。但仰視而已。",
    "X80n1565_010:0211c04": "釋尊謂之曰。此是補彌勒處師子月佛。師方作禮。覺",
    "X80n1565_010:0211c05": "後因閱大藏經。乃符所夢。天福中。遊方抵天台雲居。",
    "X80n1565_010:0211c06": "參國師。賓主緣契。頓發玄祕。一日入普賢殿中宴坐。",
    "X80n1565_010:0211c07": "倐有一神人跪膝於前。師問。汝其誰乎。曰。護戒神也。",
    "X80n1565_010:0211c08": "師曰。吾患有宿愆未殄。汝知之乎。曰。師有何罪。唯一",
    "X80n1565_010:0211c09": "小過耳。師曰。何也。曰。凡折鉢水。亦施主物。師每傾棄。",
    "X80n1565_010:0211c10": "非所宜也。言訖而隱。師自此洗鉢水盡飲之。積久因",
    "X80n1565_010:0211c11": "致脾疾。十載方愈(凡折退飲食。及涕唾便利等。並宜鳴指。默念呪。發施心而傾棄之)。",
    "X80n1565_010:0211c12": "吳越國王嚮師道風。召賜紫衣。署普覺禪師。命住臨",
    "X80n1565_010:0211c13": "安功臣院。上堂。諸上座捨一知識。參一知識。盡學善",
    "X80n1565_010:0211c14": "財南遊之式樣。且問上座。祇如善財禮辭文殊。擬登",
    "X80n1565_010:0211c15": "妙峰謁德雲比丘。及到彼所。何以德雲却於別峰相",
    "X80n1565_010:0211c16": "見。夫教意祖意。同一方便。終無別理。彼若明得。此亦",
    "X80n1565_010:0211c17": "昭然。諸上座即今簇著老僧。是相見是不相見。此處",
    "X80n1565_010:0211c18": "是妙峰。是別峰。脫或從此省去。可謂不孤負老僧。亦",
    "X80n1565_010:0211c19": "常見德雲比丘。未甞剎那相捨離。還信得及麼。僧問。",
    "X80n1565_010:0211c20": "叢林舉唱曲為今時。如何是功臣的的意。師曰。見麼。",
    "X80n1565_010:0211c21": "曰。恁麼則大眾咸欣也。師曰。將謂師子兒。問。佛佛授",
    "X80n1565_010:0211c22": "手。祖祖傳心。未審和尚傳箇甚麼。師曰。汝承當得麼。",
    "X80n1565_010:0211c23": "曰。學人承當不得。還別有人承當得否。師曰。大眾笑",
    "X80n1565_010:0211c24": "汝。問。如何是如來藏。師曰。恰問著。問。如何是諸佛機。",
    "X80n1565_010:0212a01": "師曰。道是得麼。上堂。良久曰。大眾看看。便下座。上堂。",
    "X80n1565_010:0212a02": "古德為法行脚。不憚勤勞。如雪峰三到。投子九上。洞",
    "X80n1565_010:0212a03": "山盤桓往返。尚求箇入路不得。看汝近世參學人。纔",
    "X80n1565_010:0212a04": "跨門來。便要老僧接引。指示說禪。且汝欲造玄極之",
    "X80n1565_010:0212a05": "道。豈同等閑。而況此事亦有時節。躁求焉得。汝等要",
    "X80n1565_010:0212a06": "知悟時麼。如今各且下去。堂中靜坐。直待仰家峰點",
    "X80n1565_010:0212a07": "頭。老僧即為汝說。時有僧出。曰。仰家峯點頭也。請師",
    "X80n1565_010:0212a08": "說。師曰。大眾且道。此僧會老僧語。不會老僧語。僧禮",
    "X80n1565_010:0212a09": "拜。師曰。今日偶然失鑒。有人問僧。無為無事人。為甚",
    "X80n1565_010:0212a10": "麼却有金鎻難。僧無對。師代云。祇為無為無事。僧問。",
    "X80n1565_010:0212a11": "教中道。文殊忽起佛見法見。被佛威神攝向二鐵圍",
    "X80n1565_010:0212a12": "山。意旨如何。師曰。甚麼處是二鐵圍山。僧無語。師曰。",
    "X80n1565_010:0212a13": "還會麼。如今若有人起佛法之見。吾與烹茶兩甌。且",
    "X80n1565_010:0212a14": "道賞伊罰伊。同教意不同教意。開寶四年。大將凌超",
    "X80n1565_010:0212a15": "於五雲山創院。奉師為終老之所。師每攜大扇乞錢。",
    "X80n1565_010:0212a16": "買肉飼虎。虎每迎之。載以還山。雍熈二年示寂。塔於",
    "X80n1565_010:0212a17": "本院。",
    "X80n1565_010:0212a18": "杭州報恩法端慧月禪師上堂。數夜與諸上座東語",
    "X80n1565_010:0212a19": "西話。猶未盡其源。今日與諸上座大開方便。一時說",
    "X80n1565_010:0212a20": "却。還願樂也無。久立。珍重。僧問。學人恁麼上來。請師",
    "X80n1565_010:0212a21": "接。師曰。不接。曰。為甚麼不接。師曰。為汝太靈利。",
    "X80n1565_010:0212a22": "杭州報恩紹安通辯明達禪師上堂。僧問。大眾側聆。",
    "X80n1565_010:0212a23": "請師不吝。師曰。奇怪。曰。恁麼則今日得遇於師也。師",
    "X80n1565_010:0212a24": "曰。是何言歟。乃曰。一句染神。萬劫不朽。今日為諸人",
    "X80n1565_010:0212b01": "舉一句子。良久曰。分明記取。便下座。上堂。幸有樓臺",
    "X80n1565_010:0212b02": "匝地。常提祖印。不妨諸上座參取。久立。珍重。僧問。如",
    "X80n1565_010:0212b03": "何是和尚家風。師曰。一切處見成。曰。恁麼則亘古亘",
    "X80n1565_010:0212b04": "今也。師曰。莫閑言語。",
    "X80n1565_010:0212b05": "福州廣平院守威宗一禪師本州人也。參天台國師",
    "X80n1565_010:0212b06": "得旨。乃付衣法。時有僧問。大庾嶺頭提不起。如何今",
    "X80n1565_010:0212b07": "日付於師。師提起曰。有人敢道天台得麼。上堂。達磨",
    "X80n1565_010:0212b08": "大師云。吾法三千年後。不移絲髮。山僧今日不移達",
    "X80n1565_010:0212b09": "磨絲髮。先達之者。共相證明。若未達者。不移絲髮。僧",
    "X80n1565_010:0212b10": "問。洪鐘韻絕。大眾臨筵。祖意西來。請師提唱。師曰。洪",
    "X80n1565_010:0212b11": "鐘韻絕。大眾臨筵。問。古人云。任汝千聖見。我有天真",
    "X80n1565_010:0212b12": "佛。如何是天真佛。師曰。千聖是弟。問。如何是廣平家",
    "X80n1565_010:0212b13": "風。師曰。誰不受用。上堂。不用開經作梵。不用展鈔牒",
    "X80n1565_010:0212b14": "科。還有理論處也無。設有理論處。亦是方便之談。宗",
    "X80n1565_010:0212b15": "乘事合作麼生。問。如何是西來意。師曰。未曾有人答",
    "X80n1565_010:0212b16": "得。曰。請師方便。師曰。何不更問。",
    "X80n1565_010:0212b17": "杭州報恩永安禪師溫州翁氏子。幼依本郡彚征大",
    "X80n1565_010:0212b18": "師出家。後唐天成中隨本師入國。忠懿王命征為僧",
    "X80n1565_010:0212b19": "正。師尤不喜俗務。擬潛往閩川投訪禪會。屬路岐艱",
    "X80n1565_010:0212b20": "阻。遂回天台山結茅。尋遇韶國師開示。頓悟本心。乃",
    "X80n1565_010:0212b21": "辭出山。征聞於王。王命住越州清泰。次召居上寺。署",
    "X80n1565_010:0212b22": "正覺空慧禪師。上堂。十方諸佛。一時雲集。與諸上座",
    "X80n1565_010:0212b23": "證明。諸上座與佛一時證明。還信麼。切忌卜度。僧問。",
    "X80n1565_010:0212b24": "四眾雲臻。如何舉唱。師曰。若到諸方。切莫錯舉。曰。非",
    "X80n1565_010:0212c01": "但學人。大眾有賴。師曰。禮拜著。問。五乘三藏。委者頗",
    "X80n1565_010:0212c02": "多。祖意西來。乞師指示。師曰。五乘三藏。曰。向上還有",
    "X80n1565_010:0212c03": "事也無。師曰。汝却靈利。問。如何大作佛事。師曰。嫌甚",
    "X80n1565_010:0212c04": "麼。曰。恁麼則親承摩頂去也。師曰。何處見世尊。問。如",
    "X80n1565_010:0212c05": "何是西來意。師曰。過這邊立。僧纔移步。師召曰。會麼。",
    "X80n1565_010:0212c06": "曰。不會。師曰。聽取一偈。汝問西來意。且過這邊立。昨",
    "X80n1565_010:0212c07": "夜三更時。雨打虗空濕。電影忽然明。不似蚰蜒急。開",
    "X80n1565_010:0212c08": "寶七年示疾。告眾言別。時有僧問。昔日如來正法眼。",
    "X80n1565_010:0212c09": "迦葉親傳。未審和尚玄風。百年後如何體會。師曰。汝",
    "X80n1565_010:0212c10": "甚麼處見迦葉來。曰。恁麼則信受奉行。不忘斯旨去",
    "X80n1565_010:0212c11": "向。師曰。佛法不是這箇道理。言訖跏趺而寂。闍維舌",
    "X80n1565_010:0212c12": "根不壞。柔輭如紅蓮華。藏於普賢道場。",
    "X80n1565_010:0212c13": "廣州光聖院師護禪師閩人也。自天台得法。化行嶺",
    "X80n1565_010:0212c14": "表。國主劉氏創大伽藍。請師居焉。署大義禪師。僧問。",
    "X80n1565_010:0212c15": "昔日梵王請佛。今日國主臨筵。祖意西來。如何舉唱。",
    "X80n1565_010:0212c16": "師曰。不要西來。山僧已舉唱了也。曰。豈無方便。師曰。",
    "X80n1565_010:0212c17": "適來豈不是方便。問。學人乍入叢林。西來妙訣。乞師",
    "X80n1565_010:0212c18": "指示。師曰。汝未入叢林。我已示汝了也。曰。如何領會。",
    "X80n1565_010:0212c19": "師曰。不要領會。",
    "X80n1565_010:0212c20": "杭州奉先寺清昱禪師永嘉人也。忠懿王召入問道。",
    "X80n1565_010:0212c21": "創奉先居之。署圓通妙覺禪師。僧問。如何是西來意。",
    "X80n1565_010:0212c22": "師曰。高聲舉似大眾。",
    "X80n1565_010:0212c23": "台州紫凝普聞寺智勤禪師僧問。如何是空手把鉏",
    "X80n1565_010:0212c24": "頭。師曰。但恁麼諦信。曰。如何是步行騎水牛。師曰。汝",
    "X80n1565_010:0213a01": "自何來。有偈示眾曰。今年五十五。脚未蹋寸土。山河",
    "X80n1565_010:0213a02": "是眼睛。大海是我肚。太平興國四年。有旨試僧經業。",
    "X80n1565_010:0213a03": "山門老宿。各寫法名。唯師不閑書札。時通判李憲問。",
    "X80n1565_010:0213a04": "世尊還解書也無。師曰。天下人知。淳化初。不疾。命侍",
    "X80n1565_010:0213a05": "僧開浴。浴訖垂誡徒眾。安坐而逝。塔於本山。三年後。",
    "X80n1565_010:0213a06": "門人遷塔發龕。覩師容儀儼若。髭髮仍長。遂迎入新",
    "X80n1565_010:0213a07": "塔。",
    "X80n1565_010:0213a08": "溫州鴈蕩山願齊禪師錢塘江氏子。上堂。僧問。夜月",
    "X80n1565_010:0213a09": "舒光。為甚麼碧潭無影。師曰。作家弄影漢。其僧從東",
    "X80n1565_010:0213a10": "過西立。師曰。不唯弄影。兼乃怖頭。",
    "X80n1565_010:0213a11": "杭州普門寺希辯禪師蘇州人也。忠懿王命主越州",
    "X80n1565_010:0213a12": "清泰。署慧智。後遷上寺。上堂。山僧素乏知見。復寡聞",
    "X80n1565_010:0213a13": "持。頃雖侍立於國師。不蒙一句開示。以致今日與諸",
    "X80n1565_010:0213a14": "仁者聚會。更無一法可相助發。何況能為諸仁者區",
    "X80n1565_010:0213a15": "別緇素。商量古今。還怪得山僧麼。若有怪者。且道此",
    "X80n1565_010:0213a16": "人具眼不具眼。有賓主義。無賓主義。晚學初機。必須",
    "X80n1565_010:0213a17": "審細。僧問。如何是普門示現神通事。師曰。恁麼則闍",
    "X80n1565_010:0213a18": "黎怪老僧去也。曰。不怪時如何。師曰。汝且下堂裏思",
    "X80n1565_010:0213a19": "惟去。太平興國三年。吳越王入覲。師隨寶塔至。見于",
    "X80n1565_010:0213a20": "滋福殿。賜紫衣。號慧明禪師。端拱中乞還故里。詔從",
    "X80n1565_010:0213a21": "之。賜御製詩。忠懿王施金於常熟本山院。創甎浮圖",
    "X80n1565_010:0213a22": "七級。高二百尺。功既就。至道三年八月示寂。塔于院",
    "X80n1565_010:0213a23": "之西北隅。",
    "X80n1565_010:0213a24": "杭州光慶寺遇安禪師錢塘沈氏子。上堂。僧問。無價",
    "X80n1565_010:0213b01": "寶珠。請師分付。師曰。善能吐露。曰。恁麼則人人具足",
    "X80n1565_010:0213b02": "去也。師曰。珠在甚麼處。僧禮拜。師曰。也是虗言。問。提",
    "X80n1565_010:0213b03": "綱舉領。盡立主賓。如何是主。師曰。深委此問。曰。如何",
    "X80n1565_010:0213b04": "是賓。師曰。適來向汝道甚麼。曰。賓主道合時如何。師",
    "X80n1565_010:0213b05": "曰。其令不行。問。心月孤圓。光吞萬象。如何是吞萬象",
    "X80n1565_010:0213b06": "底光。師曰。大眾總見汝恁麼問。曰。光吞萬象從師道。",
    "X80n1565_010:0213b07": "心月孤圓意若何。師曰。抖擻精神著。曰。鷺倚雪巢猶",
    "X80n1565_010:0213b08": "可辯。光吞萬象事難明。師曰。謹退。問。青山綠水。處處",
    "X80n1565_010:0213b09": "分明。和尚家風。乞垂一句。師曰。盡被汝道了也。曰。未",
    "X80n1565_010:0213b10": "必如斯。請師答話。師曰。不用閑言。又一僧方禮拜。師",
    "X80n1565_010:0213b11": "曰。問答俱備。僧擬問。師乃叱之。上堂。欲識曹溪旨。雲",
    "X80n1565_010:0213b12": "飛前面山。分明真實箇。不用別追攀。僧問。古德有言。",
    "X80n1565_010:0213b13": "井底紅塵生。山頭波浪起。未審此意如何。師曰。若到",
    "X80n1565_010:0213b14": "諸方。但恁麼問。曰。和尚意旨如何。師曰。適來向汝道",
    "X80n1565_010:0213b15": "甚麼。乃曰。古今相承。皆云塵生井底。浪起山頭。結子",
    "X80n1565_010:0213b16": "空華。生兒石女。且作麼生會。莫是和聲送事。就物呈",
    "X80n1565_010:0213b17": "心。句裏藏鋒。聲前全露麼。莫是有名無體。異唱玄譚",
    "X80n1565_010:0213b18": "麼。上座自會即得。古人意旨即不然。既恁麼會不得。",
    "X80n1565_010:0213b19": "合作麼生會。上座欲得會麼。但看泥牛行處。陽燄飜",
    "X80n1565_010:0213b20": "波。木馬嘶時。空華墜影。聖凡如此。道理分明。何須久",
    "X80n1565_010:0213b21": "立。珍重。",
    "X80n1565_010:0213b22": "台州般若寺友蟾禪師錢塘人也。初住雲居普賢。忠",
    "X80n1565_010:0213b23": "懿王署慈悟禪師。選止上寺。眾盈五百。僧問。鼓聲纔",
    "X80n1565_010:0213b24": "罷。大眾雲臻。向上宗乘。請師舉唱。師曰。虧汝甚麼。曰。",
    "X80n1565_010:0213c01": "恁麼則人人盡霑恩去也。師曰。莫亂道。",
    "X80n1565_010:0213c02": "婺州智者寺全肯禪師初參國師。國師問。汝名甚麼。",
    "X80n1565_010:0213c03": "師曰。全肯。國師曰。肯箇甚麼。師於言下有省。乃禮拜。",
    "X80n1565_010:0213c04": "住後。僧問。有人不肯。還甘也無。師曰。若人問我。即向",
    "X80n1565_010:0213c05": "伊道。",
    "X80n1565_010:0213c06": "福州玉泉義隆禪師上堂。山河大地。盡在諸人眼睛",
    "X80n1565_010:0213c07": "裏。因甚麼說會與不會。時有僧問。山河大地眼睛裏。",
    "X80n1565_010:0213c08": "師今欲更指歸誰。師曰。祇為上座去處分明。曰。若不",
    "X80n1565_010:0213c09": "上來伸此問。焉知方便不虗施。師曰。依俙似曲纔堪",
    "X80n1565_010:0213c10": "聽。又被風吹別調中。",
    "X80n1565_010:0213c11": "杭州龍冊寺曉榮禪師溫州鄧氏子。僧問。祖祖相傳。",
    "X80n1565_010:0213c12": "未審和尚傳阿誰。師曰。汝還識得祖也未。僧慧文問。",
    "X80n1565_010:0213c13": "如何是真實沙門。師曰。汝是慧文。問。如何是般若大",
    "X80n1565_010:0213c14": "神珠。師曰。般若大神珠。分形萬億軀。塵塵彰妙體。剎",
    "X80n1565_010:0213c15": "剎盡毗盧。問。如何是日用事。師曰。一念周沙界。日用",
    "X80n1565_010:0213c16": "萬般通。湛然常寂滅。常展自家風。小參次。僧問。向上",
    "X80n1565_010:0213c17": "事即不問。如何是妙善臺中的的意。師曰。若到諸方。",
    "X80n1565_010:0213c18": "分明舉似。曰。恁麼則雲有出山勢。水無投澗聲。師乃",
    "X80n1565_010:0213c19": "叱之。",
    "X80n1565_010:0213c20": "杭州功臣慶蕭禪師僧問。如何是功臣家風。師曰。明",
    "X80n1565_010:0213c21": "暗色空。曰。恁麼則諸法無生去也。師曰。汝喚甚麼作",
    "X80n1565_010:0213c22": "諸法。僧禮拜。師曰。聽取一偈。功臣家風。明暗色空。法",
    "X80n1565_010:0213c23": "法非異。心心自通。恁麼會得。諸佛真宗。",
    "X80n1565_010:0213c24": "越州稱心敬璡禪師僧問。結束囊裝。請師分付。師曰。",
    "X80n1565_010:0214a01": "莫諱却。曰。甚麼處孤負和尚。師曰。却是汝孤負我。",
    "X80n1565_010:0214a02": "福州嚴峯師朮禪師開堂陞座。極樂和尚問曰。大眾",
    "X80n1565_010:0214a03": "顒望。請震法雷。師曰。大眾還會麼。還辨得麼。今日不",
    "X80n1565_010:0214a04": "異靈山。乃至諸佛國土。天上人間。總皆如是。亘古亘",
    "X80n1565_010:0214a05": "今。常無變異。作麼生會無變異底道理。若會得。所以",
    "X80n1565_010:0214a06": "道。無邊剎境。自他不隔於毫端。十世古今。始終不離",
    "X80n1565_010:0214a07": "於當念。僧問。靈山一會。迦葉親聞。嚴峰一會。誰是聞",
    "X80n1565_010:0214a08": "者。師曰。問者不弱。問。如何是文殊。師曰。來處甚分明。",
    "X80n1565_010:0214a09": "潞府華嚴慧達禪師僧問。如何是古佛心。師曰。山河",
    "X80n1565_010:0214a10": "大地。問。如何是華嚴境。師曰。滿目無形影。",
    "X80n1565_010:0214a11": "越州清泰院道圓禪師僧問。亡僧遷化向甚麼處去",
    "X80n1565_010:0214a12": "也。師曰。今日遷化嶺中。上座問。如何是祖師西來意。",
    "X80n1565_010:0214a13": "師曰。不可向汝道庭前栢樹子。",
    "X80n1565_010:0214a14": "杭州九曲觀音院慶祥禪師餘杭人也。辯才冠眾。多",
    "X80n1565_010:0214a15": "聞強記。時天台門下。推為傑出。僧問。湛湛圓明。請師",
    "X80n1565_010:0214a16": "一決。師曰。十里平湖。一輪秋月。問。險惡道中。以何為",
    "X80n1565_010:0214a17": "津梁。師曰。以此為津梁。曰。如何是此。師曰。築著汝鼻",
    "X80n1565_010:0214a18": "孔。問。無根樹子向甚麼處栽。師曰。汝甚處得來。",
    "X80n1565_010:0214a19": "杭州開化寺行明傳法禪師本州于氏子。禮雪竇智",
    "X80n1565_010:0214a20": "覺禪師為師。及智覺遷永明。遂入天台國師之室。蒙",
    "X80n1565_010:0214a21": "授記莂。復歸永明。翊贊廼師。海眾傾仰。忠懿王建六",
    "X80n1565_010:0214a22": "和寺(本朝賜開化額)。延請住持。聚徒說法。僧問。如何是開化",
    "X80n1565_010:0214a23": "門中流出方便。師曰。日日潮音兩度聞。問。如何是無",
    "X80n1565_010:0214a24": "盡燈。師曰。謝闍黎照燭。",
    "X80n1565_010:0214b01": "越州漁浦開善寺義圓禪師僧問。一年去。一年來。方",
    "X80n1565_010:0214b02": "便門中請師開。師曰。分明記取。曰。恁麼則昔時師子",
    "X80n1565_010:0214b03": "吼。今日象王回也。師曰。且喜沒交涉。",
    "X80n1565_010:0214b04": "溫州瑞鹿寺上方遇安禪師福州人也。得法於天台。",
    "X80n1565_010:0214b05": "又常閱首楞嚴經。到知見立知。即無明本。知見無見。",
    "X80n1565_010:0214b06": "斯即涅槃。師乃破句讀曰。知見立。知即無明本。",
    "X80n1565_010:0214b07": "知見無。見斯即涅槃。於此有省。有人語師曰。破句",
    "X80n1565_010:0214b08": "了也。師曰。此是我悟處。畢生不易。時謂之安楞嚴。至",
    "X80n1565_010:0214b09": "道元年春。將示寂。有嗣子蘊仁侍立。師乃說偈示之。",
    "X80n1565_010:0214b10": "不是嶺頭攜得事。豈從鷄足付將來。自古聖賢皆若",
    "X80n1565_010:0214b11": "此。非吾今日為君裁。付囑已。澡身易衣。安坐。令舁棺",
    "X80n1565_010:0214b12": "至室。良久。自入棺。經三日。門人啟棺。覩師右脇吉祥",
    "X80n1565_010:0214b13": "而臥。四眾哀慟。師乃再起。陞堂說法。訶責垂誡。此度",
    "X80n1565_010:0214b14": "更啟吾棺者。非吾之子。言訖。復入棺長往。",
    "X80n1565_010:0214b15": "杭州龍華寺慧居禪師閩人也。自天台領旨。忠懿王",
    "X80n1565_010:0214b16": "命住上寺。開堂示眾曰。從上宗乘。到這裏如何舉唱。",
    "X80n1565_010:0214b17": "祇如釋迦如來說一代時教。如瓶注水。古德尚云。猶",
    "X80n1565_010:0214b18": "如夢事寱語一般。且道據甚麼道理便恁麼道。還會",
    "X80n1565_010:0214b19": "麼。大施門開。何曾壅塞。生凡育聖。不漏纖塵。言凡則",
    "X80n1565_010:0214b20": "全凡。舉聖則全聖。凡聖不相待。箇箇獨稱尊。所以道。",
    "X80n1565_010:0214b21": "山河大地。長時說法。長時放光。地水火風。一一如是。",
    "X80n1565_010:0214b22": "時有僧出禮拜。師曰。好箇問頭。如法問著。僧擬進前。",
    "X80n1565_010:0214b23": "師曰。又沒交涉也。問。諸佛出世。放光動地。和尚出世。",
    "X80n1565_010:0214b24": "有何祥瑞。師曰。話頭自破。上堂。龍華這裏。也祇是拈",
    "X80n1565_010:0214c01": "柴擇菜。上來下去。晨朝一粥。齋時一飯。睡後喫茶。但",
    "X80n1565_010:0214c02": "恁麼參取。珍重。問。學人未明自己。如何辨得淺深。師",
    "X80n1565_010:0214c03": "曰。識取自己眼。曰。如何是自己眼。師曰。向汝道甚麼。",
    "X80n1565_010:0214c04": "婺州齊雲山遇臻禪師越州楊氏子。僧問。如何是無",
    "X80n1565_010:0214c05": "縫塔。師曰。五六尺。其僧禮拜。師曰。塔倒也。問。圓明了",
    "X80n1565_010:0214c06": "知。為甚麼不因心念。師曰。圓明了知。曰。何異心念。師",
    "X80n1565_010:0214c07": "曰。汝喚甚麼作心念。秋夕閑坐。偶成頌曰。秋庭肅肅",
    "X80n1565_010:0214c08": "風[颱-台+(癸-天+虫)][颱-台+(癸-天+虫)]。寒星列空蟾魄高。搘頥靜坐神不勞。鳥窠無",
    "X80n1565_010:0214c09": "端吹布毛。",
    "X80n1565_010:0214c10": "溫州瑞鹿寺本先禪師本州鄭氏子。參天台國師。導",
    "X80n1565_010:0214c11": "以非風幡動。仁者心動之語。師即悟解。爾後示徒曰。",
    "X80n1565_010:0214c12": "吾初學天台法門。語下便薦。然千日之內。四儀之中。",
    "X80n1565_010:0214c13": "似物礙膺。如讐同所。千日之後。一日之中。物不礙膺。",
    "X80n1565_010:0214c14": "讐不同所。當下安樂。頓覺前咎。乃述頌三首。一．非風",
    "X80n1565_010:0214c15": "幡動仁者心動。曰。非風幡動唯心動。自古相傳直至",
    "X80n1565_010:0214c16": "今。今後水雲人欲曉。祖師真是好知音。二．見色便見",
    "X80n1565_010:0214c17": "心。曰。若是見色便見心。人來問著方難答。更求道理",
    "X80n1565_010:0214c18": "說多般。孤負平生三事衲。三．明自己。曰。曠大劫來祇",
    "X80n1565_010:0214c19": "如是。如是同天亦同地。同地同天作麼形。作麼形兮",
    "X80n1565_010:0214c20": "無不是。師自爾足不歷城邑。手不度財貨。不設臥具。",
    "X80n1565_010:0214c21": "不衣繭絲。日唯一食。終日宴坐。申旦誨誘。踰三十載。",
    "X80n1565_010:0214c22": "其志彌厲。上堂。你諸人還見竹林蘭若．山水院舍人",
    "X80n1565_010:0214c23": "眾麼。若道見。則心外有法。若道不見。爭奈竹林蘭若．",
    "X80n1565_010:0214c24": "山水院舍人眾。現在摐然地。還會恁麼告示麼。若會。",
    "X80n1565_010:0215a01": "不妨靈利。無事莫立。上堂。大凡參學未必學。問話是",
    "X80n1565_010:0215a02": "參學未必學。揀話是參學未必學。代語是參學未必",
    "X80n1565_010:0215a03": "學。別語是參學未必學。捻破經論中奇特言語是參",
    "X80n1565_010:0215a04": "學。未必捻破祖師奇特言語是參學。若於如是等參",
    "X80n1565_010:0215a05": "學。任你七通八達。於佛法中儻無見處。喚作乾慧之",
    "X80n1565_010:0215a06": "徒。豈不聞古德道。聰明不敵生死。乾慧豈免苦輪。諸",
    "X80n1565_010:0215a07": "人若也參學。應須真實參學始得。行時行時參取。立",
    "X80n1565_010:0215a08": "時立時參取。坐時坐時參取。眠時眠時參取。語時語",
    "X80n1565_010:0215a09": "時參取。默時默時參取。一切作務時。一切作務時參",
    "X80n1565_010:0215a10": "取。既向如是等時參。且道參箇甚人。參箇甚麼語。到",
    "X80n1565_010:0215a11": "這裏。須自有箇明白處始得。若不如是。喚作造次之",
    "X80n1565_010:0215a12": "流。則無究了之旨。上堂。幽林鳥呌。碧澗魚跳。雲片展",
    "X80n1565_010:0215a13": "張。瀑聲鳴咽。你等還知得如是多景象。示你等箇入",
    "X80n1565_010:0215a14": "處麼。若也知得。不妨參取好。上堂。天台教中說文殊．",
    "X80n1565_010:0215a15": "觀音．普賢三門。文殊門者一切色。觀音門者一切聲。",
    "X80n1565_010:0215a16": "普賢門者不動步而到。我道文殊門者不是一切色。",
    "X80n1565_010:0215a17": "觀音門者不是一切聲。普賢門者是箇甚麼。莫道別",
    "X80n1565_010:0215a18": "却天台教說話。無事且退。上堂。舉僧問長沙。南泉遷",
    "X80n1565_010:0215a19": "化向甚麼處去。沙曰。東家作驢。西家作馬。僧曰。學人",
    "X80n1565_010:0215a20": "不會。沙曰。要騎便騎。要下即下。師曰。若是求出三界",
    "X80n1565_010:0215a21": "修行底人。聞這箇言語。不妨狐疑。不妨驚怕。南泉遷",
    "X80n1565_010:0215a22": "化向甚處去。東家作驢。西家作馬。或有會云。千變萬",
    "X80n1565_010:0215a23": "化。不出真常。或有會云。須會異類中行。始會得這箇",
    "X80n1565_010:0215a24": "言語。或有會云。東家是南泉。西家是南泉。或有會云。",
    "X80n1565_010:0215b01": "東家郎君子。西家郎君子。或有會云。東家是甚麼。西",
    "X80n1565_010:0215b02": "家是甚麼。或有會云。便作驢呌。又作馬嘶。或有會云。",
    "X80n1565_010:0215b03": "喚甚麼作東家驢。喚甚麼作西家馬。或有會云。既問",
    "X80n1565_010:0215b04": "遷化。答在問處。或有會云。作露柱處去也。或有會云。",
    "X80n1565_010:0215b05": "東家作驢。西家作馬。虧南泉甚處。如是諸家會也。總",
    "X80n1565_010:0215b06": "於佛法有安樂處。南泉遷化向甚處去。東家作驢。西",
    "X80n1565_010:0215b07": "家作馬。學人不會。要騎便騎。要下即下。這箇話不消",
    "X80n1565_010:0215b08": "得多道理而會。若見法界性去。也沒多事。珍重。上堂。",
    "X80n1565_010:0215b09": "鑑中形影。唯憑鑑光顯現。你等諸人所作一切事。且",
    "X80n1565_010:0215b10": "道唯憑箇甚麼顯現。還知得麼。若也知得。於參學中",
    "X80n1565_010:0215b11": "千足萬足。無事。莫立。上堂。你等諸人。夜間眠熟不知",
    "X80n1565_010:0215b12": "一切。既不知一切。且問你等那時有本來性。無本來",
    "X80n1565_010:0215b13": "性。若道那時有本來性。又不知一切。與死無異。若道",
    "X80n1565_010:0215b14": "那時無本來性。睡眠忽省。覺知如故。還會麼。不知一",
    "X80n1565_010:0215b15": "切與死無異。睡眠忽省覺知如故。如是等時。是箇甚",
    "X80n1565_010:0215b16": "麼。若也不會。各體究取。無事．莫立。上堂。諸法所生。唯",
    "X80n1565_010:0215b17": "心所現。如是言語。好箇入底門戶。且問你等諸人。眼",
    "X80n1565_010:0215b18": "見一切色。耳聞一切聲。鼻嗅一切香。舌了一切味。身",
    "X80n1565_010:0215b19": "觸一切耎滑。意分別一切諸法。祇如眼耳鼻舌身意",
    "X80n1565_010:0215b20": "所對之物。為復唯是你等心。為復非是你等心。若道",
    "X80n1565_010:0215b21": "唯是你等心。何不與你等身都作一塊了休。為甚麼",
    "X80n1565_010:0215b22": "所對之物。却在你等眼耳鼻舌身意外。你等若道眼",
    "X80n1565_010:0215b23": "耳鼻舌身意所對之物非是你等心。又爭奈諸法所",
    "X80n1565_010:0215b24": "生。唯心所現。言語留在世間。何人不舉著。你等見這",
    "X80n1565_010:0215c01": "箇說話還會麼。若也不會。大家用心商量教會去。幸",
    "X80n1565_010:0215c02": "在其中。莫令厭學。無事且退。大中祥符元年二月。謂",
    "X80n1565_010:0215c03": "上足如晝曰。可造石龕。中秋望日。吾將順化。晝稟命",
    "X80n1565_010:0215c04": "即成。及期。遠近士庶奔趨瞻仰。是日參問如常。至午",
    "X80n1565_010:0215c05": "坐方丈。手結寶印。謂晝曰。古人云。騎虎頭。打虎尾。中",
    "X80n1565_010:0215c06": "央事。作麼生。晝曰。也祇是如晝。師曰。你問我。晝乃問。",
    "X80n1565_010:0215c07": "騎虎頭。打虎尾。中央事。和尚作麼生。師曰。我也弄不",
    "X80n1565_010:0215c08": "出。言訖奄然。開一目微視而逝。",
    "X80n1565_010:0215c09": "杭州興教洪壽禪師同國師普請次。聞墮薪有省。作",
    "X80n1565_010:0215c10": "偈曰。撲落非他物。縱橫不是塵。山河及大地。全露法",
    "X80n1565_010:0215c11": "王身。",
    "X80n1565_010:0215c12": "蘇州承天永安道原禪師僧問。如何是佛。師曰。咄。這",
    "X80n1565_010:0215c13": "旃陀羅。曰。學人初機。乞師方便。師曰。汝問甚麼。曰。問",
    "X80n1565_010:0215c14": "佛。師曰。咄。這旃陀羅。",
    "X80n1565_010:0215c15": "清涼欽禪師法嗣",
    "X80n1565_010:0215c16": "洪州雲居道齊禪師本州金氏子。徧歷禪會。學心未",
    "X80n1565_010:0215c17": "息。後於上藍院主經藏。法燈一日謂師曰。有人問我",
    "X80n1565_010:0215c18": "西來意。答它曰。不東不西。藏主作麼生會。師對曰。不",
    "X80n1565_010:0215c19": "東不西。燈曰。與麼會又爭得。曰。道齊祇恁麼。未審和",
    "X80n1565_010:0215c20": "尚尊意如何。燈曰。他家自有兒孫在。師於是頓明厥",
    "X80n1565_010:0215c21": "旨。有頌曰。接物利生絕妙。外生終是不肖。他家自有",
    "X80n1565_010:0215c22": "兒孫。將來用得恰好。住後。僧問。如何是佛。師曰。汝是",
    "X80n1565_010:0215c23": "阿誰。問。荊棘林中無出路。請師方便為畬開。師曰。汝",
    "X80n1565_010:0215c24": "擬去甚麼處。曰。幾不到此。師曰。閑言語。問。不免輪回。",
    "X80n1565_010:0216a01": "不求解脫時如何。師曰。還曾問建山麼。曰。學人不會。",
    "X80n1565_010:0216a02": "乞師方便。師曰。放你三十棒。問。如何是三寶。師曰。汝",
    "X80n1565_010:0216a03": "是甚麼寶。曰。如何。師曰。土木瓦礫。師著語要搜玄．拈",
    "X80n1565_010:0216a04": "古代別等。盛行叢林。至道三年丁酉九月。示疾。鐘聲",
    "X80n1565_010:0216a05": "集眾。乃曰。老僧三處住持三十餘年。十方兄弟。相聚",
    "X80n1565_010:0216a06": "話道。主事頭首。勤心贊助。老僧今日火風相逼。特與",
    "X80n1565_010:0216a07": "諸人相見。諸人還見麼。今日若見是末後方便。諸人",
    "X80n1565_010:0216a08": "向甚麼處見。為向四大五陰處見。六入十二處見。這",
    "X80n1565_010:0216a09": "裏若見。可謂雲居山二十年間後學有賴。吾去後。山",
    "X80n1565_010:0216a10": "門大眾分付契瓌開堂住持。凡事勤而行之。各自努",
    "X80n1565_010:0216a11": "力。珍重。大眾纔散。師歸西挾而逝。塔于本山。",
    "X80n1565_010:0216a12": "靈隱聳禪師法嗣",
    "X80n1565_010:0216a13": "杭州功臣院道慈禪師僧問。師登寶座。大眾咸臻。便",
    "X80n1565_010:0216a14": "請舉揚宗教。師曰。大眾證明。曰。恁麼則亘古亘今也。",
    "X80n1565_010:0216a15": "師曰。也須領話。",
    "X80n1565_010:0216a16": "秀州羅漢院願昭禪師錢塘人也。上堂。山河大地是",
    "X80n1565_010:0216a17": "真善知識。時常說法。時時度人。不妨諸上座參取。僧",
    "X80n1565_010:0216a18": "問。羅漢家風。請師一句。師曰。嘉禾合穗。上國傳芳。曰。",
    "X80n1565_010:0216a19": "此猶是嘉禾家風。如何是羅漢家風。師曰。或到諸方。",
    "X80n1565_010:0216a20": "分明舉似。後住杭州香嚴寺。僧問。不立纖塵。請師直",
    "X80n1565_010:0216a21": "道。師曰。眾人笑汝。曰。如何領會。師曰。還我話頭來。",
    "X80n1565_010:0216a22": "處州報恩院師智禪師僧問。如何是和尚家風。師曰。",
    "X80n1565_010:0216a23": "誰人不見。問。如何是一相三昧。師曰。青黃赤白。曰。一",
    "X80n1565_010:0216a24": "相何在。師曰。汝却靈利。問。祖祖相傳傳祖印。師今法",
    "X80n1565_010:0216b01": "嗣嗣何人。師曰。靈鷲峰前。月輪皎皎。",
    "X80n1565_010:0216b02": "衢州瀫寧可先禪師僧問。如何是瀫寧家風。師曰。謝",
    "X80n1565_010:0216b03": "指示。問。如何是西來意。師曰。怪老僧甚麼處。曰。學人",
    "X80n1565_010:0216b04": "不會。乞師方便。師曰。適來豈不是問西來意。",
    "X80n1565_010:0216b05": "杭州光孝院道端禪師僧問。如何是佛。師曰。高聲問",
    "X80n1565_010:0216b06": "著。曰。莫即便是也無。師曰。沒交涉。後住靈隱。示滅。",
    "X80n1565_010:0216b07": "杭州西山保清院遇寧禪師開堂陞座。有二僧一時",
    "X80n1565_010:0216b08": "禮拜。師曰。二人俱錯。僧擬進語。師便下座。",
    "X80n1565_010:0216b09": "福州支提雍熈辯隆禪師明州人也。上堂。巍巍實相。",
    "X80n1565_010:0216b10": "畐塞虗空。金剛之體。無有破壞。大眾還見不見。若言",
    "X80n1565_010:0216b11": "見也。且實相之體本非青黃赤白。長短方圓。亦非見",
    "X80n1565_010:0216b12": "聞覺知之法。且作麼生說箇見底道理。若言不見。又",
    "X80n1565_010:0216b13": "道巍巍實相。畐塞虗空。為甚麼不見。僧問。如何是向",
    "X80n1565_010:0216b14": "上一路。師曰。脚下底。曰。恁麼則尋常履踐。師曰。莫錯",
    "X80n1565_010:0216b15": "認。問。如何是堅密身。師曰。倮倮地。曰。恁麼則不密也。",
    "X80n1565_010:0216b16": "師曰。見箇甚麼。",
    "X80n1565_010:0216b17": "杭州瑞龍院希圓禪師僧問。如何是和尚家風。師曰。",
    "X80n1565_010:0216b18": "特謝闍黎借問。曰。借問則不無。家風作麼生。師曰。瞌",
    "X80n1565_010:0216b19": "睡漢。",
    "X80n1565_010:0216b20": "歸宗柔禪師法嗣",
    "X80n1565_010:0216b21": "南康軍羅漢行林祖印禪師僧問。天垂甘露。地涌七",
    "X80n1565_010:0216b22": "珍。是甚麼人分上事。師曰。謝汝相報。曰。恁麼則佛子",
    "X80n1565_010:0216b23": "住此地。即是佛受用去也。師曰。更須子細。上堂纔坐。",
    "X80n1565_010:0216b24": "忽有猫兒跳上身。師提起示眾曰。昔日南泉親斬却。",
    "X80n1565_010:0216c01": "今朝耶舍示玄徒。而今賣與諸禪客。文契分明要也",
    "X80n1565_010:0216c02": "無。良久。拋下猫兒。便下座。",
    "X80n1565_010:0216c03": "明州天童新禪師僧問。如何是密作用。師曰。何曾密。",
    "X80n1565_010:0216c04": "問。心徑未通時如何。師曰。甚麼物礙汝。問。求之不得",
    "X80n1565_010:0216c05": "時如何。師曰。用求作麼。曰。如何即是。師曰。何曾失却。",
    "X80n1565_010:0216c06": "問。如何是天童境。師曰。雲無人種生何極。水有誰教",
    "X80n1565_010:0216c07": "去不回。",
    "X80n1565_010:0216c08": "杭州功臣覺軻心印禪師僧問。祖師不在東西山。未",
    "X80n1565_010:0216c09": "審在甚麼處。師曰。且討。問。如何是天真佛。師曰。爭敢",
    "X80n1565_010:0216c10": "裝點。",
    "X80n1565_010:0216c11": "明州天童清簡禪師錢塘張氏子。師為事孤潔。時謂",
    "X80n1565_010:0216c12": "之簡浙客。僧問。如何是祖師西來意。師曰。不欲向汝",
    "X80n1565_010:0216c13": "道。曰。請和尚道。師曰。達磨不可再來也。師晚居雪竇",
    "X80n1565_010:0216c14": "而終。塔于寺之東南隅。",
    "X80n1565_010:0216c15": "百丈恒禪師法嗣",
    "X80n1565_010:0216c16": "廬山棲賢澄湜禪師僧問。趙州石橋。度驢度馬。三峽",
    "X80n1565_010:0216c17": "石橋。當度何人。師曰。蝦蟇蚯蚓。曰。恁麼則物物盡沾",
    "X80n1565_010:0216c18": "恩。師曰。踏不著。問。仙洞昨朝師罷唱。棲賢今日請師",
    "X80n1565_010:0216c19": "宣。師曰。來日又作麼生。曰。未審如何領會。師曰。箭過",
    "X80n1565_010:0216c20": "新羅。問。如何是佛。師曰。張三李四。問。古人斬蛇意旨",
    "X80n1565_010:0216c21": "如何。師曰。猶未知痛痒。問。此是選佛場。心空及第歸。",
    "X80n1565_010:0216c22": "學人如何得及第歸。師曰。不才謹退。晚參眾集。師曰。",
    "X80n1565_010:0216c23": "早晨不與諸人相見。今晚不可無言。便下座。問。毗目",
    "X80n1565_010:0216c24": "仙人執善財手。見微塵諸佛。祇如未執手時。見箇甚",
    "X80n1565_010:0217a01": "麼。師曰。如今又見箇甚麼。上堂。良久曰。幸好一盤飯。",
    "X80n1565_010:0217a02": "不可糝椒薑。雖然如此。試唼噉看。便下座。",
    "X80n1565_010:0217a03": "蘇州萬壽德興禪師僧問。如何是佛。師曰。大眾一時",
    "X80n1565_010:0217a04": "瞻仰。問。如何是和尚為人一句。師曰。汝且自為。乃曰。",
    "X80n1565_010:0217a05": "問答俱備。其誰得意。若向他求。還成特地。老僧久處",
    "X80n1565_010:0217a06": "深山。比為藏拙。何期今日入到萬壽門下。可謂藏之",
    "X80n1565_010:0217a07": "不得。既藏不得。分明露現。未審諸人。阿誰先見。如有",
    "X80n1565_010:0217a08": "見處。出來對眾吐露箇消息。良久曰。久立。珍重。",
    "X80n1565_010:0217a09": "越州雲門雍熈永禪師僧問。師子未出窟時如何。師",
    "X80n1565_010:0217a10": "曰。且莫哮吼。曰。出窟後如何。師曰。退後著。問。如何是",
    "X80n1565_010:0217a11": "古佛徑跡。師曰。誰不履踐。問。如何是學人休心息意",
    "X80n1565_010:0217a12": "處。師曰。拗折拄杖得也未。問。心王出勑時如何。師曰。",
    "X80n1565_010:0217a13": "更宣一徧看。問。如何是決定義。師曰。不可執著。問。如",
    "X80n1565_010:0217a14": "何是佛法大意。師曰。此意不小。",
    "X80n1565_010:0217a15": "永明潛禪師法嗣",
    "X80n1565_010:0217a16": "杭州千光王寺瓌省禪師溫州鄭氏子。幼歲出家。精",
    "X80n1565_010:0217a17": "究律部。聽天台文句。棲心於圓頓止觀。後閱楞嚴。文",
    "X80n1565_010:0217a18": "理宏濬。未能洞曉。一夕誦經既久。就案假寐。夢中見",
    "X80n1565_010:0217a19": "日輪自空而降。開口吞之。自是倐然發悟。差別義門。",
    "X80n1565_010:0217a20": "渙然無滯。後參永明。永明唯印前解。無別指喻。以忠",
    "X80n1565_010:0217a21": "懿王所遺衲衣授之表信。住後。上堂。諸上座。佛法無",
    "X80n1565_010:0217a22": "事。昔之日月。今之日月。昔日風雨。今日風雨。昔日上",
    "X80n1565_010:0217a23": "座。今日上座。舉亦了。說亦了。一切成現好。珍重。開寶",
    "X80n1565_010:0217a24": "五年七月。寶樹浴池。忽現其前。師曰。凡所有相。皆是",
    "X80n1565_010:0217b01": "虗妄。越三日示疾。集眾言別。安坐而逝。闍維收舍利",
    "X80n1565_010:0217b02": "建塔。",
    "X80n1565_010:0217b03": "衢州鎮境志澄禪師僧問。如何是定乾坤底劒。師曰。",
    "X80n1565_010:0217b04": "不漏絲髮。曰。用者如何。師曰。不知。因普請次。僧問。鉏",
    "X80n1565_010:0217b05": "頭損傷蝦蟇蚯蚓。還有罪也無。師曰。阿誰下手。曰。恁",
    "X80n1565_010:0217b06": "麼則無罪過。師曰。因果歷然。",
    "X80n1565_010:0217b07": "明州崇福院慶祥禪師上堂。諸禪德。見性周徧。聞性",
    "X80n1565_010:0217b08": "亦然。洞徹十方。無內無外。所以古人道。隨緣無作。動",
    "X80n1565_010:0217b09": "寂常真。如此施為。全真智用。僧問。如何是本來人。師",
    "X80n1565_010:0217b10": "曰。堂堂六尺甚分明。曰。祇如本來人。還依如此相貌",
    "X80n1565_010:0217b11": "也無。師曰。汝喚甚麼作本來人。曰。乞師方便。師曰。教",
    "X80n1565_010:0217b12": "誰方便。",
    "X80n1565_010:0217b13": "報恩明禪師法嗣",
    "X80n1565_010:0217b14": "福州保明院道誠通法禪師上堂。如為一人。眾多亦",
    "X80n1565_010:0217b15": "然。珍重。僧問。圓音普震。三等齊聞。竺土僊心。請師密",
    "X80n1565_010:0217b16": "付。師良久。僧曰。恁麼則意馬已成於寶馬。心牛頓作",
    "X80n1565_010:0217b17": "於白牛去也。師曰。七顛八倒。曰。若然者幾招哂笑。師",
    "X80n1565_010:0217b18": "曰。禮拜了退。問。如何是和尚西來意。師曰。我不曾到",
    "X80n1565_010:0217b19": "西天。曰。如何是學人西來意。師曰。汝在東土多少時。",
    "X80n1565_010:0217b20": "報慈言導師法嗣",
    "X80n1565_010:0217b21": "南康軍雲居義能禪師上堂。不用上來。堂中憍陳如",
    "X80n1565_010:0217b22": "上座為諸上座轉第一義法輪。還得麼。若信得及。各",
    "X80n1565_010:0217b23": "自歸堂參取。下座後却問一僧。祇如山僧適來教上",
    "X80n1565_010:0217b24": "座參取聖僧。聖僧還道箇甚麼。僧曰。特謝和尚再舉。",
    "X80n1565_010:0217c01": "問。如何是佛。師曰。即心是佛。曰。學人不會。乞師方便。",
    "X80n1565_010:0217c02": "師曰。方便呼為佛。回光返照看。身心是何物。",
    "X80n1565_010:0217c03": "崇壽稠禪師法嗣",
    "X80n1565_010:0217c04": "泉州雲臺山令岑禪師僧問。如何是雲臺境。師曰。前",
    "X80n1565_010:0217c05": "山後山。曰。如何是境中人。師曰。瞌睡漢。",
    "X80n1565_010:0217c06": "杭州資國圓進山主僧問。丹霞燒木佛。意旨如何。師",
    "X80n1565_010:0217c07": "曰。招因帶果。問。庭前栢樹子。意旨如何。師曰。碧眼胡",
    "X80n1565_010:0217c08": "僧笑點頭。問。古人道。東家作驢。西家作馬。意旨如何。",
    "X80n1565_010:0217c09": "師曰。相識滿天下。",
    "X80n1565_010:0217c10": "報恩安禪師法嗣",
    "X80n1565_010:0217c11": "廬山棲賢道堅禪師有官人問。某甲收金陵。布陣殺",
    "X80n1565_010:0217c12": "人無數。還有罪也無。師曰。老僧祇管看。問。如何是祖",
    "X80n1565_010:0217c13": "師西來意。師曰。洋瀾左蠡。無風浪起。",
    "X80n1565_010:0217c14": "廬山歸宗慧誠禪師楊州人也。開堂日。於法堂前謂",
    "X80n1565_010:0217c15": "眾曰。天人得道。以此為證。恁麼便散去。已是周遮。其",
    "X80n1565_010:0217c16": "如未曉。即為重說。遂陞座。僧問。知郡臨筵。請師演法。",
    "X80n1565_010:0217c17": "師曰。我不及汝。問。如何是佛。師曰。如何不是。問。如何",
    "X80n1565_010:0217c18": "是祖師西來意。師曰。不知。乃曰。問話且住。直饒問到",
    "X80n1565_010:0217c19": "窮劫。問也不著。答到窮劫。答也不及。何以故。祇為諸",
    "X80n1565_010:0217c20": "人各有本分事。圓滿十方。亘古亘今。乃至諸佛也不",
    "X80n1565_010:0217c21": "敢錯悞諸人。便謂之頂族。祇是助發上座。所以道。十",
    "X80n1565_010:0217c22": "方法界諸有情。念念以證善逝果。彼既丈夫我亦爾。",
    "X80n1565_010:0217c23": "何得自輕而退屈。諸上座。不要退屈。信取便休。祖師",
    "X80n1565_010:0217c24": "西來。祇道見性成佛。其餘所說。不及此說。更有箇奇",
    "X80n1565_010:0218a01": "特方便。舉似諸人。良久曰。分明記取。若到諸方。不得",
    "X80n1565_010:0218a02": "錯舉。久立。珍重。僧問。不通風處如何過得。師曰。汝從",
    "X80n1565_010:0218a03": "甚麼處來。僧舉南泉問鄧隱峰曰。銅缾是境。缾中有",
    "X80n1565_010:0218a04": "水。不得動著境。與老僧將水來。峰便拈缾瀉水。未審",
    "X80n1565_010:0218a05": "此意如何。師曰。鄧隱峰甚奇怪。要且亂瀉。",
    "X80n1565_010:0218a06": "長安規禪師法嗣",
    "X80n1565_010:0218a07": "廬州長安院辯實禪師僧問。如何是祖師西來意。師",
    "X80n1565_010:0218a08": "曰。少室靈峰住九霄。",
    "X80n1565_010:0218a09": "潭州雲蓋用清禪師河州趙氏子。僧問。有一人在萬",
    "X80n1565_010:0218a10": "丈井底。如何出得。師曰。且喜得相見。曰。恁麼則穿雲",
    "X80n1565_010:0218a11": "透月去也。師曰。三十三天事。作麼生。僧無對。師曰。謾",
    "X80n1565_010:0218a12": "語作麼。問。如何是雲葢境。師曰。門外三泉井。曰。如何",
    "X80n1565_010:0218a13": "是境中人。師曰。童行仔子。有頌示眾曰。雲葢鎻口訣。",
    "X80n1565_010:0218a14": "擬議皆腦裂。拍手趂虗空。雲露西山月。僧問。如何是",
    "X80n1565_010:0218a15": "鎻口訣。師曰。徧天徧地。曰。恁麼則石人點頭。露柱拍",
    "X80n1565_010:0218a16": "手去也。師曰。一缾淨水一爐香。曰。此猶是井底蝦蟇。",
    "X80n1565_010:0218a17": "師曰。勞煩大眾。師常節飲食。隨眾二時。但展鉢而已。",
    "X80n1565_010:0218a18": "或逾年月。亦不調練服餌。無妨作務。有請必開。即便",
    "X80n1565_010:0218a19": "飽食而亡拘執。至道二年四月二日。示疾而逝。",
    "X80n1565_010:0218a20": "雲居錫禪師法嗣",
    "X80n1565_010:0218a21": "台州般若從進禪師僧問。古澗寒泉時如何。師曰。切",
    "X80n1565_010:0218a22": "忌飲著。曰。飲著又如何。師曰。喪却汝性命。",
    "X80n1565_010:0218a23": "越州清化志超禪師僧問。如何是佛。師曰。汝是甚麼",
    "X80n1565_010:0218a24": "人。曰。莫便是也無。師曰。是即沒交涉。",
    "X80n1565_010:0218b01": "青原下十一世",
    "X80n1565_010:0218b02": "長壽彥禪師法嗣",
    "X80n1565_010:0218b03": "蘇州長壽法齊禪師婺州人。始講明門。因明二論。尋",
    "X80n1565_010:0218b04": "置遊方。受心印於廣法禪師。節使錢仁奉禮。請繼廣",
    "X80n1565_010:0218b05": "法住持。開堂日。有百法座主問。令公請命。四眾雲臻。",
    "X80n1565_010:0218b06": "向上宗乘。請師舉唱。師曰。百法明門論。曰。畢竟作麼",
    "X80n1565_010:0218b07": "生。師曰。一切法無我。問。城東老母與佛同生。為甚麼",
    "X80n1565_010:0218b08": "却不見佛。師曰。不見即道。曰。恁麼則見去也。師曰。城",
    "X80n1565_010:0218b09": "東老母與佛同生。",
    "X80n1565_010:0218b10": "雲居齊禪師法嗣",
    "X80n1565_010:0218b11": "南康雲居契瓌禪師僧問。路逢死蛇莫打殺。無底籃",
    "X80n1565_010:0218b12": "子盛將歸。未審師還受也無。師曰。你甚麼處得來。曰。",
    "X80n1565_010:0218b13": "恁麼則不虗施也。師曰。却且提取去。問。如何是佛。師",
    "X80n1565_010:0218b14": "曰。讚歎不及。曰。莫祇這箇便是麼。師曰。不令人讚歎。",
    "X80n1565_010:0218b15": "杭州靈隱文勝慈濟禪師僧問。古鑑未磨時如何。師",
    "X80n1565_010:0218b16": "曰。古鑑。曰。磨後如何。師曰。古鑑。曰。未審分不分。師曰。",
    "X80n1565_010:0218b17": "更照看。問。如何是和尚家風。師曰。莫訝荒疎。曰。忽遇",
    "X80n1565_010:0218b18": "客來作麼生。師曰。喫茶去。",
    "X80n1565_010:0218b19": "明州瑞巖義海禪師霅川人也。造雲居法席。居問。甚",
    "X80n1565_010:0218b20": "麼物恁麼來。師於言下大悟。遂有頌曰。雲居甚麼物。",
    "X80n1565_010:0218b21": "問著頭恍惚。直下便承當。猶是生埋沒。出世住報本。",
    "X80n1565_010:0218b22": "僧問。如何是祖師西來意。師曰。若到諸方。但道報本",
    "X80n1565_010:0218b23": "不解答話。問。如何是和尚家風。師曰。無忌諱。曰。忽遇",
    "X80n1565_010:0218b24": "觸忤。又且如何。師曰。不解作客。勞煩主人。問。釋迦掩",
    "X80n1565_010:0218c01": "室於摩竭。淨名杜口於毗耶。未審如何示眾。師曰。汝",
    "X80n1565_010:0218c02": "不欲我開談。曰。未曉師機。師曰。且退。問。如何是無位",
    "X80n1565_010:0218c03": "真人。師曰。這裏無安排你處。",
    "X80n1565_010:0218c04": "明州廣慧志全禪師上堂。僧問。如何是衲僧本分事。",
    "X80n1565_010:0218c05": "師曰。你莫鈍置我。僧禮拜。師曰。却是大眾鈍置闍黎。",
    "X80n1565_010:0218c06": "便下座。問。賊不打貧兒家時如何。師曰。說向人也不",
    "X80n1565_010:0218c07": "信。僧曰。恁麼則禮拜而退。師曰。得箇甚麼。",
    "X80n1565_010:0218c08": "明州大梅保福居煦禪師僧問。古人面壁。意旨如何。",
    "X80n1565_010:0218c09": "師曰。但恁麼會。曰。未審如何領會。師曰。禮拜著。",
    "X80n1565_010:0218c10": "處州南明惟宿禪師僧問。法法不隱藏。古今常顯露。",
    "X80n1565_010:0218c11": "如何是顯露底法。師曰。見示大眾。曰。恁麼則學人謹",
    "X80n1565_010:0218c12": "退也。師曰。知過必改。",
    "X80n1565_010:0218c13": "荊門軍清溪清禪師僧問。古路坦然。如何履踐。曰。你",
    "X80n1565_010:0218c14": "是行脚僧。",
    "X80n1565_010:0218c15": "支提隆禪師法嗣",
    "X80n1565_010:0218c16": "杭州靈隱玄本禪師僧問。蚌含未剖時如何。師曰。光",
    "X80n1565_010:0218c17": "從何來。問。臨濟入門便喝。德山入門便棒。此意如何。",
    "X80n1565_010:0218c18": "師曰。天晴不肯去。師見僧看經。乃問。看甚麼經。僧無",
    "X80n1565_010:0218c19": "語。乃示頌曰。看經不識經。徒勞損眼睛。欲得不損眼。",
    "X80n1565_010:0218c20": "分明識取經。",
    "X80n1565_010:0218c21": "羅漢林禪師法嗣",
    "X80n1565_010:0218c22": "臨江軍慧力院紹珍禪師僧問。金鷄未鳴時如何。師",
    "X80n1565_010:0218c23": "曰。是何時節。曰。鳴後如何。師曰。却不知時。問。師子未",
    "X80n1565_010:0218c24": "出窟時如何。師曰。在那裏。曰。出窟後如何。師曰。且走。",
    "X80n1565_010:0219a01": "洪州大寧院慶璁禪師僧問。道泰不傳天子令。時人",
    "X80n1565_010:0219a02": "盡唱太平歌。未審師今意旨如何。師曰。山僧罪過。問。",
    "X80n1565_010:0219a03": "如何是佛。師曰。須彌山。上堂。生死涅槃。猶如昨夢。且",
    "X80n1565_010:0219a04": "道三世諸佛。釋迦老子有甚麼長處。雖然如是。莫錯",
    "X80n1565_010:0219a05": "會好。拍手一下。便下座。問。承古有言。東山西嶺青。未",
    "X80n1565_010:0219a06": "審意旨如何。師曰。東山西嶺青。雨下却天晴。更問箇",
    "X80n1565_010:0219a07": "中意。鵓鳩生鷂鷹。",
    "X80n1565_010:0219a08": "功臣軻禪師法嗣",
    "X80n1565_010:0219a09": "蘇州堯峰顥暹禪師僧問。學人乍入叢林。乞師一接。",
    "X80n1565_010:0219a10": "師曰。去。問。承教有言。是法平等。無有高下。如何是平",
    "X80n1565_010:0219a11": "等法。師曰。堯峰高。寶華低。曰。恁麼則却成高下去也。",
    "X80n1565_010:0219a12": "師曰。情知你恁麼會。聞雷聲。示眾曰。還聞雷聲麼。還",
    "X80n1565_010:0219a13": "知起處麼。若知起處。便知身命落處。若也不知。所以",
    "X80n1565_010:0219a14": "古人道。不知天地者。剛道有乾坤。不如喫茶去。問。如",
    "X80n1565_010:0219a15": "何是道。師曰。夕死可矣。問。如何是金剛力士。師曰。這",
    "X80n1565_010:0219a16": "裏用不著。問。亡僧遷化向甚麼處去也。師曰。蒼天。蒼",
    "X80n1565_010:0219a17": "天。乃曰。祇如末後僧問。亡僧遷化向甚麼處去也。山",
    "X80n1565_010:0219a18": "僧向他道。蒼天。蒼天。且道意落在甚麼處。莫是悲傷",
    "X80n1565_010:0219a19": "遷逝。痛憶道人麼。若乃恁麼評論。實謂罔知去處。要",
    "X80n1565_010:0219a20": "知去處麼。更不用久立。歇去。上堂。冬去春來。樓閣門",
    "X80n1565_010:0219a21": "開。若也入得。不用徘徊。諸上座。還向這裏入得也未。",
    "X80n1565_010:0219a22": "若也入得。所以古人道。是處是彌勒。無門無善財。若",
    "X80n1565_010:0219a23": "也入之未得。自是諸上座狂走。更不忉忉。久立珍重。",
    "X80n1565_010:0219a24": "蘇州吳江聖壽志昇禪師上堂。若論佛法。更有甚麼",
    "X80n1565_010:0219b01": "事。所以道古今山河。古今日月。古今人倫。古今城郭。",
    "X80n1565_010:0219b02": "喚作平等法門。絕前後際。諸人還信得及麼。若信得",
    "X80n1565_010:0219b03": "及。依而行之。久立。珍重。",
    "X80n1565_010:0219b04": "杭州功臣開化守如禪師上堂。召大眾曰。還知道聖",
    "X80n1565_010:0219b05": "僧同諸人到這裏麼。既勞尊降。焉敢稽留。久立。珍重。",
    "X80n1565_010:0219b06": "棲賢湜禪師法嗣",
    "X80n1565_010:0219b07": "杭州南山興教院惟一禪師僧問。佛未出世時如何。",
    "X80n1565_010:0219b08": "師曰。白雲數重。曰。出世後如何。師曰。青山一朵。問。如",
    "X80n1565_010:0219b09": "何是道。師曰。刺頭入荒草。曰。如何是道中人。師曰。乾",
    "X80n1565_010:0219b10": "屎橛。曰。大耳三藏第三度為甚麼不見國師。師曰。脚",
    "X80n1565_010:0219b11": "跟下看。曰。如何得見。師曰。草鞋跟斷。",
    "X80n1565_010:0219b12": "安吉州西余體柔禪師上堂。一人把火。自燼其身。一",
    "X80n1565_010:0219b13": "人抱冰。橫屍於路。進前即觸途成滯。退後即噎氣填",
    "X80n1565_010:0219b14": "胸。直得上天無路。入地無門。如今已不奈何也。良久",
    "X80n1565_010:0219b15": "曰。待得雪消去。自然春到來。",
    "X80n1565_010:0219b16": "真州定山惟素山主僧問。如何是不遷義。師曰。暑往",
    "X80n1565_010:0219b17": "寒來。曰。恁麼則遷去也。師曰。啼得血流無用處。問。達",
    "X80n1565_010:0219b18": "磨心印師已曉。試舉家風對眾看。師曰。門前有箇長",
    "X80n1565_010:0219b19": "松樹。夜半子規來上啼。問。知師洞達諸方旨。臨機不",
    "X80n1565_010:0219b20": "答舊時禪。如何是新奇。師曰。若到諸方。不得錯舉。曰。",
    "X80n1565_010:0219b21": "學人慇懃於座右。莫不祇此是新奇。師曰。折草量天。",
    "X80n1565_010:0219b22": "問。如何是定山境。師曰。清風滿院。曰。忽遇客來。如何",
    "X80n1565_010:0219b23": "祇待。師曰。莫嫌冷淡。乃曰。若論家風與境。不易酬對。",
    "X80n1565_010:0219b24": "多見指定處所。教他不得自在。曾有僧問大隨。如何",
    "X80n1565_010:0219c01": "是和尚家風。隨曰。赤土畵簸箕。又曰。肚上不貼榜。且",
    "X80n1565_010:0219c02": "問諸人作麼生會。更有夾山．雲門．臨濟．風穴皆有此",
    "X80n1565_010:0219c03": "話。播於諸方。各各施設不同。又作麼生會。法無異轍。",
    "X80n1565_010:0219c04": "殊途同歸。若要省力易會。但識取自家桑梓。便能紹",
    "X80n1565_010:0219c05": "得家業。隨處解脫。應用現前。天地同根。萬物一體。喚",
    "X80n1565_010:0219c06": "作衲僧眼睛。綿綿不漏絲髮。苟或於此不明。徒自竛",
    "X80n1565_010:0219c07": "竮辛苦。僧問。如何是佛。師曰。含齒戴髮。曰。恁麼則人",
    "X80n1565_010:0219c08": "人具足。師曰。遠之又遠。問。牛頭未見四祖時如何。師",
    "X80n1565_010:0219c09": "曰。成家立業。曰。見後如何。師曰。立業成家。問。如何是",
    "X80n1565_010:0219c10": "定山路。師曰。峭。曰。履踐者如何。師曰。嶮。問。無上法王",
    "X80n1565_010:0219c11": "有大陀羅尼。名為圓覺。流出一切清淨真如．菩提涅",
    "X80n1565_010:0219c12": "槃。未審圓覺從甚麼處流出。師曰。山僧頂戴有分。曰。",
    "X80n1565_010:0219c13": "恁麼則信受奉行。師曰。依俙似曲纔堪聽。問。十二時",
    "X80n1565_010:0219c14": "中如何得與道相應。師曰。皇天無親。唯德是輔。曰。恁",
    "X80n1565_010:0219c15": "麼則不假修證也。師曰。三生六十劫。",
    "X80n1565_010:0219c16": "淨土素禪師法嗣",
    "X80n1565_010:0219c17": "杭州淨土院惟正禪師秀州華亭黃氏子。幼從錢塘",
    "X80n1565_010:0219c18": "資聖院本如隸業。且將較藝於有司。如使禱觀音像。",
    "X80n1565_010:0219c19": "以求陰相。師謝曰。豈忍獨私於己哉。郡人朱紹安聞",
    "X80n1565_010:0219c20": "而嘉歎。欲啟帑度之。師慨然曰。古之度人。以清機密",
    "X80n1565_010:0219c21": "旨。今反是。去古遠矣。吾墮三寶數。當有其時。已而遇",
    "X80n1565_010:0219c22": "祥符覃恩。得諧素志。獨擁毳袍且弊。同列慢之。師曰。",
    "X80n1565_010:0219c23": "佛乎佛乎。儀相云乎哉。僧乎僧乎。盛服云乎哉。厥後",
    "X80n1565_010:0219c24": "有願輸奉歲時用度。俾繼如之院務。亦復謝曰。聞拓",
    "X80n1565_010:0220a01": "鉢乞食。未聞安坐以享。聞歷謁諸祖。未聞廢學自任。",
    "X80n1565_010:0220a02": "況我齒茂氣完。正在筋力為禮。非從事屋廬之秋也。",
    "X80n1565_010:0220a03": "於是提策東引。學三觀於天台。復旋徑山。咨單傳之",
    "X80n1565_010:0220a04": "旨於老宿惟素。素董臨安功臣山淨土院。師輔相之。",
    "X80n1565_010:0220a05": "久而繼席焉。然為人高簡。律身精嚴。名卿巨公。多所",
    "X80n1565_010:0220a06": "推尊。葉內翰清臣牧金陵。迎師語道。一日。葉曰。明日",
    "X80n1565_010:0220a07": "府有燕飲。師固奉律。能為我少留一日。欵清話否。師",
    "X80n1565_010:0220a08": "諾之。翌日。遣使邀師。留一偈而返。曰。昨日曾將今日",
    "X80n1565_010:0220a09": "期。出門倚杖又思惟。為僧祇合居巖谷。國士筵中甚",
    "X80n1565_010:0220a10": "不宜。坐客皆仰其標致。師識慮洗然。不牽世累。雅愛",
    "X80n1565_010:0220a11": "跨黃犢出入。軍持巾鉢。悉挂角上。市人爭觀之。師自",
    "X80n1565_010:0220a12": "若也。杭守蔣侍郎甞與師為方外友。每往謁。至郡庭",
    "X80n1565_010:0220a13": "下犢譚笑。終日而去。蔣有詩曰。禪客尋常入舊都。黃",
    "X80n1565_010:0220a14": "牛角上挂缾盂。有時帶雪穿雲去。便好和雲畵作圖。",
    "X80n1565_010:0220a15": "師甞作山中偈曰。橋上山萬層。橋下水千里。唯有白",
    "X80n1565_010:0220a16": "鷺鷥。見我常來此。平生製作三十卷。號錦溪集。又工",
    "X80n1565_010:0220a17": "書。筆法勝絕。秦少游珍藏之。冬不擁爐。以荻花作毬。",
    "X80n1565_010:0220a18": "納足其中。客至共之。夏秋好翫月。盤膝大盆中浮池",
    "X80n1565_010:0220a19": "上。自旋其盆。吟笑達旦。率以為常。九峰韶禪師甞客",
    "X80n1565_010:0220a20": "於院。一夕將臥。師邀之曰。月色如此。勞生擾擾。對之",
    "X80n1565_010:0220a21": "者能幾人。峰唯唯而矣。久之。呼童子使熟炙。峰方饑。",
    "X80n1565_010:0220a22": "意作藥石。頃乃橘皮湯一盃。峰匿笑曰。無乃太清乎。",
    "X80n1565_010:0220a23": "有問曰。師以禪師名。乃不談禪。何也。師曰。徒費言語。",
    "X80n1565_010:0220a24": "吾懶寧假曲折。但日夜煩萬象為敷演耳。言語有間。",
    "X80n1565_010:0220b01": "而此法無盡。所謂造物無盡藏也。皇祐元年孟夏八",
    "X80n1565_010:0220b02": "日。語眾曰。夫動以對靜。未始有極。吾一動歷年六十",
    "X80n1565_010:0220b03": "有四。今靜矣。然動靜本何有哉。於是泊然而逝。",
    "X80n1565_010:0220b04": "青原下十二世",
    "X80n1565_010:0220b05": "靈隱勝禪師法嗣",
    "X80n1565_010:0220b06": "杭州靈隱延珊慧明禪師僧問。如何是道。師曰。道遠",
    "X80n1565_010:0220b07": "乎哉。問。如何是正真一路。師曰。絲髮不通。曰。恁麼則",
    "X80n1565_010:0220b08": "依而行之。師曰。莫亂走。上堂。與上座一線道。且作麼",
    "X80n1565_010:0220b09": "生持論佛法。若也水洩不通。便教上座無安身立命",
    "X80n1565_010:0220b10": "處。當此之時。祖佛出頭來。也有二十棒分。恁麼道。山",
    "X80n1565_010:0220b11": "僧還有過也無。不見世尊生下。周行七步。目顧四方。",
    "X80n1565_010:0220b12": "一手指天。一手指地。云。天上天下。唯吾獨尊。雲門云。",
    "X80n1565_010:0220b13": "我當初若見。一棒打殺與狗子喫却。何以如此。貴圖",
    "X80n1565_010:0220b14": "天下太平。且道雲門恁麼說話。有佛法道理也無。雖",
    "X80n1565_010:0220b15": "然如此。雲門祇具一隻眼。久立。珍重。",
    "X80n1565_010:0220b16": "常州薦福院歸則禪師僧問。如何是祖師西來意。師",
    "X80n1565_010:0220b17": "曰。耳畔打鐘聲。",
    "X80n1565_010:0220b18": "瑞巖海禪師法嗣",
    "X80n1565_010:0220b19": "明州翠巖嗣元禪師僧問。如何是祖師西來意。師曰。",
    "X80n1565_010:0220b20": "見錢買賣不曾賖。曰。向上更有事也無。師曰。好不信",
    "X80n1565_010:0220b21": "人直。",
    "X80n1565_010:0220b23": "五燈會元卷第十"
}