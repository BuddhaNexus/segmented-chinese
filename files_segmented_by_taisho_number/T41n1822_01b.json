{
    "T41n1822_01b:0476a26": "folio_1b 俱舍論疏卷第一餘之",
    "T41n1822_01b:0476a28": "沙門法寶撰",
    "T41n1822_01b:0476a29": "論如。上所言至色蘊者何。已下二十行頌。別",
    "T41n1822_01b:0476b01": "釋五蘊。并分處．界　於中。有十三段。分",
    "T41n1822_01b:0476b02": "為四節。初五頌半明色蘊。及分處．界。文中",
    "T41n1822_01b:0476b03": "有五。第一半頌總列十一色。第二半頌",
    "T41n1822_01b:0476b04": "辨五色根。第三一頌辨五色境。第四三頌",
    "T41n1822_01b:0476b05": "辨無表色。第五半頌以色蘊分處．界此即",
    "T41n1822_01b:0476b06": "初也。頌曰至及無表者。次舉頌答。",
    "T41n1822_01b:0476b07": "論曰至立色蘊名。此釋頌也。如文可解。",
    "T41n1822_01b:0476b08": "論。此中先應說五根相。第二半頌辨五根",
    "T41n1822_01b:0476b09": "相。論曰至眼等五根。此釋頌也　彼識",
    "T41n1822_01b:0476b10": "有兩釋也。一云。彼色等識　二云。彼眼等",
    "T41n1822_01b:0476b11": "識　此文第一。即是彼色識所依名眼根。乃",
    "T41n1822_01b:0476b12": "至。觸識所依名身根也。論。如世尊說",
    "T41n1822_01b:0476b13": "至如是廣說。此引經證五根是淨色也。",
    "T41n1822_01b:0476b14": "論。或復彼者至鼻舌身識。此第二釋。識從根",
    "T41n1822_01b:0476b15": "得名也。論。彼識所依至所依止義。即",
    "T41n1822_01b:0476b16": "眼識所依名眼根。乃至。身識所依名身根",
    "T41n1822_01b:0476b17": "也。論。如是便順至如是廣說。此引文",
    "T41n1822_01b:0476b18": "證。後說為正。諸論皆同。正理論先說識從",
    "T41n1822_01b:0476b19": "根立名。斷為正訖云。有說。彼者是境非",
    "T41n1822_01b:0476b20": "根。而無意識緣色等故名色等識。彼識所",
    "T41n1822_01b:0476b21": "依名眼等過。由淨色言所簡別故釋曰。言所依淨",
    "T41n1822_01b:0476b22": "色。簡意識故。意識。所依非淨色也　又云。若爾。色言應成無用。",
    "T41n1822_01b:0476b23": "彼識依淨名眼等根。義已成故。無識所依。",
    "T41n1822_01b:0476b24": "淨而非色。為簡彼故應用色言　釋曰。",
    "T41n1822_01b:0476b25": "難也。若謂淨色簡意根者。即應但淨。不假",
    "T41n1822_01b:0476b26": "色言。一切法中淨有二種。一者五根。二者謂",
    "T41n1822_01b:0476b27": "信。信是心所非意識所依。五根是色非是意",
    "T41n1822_01b:0476b28": "根。但言彼識依淨。已簡意根。更置色言便",
    "T41n1822_01b:0476b29": "為無用　如是釋者。為遣疑難須置色",
    "T41n1822_01b:0476c01": "言。若識依言就有財釋。則應淨信名眼等",
    "T41n1822_01b:0476c02": "根。故置色言。為簡此釋。無有一法以識",
    "T41n1822_01b:0476c03": "為依。色而是淨。可為此釋。是故色言甚",
    "T41n1822_01b:0476c04": "為有用　釋曰。直言彼識依淨。若有財釋。",
    "T41n1822_01b:0476c05": "信名識依。以信依識有所依識。取其識",
    "T41n1822_01b:0476c06": "名名為識依。體復是淨。若直言彼識依淨。",
    "T41n1822_01b:0476c07": "不置色言。則濫有財釋。信名為識依。復是",
    "T41n1822_01b:0476c08": "其淨。即應淨信名眼等根。若置色言不濫",
    "T41n1822_01b:0476c09": "此釋。無色是淨。用識為依。就有財釋名",
    "T41n1822_01b:0476c10": "為識依。故置色言甚為有用　有人不",
    "T41n1822_01b:0476c11": "得此意。以識依淨三字相違是有財釋。",
    "T41n1822_01b:0476c12": "云有一分有財釋。誤也　又云。又於此中",
    "T41n1822_01b:0476c13": "前言。為簡耳等四根。彼雖皆用淨色為",
    "T41n1822_01b:0476c14": "性。而彼非為眼識所依。故彼四根非眼根",
    "T41n1822_01b:0476c15": "攝。後言。為簡無間滅依。彼雖亦為眼識所",
    "T41n1822_01b:0476c16": "依。而彼非用淨色為性。故彼意根非眼根",
    "T41n1822_01b:0476c17": "攝　或復前言。顯同分眼。後言。為顯彼同",
    "T41n1822_01b:0476c18": "分眼。餘根亦爾　釋曰。前言。是眼識所依。",
    "T41n1822_01b:0476c19": "後言。是淨色也　又云。若爾淨色相無別故",
    "T41n1822_01b:0476c20": "應不成五。不爾。功能有差別故。如何得",
    "T41n1822_01b:0476c21": "知功能別者。不共境識。所依定故。乃至廣",
    "T41n1822_01b:0476c22": "說　有部等計五根以淨色為體　大眾部",
    "T41n1822_01b:0476c23": "五根以肉團為體　覺天以四大為體　論",
    "T41n1822_01b:0476c24": "已說五根次說五境。第三一頌明五境也。",
    "T41n1822_01b:0476c25": "頌中味先。香後者。正理論云。越次說者。顯",
    "T41n1822_01b:0476c26": "彼境識生無定故。論既此釋。故知不為犯",
    "T41n1822_01b:0476c27": "聲香在味後。論曰至四色差別。釋五",
    "T41n1822_01b:0476c28": "境也　就中。文有六段。五境即為五段。",
    "T41n1822_01b:0476c29": "第六生識總別　就別釋色境中有三。一",
    "T41n1822_01b:0477a01": "釋二色。二開二十色。三四句分別。此即第",
    "T41n1822_01b:0477a02": "一釋二色也　言二色者。一顯。二形。此釋",
    "T41n1822_01b:0477a03": "顯色　顯色有四者。根本顯色。即青．黃．赤．",
    "T41n1822_01b:0477a04": "白。餘顯是此四色差別者。謂雲．烟．塵．",
    "T41n1822_01b:0477a05": "霧．影．光．明．闇。此之八色隨其所應。即青．黃",
    "T41n1822_01b:0477a06": "等色之差別　因龍氣等名雲　因火名煙",
    "T41n1822_01b:0477a07": "　末散名塵　地氣曰霧　因日名光",
    "T41n1822_01b:0477a08": "　因寶．月等名明　障光．明生於中餘物可",
    "T41n1822_01b:0477a09": "見名影　翻此名闇　雖八差別不同。根本",
    "T41n1822_01b:0477a10": "即是青等色也。亦有碧．紅．紫．綠等異。此是",
    "T41n1822_01b:0477a11": "淺深不同。離．合有異。不別立也。淺青名",
    "T41n1822_01b:0477a12": "碧。薄赤名紅。青．黃合綠。赤．黑合紫。",
    "T41n1822_01b:0477a13": "論。形色有八至不正為後。列形色也　正理",
    "T41n1822_01b:0477a14": "論云。此中顯色有十二種。形色有八。其名",
    "T41n1822_01b:0477a15": "如下。論。或二十者至影光明闇。第二",
    "T41n1822_01b:0477a16": "開二色為二十也。論。有餘師說至第",
    "T41n1822_01b:0477a17": "二十一。述異說也　此師意說。空一顯色",
    "T41n1822_01b:0477a18": "非是明．闇。別立此色故二十一　依婆沙",
    "T41n1822_01b:0477a19": "正義。空一顯色即是空界色一分。空界色即",
    "T41n1822_01b:0477a20": "是明．闇等色。無別體性。然明．闇等。即青等",
    "T41n1822_01b:0477a21": "四色差別而立。故識身足論第十一云。空一",
    "T41n1822_01b:0477a22": "顯色。如青．黃等者。以是青等差別立也",
    "T41n1822_01b:0477a23": "　或似青等之差別色。非即青等。故言如",
    "T41n1822_01b:0477a24": "也。論。此中正者至故今不釋。逐難釋",
    "T41n1822_01b:0477a25": "形色也　此形色相者。古今諸師多不得意。",
    "T41n1822_01b:0477a26": "不依聖教妄述其相　今明此相二門分",
    "T41n1822_01b:0477a27": "別。一述正義。二敘異說出過　述正義",
    "T41n1822_01b:0477a28": "者。大小乘論。述八色相。皆無相待立長．短",
    "T41n1822_01b:0477a29": "也。大乘成業論。對有部等諸宗。立八色相。",
    "T41n1822_01b:0477b01": "及此論業品經部對有部立八色相。皆云。",
    "T41n1822_01b:0477b02": "見面齊平起於正覺。見面參差起不正",
    "T41n1822_01b:0477b03": "覺。見一面多便起長覺。見一面少便起短",
    "T41n1822_01b:0477b04": "覺見四面等便起方覺。見一切處生則起",
    "T41n1822_01b:0477b05": "圓覺。見中凸出便起高覺。見中㘭凹便起",
    "T41n1822_01b:0477b06": "下覺　兩論少異大意同也。准此論文。長",
    "T41n1822_01b:0477b07": "短二色非相形立。是各別體勢。依論所立體",
    "T41n1822_01b:0477b08": "相各異　依大乘釋。即是顯色安布不同",
    "T41n1822_01b:0477b09": "名為長．短等依有部釋。別有形微攝持",
    "T41n1822_01b:0477b10": "成此八相差別　古來大．小乘師迷一面",
    "T41n1822_01b:0477b11": "多名長。一面少名短。作種種釋。皆不得",
    "T41n1822_01b:0477b12": "意。遂謂相待以立長等　今釋。一面多者。",
    "T41n1822_01b:0477b13": "六面之中一面多故。亦應是六面之中。兩面",
    "T41n1822_01b:0477b14": "多。恐難解故。故言一面。如竹．笋．越瓜等",
    "T41n1822_01b:0477b15": "名為長色。若言兩面多。人即不解六面之",
    "T41n1822_01b:0477b16": "中是何兩面。故言一面多也。一面少者。飜",
    "T41n1822_01b:0477b17": "此可解　長即是細。短即是麁。故八色中不",
    "T41n1822_01b:0477b18": "立麁細　正理業品中。云離顯之外別有",
    "T41n1822_01b:0477b19": "形微。是眼識境。積集長等。是假非實。唯",
    "T41n1822_01b:0477b20": "意識緣非眼識境　此假長等。要由形色",
    "T41n1822_01b:0477b21": "攝持邊故方有分量。餘物入中。破別成",
    "T41n1822_01b:0477b22": "分。中可穿鑿成孔穴等。方有形色。論意。但",
    "T41n1822_01b:0477b23": "說顯外別有形微。不說八種形微。體性別",
    "T41n1822_01b:0477b24": "有　今詳。形色長等有二。一相待得名。二",
    "T41n1822_01b:0477b25": "形量各別　相待立名。體不定故。此中不明",
    "T41n1822_01b:0477b26": "　形量各別。體不同故是此所說　婆沙第",
    "T41n1822_01b:0477b27": "九云。五相待有。謂此．彼岸。長．短等事者",
    "T41n1822_01b:0477b28": "　非是明色體類別也。長．短等事通餘法",
    "T41n1822_01b:0477b29": "故。縱說於色亦不違。此是前相待得名攝",
    "T41n1822_01b:0477c01": "故　就形量各別。復有二類。一外緣來。",
    "T41n1822_01b:0477c02": "如金石。待工匠等成長等故　二種性異。",
    "T41n1822_01b:0477c03": "如鹽性方。縱散成水後還方故。越瓜自長。",
    "T41n1822_01b:0477c04": "苽樓性短。胡桃高下。櫻桃自圓。豆角性邪。",
    "T41n1822_01b:0477c05": "如是等物種類各別。若待緣成。若種類別。并",
    "T41n1822_01b:0477c06": "皆不是相待立名。如針雖對苽樓是短。",
    "T41n1822_01b:0477c07": "而是長色。苽樓雖對棗是長。而是短色。此",
    "T41n1822_01b:0477c08": "等皆由長．短微力。令成長等。長．短之微",
    "T41n1822_01b:0477c09": "不相雜也。又即由此於餘境中不立長",
    "T41n1822_01b:0477c10": "等。無別形微。令同時聚成長等故　餘文",
    "T41n1822_01b:0477c11": "易了。故不釋也　敘異說者。有人云。長短",
    "T41n1822_01b:0477c12": "者。長．短極微各有別體。相雜而住。形長見",
    "T41n1822_01b:0477c13": "短。形短見長　彈曰此釋違其教．理。違",
    "T41n1822_01b:0477c14": "教者。憑何經．論作此釋耶。而違成業論。",
    "T41n1822_01b:0477c15": "及此論。一面多名長。一面少名短　言違",
    "T41n1822_01b:0477c16": "理者。一色之內具有長．短極微。形長見短。",
    "T41n1822_01b:0477c17": "形短見長者。准此。無長不見短。無短不",
    "T41n1822_01b:0477c18": "見長。若爾。有長有短同時相形。應見",
    "T41n1822_01b:0477c19": "長見短。若無長．短相形之時。應物不見長",
    "T41n1822_01b:0477c20": "短二色。正對眼前作意取長．短色。因何不",
    "T41n1822_01b:0477c21": "見。要待相形。皆不應理。又待比方知。是意",
    "T41n1822_01b:0477c22": "識境非眼識取。眼識不能計度緣故知為",
    "T41n1822_01b:0477c23": "非理　又云。可量已去名長。不可量者名短",
    "T41n1822_01b:0477c24": "　亦違教．理。及違世間。違教者。如前引",
    "T41n1822_01b:0477c25": "文　違理者。如觸中說不可稱名輕。可稱",
    "T41n1822_01b:0477c26": "名重。不簡多少。但牽秤下即名重觸。此亦",
    "T41n1822_01b:0477c27": "應爾。但有分量即應名長。七微已上即",
    "T41n1822_01b:0477c28": "有分量應名為長。世間即無見短色者",
    "T41n1822_01b:0477c29": "　違世間者。一切世間皆不說可量名長。不",
    "T41n1822_01b:0478a01": "可量名短　又自問答云。此短極微既有眾",
    "T41n1822_01b:0478a02": "多。如何說彼而不可量　解云。雖有多體。",
    "T41n1822_01b:0478a03": "而不可量。如輕極微雖有多體。而不可稱。",
    "T41n1822_01b:0478a04": "短微雖多。而不可量。若言眼見非不可量。",
    "T41n1822_01b:0478a05": "顯亦眼見。應當可量。若言同聚應可量",
    "T41n1822_01b:0478a06": "者。香等同聚。應亦可量。此既雜住而不可",
    "T41n1822_01b:0478a07": "量。短與長雜亦不可量　准上所釋。全無",
    "T41n1822_01b:0478a08": "理趣。前後相違。准上標宗釋長．短色別。第",
    "T41n1822_01b:0478a09": "二釋云。可量已去名為長色。即是可量聚色",
    "T41n1822_01b:0478a10": "名為長也。不可量聚名短色也。釋難即",
    "T41n1822_01b:0478a11": "云短微長微相雜而住　准此即是可量已",
    "T41n1822_01b:0478a12": "去亦長亦短。不可量聚亦短亦長。豈不與",
    "T41n1822_01b:0478a13": "宗自相乖反　又引觸例。亦不應理。極微",
    "T41n1822_01b:0478a14": "體性非定是重。故有一類觸微不能牽秤。",
    "T41n1822_01b:0478a15": "多亦非重。七微體是對礙法故多必可量。如",
    "T41n1822_01b:0478a16": "何成例　又自釋色相云。中凸名高。中凹",
    "T41n1822_01b:0478a17": "名下。自問答云。長與高何別。短與下何殊。",
    "T41n1822_01b:0478a18": "自釋云。長．短據橫。高．下就竪　准此前後",
    "T41n1822_01b:0478a19": "自相違也。豈可竪凸名高。橫凸名長。竪凹",
    "T41n1822_01b:0478a20": "名下。橫凹名短　又諸大乘師皆云。聚顯",
    "T41n1822_01b:0478a21": "以成長等。復說長等相待而立。明知。即",
    "T41n1822_01b:0478a22": "是假聚長等。此唯意緣。如何色處。又聚觸",
    "T41n1822_01b:0478a23": "等何得無長。論。或有色處至影光明",
    "T41n1822_01b:0478a24": "闇。第三四句分別。今將釋四句須知形色",
    "T41n1822_01b:0478a25": "　今詳。形量三種不同。一者。謂極礙聚不",
    "T41n1822_01b:0478a26": "依託生。中可穿鑿成孔穴等。如牆樹等",
    "T41n1822_01b:0478a27": "　二。自有形量不依託餘。如雲．煙等。三。待",
    "T41n1822_01b:0478a28": "他成量不堪搖動。如光．明等．及畫等。",
    "T41n1822_01b:0478a29": "有人云。畫有形者　謬也　諸論多取第一",
    "T41n1822_01b:0478b01": "形色以為形也。或取第二。或取第三　前",
    "T41n1822_01b:0478b02": "文八種形色即是第一　此中四句兼第二",
    "T41n1822_01b:0478b03": "形。以雲．煙等入俱句故　或有色處有顯",
    "T41n1822_01b:0478b04": "無形者。謂不與形色同聚顯也。即除俱句",
    "T41n1822_01b:0478b05": "十二。餘所有顯非形。青等皆是唯顯　正",
    "T41n1822_01b:0478b06": "理三十四云。或有色聚二俱可了。謂所餘",
    "T41n1822_01b:0478b07": "諸形．顯聚。以非於此聚離一可取餘故",
    "T41n1822_01b:0478b08": "　准此故知。不與形俱同聚。名顯非形。",
    "T41n1822_01b:0478b09": "論。或有色處至身表業性。第二句也。身",
    "T41n1822_01b:0478b10": "表業色。雖起之時。與舊相續顯色同聚。然",
    "T41n1822_01b:0478b11": "不必俱。初起。息滅。與顯異故。初起無新顯",
    "T41n1822_01b:0478b12": "色。息滅。古顯相續故　正理論云。所說身表",
    "T41n1822_01b:0478b13": "是形差別。其理極成。謂從加行心所生",
    "T41n1822_01b:0478b14": "不住等流大種果別類形色。不待餘顯",
    "T41n1822_01b:0478b15": "色為眼識生因。能蔽異熟生所長養形色。",
    "T41n1822_01b:0478b16": "如是形色名為身表。論。或有色處至",
    "T41n1822_01b:0478b17": "謂所餘色。第三句。也此是形．顯同聚色也。如",
    "T41n1822_01b:0478b18": "前引正理文。論。有餘師說至有長等",
    "T41n1822_01b:0478b19": "故。述異說也　此師兼取第三形。唯光",
    "T41n1822_01b:0478b20": "明色一分無形。謂無障礙所發光明。其色",
    "T41n1822_01b:0478b21": "漸微故無有分量　有人云新生智者。",
    "T41n1822_01b:0478b22": "非也。論。如何一事具有顯形。經部難也",
    "T41n1822_01b:0478b23": "　難意云。長等色處即是顯微。於聚集位立",
    "T41n1822_01b:0478b24": "差別名。如何一極微事亦顯亦形。論。由",
    "T41n1822_01b:0478b25": "於此中至非有境義。論主取經部意答也",
    "T41n1822_01b:0478b26": "　此中實是一色生顯．形二智故。名亦顯．亦",
    "T41n1822_01b:0478b27": "形。所以得知不依有部答者。正理論云",
    "T41n1822_01b:0478b28": "經主前難。如何一事具有二體者。此難不",
    "T41n1822_01b:0478b29": "成。非所許故述曰形微。顯微體各別故。不許一事有顯形也。論。若",
    "T41n1822_01b:0478c01": "爾身表中亦應有顯智。論主難絕　若生二",
    "T41n1822_01b:0478c02": "智故名亦顯亦形。身表亦應生二智也",
    "T41n1822_01b:0478c03": "　婆沙七十五一師云。二十色內八有顯無形。",
    "T41n1822_01b:0478c04": "謂青．黃．赤．白．影．光．明．闇。餘十二色有顯",
    "T41n1822_01b:0478c05": "有形　此師意說。有形必有顯。自有顯無",
    "T41n1822_01b:0478c06": "形。有一師四句。與此論同。第四句取空界",
    "T41n1822_01b:0478c07": "色非形非顯。以恒被明．闇覆故。此之四",
    "T41n1822_01b:0478c08": "句非是正義。正義空界明．闇為體。理合是",
    "T41n1822_01b:0478c09": "顯非形。然此四句所明長等。是假聚長等。",
    "T41n1822_01b:0478c10": "非實極微。此長等聚必有形．顯二微故。言",
    "T41n1822_01b:0478c11": "亦形亦顯。非長等微亦是顯也。此之四句依",
    "T41n1822_01b:0478c12": "色處作四句　正理三十四一說云。香．味．",
    "T41n1822_01b:0478c13": "觸．及無表色為第四者。依色蘊作四句。聲",
    "T41n1822_01b:0478c14": "非恒故不入俱非。就蘊以明。非是正義。此",
    "T41n1822_01b:0478c15": "中明色處故　問水鏡等中所有影像。為",
    "T41n1822_01b:0478c16": "是實有。非實有耶　譬喻者說。此非實有。",
    "T41n1822_01b:0478c17": "所以者何。面不入鏡。鏡不在面。如何鏡上",
    "T41n1822_01b:0478c18": "有面像生　阿毘達磨諸論師云。此是實有。",
    "T41n1822_01b:0478c19": "是眼所見。眼識所緣色處攝故。問面不入",
    "T41n1822_01b:0478c20": "鏡。鏡不在面。云何實有。答生色因緣有",
    "T41n1822_01b:0478c21": "多種理。故彼非難。如緣月光月愛珠器得",
    "T41n1822_01b:0478c22": "有水生。非不實有。彼所生水有水用故",
    "T41n1822_01b:0478c23": "云云。多喻　谷響有二說。譬喻者以剎那滅不至",
    "T41n1822_01b:0478c24": "谷。故無　諸論師云。生耳識。故有　問此",
    "T41n1822_01b:0478c25": "像色。二十種中是何色攝。答此是二十種像",
    "T41n1822_01b:0478c26": "色。非二十種攝。由此。婆沙七十五釋二十",
    "T41n1822_01b:0478c27": "色已別明像色　或即彼本色攝。青等像",
    "T41n1822_01b:0478c28": "即入青等攝。不可將其本色難於像色。障",
    "T41n1822_01b:0478c29": "光生等釋本色故。形顯分者。差別說。像",
    "T41n1822_01b:0479a01": "色即是顯收。若從本質亦通形攝。此明像",
    "T41n1822_01b:0479a02": "故。不可以本形為難。正理有文。言顯色",
    "T41n1822_01b:0479a03": "者像本別說。論。已說色處當說聲處。此",
    "T41n1822_01b:0479a04": "下第二釋聲處也。文中有四。一文前結引。二",
    "T41n1822_01b:0479a05": "舉數列名。三依名別釋。四破異說。此文初",
    "T41n1822_01b:0479a06": "也　正理論云。能有呼召說名為聲　或唯",
    "T41n1822_01b:0479a07": "音響說名為聲述曰。前是語聲。後非語聲。論。聲唯八種",
    "T41n1822_01b:0479a08": "至差別成八。第二舉數列名　前四種聲。各",
    "T41n1822_01b:0479a09": "有可意．不可意別故成八種。論。執受",
    "T41n1822_01b:0479a10": "大種至大種為因。已下第三依名別釋。此明",
    "T41n1822_01b:0479a11": "執受大種．非執受大種為因聲也。於執受",
    "T41n1822_01b:0479a12": "大種為因聲中。有是有情名聲。謂語表業。有",
    "T41n1822_01b:0479a13": "非有情名聲。謂餘執受大種為因聲　於非",
    "T41n1822_01b:0479a14": "執受大種為因。聲。唯是非有情名聲。論。",
    "T41n1822_01b:0479a15": "有情名聲至非有情名。此釋有情名．非有情",
    "T41n1822_01b:0479a16": "名聲也　此說有情名是語表業。非謂一",
    "T41n1822_01b:0479a17": "切語表業皆有情名也　正理云。此語表業。",
    "T41n1822_01b:0479a18": "復有二種。謂依名起。及不待名　又准此",
    "T41n1822_01b:0479a19": "文。有情名聲。是執受大種一分。非有情名聲。",
    "T41n1822_01b:0479a20": "是非執受大種為因聲全。及有執受一分。有",
    "T41n1822_01b:0479a21": "情名聲定是有執受大種為因　又下業品",
    "T41n1822_01b:0479a22": "云。身．語表業定是有執受大種為因。故知。",
    "T41n1822_01b:0479a23": "此論有情名聲。定是有執受大種因發。是有",
    "T41n1822_01b:0479a24": "情數。有得得故。非化人語。諸化人語非是",
    "T41n1822_01b:0479a25": "執受大種為因聲故　若依正理第一云。有",
    "T41n1822_01b:0479a26": "執受大種為因聲。無執受大種為因聲。有情",
    "T41n1822_01b:0479a27": "數聲非有情數聲　述曰　此文執受大種為",
    "T41n1822_01b:0479a28": "因聲。即是有情數聲。無執受大種為因聲。",
    "T41n1822_01b:0479a29": "即是無情數聲　又云。八中。唯有初二應",
    "T41n1822_01b:0479b01": "理。以有情數．非有情數。即是有執受．及無",
    "T41n1822_01b:0479b02": "執受大種為因聲所攝故　准此論文。無執",
    "T41n1822_01b:0479b03": "受為因聲中。無有情名聲．及有情數聲。亦",
    "T41n1822_01b:0479b04": "無有得得。有得得聲是有情數故。准此論",
    "T41n1822_01b:0479b05": "文分聲四種。不須四句寬狹不同。但據義",
    "T41n1822_01b:0479b06": "別分為四種。造定．道戒大種相擊發聲。非",
    "T41n1822_01b:0479b07": "此所明　或可。彼大不自相擊發聲。婆沙",
    "T41n1822_01b:0479b08": "亦許有四大不相擊發聲　問若爾何故。",
    "T41n1822_01b:0479b09": "入阿毘達磨第一云。聲有二種。謂有執受．及",
    "T41n1822_01b:0479b10": "無執受大種為因有差別故。墮自體者名",
    "T41n1822_01b:0479b11": "有執受自體者自身也是有覺受義。與此相違名無",
    "T41n1822_01b:0479b12": "執受。前所生者名有執受大種為因。謂手．語",
    "T41n1822_01b:0479b13": "等聲。後所生者名無執受大種為因。謂風．",
    "T41n1822_01b:0479b14": "林等聲。此有情名．非有情名差別為四。謂前",
    "T41n1822_01b:0479b15": "聲中。語聲名有情名聲。餘聲名非有情名",
    "T41n1822_01b:0479b16": "聲。後聲中。化語聲名有情名聲。餘聲名非",
    "T41n1822_01b:0479b17": "有情名聲　准此論文。取化人語。是無執受",
    "T41n1822_01b:0479b18": "為因有情名聲。然不說是業。准此論文。與",
    "T41n1822_01b:0479b19": "此論．正理相違。此論有情名聲。唯語表業。",
    "T41n1822_01b:0479b20": "唯是執受大種為因聲　正理有情數聲。唯",
    "T41n1822_01b:0479b21": "是執受大種為因聲。化人語。同許非執受大",
    "T41n1822_01b:0479b22": "種為因聲。故知。非是有情數聲．及有情名聲",
    "T41n1822_01b:0479b23": "　入阿毘達磨。許非執受。而言化語是有情",
    "T41n1822_01b:0479b24": "名聲者。豈不相違。答各依一義故不同也。",
    "T41n1822_01b:0479b25": "此論等據此聲無得得故非是有情名聲",
    "T41n1822_01b:0479b26": "　正理非是有情數聲。入阿毘達磨據有情",
    "T41n1822_01b:0479b27": "心發故。名有情名聲　問若爾。何故。婆沙",
    "T41n1822_01b:0479b28": "十三云。聲處有八種。謂執受大種因聲．非執",
    "T41n1822_01b:0479b29": "受大種因聲　此各有二。謂有情名聲．非有",
    "T41n1822_01b:0479c01": "情名聲　此復各有可意．不可意別故成八",
    "T41n1822_01b:0479c02": "種　答此師。與入阿毘達磨意同。然非正",
    "T41n1822_01b:0479c03": "義。正理此論。兩文不用此義。故婆沙百二",
    "T41n1822_01b:0479c04": "十二云。問諸化語是業不。有作是說。彼是",
    "T41n1822_01b:0479c05": "語業。由心發故　有餘師說。彼非語業但",
    "T41n1822_01b:0479c06": "名語聲。以所化身無執受故　問婆沙兩說",
    "T41n1822_01b:0479c07": "無評。何者為是。答非業為正。所以得知。",
    "T41n1822_01b:0479c08": "以此論業品中。身．語表業。唯執受大種為",
    "T41n1822_01b:0479c09": "因故。化人語。既同許是非執受大種為因。",
    "T41n1822_01b:0479c10": "故知非業。又准正理六十四解發語中",
    "T41n1822_01b:0479c11": "云。此居口內名語。亦業。流出外時但名為",
    "T41n1822_01b:0479c12": "語。不名語業。准彼論文。化人語離身遠響。",
    "T41n1822_01b:0479c13": "如何成業　問既非是業。有得得不。答既",
    "T41n1822_01b:0479c14": "非有情。無得得也　問如何。得知化聲無",
    "T41n1822_01b:0479c15": "得。答一准正理論云。非執受大種為因聲。",
    "T41n1822_01b:0479c16": "與非有情數聲。無寬狹故。化人同許非執",
    "T41n1822_01b:0479c17": "受故。故知不成就也。二准婆沙評家義。及",
    "T41n1822_01b:0479c18": "此論下文。色界身作欲界化。所化香味如",
    "T41n1822_01b:0479c19": "莊嚴具。尚不成就。如何離質化語得成就",
    "T41n1822_01b:0479c20": "耶　有人。引婆沙一百三十二云。有成就",
    "T41n1822_01b:0479c21": "欲界繫所造色。亦色界繫所造色。謂生欲界",
    "T41n1822_01b:0479c22": "得色界善心。若生色界作欲界化發欲界",
    "T41n1822_01b:0479c23": "語。准此論文。若化語不成就者。如何說此",
    "T41n1822_01b:0479c24": "成二界色耶　破曰。此不成證。通異解故。",
    "T41n1822_01b:0479c25": "前引文證。化人無得。文是決定。此文容有",
    "T41n1822_01b:0479c26": "兩釋。故不成證。此說即質化。色．觸二境。及",
    "T41n1822_01b:0479c27": "即自身。以欲界化心發欲界語。故作是說。",
    "T41n1822_01b:0479c28": "非謂此是離質化人所發語也。所以得知。",
    "T41n1822_01b:0479c29": "身生色界作欲界化。一說不化香味。一說",
    "T41n1822_01b:0480a01": "化而不成就。如莊嚴具。離質化人既更疎",
    "T41n1822_01b:0480a02": "遠身莊嚴具。如何說語有成就義。餘如前",
    "T41n1822_01b:0480a03": "說　問若爾何故。婆沙上下。無文說不成",
    "T41n1822_01b:0480a04": "就離質化語　答此不在疑故不別說。即",
    "T41n1822_01b:0480a05": "是入總不成就無情法中此已說故。故不",
    "T41n1822_01b:0480a06": "別說。如不別說一樹．一石等名不成就。又",
    "T41n1822_01b:0480a07": "如說髮毛爪等非執受者。非有情數無得",
    "T41n1822_01b:0480a08": "得故。此物親於離質化人尚不成就。如",
    "T41n1822_01b:0480a09": "何離質化語須更別說　問化人語．及簫笛",
    "T41n1822_01b:0480a10": "等。雖非成就為有名不。答定無有名。下",
    "T41n1822_01b:0480a11": "論文云。名是有情數故　既無得得何得有",
    "T41n1822_01b:0480a12": "名。論。有說有聲至合所生聲。第四破",
    "T41n1822_01b:0480a13": "異說也　此雜心師說。手．鼓合生聲名因俱",
    "T41n1822_01b:0480a14": "聲。即二大種所生聲也。論。如不許一",
    "T41n1822_01b:0480a15": "至聲亦應爾。論主破也。如婆沙不許一顯",
    "T41n1822_01b:0480a16": "色極微．二四大所造。故知。一聲亦不得內．",
    "T41n1822_01b:0480a17": "外大種共造　今詳此意。論說聲因大種",
    "T41n1822_01b:0480a18": "別者是造義也。非唯緣擊發聲　正理論",
    "T41n1822_01b:0480a19": "云。雖有執受．與無執受。二四大種共相扣",
    "T41n1822_01b:0480a20": "擊。而俱為因各別發聲。彼聲各據自所依",
    "T41n1822_01b:0480a21": "故。不成三體　問何故。但言可意．不可意。",
    "T41n1822_01b:0480a22": "不言處中聲耶　答若言可意．違意。即有",
    "T41n1822_01b:0480a23": "處中。既言可意．不可意故。所以攝聲盡也。",
    "T41n1822_01b:0480a24": "以除可意外。皆是非可意故。此即可意聲",
    "T41n1822_01b:0480a25": "狹。不可意寬。違意．處中。皆是不可意故　又",
    "T41n1822_01b:0480a26": "可意．不可意。就情而說。非決定也　問",
    "T41n1822_01b:0480a27": "於色等中。何不說有可意．不可意等　答",
    "T41n1822_01b:0480a28": "亦應說有執受等為因之異。然因聲性難",
    "T41n1822_01b:0480a29": "知故。但就因．情等。說有差別。論。已",
    "T41n1822_01b:0480b01": "說聲處當說味處。此下第三釋味處也　正",
    "T41n1822_01b:0480b02": "理論云。味謂所噉。是可甞義　此中有二",
    "T41n1822_01b:0480b03": "一結引。二舉數列名。此即初也。論。味",
    "T41n1822_01b:0480b04": "有六種至苦淡別故。第二舉數列名　諸法",
    "T41n1822_01b:0480b05": "差別種種不同。不可一例。由此五境差別",
    "T41n1822_01b:0480b06": "不等。色有二十。聲八。味六。香四。觸十一",
    "T41n1822_01b:0480b07": "等。謂本。味別唯有此六。餘末皆是此六差",
    "T41n1822_01b:0480b08": "別　雜集論說和合味等。不離此六。",
    "T41n1822_01b:0480b09": "論。已說味處當說香處。第四釋香處也　正",
    "T41n1822_01b:0480b10": "理論云。香謂所嗅　就中有三。一結引。二",
    "T41n1822_01b:0480b11": "依婆沙十三說香有四。三依本論說香",
    "T41n1822_01b:0480b12": "有三種。此即初也。論。香有四種至有",
    "T41n1822_01b:0480b13": "差別故。第二婆沙說四香也　五事論云。",
    "T41n1822_01b:0480b14": "諸悅意者說名好香。不悅意者說名惡香",
    "T41n1822_01b:0480b15": "　正理論云。增益．損減依身別故。有說。微弱．",
    "T41n1822_01b:0480b16": "增盛異故　述曰。增益．增盛為平等香。損",
    "T41n1822_01b:0480b17": "減．微弱為不等香。論。本論中說至及",
    "T41n1822_01b:0480b18": "平等香。第三引本論三香也　正理釋云。若",
    "T41n1822_01b:0480b19": "能長養諸根．大種名為好香。與此相違名",
    "T41n1822_01b:0480b20": "為惡香相違者謂。能損諸根　無前二用名平等香",
    "T41n1822_01b:0480b21": "　或諸福業增上所生名為好香。若諸罪業增",
    "T41n1822_01b:0480b22": "上所生名為惡香。唯四大種勢力所生名平",
    "T41n1822_01b:0480b23": "等香　今詳上釋。香隨其一義非決定也。",
    "T41n1822_01b:0480b24": "望多有情損．益不定故。三香四香。說雖不",
    "T41n1822_01b:0480b25": "同。皆攝香盡。更互相攝。思而可知。非是要",
    "T41n1822_01b:0480b26": "義。不煩廣述。論。已說香處當說觸處。",
    "T41n1822_01b:0480b27": "第五釋觸處也。文中有四。一結引。二舉",
    "T41n1822_01b:0480b28": "數列名。三牒名重釋。四界繫通局。此即初",
    "T41n1822_01b:0480b29": "也。論。觸有十一至及冷飢渴。第二舉",
    "T41n1822_01b:0480c01": "數列名也。論。此中大種後當廣說。第",
    "T41n1822_01b:0480c02": "三牒名重釋也。文中有三。一指後釋。二當",
    "T41n1822_01b:0480c03": "體立名。三因取果名。此即初也。論。柔",
    "T41n1822_01b:0480c04": "軟名滑至翻此為輕。第二當體立名也　問",
    "T41n1822_01b:0480c05": "何故七種觸中唯滑等四觸言性。餘觸及餘",
    "T41n1822_01b:0480c06": "境不說性耶。答此為對後三從果立名故。",
    "T41n1822_01b:0480c07": "此四從自性為名。故為性也。後三從果為",
    "T41n1822_01b:0480c08": "名。故不言性。餘境無相對故。所以不名",
    "T41n1822_01b:0480c09": "為性　可稱名重者。謂能牽秤向下　不可",
    "T41n1822_01b:0480c10": "稱者。謂不能牽秤向下。及有力上昇。如",
    "T41n1822_01b:0480c11": "煙．炎等。皆名為輕　餘文可解。論。煖",
    "T41n1822_01b:0480c12": "欲名冷至飲欲名渴。第三因取果名　文中",
    "T41n1822_01b:0480c13": "有三。一釋果名。二結歸因稱。三引例證成。",
    "T41n1822_01b:0480c14": "此即初也　煖欲．食欲．飢欲．是心所欲數。由",
    "T41n1822_01b:0480c15": "身中有觸力令欲煖。有觸力令欲食。",
    "T41n1822_01b:0480c16": "有觸力令欲飲。所令之欲名冷．飢．渴。即",
    "T41n1822_01b:0480c17": "是由其能令之觸。即能令觸從果為名名",
    "T41n1822_01b:0480c18": "冷．飢．渴。論。此皆於因。至故作是說。",
    "T41n1822_01b:0480c19": "第二結也。論。如有頌言至同修勇進樂。",
    "T41n1822_01b:0480c20": "第三引例證也　諸佛出世等。與樂為因名",
    "T41n1822_01b:0480c21": "為樂也　問澁．滑．輕．重各相對立。何故",
    "T41n1822_01b:0480c22": "對冷不說煖耶　答煖是能造即是火大。故",
    "T41n1822_01b:0480c23": "不說也。論。於色界中至傳說如此。已下",
    "T41n1822_01b:0480c24": "第四界繫分別　上界決定無飢．渴二觸。不",
    "T41n1822_01b:0480c25": "段食故。餘觸皆有於理無違。衣別不",
    "T41n1822_01b:0480c26": "可稱。重微少故不能牽秤。聚集多即可",
    "T41n1822_01b:0480c27": "稱。故知別時亦有重也　餘文可解　婆沙",
    "T41n1822_01b:0480c28": "一百二十七。問若色界中有重觸者。以何",
    "T41n1822_01b:0480c29": "義故。施設論說北俱盧洲衣重一兩。四王",
    "T41n1822_01b:0481a01": "眾衣重半兩。三十三天衣重一銖。夜摩天衣",
    "T41n1822_01b:0481a02": "重半銖。覩史多天衣重一銖中四分之一。樂",
    "T41n1822_01b:0481a03": "變化天衣重一銖中八分之一。他化自在天",
    "T41n1822_01b:0481a04": "衣重一銖中十六分之一。此上天衣皆不可",
    "T41n1822_01b:0481a05": "稱耶。有說。色界衣雖不可稱。而餘物可稱",
    "T41n1822_01b:0481a06": "　有說。彼界一一衣雖不可稱。多衣積集即",
    "T41n1822_01b:0481a07": "可稱。如細縷．輕毛積集便重　正理論云。觸",
    "T41n1822_01b:0481a08": "謂所觸。十一為性。乃至。若爾身根應成所",
    "T41n1822_01b:0481a09": "觸。此既能觸彼。彼定觸此故。有說。身根唯",
    "T41n1822_01b:0481a10": "能觸非所觸。譬如眼根唯能見非所見。",
    "T41n1822_01b:0481a11": "復有說者。無有少法能觸少法。所依．所緣",
    "T41n1822_01b:0481a12": "無間生時。立觸名想。若依此識能得彼境。",
    "T41n1822_01b:0481a13": "此於彼境假說能觸。境非識依故非能觸。",
    "T41n1822_01b:0481a14": "即由此　唯說地等名為所觸。依彼色等。",
    "T41n1822_01b:0481a15": "定非所觸。此中意。顯依身根識不緣彼",
    "T41n1822_01b:0481a16": "境而生起故　若彼色等非所觸者。如何",
    "T41n1822_01b:0481a17": "花等。由身觸時色等變壞　由彼所依被",
    "T41n1822_01b:0481a18": "損壞故。現見所依有損益故能依損益。非",
    "T41n1822_01b:0481a19": "此相違。如地方所甘澤沃潤。苗稼鮮榮。",
    "T41n1822_01b:0481a20": "烈日所迫與此相違。故知。所依大種被損。",
    "T41n1822_01b:0481a21": "能依色等變壞。非餘　婆沙一百二十七",
    "T41n1822_01b:0481a22": "云。問緣五色根所依大種發身識不。有說",
    "T41n1822_01b:0481a23": "不發。如五色根不可觸故不發身識。所依",
    "T41n1822_01b:0481a24": "大種理亦應然　問何故說身識所識。答依",
    "T41n1822_01b:0481a25": "法性說身識所識。未來世中身識境故。然",
    "T41n1822_01b:0481a26": "無現在發身識義　有說。除身根所依大",
    "T41n1822_01b:0481a27": "種皆能發身識。以身根所依極隣近故不",
    "T41n1822_01b:0481a28": "能發身識。然他身識所緣境故。亦得名為",
    "T41n1822_01b:0481a29": "身識所識　今詳兩釋恐非應理。於自身",
    "T41n1822_01b:0481b01": "中異處相觸。何理能遮　或可。自身異處亦",
    "T41n1822_01b:0481b02": "得名他　又云。飢．渴二觸為是長養。為是",
    "T41n1822_01b:0481b03": "等流。為是異熟生。西方師說。此非異熟以",
    "T41n1822_01b:0481b04": "飲食能斷故　又說。飢．渴亦通異熟生。以",
    "T41n1822_01b:0481b05": "飲食暫斷非永斷故。斷有二種。永斷。暫時",
    "T41n1822_01b:0481b06": "斷。永斷不可續。非暫時斷如地獄中斬",
    "T41n1822_01b:0481b07": "裁身分。異熟生色斷已續生。迦濕彌羅國諸",
    "T41n1822_01b:0481b08": "論師言。飽時彼亦不斷。飲食障故不可覺",
    "T41n1822_01b:0481b09": "知。飲食消已還可覺知　問異熟者為善．不",
    "T41n1822_01b:0481b10": "善。答與雜心同　婆沙一百二十七云。不",
    "T41n1822_01b:0481b11": "由大種偏增故生滑等。但由大種性類差",
    "T41n1822_01b:0481b12": "別。有生滑果。乃至。有生渴果　有餘師",
    "T41n1822_01b:0481b13": "言。水．火增故滑。地．風增故澁。火．風增故輕。",
    "T41n1822_01b:0481b14": "地．水增故重。水．風增故冷。風增故飢。火增",
    "T41n1822_01b:0481b15": "故渴無評家　今詳。二義兼有　雜心論",
    "T41n1822_01b:0481b16": "云。飢．渴。或是善報。謂富者飢．渴是善報。",
    "T41n1822_01b:0481b17": "貧者飢．渴是不善報。問飢．渴何處大種所",
    "T41n1822_01b:0481b18": "造。有說腹邊大種所造。有餘師說遍身大種",
    "T41n1822_01b:0481b19": "所造。於飢．渴時遍身惱故　正理論云。餘",
    "T41n1822_01b:0481b20": "所未說悶．力．劣等攝在此中。故不別說。悶",
    "T41n1822_01b:0481b21": "不離滑。力即澁．重。劣在輕軟。輕性中攝。如",
    "T41n1822_01b:0481b22": "是其餘所觸種類。隨其所應十一中攝　准",
    "T41n1822_01b:0481b23": "此十一觸攝一切觸盡。乃至。火．風界增故",
    "T41n1822_01b:0481b24": "生輕性。故死身內重性偏增。水．風界增故",
    "T41n1822_01b:0481b25": "生於冷。由是亦說此所生悶　若爾云何",
    "T41n1822_01b:0481b26": "言不離滑。隨一一增。此無有過。或復悶者",
    "T41n1822_01b:0481b27": "是滑差別。非唯滑性。應知此因亦有差別。",
    "T41n1822_01b:0481b28": "是故滑性。或因水．風界增故起。或因水．火",
    "T41n1822_01b:0481b29": "界增故生。所以二言無相違失。論。此",
    "T41n1822_01b:0481c01": "中已說至諸識亦爾。第六明生識總別也。文",
    "T41n1822_01b:0481c02": "中有四。一結前述正義。二述婆沙異說。三",
    "T41n1822_01b:0481c03": "問答分別。四生識前後　此即初也　已說",
    "T41n1822_01b:0481c04": "多種色處者。五根．五境十處不同名為多",
    "T41n1822_01b:0481c05": "種。五識取境皆通總別。是婆沙一百二十七",
    "T41n1822_01b:0481c06": "評家正義。論。有餘師說至十一觸起。第",
    "T41n1822_01b:0481c07": "二述婆沙異說　此論二說中後說為正。",
    "T41n1822_01b:0481c08": "論若爾五識至非自相境。第三問答分別",
    "T41n1822_01b:0481c09": "　先問。後答　此即問也。論。約處自相",
    "T41n1822_01b:0481c10": "至斯有何失。答也　五識身等。非緣十二處",
    "T41n1822_01b:0481c11": "中共相如無常等。同一處中體事不同。非",
    "T41n1822_01b:0481c12": "唯緣一。論。今應思擇至何識先起。第",
    "T41n1822_01b:0481c13": "四生識先後。先問。後答　此即問也。",
    "T41n1822_01b:0481c14": "論。隨境強盛至令相續故。答也　境若均平",
    "T41n1822_01b:0481c15": "舌識先起。由食欲引起身。令展轉相續。持",
    "T41n1822_01b:0481c16": "食入口欲取舌．味故。境若均平先應覺",
    "T41n1822_01b:0481c17": "味。此就多分。若為知冷．煖即合先覺於",
    "T41n1822_01b:0481c18": "觸　今詳取境先後略由四緣。一由作意",
    "T41n1822_01b:0481c19": "不同。二由根有明．昧。三由境有強．弱。四",
    "T41n1822_01b:0481c20": "由境有新．舊。",
    "T41n1822_01b:0481c21": "論。已說根境至今次當說。自下一頌釋無表",
    "T41n1822_01b:0481c22": "色。論曰至不亂有心。此釋頌也。文中",
    "T41n1822_01b:0481c23": "有五。一無表位。二無表相。三無表性。四無",
    "T41n1822_01b:0481c24": "表因。五無表名　此即是釋無表位也",
    "T41n1822_01b:0481c25": "　亂心者謂此餘心者。善無表。以善心為此。",
    "T41n1822_01b:0481c26": "以不善．無記心為餘　不善無表。以不善",
    "T41n1822_01b:0481c27": "心為此善．無記心為餘　正理論云。不善．",
    "T41n1822_01b:0481c28": "無記名亂心。餘心名不亂者。就善無表說",
    "T41n1822_01b:0481c29": "也　無心者謂入無想及滅盡定者。正理論",
    "T41n1822_01b:0482a01": "云。無想．滅定名無心。此能滅心故。雖更",
    "T41n1822_01b:0482a02": "有餘無心果位。而無表色非所隨流。故",
    "T41n1822_01b:0482a03": "無心言不攝於彼　等言顯示不亂有心者。",
    "T41n1822_01b:0482a04": "等言。謂通兩處。謂亂心等。及無心等。亂心",
    "T41n1822_01b:0482a05": "等。等取不亂心。無心等。等取有心　正理",
    "T41n1822_01b:0482a06": "彈云。又謂等言通無心者。此言無用。前已",
    "T41n1822_01b:0482a07": "攝故。亂心等言已攝一切餘有心位。第二等",
    "T41n1822_01b:0482a08": "言復何所攝。經主應思　述曰。無心是無心",
    "T41n1822_01b:0482a09": "位。亂心等言。等不亂心。除此二外。更有",
    "T41n1822_01b:0482a10": "何心。須無心等．等也。此等。應於一處安",
    "T41n1822_01b:0482a11": "也。經主應思　或謂後等攝不亂心前無",
    "T41n1822_01b:0482a12": "用者。此不應然。無容攝故。何容後等攝",
    "T41n1822_01b:0482a13": "不亂心。遮言。理於相似處起。乘無起等。理",
    "T41n1822_01b:0482a14": "不及餘。故非全攝　述曰。既乘無心下起",
    "T41n1822_01b:0482a15": "等。理不及不亂心餘。故非全攝　或可。亂",
    "T41n1822_01b:0482a16": "心言成無用　述曰。無心等。已等一切有",
    "T41n1822_01b:0482a17": "心。何用亂心。故言亂心是無用也　又應",
    "T41n1822_01b:0482a18": "簡言唯淨無表。於無心位隨流。非餘　述",
    "T41n1822_01b:0482a19": "曰。入無心定。理合一切不善無表皆捨。不",
    "T41n1822_01b:0482a20": "可言在無心位也　於自釋中亦不簡別。",
    "T41n1822_01b:0482a21": "故於此理經主應思　安慧救云。亂心．不",
    "T41n1822_01b:0482a22": "亂說其散位。亂心等取不亂心。散自相似。",
    "T41n1822_01b:0482a23": "無心．有心說其定位。無心等取有心。定自",
    "T41n1822_01b:0482a24": "相似。故此等言通於兩處。論。相似相",
    "T41n1822_01b:0482a25": "續說名隨流。此第二釋無表相也　述曰。無",
    "T41n1822_01b:0482a26": "表體性。相似相續唯善．不善　有人云。相似",
    "T41n1822_01b:0482a27": "者。謂與表業．及心。性．相似隨流　非也。",
    "T41n1822_01b:0482a28": "正理彈云。今謂。經主於此頌中不能具說",
    "T41n1822_01b:0482a29": "無表色相。以說隨流名無表故。彼自釋言。",
    "T41n1822_01b:0482b01": "相似相續說名隨流。非初剎那可名相續。",
    "T41n1822_01b:0482b02": "勿有太過之失。是故決定初念無表。不入",
    "T41n1822_01b:0482b03": "所說相中。又相續者。是假非實。無表非實",
    "T41n1822_01b:0482b04": "失對法宗。又定所發。亂．無心位不隨流故。",
    "T41n1822_01b:0482b05": "應非無表。若言不亂．有心位中。此隨流故",
    "T41n1822_01b:0482b06": "無斯過者。淨．不淨表業。應有無表相　俱",
    "T41n1822_01b:0482b07": "舍師救云。言相續者。或以前續後。如初念",
    "T41n1822_01b:0482b08": "無表。或以後續前。如後念無表。或續前．",
    "T41n1822_01b:0482b09": "後。如中間無表。故初．及後皆名相續。設有",
    "T41n1822_01b:0482b10": "無表唯一剎那。相續類故亦名相續　故入",
    "T41n1822_01b:0482b11": "阿毘達磨云。亦有無表唯一剎那。依總種",
    "T41n1822_01b:0482b12": "類故說相續　此無表體即名相續。實體相",
    "T41n1822_01b:0482b13": "續。如何是假　又定無表雖復非遍四位",
    "T41n1822_01b:0482b14": "中行。名無表者。四位之言。隨應而說。非",
    "T41n1822_01b:0482b15": "言無表皆遍四位。如定俱無表有心位行。",
    "T41n1822_01b:0482b16": "不善無表亂．不亂心位行。若散善無表通四",
    "T41n1822_01b:0482b17": "位行。汝立無心亦為一位。定俱無表豈得",
    "T41n1822_01b:0482b18": "行耶。表業為難亦為非理　期心一發。",
    "T41n1822_01b:0482b19": "任運相續彼位中行是無表相。表雖心發。心",
    "T41n1822_01b:0482b20": "斷即無。而非任運。故不成例。論善與",
    "T41n1822_01b:0482b21": "不善名淨不淨。此第三述無表性也　必",
    "T41n1822_01b:0482b22": "假強表方能發故。不通無記。論。為",
    "T41n1822_01b:0482b23": "簡諸得至大種所造。此第四述無表因也",
    "T41n1822_01b:0482b24": "　得雖四位。相似相續與無表同。非四大造。",
    "T41n1822_01b:0482b25": "與無表異。即以造因。簡於諸得復言大種",
    "T41n1822_01b:0482b26": "所造。論。毘婆沙說至五種因故。引教",
    "T41n1822_01b:0482b27": "證造是因義也。論。顯立名因至故名",
    "T41n1822_01b:0482b28": "無表。此第五釋無表名也。頌文略故但言",
    "T41n1822_01b:0482b29": "由此　成業論云。何故名表。此能表示自發",
    "T41n1822_01b:0482c01": "業心令他知故。頌文云。外發身語業。表內",
    "T41n1822_01b:0482c02": "心所思。譬如潛淵魚鼓波而自表　頌言",
    "T41n1822_01b:0482c03": "由此者。為顯由無此表義故名為無",
    "T41n1822_01b:0482c04": "表。論。說者顯此是師宗言。顯上說無",
    "T41n1822_01b:0482c05": "表相。是薩婆多師宗說也　正理論云。說者。",
    "T41n1822_01b:0482c06": "顯此是餘師意。經主。不許如是種類無表",
    "T41n1822_01b:0482c07": "色故。論。略說表業至名為無表。此略結上",
    "T41n1822_01b:0482c08": "無表體也。",
    "T41n1822_01b:0482c09": "論。既言無表至大種云何。自下兩頌。因論",
    "T41n1822_01b:0482c10": "生論。明四大也。文中有二。初一行頌明真",
    "T41n1822_01b:0482c11": "四大。第二行頌述假四大。此第一明真四",
    "T41n1822_01b:0482c12": "大也。論曰。至故名為界。長行釋也。文",
    "T41n1822_01b:0482c13": "中有四。一釋界義。二釋大種義。三釋業",
    "T41n1822_01b:0482c14": "義。四釋性義　此釋界也。以二義釋界。",
    "T41n1822_01b:0482c15": "一能持自相。二能持所造。同顯宗論第三",
    "T41n1822_01b:0482c16": "釋也　顯宗第一釋云。一切色法出生本故。",
    "T41n1822_01b:0482c17": "亦從大種大種出生。諸出生本世間名界。",
    "T41n1822_01b:0482c18": "如金等鑛名金等界　第二釋云。或種種",
    "T41n1822_01b:0482c19": "苦出生本故。說名為界。喻如前說。論。",
    "T41n1822_01b:0482c20": "如是四界至大事用故。第二釋大種也。大即",
    "T41n1822_01b:0482c21": "種故名大種也。是持業釋　顯宗論云。或能",
    "T41n1822_01b:0482c22": "顯了十種造色。是故言種。由此勢力彼顯",
    "T41n1822_01b:0482c23": "了故。所言大者。有大用故。言大用者謂諸",
    "T41n1822_01b:0482c24": "有情根本事中。如是四大有勝作用。依此",
    "T41n1822_01b:0482c25": "建立識之與空　此論釋種云一切餘色",
    "T41n1822_01b:0482c26": "所依性故。云何作所依耶。婆沙一百二十",
    "T41n1822_01b:0482c27": "七。有說在下為因所依法應爾故。問若爾。",
    "T41n1822_01b:0482c28": "於逼近色可說能造。於隔遠者云何造",
    "T41n1822_01b:0482c29": "耶。答不說一樹所有大種。都在其下造",
    "T41n1822_01b:0483a01": "諸造色。但說一樹分分。皆有大種在下造色",
    "T41n1822_01b:0483a02": "在上　有作是說。相雜而住。大種在外造",
    "T41n1822_01b:0483a03": "色在中。問若爾。應斷截時見有孔隙。猶",
    "T41n1822_01b:0483a04": "如斷藕。答雖有孔隙而不可見。以諸大",
    "T41n1822_01b:0483a05": "種非有見故。所見孔隙是造色故　正理論",
    "T41n1822_01b:0483a06": "云。何故名種。云何名大。種種造色差別生時。",
    "T41n1822_01b:0483a07": "彼彼品類差別能起。是故言種　准正理文。",
    "T41n1822_01b:0483a08": "即是令造色種類不同而得生起。名為種",
    "T41n1822_01b:0483a09": "也　婆沙云。大德說曰。虛空雖大而非種。",
    "T41n1822_01b:0483a10": "不能生故。餘有為法雖能為種。而體非大。",
    "T41n1822_01b:0483a11": "相不遍故　體寬廣故等者。以三義釋大",
    "T41n1822_01b:0483a12": "也。體寬廣者。一切色聚之中具有堅等性故",
    "T41n1822_01b:0483a13": "　或於地等增盛聚中形相大故者。此假四",
    "T41n1822_01b:0483a14": "大。如大地．大海．大火．風等　或起種種大",
    "T41n1822_01b:0483a15": "事用者。其內四界為有情本。外水．火．風成",
    "T41n1822_01b:0483a16": "壞世界。地以能持　正理論云。虛空有大",
    "T41n1822_01b:0483a17": "而無種義。種與能生名差別故　有說。虛",
    "T41n1822_01b:0483a18": "空亦無大義。體非色故　造色．及餘有為非",
    "T41n1822_01b:0483a19": "色。性能生故。名種　無上二義故非大",
    "T41n1822_01b:0483a20": "種。大．種二義互不成故　述曰。虛空無種。",
    "T41n1822_01b:0483a21": "造色及餘非色法無大故。由此　大種唯四",
    "T41n1822_01b:0483a22": "不增不減。毘婆沙者作如是言。減即無能。",
    "T41n1822_01b:0483a23": "增便無用。故唯有四。如床四足　述曰。減",
    "T41n1822_01b:0483a24": "即造色不成。增又無用。論。此四大種",
    "T41n1822_01b:0483a25": "能成何業。已下第三釋業。文中有二。一問。",
    "T41n1822_01b:0483a26": "二答。此即問也。論。如其次第至熟長四",
    "T41n1822_01b:0483a27": "業。已下答也。答中有三。一舉頌略答。二釋",
    "T41n1822_01b:0483a28": "頌文。三逐難重釋　此第一也。論。地",
    "T41n1822_01b:0483a29": "界能持至風界能長。第二釋頌文也。",
    "T41n1822_01b:0483b01": "論。長謂增盛或復流引。此逐難釋　增盛者。",
    "T41n1822_01b:0483b02": "如長小成大。體增盛也　流引者。謂轉至",
    "T41n1822_01b:0483b03": "餘方如水流等。體不增也。論。業用",
    "T41n1822_01b:0483b04": "既爾自性云何。第四釋自性也。文中有二。",
    "T41n1822_01b:0483b05": "一問。二答　此文問也。論。如其次第至",
    "T41n1822_01b:0483b06": "故名為動。答也。四文如上可知。論。品",
    "T41n1822_01b:0483b07": "類足論至故亦言輕。釋違文也　正理論云。",
    "T41n1822_01b:0483b08": "風界若以動為性者。何故。契經及品類足論。",
    "T41n1822_01b:0483b09": "皆言風界謂輕等動性。復說輕性為所造",
    "T41n1822_01b:0483b10": "色。說動為風。輕為造色是顯自相　輕",
    "T41n1822_01b:0483b11": "為風者舉果顯因。輕是風果故　豈不火界",
    "T41n1822_01b:0483b12": "亦是輕因。以說火．風增生輕故。雖有是",
    "T41n1822_01b:0483b13": "說而火不定。若有輕性火增為因。是處必",
    "T41n1822_01b:0483b14": "有增盛風界。或有輕性風增為因。而其中",
    "T41n1822_01b:0483b15": "無增盛火界。如葦等花飄舉輕性。此中火界",
    "T41n1822_01b:0483b16": "若增盛者。其中應有熱觸可得。由此風界",
    "T41n1822_01b:0483b17": "遍為輕因。故別舉輕偏顯風界。然地等相",
    "T41n1822_01b:0483b18": "易可了知。故不須說重等果顯。對堅等",
    "T41n1822_01b:0483b19": "三。動難了故　此中舉果顯因。輕八轉聲",
    "T41n1822_01b:0483b20": "中業聲　八轉聲者。一體。謂直詮法體。二",
    "T41n1822_01b:0483b21": "業。謂所作事業。三具。謂作者作具。四為。謂",
    "T41n1822_01b:0483b22": "所為也。五從。謂所從也。六屬。謂所屬也。七",
    "T41n1822_01b:0483b23": "依。謂所依也。八呼。謂呼彼也。依聲明法凡",
    "T41n1822_01b:0483b24": "呼諸法。隨其所應有八轉聲　此中說輕",
    "T41n1822_01b:0483b25": "為風業者。是舉果顯因之業用也。非如",
    "T41n1822_01b:0483b26": "餘業聲之所表也。如言刀割等。能割離刀",
    "T41n1822_01b:0483b27": "無別體也。",
    "T41n1822_01b:0483b28": "論。云何地等地等界別。自下一頌。第二明假",
    "T41n1822_01b:0483b29": "四大。論曰至表示風故。此之假地水",
    "T41n1822_01b:0483c01": "等。實四境成隨世想立故唯說色。世間但",
    "T41n1822_01b:0483c02": "識顯．形地故而不知是四境共成。亦不知",
    "T41n1822_01b:0483c03": "有堅等四界故。但於形．顯立地．水．火名。",
    "T41n1822_01b:0483c04": "世間亦有知動是風。亦有於黑團等色謂",
    "T41n1822_01b:0483c05": "為風故由此於風有二種釋。文顯可解",
    "T41n1822_01b:0483c06": "　問假地等中亦有香等。因何但言形．顯為",
    "T41n1822_01b:0483c07": "體　答地等雖有四境合成。世假地想。",
    "T41n1822_01b:0483c08": "於色處起。如觀四大。唯觀於色不觀香",
    "T41n1822_01b:0483c09": "等。以色離境。可示在此在彼處故。聲非",
    "T41n1822_01b:0483c10": "恒有。三境合知。故論不說。論何故此",
    "T41n1822_01b:0483c11": "蘊至說為色耶。問色名也　上來釋五根．",
    "T41n1822_01b:0483c12": "五境無表為後。皆是色蘊。釋色既了。須識",
    "T41n1822_01b:0483c13": "色名。故今問起。論。由變壞故。答也。文",
    "T41n1822_01b:0483c14": "中有二釋。一變壞。二變礙　就前釋中文",
    "T41n1822_01b:0483c15": "有三段。一略標。二引文證。三問答　此文",
    "T41n1822_01b:0483c16": "初也。論。如世尊說至惱壞如箭中。第二",
    "T41n1822_01b:0483c17": "引文證也。變壞即是可惱壞義。引法救義",
    "T41n1822_01b:0483c18": "品中頌證。可知。婆沙三十四云。釋迦菩薩",
    "T41n1822_01b:0483c19": "為多求王貪海外國故說此頌。廣如彼說",
    "T41n1822_01b:0483c20": "　婆沙九十七云。問變與壞有何差別。答變",
    "T41n1822_01b:0483c21": "者。顯示細無常法。壞者。顯示麁無常法。云",
    "T41n1822_01b:0483c22": "云多釋　問今此中釋。變壞名色同婆沙釋",
    "T41n1822_01b:0483c23": "變壞不　答此不同也。變即壞也。如說變",
    "T41n1822_01b:0483c24": "礙礙即變。故不可有礙而無變有變而",
    "T41n1822_01b:0483c25": "無礙也。論。色復云何欲所惱壞。此第",
    "T41n1822_01b:0483c26": "三問答也。此是其問。論。欲所擾惱變壞",
    "T41n1822_01b:0483c27": "生故。答也　正理論云。此中色蘊何緣名色。",
    "T41n1822_01b:0483c28": "善逝。聖教且說變壞故名為色。此說意言。苦",
    "T41n1822_01b:0483c29": "受因故。有觸對故。可轉易故。名為變壞。",
    "T41n1822_01b:0484a01": "由變壞故說名為色　苦受因者。色有變",
    "T41n1822_01b:0484a02": "壞能生苦受。如義品言趣求。欲等　有觸",
    "T41n1822_01b:0484a03": "對者。手等所觸色便變壞。是有對礙可變",
    "T41n1822_01b:0484a04": "壞義　可轉易者。如牛羊等身可轉易。是",
    "T41n1822_01b:0484a05": "可轉變及貿易義。由可轉易故名變壞。云",
    "T41n1822_01b:0484a06": "何色法可轉易耶。謂異相生故名轉易",
    "T41n1822_01b:0484a07": "　或能表示宿所習業。故名為色。如契經說。",
    "T41n1822_01b:0484a08": "此摩納婆。宿習能招惡形色業。謂多忿恨",
    "T41n1822_01b:0484a09": "　或能表示內心所有。故名為色。如契經",
    "T41n1822_01b:0484a10": "說。具壽。汝今諸根凝悅。定證甘露　豈不",
    "T41n1822_01b:0484a11": "此說。唯就有見有情數色訓釋色詞。唯",
    "T41n1822_01b:0484a12": "此能表宿所習業及內心故　若爾。無見",
    "T41n1822_01b:0484a13": "非情數色。應皆非色　無斯過失。唯色聚",
    "T41n1822_01b:0484a14": "中有此義故。不說諸色皆能表示。且於一",
    "T41n1822_01b:0484a15": "切非色聚中無能表示。故此釋詞理得成",
    "T41n1822_01b:0484a16": "立。如契經說業為生因。此說諸生皆因於",
    "T41n1822_01b:0484a17": "業。不言諸業皆是生因。今不應難業非生",
    "T41n1822_01b:0484a18": "因便為非業　若不爾者。善逝訓詞亦可",
    "T41n1822_01b:0484a19": "為難。非一切色皆變壞　故世尊且據有",
    "T41n1822_01b:0484a20": "對礙色說如是言。有變壞故說名為色。",
    "T41n1822_01b:0484a21": "論。有說變礙故名為色。第二釋也　色",
    "T41n1822_01b:0484a22": "可變。有礙．可變。謂可變壞故。有礙。謂有",
    "T41n1822_01b:0484a23": "礙用故。論。若爾極微至無變礙故。難",
    "T41n1822_01b:0484a24": "也。論。此難不然至變礙義成。釋也　五",
    "T41n1822_01b:0484a25": "識依緣皆應積集。故無現在獨住極微。由",
    "T41n1822_01b:0484a26": "恒積集故有變礙。然正理第二有兩說。一",
    "T41n1822_01b:0484a27": "說同此論文。又一說云有說。亦有獨住極",
    "T41n1822_01b:0484a28": "微然有變礙。而不發識。五識依．緣要積集",
    "T41n1822_01b:0484a29": "故如立極微。雖無方分亦無觸對。而許",
    "T41n1822_01b:0484b01": "極微有礙有對有障用故。應知變礙義亦",
    "T41n1822_01b:0484b02": "如是。論。過去未來應不名色。難也　現在",
    "T41n1822_01b:0484b03": "眾微集。變礙義可成。過．未眾微散。應不名",
    "T41n1822_01b:0484b04": "為色。論。此亦曾當知至如所燒薪通也",
    "T41n1822_01b:0484b05": "　過去曾礙。未來生法當礙。諸不生法是彼",
    "T41n1822_01b:0484b06": "礙類。如所燒薪。論。諸無表色應不名",
    "T41n1822_01b:0484b07": "色難　無表色無變礙故應不名色　於中",
    "T41n1822_01b:0484b08": "有二釋。論。有釋表色至影亦隨動。是",
    "T41n1822_01b:0484b09": "初釋也。論。此釋不然至影必隨滅。論主",
    "T41n1822_01b:0484b10": "述婆沙破也　正理不許此破云。有不定",
    "T41n1822_01b:0484b11": "過。如父．工匠種等滅時。子．堂．芽等不隨滅",
    "T41n1822_01b:0484b12": "故　正理破此釋云。此不應理。隨心轉色",
    "T41n1822_01b:0484b13": "不從表生。應非色故。論。有釋所依至",
    "T41n1822_01b:0484b14": "亦得色名。第二釋　從所依大種得名也。",
    "T41n1822_01b:0484b15": "論。若爾所依至應亦名色。此難也　於",
    "T41n1822_01b:0484b16": "中有二釋。一依親．疎釋。二共．不共依釋。",
    "T41n1822_01b:0484b17": "論。此難不齊至助生緣故。此親．疎釋也。",
    "T41n1822_01b:0484b18": "論。此影依樹至四大種故。論主與出違宗",
    "T41n1822_01b:0484b19": "失也。論。設許影光至未為釋難。此縱",
    "T41n1822_01b:0484b20": "釋破也　前不許寶與光為依破。後許為",
    "T41n1822_01b:0484b21": "依義不同破　正理救云。此言意顯影等大",
    "T41n1822_01b:0484b22": "種。樹等大種為所依故。所以者何。影等大",
    "T41n1822_01b:0484b23": "種生．住．變時皆隨彼故。此影光言。意表",
    "T41n1822_01b:0484b24": "總聚。非唯顯色如樹．寶言。是故影等顯色",
    "T41n1822_01b:0484b25": "極微。依止影等大種而轉。影等大種復依",
    "T41n1822_01b:0484b26": "樹等大種而生。故於此中無不順過　正",
    "T41n1822_01b:0484b27": "理救縱云。此難不關毘婆沙義。能依所",
    "T41n1822_01b:0484b28": "依許俱滅故無表所依大種若滅。能依無表",
    "T41n1822_01b:0484b29": "未嘗不滅　初念無表。可與所依大種俱",
    "T41n1822_01b:0484c01": "滅。第二念等無表云何　第二念等大種若",
    "T41n1822_01b:0484c02": "無。其無表色豈得現有　雖此位中非無",
    "T41n1822_01b:0484c03": "大種。而彼大種非此所依。非生因故　奇",
    "T41n1822_01b:0484c04": "哉如是善解對法。豈不非唯生因大種。望",
    "T41n1822_01b:0484c05": "所造色能為所依。然更有餘四因大種。望",
    "T41n1822_01b:0484c06": "所造色許為依故。若彼所依大種滅已。能",
    "T41n1822_01b:0484c07": "依無表猶不滅者。聖生無色。無漏無表既",
    "T41n1822_01b:0484c08": "許成就應得現前。生．依二因大種滅已。無",
    "T41n1822_01b:0484c09": "漏無表雖成不行。故知欲界無表行者。定",
    "T41n1822_01b:0484c10": "由所依大種不滅此若不爾彼云何然　由",
    "T41n1822_01b:0484c11": "此諸師咸作是說。諸所造色有二種依。一",
    "T41n1822_01b:0484c12": "生起依。二力轉依。聖生無色由力轉依大",
    "T41n1822_01b:0484c13": "種無故。無漏無表雖復成就而不現行",
    "T41n1822_01b:0484c14": "　已上正理引例釋。今破正理。無色界中雖",
    "T41n1822_01b:0484c15": "成下地無表而不行者。以必不起下地",
    "T41n1822_01b:0484c16": "定故。若謂以無依因大種生．第．四定成",
    "T41n1822_01b:0484c17": "下五地無漏無表有依因大。此豈得生上",
    "T41n1822_01b:0484c18": "起下無表耶　然眼等識。所依五根雖有",
    "T41n1822_01b:0484c19": "變礙　而不成色。由彼種類有別異故。有",
    "T41n1822_01b:0484c20": "識種類不依於色。唯五識身依色而起。六",
    "T41n1822_01b:0484c21": "識皆用意為所依。無色界中意亦可得。乃",
    "T41n1822_01b:0484c22": "至。又理不應六識自性。一法種類亦色非",
    "T41n1822_01b:0484c23": "色。無有無表不依色生故。應所依有變",
    "T41n1822_01b:0484c24": "礙故。能依無表亦得色名　述曰。一切識",
    "T41n1822_01b:0484c25": "依意。雖一分識亦依於色。故不名色。無",
    "T41n1822_01b:0484c26": "表一切依色。故名色也　又言色者。如牛．",
    "T41n1822_01b:0484c27": "孔雀。依少分類以立想名。非無差別。不",
    "T41n1822_01b:0484c28": "應為難　述曰水牛名地眠。孔雀名地叫。",
    "T41n1822_01b:0484c29": "非一切時眠叫又如世說急食．急行故名",
    "T41n1822_01b:0485a01": "為馬。而非一切。雖無彼德而似彼故。種",
    "T41n1822_01b:0485a02": "類義成。但隨少分建立名想。此亦如是。",
    "T41n1822_01b:0485a03": "由此即釋。定不生法。住色相故亦得色名",
    "T41n1822_01b:0485a04": "　述曰。同牛及孔雀。亦可用此釋無表色",
    "T41n1822_01b:0485a05": "　俱舍師破云。汝言影等大種。樹等大種為",
    "T41n1822_01b:0485a06": "所依者。何異影等依於樹等。樹等望彼皆",
    "T41n1822_01b:0485a07": "是疎依。並非親生。等非能造。汝說影等",
    "T41n1822_01b:0485a08": "大種。依樹等大種。還是違宗。故救非理",
    "T41n1822_01b:0485a09": "　又破救縱云。汝意立初念生因大種。望第",
    "T41n1822_01b:0485a10": "二念等無表能為所依。第二念等四因大種。",
    "T41n1822_01b:0485a11": "望第二念等同時無表。亦為所依。故說能",
    "T41n1822_01b:0485a12": "依．所依俱滅。同樹等滅。影等隨滅　即言",
    "T41n1822_01b:0485a13": "初念大種為生因。第二念大種為依等四因",
    "T41n1822_01b:0485a14": "者。豈有別世兩具四大種。共為五因生一",
    "T41n1822_01b:0485a15": "所造。諸論皆說。一切四大望所造色。皆具",
    "T41n1822_01b:0485a16": "五因　故婆沙一百三十二云。過去大種與",
    "T41n1822_01b:0485a17": "未來所造色。為幾緣。答因．增上。因者五因。",
    "T41n1822_01b:0485a18": "謂生等五。增上者如前說。現在大種與未",
    "T41n1822_01b:0485a19": "來亦爾。現在與現在亦爾　准此文。初念",
    "T41n1822_01b:0485a20": "大種望第二念所造色。具五因。云何乃言",
    "T41n1822_01b:0485a21": "但作生因　若轉救言初念大種為生因",
    "T41n1822_01b:0485a22": "者。即五因皆名生因。以親能生造色故。第",
    "T41n1822_01b:0485a23": "二念四因大種名依等四因。雖初念大種得",
    "T41n1822_01b:0485a24": "具五因第二念大種即關生因。還有別世",
    "T41n1822_01b:0485a25": "兩具四大。共造色過　若轉救言第二念",
    "T41n1822_01b:0485a26": "四因大種者。非是依等四因。即四大種各為",
    "T41n1822_01b:0485a27": "一因。名為四因。總是依因。故諸論說。初念",
    "T41n1822_01b:0485a28": "大種為能生因。現在大種能為依因。若作",
    "T41n1822_01b:0485a29": "此救。雖無闕因之過。既言第二念大種為",
    "T41n1822_01b:0485b01": "所依。為別起大種。為即造身根等大種。",
    "T41n1822_01b:0485b02": "為是親所依。為是疎依。若言即是身根等",
    "T41n1822_01b:0485b03": "大種。望無表色但為疎依者。我亦許此同",
    "T41n1822_01b:0485b04": "時疎依。非親所依。無表不由同時依力而",
    "T41n1822_01b:0485b05": "得色名。但由初念所依力故而得色名。由",
    "T41n1822_01b:0485b06": "此理故。初念大種為親所依。可得同彼影．",
    "T41n1822_01b:0485b07": "光二種。親依樹．寶。故我就此。說所依滅無",
    "T41n1822_01b:0485b08": "表不滅。不可說彼疎為所依。但應言",
    "T41n1822_01b:0485b09": "依。彼說所依言中有過。若言無表亦望",
    "T41n1822_01b:0485b10": "同時疎依。得名色者。眼等五根。望眼等識",
    "T41n1822_01b:0485b11": "亦是疎依。應眼識等亦名為色。又由彼力",
    "T41n1822_01b:0485b12": "得名色者。應是能造。若是能造。還應具有",
    "T41n1822_01b:0485b13": "生等五因。故為非理。論。復有別釋至理",
    "T41n1822_01b:0485b14": "得成就述曰。第二正釋也。如文可解。",
    "T41n1822_01b:0485b15": "上來第四有三行頌。述無表色　并明四",
    "T41n1822_01b:0485b16": "界及假名大。頌曰至身界觸界。自下第",
    "T41n1822_01b:0485b17": "五半行頌。以色蘊為處．界。如文可解。",
    "T41n1822_01b:0485b18": "上來五行半頌。別明色蘊及分處．界也。",
    "T41n1822_01b:0485b19": "論。已說色蘊至三蘊處界。自下第二有一",
    "T41n1822_01b:0485b20": "行半頌。別明受．想．行蘊。并立處．界也。",
    "T41n1822_01b:0485b21": "論曰至意觸所生受。述曰。長行釋中文有二。",
    "T41n1822_01b:0485b22": "初明三蘊。後分處．界。此明三蘊。文中",
    "T41n1822_01b:0485b23": "有三。即釋三蘊以為三也　此文是初受體",
    "T41n1822_01b:0485b24": "也。文復有三。一示體。二分三受。三分六",
    "T41n1822_01b:0485b25": "受　領隨觸者。示自性受。體異餘心所也。",
    "T41n1822_01b:0485b26": "諸心。心所。雖與受同領所緣境。而不領隨",
    "T41n1822_01b:0485b27": "觸。非自性受。自性受領所隨觸　若時為",
    "T41n1822_01b:0485b28": "所緣。爾時非所領　若時為所領。爾時非",
    "T41n1822_01b:0485b29": "所緣　有人云。諸心．心所同緣一境。皆能",
    "T41n1822_01b:0485c01": "執受。與受何別。解云。諸心．心所雖復同緣",
    "T41n1822_01b:0485c02": "俱名執受。受領納強。名自性受。猶如十人。",
    "T41n1822_01b:0485c03": "同一處坐。一人是賊。傍忽有人叫喚呼賊。",
    "T41n1822_01b:0485c04": "雖復十人同聞賊聲。實是賊者領即偏強。",
    "T41n1822_01b:0485c05": "不同餘九。受領境強。想等領境弱。應知亦",
    "T41n1822_01b:0485c06": "爾　又解。諸心．心所。雖復同緣皆執受境。",
    "T41n1822_01b:0485c07": "想等諸法從別立名。受無別名。雖標總稱",
    "T41n1822_01b:0485c08": "即受別名。如色處等雖有兩解前解為勝",
    "T41n1822_01b:0485c09": "　准此兩解皆約領境名受。然與論意並",
    "T41n1822_01b:0485c10": "不相當　又准此釋。受與想等皆同。但強",
    "T41n1822_01b:0485c11": "弱有異。立名不同。受既如此餘亦應然。",
    "T41n1822_01b:0485c12": "豈非雜亂　又此論云。受蘊謂三。領納隨",
    "T41n1822_01b:0485c13": "觸。即樂．及苦．不苦不樂　正理云。隨觸而",
    "T41n1822_01b:0485c14": "生。領納可愛．及不可愛．俱相違觸名為受",
    "T41n1822_01b:0485c15": "蘊。領納即是能受用義　准此二論。俱以",
    "T41n1822_01b:0485c16": "領納隨觸為受。不取領境　又此論第十",
    "T41n1822_01b:0485c17": "云。如何觸為受所領行相依。行相極似觸。",
    "T41n1822_01b:0485c18": "依觸而生。故正理第二云。又說諸受略有二",
    "T41n1822_01b:0485c19": "種。一執取受。二自性受。執取受者。謂能領",
    "T41n1822_01b:0485c20": "納自所緣境。自性受者。謂能領納自所隨觸。",
    "T41n1822_01b:0485c21": "乃至。領所緣受與一境法。差別之相難可",
    "T41n1822_01b:0485c22": "了知。乃至。雖受亦能領納境界。而此領納",
    "T41n1822_01b:0485c23": "自性難知。故領納觸為自性受。此不共餘",
    "T41n1822_01b:0485c24": "易了差別。如是諸受。與心等法同所緣",
    "T41n1822_01b:0485c25": "故。領納異故。所緣事別。所領事別。由此觸",
    "T41n1822_01b:0485c26": "於受。若時為所領是時非所緣　若時為",
    "T41n1822_01b:0485c27": "所緣。是時非所領　故緣．領事別　准此豈",
    "T41n1822_01b:0485c28": "得取境勝故偏得受名　又顯宗第二云。",
    "T41n1822_01b:0485c29": "云何此受領納隨觸。謂受是觸隣近果。故此",
    "T41n1822_01b:0486a01": "隨觸聲。為顯因義。能順受故。受能領納能",
    "T41n1822_01b:0486a02": "順觸因。是故說受領納隨觸。領納順觸名",
    "T41n1822_01b:0486a03": "自性受。有人又云。言領納觸名自性受",
    "T41n1822_01b:0486a04": "者。謂即此受領納自體。言領觸者。觸是其",
    "T41n1822_01b:0486a05": "因。受是其果。受能領觸順．違．俱相。領納觸",
    "T41n1822_01b:0486a06": "果。果即是受。還領自體以領觸相故。故正",
    "T41n1822_01b:0486a07": "理論釋果云。如言王食國土非食地土。",
    "T41n1822_01b:0486a08": "食地中所出。言食國土。舉因顯果。領觸",
    "T41n1822_01b:0486a09": "亦然。又如父生子。子媚好皆似於父。亦",
    "T41n1822_01b:0486a10": "如果從種生。果似於因　准上所引。證受",
    "T41n1822_01b:0486a11": "自領。皆非應理　若受還領受即違文。若",
    "T41n1822_01b:0486a12": "時為所緣。爾時非所領　若時為所領。爾",
    "T41n1822_01b:0486a13": "時非所緣　若領自體誰為能所。故婆沙",
    "T41n1822_01b:0486a14": "第九云。若自性知自性者。不應建立能取",
    "T41n1822_01b:0486a15": "所取　准此。既言能領所領。故知不是自",
    "T41n1822_01b:0486a16": "領　又與所引喻不同。王食國土等豈是",
    "T41n1822_01b:0486a17": "自食。此中言領者。即是自體有彼相故。自",
    "T41n1822_01b:0486a18": "為能領彼為所領。如印物印。物領印相。",
    "T41n1822_01b:0486a19": "不可說物自領物也　有人妄敘唯識轉計",
    "T41n1822_01b:0486a20": "破有部之義。將為正宗　誤也　又云。若",
    "T41n1822_01b:0486a21": "作俱舍師破云。諸心．心所。同一剎那俱緣",
    "T41n1822_01b:0486a22": "前境。如何可言領相應觸。若從他生。及相",
    "T41n1822_01b:0486a23": "似者。即名為受。子從父生。果從因生。皆應",
    "T41n1822_01b:0486a24": "名受者　此皆亦謬也。論主自以領納為",
    "T41n1822_01b:0486a25": "自性受。與正理同。何勞此中輒引唯識論",
    "T41n1822_01b:0486a26": "破。以為破也。又諸法得名不同。豈可以一",
    "T41n1822_01b:0486a27": "例餘皆同名受。論。想蘊至應如受說。",
    "T41n1822_01b:0486a28": "第二出想蘊體也　想能取像者。謂取青等．",
    "T41n1822_01b:0486a29": "男．女．苦．樂相狀故名取像。論。除前及",
    "T41n1822_01b:0486b01": "後至名為行蘊。第三出行蘊體也　除前。",
    "T41n1822_01b:0486b02": "謂色．受．想　及後。謂識蘊　餘有為法。簡",
    "T41n1822_01b:0486b03": "無為也　即是除四蘊．及無為。餘一切法皆",
    "T41n1822_01b:0486b04": "行蘊攝。以法多故從通立名。論。然薄",
    "T41n1822_01b:0486b05": "伽梵至由最勝故。此下第二會釋經也。文中",
    "T41n1822_01b:0486b06": "有二。一順釋。二反難．釋。此順釋也　理實行",
    "T41n1822_01b:0486b07": "蘊攝多有為。然經唯說六思名行蘊者。以",
    "T41n1822_01b:0486b08": "思行義勝餘法故。論。所以者何。徵勝",
    "T41n1822_01b:0486b09": "所以也。論。行名造作至故為最勝。答",
    "T41n1822_01b:0486b10": "勝所以也　由造作名行。業是造作。思為",
    "T41n1822_01b:0486b11": "業性。造作義強餘有為法。故名最勝。偏說",
    "T41n1822_01b:0486b12": "思也。論。是故佛說至名行取蘊。引教",
    "T41n1822_01b:0486b13": "證也　准佛所說。故知。實通餘法。以思造",
    "T41n1822_01b:0486b14": "作義強。名行取蘊　正理論云。契經中說永",
    "T41n1822_01b:0486b15": "斷三結證預流果。非不永斷見諦所斷一",
    "T41n1822_01b:0486b16": "切煩惱。當知此經是有餘說。如是等經皆就",
    "T41n1822_01b:0486b17": "勝說。此亦如是。造作有為功能勝故。云何",
    "T41n1822_01b:0486b18": "說此能造有為。謂有勝能引生果故。",
    "T41n1822_01b:0486b19": "論。若不爾者至應知應斷。及難釋也。若依經",
    "T41n1822_01b:0486b20": "文。唯六思身為行蘊者。即有為法中。除色",
    "T41n1822_01b:0486b21": "受思．想．識外。餘有為法。非取蘊攝故。即",
    "T41n1822_01b:0486b22": "非苦．集諦。既非苦．集。即不可為應知．應",
    "T41n1822_01b:0486b23": "斷。論。如世尊說至說亦如是。引文證",
    "T41n1822_01b:0486b24": "　餘有為法。必須達．及知也。未達．未知是",
    "T41n1822_01b:0486b25": "知苦也　未斷．未滅說亦如是者。亦云。若",
    "T41n1822_01b:0486b26": "於一法未斷未滅。我說不能作集邊際。未",
    "T41n1822_01b:0486b27": "斷未滅是斷集也。故知。一切有漏法皆須",
    "T41n1822_01b:0486b28": "知．斷。論。是故定應至皆行蘊攝。結攝",
    "T41n1822_01b:0486b29": "一切有為法也。論。即此所說至立為法",
    "T41n1822_01b:0486c01": "界總束七法為處．界也。",
    "T41n1822_01b:0486c02": "論。已說受等三蘊處界。自下第三有一行頌。",
    "T41n1822_01b:0486c03": "釋識蘊。并立處．界。論曰至故名識蘊。",
    "T41n1822_01b:0486c04": "長行釋中有二。一釋識蘊并分處．界。二總",
    "T41n1822_01b:0486c05": "結五蘊并分處．界　前文有三。一釋名義。",
    "T41n1822_01b:0486c06": "二分為六。三立處．界。此所舉文釋識名義",
    "T41n1822_01b:0486c07": "　即六識身各了自境。於自境處總取境相。",
    "T41n1822_01b:0486c08": "不別取．像印．持等故名總取也。非是總．",
    "T41n1822_01b:0486c09": "別相中取總想也。正理論云識謂了別者。",
    "T41n1822_01b:0486c10": "是唯總取境界相義。各各總取彼彼境相各",
    "T41n1822_01b:0486c11": "各了別。謂彼眼識。雖有色等多境現前然唯",
    "T41n1822_01b:0486c12": "取色不取聲等　釋各別取境義　唯取",
    "T41n1822_01b:0486c13": "青等非謂青等論既言唯。故知。不通取別。簡勝解也　亦非可意",
    "T41n1822_01b:0486c14": "不可意等　簡觸．受所取也　非男女等",
    "T41n1822_01b:0486c15": "非人杌等。非得失等隨其所應簡心所也　如彼眼識。",
    "T41n1822_01b:0486c16": "於其自境。唯總取相。如是餘識隨應當",
    "T41n1822_01b:0486c17": "知准上言唯定不取別　又顯宗云。識謂了者。是唯總",
    "T41n1822_01b:0486c18": "取境界相義。各各總取彼彼境相。名各了",
    "T41n1822_01b:0486c19": "別。謂識唯能總取境相。非能取別　入阿",
    "T41n1822_01b:0486c20": "毘達磨第二云唯總分別色等境。非彼境相",
    "T41n1822_01b:0486c21": "差別事。說名為識若能分別差別相者。即",
    "T41n1822_01b:0486c22": "名受等諸心所法。識無彼用但作所依",
    "T41n1822_01b:0486c23": "　准上三論有四唯一但。取總之文決定。不",
    "T41n1822_01b:0486c24": "可言兼別也。心所法中無一唯別。容作",
    "T41n1822_01b:0486c25": "兩釋　有人不得論意。妄為四解亦不可",
    "T41n1822_01b:0486c26": "是非何者為勝。乃疑後學令迷論說。其四",
    "T41n1822_01b:0486c27": "解者　第一解云。於境之中有二種相。一者",
    "T41n1822_01b:0486c28": "總相。謂色．聲等。二者別相。謂違．順等。心．心",
    "T41n1822_01b:0486c29": "所法於所緣境。心取總相不能取別。心所",
    "T41n1822_01b:0487a01": "各自取境別相不能取總。以於一體無",
    "T41n1822_01b:0487a02": "多解故。故入阿毘達磨論第二云。唯總分別",
    "T41n1822_01b:0487a03": "色等境事說名為識。若能分別差別相者。",
    "T41n1822_01b:0487a04": "即名受等諸心所法。識無彼用但作所依",
    "T41n1822_01b:0487a05": "　第二解云。心王正取總相兼取別相。諸",
    "T41n1822_01b:0487a06": "心所法。各自取別相非能取總相。此義",
    "T41n1822_01b:0487a07": "意說。心王力強能取總別。心所力劣取別",
    "T41n1822_01b:0487a08": "非總　破曰。違文無教。不可依據　第三",
    "T41n1822_01b:0487a09": "解云。諸心所法。各各正能取自別相。兼取",
    "T41n1822_01b:0487a10": "總相心王但取總相非別。此義意說王",
    "T41n1822_01b:0487a11": "所作處心所必隨。故心所法兼能取總王",
    "T41n1822_01b:0487a12": "非隨所故不取別　破曰。喻不相似。王能",
    "T41n1822_01b:0487a13": "總領臣豈遍攝。無文違喻。不可依也　第",
    "T41n1822_01b:0487a14": "四解云。心．心所法。一一皆能取．總別相。然",
    "T41n1822_01b:0487a15": "彼心王正取總相兼取別相。諸心所法。各",
    "T41n1822_01b:0487a16": "各正能取自別相兼能取他別相．及與總相。",
    "T41n1822_01b:0487a17": "所以得知諸心。心所皆能取境總．別相者。",
    "T41n1822_01b:0487a18": "如婆沙第三十四無慚納息中。解無慚行相",
    "T41n1822_01b:0487a19": "云。有餘師說。此顯無慚行相。此行相對餘",
    "T41n1822_01b:0487a20": "應作四句。有無慚非無慚行相。轉。謂無慚",
    "T41n1822_01b:0487a21": "作餘行相轉　有無慚行相轉非無慚。謂無",
    "T41n1822_01b:0487a22": "慚相應法。作無慚行相轉　有無慚亦無慚",
    "T41n1822_01b:0487a23": "行相轉。謂無慚作無慚行相轉　有非無",
    "T41n1822_01b:0487a24": "慚亦非無慚行相轉。謂若取此種類應",
    "T41n1822_01b:0487a25": "說無慚相應法作餘行相轉。若不爾者。應",
    "T41n1822_01b:0487a26": "說除前相　解無愧中亦有四句。不能",
    "T41n1822_01b:0487a27": "具引　以此准知。皆取總．別　破曰。有人",
    "T41n1822_01b:0487a28": "雖引文證。不知正．不且如受領隨觸。想",
    "T41n1822_01b:0487a29": "取境像。豈可亦說想領隨觸。受取境像。理",
    "T41n1822_01b:0487b01": "必不然。諸心。心所同一行相者。謂取青等",
    "T41n1822_01b:0487b02": "諸法自共相等。非是心．心所法各別取像",
    "T41n1822_01b:0487b03": "等也。婆沙三十四云云何無慚。答諸無慚無",
    "T41n1822_01b:0487b04": "所慚。無羞無所羞。乃至。無敬性等。乃至。問",
    "T41n1822_01b:0487b05": "此中所說差別名言。為顯自性。為顯行相。",
    "T41n1822_01b:0487b06": "為顯所緣　一說顯自性。二說顯行相。三",
    "T41n1822_01b:0487b07": "說顯所緣　准三十八云。云何不共無明隨",
    "T41n1822_01b:0487b08": "眠。答諸無明於苦不了。於集．滅．道不了。",
    "T41n1822_01b:0487b09": "此中不了者。顯不欲忍義謂由無明迷",
    "T41n1822_01b:0487b10": "覆心故。於四聖諦不欲不忍故名不了。",
    "T41n1822_01b:0487b11": "非但不明。如貧賤人惡食在腹。雖遇好食",
    "T41n1822_01b:0487b12": "不欲食之。異生亦爾。無明覆心。聞四聖",
    "T41n1822_01b:0487b13": "諦。不欲不忍　問此中所說不了名言。為",
    "T41n1822_01b:0487b14": "顯自性。為顯行相。為顯所緣。有作是說。",
    "T41n1822_01b:0487b15": "此顯無明自性。有餘師說此顯無明行相。復",
    "T41n1822_01b:0487b16": "有說者此顯無明所緣。評曰應作是說。如",
    "T41n1822_01b:0487b17": "是無明於四聖諦。乃至不決擇以為自性",
    "T41n1822_01b:0487b18": "　准此評文故知。初師為正。無慚亦爾所",
    "T41n1822_01b:0487b19": "作四句非是正義。故不成證　今詳論意。",
    "T41n1822_01b:0487b20": "心．心所法。雖同取青等總．別相等。然於此",
    "T41n1822_01b:0487b21": "相。有即印持．取．像等多種不同。名為取別。",
    "T41n1822_01b:0487b22": "心王總取境相。別相難知。如臺六司同理",
    "T41n1822_01b:0487b23": "一國。然所理事各各不同。王則總理。別相",
    "T41n1822_01b:0487b24": "難了。論。此復差別至至意識身。此第二",
    "T41n1822_01b:0487b25": "就依分六也。論。應知如是至轉為意",
    "T41n1822_01b:0487b26": "界。第三分識蘊為處．界也。論。如是",
    "T41n1822_01b:0487b27": "此中至及與意界。大文第四總結五蘊已。",
    "T41n1822_01b:0487b28": "重總分五蘊。為十二處．十八界也　如文",
    "T41n1822_01b:0487b29": "可知。",
    "T41n1822_01b:0487c01": "論豈不識蘊至復為意界。自下第四有十二",
    "T41n1822_01b:0487c02": "行頌　問答分別。文中有十一段。此第一問",
    "T41n1822_01b:0487c03": "意界也。前半頌問意體。後半頌問意數。此",
    "T41n1822_01b:0487c04": "問體也。論。更無異法即於此中者。即",
    "T41n1822_01b:0487c05": "於六識中也。論曰。至即名餘種。釋也",
    "T41n1822_01b:0487c06": "　即六識身。為所依義名之為意。為能依",
    "T41n1822_01b:0487c07": "義名之為識。如父．子。果．種。所望不同得",
    "T41n1822_01b:0487c08": "名有異。此答體也。",
    "T41n1822_01b:0487c09": "論。若爾實界至十八界耶。第二問數也　若",
    "T41n1822_01b:0487c10": "六識依他起故名之為識。即唯六識。更兼",
    "T41n1822_01b:0487c11": "五根．六境。界唯十七　若為所依義名一",
    "T41n1822_01b:0487c12": "意根。即更兼五根．六境。應唯十二　六識",
    "T41n1822_01b:0487c13": "與意更相攝故者。攝意從識即為十七　攝",
    "T41n1822_01b:0487c14": "識從意即為十二。論曰。至界成十八",
    "T41n1822_01b:0487c15": "釋也　此為建立十八界故成第六依。故",
    "T41n1822_01b:0487c16": "六識外更立意界。已上數也。論。若爾",
    "T41n1822_01b:0487c17": "無學至非意界故。難也　若以後識依故名",
    "T41n1822_01b:0487c18": "為意者。無學後心無能依識。應非意界。",
    "T41n1822_01b:0487c19": "論。不爾此已至後識不生。答也　猶如種",
    "T41n1822_01b:0487c20": "子已住因性。闕餘緣故後果不生。後心亦",
    "T41n1822_01b:0487c21": "爾。已住意性。餘緣闕故後識不生。而成意",
    "T41n1822_01b:0487c22": "界。",
    "T41n1822_01b:0487c23": "論。此中蘊攝至總攝云何。自下一頌。第二",
    "T41n1822_01b:0487c24": "明蘊．處．界各一攝一切法。論曰至一",
    "T41n1822_01b:0487c25": "切法盡。長行釋也。於中有三。一明一蘊．處．",
    "T41n1822_01b:0487c26": "界攝一切法盡。二明勝義攝。三明世俗攝。",
    "T41n1822_01b:0487c27": "此文初也。論。謂於諸處至不攝他性。第",
    "T41n1822_01b:0487c28": "二明勝義攝　此一蘊．處．界攝一切法。是",
    "T41n1822_01b:0487c29": "勝義攝　言勝義者是真實義。論。所以",
    "T41n1822_01b:0488a01": "者何。徵也　所以勝義攝唯攝自性。",
    "T41n1822_01b:0488a02": "論。法與他性至其理不然。答也　自性．他性",
    "T41n1822_01b:0488a03": "恒相離故。不可相攝。論。且如眼根至",
    "T41n1822_01b:0488a04": "離彼性故。指事釋也。論。若於諸處至",
    "T41n1822_01b:0488a05": "攝徒眾等。世俗攝也。",
    "T41n1822_01b:0488a06": "論眼耳鼻三處各有二。已下半頌。第三明三",
    "T41n1822_01b:0488a07": "根處二界一。頌前問答　如文可了。",
    "T41n1822_01b:0488a08": "論曰至眼識依故。答也　三根雖處各別二。",
    "T41n1822_01b:0488a09": "以三同故合立一界。此釋三義同也。",
    "T41n1822_01b:0488a10": "論。由此眼界至如是安立。總結成也。",
    "T41n1822_01b:0488a11": "論若爾何緣生依二處。難也　眼等三根。既",
    "T41n1822_01b:0488a12": "三義同。故雖二同界。何緣生依二處　自",
    "T41n1822_01b:0488a13": "下半頌。第四明三根生二處所以。論",
    "T41n1822_01b:0488a14": "曰至身不端嚴釋中有二。一有部釋。二論主",
    "T41n1822_01b:0488a15": "破。此文初也　為令身端嚴故所以生二。",
    "T41n1822_01b:0488a16": "身舌生二即不端嚴。如串子并。及如蛇兩",
    "T41n1822_01b:0488a17": "舌故。廣如婆沙。若眼．耳．鼻唯有一者。即身",
    "T41n1822_01b:0488a18": "不端嚴。故各生二。論。此釋不然至有",
    "T41n1822_01b:0488a19": "何端嚴。第二論主難也。猫．鵄二鼻二耳。雖",
    "T41n1822_01b:0488a20": "生二處有何端嚴。論。若爾三根何緣",
    "T41n1822_01b:0488a21": "生二。有部難也。論。為所發識至各生二",
    "T41n1822_01b:0488a22": "處。論主答也　正理論意亦同此釋。正理論",
    "T41n1822_01b:0488a23": "云。為所依身相端嚴故。界體雖一。而兩處",
    "T41n1822_01b:0488a24": "生。若眼．耳根．處唯生一。鼻無二穴。身不端",
    "T41n1822_01b:0488a25": "嚴　此釋不然。如駝．猫等。如是醜陋何",
    "T41n1822_01b:0488a26": "有端嚴。是故。諸根各別種類如是安布差",
    "T41n1822_01b:0488a27": "別而生。此待因緣如是差別。因緣有障或",
    "T41n1822_01b:0488a28": "不二生。猶如身根．頭．項．腹．背．手．足等處。",
    "T41n1822_01b:0488a29": "安布差別種類如是。不應疑難。亦待因緣",
    "T41n1822_01b:0488b01": "如是差別。因緣有障或別異生。故見蛇等",
    "T41n1822_01b:0488b02": "身支有闕。又見彼類舌非一生。是故諸根",
    "T41n1822_01b:0488b03": "安布差別。待因緣起。非為嚴身　若爾何",
    "T41n1822_01b:0488b04": "故說眼等根。為令端嚴各生二處　此有",
    "T41n1822_01b:0488b05": "別義。非為嚴身。現見世間於諸作用增",
    "T41n1822_01b:0488b06": "上圓滿亦說端嚴。若眼等根各闕一處見．",
    "T41n1822_01b:0488b07": "聞．嗅用皆不明了。各具二者明了用生。是",
    "T41n1822_01b:0488b08": "故此言為端嚴者。正是為令用增上義",
    "T41n1822_01b:0488b09": "　准此。正理論釋。會婆沙同俱舍今難。為若發識少大",
    "T41n1822_01b:0488b10": "即得何用二處如正理前解為勝。",
    "T41n1822_01b:0488b11": "論。已說諸蘊及處界攝。自下第五半頌釋蘊．",
    "T41n1822_01b:0488b12": "處．界義。論曰至是蘊義。釋頌也。文中有",
    "T41n1822_01b:0488b13": "四。釋蘊．處．界。即分為三。四問答分別　釋",
    "T41n1822_01b:0488b14": "蘊義中。文復有二。一釋蘊義。二引經證",
    "T41n1822_01b:0488b15": "　此所舉文即初釋蘊義也　和合聚義是蘊",
    "T41n1822_01b:0488b16": "義故。論。如契經言至若遠若近第二引",
    "T41n1822_01b:0488b17": "經證也。文中有三。一顯類多。二明聚。三結",
    "T41n1822_01b:0488b18": "成　此即初也。明過去等顯類多也。",
    "T41n1822_01b:0488b19": "論。如是一切至說名色蘊。第二明聚也。此是",
    "T41n1822_01b:0488b20": "名略非體略也。三世等色不可略為一聚。",
    "T41n1822_01b:0488b21": "但名中總略為一聚也　婆沙論七十四云。",
    "T41n1822_01b:0488b22": "問過去。未來。現在諸色可略聚耶。答雖不",
    "T41n1822_01b:0488b23": "可略聚其體。而可得略聚其名。乃至。識",
    "T41n1822_01b:0488b24": "蘊。應知亦爾　雜心論云。名略非體也　婆",
    "T41n1822_01b:0488b25": "沙七十四云。餘經復說云何色蘊諸所有色。",
    "T41n1822_01b:0488b26": "若過去。若未來．若現在．若內．若外．若麁．若",
    "T41n1822_01b:0488b27": "細．若劣．若勝．若遠．若近。如是一切略為一",
    "T41n1822_01b:0488b28": "聚。說名色蘊。乃至識蘊廣說亦爾。此為遮",
    "T41n1822_01b:0488b29": "止外道所說。謂佛在世有出家外道。名為",
    "T41n1822_01b:0488c01": "杖髻撥無過去未來。為遮彼意故。世尊",
    "T41n1822_01b:0488c02": "說諸所有色。若過去若未來若現在。乃至",
    "T41n1822_01b:0488c03": "廣說。阿毘達磨作是說言。云何色蘊。謂十",
    "T41n1822_01b:0488c04": "色處及法處所攝色。是名色蘊。此為遮止",
    "T41n1822_01b:0488c05": "譬喻者說。謂譬喻者撥無法處所攝諸色。故",
    "T41n1822_01b:0488c06": "此尊者法救亦言。諸所有色。皆五識身所依",
    "T41n1822_01b:0488c07": "所緣。如何是色非五識身所依所緣。為遮",
    "T41n1822_01b:0488c08": "彼意故作是說。云何色蘊。謂十色處。法處",
    "T41n1822_01b:0488c09": "所攝色。論。由此聚義蘊義得成。結也。",
    "T41n1822_01b:0488c10": "論。於此經中至名現在。釋經三世色",
    "T41n1822_01b:0488c11": "也。論。自身名內至或約處辨。自身名",
    "T41n1822_01b:0488c12": "內者。自身名內。他身．及非有情名外　若",
    "T41n1822_01b:0488c13": "就處釋內外。五根名內。五境名外。",
    "T41n1822_01b:0488c14": "論。有對名麁至或相待立。以二義釋麁．細。",
    "T41n1822_01b:0488c15": "有對名麁。五根．五境名麁。無表名細．相待",
    "T41n1822_01b:0488c16": "麁．細即所望不同。論。若言相待麁細",
    "T41n1822_01b:0488c17": "不成。難也。論。此難至苦集諦等釋外",
    "T41n1822_01b:0488c18": "難也。論。染污名劣不染名勝。釋勝劣",
    "T41n1822_01b:0488c19": "也　即是無覆無記善法皆名為勝。有覆無",
    "T41n1822_01b:0488c20": "記。不善名劣。論。去來名遠現在名近。",
    "T41n1822_01b:0488c21": "此就時遠．近釋也。論。乃至識蘊應知",
    "T41n1822_01b:0488c22": "亦然。義同。類釋餘蘊也。論。而有差別",
    "T41n1822_01b:0488c23": "至或約地辨述其異也。唯麁．細二與色蘊",
    "T41n1822_01b:0488c24": "義別。餘義皆同。論毘婆沙師所說如是。",
    "T41n1822_01b:0488c25": "結婆沙師義也。論。大德法救至麁細",
    "T41n1822_01b:0488c26": "同前。述異說也。此師不說有無對色。如",
    "T41n1822_01b:0488c27": "前引婆沙文　五根所取名麁色者。即是五",
    "T41n1822_01b:0488c28": "境名麁　所餘名細者。即是五根非無表也",
    "T41n1822_01b:0488c29": "　非可意名劣色可意。名勝色者。從多說",
    "T41n1822_01b:0489a01": "別　或就情釋勝．劣也　不可見處名遠",
    "T41n1822_01b:0489a02": "色在可見處名近色。就處遠．近釋遠．近也",
    "T41n1822_01b:0489a03": "　過去等色如自名顯者。即如釋過去．未",
    "T41n1822_01b:0489a04": "來．現在名。釋三世色也。謂已生已滅名過",
    "T41n1822_01b:0489a05": "去色。已生未滅名現在色。未生未滅名未",
    "T41n1822_01b:0489a06": "來色　受等亦然者。類釋四蘊也　隨所依",
    "T41n1822_01b:0489a07": "力應知遠近。逐難重釋　可意．不可意．三世",
    "T41n1822_01b:0489a08": "等。說同易解　不須重釋。無色之法無處",
    "T41n1822_01b:0489a09": "所故。類同色說其遠．近。難解故重釋也。",
    "T41n1822_01b:0489a10": "故隨所依說遠．近也。四蘊麁．細同婆沙",
    "T41n1822_01b:0489a11": "釋。論。心．心所法至彼作用義。第二釋",
    "T41n1822_01b:0489a12": "處義也　舊譯名入。義不盡也。滅義是入",
    "T41n1822_01b:0489a13": "義但是其滅而不得生義。理實十二處。作",
    "T41n1822_01b:0489a14": "心．心所生長之處。亦作滅沒之處　今言處",
    "T41n1822_01b:0489a15": "者。通其兩義　訓釋詞者。謂能生長心心所",
    "T41n1822_01b:0489a16": "法名為處者。舉一義訓釋　是能生長彼作",
    "T41n1822_01b:0489a17": "用者。心．心所法先有體性。由十二處令行",
    "T41n1822_01b:0489a18": "世取果。名為作用。論。法種族義至名",
    "T41n1822_01b:0489a19": "十八界。第三釋界。文有二釋。一種族義。二",
    "T41n1822_01b:0489a20": "種類義。此即初也。如一山中等。舉喻也",
    "T41n1822_01b:0489a21": "　如是一身或一相續等。法合也。論。此中",
    "T41n1822_01b:0489a22": "種族至同類因故。釋種族義也。論。若",
    "T41n1822_01b:0489a23": "爾無為應不名界。以無同類因故。難也。",
    "T41n1822_01b:0489a24": "論心．心所法生之本故。答也　正理云。若",
    "T41n1822_01b:0489a25": "爾。處．界義應相濫。俱心．心所生本義故。由",
    "T41n1822_01b:0489a26": "此別應釋種族義。如雄黃等展轉相望。體",
    "T41n1822_01b:0489a27": "類不．故名種族。如是眼等展轉相望。體",
    "T41n1822_01b:0489a28": "類不同故名種族　若爾意界望於六識。",
    "T41n1822_01b:0489a29": "無別體類。應非別界　此難不然。所依．能",
    "T41n1822_01b:0489b01": "依體類別故　有說。安立時分異故　復有",
    "T41n1822_01b:0489b02": "說者。六是意先。意非六先。故知有異。雖諸",
    "T41n1822_01b:0489b03": "界體竝通三世。然就位別安立異名。由此",
    "T41n1822_01b:0489b04": "故言六先意後　有人作俱舍師釋處．界",
    "T41n1822_01b:0489b05": "相濫難云。一同類因名生之本。十七界全．",
    "T41n1822_01b:0489b06": "一少分。二境界緣名生之本。謂無為法一",
    "T41n1822_01b:0489b07": "界少分。從多分說處義不同。少分相濫亦",
    "T41n1822_01b:0489b08": "無有失者　今詳此解。未為釋難三科名",
    "T41n1822_01b:0489b09": "義既許不同。不可處義復是界義。若許無",
    "T41n1822_01b:0489b10": "為一分與處義同。無別界義。理合無為唯",
    "T41n1822_01b:0489b11": "處非界。如無蘊義非蘊所攝。欲救俱舍",
    "T41n1822_01b:0489b12": "應求別理。論。又說界聲至名十八界。",
    "T41n1822_01b:0489b13": "第二釋也　與正理意大同正理論師斷後",
    "T41n1822_01b:0489b14": "釋為當異處義故。雖二釋不同總是第三",
    "T41n1822_01b:0489b15": "釋界義也。論。若言聚義至如聚如我。",
    "T41n1822_01b:0489b16": "自下第四問答分別　薩婆多部三科總實",
    "T41n1822_01b:0489b17": "　經部蘊．處是假。唯界是實　論主蘊假。處．界",
    "T41n1822_01b:0489b18": "是實。立量破有部云。色等五蘊必定是假。",
    "T41n1822_01b:0489b19": "多實成故。猶如聚．我。論。此難不然至",
    "T41n1822_01b:0489b20": "亦名蘊故。有部救也。多實成因。有部不許。",
    "T41n1822_01b:0489b21": "是不成過。論。若爾不應至有聚義故論",
    "T41n1822_01b:0489b22": "主難也。經說聚義名之為蘊。而言一實",
    "T41n1822_01b:0489b23": "亦名蘊者。此聖教相違過　正理論云。若以",
    "T41n1822_01b:0489b24": "聚義釋蘊義者。蘊則非實。聚是假故　此",
    "T41n1822_01b:0489b25": "難不然。於聚所依立義言故。非聚即義。",
    "T41n1822_01b:0489b26": "義是實物名之差別。聚非實故　此釋顯經",
    "T41n1822_01b:0489b27": "有大義趣。謂如言聚離聚所依。無別實有",
    "T41n1822_01b:0489b28": "聚體可得。如是言我。色等蘊外。不應別",
    "T41n1822_01b:0489b29": "求實有我體。蘊相續中假說我故。如世間聚",
    "T41n1822_01b:0489c01": "我。非實有　蘊若實有經顯何義　勿所",
    "T41n1822_01b:0489c02": "化生知色等法。三時品類無量差別。各是",
    "T41n1822_01b:0489c03": "蘊故。蘊則無邊。便生怯退。謂我何能遍知",
    "T41n1822_01b:0489c04": "永斷此無邊蘊。為策勵彼。蘊雖無邊。而相",
    "T41n1822_01b:0489c05": "同故總說為一　又諸愚夫。於多蘊上生",
    "T41n1822_01b:0489c06": "一合想現起我執。為令彼除一合想故。",
    "T41n1822_01b:0489c07": "說一蘊中有眾多分。不為顯示色等五蘊",
    "T41n1822_01b:0489c08": "多法合成是假非實　又一極微三世等攝。",
    "T41n1822_01b:0489c09": "以慧分析略為一聚。蘊雖即聚而實義成。",
    "T41n1822_01b:0489c10": "餘法亦然。故蘊非假　又於一一別起法中",
    "T41n1822_01b:0489c11": "亦說蘊故。蘊定非假。如說俱生受名受蘊。",
    "T41n1822_01b:0489c12": "想名想蘊。餘說如經。於一切時和合生故。",
    "T41n1822_01b:0489c13": "蘊雖各別而聚義成。論有說能荷至物",
    "T41n1822_01b:0489c14": "所聚故。第二釋也　謂有為法皆有果故。即",
    "T41n1822_01b:0489c15": "是因荷果義名之為蘊。雖言物所聚故。非",
    "T41n1822_01b:0489c16": "以聚義釋其蘊也。以荷重中有物聚也。",
    "T41n1822_01b:0489c17": "與經不同。論。或有說者至我當與汝。",
    "T41n1822_01b:0489c18": "第三釋也　可分段義者。正理論云。可三世",
    "T41n1822_01b:0489c19": "等分段義故　汝三蘊還者。可三分還我",
    "T41n1822_01b:0489c20": "當與汝。論。此釋越經至廣如前說。破",
    "T41n1822_01b:0489c21": "第三說。前說物所聚故。與經聚同　兼破",
    "T41n1822_01b:0489c22": "二說亦得。經不說荷果重擔義名為蘊故",
    "T41n1822_01b:0489c23": "　正理論第三釋。亦得為正。論。若謂",
    "T41n1822_01b:0489c24": "此經至說名蘊故。此重破有部也。論",
    "T41n1822_01b:0489c25": "是故如聚蘊定假有。總結成也。論。若爾",
    "T41n1822_01b:0489c26": "應許至成生門故。有部反難。論。此難",
    "T41n1822_01b:0489c27": "非理至有因用故。此順釋也。論。若不爾",
    "T41n1822_01b:0489c28": "者至十二處別反難成也　論主許處是實。",
    "T41n1822_01b:0489c29": "異於經部。論。然毘婆沙至亦說燒衣下",
    "T41n1822_01b:0490a01": "通牒婆沙通釋　故婆沙云對法諸師說。若",
    "T41n1822_01b:0490a02": "觀假蘊。彼說極微一界一處。一蘊少分。若",
    "T41n1822_01b:0490a03": "不觀者。彼說極微即是一界．一處．一蘊者",
    "T41n1822_01b:0490a04": "　觀假者。觀待總聚假蘊極微即是一分。",
    "T41n1822_01b:0490a05": "不觀者。不觀待假聚。極微即是色界．色處．",
    "T41n1822_01b:0490a06": "色蘊准此。一極微得名為蘊。故知蘊是其",
    "T41n1822_01b:0490a07": "實　通云。此應於分假說有分者　極微",
    "T41n1822_01b:0490a08": "是蘊一分而假。名蘊者蘊是總名。是有分也",
    "T41n1822_01b:0490a09": "　喻說可解。",
    "T41n1822_01b:0490a10": "論。何故世尊於所知境。自下半頌。第六說三",
    "T41n1822_01b:0490a11": "科所由。即是教起因緣。論曰至蘊等三",
    "T41n1822_01b:0490a12": "門。此總釋也。有三種三合說為三。論。",
    "T41n1822_01b:0490a13": "傳說有情至或愚色心。此釋第一三。佛意難",
    "T41n1822_01b:0490a14": "知故言傳說　故正理云。善逝意趣雖極",
    "T41n1822_01b:0490a15": "難知。據理推尋似應如是　為愚心所",
    "T41n1822_01b:0490a16": "說蘊。一色．一心．三心所故　為愚色說處。",
    "T41n1822_01b:0490a17": "十全．一少分色。一全心。一少分心所故　為",
    "T41n1822_01b:0490a18": "愚色．心說十八界。十全．一少分是色。七全",
    "T41n1822_01b:0490a19": "心．一多分是心所故。論。根亦有三謂",
    "T41n1822_01b:0490a20": "利中鈍。為利說蘊。蘊略故。為中說處。處",
    "T41n1822_01b:0490a21": "非廣．略故。為鈍說界。界門廣故　眾生根",
    "T41n1822_01b:0490a22": "性有三。一解遲．疾不同分三根別。二記難．",
    "T41n1822_01b:0490a23": "易分三根別。若就解不同分根上．下。即利",
    "T41n1822_01b:0490a24": "者略說。鈍者廣說。若記不同分根上．下。即",
    "T41n1822_01b:0490a25": "鈍為略說利為廣說。論。樂亦三種至",
    "T41n1822_01b:0490a26": "蘊處界三。如文可解　此三種三。論主略",
    "T41n1822_01b:0490a27": "說隨其別義即有無量　故正理云。經主。",
    "T41n1822_01b:0490a28": "此中所說猶少。謂諸弟子。已過作意．已熟",
    "T41n1822_01b:0490a29": "習行初修事業。三位別故　懷我慢行。執",
    "T41n1822_01b:0490b01": "我所隨。迷識依緣。三過別故　恃命．財．族",
    "T41n1822_01b:0490b02": "而生憍逸。三病異故　由此等緣如其次",
    "T41n1822_01b:0490b03": "第。世尊。為說蘊．處．界三。",
    "T41n1822_01b:0490b04": "論。何緣世尊說餘心所。已下第七明蘊廢",
    "T41n1822_01b:0490b05": "立。論曰至貪著諸見長行釋也。文中有",
    "T41n1822_01b:0490b06": "三。一諍根。二生死因。二次第因　此文第一",
    "T41n1822_01b:0490b07": "因也。在家之人因樂受故起貪之諍。出家",
    "T41n1822_01b:0490b08": "之人由倒想故能生見諍。論　又生死",
    "T41n1822_01b:0490b09": "法至生死輪迴。第二因也。如文可解。",
    "T41n1822_01b:0490b10": "論。由此二因至隣次當辨。總結成也　正理",
    "T41n1822_01b:0490b11": "論云。又此受．想能為愛．見二雜染法生根",
    "T41n1822_01b:0490b12": "本故。各別顯一識住名故。依滅此二立",
    "T41n1822_01b:0490b13": "滅定故。如是等因有多品類。",
    "T41n1822_01b:0490b14": "論。何故無為說在處界。已下第八有半行頌。",
    "T41n1822_01b:0490b15": "廢立蘊也。論曰至乃至非識。此長行",
    "T41n1822_01b:0490b16": "釋。文中有二。一不可攝在色等蘊中。非色",
    "T41n1822_01b:0490b17": "等故。二不可別立為第六蘊。無蘊義故",
    "T41n1822_01b:0490b18": "　此文初也。論。亦不可說至名無為蘊。第",
    "T41n1822_01b:0490b19": "二無蘊義也。文中有三。一無聚義。二無依",
    "T41n1822_01b:0490b20": "義。三蘊義息　此是第一無聚義也。論。",
    "T41n1822_01b:0490b21": "又言取蘊至故不立蘊。第二無依義也。",
    "T41n1822_01b:0490b22": "論。有說至應非蘊。第三釋。蘊義息故非蘊",
    "T41n1822_01b:0490b23": "也。論。彼於處界例應成失。論主破第",
    "T41n1822_01b:0490b24": "三釋。若蘊息得無為。無為非蘊攝。處．界息",
    "T41n1822_01b:0490b25": "故得無為。無為非處．界。故言彼於處．界",
    "T41n1822_01b:0490b26": "例應成失　正理救云。經主難言。彼於處．",
    "T41n1822_01b:0490b27": "界例應成失。謂處．界息。應非處．界　便",
    "T41n1822_01b:0490b28": "違所宗　全於蘊門眾生計我。入無餘位",
    "T41n1822_01b:0490b29": "諸蘊頓息　處．界不然。非全生故。唯取蘊",
    "T41n1822_01b:0490c01": "起假說為生　若諸蘊息亦立為蘊。般涅槃",
    "T41n1822_01b:0490c02": "已餘蘊應存。眾生畏蘊有多過患。應於涅",
    "T41n1822_01b:0490c03": "槃無安穩想。非處．界中全有多過。故無餘",
    "T41n1822_01b:0490c04": "位處．界猶隨。故蘊不應例彼成失　又此",
    "T41n1822_01b:0490c05": "息言。意非顯斷。空．非擇滅體非斷故。此言",
    "T41n1822_01b:0490c06": "意顯若於是處。蘊相都無名為蘊息。三無為",
    "T41n1822_01b:0490c07": "上。聚義都無可名蘊息。非生門．族義。於",
    "T41n1822_01b:0490c08": "彼亦無。故不應例　此釋與頌義善相符",
    "T41n1822_01b:0490c09": "有人作俱舍釋破云。若言無為無聚義",
    "T41n1822_01b:0490c10": "者。與我此論初解何殊　然檢三解竝是",
    "T41n1822_01b:0490c11": "婆沙師釋也　檢正理抄云。經主。謬取古",
    "T41n1822_01b:0490c12": "師意。謂息為斷　若以斷義名息。即有",
    "T41n1822_01b:0490c13": "空．非擇滅難。彼非斷故。亦名蘊息故。若以",
    "T41n1822_01b:0490c14": "無聚義故名息。即不合舉處．界為例。",
    "T41n1822_01b:0490c15": "處．界義不息故　今詳不爾。若唯斷義名",
    "T41n1822_01b:0490c16": "息唯在擇滅。唯取蘊有息。餘蘊無息無擇",
    "T41n1822_01b:0490c17": "滅故。亦不是都無蘊相名之為息。由第",
    "T41n1822_01b:0490c18": "三解與第一釋不合同故　今詳古師言",
    "T41n1822_01b:0490c19": "息。息滅所顯故名為息。一切有漏法有二",
    "T41n1822_01b:0490c20": "種息。謂斷及非擇滅。色滅兼顯虛空。有為",
    "T41n1822_01b:0490c21": "無漏唯有非擇滅息。若以蘊息。故顯無為",
    "T41n1822_01b:0490c22": "則蘊不攝者。十七界全．一界少分息。顯三",
    "T41n1822_01b:0490c23": "無為。亦應無為非界攝。彼非斷故。亦名",
    "T41n1822_01b:0490c24": "蘊息故。若以無聚義故名息。即不合舉",
    "T41n1822_01b:0490c25": "處．界為例。處．界義不息故。應以空．非擇",
    "T41n1822_01b:0490c26": "滅為難。不應處．界例蘊。若謂正理同於",
    "T41n1822_01b:0490c27": "初解。論主此破即違初解。應更思之。",
    "T41n1822_01b:0490c28": "論。如是已說諸蘊廢立。已下第九一頌半。辨",
    "T41n1822_01b:0490c29": "蘊．處．界次第。於中有二。一明蘊次第。二明",
    "T41n1822_01b:0491a01": "處．界次第　此半頌明蘊次第。論曰至",
    "T41n1822_01b:0491a02": "立蘊次第。長行釋也。文中有三。一以四義",
    "T41n1822_01b:0491a03": "辨次第。二證蘊唯五。三以次第因別立受．",
    "T41n1822_01b:0491a04": "想二蘊　此文第一四義辨次第。四義即為",
    "T41n1822_01b:0491a05": "四別。此即第一隨麁辨次第也。論。或",
    "T41n1822_01b:0491a06": "從無始至立蘊次第。第二隨染辨次第。竝先",
    "T41n1822_01b:0491a07": "果後因以為次第也。論。或色如器至",
    "T41n1822_01b:0491a08": "立蘊次第。第三隨器等次第也。論。或",
    "T41n1822_01b:0491a09": "隨界別至次第如是。第四隨界辨次第也。",
    "T41n1822_01b:0491a10": "論。由此五蘊無增減過。第二證蘊唯",
    "T41n1822_01b:0491a11": "有五也。論。即由如是至故別立蘊。第三",
    "T41n1822_01b:0491a12": "以次第因別立受．想二蘊。",
    "T41n1822_01b:0491a13": "論。處界門中至次第可知。自下一頌。第二明",
    "T41n1822_01b:0491a14": "處．界次第。論曰至或二三四。釋頌本",
    "T41n1822_01b:0491a15": "也。文中有五。一唯取現故先說。二唯取所",
    "T41n1822_01b:0491a16": "造故先說。三取離境故先說。四遠速故先",
    "T41n1822_01b:0491a17": "說。五上下次第故先說　此文第一。唯取現",
    "T41n1822_01b:0491a18": "境故。五先說也。論。所言四境至或二",
    "T41n1822_01b:0491a19": "俱取。第二。唯取所造。故眼．耳．鼻．舌。先身",
    "T41n1822_01b:0491a20": "根也。論。餘謂前四至在二先說。第三。",
    "T41n1822_01b:0491a21": "眼．耳取離境故在鼻．舌先。論。二中眼",
    "T41n1822_01b:0491a22": "用至後聞聲故。第四遠．速故先說　文中有",
    "T41n1822_01b:0491a23": "二。一。眼．耳。同離中知。眼遠．速故先耳說。",
    "T41n1822_01b:0491a24": "二。鼻．舌。同合中知。鼻速故先舌說。此第一",
    "T41n1822_01b:0491a25": "明眼先說也。論。鼻．舌兩根至舌後嘗",
    "T41n1822_01b:0491a26": "味。第二明鼻速故先說也。論。或於身",
    "T41n1822_01b:0491a27": "中至故最後說。第五上下次第故。從上先說。",
    "T41n1822_01b:0491a28": "意無方處故最後說　根品中云。眼．耳．鼻",
    "T41n1822_01b:0491a29": "根橫布齊平如冠華鬘者。就根體說。此",
    "T41n1822_01b:0491b01": "文言上下者。據所依根相也。義不相違",
    "T41n1822_01b:0491b02": "　然正理改頌云。前五用先起。五用．初二",
    "T41n1822_01b:0491b03": "遠。三用．初二明。或隨處次第　長行釋云。",
    "T41n1822_01b:0491b04": "於六根中。眼等前五。於色等境先起功用。",
    "T41n1822_01b:0491b05": "意後方生。是故先說。如本論言。色等五境。",
    "T41n1822_01b:0491b06": "五識先受。意識後知。為自識依及取自境。",
    "T41n1822_01b:0491b07": "應知。俱是眼等功用　於五根中。初二用",
    "T41n1822_01b:0491b08": "遠。境不合故。所以先說　二中。眼用復遠於",
    "T41n1822_01b:0491b09": "耳。引事如前。是故先說　鼻等三用。初二。",
    "T41n1822_01b:0491b10": "分明故鼻居先。舌次。身後。如鼻於香能取",
    "T41n1822_01b:0491b11": "微細。舌於甘苦則不如是。如舌於味能取",
    "T41n1822_01b:0491b12": "微細身於冷煖則不如是　隨處次第釋",
    "T41n1822_01b:0491b13": "不異前　若色等境。五識先受意識後知。云",
    "T41n1822_01b:0491b14": "何夢中能取色等。有餘師說夢中憶念先所",
    "T41n1822_01b:0491b15": "受境。若不爾者。諸生盲人。於其夢中亦應",
    "T41n1822_01b:0491b16": "取色　有說。夢中。非必憶念先所受境。境",
    "T41n1822_01b:0491b17": "相現前分明取故。非於覺位憶念了別先",
    "T41n1822_01b:0491b18": "所受境。如在夢中。色等現前分明可取。非",
    "T41n1822_01b:0491b19": "於夢位憶昔境時。有殊勝德。過於覺位。",
    "T41n1822_01b:0491b20": "由此。憶念先所受境明了現前。勝於覺位。",
    "T41n1822_01b:0491b21": "是故夢中能取非昔所受色等。然於夢位。",
    "T41n1822_01b:0491b22": "有時亦能憶昔境者。此非實夢。不能分明",
    "T41n1822_01b:0491b23": "取境相故　若爾。生盲何緣。夢位不能取",
    "T41n1822_01b:0491b24": "色　誰言。生盲於其夢位不能取色。若謂",
    "T41n1822_01b:0491b25": "夢中必定憶念先所受境。非先未受。應信。",
    "T41n1822_01b:0491b26": "生盲。夢中取色。昔餘生中曾見色故。又於",
    "T41n1822_01b:0491b27": "夢中非唯夢見曾所受事。如餘處說。是故",
    "T41n1822_01b:0491b28": "生盲夢亦應爾。而本論言色等五境。五識先",
    "T41n1822_01b:0491b29": "受。意後知者據容有說。非必定然。如是",
    "T41n1822_01b:0491c01": "所言。於色等境。眼等先用意後生者。亦非",
    "T41n1822_01b:0491c02": "必定。眼等五識展轉互為等無間緣。本論說",
    "T41n1822_01b:0491c03": "故。此中且約非夢散位受了色等次第而",
    "T41n1822_01b:0491c04": "說。由此已釋。定所取色。住空閑者咸作是",
    "T41n1822_01b:0491c05": "言。定中青等。是有見色。不可說言此色定",
    "T41n1822_01b:0491c06": "是眼識曾受。異類色相於此定中分明現故。",
    "T41n1822_01b:0491c07": "此定境色。是定所生大種所造。清潔分明無",
    "T41n1822_01b:0491c08": "所障礙。如空界色　婆沙七十三。復次隨",
    "T41n1822_01b:0491c09": "順麁細次第法故。謂六內處眼處最麁。是故",
    "T41n1822_01b:0491c10": "先說。意處最細。是故後說。",
    "T41n1822_01b:0491c11": "論。何緣十處至立法處名。自下第十一頌",
    "T41n1822_01b:0491c12": "廢立色處。及法處名。論曰至不總為一。",
    "T41n1822_01b:0491c13": "釋頌本也。文中有二。一釋色處。二釋法",
    "T41n1822_01b:0491c14": "處　就釋色處中。一釋分十差別。二釋",
    "T41n1822_01b:0491c15": "最勝。三順世立名　此釋分十差別　為",
    "T41n1822_01b:0491c16": "令了知境者。謂五境　有境者。謂五根",
    "T41n1822_01b:0491c17": "　即五境．五根為十色處。論。若無眼等",
    "T41n1822_01b:0491c18": "至而即別名。釋為眼等別故。雖標色總",
    "T41n1822_01b:0491c19": "稱。即十處中一處別名。論。又諸色中至",
    "T41n1822_01b:0491c20": "在彼差別。第二釋色處勝故立通名也",
    "T41n1822_01b:0491c21": "　由有對故。及有見故。具此二義名之為勝。",
    "T41n1822_01b:0491c22": "手等觸時。即便變壞釋有對也　可示在此",
    "T41n1822_01b:0491c23": "在彼差別。釋有見也。自餘九處唯是有對不",
    "T41n1822_01b:0491c24": "是有見。非是勝故不得通名。論。又諸",
    "T41n1822_01b:0491c25": "世間至非於眼等。第三順世立名也。",
    "T41n1822_01b:0491c26": "論。又為差別至如色應知。第二釋法處也。",
    "T41n1822_01b:0491c27": "文中有三釋。一為差別。二攝多法。三",
    "T41n1822_01b:0491c28": "攝增上法　此初釋也。此如釋色處。雖標",
    "T41n1822_01b:0491c29": "總稱。即是別名。論。又於此中至應立通",
    "T41n1822_01b:0492a01": "名。第二攝多法故。論。又增上法至獨",
    "T41n1822_01b:0492a02": "名為法。第三攝增上法故。論。有餘師",
    "T41n1822_01b:0492a03": "說至獨立法名。此是雜心釋也。",
    "T41n1822_01b:0492a04": "論。諸契經中有餘種種。已下第十一有四行",
    "T41n1822_01b:0492a05": "頌。攝諸經中異名蘊．處．界也。第一頌攝諸",
    "T41n1822_01b:0492a06": "經法蘊。第二頌辨法蘊量。第三頌攝餘經中",
    "T41n1822_01b:0492a07": "諸蘊．處．界。第四頌因論生論。釋經中六界",
    "T41n1822_01b:0492a08": "　此頌第一攝經蘊也。頌前問答。如文可",
    "T41n1822_01b:0492a09": "了。論曰至皆行蘊攝釋頌文也。諸論",
    "T41n1822_01b:0492a10": "多作兩釋。然婆沙以聲為體正。婆沙一百",
    "T41n1822_01b:0492a11": "二十六云。問如是佛教以何為體。為是語",
    "T41n1822_01b:0492a12": "業。為是名等。答應作是說。語業為體　問",
    "T41n1822_01b:0492a13": "若爾次後所說。當云何通。如說佛教名何",
    "T41n1822_01b:0492a14": "法。答謂名身．句身．文身。乃至次第連合　答",
    "T41n1822_01b:0492a15": "後文為顯佛教作用不欲顯示佛教自體。",
    "T41n1822_01b:0492a16": "謂次第行列安布連合。名．句．文身是佛教",
    "T41n1822_01b:0492a17": "用　有說。佛教名等為體　問若爾此中",
    "T41n1822_01b:0492a18": "所說當云何通。如說佛教云何。謂佛語言",
    "T41n1822_01b:0492a19": "乃至語表。是謂佛教　答依展轉因故作",
    "T41n1822_01b:0492a20": "是說如世子孫展轉生法。謂語起名名能顯",
    "T41n1822_01b:0492a21": "義　如是說者。語業為體。佛意所說他所",
    "T41n1822_01b:0492a22": "聞故　又云。問何故佛教唯是語表非無表",
    "T41n1822_01b:0492a23": "耶。答生他正解故名佛教。他正解生但由",
    "T41n1822_01b:0492a24": "表業。非無表故廣如彼釋　又云。佛教當言善",
    "T41n1822_01b:0492a25": "耶。無記耶。答或善．或無記　云何善。謂佛善",
    "T41n1822_01b:0492a26": "心所發語言乃至語表　云何無記。謂佛無",
    "T41n1822_01b:0492a27": "記心所發語言。乃至語表　問於佛教中何",
    "T41n1822_01b:0492a28": "者善。何者無記。答阿毘達磨素怛纜藏多",
    "T41n1822_01b:0492a29": "分是善。毘奈耶藏多分無記。如世尊說門",
    "T41n1822_01b:0492b01": "應關閉。衣鉢應置竹架．龍牙。如是等言",
    "T41n1822_01b:0492b02": "皆無記故　有說。佛教若為所化說應知",
    "T41n1822_01b:0492b03": "是善若為餘事說是則無記。如世尊告阿",
    "T41n1822_01b:0492b04": "難陀。言汝往觀天為雨。不雨。園中何為高",
    "T41n1822_01b:0492b05": "聲．大聲。如是等言皆是無記。",
    "T41n1822_01b:0492b06": "論。此諸法蘊其量云何。自下第二一頌辨法",
    "T41n1822_01b:0492b07": "蘊量。論曰至法蘊足說。此釋頌本。有",
    "T41n1822_01b:0492b08": "三師說。此第一師云。佛教有八萬部。一一部",
    "T41n1822_01b:0492b09": "量有六千頌。如法蘊足論。准此論文。即是",
    "T41n1822_01b:0492b10": "六足中法蘊足論。此就文．句定量　若真諦",
    "T41n1822_01b:0492b11": "釋云。有餘師說。有一分阿毘達磨名法陰。",
    "T41n1822_01b:0492b12": "其量有六千偈。八十千中。一一法陰其量皆",
    "T41n1822_01b:0492b13": "爾者。佛阿毘達磨藏。有九分。九分者。一法",
    "T41n1822_01b:0492b14": "陰。二分別惑。三分別世。四分別因。五成立",
    "T41n1822_01b:0492b15": "界。六名聚。七到得。八業相。九定相　九分中",
    "T41n1822_01b:0492b16": "有一分名法陰。有六千偈。餘分多少無不",
    "T41n1822_01b:0492b17": "皆爾。八萬法陰中。一一法陰。各有六千偈。",
    "T41n1822_01b:0492b18": "故舉九分中法陰分有六千偈。是八萬中",
    "T41n1822_01b:0492b19": "之一數也　詳其此釋與論不同。九分中法",
    "T41n1822_01b:0492b20": "陰非法蘊足故。論。或說法蘊至名一法",
    "T41n1822_01b:0492b21": "蘊。此第二師說。一一教門名一法蘊。如是",
    "T41n1822_01b:0492b22": "教門有八萬別。謂蘊．處等。如文可解。",
    "T41n1822_01b:0492b23": "論如是說者至八萬法蘊。此第三論主評云。",
    "T41n1822_01b:0492b24": "如是說者。以病有八萬故。說能對治法",
    "T41n1822_01b:0492b25": "有八萬也　正理二解同前　第三解云。",
    "T41n1822_01b:0492b26": "如是說者。所化有情有貪．瞋．癡．我慢．身",
    "T41n1822_01b:0492b27": "見．及尋思等八萬行別。為對治彼八萬行",
    "T41n1822_01b:0492b28": "故。世尊宣說八萬法蘊。謂說不淨．慈悲．",
    "T41n1822_01b:0492b29": "緣起．無常想．空．持息念等諸對治門。此即",
    "T41n1822_01b:0492c01": "順顯隨蘊等言。無蘊等言不為對治有情",
    "T41n1822_01b:0492c02": "病行。唐捐而說　准此論文。論第三釋。即",
    "T41n1822_01b:0492c03": "與第二釋無別　然八萬者舉其大數。此",
    "T41n1822_01b:0492c04": "即是八萬四千法蘊也　真諦師云。諸師實",
    "T41n1822_01b:0492c05": "判如此。眾生有八萬煩惱行類。謂欲．瞋．",
    "T41n1822_01b:0492c06": "癡．慢慢等差別故。為對治此行。世尊正說",
    "T41n1822_01b:0492c07": "八萬法陰者　由眾生煩惱行。有八萬。佛",
    "T41n1822_01b:0492c08": "為對治眾生八萬煩惱故說八萬法門。如",
    "T41n1822_01b:0492c09": "此道理判法門量。故言實判　經部亦同",
    "T41n1822_01b:0492c10": "此解　相傳云。真諦師解。分十隨眠為十。",
    "T41n1822_01b:0492c11": "一．一。各有九隨眠為方便。一．一具十即成",
    "T41n1822_01b:0492c12": "一百。一百各有前分．後分。并本成三百。置",
    "T41n1822_01b:0492c13": "本一百就前後二百中。一．一。以九隨眠為",
    "T41n1822_01b:0492c14": "方便。并本二百合成二千。兼本一百為二",
    "T41n1822_01b:0492c15": "千一百。又約多貪．多瞋．思覺．愚癡．著我五。",
    "T41n1822_01b:0492c16": "品品有二千百。成一萬五百。已起有一萬",
    "T41n1822_01b:0492c17": "五百。未起一萬五百。合二萬一千。又以三毒",
    "T41n1822_01b:0492c18": "等分四人。各有二萬一千。合成八萬四千。",
    "T41n1822_01b:0492c19": "此釋與正理意不同也　檢真諦俱舍疏",
    "T41n1822_01b:0492c20": "無文又依賢劫經。三百五十度。各有六波",
    "T41n1822_01b:0492c21": "羅蜜乘成二千一百。對四大．六衰。各有二",
    "T41n1822_01b:0492c22": "千一百。成二萬一千。貪．瞋．癡．等分。各直有",
    "T41n1822_01b:0492c23": "二萬一千乘成八萬四千。此釋與此論．正",
    "T41n1822_01b:0492c24": "理不同。智度論云。貪．瞋．癡．等分。此四人各",
    "T41n1822_01b:0492c25": "有二萬一千病行。各有八萬四千法蘊　已",
    "T41n1822_01b:0492c26": "上論文。一一法蘊有別．通。故與此不同",
    "T41n1822_01b:0492c27": "　問八萬法蘊。合有幾萬億頌。答。此間算法",
    "T41n1822_01b:0492c28": "有上．中．下。下法十萬曰億。中者百萬曰億。",
    "T41n1822_01b:0492c29": "上者萬萬曰億。若依智論千萬曰億。若如",
    "T41n1822_01b:0493a01": "此方則十萬為億　一法蘊有六千頌。十法",
    "T41n1822_01b:0493a02": "蘊有六萬頌。百法蘊有六十萬頌。千法蘊",
    "T41n1822_01b:0493a03": "有六百萬頌。萬法蘊有六千萬頌。如是即",
    "T41n1822_01b:0493a04": "一萬法蘊。有六百億頌。八萬法蘊有四十八",
    "T41n1822_01b:0493a05": "百億頌　問智論說三藏唯有三十萬頌。",
    "T41n1822_01b:0493a06": "何故此說過多　答。毘曇。據佛．在時。法未",
    "T41n1822_01b:0493a07": "滅沒故多。智論。據佛滅後隨人滅沒。故少。",
    "T41n1822_01b:0493a08": "故智論說佛經根本無量。佛涅槃後。諸惡邪",
    "T41n1822_01b:0493a09": "見王。已出焚燒經書。破壞寺塔。害諸沙門。",
    "T41n1822_01b:0493a10": "五百歲後像法不淨。諸阿羅漢．神通菩薩難",
    "T41n1822_01b:0493a11": "可得見。故諸深經不盡在閻浮。行者受者",
    "T41n1822_01b:0493a12": "少故。諸龍神持去。付法藏云。商那和修。既",
    "T41n1822_01b:0493a13": "滅度。七萬七千本生經。一萬阿毘曇。八萬清",
    "T41n1822_01b:0493a14": "淨毘尼悉皆隨滅。此即明證　婆沙云瞿沙。",
    "T41n1822_01b:0493a15": "解云。五十萬五千五百五十頌是一法蘊量",
    "T41n1822_01b:0493a16": "　案此解計。頌數更多。言八萬法蘊者。但",
    "T41n1822_01b:0493a17": "就聲聞教中為語耳。緣覺及菩薩即多故。",
    "T41n1822_01b:0493a18": "菩薩藏經無量義經云。聲聞八萬．緣覺九萬．",
    "T41n1822_01b:0493a19": "菩薩十億　悲華經云。聲聞有八萬四千法",
    "T41n1822_01b:0493a20": "聚。緣覺有九萬法聚大乘法藏有十億法聚",
    "T41n1822_01b:0493a21": "　諸說不同　其實法蘊有無量。各據一",
    "T41n1822_01b:0493a22": "說。故不相違。如華嚴．隨機說四諦不同。",
    "T41n1822_01b:0493a23": "有十萬等。論。如彼所說至二蘊所攝。",
    "T41n1822_01b:0493a24": "謂色．行蘊也。",
    "T41n1822_01b:0493a25": "論。如是餘處至類亦應。然自下第三一行頌。",
    "T41n1822_01b:0493a26": "釋經異名．蘊．處．界也。論曰至一一自",
    "T41n1822_01b:0493a27": "相。總釋頌也。謂經中說前色等五蘊．眼等十",
    "T41n1822_01b:0493a28": "二處．及眼等十八界。更有異名蘊．處．界。皆",
    "T41n1822_01b:0493a29": "攝在前所說中。論且諸經中至此行蘊",
    "T41n1822_01b:0493b01": "攝。此第一辨攝餘蘊。此即戒等五蘊　婆沙",
    "T41n1822_01b:0493b02": "三十三出戒等五蘊體云。云何無學戒蘊答",
    "T41n1822_01b:0493b03": "無學身．語律儀　云何無學定蘊。答無學三",
    "T41n1822_01b:0493b04": "三摩地　云何無學慧蘊答無學正見智　云",
    "T41n1822_01b:0493b05": "何無學解脫蘊。答無學作意相應心。已勝解．",
    "T41n1822_01b:0493b06": "今勝解．當勝解。謂盡．無生無學正見相應勝",
    "T41n1822_01b:0493b07": "解　於境自在立解脫名。非謂離繫　云",
    "T41n1822_01b:0493b08": "何無學智見蘊．答盡智．無生智　問何故此",
    "T41n1822_01b:0493b09": "二智名解脫智見蘊。答解脫身中獨有此",
    "T41n1822_01b:0493b10": "故。最能審決解脫事故　無學慧蘊與解脫",
    "T41n1822_01b:0493b11": "智見蘊有何差別。答無學苦．集智是無學",
    "T41n1822_01b:0493b12": "慧蘊。緣繫縛法故。無學滅。道智。是無學解",
    "T41n1822_01b:0493b13": "脫智見蘊。緣解脫法故　復次。無學苦．集．",
    "T41n1822_01b:0493b14": "滅智。是無學慧蘊。此緣有漏．無為解脫。不",
    "T41n1822_01b:0493b15": "緣緣解脫無漏智故。無學道智。是無學解",
    "T41n1822_01b:0493b16": "脫智見蘊。此緣無漏有為解脫。亦緣緣解",
    "T41n1822_01b:0493b17": "脫無漏智故　復次。無學苦．集．道智。是無",
    "T41n1822_01b:0493b18": "學慧蘊。不緣離繫法故。無學滅智。是無學",
    "T41n1822_01b:0493b19": "解脫智見蘊緣離繫法故　是謂差別者",
    "T41n1822_01b:0493b20": "是謂世俗麁相差別　若說勝義真實差別。",
    "T41n1822_01b:0493b21": "應如前說。謂無學正見智。是無學慧蘊盡",
    "T41n1822_01b:0493b22": "無生智是無學解脫智見蘊。論。又諸",
    "T41n1822_01b:0493b23": "經說至法處所攝。此第二攝異名處也。文初",
    "T41n1822_01b:0493b24": "有三。一十遍處。二八勝處。三四無色處　此",
    "T41n1822_01b:0493b25": "中文意。大分可知。論。五解脫處至法",
    "T41n1822_01b:0493b26": "處所攝。第二攝五解脫處也　言五解脫",
    "T41n1822_01b:0493b27": "處者。一聞佛等說法得解脫。二因自讀誦",
    "T41n1822_01b:0493b28": "得解脫。三為他說法得解脫。四靜處思惟",
    "T41n1822_01b:0493b29": "得解脫。五善取定相得解脫。解脫謂涅槃",
    "T41n1822_01b:0493c01": "　因此五種得解脫故名解脫處　此即略",
    "T41n1822_01b:0493c02": "依集異門足論十三．十四。及阿含經第九。列",
    "T41n1822_01b:0493c03": "名標釋。廣如彼說　言皆慧為性者。第二",
    "T41n1822_01b:0493c04": "生得慧　故。婆沙云。受持讀誦十二部經",
    "T41n1822_01b:0493c05": "是生得善　初．及第三聞慧。由聞聖教生",
    "T41n1822_01b:0493c06": "勝慧故　或可。第三亦思慧。為他說法必先",
    "T41n1822_01b:0493c07": "思故　第四思慧。如名可知　第五修慧。",
    "T41n1822_01b:0493c08": "於彼定中善取相故　雖說不同皆慧為",
    "T41n1822_01b:0493c09": "體。此法處攝　若兼助伴前三。聲．意．法處",
    "T41n1822_01b:0493c10": "所攝。後二。意．法所攝　又解聲在第二．第",
    "T41n1822_01b:0493c11": "三取自聲故。聲非第一非以他聲為自",
    "T41n1822_01b:0493c12": "助伴。論。復有二處至四蘊性故。第三",
    "T41n1822_01b:0493c13": "攝二處也無想有情。聲恒成就故得有聲。",
    "T41n1822_01b:0493c14": "成十處也　故發智說。誰成就身。謂欲。色",
    "T41n1822_01b:0493c15": "界有情。如身色．聲．觸亦爾。故知此聲恒",
    "T41n1822_01b:0493c16": "成就也　正受無想異熟果時雖無有心。",
    "T41n1822_01b:0493c17": "初生．將死時必有心故。故亦言意　又成",
    "T41n1822_01b:0493c18": "彼地法必有心故　又婆沙一百三十七云。",
    "T41n1822_01b:0493c19": "問世尊。何故　於無想天及有頂天。多說",
    "T41n1822_01b:0493c20": "為處。答有諸外道。執此二處以為解脫。佛",
    "T41n1822_01b:0493c21": "為遮彼說為生處。廣彼如釋。論又",
    "T41n1822_01b:0493c22": "多界經至十八界攝。第三攝異名界。多界",
    "T41n1822_01b:0493c23": "經明六十二界。謂三種六．六種三．一種四．",
    "T41n1822_01b:0493c24": "兩種二。更加十八界故。成六十二。隨其所",
    "T41n1822_01b:0493c25": "應十八界攝。出體相攝如次別明。",
    "T41n1822_01b:0493c26": "論。且彼經中所說六界已下第四。一頌明六",
    "T41n1822_01b:0493c27": "界也。頌前問答。如文可解。此下第四別",
    "T41n1822_01b:0493c28": "明。如文可知。論曰至名為空界。出空",
    "T41n1822_01b:0493c29": "界體。論。如是竅隙云何應知問也。",
    "T41n1822_01b:0494a01": "論。傳說竅隙至明闇為體以有部宗答也。",
    "T41n1822_01b:0494a02": "不信空界實有故言傳說　正理論云。所",
    "T41n1822_01b:0494a03": "言傳說。表不信敬。彼說意言何有此理。",
    "T41n1822_01b:0494a04": "故彼上座。及餘一切譬喻部師。咸作是說。虛",
    "T41n1822_01b:0494a05": "空界者不離虛空。然彼虛空體非實有。故",
    "T41n1822_01b:0494a06": "虛空界體亦非實　此有虛言而無實義。",
    "T41n1822_01b:0494a07": "虛空實有後當廣明　今因空界。且略成",
    "T41n1822_01b:0494a08": "立離虛空界實有虛空。故世尊言。虛空無",
    "T41n1822_01b:0494a09": "色．無見．無對。當何所依。然藉光明虛空顯",
    "T41n1822_01b:0494a10": "了此經意說虛空無為。雖無所依而有所",
    "T41n1822_01b:0494a11": "作。謂能容受一切光明。以果顯因有實體",
    "T41n1822_01b:0494a12": "相。虛空無者應無光明。既有光明眼識所",
    "T41n1822_01b:0494a13": "取是色差別。故有虛空以能容受光明等",
    "T41n1822_01b:0494a14": "故。實有虛空理極成立。由此所說契經文",
    "T41n1822_01b:0494a15": "句。顯二。分明各別實有　又於色界得離",
    "T41n1822_01b:0494a16": "染時。亦說斷此虛空界故。如世尊說。離",
    "T41n1822_01b:0494a17": "色染時。心於五界解脫離染唯除識界。不",
    "T41n1822_01b:0494a18": "應說斷虛空無為。諸漏於中曾未轉故",
    "T41n1822_01b:0494a19": "已上論文　然空界色。理實通其光．影．明．闇。光與",
    "T41n1822_01b:0494a20": "明類。闇與影類。於二類中各舉其一。義亦",
    "T41n1822_01b:0494a21": "兼餘。故正理云。傳說。竅隙。即是光．闇。謂",
    "T41n1822_01b:0494a22": "窓牗等光．闇竅隙。論。應知此體不離晝",
    "T41n1822_01b:0494a23": "夜者。晝以明為體。夜以闇為體。此空界",
    "T41n1822_01b:0494a24": "色以明．闇為體。晝．夜為位。論。即此",
    "T41n1822_01b:0494a25": "說名隣阿伽色。述本論空界色異名也。",
    "T41n1822_01b:0494a26": "論。傳說阿伽至隣阿伽色。述婆沙異釋。此第",
    "T41n1822_01b:0494a27": "一云。阿伽是極礙也。論。有說阿伽至隣",
    "T41n1822_01b:0494a28": "阿伽色。第二釋也。此阿伽名為無礙。梵語阿",
    "T41n1822_01b:0494a29": "伽通其二義。各據一釋。論。諸有漏識",
    "T41n1822_01b:0494b01": "名為識界。前出空界體。此出識界體。唯取",
    "T41n1822_01b:0494b02": "有漏不取無漏。論。云何不說至為識",
    "T41n1822_01b:0494b03": "界耶。問也。論。由許六界至則不如是答",
    "T41n1822_01b:0494b04": "也　由許六界。是諸有情生所依故。又恒持",
    "T41n1822_01b:0494b05": "生。諸無漏法則不如是　故正理云。由無",
    "T41n1822_01b:0494b06": "漏法。於有情生。斷．害．壞等差別轉故非生",
    "T41n1822_01b:0494b07": "所依。如是六界。於有情生。生．養．長因差別",
    "T41n1822_01b:0494b08": "轉故是生所依。生因謂識界續生種故。養因",
    "T41n1822_01b:0494b09": "謂大種生依止故。長因謂空界容受生故。尊",
    "T41n1822_01b:0494b10": "者世友。作如是言。界是施設有情因故。非",
    "T41n1822_01b:0494b11": "無漏法。如契經說。六界為緣入母胎故。",
    "T41n1822_01b:0494b12": "又婆沙七十五云。若法能長養諸有。攝益諸",
    "T41n1822_01b:0494b13": "有。任持諸有者。立六界中。無漏意識。能損",
    "T41n1822_01b:0494b14": "減諸有散壞諸有破滅諸有。是故不立在",
    "T41n1822_01b:0494b15": "六界中　廣如彼釋　問三無心位闕六識",
    "T41n1822_01b:0494b16": "界。四無色中後闕前五。如何得說識等六",
    "T41n1822_01b:0494b17": "界恒持生也。答此總說諸界。從續生位",
    "T41n1822_01b:0494b18": "至命終心。隨其所有皆能持生。無有現起",
    "T41n1822_01b:0494b19": "不持生者。及無一有情總無六界而得有",
    "T41n1822_01b:0494b20": "生。非如無漏法現起在身。而不持。總無",
    "T41n1822_01b:0494b21": "無漏而其生亦有。不欲說一切有情恒具",
    "T41n1822_01b:0494b22": "六界。故作是說。所以論云。由許六界是諸",
    "T41n1822_01b:0494b23": "有情生所依故。如是諸界從續生心至命",
    "T41n1822_01b:0494b24": "終心。恒持生故。諸無漏法則不如是。",
    "T41n1822_01b:0494b25": "論。彼六界中至七心界攝。相攝可知。",
    "T41n1822_01b:0494b26": "論。彼經餘界至十八界攝。類說餘界皆此十",
    "T41n1822_01b:0494b27": "八界攝　略依法蘊足論第十．第十一多界",
    "T41n1822_01b:0494b28": "品。出六十二界體。攝入十八界中者。法蘊",
    "T41n1822_01b:0494b29": "頌云。界有六十二。十八界為初。三六．一四",
    "T41n1822_01b:0494c01": "種。六三。後二二　十八界謂六根．六境．六",
    "T41n1822_01b:0494c02": "識。如自名攝　言三六者。謂三種六　第",
    "T41n1822_01b:0494c03": "一六。謂地．水．火．風．空．識界。前四界觸界攝。",
    "T41n1822_01b:0494c04": "空界以光．影．明．闇為體。色界攝。識界以",
    "T41n1822_01b:0494c05": "有漏識為體。七心界攝　第二六。謂欲．恚．",
    "T41n1822_01b:0494c06": "害．無欲．無恚．無害界。欲以欲貪為性恚以",
    "T41n1822_01b:0494c07": "瞋為性。害以害為性。無欲以無貪為性。",
    "T41n1822_01b:0494c08": "無恚以無瞋為性。無害以不害為性。此六",
    "T41n1822_01b:0494c09": "是心所法。皆是法界攝　第三六．謂樂．苦．喜．",
    "T41n1822_01b:0494c10": "憂．捨．無明界。前五界以受為性。後一以癡",
    "T41n1822_01b:0494c11": "為性。是心所法故。皆法界攝　一四種。謂受",
    "T41n1822_01b:0494c12": "想．行．識界．受．想．行法界攝。識界七心界攝",
    "T41n1822_01b:0494c13": "　六三者。第一三。謂欲．色．無色界。欲界十八",
    "T41n1822_01b:0494c14": "界攝。色界十四界攝。除香．味二。及鼻．舌識。",
    "T41n1822_01b:0494c15": "無色界意．法．意識界攝　第二三界。謂色．無",
    "T41n1822_01b:0494c16": "色．滅界。色界謂欲．色界。以有色故總名色",
    "T41n1822_01b:0494c17": "界。十八界攝。無色界後三界攝。滅界以擇滅．",
    "T41n1822_01b:0494c18": "非擇滅為性。法界攝　第三三界　謂過去。",
    "T41n1822_01b:0494c19": "未來。現在界。皆以五蘊為性。十八界攝",
    "T41n1822_01b:0494c20": "　第四三界。謂劣．中．妙界。劣界以不善．有覆",
    "T41n1822_01b:0494c21": "無記法為性。七心界．色．聲．法界攝。中界以",
    "T41n1822_01b:0494c22": "有漏善．及無覆無記法為性。十八界攝。妙",
    "T41n1822_01b:0494c23": "界以無漏善法為性。意．法．意識界攝　第",
    "T41n1822_01b:0494c24": "五三界。謂善．不善．無記界。善界以一切善",
    "T41n1822_01b:0494c25": "法為性。不善界以諸不善法為性。此二七",
    "T41n1822_01b:0494c26": "心界．色．聲．法界攝。無記界以一切無記法",
    "T41n1822_01b:0494c27": "為性。十八界攝　第六三界。謂學．無學．非學",
    "T41n1822_01b:0494c28": "非無學界。學界以學無漏五蘊為性。無學",
    "T41n1822_01b:0494c29": "界以無學無漏五蘊為性。此二意．法．意識",
    "T41n1822_01b:0495a01": "界攝。非學非無學界。以有漏五蘊．及三無為",
    "T41n1822_01b:0495a02": "為性。十八界攝　後二二者。第一二界。謂有",
    "T41n1822_01b:0495a03": "漏．無漏界。有漏界以有漏五蘊為性。十八",
    "T41n1822_01b:0495a04": "界攝。無漏界謂無漏五蘊。及三無為為性意．",
    "T41n1822_01b:0495a05": "法．意識界攝　第二二界。謂有為．無為界。有",
    "T41n1822_01b:0495a06": "為界以五蘊為性。十八界攝。無為界以三",
    "T41n1822_01b:0495a07": "無為為性。法界攝　阿含經中亦列六十二",
    "T41n1822_01b:0495a08": "界名。名多界經。",
    "T41n1822_01b:0495a09": "俱舍論疏卷第一之餘",
    "T41n1822_01b:0495a10": "保延三年潤九月六日於南新房",
    "T41n1822_01b:0495a11": "奉點了　　加久壽",
    "T41n1822_01b:0495a12": "交了"
}