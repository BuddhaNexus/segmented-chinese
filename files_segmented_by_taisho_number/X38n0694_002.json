{
    "X38n0694_002:0629c16": "佛說梵網經菩薩心地品合註卷第二",
    "X38n0694_002:0629c18": "姚秦　三藏法師　鳩摩羅什　譯",
    "X38n0694_002:0629c19": "明　菩薩沙彌古吳　智旭　註",
    "X38n0694_002:0629c20": "菩薩比丘溫陵　道昉　訂",
    "X38n0694_002:0629c21": "△三明十金剛心三。初總徵。二別釋。三結指。今",
    "X38n0694_002:0629c22": "初。",
    "X38n0694_002:0629c23": "盧舍那佛言。千佛諦聽。汝先言金剛種子有十心。",
    "X38n0694_002:0629c24": "金剛種子者。修習中觀。能為金剛十地而作種子。",
    "X38n0694_002:0630a01": "又三十心皆是種子。惟此十心。倍為堅固。故名金",
    "X38n0694_002:0630a02": "剛。別則一心分對一向。圓則位位具修此心乃至",
    "X38n0694_002:0630a03": "妙覺究竟此心。今就義便。且約次第中觀為解。又",
    "X38n0694_002:0630a04": "復大似圓家十信。一信。二念。第六不退。名義皆同。",
    "X38n0694_002:0630a05": "深心迴向。即精進義。達即慧義。直即定義。大乘不",
    "X38n0694_002:0630a06": "異護心。無相還同迴向。慧心與戒。不壞與願。取義",
    "X38n0694_002:0630a07": "稍殊。亦不甚遠。良繇界外機宜不同。或接或借。致",
    "X38n0694_002:0630a08": "成異趣。圓人稱性修觀。總皆攬入一念心中。無違",
    "X38n0694_002:0630a09": "妨也。",
    "X38n0694_002:0630a10": "△二別釋十。初信心(至)十不壞心。今初。",
    "X38n0694_002:0630a11": "若佛子。信者。一切行以信為首。眾德根本。不起外道",
    "X38n0694_002:0630a12": "邪見心。諸見名著。結有造業必不受。入空無為法中",
    "X38n0694_002:0630a13": "三相無。無無。生無生。無住住。無滅滅。無有一切法空",
    "X38n0694_002:0630a14": "世諦第一義諦智。盡滅異空。色空細心。心空細心。心",
    "X38n0694_002:0630a15": "心空故。信信寂滅。無體性和合。亦無依然主者我人",
    "X38n0694_002:0630a16": "名用三界假我。我無得集相。故名無相信。",
    "X38n0694_002:0630a17": "信為道源功德母。長養一切諸善根。以信力故。不",
    "X38n0694_002:0630a18": "起外道邪見心及一切世間種種妄見。名字計著。",
    "X38n0694_002:0630a19": "能結三有果報能造善惡諸業者。亦不必受。入於",
    "X38n0694_002:0630a20": "真空無為法中。生住滅相。當體皆無。亦并無無相",
    "X38n0694_002:0630a21": "可得。所謂生即無生。無生即生。無住而住。住即無",
    "X38n0694_002:0630a22": "住。無滅而滅。滅即無滅。不惟無一切法。亦無一切",
    "X38n0694_002:0630a23": "法空。惟以炤了世諦第一義諦之權實妙智。盡滅",
    "X38n0694_002:0630a24": "凡外所計異色之空。及色界空界之微細心想。二",
    "X38n0694_002:0630b01": "乘心空之微細心智。如是心心皆空故。方生中道",
    "X38n0694_002:0630b02": "實信。信於中道寂滅之理。了知諸法不自生。故無",
    "X38n0694_002:0630b03": "體性。不共生。故無和合。不無因。故無依然。依然即",
    "X38n0694_002:0630b04": "是自然。不他生。故無主者我人名。但用三界假名",
    "X38n0694_002:0630b05": "之我。而此我實無得集之相。故名無相信也。此亦",
    "X38n0694_002:0630b06": "可別對救護眾生離眾生相迴向者。入空無為法",
    "X38n0694_002:0630b07": "中。即純潔精真義。不起邪見。不受結業等。即遠諸",
    "X38n0694_002:0630b08": "留患義。用三界假我我無得集相。即當度眾生。滅",
    "X38n0694_002:0630b09": "除度相義。心心空故信信寂滅。即迴無為心向涅",
    "X38n0694_002:0630b10": "槃路義。",
    "X38n0694_002:0630b11": "△二念心。",
    "X38n0694_002:0630b12": "若佛子。作念六念。常覺乃至常施。第一義諦。空。無著。",
    "X38n0694_002:0630b13": "無解。生住滅相不動不到去來。而於諸業受者一合",
    "X38n0694_002:0630b14": "相。迴向入法界智。慧慧相乘。乘乘寂滅。燄燄無常。光",
    "X38n0694_002:0630b15": "光無無。生生不起。轉易空道。變前轉後。變轉化化。化",
    "X38n0694_002:0630b16": "轉轉變。同時同住。燄燄一相。生滅一時。已變。未變。變",
    "X38n0694_002:0630b17": "變。化亦得一。受亦如是。",
    "X38n0694_002:0630b18": "作念者。能念之觀慧。六念者。所念之諦境也。能念",
    "X38n0694_002:0630b19": "無非一心三觀。所念無非一境三諦。常覺下。先釋",
    "X38n0694_002:0630b20": "所念。迴向下。次釋能念。常覺者。心外無佛。佛即是",
    "X38n0694_002:0630b21": "心。乃至者。略指法僧戒天。心外無法。法即是心名",
    "X38n0694_002:0630b22": "常法。心外無僧。僧即覺法和合名常僧。無作妙戒。",
    "X38n0694_002:0630b23": "究竟色相名常戒。第一義天。法爾性德名常天。三",
    "X38n0694_002:0630b24": "輪體寂。究竟大施名常施。名雖有六。實惟第一義",
    "X38n0694_002:0630c01": "諦。此總明三諦圓融之境也。空字。別名真諦。無著",
    "X38n0694_002:0630c02": "無解。別明俗諦。生住滅相。現在不動。不到過去未",
    "X38n0694_002:0630c03": "來。別明中諦。既所念之境。三諦一諦。不可思議。惟",
    "X38n0694_002:0630c04": "一合相。則於六念諸業。及受用此法者。當知亦皆",
    "X38n0694_002:0630c05": "是法界一合相也。迴向入法界智者。若念佛時。佛",
    "X38n0694_002:0630c06": "為法界。一切法趣佛。乃至若念施時。施為法界。一",
    "X38n0694_002:0630c07": "切法趣施。此總明三觀圓融之念也。慧慧相乘等。",
    "X38n0694_002:0630c08": "別明即空妙觀。燄喻於慧。無常即相乘義。光喻於",
    "X38n0694_002:0630c09": "乘。無無即寂滅義。生生不起等。別明即假妙觀。謂",
    "X38n0694_002:0630c10": "雖是生生不起。而復轉易空道。所謂變前轉後。變",
    "X38n0694_002:0630c11": "轉化化。化轉轉象。無盡重重。不可思議也。變者。指",
    "X38n0694_002:0630c12": "能念之慧。化者。指所念之境。因佛法等境。生於能",
    "X38n0694_002:0630c13": "念之慧。故名為變。因於念慧。復成佛法等境。故名",
    "X38n0694_002:0630c14": "為化。同時同住等。別明即中妙觀。謂雖變化轉易。",
    "X38n0694_002:0630c15": "而復同時同住。猶如燈炷。燄燄一相。生滅一時。所",
    "X38n0694_002:0630c16": "謂過去已變。未來未變。現在變變。無不同時同住",
    "X38n0694_002:0630c17": "也。言同時者。如生住滅三相。一往謂是三世。然生",
    "X38n0694_002:0630c18": "相生時。滅相則滅。住相生時。生相則滅。滅相生時。",
    "X38n0694_002:0630c19": "住相則滅。住相滅故。住亦名滅。滅相生故。滅亦名",
    "X38n0694_002:0630c20": "生。生相滅故。生亦名滅。住相生故。住亦名生。又正",
    "X38n0694_002:0630c21": "生時。生亦名住。正滅時。滅亦名住。則一相中皆具",
    "X38n0694_002:0630c22": "三義。皆具三名。故同時也。言同住者。義無實性。名",
    "X38n0694_002:0630c23": "無實體。生不自生。亦不他生。亦不共生。不無因生。",
    "X38n0694_002:0630c24": "住不自住。亦不他住。亦不共住。不無因住。滅不自",
    "X38n0694_002:0631a01": "滅。亦不他滅。亦不共滅。不無因滅。四性推檢。求於",
    "X38n0694_002:0631a02": "生住滅之異相。了不可得。惟一無生無住無滅之",
    "X38n0694_002:0631a03": "法性。故同住也。燄燄一相。喻於同住。生滅一時。還",
    "X38n0694_002:0631a04": "喻同時。既能念之慧。三觀一觀。不可思議。惟是一",
    "X38n0694_002:0631a05": "相一時。則所念化境。亦得一相一時。而受用此法",
    "X38n0694_002:0631a06": "者。亦復如是一相一時矣。此亦可別對不壞迴向",
    "X38n0694_002:0631a07": "者若非一境三諦。一心三觀。皆為可壞之法。以離",
    "X38n0694_002:0631a08": "真言俗。離俗言真。離真俗而言中。總非法界究竟",
    "X38n0694_002:0631a09": "了義。今悉離此諸離。故名不壞也。",
    "X38n0694_002:0631a10": "△三迴向心。",
    "X38n0694_002:0631a11": "若佛子。深心者。第一義空。於實法空智。照有實諦。業",
    "X38n0694_002:0631a12": "道相續。因緣中道。名為實諦。假名諸法。我人主者。名",
    "X38n0694_002:0631a13": "為世諦。於此二有諦。深深入空而無去來。幻化受果",
    "X38n0694_002:0631a14": "而無受。故深深心解脫。",
    "X38n0694_002:0631a15": "題稱迴向。文名深心者。迴二邊。向中道。理極淵微",
    "X38n0694_002:0631a16": "故也。此深心者。即是第一義空。謂於真實法空智",
    "X38n0694_002:0631a17": "中。雙炤有實二諦。咸歸一實。有即世諦。實即真諦。",
    "X38n0694_002:0631a18": "何謂真諦。即是業道相續。十二因緣中之道理是",
    "X38n0694_002:0631a19": "也。業從惑起。必招苦果。舉一該二。成大緣起。其中",
    "X38n0694_002:0631a20": "道理。所謂菩提涅槃元清淨體。能生諸緣。緣所遺",
    "X38n0694_002:0631a21": "者。雖是所遺。不在緣外也。何謂世諦。即假名諸法",
    "X38n0694_002:0631a22": "我人主者是也。本無實法。惟依世俗假說。凡外不",
    "X38n0694_002:0631a23": "了。乃成二執耳。此二諦者。實諦情無理有。世諦理",
    "X38n0694_002:0631a24": "無情有。故同名有諦。深深入於第一義空而無去",
    "X38n0694_002:0631b01": "來者。所謂性真常中。求於去來迷悟生死。了無所",
    "X38n0694_002:0631b02": "得也。幻化受果而無受者。所歸因緣和合。虗妄有",
    "X38n0694_002:0631b03": "生。因緣別離。虗妄名滅。當處出生。隨處滅盡也。此",
    "X38n0694_002:0631b04": "亦可別對等一切佛迴向者。本覺湛然。覺齊佛覺。",
    "X38n0694_002:0631b05": "故名深深心解脫也。",
    "X38n0694_002:0631b06": "△四達心。",
    "X38n0694_002:0631b07": "若佛子。達照者。忍順一切實性。性性無縛無解。無礙。",
    "X38n0694_002:0631b08": "法達。義達。辭達。教化達。三世因果。眾生根行。如如不",
    "X38n0694_002:0631b09": "合不散。無實。用無用。無名。用用用。一切空。空空。照達",
    "X38n0694_002:0631b10": "空。名為通達一切法空。空空如如。相不可得。",
    "X38n0694_002:0631b11": "精真發明。名為達照。以此菩薩所證忍法。順於一",
    "X38n0694_002:0631b12": "切實性。知彼性性。皆本無結縛。亦無解脫。故能發",
    "X38n0694_002:0631b13": "生四無礙辯。所謂法達。能知種種法相。義達。能知",
    "X38n0694_002:0631b14": "所詮義趣。辭達。能知名句文身。教化達。能作種種",
    "X38n0694_002:0631b15": "莊嚴樂說。惟其心輪通達。所以口輪無礙。葢既了",
    "X38n0694_002:0631b16": "知三世因果。及眾生根性業行。皆悉如於真如。不",
    "X38n0694_002:0631b17": "合不散。本無實法。故能用於無以為用。而作隨智",
    "X38n0694_002:0631b18": "說。亦本無名。故能用於用以為用。而作隨情說。如",
    "X38n0694_002:0631b19": "是若實若名。一切皆空。能空之智亦空。炤達此第",
    "X38n0694_002:0631b20": "一義空之理。名為通達一切法空。彼空空之智。如",
    "X38n0694_002:0631b21": "如之理。其相皆不可得也。此亦可別對至一切處",
    "X38n0694_002:0631b22": "迴向者。達炤即是真精發明。地如佛地之義。",
    "X38n0694_002:0631b23": "△五直心。",
    "X38n0694_002:0631b24": "若佛子。直者。直照取緣神我入無生智。無明神我空。",
    "X38n0694_002:0631c01": "空中空。空空理心。在有在無而不壞道種子。無漏中",
    "X38n0694_002:0631c02": "道一觀。而教化一切十方眾生。轉一切眾生皆薩婆",
    "X38n0694_002:0631c03": "若。空直。直性。直行。於空三界生者。結縛而不受。",
    "X38n0694_002:0631c04": "正念真如。名為直心。真如徧一切法無所不在。故",
    "X38n0694_002:0631c05": "以直心炤了彼取緣神我入無生智也。無明即指",
    "X38n0694_002:0631c06": "取緣。取緣神我本空。空中亦空。即是雙遮。而此空",
    "X38n0694_002:0631c07": "空理心。在有在無而不壞中道種子。即是雙炤。以",
    "X38n0694_002:0631c08": "此無漏中道一觀教化眾生。令其皆入薩婆若海。",
    "X38n0694_002:0631c09": "梵語薩婆若。此翻一切智智。三智一心中得。名一",
    "X38n0694_002:0631c10": "切智智。即究竟果覺也。繇達無明神我本空。而證",
    "X38n0694_002:0631c11": "中道一實之理。故內秉直性。外行直行。內外一如。",
    "X38n0694_002:0631c12": "則於空華幻夢之三界。所有生者結縛。雖隨意遊",
    "X38n0694_002:0631c13": "戲出沒。而不受其顛倒矣。此亦可別對無盡功德",
    "X38n0694_002:0631c14": "藏迴向者。教化眾生皆薩婆若。即所謂世界如來",
    "X38n0694_002:0631c15": "互相涉入。得無罣礙也。",
    "X38n0694_002:0631c16": "△六不退心。",
    "X38n0694_002:0631c17": "若佛子。不退心者。不入一切凡夫地。不起新長養諸",
    "X38n0694_002:0631c18": "見。亦復不起集因相似我人。入三界業亦行空。而不",
    "X38n0694_002:0631c19": "住退。解脫於第一中道一合行。故不行退。本際無二",
    "X38n0694_002:0631c20": "故。而不念退。空生觀智如如。相續乘乘。心入不二。常",
    "X38n0694_002:0631c21": "空生心。一道一淨。為不退一道一照。",
    "X38n0694_002:0631c22": "三不退位。繇於三不退智而成。初句總標。不入下。",
    "X38n0694_002:0631c23": "別釋三不退位。空生下。別明三不退智。常空下。總",
    "X38n0694_002:0631c24": "結三智一心中修。三位一心中證也。不入凡夫地。",
    "X38n0694_002:0632a01": "是位不退果。不起新長養諸見我人等。是位不退",
    "X38n0694_002:0632a02": "因。新者。謂行人已伏故惑而入禪那。若於禪那中",
    "X38n0694_002:0632a03": "不善觀察。發起愛見宿習。名之為新。今善修不退",
    "X38n0694_002:0632a04": "心故。故惑消滅。新惑不生。見愛二習。皆悉寂滅。雖",
    "X38n0694_002:0632a05": "示現入三界業。亦常行於空理。故得證位不退。言",
    "X38n0694_002:0632a06": "不住退。即是位不退也。此位不退。雖似與二乘共。",
    "X38n0694_002:0632a07": "然二乘豈能入三界業。故知圓位殊勝。空非但空。",
    "X38n0694_002:0632a08": "只須明此一種不退。已非權小境界。況具明三不",
    "X38n0694_002:0632a09": "退耶。次明所證解脫。乃於第一中道一合而行。不",
    "X38n0694_002:0632a10": "同二乘解脫。故不行退。次明了知生死本際。即涅",
    "X38n0694_002:0632a11": "槃本際。煩惱本際。即菩提本際。更無二際。念念恒",
    "X38n0694_002:0632a12": "與薩婆若智相應。而不念退。止三不退。理趣甚深。",
    "X38n0694_002:0632a13": "良繇三智所證。空生觀智如如。即是位不退智。相",
    "X38n0694_002:0632a14": "續乘於大乘。即是行不退智。心入不二本際。即是",
    "X38n0694_002:0632a15": "念不退智。如此三智一心中修。名為常空生心。即",
    "X38n0694_002:0632a16": "是無住生心之義。善契心體。名為一道。不染二邊。",
    "X38n0694_002:0632a17": "名為一淨。是為不退一道一炤。乃理智一如之極",
    "X38n0694_002:0632a18": "致也。此亦可別對隨順平等善根迴向者。謂於同",
    "X38n0694_002:0632a19": "佛地中。各各生清淨因。取涅槃道。故能圓證三不",
    "X38n0694_002:0632a20": "退理。然三不退若分屬者。別教位不退在第七住。",
    "X38n0694_002:0632a21": "行不退在十迴向。念不退在歡喜地。圓教位不退",
    "X38n0694_002:0632a22": "在初信心。行不退在第十心。念不退在發心住。今",
    "X38n0694_002:0632a23": "合明之。正顯隨順平等善根義故。",
    "X38n0694_002:0632a24": "△七大乘心。",
    "X38n0694_002:0632b01": "若佛子。獨大乘心者。解解一空故。一切行心名一乘。",
    "X38n0694_002:0632b02": "乘一空智。智乘。行乘。乘智心。心任載任用。任載。任一",
    "X38n0694_002:0632b03": "切眾生度三界河結縛河生滅河。行者坐乘。任用。載",
    "X38n0694_002:0632b04": "用智乘。趣入佛海。故一切眾生未得空智任用。不名",
    "X38n0694_002:0632b05": "為大乘。但名乘。得度苦海。",
    "X38n0694_002:0632b06": "惟一佛乘。無二無三。自成佛道。轉化一切皆令成",
    "X38n0694_002:0632b07": "佛。故名獨大乘心。所謂若二乘解。若菩薩解。究竟",
    "X38n0694_002:0632b08": "皆歸第一義空。達此畢竟第一義空。所以一切行",
    "X38n0694_002:0632b09": "心。皆名一乘。謂乘於一空之一切種智也。而此獨",
    "X38n0694_002:0632b10": "大乘心者。亦名智乘。亦名行乘。以乘此一切種智",
    "X38n0694_002:0632b11": "之心。此心堪任載諸眾生。堪任用趣佛海。故得名",
    "X38n0694_002:0632b12": "為智乘及行乘也。何謂任載。謂任荷眾生。令度三",
    "X38n0694_002:0632b13": "界苦果之河。惑業結縛之河。無明生滅之河。而此",
    "X38n0694_002:0632b14": "行者。不居此彼二岸。不住中流。常坐是乘而行濟",
    "X38n0694_002:0632b15": "度。所以名行乘也。何謂任用。謂所載眾生。皆用智",
    "X38n0694_002:0632b16": "乘。令其悉得趣入佛海。不令一人墮二乘地。所以",
    "X38n0694_002:0632b17": "名智乘也。故使一切眾生。設有一人未得此空智",
    "X38n0694_002:0632b18": "任用者。則不名為大乘。但名為乘。得度苦海而已。",
    "X38n0694_002:0632b19": "此即反顯獨大乘心。必能等觀一切眾生。皆以如",
    "X38n0694_002:0632b20": "來滅度而滅度之也。空智任用者。即是中道應本。",
    "X38n0694_002:0632b21": "亦即無住生心之義。若不令眾生同得此道。不名",
    "X38n0694_002:0632b22": "大乘。葢不惟聲聞緣覺。缺此大心。即藏通二佛。究",
    "X38n0694_002:0632b23": "竟止歸灰斷。亦不得名為獨大乘心。此亦可別對",
    "X38n0694_002:0632b24": "隨順等觀一切眾生迴向也。",
    "X38n0694_002:0632c01": "△八無相心。",
    "X38n0694_002:0632c02": "若佛子。無相心者。妄想解脫。照般若波羅蜜無二。一",
    "X38n0694_002:0632c03": "切結業三世法。如如一諦。而行於無生空。自知得成",
    "X38n0694_002:0632c04": "佛。一切佛是我等師。一切賢聖是我同學。皆同無生",
    "X38n0694_002:0632c05": "空故。名無相心。",
    "X38n0694_002:0632c06": "無生死相。無涅槃相。無煩惱相。無菩提相。無十界",
    "X38n0694_002:0632c07": "差別相。無十界平等相。名無相心。所以若妄想。若",
    "X38n0694_002:0632c08": "解脫。炤之以般若波羅蜜而皆無二。一切結業三",
    "X38n0694_002:0632c09": "世法。皆即如如一諦。結者煩惑。惑即般若。業者。善",
    "X38n0694_002:0632c10": "不善不動有漏業。業即解脫。三世法者。去來現在",
    "X38n0694_002:0632c11": "三界苦果。苦即法身。三德秘藏。惟一實理。如理妙",
    "X38n0694_002:0632c12": "智。名為無生空智。行於此智。了了自知作佛。佛即",
    "X38n0694_002:0632c13": "我師。賢聖即我同學。以諸佛菩薩。同修同證此無",
    "X38n0694_002:0632c14": "生空故。此亦可別對真如相迴向者。想脫無二。所",
    "X38n0694_002:0632c15": "謂即一切法。如如一諦。所謂離一切相。行無生空。",
    "X38n0694_002:0632c16": "所謂惟即與離。二無所著也。",
    "X38n0694_002:0632c17": "△九慧心。",
    "X38n0694_002:0632c18": "若佛子。如如慧者。無量法界。無集無受生。生生煩惱",
    "X38n0694_002:0632c19": "而不縛。一切法門。一切賢所行道。一切聖所觀法。所",
    "X38n0694_002:0632c20": "有亦如是。一切佛教化方便法。我皆集在心中。外道",
    "X38n0694_002:0632c21": "一切論。邪定功用幻化。魔說佛說。皆分別入二諦處。",
    "X38n0694_002:0632c22": "非一非二。非有陰界入。是慧光明。光明照性入一切",
    "X38n0694_002:0632c23": "法。",
    "X38n0694_002:0632c24": "發趣中慧。雖明知體名心。而入空義強。故標空慧。",
    "X38n0694_002:0633a01": "長養中慧。雖亦發無生心。而出假義強。故云作慧",
    "X38n0694_002:0633a02": "見心。今則正顯契合中道之慧。故云如如慧也。此",
    "X38n0694_002:0633a03": "慧不落凡情。不著聖解。何謂不落凡情。謂達無量",
    "X38n0694_002:0633a04": "法界。無有集者。亦無有受生者。雖似有生生不停",
    "X38n0694_002:0633a05": "之煩惱。而實不縛也。何謂不著聖解。謂一切法門。",
    "X38n0694_002:0633a06": "賢所行。聖所觀。所有諸法。亦復如是不縛著也。既",
    "X38n0694_002:0633a07": "凡聖二法。永無執著。則能善用凡聖諸法。故一切",
    "X38n0694_002:0633a08": "諸佛教化方便。皆集心中。乃至外論邪定等。皆悉",
    "X38n0694_002:0633a09": "分別入二諦處。謂佛法是真諦。魔外是俗諦。又魔",
    "X38n0694_002:0633a10": "佛差別是俗諦魔佛一如是真諦。真不違俗故非",
    "X38n0694_002:0633a11": "一。俗不違真故非二。既達斯致。則五陰亦非陰。十",
    "X38n0694_002:0633a12": "八界亦非界。十二入亦非入。清淨本然。惟是真慧",
    "X38n0694_002:0633a13": "光明。而此光明炤性。普入一切法中。即所謂真得",
    "X38n0694_002:0633a14": "所如。十方無礙。故亦可別對無縛解脫迴向也。",
    "X38n0694_002:0633a15": "△十不壞心。",
    "X38n0694_002:0633a16": "若佛子。不壞心者。入聖地智。近解脫位。得道正門。明",
    "X38n0694_002:0633a17": "菩提心。伏忍順空。八魔不壞。眾聖摩頂。諸佛勸發。入",
    "X38n0694_002:0633a18": "摩頂三昧。放身光。光照十方國土。入佛威神。出沒自",
    "X38n0694_002:0633a19": "在。動大千界。與平等地心無二無別。而非中觀知道。",
    "X38n0694_002:0633a20": "以三昧力故。光中見佛無量國土現為說法。爾時即",
    "X38n0694_002:0633a21": "得頂三昧。證虗空平等地總持法門。聖行滿足。心心",
    "X38n0694_002:0633a22": "行空。空空慧中道無相照故。一切相滅。得金剛三昧",
    "X38n0694_002:0633a23": "法門。入一切行門。入虗空平等地。",
    "X38n0694_002:0633a24": "十金剛心。皆以不壞為義。此居最後。獨膺不壞之",
    "X38n0694_002:0633b01": "名。此心乃是能入聖地之智。已近解脫之位。得中",
    "X38n0694_002:0633b02": "道之正門也。入聖地智。是般若德。近解脫位。是解",
    "X38n0694_002:0633b03": "脫德得道正門。是法身德。入聖地智。即明實智菩",
    "X38n0694_002:0633b04": "提。近解脫位。即明方便菩提。得道正門。即明真性",
    "X38n0694_002:0633b05": "菩提。又入聖地智。即明了因慧心。近解脫位。即明",
    "X38n0694_002:0633b06": "緣因善心。得道正門。即明正因理心。故曰明菩提",
    "X38n0694_002:0633b07": "心也。此為地前伏忍極位。順於第一義空之理。第",
    "X38n0694_002:0633b08": "一義空。不住生死。故界內陰魔煩惱魔死魔天魔",
    "X38n0694_002:0633b09": "所不能壞。不住涅槃。故界外苦無常無我不淨四",
    "X38n0694_002:0633b10": "魔所不能壞。分滿眾聖。一時摩頂。十方諸佛。咸皆",
    "X38n0694_002:0633b11": "勸發。遂入摩頂三昧。放光普炤。亦能入佛威神。出",
    "X38n0694_002:0633b12": "沒自在。動大千界。儼然與登地者無別。而猶不名",
    "X38n0694_002:0633b13": "為初地者。以其尚在伏忍。猶屬相似中觀。非以真",
    "X38n0694_002:0633b14": "實中觀知道故也。但以摩頂三昧力故。光中見佛",
    "X38n0694_002:0633b15": "聞法。即得入頂三昧。此於凡位之中。最為尊上。猶",
    "X38n0694_002:0633b16": "藏教所謂世第一位。入此位已。無間即證虗空平",
    "X38n0694_002:0633b17": "等地門。總一切法。持一切義。知一切法即心自性。",
    "X38n0694_002:0633b18": "性具功德。任運現前。無作妙行。當下滿足矣。然菩",
    "X38n0694_002:0633b19": "薩所以能捨凡入聖者。良繇三十心法門。心心皆",
    "X38n0694_002:0633b20": "行於空理。以此空空之慧。中道無相炤故。所以一",
    "X38n0694_002:0633b21": "切諸相。皆悉寂滅。乃能得是金剛三昧門。入一切",
    "X38n0694_002:0633b22": "行門。入虗空平等地也。此亦可別對法界無量迴",
    "X38n0694_002:0633b23": "向者。性德圓成。法界量滅。是真不壞義故。",
    "X38n0694_002:0633b24": "△三結指。",
    "X38n0694_002:0633c01": "如佛華經中廣說。",
    "X38n0694_002:0633c02": "△四明十地二。初總徵。二別釋。今初。",
    "X38n0694_002:0633c03": "盧舍那佛言。千佛諦聽。汝先問地者有何義。",
    "X38n0694_002:0633c04": "上荷佛法。下荷眾生。功德智慧之所歸趣。慈悲巧",
    "X38n0694_002:0633c05": "便之所從生。故名為地。別則平等慧即歡喜地。乃",
    "X38n0694_002:0633c06": "至入佛界即法雲地。圓則歡喜乃至法雲十地。地",
    "X38n0694_002:0633c07": "地皆悉具平等義。具善慧義。具光明義。具爾燄義。",
    "X38n0694_002:0633c08": "具慧炤義。具華光義。具滿足義。具佛吼義。具華嚴",
    "X38n0694_002:0633c09": "義。具佛界義。又理即平等。乃至究竟平等。理即佛",
    "X38n0694_002:0633c10": "界。乃至究竟佛界。中間例知。今就義便。且約分證",
    "X38n0694_002:0633c11": "法身為解。至於一地一切地。一切地一地。行布圓",
    "X38n0694_002:0633c12": "融。雙炤無礙。入斯地者。當自知之。",
    "X38n0694_002:0633c13": "△二別釋十。初平等地(至)十入佛界地。今初。",
    "X38n0694_002:0633c14": "若佛子。菩提薩埵入平等慧體性地。真實法化。一切",
    "X38n0694_002:0633c15": "行華光滿足。四天果乘用。任化無方。理化神通。十力。",
    "X38n0694_002:0633c16": "十號。十八不共法。住佛淨土。無量大願。辯才。無畏。一",
    "X38n0694_002:0633c17": "切論。一切行。我皆得入。生出佛家。坐佛性地。一切障",
    "X38n0694_002:0633c18": "礙凡夫因果。畢竟不受。大樂歡喜。從一佛土入無量",
    "X38n0694_002:0633c19": "佛土。從一劫入無量劫。不可說法為可說法。反照見",
    "X38n0694_002:0633c20": "一切法。逆順見一切法。常入二諦。而在第一義中。以",
    "X38n0694_002:0633c21": "一智知十地次第。一一事示眾生。而常心心中道以",
    "X38n0694_002:0633c22": "一智知一切佛土殊品。及佛所說法。而身心不變。以",
    "X38n0694_002:0633c23": "一智知十二因緣。十惡種性。而常住善道。以一切智",
    "X38n0694_002:0633c24": "見有無二相。以一智知入十禪支行。三十七道。而現",
    "X38n0694_002:0634a01": "一切色身六道。以一智知十方色色分分。了起入受",
    "X38n0694_002:0634a02": "色報。而心心無縛。光光照一切。是故無生信忍空慧。",
    "X38n0694_002:0634a03": "常現在前。從一地二地。乃至佛界。其中間一切法門。",
    "X38n0694_002:0634a04": "一時而行。故略出平等地功德海藏行願。如海一渧",
    "X38n0694_002:0634a05": "毛頭許事。",
    "X38n0694_002:0634a06": "前標名中稱體性平等地者。乃是依理立位。亦顯",
    "X38n0694_002:0634a07": "全性起修。今此名為入平等慧體性地者。乃是攝",
    "X38n0694_002:0634a08": "位歸體。亦顯全修在性也。此地從真實性中。出生",
    "X38n0694_002:0634a09": "法化。故一切行華光。皆悉滿足。華表解脫。即是行",
    "X38n0694_002:0634a10": "行。光表般若。即是慧行。三十心中。雖亦具有二行。",
    "X38n0694_002:0634a11": "但是相似解行。今乃真實法化。所謂直法身非法",
    "X38n0694_002:0634a12": "身。法身必具二德。乃稱性滿足也。既證三德三身。",
    "X38n0694_002:0634a13": "即能隨意示現。於第四天而成佛果。乘此平等大",
    "X38n0694_002:0634a14": "慧之用。任運教化。無有方隅。所有神通變化。非關",
    "X38n0694_002:0634a15": "作意。惟是理性所起。名為理化神通。即所謂無記",
    "X38n0694_002:0634a16": "化化通也。言四天者。或指欲界第四兜率天宮。如",
    "X38n0694_002:0634a17": "千百億釋迦等。或指第四禪色究竟天。如千釋迦",
    "X38n0694_002:0634a18": "等。此初地菩薩。已得中道應本。故皆能示現乃至",
    "X38n0694_002:0634a19": "十力。十號十八不共。一時具足。安住實報無障礙",
    "X38n0694_002:0634a20": "土。亦復分證常寂光土。舉凡大願辯才等佛地功",
    "X38n0694_002:0634a21": "德。我皆得入。捨凡夫性。入如來性。大樂歡喜。故亦",
    "X38n0694_002:0634a22": "名為歡喜地也。知剎土平等無性。一即無量。故能",
    "X38n0694_002:0634a23": "橫徧十方。知時劫亦平等無性。無量即一。故能豎",
    "X38n0694_002:0634a24": "窮三世。徹證不可說之法性。而以四悉檀因緣。善",
    "X38n0694_002:0634b01": "巧方便。為眾生說。不背法性。知一切法即是中道",
    "X38n0694_002:0634b02": "性德名反炤知一切法皆空名逆見。知一切法皆",
    "X38n0694_002:0634b03": "假名順見。地前仰修中道。猶謂逈出二邊。今知中",
    "X38n0694_002:0634b04": "道徧一切法故常入二諦。而即在第一義中。了知",
    "X38n0694_002:0634b05": "即事即理。故以十地事示眾生。而心心中道。了知",
    "X38n0694_002:0634b06": "差別即無差別。故知佛土說法殊品。而身心不變。",
    "X38n0694_002:0634b07": "深達性惡即是性善。故知因緣十惡。而常住善道。",
    "X38n0694_002:0634b08": "雙炤有無二相。名一切智。故非偏空。雖行出世道。",
    "X38n0694_002:0634b09": "而不住涅槃。故現一切色身六道。善能分別諸法",
    "X38n0694_002:0634b10": "相。於第一義而不動。故於色色支分。雖了其起處",
    "X38n0694_002:0634b11": "入處。及受報處。而心心無縛。光光炤一切。此則證",
    "X38n0694_002:0634b12": "於念不退位。入於無功用道。故無生信忍空慧。常",
    "X38n0694_002:0634b13": "現在前。於一地中。通達一切諸地法門。故能一時",
    "X38n0694_002:0634b14": "而行。良繇教道雖別。證道同圓。故功德海藏。非言",
    "X38n0694_002:0634b15": "所罄也。",
    "X38n0694_002:0634b16": "△二善慧地。",
    "X38n0694_002:0634b17": "若佛子。菩提薩埵善慧體性地。清淨明達一切善根。",
    "X38n0694_002:0634b18": "所謂慈悲喜捨慧。一切功德本。從觀入大空慧方便",
    "X38n0694_002:0634b19": "道智中。見諸眾生。無非苦諦。皆有識心。三惡道刀仗",
    "X38n0694_002:0634b20": "一切苦惱緣中生識。名為苦諦。三苦相者。如者。如身",
    "X38n0694_002:0634b21": "初覺。從刀仗身色陰二緣中生覺。為行苦緣。次意地",
    "X38n0694_002:0634b22": "覺。緣身覺所緣。得刀仗及身瘡腫等法。故覺苦苦緣。",
    "X38n0694_002:0634b23": "重故苦苦。次受行覺二心。緣向身色陰壞瘡中生苦",
    "X38n0694_002:0634b24": "覺故。名為壞苦緣。是以三覺次第生三心故。為苦苦",
    "X38n0694_002:0634c01": "苦。一切有心眾生。見是三苦。起無量苦惱因緣。故我",
    "X38n0694_002:0634c02": "於是中。入教化道三昧。現一切色身。於六道中。十種",
    "X38n0694_002:0634c03": "辯才。說諸法門。謂苦識苦緣。刀仗緣具。苦識行身。瘡",
    "X38n0694_002:0634c04": "腫發壞。內外觸中。或具不具。具二緣中生識。識作識",
    "X38n0694_002:0634c05": "受。觸識名為苦觀。行二緣故。心心緣色。心觸觸惱。受",
    "X38n0694_002:0634c06": "煩毒時為苦苦。心緣識初在根覺緣。名為苦覺。心作",
    "X38n0694_002:0634c07": "心受。觸識覺觸。未受煩毒時是名行苦。逼迮生覺。如",
    "X38n0694_002:0634c08": "斵石火。於身心念念生滅。身散壞轉變化。識入壞緣。",
    "X38n0694_002:0634c09": "緣集散。心苦心惱。受念後緣染著。心心不捨。是為壞",
    "X38n0694_002:0634c10": "苦。三界一切苦諦。復觀無明集。無量心作一切業。相",
    "X38n0694_002:0634c11": "續相連集因。集因名為集諦。正見解脫空空。智道心",
    "X38n0694_002:0634c12": "心。名以智道道諦。盡有果報。盡有因。清淨一照體性",
    "X38n0694_002:0634c13": "妙智。寂滅一諦。慧品具足名根。一切慧性起空入觀",
    "X38n0694_002:0634c14": "是初善根。第二觀。捨一切貪著。行一切平等空捨。無",
    "X38n0694_002:0634c15": "緣而觀諸法空際一相。我觀一切十方地土。皆吾昔",
    "X38n0694_002:0634c16": "身所用故土。四大海水。是吾故水。一切劫火。是吾昔",
    "X38n0694_002:0634c17": "身故所用火。一切風輪。是吾故所用氣。我今入此地",
    "X38n0694_002:0634c18": "中。法身滿足。捨吾故身。畢竟不受四大分段不淨故",
    "X38n0694_002:0634c19": "身。是為捨品具足。第三次觀於一切所化眾生。與人",
    "X38n0694_002:0634c20": "天樂。十地樂。離十惡畏樂。得妙華三昧樂。乃至佛樂。",
    "X38n0694_002:0634c21": "如是觀者。慈品具足。菩薩爾時住是地中。無癡。無貪。",
    "X38n0694_002:0634c22": "無瞋。入平等一諦智。一切行本。遊佛一切世界。現化",
    "X38n0694_002:0634c23": "無量法身。如一切眾生天華品說。",
    "X38n0694_002:0634c24": "此中子科分三。初菩提下。總標德本。次從觀下。釋",
    "X38n0694_002:0635a01": "三品觀。三菩薩爾時下。結顯德用。初中言善慧者。",
    "X38n0694_002:0635a02": "此地亦名離垢。垢是所離。慧是能離。又垢是所治。",
    "X38n0694_002:0635a03": "善是能治也。以善慧而離垢穢。垢離故善根清淨。",
    "X38n0694_002:0635a04": "慧朗故善根明達。言一切者。即指十善之法。乃是",
    "X38n0694_002:0635a05": "五乘根本。具如華嚴二地所明。而十善又不出慈",
    "X38n0694_002:0635a06": "悲等五品觀也。次釋三品觀者。對治癡貪瞋三毒",
    "X38n0694_002:0635a07": "根本。良以三毒為十惡之源。故須三品妙觀治之。",
    "X38n0694_002:0635a08": "慈品具足。則悲喜在其中矣。復分為三。初釋慧品。",
    "X38n0694_002:0635a09": "次釋捨品。後釋慈品。初中又三。從觀入大空慧方",
    "X38n0694_002:0635a10": "便道智中句為總標。見諸眾生下為詳釋。慧品具",
    "X38n0694_002:0635a11": "足下為總結。標中總明繇觀行力。入大空慧體。起",
    "X38n0694_002:0635a12": "方便道智差別之用。具足觀於三界四諦。次詳釋",
    "X38n0694_002:0635a13": "復四。初觀苦諦。二觀集諦。三觀道諦。四觀滅諦。初",
    "X38n0694_002:0635a14": "觀苦諦者。謂一切眾生。皆有識心。彼於三惡道。及",
    "X38n0694_002:0635a15": "諸刀仗。乃至人天一切苦惱緣中。生於受苦之識。",
    "X38n0694_002:0635a16": "名為苦諦。而此苦諦。具有三相。所謂三苦相者。三",
    "X38n0694_002:0635a17": "界皆悉有之。今就眼前易見之事而為指點。故云",
    "X38n0694_002:0635a18": "如者。且如於身未觸境時。本初有覺知之性。即是",
    "X38n0694_002:0635a19": "第五身識。從彼刀杖。及身色陰之二緣中。生於覺",
    "X38n0694_002:0635a20": "知。未受煩毒。為行苦緣。次意地覺。即是同時意識。",
    "X38n0694_002:0635a21": "緣此身覺所緣。乃得刀杖。及身瘡腫等法。具受煩",
    "X38n0694_002:0635a22": "毒。故覺苦苦緣。以苦惱重故。名為苦苦。次從受苦",
    "X38n0694_002:0635a23": "覺。及行苦覺二心緣於向來身色陰壞瘡中。復生",
    "X38n0694_002:0635a24": "苦覺。名壞苦緣。受苦覺即同時意識之所引生。行",
    "X38n0694_002:0635b01": "苦覺即五身識之所引生也。是以後身覺意地覺",
    "X38n0694_002:0635b02": "受行覺之三覺。次第生行苦苦苦壞苦之三心故。",
    "X38n0694_002:0635b03": "總名為苦苦苦。此於三受之中。且但約苦受以明",
    "X38n0694_002:0635b04": "三苦。於苦受中。又且約生時名行苦。住時名苦苦。",
    "X38n0694_002:0635b05": "滅時名壞苦。實則三苦徧於三時。亦復徧於三受。",
    "X38n0694_002:0635b06": "亦復徧於三界也。一切眾生。見是三苦境界。不達",
    "X38n0694_002:0635b07": "其因。不知其緣。展轉迷亂。更起無量苦惱因緣。可",
    "X38n0694_002:0635b08": "悲可憫。故意輪入教化道三昧。身輪普現一切色",
    "X38n0694_002:0635b09": "身。口輪以十無盡辯才說諸法門。說何等法。謂一",
    "X38n0694_002:0635b10": "切眾生。苦識為本。生於苦緣。彼刀杖緣具。觸於苦",
    "X38n0694_002:0635b11": "識行相所緣之身。而瘡腫發壞。雖意家內觸。及五",
    "X38n0694_002:0635b12": "根外觸。或時有具不具。但令具根塵二緣中。生分",
    "X38n0694_002:0635b13": "別識。本從識作。識還自受。即此覺觸之識。名為苦",
    "X38n0694_002:0635b14": "識。繇行於根塵二緣故。心心緣色。彼心相應之觸",
    "X38n0694_002:0635b15": "心所。觸於惱害境界。受煩毒時為苦苦。彼心中緣",
    "X38n0694_002:0635b16": "慮之識。初在根門。覺於塵緣。名為苦覺。本從心作。",
    "X38n0694_002:0635b17": "心還自受。即彼觸識。覺於觸塵。尚未受煩毒時。是",
    "X38n0694_002:0635b18": "名行苦。因於境緣逼迮。復生覺觀。如斵石火。念念",
    "X38n0694_002:0635b19": "生滅。不稍停住。身既有散壞轉變。其識入於壞緣",
    "X38n0694_002:0635b20": "之中。隨此緣之若集苦散。心苦心惱。而領受之念。",
    "X38n0694_002:0635b21": "仍於後緣染著。心心不捨。是為壞苦。此名三界一",
    "X38n0694_002:0635b22": "切苦諦也。二觀集諦者。無明即是集諦。謂以無量",
    "X38n0694_002:0635b23": "無知染汙之心。作一切有漏善惡不動受業。為六",
    "X38n0694_002:0635b24": "道相續相連之集因。即此集因。真是苦因。更無異",
    "X38n0694_002:0635c01": "因。是名為集諦也。相續者。前後不斷。謂無始至今。",
    "X38n0694_002:0635c02": "常如輪轉。相連者。一即一切。謂六道因果。更互牽",
    "X38n0694_002:0635c03": "連。三觀道諦者。以正見破無明惑。則諸業解脫。果",
    "X38n0694_002:0635c04": "報空空。惟有智道。心心現前。名以智道道諦。道諦",
    "X38n0694_002:0635c05": "雖多。智慧為首。智道心心。猶言心心智道也。四觀",
    "X38n0694_002:0635c06": "滅諦者。盡諸有之果報。盡諸有之生因。惟是清淨",
    "X38n0694_002:0635c07": "一炤之體性妙智。名為寂滅一諦。言體性妙智者。",
    "X38n0694_002:0635c08": "本來具足之不動智也。清淨是解脫德。一炤是般",
    "X38n0694_002:0635c09": "若德。體性是法身德。妙智者。契如之智。不言如而",
    "X38n0694_002:0635c10": "言智者。無如外智。無智外如故也。三總結者。謂如",
    "X38n0694_002:0635c11": "是觀於四諦。則慧品具足。名為慧根。於一切慧性。",
    "X38n0694_002:0635c12": "起空體而入觀用。是名初善根也。次釋捨品。捨四",
    "X38n0694_002:0635c13": "大而證法身。乃名具足捨品。後釋慈品。隨眾生根",
    "X38n0694_002:0635c14": "性。次第與樂。必以佛樂為要歸。乃名具足慈品。言",
    "X38n0694_002:0635c15": "離十惡畏者。愚夫癡狂。不畏惡業。初心菩薩。深畏",
    "X38n0694_002:0635c16": "十惡。未能究竟遠離。二地以無作妙戒。順無染性。",
    "X38n0694_002:0635c17": "永離違犯。得無怖畏。故成大樂。妙華三昧者。上上",
    "X38n0694_002:0635c18": "品十善業道。為第一最妙莊嚴。三結顯德用者。慧",
    "X38n0694_002:0635c19": "品具足故無癡。捨品具足故無貪。慈品具足故無",
    "X38n0694_002:0635c20": "瞋。無癡即般若德。無貪即法身德。無瞋即解脫德。",
    "X38n0694_002:0635c21": "三德即是三諦。三諦即是平等一諦。平等一諦即",
    "X38n0694_002:0635c22": "是一心三智。又無癡即入一切空行。無貪即入一",
    "X38n0694_002:0635c23": "切中道行。無瞋即入一切有行。三行為萬行本。以",
    "X38n0694_002:0635c24": "此智行二種莊嚴。便能徧遊佛界。徧現化身。一一",
    "X38n0694_002:0636a01": "化身。即報即法。三身一體。不可思議。如一切眾生",
    "X38n0694_002:0636a02": "天華品說。結略指廣也。",
    "X38n0694_002:0636a03": "△三光明地。",
    "X38n0694_002:0636a04": "若佛子。菩提薩埵光明體性地。以三昧解了智。知三",
    "X38n0694_002:0636a05": "世一切佛法門。十二法品名味句。重頌。記別。直語。偈。",
    "X38n0694_002:0636a06": "不請說。律戒。譬喻。佛界。昔事。方正。未曾有。談說。是法",
    "X38n0694_002:0636a07": "體。性。名。一切義別。是名味句中。說一切有為法分分",
    "X38n0694_002:0636a08": "受生。初入識胎。四大增長色心名六住。於根中起實",
    "X38n0694_002:0636a09": "覺。未別苦樂名觸識。又覺苦樂識名三受。連連覺著。",
    "X38n0694_002:0636a10": "受無窮。以欲我見戒取。善惡有。識初名生。識終名死。",
    "X38n0694_002:0636a11": "是十品現在苦因緣果。觀是行相中者。我久已離。故",
    "X38n0694_002:0636a12": "無自體性。入光明神通總持辯才。心心行空。而十方",
    "X38n0694_002:0636a13": "佛土中現劫化轉化。百劫千劫國土中養神通。禮敬",
    "X38n0694_002:0636a14": "佛前。諮受法言。復現六道身。一音中說無量法品。而",
    "X38n0694_002:0636a15": "眾生各自分分得聞心所欲之法。苦空無常無我一",
    "X38n0694_002:0636a16": "諦之音。國土不同。身心別化。是妙華光明地中。略開",
    "X38n0694_002:0636a17": "一毛頭許。如法品解觀法門千三昧品說。",
    "X38n0694_002:0636a18": "以三昧解了智者。從三昧所起之智。所謂靜極明",
    "X38n0694_002:0636a19": "生。名發光也。名味句。亦稱名句文。味即文也。名詮",
    "X38n0694_002:0636a20": "自性。句詮差別。文即是字。為名句之所依。十二法",
    "X38n0694_002:0636a21": "品者。一重頌。即是祗夜。二記別。即是授記。三直語。",
    "X38n0694_002:0636a22": "即修多羅。四偈。即孤起頌。亦名伽陀。五不請說。即",
    "X38n0694_002:0636a23": "無問自說。六律戒。亦名因緣。因有犯緣。方制戒故。",
    "X38n0694_002:0636a24": "七譬喻。八佛界。亦名本生。九昔事。亦名本事。十方",
    "X38n0694_002:0636b01": "正。亦名方廣。十一未曾有。十二談說。即是議論。是",
    "X38n0694_002:0636b02": "法體性名一切義別者。體即當體。謂文字經卷。又",
    "X38n0694_002:0636b03": "他方六塵皆得為體。如玄義所明。性即所依理體。",
    "X38n0694_002:0636b04": "謂小乘三印。無常無我印於生死。寂滅印於涅槃。",
    "X38n0694_002:0636b05": "大乘一實相印。生死涅槃。無二際故。名即通別二",
    "X38n0694_002:0636b06": "名。一切義即宗用教相等。如此名味句中。雖說無",
    "X38n0694_002:0636b07": "量法門。要不出於十品因果。謂有為受生之法。雖",
    "X38n0694_002:0636b08": "分分差別。無不皆具十支。初入識胎為識支。四大",
    "X38n0694_002:0636b09": "增長名六住。為名色六入兩支。實覺未別苦樂名",
    "X38n0694_002:0636b10": "觸識。即觸支。三受即受支。連連覺著受無窮。即愛",
    "X38n0694_002:0636b11": "支。以愛欲心。起我見而生戒取。即取支。感善惡有",
    "X38n0694_002:0636b12": "即有支。於後有識初名生即生支。識終名死即老",
    "X38n0694_002:0636b13": "死支。除無明行二支為過去因。此即是十品現在",
    "X38n0694_002:0636b14": "苦因緣果。而此十品遷流造作之相。既不自生。復",
    "X38n0694_002:0636b15": "不他生。亦不共生。不無因生。當體即空。舉體即假。",
    "X38n0694_002:0636b16": "全體即中。有佛無佛。性相常住。非天人修羅梵魔",
    "X38n0694_002:0636b17": "外道所作。亦非羅漢辟支菩薩諸佛所作。名為法",
    "X38n0694_002:0636b18": "界。亦名法位。亦名法性。亦名法住。亦名甚深中道",
    "X38n0694_002:0636b19": "第一義諦。觀是中道。則能永離生緣。故了知十品",
    "X38n0694_002:0636b20": "皆悉無自體性。入於光明神通總持辯才。何謂光",
    "X38n0694_002:0636b21": "明神通。謂雖心心行空。而於十方佛土中現劫化",
    "X38n0694_002:0636b22": "轉化。百劫千劫中長養神通也。劫化者。延促自在。",
    "X38n0694_002:0636b23": "轉化者。淨穢隨心。何謂總持辯才。謂即徧十方界。",
    "X38n0694_002:0636b24": "盡百千劫。上諮法言。下詔含識。說法不同。身心別",
    "X38n0694_002:0636c01": "化也。是妙華下。結略指廣。",
    "X38n0694_002:0636c02": "△四爾燄地。",
    "X38n0694_002:0636c03": "若佛子。菩提薩埵體性地中。爾真燄俗。不斷不常。即",
    "X38n0694_002:0636c04": "生即住即滅。一世一時一有。種異異現異故。因緣中",
    "X38n0694_002:0636c05": "道。非一非二。非善非惡。非凡非佛。故佛界凡界。一一",
    "X38n0694_002:0636c06": "是名為世諦。其智道觀無一無二。玄道定品。所謂說",
    "X38n0694_002:0636c07": "佛心行初覺定因。信覺。思覺。靜覺。上覺。念覺。慧覺。觀",
    "X38n0694_002:0636c08": "覺。猗覺。樂覺。捨覺。是品品方便道。心心入定果。是人",
    "X38n0694_002:0636c09": "住定中。燄燄見法行空。若起念。定入生心。定生愛順。",
    "X38n0694_002:0636c10": "道法化生。名法樂忍。住忍。證忍。寂滅忍。故諸佛於入",
    "X38n0694_002:0636c11": "光光華三昧中。現無量佛。以手摩頂。一音說法。百千",
    "X38n0694_002:0636c12": "起發。而不出定。住定。味樂定。著定。貪定。一劫千劫中",
    "X38n0694_002:0636c13": "住定。見佛蓮華坐說百法門。是人供養聽法。一劫住",
    "X38n0694_002:0636c14": "定。時諸佛光中摩頂。發起定品。出相進相去向相故。",
    "X38n0694_002:0636c15": "不沒不退不墮不住。頂三昧法上樂忍。永盡無餘。即",
    "X38n0694_002:0636c16": "入一切佛土中。修行無量功德品。行行皆光明。入善",
    "X38n0694_002:0636c17": "權方便。教化一切眾生。能使得見佛體性常樂我淨。",
    "X38n0694_002:0636c18": "是人生住是地中。行化法門。漸漸深妙。空華觀智。入",
    "X38n0694_002:0636c19": "體性中道。一切法門品滿足。猶如金剛。上日月道品。",
    "X38n0694_002:0636c20": "已明斯義。",
    "X38n0694_002:0636c21": "爾真燄俗者。爾即真諦。燄即俗諦。俗即真故不斷。",
    "X38n0694_002:0636c22": "性無斷故。真即俗故不常。相無常故。又真即俗故",
    "X38n0694_002:0636c23": "不斷。非斷空故。俗即真故不常。性空寂故。謂一切",
    "X38n0694_002:0636c24": "法即生即住即滅。同在一世。同在一時。同在介爾",
    "X38n0694_002:0637a01": "一念有心。是故不常。然而種子各異。異於現行之",
    "X38n0694_002:0637a02": "各異故。又即不斷。如是因緣法之中道。當知非一。",
    "X38n0694_002:0637a03": "以雙炤故。亦復非二。以雙泯故。乃至善惡凡聖。性",
    "X38n0694_002:0637a04": "不可得。故佛界凡界。一一皆是假名建立。總名世",
    "X38n0694_002:0637a05": "諦。其智道觀。了知無一無二。乃是玄妙中道定品。",
    "X38n0694_002:0637a06": "所謂諸佛往昔心中行道。初始覺悟之定因。凡有",
    "X38n0694_002:0637a07": "十品。是十品覺支方便之道。心心入於定果。故名",
    "X38n0694_002:0637a08": "為定因也。然十覺止是七覺支法開出。信覺慧覺",
    "X38n0694_002:0637a09": "觀覺。總屬擇法一支。思覺念覺。總屬念支。靜覺即",
    "X38n0694_002:0637a10": "是定支。上覺即精進支。猗覺即輕安支。亦名除覺。",
    "X38n0694_002:0637a11": "樂覺即是喜支。捨覺即捨支也。是人既住定中。燄",
    "X38n0694_002:0637a12": "燄炤見諸法而行於空。若於定中善能起念。便定",
    "X38n0694_002:0637a13": "入於無住生心境界。然初獲此定者。必定生於愛",
    "X38n0694_002:0637a14": "順也。彼於此中道法中變化生起。是名真法樂忍。",
    "X38n0694_002:0637a15": "亦名住忍。亦名證忍。亦名究竟寂滅之忍。倘終坐",
    "X38n0694_002:0637a16": "愛順境界。便為永失。故諸佛於此菩薩正入光光",
    "X38n0694_002:0637a17": "華三昧時。必皆現無量佛。以手摩頂。一音說法。百",
    "X38n0694_002:0637a18": "千方便而起發之。光光華三昧。即所謂燄燄見法",
    "X38n0694_002:0637a19": "行空。而此菩薩生愛順故。猶不出定。亦住。亦味。亦",
    "X38n0694_002:0637a20": "著。亦貪。乃至一劫千劫住定。然繇本願善根力故。",
    "X38n0694_002:0637a21": "雖久住定。亦不畢竟入於涅槃。仍能見佛。聞百法",
    "X38n0694_002:0637a22": "門。是人即於定中供養聽法。又更一劫住定。是故",
    "X38n0694_002:0637a23": "諸佛再於光中摩頂。令其發起定品。善知出相。進",
    "X38n0694_002:0637a24": "相。去相。向相。知出相故不沒。知進相故不退。知去",
    "X38n0694_002:0637b01": "相故不墮。知向相故不住。便於頂三昧法上樂忍",
    "X38n0694_002:0637b02": "永盡無餘。不為頂墮菩薩。即入一切佛土。乃至行",
    "X38n0694_002:0637b03": "化法門。漸漸深妙。空華觀智。同入體性中道。一切",
    "X38n0694_002:0637b04": "法門。皆得滿足。猶如金剛。無有缺少矣。空者真諦。",
    "X38n0694_002:0637b05": "華者俗諦也。日月道品。結略指廣。然華嚴明八地",
    "X38n0694_002:0637b06": "菩薩。深證無生。諸佛為設三橋七勸。今四地即云",
    "X38n0694_002:0637b07": "爾者。界外機緣。不可思議。惟應仰信而已。",
    "X38n0694_002:0637b08": "△五慧照地。",
    "X38n0694_002:0637b09": "若佛子。菩提薩埵慧照體性地法。有十種力生品。起",
    "X38n0694_002:0637b10": "一切功德行。以一慧方便。知善惡二業別行。處力品。",
    "X38n0694_002:0637b11": "善作惡作。業智力品。一切欲求。願六道生生果。欲力",
    "X38n0694_002:0637b12": "品。六道性分別不同。性力品。一切善惡根一一不同。",
    "X38n0694_002:0637b13": "根力品。邪定正定不定。是名定力品。一切因業。乘是",
    "X38n0694_002:0637b14": "因。乘是果。至果處。乘因道。是道力品。五眼知一切法。",
    "X38n0694_002:0637b15": "見一切受生故。天眼力品。百劫事一一知。宿世力品。",
    "X38n0694_002:0637b16": "於一切生煩惱滅。一切受無明滅。解脫力品。是十力",
    "X38n0694_002:0637b17": "品智。知自修因果。亦知一切眾生因果分別。而身心",
    "X38n0694_002:0637b18": "口別用。以淨國土為惡國土。以惡國土為妙樂土。能",
    "X38n0694_002:0637b19": "轉善作惡。轉惡作善。色為非色。非色為色。以男為女。",
    "X38n0694_002:0637b20": "以女為男。以六道為非六道。非六道為六道。乃至地",
    "X38n0694_002:0637b21": "水火風非地水火風。是人爾時以大方便力。從一切",
    "X38n0694_002:0637b22": "眾生而見不可思議。下地所不能知覺舉足下足事。",
    "X38n0694_002:0637b23": "是人大明智漸漸進。分分智光。光無量無量。不可說",
    "X38n0694_002:0637b24": "不可說法門現在前行。",
    "X38n0694_002:0637c01": "慧炤者。十力妙慧。炤一切法悉皆通達。世出世道",
    "X38n0694_002:0637c02": "無與等者。亦名難勝。此十種力。繇善修習之所生",
    "X38n0694_002:0637c03": "成。故名生品。此能徧起一切功德之行。云何為十。",
    "X38n0694_002:0637c04": "一者以一慧方便。了知善惡二業別行。所謂作善",
    "X38n0694_002:0637c05": "得善報。斯有是處。若得惡報。無有是處。作惡得惡",
    "X38n0694_002:0637c06": "報。斯有是處。若得善報。無有是處。是名為處力品。",
    "X38n0694_002:0637c07": "二者於一切眾生善作惡作。業緣果報。皆悉徧知。",
    "X38n0694_002:0637c08": "是名業智力品。三者於一切眾生所有欲求。謂喜",
    "X38n0694_002:0637c09": "願六道生生果等。名為欲解力品。四者知六道種",
    "X38n0694_002:0637c10": "性分別不同。名性力品。五者知六道一切善惡根。",
    "X38n0694_002:0637c11": "上中下一一不同。名根力品。六者知眾生邪定正",
    "X38n0694_002:0637c12": "定不定。是名定力品。七者知一切世出世因果之",
    "X38n0694_002:0637c13": "法。乘是因。乘是果。如人乘為因。還以人乘為果。乃",
    "X38n0694_002:0637c14": "至佛乘為因。還以佛乘為果。其得至果處者。正繇",
    "X38n0694_002:0637c15": "乘此因道。是名道力品。八者以五眼知一切法。見",
    "X38n0694_002:0637c16": "一切眾生受生差別故。名天眼力品。九者於百劫",
    "X38n0694_002:0637c17": "事一一皆知。名宿世力品。言百劫者。猶所謂百劫",
    "X38n0694_002:0637c18": "修行是心地。實非止於百劫而已。十者於一切招",
    "X38n0694_002:0637c19": "分段生死之煩惱滅。一切受變易生死之無明亦",
    "X38n0694_002:0637c20": "滅。名解脫力品。即是漏盡智力。是十力品智。能知",
    "X38n0694_002:0637c21": "自修因果。亦知一切眾生因果分別。而身心口能",
    "X38n0694_002:0637c22": "各各別用。了達淨穢平等。故應折伏。則以淨國土",
    "X38n0694_002:0637c23": "為惡國土。應攝受。則以惡國土為妙樂土。知善惡",
    "X38n0694_002:0637c24": "性空。故垂誡則轉善作惡。垂勸則轉惡作善。知色",
    "X38n0694_002:0638a01": "空不二。故為著有者令見色為非色。為著空者令",
    "X38n0694_002:0638a02": "見非色為色。知男女無真實相。故應以女身得度",
    "X38n0694_002:0638a03": "則以男為女。應以男身得度則以女為男。乃至隨",
    "X38n0694_002:0638a04": "意轉現。如維摩室中天女等。知凡聖平等。故應從",
    "X38n0694_002:0638a05": "聖解得度。則以六道為非六道。應就凡情解脫。則",
    "X38n0694_002:0638a06": "以非六道為六道。知四大無性。本如來藏。故乃至",
    "X38n0694_002:0638a07": "地水火風。非地水火風。是人爾時以大方便力。觀",
    "X38n0694_002:0638a08": "一切眾生界。即是佛界。隨舉一法。皆見其不可思",
    "X38n0694_002:0638a09": "議。舉足下足。下地莫知。乃至不可說不可說法門",
    "X38n0694_002:0638a10": "現在前行。所以亦名難勝。亦名慧炤也。",
    "X38n0694_002:0638a11": "△六華光地。",
    "X38n0694_002:0638a12": "若佛子。菩提薩埵體性華光地。能於一切世界中。十",
    "X38n0694_002:0638a13": "神通明智品。以示一切眾生種種變化。以天眼明智。",
    "X38n0694_002:0638a14": "知三世國土中微塵等一切色。分分成六道眾生身。",
    "X38n0694_002:0638a15": "一一身微塵細色成大色。分分知。以天耳智。知十方",
    "X38n0694_002:0638a16": "三世六道眾生苦樂音聲。非非音非非聲。一切法聲。",
    "X38n0694_002:0638a17": "以天身智。知一切色。色非色。非男非女形。於一念中。",
    "X38n0694_002:0638a18": "徧十方三世國土劫量大小國土中微塵身。以天他",
    "X38n0694_002:0638a19": "心智。知三世眾生心中所行。十方六道中一切眾生",
    "X38n0694_002:0638a20": "心心所念苦樂善惡等事。以天人智。知十方三世國",
    "X38n0694_002:0638a21": "土中一切眾生宿世苦樂受命。一一知命續百劫。以",
    "X38n0694_002:0638a22": "天解脫智。知十方三世眾生解脫。斷除一切煩惱若",
    "X38n0694_002:0638a23": "多若少。從一地乃至十地滅滅皆盡。以天定心智。知",
    "X38n0694_002:0638a24": "十方三世國土中眾生心定。不定。非定非不定。起定",
    "X38n0694_002:0638b01": "方法。有所攝受三昧。百三昧。以天覺智。知一切眾生",
    "X38n0694_002:0638b02": "已成佛。未成佛。乃至一切六道人心心。亦知十方佛",
    "X38n0694_002:0638b03": "心中所說法。以天念智。知百劫千劫大小劫中。一切",
    "X38n0694_002:0638b04": "眾生受命命久近。以天願智。知一切眾生。賢聖十地。",
    "X38n0694_002:0638b05": "三十心中一一行願。若求苦樂。若法非法一切求。十",
    "X38n0694_002:0638b06": "願百千大願品具足。是人住地中。十神通明中。現無",
    "X38n0694_002:0638b07": "量身心口別用。說地功德。百千萬劫不可窮盡。而爾",
    "X38n0694_002:0638b08": "所釋迦。略開神通明品。如觀十二因緣品中說。",
    "X38n0694_002:0638b09": "十通智品起種種用。故名華光。無為真如。性淨明",
    "X38n0694_002:0638b10": "露。故名現前。繇真性現前。遂得十通成就。妙華光",
    "X38n0694_002:0638b11": "明以自莊嚴也。非非音非非聲者。指無情聲。一切",
    "X38n0694_002:0638b12": "法聲者。指出世音。滅滅皆盡者。位位斷惑究竟皆",
    "X38n0694_002:0638b13": "盡。非定非不定者。所謂不起滅定。現諸威儀。有所",
    "X38n0694_002:0638b14": "攝受三昧者。謂三昧各有種種功用。六道人心心",
    "X38n0694_002:0638b15": "者。謂人心中具有佛心。若求苦樂。若法非法者。凡",
    "X38n0694_002:0638b16": "夫求苦。聖人求樂。凡求非法。聖人求法。又願生濁",
    "X38n0694_002:0638b17": "世是求苦。願生淨土是求樂。願現善道是求法。願",
    "X38n0694_002:0638b18": "現惡趣是非法也。此十通亦止是六通開出。天身",
    "X38n0694_002:0638b19": "智還屬天眼。眼見色相分分差別。身知色相無差",
    "X38n0694_002:0638b20": "別也。天人智天念智同屬宿命。天人智知眾生宿",
    "X38n0694_002:0638b21": "命差別。天念智知劫數增減差別也。天解脫智即",
    "X38n0694_002:0638b22": "漏盡通。天定心智天覺智天願智並屬他心。皆如",
    "X38n0694_002:0638b23": "文可知。",
    "X38n0694_002:0638b24": "△七滿足地。",
    "X38n0694_002:0638c01": "若佛子。菩提薩埵滿足體性地。入是法中。十八聖人",
    "X38n0694_002:0638c02": "智品。下地所不共。所謂身無漏過。口無語罪。念無失",
    "X38n0694_002:0638c03": "念。離八法。一切法中捨。常在三昧。是入地六品具足。",
    "X38n0694_002:0638c04": "復從是智生六足智。三界結習畢竟不受故。欲具足。",
    "X38n0694_002:0638c05": "一切功德一切法門所求滿故。進心足。一切法事。一",
    "X38n0694_002:0638c06": "切劫事。一切眾生事。以一心中一時知故。念心足。是",
    "X38n0694_002:0638c07": "二諦相。六道眾生一切法故。智慧足。知十發趣人。乃",
    "X38n0694_002:0638c08": "至一切佛無結無習故。解脫足。見一切眾生。知他人",
    "X38n0694_002:0638c09": "自我弟子無漏無諸煩惱習故。以智知他身六通足。",
    "X38n0694_002:0638c10": "是人入六滿足明智中。便起智身。隨六道眾生心行。",
    "X38n0694_002:0638c11": "口辯說無量法門品。示一切眾生故。隨一切眾生心",
    "X38n0694_002:0638c12": "行。常入三昧。而十方大地動。虗空化華。故能令眾生",
    "X38n0694_002:0638c13": "心行。以大明具足。見過去一切劫中佛出世。亦是示",
    "X38n0694_002:0638c14": "一切眾生心。以無著智。見現在十方一切國土中一",
    "X38n0694_002:0638c15": "切佛一切眾生心心所行。以神通道智。見未來中一",
    "X38n0694_002:0638c16": "切劫一切佛出世。一切眾生從是佛受道聽法故。住",
    "X38n0694_002:0638c17": "是十八聖人中。心心三昧。觀三界微塵等色。是我故",
    "X38n0694_002:0638c18": "身。一切眾生。是我父母。而今入是地中。一切功德。一",
    "X38n0694_002:0638c19": "切神光。一切佛所行法。乃至八地九地中一切法門",
    "X38n0694_002:0638c20": "品。我皆已入。故於一切佛國土中。示現作佛。成道。轉",
    "X38n0694_002:0638c21": "法輪。示入滅度。轉化他方過去來今一切國土中。",
    "X38n0694_002:0638c22": "具足十八不共之法。盡真如際。故名滿足。亦名遠",
    "X38n0694_002:0638c23": "行地也。八法者。利衰苦樂稱譏毀譽。亦名八風。一",
    "X38n0694_002:0638c24": "切法中捨者。亦名無不知已捨。此須四句分別。謂",
    "X38n0694_002:0639a01": "不知不捨。知而不捨。不知而捨。知已而捨。凡夫於",
    "X38n0694_002:0639a02": "一切法不了元繇。妄想執著。是不知不捨。解行菩",
    "X38n0694_002:0639a03": "薩雖知諸法真實之相。惑種未斷。未能脫然永離。",
    "X38n0694_002:0639a04": "是知而不捨。二乘無差別智。不知諸法種種體性。",
    "X38n0694_002:0639a05": "但能永無貪著。是不知而捨。惟佛究盡諸法實相。",
    "X38n0694_002:0639a06": "如圓鏡炤物。了了現前。永無粘著。是無不知已捨",
    "X38n0694_002:0639a07": "也。常在三昧者。即四威儀中無不定心。欲具足亦",
    "X38n0694_002:0639a08": "名欲無減。結習都盡。而常欲度生也。進心足亦名",
    "X38n0694_002:0639a09": "精進無減。任運度眾生也。念心足即念無減。智慧",
    "X38n0694_002:0639a10": "足即慧無減。開化眾生。總不出真俗二諦。依於二",
    "X38n0694_002:0639a11": "諦作隨智隨情等說。具足一切法品。開化六道也。",
    "X38n0694_002:0639a12": "解脫足即解脫無減。智知他身六通足。即解脫知",
    "X38n0694_002:0639a13": "見無減。謂佛於一切解脫中。知見明了。分別無礙",
    "X38n0694_002:0639a14": "也。便起智身等。是一切身業隨智慧行。口辯說等。",
    "X38n0694_002:0639a15": "是一切口業隨智慧行。隨眾生心行等。是一切意",
    "X38n0694_002:0639a16": "業隨智慧行。能令眾生心行者。令是轉化之義。以",
    "X38n0694_002:0639a17": "大明具足等。是智慧知過去世無礙。以無著智等。",
    "X38n0694_002:0639a18": "是智慧知現在世無礙。以神通道智等。是智慧知",
    "X38n0694_002:0639a19": "未來世無礙。過去名大明。無昏昧忘失故。現在名",
    "X38n0694_002:0639a20": "無著。如鏡普炤故。未來名神通。不可思議故。實則",
    "X38n0694_002:0639a21": "三世皆大明。皆無著。皆是神通道力也。從此數數",
    "X38n0694_002:0639a22": "示成八相。轉化十方三世。無所不徧。名為滿足。亦",
    "X38n0694_002:0639a23": "名遠行。不亦宜乎。",
    "X38n0694_002:0639a24": "△八佛吼地。",
    "X38n0694_002:0639b01": "若佛子。菩提薩埵佛吼體性地。入法王位三昧。其智",
    "X38n0694_002:0639b02": "如佛。佛吼三昧故。十品大明空門常現在前。華光音",
    "X38n0694_002:0639b03": "入心三昧。其空慧者。謂內空慧門。外空慧門。有為空",
    "X38n0694_002:0639b04": "慧門。無為空慧門。性空慧門。無始空慧門。第一義空",
    "X38n0694_002:0639b05": "慧門。空空慧門。空空復空慧門。空空復空空慧門。如",
    "X38n0694_002:0639b06": "是十空門。下地各所不知。虗空平等地不可說不可",
    "X38n0694_002:0639b07": "說神通道智。以一念智。知一切法分分別異。而入無",
    "X38n0694_002:0639b08": "量佛國土中。一一佛前諮受法。轉法度與一切眾生。",
    "X38n0694_002:0639b09": "而以法藥施一切眾生為大法師。為大導師。破壞四",
    "X38n0694_002:0639b10": "魔。法身具足。化化入佛界。是諸佛數。是諸九地十地",
    "X38n0694_002:0639b11": "數中長養法身。百千陀羅尼門。百千三昧門。百千金",
    "X38n0694_002:0639b12": "剛門。百千神通門。百千解脫門。如是百千虗空平等",
    "X38n0694_002:0639b13": "門中而大自在。一念一時行。劫說非劫。非劫說劫。非",
    "X38n0694_002:0639b14": "道說道。道說非道。非六道眾生說六道眾生。六道眾",
    "X38n0694_002:0639b15": "生說非六道眾生。非佛說佛。佛說非佛。而入出諸佛",
    "X38n0694_002:0639b16": "體性三昧中。反照。順照。逆照。前照。後照。因照。果照。空",
    "X38n0694_002:0639b17": "照。有照。第一中道義諦照。是智惟八地所證。下地所",
    "X38n0694_002:0639b18": "不及。不動。不到。不出。不入。不生。不滅。是地法門品。無",
    "X38n0694_002:0639b19": "量無量不可說不可說。今以略開地中百千分一毛",
    "X38n0694_002:0639b20": "頭許事。羅漢品中已明。",
    "X38n0694_002:0639b21": "一真如心。故名不動。與佛同體。從勝定出。復名佛",
    "X38n0694_002:0639b22": "吼。證於平等法性真無生忍。故名入法王位三昧。",
    "X38n0694_002:0639b23": "華光音者。諸佛七勸之音。具如華嚴第八地中所",
    "X38n0694_002:0639b24": "明。本從七勸起定。而言入心三昧者。既受諸佛加",
    "X38n0694_002:0639c01": "被。方證一心妙用。出入無非三昧也。空慧者。慧即",
    "X38n0694_002:0639c02": "大明之體。繇真實慧。證法性空。故名大明空門。內",
    "X38n0694_002:0639c03": "空者。觀內色淨相不可得。外空者。觀外色淨相不",
    "X38n0694_002:0639c04": "可得。有為空者。五陰法中我我所不可得。無為空",
    "X38n0694_002:0639c05": "者。對有為。說無為。有為既空。則無為亦不可得。性",
    "X38n0694_002:0639c06": "空者。有為無為皆無自性。無始空者。世間眾生無",
    "X38n0694_002:0639c07": "有始相。第一義空者。諸法中最上第一。名為涅槃。",
    "X38n0694_002:0639c08": "而亦無相。空空者。第一義雖空。能空之理猶在。今",
    "X38n0694_002:0639c09": "能空亦空。空空復空者。空理雖空。空理之智猶在。",
    "X38n0694_002:0639c10": "今空空之智亦空。空空復空空者。理智皆空。空空",
    "X38n0694_002:0639c11": "之空猶在。今空空復空亦空。是諸佛數者。已證法",
    "X38n0694_002:0639c12": "身。墮在佛位。九地十地。不過任運長養其法身耳。",
    "X38n0694_002:0639c13": "陀羅尼。此翻總持。總一切法。持一切義。依此能發",
    "X38n0694_002:0639c14": "無礙辯才。反炤者。內炤身心。順炤者。觀流轉門。逆",
    "X38n0694_002:0639c15": "炤者。觀還滅門。前炤者。觀於過去。後炤者。觀於未",
    "X38n0694_002:0639c16": "來。因炤者。炤諸法因。果炤者。炤諸法果。空炤者。炤",
    "X38n0694_002:0639c17": "於真諦。有炤者。炤於俗諦。第一中道義諦炤者。炤",
    "X38n0694_002:0639c18": "於中諦。不動者。攀緣永息。不到者。言思路絕。不出",
    "X38n0694_002:0639c19": "者。無不炤時。不入者。非入定炤。不生者。炤性無生。",
    "X38n0694_002:0639c20": "不滅者。炤性無滅。羅漢品者。結略指廣。此地永捨",
    "X38n0694_002:0639c21": "藏識之名。亦名阿羅漢位。而界內界外。義類不同。",
    "X38n0694_002:0639c22": "若欲委知。須閱四教儀集註。",
    "X38n0694_002:0639c23": "△九華嚴地。",
    "X38n0694_002:0639c24": "若佛子。菩提薩埵佛華嚴體性地。以佛威儀。如來三",
    "X38n0694_002:0640a01": "昧自在王王定。出入無時。於十方三千世界。百億日",
    "X38n0694_002:0640a02": "月。百億四天下。一時成佛。轉法輪。乃至滅度。一切佛",
    "X38n0694_002:0640a03": "事。以一心中一時示現一切眾生。一切色身。八十種",
    "X38n0694_002:0640a04": "好。三十二相。自在樂。虗空同。無量大悲光明相好莊",
    "X38n0694_002:0640a05": "嚴。非天非人非六道一切法外。而常行六道。現無量",
    "X38n0694_002:0640a06": "身無量口無量意。說無量法門。而能轉魔界入佛界。",
    "X38n0694_002:0640a07": "佛界入魔界。復轉一切見入佛見。佛身入一切見。佛",
    "X38n0694_002:0640a08": "性入眾生性。眾生性入佛性。其地光。光光照。慧慧照。",
    "X38n0694_002:0640a09": "明燄明燄。無畏。無量。十力。十八不共法。解脫。涅槃。無",
    "X38n0694_002:0640a10": "為一道清淨。而以一切眾生作父母兄弟。為其說法。",
    "X38n0694_002:0640a11": "盡一切劫得道果。又現一切國土。為一切眾生。相視",
    "X38n0694_002:0640a12": "如父如母。天魔外道。相視如父如母。住是地中。從生",
    "X38n0694_002:0640a13": "死際起。至金剛際。以一念心中現如是事。而能轉入",
    "X38n0694_002:0640a14": "無量眾生界。如是無量。略說如海一渧。",
    "X38n0694_002:0640a15": "以佛莊嚴而自莊嚴。名佛華嚴。發真如用。善能說",
    "X38n0694_002:0640a16": "法。故又名善慧地也。自在王王定者。此自在王三",
    "X38n0694_002:0640a17": "昧。為一切三昧中王也。即出即入。即入即出。乃至",
    "X38n0694_002:0640a18": "東方入定西方起等。故名出入無時。一切佛事。以",
    "X38n0694_002:0640a19": "一心中一時示現者。謂不惟次第示成八相。又相",
    "X38n0694_002:0640a20": "相之中。互具八相。所謂或見住胎。或見初生。或見",
    "X38n0694_002:0640a21": "出家。乃至或見已涅槃等。其地光者。指其光明之",
    "X38n0694_002:0640a22": "體。光光炤。慧慧炤者。明其無盡無盡。明燄明燄者。",
    "X38n0694_002:0640a23": "顯其互徹互融。一念心中現如是事者。所謂始終",
    "X38n0694_002:0640a24": "不出剎那際三昧。轉入無量眾生界者。謂普於一",
    "X38n0694_002:0640b01": "切世界。現凡現聖也。餘悉如文可知。",
    "X38n0694_002:0640b02": "△十入佛界地。",
    "X38n0694_002:0640b03": "若佛子。菩提薩埵入佛界體性地。其大慧空空復空",
    "X38n0694_002:0640b04": "空復空。如虗空性平等智。有如來性十功德品具足。",
    "X38n0694_002:0640b05": "空同一相。體性無為。神虗體一。法同法性。故名如來。",
    "X38n0694_002:0640b06": "應順四諦二諦。盡生死輪際。法養法身無二。是名應",
    "X38n0694_002:0640b07": "供。徧覆一切世界中一切事。正智聖解脫智知一切",
    "X38n0694_002:0640b08": "法有無一切眾生根故。是正徧知。明明修行。佛果時",
    "X38n0694_002:0640b09": "足故。是明行足。善逝三世佛法。法同先佛法佛。去時",
    "X38n0694_002:0640b10": "善善。來時善善。是名善善。是人行是上德。入世間中",
    "X38n0694_002:0640b11": "教化眾生。使眾生解脫一切結縛故。名世間解脫。是",
    "X38n0694_002:0640b12": "人一切法上。入佛威神。儀形如佛。大士行處。為世間",
    "X38n0694_002:0640b13": "解脫。調順一切眾生。名為丈夫。於天人中教化。一切",
    "X38n0694_002:0640b14": "眾生諮受法言故。是天人師。妙本無二。佛性玄覺常",
    "X38n0694_002:0640b15": "常大滿。一切眾生禮拜故。尊敬故。是佛世尊。一切世",
    "X38n0694_002:0640b16": "人諮受奉教。故是佛地。是地中一切聖人之所入處。",
    "X38n0694_002:0640b17": "故名佛界地。爾時坐寶蓮華上。一切與授記歡喜。法",
    "X38n0694_002:0640b18": "身手摩其頂。同見同學菩薩。異口同音。讚歎無二。又",
    "X38n0694_002:0640b19": "有百千億世界中一切佛。一切菩薩。一切雲集。請轉",
    "X38n0694_002:0640b20": "不可說法輪。虗空藏化導法門。是地有不可說奇妙",
    "X38n0694_002:0640b21": "法門品。奇妙三明三昧門。陀羅尼門。非下地凡夫心",
    "X38n0694_002:0640b22": "識所知。惟佛佛無量身口心意可盡其源。如光音天",
    "X38n0694_002:0640b23": "品中。說十無畏與佛道同。",
    "X38n0694_002:0640b24": "受佛職位。墮在佛數。故名入佛界地慈陰妙雲。覆",
    "X38n0694_002:0640c01": "涅槃海。故亦名法雲地。前八地中第十空門。名為",
    "X38n0694_002:0640c02": "空空復空空慧門。今并此大慧而復空之。證如虗",
    "X38n0694_002:0640c03": "空性平等智。故得十號功德。皆悉具足也。空同一",
    "X38n0694_002:0640c04": "相等者。真空之智。與實相之理無二。其體性即是",
    "X38n0694_002:0640c05": "無為。其神虗通。其體一實。此三句明於如義。所有",
    "X38n0694_002:0640c06": "一切諸法。無不皆同法性。此句明於來義。應順四",
    "X38n0694_002:0640c07": "種四諦。及真俗二諦。盡二種生死之輪際。法養之",
    "X38n0694_002:0640c08": "智。與法身之理無二。此則恒受第一法供養樂。名",
    "X38n0694_002:0640c09": "應供也。正智者。即根本智。聖解脫智者。即差別智。",
    "X38n0694_002:0640c10": "根本即正義。樂差別徧義。明明者。上明字是始覺。",
    "X38n0694_002:0640c11": "下明字是本覺。始覺合本。故曰明明。修者。稱性力",
    "X38n0694_002:0640c12": "用。行者。性具功德。從性起修。以修顯性。故曰修行。",
    "X38n0694_002:0640c13": "初地分證。今歸究竟。故稱為足。善逝三世佛法者。",
    "X38n0694_002:0640c14": "逝是入義。法同先佛法佛者。謂雖應化無方。而其",
    "X38n0694_002:0640c15": "儀則軌式。皆同先佛法身無二。或示入涅槃為去。",
    "X38n0694_002:0640c16": "或示生人世為來。無不契理契機。是故善而又善。",
    "X38n0694_002:0640c17": "問。理無來去。來去隨機。但可契機。那云契理。答。理",
    "X38n0694_002:0640c18": "無來去。亦無不來不去。但令契機。即是契理。又示",
    "X38n0694_002:0640c19": "來示去。故契機。來無來相。去無去相。故契理也。若",
    "X38n0694_002:0640c20": "藏教菩薩。惟能來度眾生。不能去至涅槃。縱令契",
    "X38n0694_002:0640c21": "機。終不契理。若二乘之人。惟能去至涅槃。不能來",
    "X38n0694_002:0640c22": "度眾生。縱令契理。終不契機。若奪而言之。既不契",
    "X38n0694_002:0640c23": "理。亦不契機。不能接界外機故。既不契機。亦不契",
    "X38n0694_002:0640c24": "理。以未達無住涅槃。惟證偏空。不盡理性故。又權",
    "X38n0694_002:0641a01": "教大士。雖徧能示去示來。但出假須起空。入空須",
    "X38n0694_002:0641a02": "棄假。亦不得名善善。今不起滅定。現諸威儀。四威",
    "X38n0694_002:0641a03": "儀中。心常在定。如明月之在天。水清影現而非來。",
    "X38n0694_002:0641a04": "水濁影亡而非去。乃名去來皆善善也。大士行處",
    "X38n0694_002:0641a05": "為世間解脫。應云為無上士。文錯誤耳。妙本無二",
    "X38n0694_002:0641a06": "者。謂始覺妙合本覺而無有二。常常大滿者。所謂",
    "X38n0694_002:0641a07": "究竟滿足。一切世人諮受奉教。故是佛地者。謂此",
    "X38n0694_002:0641a08": "地自下地視之。亦名為佛。是一切聖人之所入處。",
    "X38n0694_002:0641a09": "故名佛界地者。謂此地乃是成佛近因。亦復名菩",
    "X38n0694_002:0641a10": "薩也。爾時坐寶蓮華等。是初登此地。正受佛職事。",
    "X38n0694_002:0641a11": "又有百千億等。是既受佛職後事。是地有不可說",
    "X38n0694_002:0641a12": "等。是結顯德業。如光音天品下。結略指廣。",
    "X38n0694_002:0641a13": "△三付囑弘傳二。初舍那付囑。二釋迦弘傳。初",
    "X38n0694_002:0641a14": "中二。初結示付囑。二放光付囑。今初。",
    "X38n0694_002:0641a15": "爾時盧舍那佛。為此大眾。略開百千恒河沙不可說",
    "X38n0694_002:0641a16": "法門中心地如毛頭許。是過去一切佛已說。未來佛",
    "X38n0694_002:0641a17": "當說。現在佛今說。三世菩薩已學。當學。今學。我已百",
    "X38n0694_002:0641a18": "劫修行是心地。號吾為盧舍那。汝諸佛轉我所說。與",
    "X38n0694_002:0641a19": "一切眾生開心地道。",
    "X38n0694_002:0641a20": "本源心地。一切眾生之所共有。但無明障蔽。久成",
    "X38n0694_002:0641a21": "閉塞。今轉此法門。令得開發。故云開心地道也。",
    "X38n0694_002:0641a22": "△二放光付囑。",
    "X38n0694_002:0641a23": "爾時蓮華臺藏世界。赫赫天光師子座上盧舍那佛",
    "X38n0694_002:0641a24": "放光。光告千華上佛。持我心地法門品而去。復轉為",
    "X38n0694_002:0641b01": "千百億釋迦及一切眾生。次第說我上心地法門品。",
    "X38n0694_002:0641b02": "汝等受持讀誦。一心而行。",
    "X38n0694_002:0641b03": "既結示付囑。復放光普告者。正顯心地法門。若本",
    "X38n0694_002:0641b04": "若迹。若因若果。無不以智為前導也。故始則釋迦",
    "X38n0694_002:0641b05": "放光發起。表本覺之性明。能熏始覺。次則菩薩放",
    "X38n0694_002:0641b06": "光集眾。表始覺之智德。能尋本覺。今則舍那放光",
    "X38n0694_002:0641b07": "囑授。表於從果起因。妙彰理本。後復釋迦放光誦",
    "X38n0694_002:0641b08": "戒。表於即因成果。善修事迹。光光互映。了知始本",
    "X38n0694_002:0641b09": "不二。修性同源矣。",
    "X38n0694_002:0641b10": "△二釋迦弘傳三。初受法將辭。二旋歸本界。三遵",
    "X38n0694_002:0641b11": "勅利生。今初。",
    "X38n0694_002:0641b12": "爾時千華上佛。千百億釋迦。從蓮華臺藏世界赫赫",
    "X38n0694_002:0641b13": "師子座起。各各辭退。舉身放不可思議光。光皆化無",
    "X38n0694_002:0641b14": "量佛。一時以無量青黃赤白華。供養盧舍那佛。受持",
    "X38n0694_002:0641b15": "上說心地法門品竟。",
    "X38n0694_002:0641b16": "舉身放不可思議光者。迹光與本光無異。同是三",
    "X38n0694_002:0641b17": "德秘藏微妙智明也。光皆化無量佛者。此智是諸",
    "X38n0694_002:0641b18": "佛之母。諸佛繇此而出生也。無量華供養者。華表",
    "X38n0694_002:0641b19": "妙因。妙因從果德起。還用莊嚴果德也。",
    "X38n0694_002:0641b20": "△二旋歸本界。",
    "X38n0694_002:0641b21": "各各從此蓮華臺藏世界而沒。沒已。入體性虗空華",
    "X38n0694_002:0641b22": "光三昧。還本源世界閻浮提菩提樹下。從體性虗空",
    "X38n0694_002:0641b23": "華光三昧出。",
    "X38n0694_002:0641b24": "三昧名體性虗空華光者。謂徹證本來如虗空之",
    "X38n0694_002:0641c01": "體性。則華光任運自現。體性即法身德。華即表解",
    "X38n0694_002:0641c02": "脫德。光即表般若德也。還本源世界閻浮提菩提",
    "X38n0694_002:0641c03": "樹下者。若據下卷初文。應云還起四禪摩醯首羅",
    "X38n0694_002:0641c04": "天王宮。先說魔受化經。方乃下生人間。示現出家。",
    "X38n0694_002:0641c05": "詣菩提樹。今徑明菩提樹下。從三昧出。正顯八相",
    "X38n0694_002:0641c06": "成道。始終皆不離此三昧也。又前接至華藏。既稱",
    "X38n0694_002:0641c07": "為還。今復至南洲。亦名還本源世界者。前表理為",
    "X38n0694_002:0641c08": "事本。今表事為理本。故皆得稱還。稱本源也。何謂",
    "X38n0694_002:0641c09": "理為事本。謂本惟圓教一實之理。而眾生迷有深",
    "X38n0694_002:0641c10": "淺。悟有難易。故更設別教通教藏教以開示之。又",
    "X38n0694_002:0641c11": "本惟一行是如來行。而眾生根有利鈍。修有巧拙。",
    "X38n0694_002:0641c12": "故更立五行萬行等以收羅之。又本惟真常法身。",
    "X38n0694_002:0641c13": "而眾生久在輪轉。不能自見。故更現勝應劣應等",
    "X38n0694_002:0641c14": "身以覺悟之。又本惟寂光淨土。而眾生違背日久。",
    "X38n0694_002:0641c15": "證入無繇。故更垂實報方便同居等土以攝受之。",
    "X38n0694_002:0641c16": "是名理為事本也。何謂事為理本。謂只此因緣生",
    "X38n0694_002:0641c17": "法。此法即空即假即中。總不得離此正因緣境。而",
    "X38n0694_002:0641c18": "別談理性。又只此施戒等行。或達其三輪體空。或",
    "X38n0694_002:0641c19": "知其莊嚴無盡。或了其體是法界。總不得廢此六",
    "X38n0694_002:0641c20": "度事行而高談理觀。又只此丈六常身。名為境本",
    "X38n0694_002:0641c21": "定身。界內利根。即見其坐天衣座。轉無生四諦法",
    "X38n0694_002:0641c22": "輪。界外鈍根。即見其相好無量。徧坐道場。界外利",
    "X38n0694_002:0641c23": "根。即見其一一色相。當體無非真實法身。故法華",
    "X38n0694_002:0641c24": "經云。微妙淨法身。具相三十二。何處別有四佛。為",
    "X38n0694_002:0642a01": "四人說四教耶。又只此同居一土。斷見思者。便能",
    "X38n0694_002:0642a02": "橫見方便。破無明者。便能橫見實報。無明盡者。便",
    "X38n0694_002:0642a03": "能橫見寂光。方便一土。猶可云別在界外。實報寂",
    "X38n0694_002:0642a04": "光則未有隔於此土者。是名事為理本也。",
    "X38n0694_002:0642a05": "△三遵勅利生又二。初且明一界佛。二例結餘界",
    "X38n0694_002:0642a06": "佛。今初。",
    "X38n0694_002:0642a07": "出已。方坐金剛千光王座。及妙光堂。說十世界海。復",
    "X38n0694_002:0642a08": "從座起。至帝釋宮說十住。復從座起。至燄天中說十",
    "X38n0694_002:0642a09": "行。復從座起。至第四天說十迴向。復從座起。至化樂",
    "X38n0694_002:0642a10": "大說十禪定。復從座起。至他化天說十地。復至一禪",
    "X38n0694_002:0642a11": "中說十金剛。復至二禪中說十忍。復至三禪中說十",
    "X38n0694_002:0642a12": "願。復至四禪中摩醯首羅天王宮。說我本源蓮華臺",
    "X38n0694_002:0642a13": "藏世界盧舍那佛所說心地法門品。",
    "X38n0694_002:0642a14": "方便。正也。安住正法。故云方坐也。金剛千光王座。",
    "X38n0694_002:0642a15": "下卷名華光王座。千字即華字之誤。金剛表法身",
    "X38n0694_002:0642a16": "德。華表解脫。光表般若。全以三德秘藏正法而為",
    "X38n0694_002:0642a17": "其座也。妙光堂。即普光明殿。華嚴七處九會。多云",
    "X38n0694_002:0642a18": "不起本處。此云復從座起。機宜不同。所見各別。略",
    "X38n0694_002:0642a19": "如玄義中辨。帝釋宮即忉利天宮。在須彌山之頂。",
    "X38n0694_002:0642a20": "此云三十三天。以四方各八天臣。并中間天主為",
    "X38n0694_002:0642a21": "三十三。燄天亦云夜摩天。此云時分。不假日月光",
    "X38n0694_002:0642a22": "明。但以蓮華開合分晝夜故。第四天即兜率陀天。",
    "X38n0694_002:0642a23": "此云知足。生此天者。於五欲皆知足故。中有內院。",
    "X38n0694_002:0642a24": "即一生補處所居。復至四禪。乃說此心地法門者。",
    "X38n0694_002:0642b01": "本從四禪中放光發起。接至華藏世界秉受此法。",
    "X38n0694_002:0642b02": "故今仍於四禪說之。又帝釋宮等。分說此心地法。",
    "X38n0694_002:0642b03": "四禪宮中。合說此心地法。分說表於行布。合說表",
    "X38n0694_002:0642b04": "於圓融。又顯此心地法。雖位位差別。總趣極果也。",
    "X38n0694_002:0642b05": "△二例結餘佛界。",
    "X38n0694_002:0642b06": "其餘千百億釋迦。亦復如是。無二無別。如賢劫品中",
    "X38n0694_002:0642b07": "說。",
    "X38n0694_002:0642b09": "佛說梵網經菩薩心地品合註卷第二"
}