{
    "X79n1557_016:0135a17": "聯燈會要卷第十六",
    "X79n1557_016:0135a19": "住泉州崇福禪寺嗣祖比丘　悟明　集",
    "X79n1557_016:0135a20": "　　　　南嶽下第十四世",
    "X79n1557_016:0135a21": "南康軍雲居元祐禪師法嗣",
    "X79n1557_016:0135a22": "洪州羅漢系南禪師(凡五)汀州張氏子。示眾云。紅霞",
    "X79n1557_016:0135a23": "穿碧落。白鷺點滄州。不是寒山子。時臨古渡頭。騎駿",
    "X79n1557_016:0135a24": "馬。驟高樓。萬里銀河輥玉毬。別明真解脫。撥火覔浮",
    "X79n1557_016:0135b01": "漚。",
    "X79n1557_016:0135b02": "示眾云。禪不禪。道不道。三寸舌頭胡亂掃。昨夜日輪",
    "X79n1557_016:0135b03": "飄桂花。今朝月窟出芝草。阿呵呵。萬兩黃金無處討。",
    "X79n1557_016:0135b04": "一句絕思量。諸法不相到。",
    "X79n1557_016:0135b05": "示眾云。大智如愚。大巧若拙。勿謂今朝。中秋令節。八",
    "X79n1557_016:0135b06": "極同風。千潭共月。三十年後。蘆花照雪。與麼悟去。腦",
    "X79n1557_016:0135b07": "門百裂。",
    "X79n1557_016:0135b08": "示眾云。[颱台+弗][颱台+弗]籬邊菊正黃。妙談西祖意琅琅。不知誰",
    "X79n1557_016:0135b09": "解聞斯語。堪為宗門立紀綱。便見。羅漢拂子。展大神",
    "X79n1557_016:0135b10": "通。化作文殊普賢。觀音勢至。穿過諸人髑髏。若也盡",
    "X79n1557_016:0135b11": "知來處。可謂於出入息中。供養恒沙諸佛。若也不知。",
    "X79n1557_016:0135b12": "分付德山臨濟。拂子擊一擊。",
    "X79n1557_016:0135b13": "示眾云。諸佛不出世。達磨不西來。祖師心印。狀似鐵",
    "X79n1557_016:0135b14": "牛之機。所以印空也。日月沉輝。乾坤黯黑。印水也。蹙",
    "X79n1557_016:0135b15": "浪驚濤。魚龍喪命。印泥也。大地氷消。聖凡絕路。若是",
    "X79n1557_016:0135b16": "那一印。誰敢正眼覰著。爭奈諸方起模畫樣。若到羅",
    "X79n1557_016:0135b17": "漢門下。直教粉碎。",
    "X79n1557_016:0135b18": "泉州南峰永程禪師(凡一)示眾云。始自雞峰續燄。少",
    "X79n1557_016:0135b19": "室流芳。大布慈雲。宏開慧日。教分三藏。直指一心。或",
    "X79n1557_016:0135b20": "全提而棒喝齊施。或縱奪而賓主互設。或金剛按劒。",
    "X79n1557_016:0135b21": "或獅子飜身。或照用雷奔。或機鋒電掣。無非剪除邪",
    "X79n1557_016:0135b22": "妄。開廓玄微。直下明宗。到真實地。諸仁者。到此方許",
    "X79n1557_016:0135b23": "一線道。與儞商量。苟或未然。盡是依師作解。無有是",
    "X79n1557_016:0135b24": "處。",
    "X79n1557_016:0135c01": "鄂州子凌山自瑜禪師(凡二)示眾云。祖師關棙子。都",
    "X79n1557_016:0135c02": "不在言詮。若更重宣說。特地隔西天。",
    "X79n1557_016:0135c03": "僧問。如何是佛法大意。師云。好事不如無。",
    "X79n1557_016:0135c04": "江州東林常總禪師法嗣",
    "X79n1557_016:0135c05": "廬州開先廣鑑英禪師(凡三)桂州永福毛氏子。示眾",
    "X79n1557_016:0135c06": "云。談玄說妙。譬如畫餅充飢。入聖超凡。大似飛蛾赴",
    "X79n1557_016:0135c07": "火。一向無事。敗種焦芽。更若馳求。水中捉月。以拂子",
    "X79n1557_016:0135c08": "一拂云。適來許多見解。拂却了也。作麼生是諸人透",
    "X79n1557_016:0135c09": "脫一句。良久云。鐵牛不喫欄邊草。直向須彌頂上眠。",
    "X79n1557_016:0135c10": "以拂子。擊繩床。",
    "X79n1557_016:0135c11": "示眾云。有一人。說得一丈。一寸也行不得。有一人。行",
    "X79n1557_016:0135c12": "得一丈。一寸也說不得。有一人。說得行得。有一人。說",
    "X79n1557_016:0135c13": "不得行不得。此四人中。要覔一人為師。明眼衲僧。試",
    "X79n1557_016:0135c14": "請揀看。",
    "X79n1557_016:0135c15": "僧問。如何是道。師云。良田萬頃。僧云。不會。師云。春不",
    "X79n1557_016:0135c16": "耕秋無望。",
    "X79n1557_016:0135c17": "潭州大溈懷秀禪師法嗣",
    "X79n1557_016:0135c18": "南嶽南臺允恭禪師(凡一)示眾云。稀逢難遇。正是此",
    "X79n1557_016:0135c19": "時。何謂釋迦已滅。彌勒未生。拈起拂子云。正當今日。",
    "X79n1557_016:0135c20": "佛法盡在山僧拂子頭上。放行把住。一切臨時。放行",
    "X79n1557_016:0135c21": "則風行草偃。瓦礫生光。拾得寒山。點頭撫掌。把住則",
    "X79n1557_016:0135c22": "水泄不通。真金失色。德山臨濟。飲氣吞聲。當恁麼時。",
    "X79n1557_016:0135c23": "放行即是。把住即是。良久云。後五日看。",
    "X79n1557_016:0135c24": "舒州白雲守端禪師法嗣",
    "X79n1557_016:0136a01": "蘄州五祖法演禪師(凡十三)蜀人也。首謁圓照本禪師。",
    "X79n1557_016:0136a02": "古今因緣會盡。唯不會。僧問興化。四方八面來時如",
    "X79n1557_016:0136a03": "何。化云。打中間底。僧作禮。化云。我昨日赴箇村齋。中",
    "X79n1557_016:0136a04": "途遇一陣卒風暴雨。却向古廟裏。避得過。諸益本。本",
    "X79n1557_016:0136a05": "云。此是臨濟下因緣。須是問他家兒孫。始得。師遂謁",
    "X79n1557_016:0136a06": "浮山遠禪師。請益前話。遠云。我有箇譬喻。說似儞。儞",
    "X79n1557_016:0136a07": "一似箇三家村裏。賣柴漢子。把箇匾擔。向十字街頭。",
    "X79n1557_016:0136a08": "立地問人。中書堂。今日商量甚麼事。師默計云。若如",
    "X79n1557_016:0136a09": "此。大故未在。遠一日語師云。吾老矣。白雲端。爐鞴不",
    "X79n1557_016:0136a10": "可失也。師唯諾。即訪白雲端。端一見乃云。川藞[卄/磋]。儞",
    "X79n1557_016:0136a11": "來也。一日請問。南泉摩尼珠語。端叱之。師領悟。汗下",
    "X79n1557_016:0136a12": "被體。作投機頌云。山前一片閑田地。叉手丁寧問祖",
    "X79n1557_016:0136a13": "翁。幾度賣來還自買。為憐松竹引清風。端首肯之。",
    "X79n1557_016:0136a14": "示眾。舉德山小參云。今夜不答話。問話者三十棒。眾",
    "X79n1557_016:0136a15": "中舉者甚多。會者不少。且道。向甚麼處見德山。有不",
    "X79n1557_016:0136a16": "顧性命者。試出來道看。若無。山僧為大眾。與德山老",
    "X79n1557_016:0136a17": "人。相見去也。待德山道今夜不答話。問話者三十棒。",
    "X79n1557_016:0136a18": "但向伊道。某甲話也不問。棒也不喫。儞道。還契他德",
    "X79n1557_016:0136a19": "山老人麼。到這裏。須是箇漢始得。某甲游方。十有餘",
    "X79n1557_016:0136a20": "年。海上參尋。見數人尊宿。自為了當。及到浮山會裏。",
    "X79n1557_016:0136a21": "直是開口不得。後到白雲門下。咬破一箇鐵酸豏。直",
    "X79n1557_016:0136a22": "得百味具足。且道。豏子一句。作麼生道。乃云。花發雞",
    "X79n1557_016:0136a23": "冠媚早秋。誰人能染紫絲頭。有時風動頻相倚。似向",
    "X79n1557_016:0136a24": "堦前鬪不休。",
    "X79n1557_016:0136b01": "示眾。舉祖師道。吾本來茲土。傳法救迷情。一花開五",
    "X79n1557_016:0136b02": "葉。結果自然成。達磨大師。信脚來。信口道。後代兒孫",
    "X79n1557_016:0136b03": "多成計較。要會開花結果處麼。鄭州梨青州棗。萬物",
    "X79n1557_016:0136b04": "無過出處好。",
    "X79n1557_016:0136b05": "示眾。舉古人云。我若向儞道。即禿却我舌。我若不向",
    "X79n1557_016:0136b06": "儞道。即啞却我口。且道。還有為人處也無。四面有時",
    "X79n1557_016:0136b07": "擬為儞吞却。又被當門齒礙。擬為儞吐却。又為咽喉",
    "X79n1557_016:0136b08": "小。且道還有為人處也無。乃云。四面從來柳下惠。",
    "X79n1557_016:0136b09": "示眾云。真如凡聖。皆是夢言。佛及眾生。並為增語。忽",
    "X79n1557_016:0136b10": "有人出來道。盤山老聻。但向伊道。不因紫陌花開早。",
    "X79n1557_016:0136b11": "爭得黃鶯下柳條。若更道四面老聻。自云諾。惺惺著。",
    "X79n1557_016:0136b12": "示眾云。一向恁麼去。道絕人荒。一向恁麼來。辜負先",
    "X79n1557_016:0136b13": "聖。去此二途。佛祖不能近。設使與白雲。同生同死。亦",
    "X79n1557_016:0136b14": "未稱平生。何故。鳳凰不是凡間鳥。不得梧桐誓不棲。",
    "X79n1557_016:0136b15": "示眾云。十方諸佛。六代祖師。天下善知識。皆同這箇",
    "X79n1557_016:0136b16": "舌頭。若識得這箇舌頭。始會大脫空。便道。山河大地",
    "X79n1557_016:0136b17": "是佛。草木叢林是佛。若未識得這箇舌頭。只成小脫",
    "X79n1557_016:0136b18": "空。自謾去。明朝後日。大有事在。太平恁麼說話。還有",
    "X79n1557_016:0136b19": "實頭處也無。自云。有。如何是實頭處。歸堂喫茶去。",
    "X79n1557_016:0136b20": "示眾云。山僧昨日入城。見一棚傀儡。不免迎前看。或",
    "X79n1557_016:0136b21": "見端嚴奇特。或見醜陋不堪。動轉行坐。青黃赤白。一",
    "X79n1557_016:0136b22": "一見了。子細看時。元來青布幔裏有人。山僧忍俊不",
    "X79n1557_016:0136b23": "禁。乃問。長史高姓。他道。老和尚看便休。問甚麼姓。大",
    "X79n1557_016:0136b24": "眾。山僧被他一句。直得無言可對。無理可伸。還有人",
    "X79n1557_016:0136c01": "為山僧。道得麼。昨日那裏落節。今日這裏拔本。",
    "X79n1557_016:0136c02": "示眾云。白雲不會說禪。三門開在兩邊。有人動著關",
    "X79n1557_016:0136c03": "捩。兩片東扇西扇。",
    "X79n1557_016:0136c04": "示眾云。佛祖生冤家。悟道染泥土。無為無事人。聲色",
    "X79n1557_016:0136c05": "如聾瞽。且道。如何即是。恁麼也不得。不恁麼也不得。",
    "X79n1557_016:0136c06": "恁麼不恁麼。總不得。忽有箇漢。出來道。恁麼也得。不",
    "X79n1557_016:0136c07": "恁麼也得。恁麼不恁麼。總得。即向伊道。我也知。儞向",
    "X79n1557_016:0136c08": "鬼窟裏。作活計。",
    "X79n1557_016:0136c09": "示眾舉德山和尚。因僧問。從上諸聖。以何法示人。山",
    "X79n1557_016:0136c10": "云。我宗無語句。亦無一法與人。雪峰從此有省。後有",
    "X79n1557_016:0136c11": "僧。問雪峰云。和尚見德山。得箇甚麼。便休去。峯云。我",
    "X79n1557_016:0136c12": "當時空手去。空手歸。白雲今日。說向透未過者。有箇",
    "X79n1557_016:0136c13": "人。從東京來。問伊。甚處來。他却道蘇州來。問伊。蘇州",
    "X79n1557_016:0136c14": "事如何。伊道。一切尋常。雖然如是。謾白雲不過。何故",
    "X79n1557_016:0136c15": "只為語音各別。畢竟如何。蘇州菱。邵伯藕。",
    "X79n1557_016:0136c16": "示眾云。說佛說法。拈槌竪拂。白雲萬里。德山入門便",
    "X79n1557_016:0136c17": "棒。臨濟入門便喝。白雲萬里。然後恁麼也不得。不恁",
    "X79n1557_016:0136c18": "麼也不得。恁麼不恁麼。總不得。也則白雲萬里。忽有",
    "X79n1557_016:0136c19": "箇出來道。長老。儞恁麼道。也則白雲萬里。這箇說話。",
    "X79n1557_016:0136c20": "喚作矮子看戲。隨人上下。三十年後。一場好笑。且道。",
    "X79n1557_016:0136c21": "笑箇甚麼。笑白雲萬里。",
    "X79n1557_016:0136c22": "示眾云。汝等諸人。見老和尚。鼓動唇吻。竪起拂子。便",
    "X79n1557_016:0136c23": "作勝解。及乎山禽聚集。牛動尾巴。却將作等閑。殊不",
    "X79n1557_016:0136c24": "知。簷聲不斷前旬雨。電影還連後夜雷。",
    "X79n1557_016:0137a01": "示眾云。陸亘大夫問南泉。弟子家中有片石。也曾坐。",
    "X79n1557_016:0137a02": "也曾臥。如今擬[金*嶲]作佛去。得麼。泉云得。陸云。莫不得",
    "X79n1557_016:0137a03": "麼。泉云不得。師云。夫為善知識。須明決擇。為甚麼。他",
    "X79n1557_016:0137a04": "人道得。也道得。他人道不得。也道不得。還知南泉落",
    "X79n1557_016:0137a05": "處麼。白雲不惜眉毛。與儞注破。得又是誰道來。不得",
    "X79n1557_016:0137a06": "又是誰道來。儞若更不會。老僧今日。為儞作箇樣子。",
    "X79n1557_016:0137a07": "乃舉手云。將三界二十八天。作箇佛頭。金輪水際。作",
    "X79n1557_016:0137a08": "箇佛脚。四大部洲。作箇佛身。雖然。作此佛兒子了。儞",
    "X79n1557_016:0137a09": "諸人又向那裏。安身立命。大眾還會也未。老僧作第",
    "X79n1557_016:0137a10": "二箇樣子去也。將東弗于逮。作箇佛。南瞻部洲。作箇",
    "X79n1557_016:0137a11": "佛。西瞿耶尼。作箇佛。北鬱單越。作箇佛。草不叢林。是",
    "X79n1557_016:0137a12": "佛。蠢動含靈。是佛。既恁麼。又喚甚麼。作眾生。還會也",
    "X79n1557_016:0137a13": "未。不如東弗于逮。還他東弗于逮。南瞻部洲。還他南",
    "X79n1557_016:0137a14": "瞻部洲。西瞿耶尼。還他西瞿耶尼。北鬱單越。還他北",
    "X79n1557_016:0137a15": "鬱單越。草木叢林。還他草木叢林。蠢動含靈。還他蠢",
    "X79n1557_016:0137a16": "動含靈。所以道。是法住法位。世間相常住。既然恁麼。",
    "X79n1557_016:0137a17": "又喚甚麼作佛。忽有箇漢。出來道。白雲休寐語大眾",
    "X79n1557_016:0137a18": "記取這一轉。",
    "X79n1557_016:0137a19": "問牛頭未見四祖時如何。師云。頭上戴纍垂。云見後",
    "X79n1557_016:0137a20": "如何。師云。青布遮前。云未見四祖時。為甚麼。百鳥銜",
    "X79n1557_016:0137a21": "花。師云。富與貴。是人之所欲。云見後。為甚麼。不銜花。",
    "X79n1557_016:0137a22": "師云。貧與賤。是人之所惡。",
    "X79n1557_016:0137a23": "問。如何是奪人不奪境。師云。秋風吹渭水。落葉滿長",
    "X79n1557_016:0137a24": "安。云如何是奪境不奪人。師云。路上逢人半是僧。云",
    "X79n1557_016:0137b01": "如何是人境兩俱奪。師云。高空有月千門照。大道無",
    "X79n1557_016:0137b02": "人獨自行。云如何是人境俱不奪。師云。少婦棹孤舟。",
    "X79n1557_016:0137b03": "歌聲逐水流。",
    "X79n1557_016:0137b04": "問。如何是先照後用。師云。王言如絲。云如何是先用",
    "X79n1557_016:0137b05": "後照。師云。其出如綸。云如何是照用同時。師云。舉起",
    "X79n1557_016:0137b06": "軒轅鑑。蚩尤頓失威。云如何是照用不同時。師云。金",
    "X79n1557_016:0137b07": "將火試。",
    "X79n1557_016:0137b08": "問。如何是臨濟下事。師云。五逆聞雷。云如何是雲門",
    "X79n1557_016:0137b09": "下事。師云。紅旗閃爍。云如何是溈仰下事。師云。斷碑",
    "X79n1557_016:0137b10": "橫古路。云如何是曹洞下事。師云。馳書不到家。僧作",
    "X79n1557_016:0137b11": "禮。師云。何不問法眼下事。云留與和尚。師云。巡人犯",
    "X79n1557_016:0137b12": "夜。",
    "X79n1557_016:0137b13": "問。如何是白雲一滴水。師云。打碓打磨。云飲者如何。",
    "X79n1557_016:0137b14": "師云。教儞無著面處。",
    "X79n1557_016:0137b15": "問。百尺竿頭。如何進步。師云。快走始得。",
    "X79n1557_016:0137b16": "僧問。如何是佛。師云。肥從口入。",
    "X79n1557_016:0137b17": "問。祖意教意。是同是別。師云。人貧智短。馬瘦毛長。",
    "X79n1557_016:0137b18": "潭州雲蓋智本禪師(凡四)筠州郭氏子。拈拄杖。示眾",
    "X79n1557_016:0137b19": "云。牙如劒樹面如鐵。眼放電光光不歇。手把蒺[卄/梨]一",
    "X79n1557_016:0137b20": "萬斤。等閑敲落天邊月。卓拄杖一下。",
    "X79n1557_016:0137b21": "示眾云。去者鼻孔遼天。來者脚蹈實地。且道。祖師意",
    "X79n1557_016:0137b22": "向甚麼處著。良久云。長恨春歸無覔處。不知流入此",
    "X79n1557_016:0137b23": "中來。",
    "X79n1557_016:0137b24": "示眾云。滿口道不出。句句甚分明。滿眼覰不見。山山",
    "X79n1557_016:0137c01": "疊亂青。皷聲猶不會。那況是鐘聲。喝一喝。",
    "X79n1557_016:0137c02": "僧問。人人有面古鏡。如何是學人古鏡。師云。打破來。",
    "X79n1557_016:0137c03": "向儞道。云打破了也。師云。胡地冬抽笋。",
    "X79n1557_016:0137c04": "問。如何是咬人師子。師云。五老峰前。云這箇豈會咬",
    "X79n1557_016:0137c05": "得。師云。今日拾得性命。",
    "X79n1557_016:0137c06": "問。古人云。說取行不得底。行取說不得底。且如行不",
    "X79n1557_016:0137c07": "得底。作麼生說。師云。口在脚下。云說不得底。作麼生",
    "X79n1557_016:0137c08": "行。師云。蹈著舌頭。",
    "X79n1557_016:0137c09": "南嶽下第十五世",
    "X79n1557_016:0137c10": "洪州黃龍悟新禪師法嗣",
    "X79n1557_016:0137c11": "吉州禾山方禪師(凡二)示眾云。先用後照。要驗作家。",
    "X79n1557_016:0137c12": "先照後用。不存影跡。照用同時。壁立千仞。照用不同",
    "X79n1557_016:0137c13": "時。根塵可鑑。古人以此四轉語。驗天下衲僧。若非具",
    "X79n1557_016:0137c14": "真正眼目。親切悟明者。難為湊洎。今日分明。為諸人",
    "X79n1557_016:0137c15": "拈出了也。還委悉麼。若委悉去。可謂不動絲毫。頓超",
    "X79n1557_016:0137c16": "覺地。其或未然。切須子細。",
    "X79n1557_016:0137c17": "示眾。舉起拂子云。看看。只這箇。在臨濟則照用齊行。",
    "X79n1557_016:0137c18": "在雲門則事理俱備。在曹洞則偏正叶通。在溈仰則",
    "X79n1557_016:0137c19": "暗機圓合。在法眼則何止唯心。然五家宗派。門庭施",
    "X79n1557_016:0137c20": "設。則不無。直饒辨得。倜儻分明去。猶是光影邊事。若",
    "X79n1557_016:0137c21": "要抵敵死生。則霄壤有隔。且道。超越死生一句。又作",
    "X79n1557_016:0137c22": "麼生道。良久云。洎合錯下注脚。",
    "X79n1557_016:0137c23": "洪州黃龍惟清禪師法嗣",
    "X79n1557_016:0137c24": "東京天寧守卓禪師(凡五)泉州莊氏子。示眾云。大凡",
    "X79n1557_016:0138a01": "普會眾前。出來鼓揚此事。也須是箇本分衲僧。方可",
    "X79n1557_016:0138a02": "函蓋相投。當機勦絕。纔有誵訛。便為離隔。而況機輪",
    "X79n1557_016:0138a03": "轉處。佛眼猶迷。祖令行時。凡情那測。故德山棒下。知",
    "X79n1557_016:0138a04": "輕重者。關竅俱通。臨濟喝中。辨賓主者。皮膚脫落。如",
    "X79n1557_016:0138a05": "王寶劒。孰敢當鋒。所以道。言之者。失其真。知之者。返",
    "X79n1557_016:0138a06": "其愚。有之者。乖其性。無之者。傷其軀。病既多途。藥還",
    "X79n1557_016:0138a07": "異狀。若不深窮閫域。直造根源。水乳何分。精麤莫辨。",
    "X79n1557_016:0138a08": "致使廣大威德。枉受驅馳。本智不生。識情為咎。當須",
    "X79n1557_016:0138a09": "明悟。理則昭然。",
    "X79n1557_016:0138a10": "示眾云。了法非法。則法法真如。知心非心。則心心玄",
    "X79n1557_016:0138a11": "寂。玄寂則應用洹沙。真如則隱顯無間。既是隱顯。作",
    "X79n1557_016:0138a12": "麼生無間。良久云。早知燈是火。飯熟也多時。",
    "X79n1557_016:0138a13": "示眾云。平高就下。勾賊破家。截鐵斬釘。狐狸戀窟。總",
    "X79n1557_016:0138a14": "不恁麼。合作麼生。所以道。萬仞崖頭親撒手。須是其",
    "X79n1557_016:0138a15": "人。只如香積國中。持鉢一句。作麼生道。良久云。切忌",
    "X79n1557_016:0138a16": "風吹別調中。",
    "X79n1557_016:0138a17": "示眾云。釋迦掩室。過犯彌天。毗耶杜詞。自救不了。如",
    "X79n1557_016:0138a18": "何如何。口門太小。",
    "X79n1557_016:0138a19": "僧問。如何是主中賓。師云。不許夜行。投明須到。云如",
    "X79n1557_016:0138a20": "何是賓中主。師云。長安雖樂。不是久居。云如何是賓",
    "X79n1557_016:0138a21": "中賓。師云。人無遠慮。必有近憂。云如何是主中主。師",
    "X79n1557_016:0138a22": "云。當斷不斷。返招其亂。",
    "X79n1557_016:0138a23": "福州鼓山佛心才禪師(凡八)住乾元。開堂示眾云。百",
    "X79n1557_016:0138a24": "千三昧門。無量福德藏。放行也。如開武庫。錯落交輝。",
    "X79n1557_016:0138b01": "把住也。似雪覆蘆花。通身莫辨。使見之者。撩起便行。",
    "X79n1557_016:0138b02": "聞之者。單刀直入。箇箇具頂門正眼。人人懸肘後靈",
    "X79n1557_016:0138b03": "符。掃佛祖見知。作叢林殃害。憶得寶壽開堂日。三聖",
    "X79n1557_016:0138b04": "推出一僧。寶壽便打。三聖云。與麼為人。瞎却鎮州一",
    "X79n1557_016:0138b05": "城人眼去在。且如乾元。今日開堂。或有僧出來。山僧",
    "X79n1557_016:0138b06": "亦打。不唯此話大行。且要開却福州一城人眼去。何",
    "X79n1557_016:0138b07": "也。劒為不平離寶匣。藥因救病出金瓶。",
    "X79n1557_016:0138b08": "示眾云。三千劒客。獨許莊周。百萬鳳毛。點頭自肯。若",
    "X79n1557_016:0138b09": "也兩頭坐斷。中間不留。只是打淨潔毬子。未知向上",
    "X79n1557_016:0138b10": "一竅。若也隨波逐浪帶水拖泥。辜負己靈。未具頂門",
    "X79n1557_016:0138b11": "正眼。總不恁麼。又作麼生。良久云。不入驚人浪。難尋",
    "X79n1557_016:0138b12": "稱意魚。",
    "X79n1557_016:0138b13": "示眾云。達磨未來東土已前。人人懷媚水之珠。箇箇",
    "X79n1557_016:0138b14": "抱荊山之璞。可謂壁立千仞。及乎二祖禮却三拜之",
    "X79n1557_016:0138b15": "後。一一南詢諸友。北禮文殊。好不丈夫。或有一箇半",
    "X79n1557_016:0138b16": "箇。不求諸聖。不重己靈。疋馬單鎗。投虗置刃。不妨慶",
    "X79n1557_016:0138b17": "快平生。如今有麼。自是不歸歸便得。五湖煙境有誰",
    "X79n1557_016:0138b18": "爭。",
    "X79n1557_016:0138b19": "示眾云。撥塵見佛。眼翳花生。擲地金聲。賢者不貴。直",
    "X79n1557_016:0138b20": "得牢籠不肯住。呼喚不回頭。正好喫痛棒。畢竟如何。",
    "X79n1557_016:0138b21": "閑持經卷倚松立。笑問客從何處來。",
    "X79n1557_016:0138b22": "示眾云。宗乘提唱。妙絕名言。一句該通。乾坤函蓋。直",
    "X79n1557_016:0138b23": "似首羅正眼。竪亞面門。又如員伊三點。橫該法界。乃",
    "X79n1557_016:0138b24": "卓拄杖云。向這一點下明得。出身猶可易。脫體道應",
    "X79n1557_016:0138c01": "難。又卓拄杖云。向第二點下明得。縱橫三界外。隱映",
    "X79n1557_016:0138c02": "十方身。又卓拄杖云。向第三點明得。魚龍鎖戶。佛祖",
    "X79n1557_016:0138c03": "潛蹤。不然。放過一著。隨分有春色。一枝三四花。",
    "X79n1557_016:0138c04": "示眾云。即心即佛。眼中著屑。非心非佛。虗空釘橛。不",
    "X79n1557_016:0138c05": "是心。不是佛。不是物。遂以拂子。擊繩床云。為君擊碎",
    "X79n1557_016:0138c06": "精靈窟。北斗南星位不殊。一一觀方隨兆出。擲下拂",
    "X79n1557_016:0138c07": "子云。打鼓普請看。",
    "X79n1557_016:0138c08": "示眾。大道無中。復誰先後。僧堂裏聖僧。盡日與諸人",
    "X79n1557_016:0138c09": "說法。長廊上露柱。與諸人覿體談玄。何須更來這裏。",
    "X79n1557_016:0138c10": "熱謾山僧。不如休去歇去好。良久云。道泰不傳天子",
    "X79n1557_016:0138c11": "令。時清休唱太平歌。",
    "X79n1557_016:0138c12": "上堂。衲僧家。四事隨身。三玄被體。當機不犯。如珠走",
    "X79n1557_016:0138c13": "盤。須是殺人刀。活人劒。活人劒下。死人縱橫。殺人刀",
    "X79n1557_016:0138c14": "頭。活人無數。殺活自在。収放縱橫。還有出格翻身底",
    "X79n1557_016:0138c15": "麼。不是渠儂多意氣。他家曾蹈上頭關。",
    "X79n1557_016:0138c16": "上堂。寶劒不失。虗舟不刻。朝游羅浮。暮歸檀特。若謂",
    "X79n1557_016:0138c17": "本光之地。理合如然。正是坐井觀天。持蠡酌海。若謂",
    "X79n1557_016:0138c18": "言發非聲。色前不物。非唯迷宗。亦乃失旨。宗明旨的。",
    "X79n1557_016:0138c19": "又作麼生。好把鴛鴦重繡出。從它人競覔金針。",
    "X79n1557_016:0138c20": "洪州兜率從悅禪師法嗣",
    "X79n1557_016:0138c21": "丞相無盡居士張公商英(凡三)公年十九。應舉。入京",
    "X79n1557_016:0138c22": "師。經由向家。向預夢。人報云。明日接相公。凌晨公至。",
    "X79n1557_016:0138c23": "勞問曲折。後以女妻之。因入僧寺。見藏經。梵夾齊整。",
    "X79n1557_016:0138c24": "怫然曰。吾孔聖之教。不如胡人之書。人所仰重。夜坐",
    "X79n1557_016:0139a01": "書院。研墨吮筆。憑紙長吟。向氏呼曰。官人夜深。何不",
    "X79n1557_016:0139a02": "睡去。公以前意語之。正此著無佛論。向曰。既是無佛。",
    "X79n1557_016:0139a03": "何論之有。當須著有佛論始得。公疑其言遂已之。後",
    "X79n1557_016:0139a04": "訪一同列。見佛龕前經卷。乃問。此何書也。同列云。維",
    "X79n1557_016:0139a05": "摩詰所說經也。公信手開卷。閱到此病。非地大。亦不",
    "X79n1557_016:0139a06": "離地大處。嘆曰。胡人之語。亦能爾耶。遂問此經幾卷。",
    "X79n1557_016:0139a07": "云三卷。因借歸。盡讀。向氏問。看者何書。公云。維摩詰",
    "X79n1557_016:0139a08": "所說經。向云。可熟讀此經。然後著無佛論也。公異其",
    "X79n1557_016:0139a09": "言。由是深信佛乘。留心祖道。後為江西漕。徧參祖席。",
    "X79n1557_016:0139a10": "復謁東林總。總詰其所見。與己符合。乃印可之。後按",
    "X79n1557_016:0139a11": "部分寧。諸禪迓之。兜率居其末。公一一致敬罷。次及",
    "X79n1557_016:0139a12": "兜率。聞其聰明過人。遂問。聞公善文章。是否。悅大笑",
    "X79n1557_016:0139a13": "云。運使失却一隻眼。從悅臨濟九世孫。對運使論文",
    "X79n1557_016:0139a14": "章。政如運使。對從悅。論禪也。公意不平。遂問。此去玉",
    "X79n1557_016:0139a15": "溪幾里。云三十里。公云。兜率聻。云五里。夜宿兜率。悅",
    "X79n1557_016:0139a16": "先一夜夢。日輪昇天。被悅以手摶取。因語首座曰。日",
    "X79n1557_016:0139a17": "論者。運轉之義。聞張運使。非久此來。吾當深錐痛劄",
    "X79n1557_016:0139a18": "若肯回頭。則吾門幸事。公與悅語。至更深。論及宗門",
    "X79n1557_016:0139a19": "事。悅云。聞東林印可運使。未審運使於佛祖言教。有",
    "X79n1557_016:0139a20": "少疑否。公云有。悅云疑何等語。公云。香嚴獨脚頌。德",
    "X79n1557_016:0139a21": "山托鉢話。悅云。此既有疑。其餘安得無耶。只如巖頭",
    "X79n1557_016:0139a22": "云。末後句。是有耶。是無耶。公云有。悅大笑。歸方丈。閉",
    "X79n1557_016:0139a23": "却門。公睡不穩。至五更下床。觸翻蹈床。忽然契悟。作",
    "X79n1557_016:0139a24": "頌云。皷寂鍾沉托鉢回。巖頭一拶語如雷。果然只得",
    "X79n1557_016:0139b01": "三年活。莫是遭他受記來。遂扣方丈門云。某已捉得",
    "X79n1557_016:0139b02": "賊也。悅云。贓物在甚處。公無語。悅云且去。來日相見。",
    "X79n1557_016:0139b03": "公翌日以前頌呈悅。悅云。參禪只為命根不斷。依語",
    "X79n1557_016:0139b04": "生解。如是之說。公已深悟。然至極微細處。使人不覺",
    "X79n1557_016:0139b05": "不知墮在區宇。後作頌印之云。等閑行處。步步皆如。",
    "X79n1557_016:0139b06": "雖居聲色。寧滯有無。一心靡異。萬法非殊。休分體用。",
    "X79n1557_016:0139b07": "莫擇精麤。臨機不礙。應物無拘。是非情盡。凡聖皆除。",
    "X79n1557_016:0139b08": "誰得誰失。何親何疎。拈頭作尾。指實為虗。翻身魔界。",
    "X79n1557_016:0139b09": "轉脚邪途。了非逆順。不犯工夫。",
    "X79n1557_016:0139b10": "佛日杲謁公。為湛堂求塔銘。纔相見。公便問祗恁麼",
    "X79n1557_016:0139b11": "著草鞋遠來。杲云。數千里。特來見相公。公遂問。年多",
    "X79n1557_016:0139b12": "少。杲云。二十八。公云。水牯牛。年多少。杲云。兩箇。公云。",
    "X79n1557_016:0139b13": "甚麼處。學得這虗頭來。杲云。今日親見相公。公云。念",
    "X79n1557_016:0139b14": "汝遠來。且坐喫茶。茶罷公問。公遠來。有何事。杲趨前",
    "X79n1557_016:0139b15": "云。泐潭和尚示寂。茶毗。眼睛牙齒。數珠不壞。舍利無",
    "X79n1557_016:0139b16": "數。山中耆宿。皆欲得相公大手筆。作塔銘。激勵後學。",
    "X79n1557_016:0139b17": "得得遠來。冒瀆鈞聽。公云。今有一問。若道得。即做塔",
    "X79n1557_016:0139b18": "銘。遂問。聞準老。眼睛不壞。是否。杲云是。公云。我不問",
    "X79n1557_016:0139b19": "這箇眼睛。杲云。相公問甚麼眼睛。公云。金剛眼睛。杲",
    "X79n1557_016:0139b20": "云。若是金剛眼睛。在相公筆頭上。公云。恁麼則老夫。",
    "X79n1557_016:0139b21": "為他點出光明。令他照天照地去也。杲進謝云。先師",
    "X79n1557_016:0139b22": "多幸。謝相公做塔銘。公唯唯而笑。",
    "X79n1557_016:0139b23": "公謂佛日云。余閱雪竇拈古。至百丈再參馬祖因緣。",
    "X79n1557_016:0139b24": "云。大冶精金。應無變色。投卷嘆曰。審如是。豈得有臨",
    "X79n1557_016:0139c01": "濟今日耶。遂作一頌云。馬師一喝大雄峰。深入髑髏",
    "X79n1557_016:0139c02": "三日聾。黃檗聞之驚吐舌。江西從此立宗風。後平禪",
    "X79n1557_016:0139c03": "師。致書云。去夏讀臨濟宗派。乃知居士。得大機大用。",
    "X79n1557_016:0139c04": "且求頌本。余作頌。寄之云。吐舌耳聾師已嘵。槌胷只",
    "X79n1557_016:0139c05": "得哭蒼天。盤山會裏翻筋斗。到此方知普化顛。諸方",
    "X79n1557_016:0139c06": "往往以余聰明愽記。少知余者。公自江西法窟來。必",
    "X79n1557_016:0139c07": "辨優劣。試為老夫。言之。佛日云。居士見處。與真淨死",
    "X79n1557_016:0139c08": "心符合。公云。何謂也。佛日遂舉真淨頌云。客情步步",
    "X79n1557_016:0139c09": "隨人轉。有大威光不能現。突然一喝雙耳聾。那吒眼",
    "X79n1557_016:0139c10": "開黃蘗面。死心拈云。雲巖要問雪竇。既是大冶精金。",
    "X79n1557_016:0139c11": "應無變色。為甚却三日耳聾。諸人要知麼。從前汗馬",
    "X79n1557_016:0139c12": "無人識。只要重論蓋代功。公撫凡云。不因公語。爭見",
    "X79n1557_016:0139c13": "真淨死心用處。若非二大老。難顯雪竇馬師爾。",
    "X79n1557_016:0139c14": "蘄州五祖法演禪師法嗣",
    "X79n1557_016:0139c15": "成都府昭覺克勤禪師(凡八)蜀人也。出峽。初謁北烏",
    "X79n1557_016:0139c16": "牙方禪師。得照覺平實之旨。復謁大溈喆。後謁五祖",
    "X79n1557_016:0139c17": "入室。平生知解。全用不著。乃謂。祖移換人。出不遜語。",
    "X79n1557_016:0139c18": "忿然而去。祖云。待儞著一頓熱病。打時。方思量我在。",
    "X79n1557_016:0139c19": "師到金山。染傷寒。幾不起。遂以平日見處。試之。無得",
    "X79n1557_016:0139c20": "力者。追繹五祖之言。乃自誓云。我病稍間。即歸五祖。",
    "X79n1557_016:0139c21": "尋歸五祖。祖一見而喜曰。汝來耶。即日參堂。令入侍",
    "X79n1557_016:0139c22": "者寮。方半月。偶陳提刑者。解印還蜀。過山問道。祖問。",
    "X79n1557_016:0139c23": "提刑曾讀小艶詩否。詩中有兩句。頗相近。頻呼小玉",
    "X79n1557_016:0139c24": "元無事。只要檀郎認得聲。提刑應諾。祖云。且子細。師",
    "X79n1557_016:0140a01": "適從外來。侍立次。問祖云。和尚舉小艶詩。提刑還會",
    "X79n1557_016:0140a02": "否。祖云。他只認得聲。師云。只要檀郎認得聲。他既認",
    "X79n1557_016:0140a03": "得聲。為甚麼。不是。祖云。如何是祖師西來意。庭前栢",
    "X79n1557_016:0140a04": "樹子。聻。師忽然大悟。趨出。見雞飛上襴干。鼓翅而鳴。",
    "X79n1557_016:0140a05": "師自謂曰。此豈不是聲。即袖香入室。通所悟。祖云。佛",
    "X79n1557_016:0140a06": "祖大事。非小根小器。所能造詣。吾助汝喜。遂徧謂山",
    "X79n1557_016:0140a07": "中耆宿云。我侍者參得禪也。",
    "X79n1557_016:0140a08": "師同佛鑑佛眼。侍五祖於亭上。夜坐。歸方丈。燈已滅。",
    "X79n1557_016:0140a09": "祖暗中云。各人下一轉語。鑑云。彩鳳舞丹霄。眼云。鐵",
    "X79n1557_016:0140a10": "虵橫古路。師云。看脚下。祖云。滅吾宗者。克勤爾。",
    "X79n1557_016:0140a11": "師開堂日。示眾云。一向月視雲霄。壁立千仞。則辜負",
    "X79n1557_016:0140a12": "諸聖。一向拖泥帶水。土面灰頭。則埋沒己靈。而今恁",
    "X79n1557_016:0140a13": "麼也得。不恁麼也得。且要正眼流通。還委悉麼。直饒",
    "X79n1557_016:0140a14": "高步毗盧頂。不稟釋迦文。婢視聲聞。奴呼菩薩底來。",
    "X79n1557_016:0140a15": "也須亡鋒結舌。自餘故是出頭不得。所以道。三世諸",
    "X79n1557_016:0140a16": "佛。只言自知。歷代祖師。全提不起。一大藏教。詮註不",
    "X79n1557_016:0140a17": "及。明眼衲僧。自救不了。若據本分草料。猶是節外生",
    "X79n1557_016:0140a18": "枝。且不涉化門一句。作麼生道。陣雲橫海上。拔劒攪",
    "X79n1557_016:0140a19": "龍門。",
    "X79n1557_016:0140a20": "示眾云。通身是眼見不及。通身是耳聽不徹。通身是",
    "X79n1557_016:0140a21": "口說不著。通身是心鑑不出。直饒盡大地明得。無絲",
    "X79n1557_016:0140a22": "毫透漏。猶在半途。據令全提。如何展演。域中日月縱",
    "X79n1557_016:0140a23": "橫挂。一亘晴空萬古春。",
    "X79n1557_016:0140a24": "示眾云。國無定亂之劒。四海晏清。門無白澤之圖。全",
    "X79n1557_016:0140b01": "家吉慶。若道有承恩力。正是土上加泥。更或削跡吞",
    "X79n1557_016:0140b02": "聲。亦乃持南作北。到這裏。縱橫十字。未免誵訛。據位",
    "X79n1557_016:0140b03": "投機。猶較些子。且作麼生是據位底句。寒山逢拾得。",
    "X79n1557_016:0140b04": "撫掌笑呵呵。",
    "X79n1557_016:0140b05": "示眾云。一言截斷。千聖消聲。一劒當頭。橫屍萬里。所",
    "X79n1557_016:0140b06": "以道。有時句到意不到。有時意到句不到。句能剗意。",
    "X79n1557_016:0140b07": "意能剗句。意句交馳。衲僧巴鼻。若能恁麼轉去。青天",
    "X79n1557_016:0140b08": "也須喫棒。且道。憑箇甚麼。可憐無限弄潮人。畢竟還",
    "X79n1557_016:0140b09": "落潮中死。",
    "X79n1557_016:0140b10": "示眾云。一塵入正受。盡大地冷湫湫。諸塵三昧起。徧",
    "X79n1557_016:0140b11": "十方閙浩浩。分身百億。未足為多。端坐虗堂。未甞言",
    "X79n1557_016:0140b12": "靜。到這裏。卷舒收放。擒縱殺活。以金剛王寶劒。截斷",
    "X79n1557_016:0140b13": "疑情。將衲僧巴鼻。脫生死關。坐斷要津。不通凡聖。千",
    "X79n1557_016:0140b14": "人萬人。牢籠不住。百千境界。轉變不得。始能為如來",
    "X79n1557_016:0140b15": "使。普現色身。且道。正當恁麼時如何。日用無回互。當",
    "X79n1557_016:0140b16": "機有淺深。",
    "X79n1557_016:0140b17": "示眾云。萬仞崖頭撒手。要須其人。千鈞之弩發機。豈",
    "X79n1557_016:0140b18": "為鼷鼠。雲門睦州。當面蹉過。德山臨濟。誑謼閭閻。自",
    "X79n1557_016:0140b19": "餘立境立機。作窠作窟。故是滅胡種族。且獨脫一句。",
    "X79n1557_016:0140b20": "作麼生道。萬緣遷變渾閑事。五月山房冷似冰。",
    "X79n1557_016:0140b21": "僧問。一大藏教。阿那箇是頭。師云。如是我聞。云此是",
    "X79n1557_016:0140b22": "阿難底。如何是和尚底。師云。老僧用得甚快。",
    "X79n1557_016:0140b23": "建康府蔣山慧懃禪師(凡四)師參五祖。因同圓悟。語",
    "X79n1557_016:0140b24": "話次。舉東寺問仰山。鎮海明珠因緣。至無理可伸處。",
    "X79n1557_016:0140c01": "圓悟徵云。既云取得。逮索此珠。又道無言可對。無理",
    "X79n1557_016:0140c02": "可伸。師不能加答。明日謂悟云。昨日公案。我有語也。",
    "X79n1557_016:0140c03": "悟云。試舉看。師云。東寺只索一顆明珠。仰山當下傾",
    "X79n1557_016:0140c04": "出一栲栳。悟深肯之。乃告之曰。老兄更宜親近老和",
    "X79n1557_016:0140c05": "尚去。師一日造方丈。未及語。被祖[口*后]罵。摩[怡台+羅]而退。歸",
    "X79n1557_016:0140c06": "寮閉門而睡。恨祖不已。悟已密知。即往扣門。召云。懃",
    "X79n1557_016:0140c07": "兄。師云誰。悟云我也。師即開門。悟問。儞見老和尚。如",
    "X79n1557_016:0140c08": "何。師云。我本不去。被儞賺累。我遭這老漢垢罵。悟呵",
    "X79n1557_016:0140c09": "呵大笑云。儞記得前日下底語麼。師云。是甚麼語。悟",
    "X79n1557_016:0140c10": "云。儞又道。東寺只索一顆明珠。仰山傾出一栲栳。師",
    "X79n1557_016:0140c11": "當下釋然。悟遂領師。同上方丈。祖纔見。遽云。懃兄且",
    "X79n1557_016:0140c12": "喜大事了畢。",
    "X79n1557_016:0140c13": "示眾云。至道無難。唯嫌揀擇。桃花紅李花白。誰道融",
    "X79n1557_016:0140c14": "融只一色。燕子語黃鶯鳴。誰道關關只一聲。不識祖",
    "X79n1557_016:0140c15": "師闕捩子。空認山河作眼睛。",
    "X79n1557_016:0140c16": "示眾云。十五日已前事。錦上鋪花。十五日已後事。如",
    "X79n1557_016:0140c17": "大海一漚發。正當十五日。大似一尺之鏡。照千里之",
    "X79n1557_016:0140c18": "像。雖則真空絕跡。其柰海印發光。任他露柱開花。說",
    "X79n1557_016:0140c19": "甚佛面百醜。何故。到頭霜夜月。任運落前谿。",
    "X79n1557_016:0140c20": "示眾。舉僧問趙州。如何是不遷義。州以手作流水勢。",
    "X79n1557_016:0140c21": "其僧有省。又僧問法眼。不取於相。如如不動。如何不",
    "X79n1557_016:0140c22": "取於相。見於如如不動。眼云。日出東方夜落西。其僧",
    "X79n1557_016:0140c23": "亦有省。若也於此見得。方知道。旋嵐偃嶽。本來常靜。",
    "X79n1557_016:0140c24": "江河競注。元自不流。其或未然。不免更為饒舌。天左",
    "X79n1557_016:0141a01": "旋地右轉。古往今來經幾徧。金烏飛玉兔走。纔方出",
    "X79n1557_016:0141a02": "海門。又落青山後。江河波渺渺。淮濟浪悠悠。直入滄",
    "X79n1557_016:0141a03": "溟晝夜流。遂高聲喝云。還見如如不動麼。",
    "X79n1557_016:0141a04": "舒州龍門清遠禪師(凡七)蜀之臨卭李氏子。年十四。",
    "X79n1557_016:0141a05": "捨家受具。依毗尼。究其說。因誦法華經。至是法非思",
    "X79n1557_016:0141a06": "量分別之所能解。持以問講師。講師莫能答。師嘆曰。",
    "X79n1557_016:0141a07": "義學名相。非所以了生死大事。遂卷衣南游。徑造舒",
    "X79n1557_016:0141a08": "之太平演禪師席。室中酬酢。水乳相合。凡七年。洞造",
    "X79n1557_016:0141a09": "閫域。後出世舒之萬壽。遷龍門。後主和之褒禪也。",
    "X79n1557_016:0141a10": "示眾云。始自隻履西歸。卷衣南邁。空聞消息。流落人",
    "X79n1557_016:0141a11": "間。古往今來。遞相敬授。大似一人傳虗。萬人傳實。山",
    "X79n1557_016:0141a12": "僧病多諳藥性。年老變成精。不是刻剝古人。免見互",
    "X79n1557_016:0141a13": "相埋沒。諸人應是從前覺觸。往日見知。從人邊請益",
    "X79n1557_016:0141a14": "得來語言中舉時中的。出入游戲。即不無。究竟真實",
    "X79n1557_016:0141a15": "大事。萬不可得。但能情忘理喪。計盡途窮。無施設處",
    "X79n1557_016:0141a16": "用心。正是作工夫處。山僧尋常只道喫茶去。今日也",
    "X79n1557_016:0141a17": "道喫茶云。會盡諸方五味禪。何似山僧喫茶去。",
    "X79n1557_016:0141a18": "示眾云。總記不得。天花滿裓。縱有千言。不如一默。",
    "X79n1557_016:0141a19": "示眾云。只宜說一句。有人會得去。猶較些子。或若無",
    "X79n1557_016:0141a20": "人會得。山僧却成妄語。思量來。不如且休。各自大家。",
    "X79n1557_016:0141a21": "堂中喫茶。自由自在。免見異日他時。被人覷破。何也。",
    "X79n1557_016:0141a22": "將軍自有嘉聲在。不得封侯也是閑。",
    "X79n1557_016:0141a23": "示眾云。慮而解。思而知。孤燈難並太陽暉。不是心。不",
    "X79n1557_016:0141a24": "是佛。為君掃蕩精靈窟。摩天鷂子入雲飛。千里萬里",
    "X79n1557_016:0141b01": "只一突。阿剌剌。",
    "X79n1557_016:0141b02": "示眾云。千說萬說。不如親面一見。縱不說亦自分明。",
    "X79n1557_016:0141b03": "王子寶刀喻。眾盲摸象喻。禪學中。隔江招手事。望州",
    "X79n1557_016:0141b04": "亭相見事。逈絕無人處事。深山巖崖處事。此皆親面",
    "X79n1557_016:0141b05": "而見之。不在說也。",
    "X79n1557_016:0141b06": "僧問。道遠乎哉。觸事而真。如何是道。師云。頂上八尺",
    "X79n1557_016:0141b07": "五。云未審此理如何。師云。方圓七八寸。云向上一路",
    "X79n1557_016:0141b08": "還許學人會也無。師云。不論向上向下。却許儞會。",
    "X79n1557_016:0141b09": "潭州開福道寧禪師(凡四)示眾云。全提正令。匝地風",
    "X79n1557_016:0141b10": "生。把定要津。孰分優劣。三玄料簡。未辨衲僧。五位君",
    "X79n1557_016:0141b11": "臣。殊乖道體。平實無事。誑謼閭閻。入理深談。粘皮帶",
    "X79n1557_016:0141b12": "骨。何故。纖毫不動。空劫已前。數量難該。憑何話會。諸",
    "X79n1557_016:0141b13": "禪德。還委悉麼。幾回拋向眾人前。千眼大悲看不見。",
    "X79n1557_016:0141b14": "示眾云。秋日耀長空。秋江浸虗碧。嗟傷門外人。處處",
    "X79n1557_016:0141b15": "尋彌勒。驀路忽擡頭。相逢不相識。諸禪德。既是相逢。",
    "X79n1557_016:0141b16": "為甚麼。却不相識。剪盡霜前竹。臨溪不化龍。",
    "X79n1557_016:0141b17": "示眾云。靈山會上。早是周遮。良馬窺鞭。豈為英俊。巖",
    "X79n1557_016:0141b18": "間宴坐。天帝雨花。無說無聞。藏身露影。少林面壁。計",
    "X79n1557_016:0141b19": "較未成。立雪斷肱。辜他衲子。黃梅呈頌。勝負偏枯。半",
    "X79n1557_016:0141b20": "夜傳衣。謾人不少。從上來事。合作麼生。豈假人天眾",
    "X79n1557_016:0141b21": "前。鼓舌搖脣。競銳爭鋒。互立賓主。問答交參。檢點將",
    "X79n1557_016:0141b22": "來。彌天罪犯。雖然恁麼。不因紫陌花開早。爭得黃鸎",
    "X79n1557_016:0141b23": "下柳條。",
    "X79n1557_016:0141b24": "示眾云。摩竭正令。未免崎嶇。少室垂慈。早傷風骨。腰",
    "X79n1557_016:0141c01": "囊挈錫。辜負平生。煉行灰心。遞相鈍置。爭似春雨晴",
    "X79n1557_016:0141c02": "春山青。白雲三片。五片黃鳥一聲兩聲。千眼大悲看",
    "X79n1557_016:0141c03": "不足。王維妙手畫難成。直饒便恁麼。猶是涉途程。諸",
    "X79n1557_016:0141c04": "禪德。不涉途程一句。作麼生。良久云。人從陳州來。不",
    "X79n1557_016:0141c05": "得東京信。",
    "X79n1557_016:0141c06": "潭州雲蓋智本禪師法嗣",
    "X79n1557_016:0141c07": "潭州承天自承禪師(凡二)示眾云。不是心。不是佛。不",
    "X79n1557_016:0141c08": "是物。打繩床云。與君打破精靈窟。簸土揚塵無處尋。",
    "X79n1557_016:0141c09": "千山萬山空突屼。復拍繩床云。歸堂去。",
    "X79n1557_016:0141c10": "示眾云。五更殘月落。天嘵白雲飛。分明目前事。不是",
    "X79n1557_016:0141c11": "目前機。既是目前事。為甚麼。不是目前機。良久云。欲",
    "X79n1557_016:0141c12": "言言不及。林下好商量。",
    "X79n1557_016:0141c13": "東京智海平禪師法嗣",
    "X79n1557_016:0141c14": "東京淨因繼成禪師(凡九)示眾云。正法眼藏。頭頭漏",
    "X79n1557_016:0141c15": "泄真機。涅槃妙心。處處一時成現。若向言中取則。句",
    "X79n1557_016:0141c16": "外尋求。巧覔見知。強生分別。大似迷頭認影。緣木求",
    "X79n1557_016:0141c17": "魚。顛倒一生。永無休歇。直須回光返照。親近明師。識",
    "X79n1557_016:0141c18": "取自己家鄉。便是當人活計。迷悟心歇。取捨情忘。萬",
    "X79n1557_016:0141c19": "別千差。不離這箇。苟或未然。清風月下守株人。涼兔",
    "X79n1557_016:0141c20": "漸遙芳草緣。",
    "X79n1557_016:0141c21": "示眾云。狹路相逢且莫疑。電光石火已遲遲。若教直",
    "X79n1557_016:0141c22": "下三心徹。只在如今一餉時。到這裏。直使問來答去。",
    "X79n1557_016:0141c23": "火迸星飛。互換主賓。照用得失。波翻嶽立。玉轉珠回。",
    "X79n1557_016:0141c24": "衲僧面前。了無交涉。豈不見。拈花鷲嶺。獨許飲光。問",
    "X79n1557_016:0142a01": "疾毗耶。誰當金粟。那知微笑。已成途轍。縱使默然。未",
    "X79n1557_016:0142a02": "免風波。要須格外相逢。始解就中頴契。還會麼。一曲",
    "X79n1557_016:0142a03": "寥寥動今古。洛陽三十六峰西。",
    "X79n1557_016:0142a04": "示眾云。五蘊山頭一段空。同門出入不相逢。無量劫",
    "X79n1557_016:0142a05": "來賃屋住。到頭不識主人公。若也識得。正是認奴作",
    "X79n1557_016:0142a06": "郎。若也不識。作麼生免得古人恁麼道。當初只謂茆",
    "X79n1557_016:0142a07": "長短。燒却元來地不平。",
    "X79n1557_016:0142a08": "示眾云。舉不顧。即差互。擬思量。何劫悟。大眾。枯桑知",
    "X79n1557_016:0142a09": "天風。是顧不顧。海水知天寒。是思不思。且喚甚麼。作",
    "X79n1557_016:0142a10": "悟底道理。兔角杖頭挑法界。龜毛拂子舞三臺。",
    "X79n1557_016:0142a11": "示眾云。鼻裏音聲耳裏香。眼中鹹淡舌玄黃。意能覺",
    "X79n1557_016:0142a12": "觸身分別。氷室如春九夏涼。如斯見得。方知男子身",
    "X79n1557_016:0142a13": "中入定時。女子身中從定出。葵花隨日轉。犀紋翫月",
    "X79n1557_016:0142a14": "生。香楓化老人。螟蛉成蜾蠃。若也不知。苦哉佛陀耶。",
    "X79n1557_016:0142a15": "許儞具隻眼。",
    "X79n1557_016:0142a16": "示眾云。一念心清淨。佛居魔王殿。一念惡心生。魔王",
    "X79n1557_016:0142a17": "居佛殿。懷禪師云。但恁麼信去。喚作脚踏實地而行",
    "X79n1557_016:0142a18": "終無別法。亦無別道理。老僧恁麼舉了。只恐儞諸人。",
    "X79n1557_016:0142a19": "見兔放鷹。刻舟求劒。何故。功德天黑暗女。有智主人。",
    "X79n1557_016:0142a20": "二俱不受。",
    "X79n1557_016:0142a21": "示眾。舉汾陽拈拄杖。示眾云。三世諸佛在這裏。為汝",
    "X79n1557_016:0142a22": "諸人無孔竅。遂走向山僧拄杖裏去。強生節目。師云。",
    "X79n1557_016:0142a23": "汾陽與麼示徒。大似擔雪填井。傍若無人。山僧今日。",
    "X79n1557_016:0142a24": "為汝諸人出氣。拈起拄杖云。三世諸佛。不敢強生節",
    "X79n1557_016:0142b01": "目。却從山僧拄杖裏走出。向諸人道。我不敢輕於汝",
    "X79n1557_016:0142b02": "等。汝等皆當作佛。說是語已。翻筋斗。向拘尸羅城裏",
    "X79n1557_016:0142b03": "去也。擲下拄杖云。若到諸方。分明舉似。",
    "X79n1557_016:0142b04": "師同圓悟法真慈受。并十大法師。齋于陳太尉良弼",
    "X79n1557_016:0142b05": "府第。時　徽宗。私幸。觀其法會。大師魯公。亦預焉。適",
    "X79n1557_016:0142b06": "善華嚴。對眾。問諸禪云。我佛設教。自小乘。至于圓頓。",
    "X79n1557_016:0142b07": "掃除空有。獨證真常。然後萬德莊嚴。方名為佛。禪宗",
    "X79n1557_016:0142b08": "一喝。轉凡成聖。與諸經論。似相違背。今一喝。若能入",
    "X79n1557_016:0142b09": "五教。而為正說。若不能入。是為邪說。諸禪顧師。師云。",
    "X79n1557_016:0142b10": "如法師所問。不足三大禪師所答。淨因小長老。可以",
    "X79n1557_016:0142b11": "使法師無惑。乃召善。善應諾。師云。法師所謂愚法小",
    "X79n1557_016:0142b12": "乘者。乃有義也。大乘始教者。乃無義也。大乘中教者。",
    "X79n1557_016:0142b13": "不有不空義也。大乘頓教者。即有即空義也。一乘圓",
    "X79n1557_016:0142b14": "頓者。乃空而不有有。而不空義也。如我一喝。非唯能",
    "X79n1557_016:0142b15": "入五教。至方百工伎藝。諸子百家。皆悉能入。師乃喝",
    "X79n1557_016:0142b16": "一喝云。還聞麼。善云聞。師云。汝既聞此一喝。是有。能",
    "X79n1557_016:0142b17": "入小乘教。須臾又問善。還聞麼。善云不聞。師云。汝既",
    "X79n1557_016:0142b18": "不聞適來一喝。是無。能入大乘始教。師又顧善而問",
    "X79n1557_016:0142b19": "曰。我初一喝。汝既道有。喝久聲消。汝復道無。道無則",
    "X79n1557_016:0142b20": "元初實有。道有則如今實無。既乃不有不無。能入大",
    "X79n1557_016:0142b21": "乘中教。又云。我有一喝之時。非有是有。因無故有。我",
    "X79n1557_016:0142b22": "無一喝之時。非無是無。因有故無。即有即無。能入大",
    "X79n1557_016:0142b23": "乘頓教。又云。我有一喝。不作一喝用。有無不及。情解",
    "X79n1557_016:0142b24": "兩忘。道有之時。纖塵不立。道無之時。橫徧十方。即此",
    "X79n1557_016:0142c01": "一喝。入百千萬億喝。百千萬億喝。入此一喝。是為圓",
    "X79n1557_016:0142c02": "教也。善不覺身起于座。再拜師前。師復語之曰。非唯",
    "X79n1557_016:0142c03": "一喝為然。乃至語默動靜。一切時。一切處。一切事。一",
    "X79n1557_016:0142c04": "切物。契理契機。周徧無餘。於是四眾歡喜。聞所未聞。",
    "X79n1557_016:0142c05": "南嶽下第十六世",
    "X79n1557_016:0142c06": "東京天寧守卓禪師法嗣",
    "X79n1557_016:0142c07": "湖州道場良範禪師(凡三)泉州晉江蔡氏子。示眾云。",
    "X79n1557_016:0142c08": "塵劫來事。盡在如今。空劫那邊。全歸日用。觸處成現。",
    "X79n1557_016:0142c09": "覿體無私。人人單提祖印。箇箇獨用全機。到這裏。直",
    "X79n1557_016:0142c10": "饒有通天作略。竭世樞機。只是枝上生枝。蔓上生蔓。",
    "X79n1557_016:0142c11": "於本分事上。了無交涉。是故諸佛出世。罕遇其人。西",
    "X79n1557_016:0142c12": "祖東來。乘虗接響。一大藏教。誑謼閭閻。明眼衲僧。自",
    "X79n1557_016:0142c13": "救不了。且作麼生話會。作麼生承當。作麼生展演。作",
    "X79n1557_016:0142c14": "麼生提唱。還有向這裏。挨得身。著得脚。顯大丈夫作",
    "X79n1557_016:0142c15": "略底麼。出來相見。如無。且放過一著。",
    "X79n1557_016:0142c16": "示眾云。青眸一瞬。金色知歸。授手而來。如王寶劒。如",
    "X79n1557_016:0142c17": "今開張門戶。各說異端。可謂古路坦而荊棘生。法眼",
    "X79n1557_016:0142c18": "明而還自翳。辜負先聖。埋沒己靈。且道。不埋沒。不辜",
    "X79n1557_016:0142c19": "負。正法眼藏。如何吐露。還有吐露得底麼。出來吐露",
    "X79n1557_016:0142c20": "看。如無。擔取詩書歸舊隱。野花啼鳥一般春。",
    "X79n1557_016:0142c21": "示眾云。未離兜率。已降王宮。未出母胎。度人已畢。猶",
    "X79n1557_016:0142c22": "較些子。及乎周行七步。目顧四方。一手指天。一手指",
    "X79n1557_016:0142c23": "地。道天上天下。唯我獨尊。特地一場敗闕。後來雲門",
    "X79n1557_016:0142c24": "老漢出來。要一棒打殺。與狗子喫。貴圖天下太平。未",
    "X79n1557_016:0143a01": "救得一半。而今莫有全救得底麼。出來。大展作略看。",
    "X79n1557_016:0143a02": "若向這裏展得去。釋迦雲門性命。總在上座手裏。",
    "X79n1557_016:0143a03": "福州鼓山本才禪師法嗣",
    "X79n1557_016:0143a04": "福州普賢元素禪師(凡六)建州人也。示眾云。拈花微",
    "X79n1557_016:0143a05": "笑。猶乖量外之機。斷臂安心。何異捉月之見。設使萬",
    "X79n1557_016:0143a06": "機休罷。千聖不携。還同待兔守株。未是通方達士。明",
    "X79n1557_016:0143a07": "眼漢沒窠臼。高高處。觀之不足。低低處。平之有餘。神",
    "X79n1557_016:0143a08": "光照徹大千。萬有全歸掌握。大機大用。草偃風行。全",
    "X79n1557_016:0143a09": "暗全明。超情離見。所以道。神光不昧。萬古徽猷。入此",
    "X79n1557_016:0143a10": "門來。莫存知解。知解既泯。真智現前。八字打開。分明",
    "X79n1557_016:0143a11": "顯示。竪起拂子云。還見麼。於斯見得。言語路絕。取捨",
    "X79n1557_016:0143a12": "情忘。了非生佛未分。豈是威音那畔。權實俱備。照用",
    "X79n1557_016:0143a13": "雙行。流出自己胷襟。要且不從人得。既不從人得。正",
    "X79n1557_016:0143a14": "當今日。祝嚴　聖壽一句。作麼生道。良久云。四海浪",
    "X79n1557_016:0143a15": "平龍睡穩。萬年松在祝融峯。",
    "X79n1557_016:0143a16": "示眾云。兵隨印轉。三千里外絕煙塵。將逐符行。二六",
    "X79n1557_016:0143a17": "時中淨躶躶。不用鐵旗鐵鼓。自然草偃風行。何須七",
    "X79n1557_016:0143a18": "縱七擒。直得無思不服。所謂大丈夫。秉慧劒。般若鋒",
    "X79n1557_016:0143a19": "兮金剛燄。非但能摧外道心。早曾落却天魔膽。正恁",
    "X79n1557_016:0143a20": "麼時。且道。主將是甚麼人。喝一喝。",
    "X79n1557_016:0143a21": "示眾云。南泉道。我十八上。便解作活計。囊無繫蟻之",
    "X79n1557_016:0143a22": "絲。厨乏聚繩之糝。趙州道。我十八上。便解破家散宅。",
    "X79n1557_016:0143a23": "南頭賣賤。北頭賣貴。撿點將來。好與三十棒。且放過",
    "X79n1557_016:0143a24": "一著。何故。曾為宕子偏憐客。自愛貪盃惜醉人。",
    "X79n1557_016:0143b01": "示眾。提起拄杖云。敲空作響。罕遇知音。復擊繩床云。",
    "X79n1557_016:0143b02": "擊木無聲。稀逢鑒者。莫向情中卜度。休於事上情量。",
    "X79n1557_016:0143b03": "縱饒劃斷兩頭。未是到家時節。且道。作麼生是到家",
    "X79n1557_016:0143b04": "時節。良久云。清風已逐和風去。朱夏還隨暑氣回。",
    "X79n1557_016:0143b05": "示眾云。未開口時先分付。擬思量處隔千山。莫言佛",
    "X79n1557_016:0143b06": "法無多子。未透玄關也大難。只如玄關。作麼生透。喝",
    "X79n1557_016:0143b07": "一喝。",
    "X79n1557_016:0143b08": "示眾云。一葉落天下秋。正是時人升降處。一塵起大",
    "X79n1557_016:0143b09": "地収。衲僧向甚麼處著眼。若向這裏。著得一隻眼。如",
    "X79n1557_016:0143b10": "珠走盤。不撥自轉。脫或未然。十字街頭吹尺八。酸酒",
    "X79n1557_016:0143b11": "冷茶愁殺人。",
    "X79n1557_016:0143b12": "泉州法石祖珍禪師(凡四)莆田林氏子。示眾云。大道",
    "X79n1557_016:0143b13": "只在目前。要且目前難覩。欲識大道真體。不離聲色",
    "X79n1557_016:0143b14": "言語。卓拄杖云。這箇是聲。竪起拄杖云。這箇是色。喚",
    "X79n1557_016:0143b15": "甚麼作大道真體。直饒向這裏見得。也是鄭州出曹",
    "X79n1557_016:0143b16": "門。",
    "X79n1557_016:0143b17": "示眾云。向上一路。千聖不傳。卓拄杖云。恁麼明得。十",
    "X79n1557_016:0143b18": "萬八千。畢竟如何。桃紅李白薔薇紫。問著春風總不",
    "X79n1557_016:0143b19": "知。",
    "X79n1557_016:0143b20": "示眾云。尋牛須訪跡。學道貴無心。跡在牛還在。無心",
    "X79n1557_016:0143b21": "道易尋。竪起拂子云。這箇是跡。牛在甚麼處。直饒見",
    "X79n1557_016:0143b22": "得。頭角分明。鼻孔也在嶽林手裏。",
    "X79n1557_016:0143b23": "僧問。投子繞繩床一匝。便為推藏竟。此理如何。師云。",
    "X79n1557_016:0143b24": "畫龍看頭。畫虵看尾。云未審甚處是投子轉藏處。師",
    "X79n1557_016:0143c01": "云。箭穿紅日影。須是射鵰人。進云。婆子云。比來請轉",
    "X79n1557_016:0143c02": "全藏。為甚却轉半藏。此意如何。師云。人無遠慮。必有",
    "X79n1557_016:0143c03": "近憂。云未審甚處是轉半藏處。師云。不是知音者。徒",
    "X79n1557_016:0143c04": "勞話歲寒。",
    "X79n1557_016:0143c05": "成都府昭覺圓悟克勤禪師法嗣",
    "X79n1557_016:0143c06": "潭州大溈法泰禪師(凡十一)蜀人也。示眾云。祖師道。欲",
    "X79n1557_016:0143c07": "得現前。莫存順逆。釋迦老子。是甚麼破草鞋。一大藏",
    "X79n1557_016:0143c08": "教。是拭不淨底故紙。達磨九年面壁。瞌睡未惺。汝等",
    "X79n1557_016:0143c09": "諸人。皮下無血。眼裏無筋。更來這裏。覔甚麼椀。各請",
    "X79n1557_016:0143c10": "歸堂。",
    "X79n1557_016:0143c11": "示眾云。止止不須說。我法妙難思。釋迦老子。無端向",
    "X79n1557_016:0143c12": "淨地上放屙。諸增上慢者。聞必不敬信。彼彼丈夫兒。",
    "X79n1557_016:0143c13": "諸人向甚麼處。見釋迦老子。若也見得。入得德山門。",
    "X79n1557_016:0143c14": "未入得德山室。且德山室。如何入。良久云。三十年後。",
    "X79n1557_016:0143c15": "示眾云。開口有時非。開口有時是。麤言及細語。皆歸",
    "X79n1557_016:0143c16": "第一義。釋迦老子盌鳴聲。達磨西來屎臭氣。唯有山",
    "X79n1557_016:0143c17": "前水牯牛。身放毫光照天地。",
    "X79n1557_016:0143c18": "示眾云。法不爾而爾。暗去明來。道不然而然。雷奔雨",
    "X79n1557_016:0143c19": "驟。直得千江競注。萬壑爭流。山頭白浪滔天。平地人",
    "X79n1557_016:0143c20": "魚共處。莫問稻芽增長。如今頭上漫漫。雖然水到渠",
    "X79n1557_016:0143c21": "成。爭柰過猶不及。幸而雲収雨散。浪息波停。杲日當",
    "X79n1557_016:0143c22": "空。萬家同慶。且大功不宰一句。作麼生道。野老不知",
    "X79n1557_016:0143c23": "堯舜力。鼕鼕打鼓祭江神。",
    "X79n1557_016:0143c24": "示眾云。寶劍拈來便用。豈有遲疑。眉毛剔起便行。更",
    "X79n1557_016:0144a01": "無回互。一切處騰今煥古。一切處截斷羅籠。不犯鋒",
    "X79n1557_016:0144a02": "鋩。亦非顧鑑。獨超物外。則且置。萬機喪盡時如何。八",
    "X79n1557_016:0144a03": "月秋何處熱。",
    "X79n1557_016:0144a04": "示眾云。聞聲悟道。未免著水耳中。見色明心。亦是撒",
    "X79n1557_016:0144a05": "沙眼裏。直得纖毫無障礙。空有等空平。下絕己躬。上",
    "X79n1557_016:0144a06": "無攀仰。孤逈逈絕情塵。峭魏魏離分別。猶是那邊事。",
    "X79n1557_016:0144a07": "且這邊事。又作麼生。休戀寒潭無影樹。且看六月雪",
    "X79n1557_016:0144a08": "花飛。",
    "X79n1557_016:0144a09": "示眾云。動則影現。覺則氷生。不動不覺。土木無殊。衲",
    "X79n1557_016:0144a10": "僧家。到這裏。須有轉身一路。始得。若也轉得。分三成",
    "X79n1557_016:0144a11": "六。唱九作十。納須彌於芥中。擲大千於方外。若轉不",
    "X79n1557_016:0144a12": "得。守他山鬼窟。不免是精靈。",
    "X79n1557_016:0144a13": "示眾云。達得人空法空。未稱祖佛家風。體得全用全",
    "X79n1557_016:0144a14": "照。亦非衲僧要妙。直須打破牢關。識取向上一竅。如",
    "X79n1557_016:0144a15": "何是向上一竅。春寒料峭。凍殺年少。",
    "X79n1557_016:0144a16": "示眾云。涅槃無異路。方便有多門。拈起拄杖云。看看。",
    "X79n1557_016:0144a17": "山僧拄杖子。一口吸盡西江水。東海鯉魚[跳兆+孛]跳。上三",
    "X79n1557_016:0144a18": "十三天。帝釋忿怒。把須彌山。一摑粉碎。堅牢地神。合",
    "X79n1557_016:0144a19": "掌讚嘆云。諦觀法王法。法王法如是。以拄杖。擊繩床。",
    "X79n1557_016:0144a20": "示眾云。德山入門便棒。平地生堆。監濟入門便喝。無",
    "X79n1557_016:0144a21": "風起浪。俱胝只竪一指。未免顢頇。雪峰輥出三毬。小",
    "X79n1557_016:0144a22": "兒戲劇。到這裏。總用不著。爭如六月三伏。甘雨普滋。",
    "X79n1557_016:0144a23": "水足東皐。禾青南畆。農夫鼓腹。樵者高歌。古佛家風。",
    "X79n1557_016:0144a24": "儼然如在。於斯會得。共樂昇平。脫或未然。只知事逐",
    "X79n1557_016:0144b01": "眼前過。不覺老從頭上來。",
    "X79n1557_016:0144b03": "聯燈會要卷第十六"
}