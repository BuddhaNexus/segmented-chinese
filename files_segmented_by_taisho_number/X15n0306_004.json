{
    "X15n0306_004:0689c01": "大佛頂如來密因修證了義諸菩薩萬行首楞嚴經",
    "X15n0306_004:0689c02": "觀心定解卷第四",
    "X15n0306_004:0689c04": "○二對滿慈更審除細惑明如來藏。即中云。三卷",
    "X15n0306_004:0689c05": "末聞法領解中偈云。大雄大力大慈悲希更審除",
    "X15n0306_004:0689c06": "微細惑。即今富那所問如來所破之微細惑也。科",
    "X15n0306_004:0689c07": "為二一答富那問次更釋餘疑初中四一疑請二",
    "X15n0306_004:0689c08": "一述未達。",
    "X15n0306_004:0689c09": "爾時富樓那彌多羅尼子在大眾中即從座起偏袒",
    "X15n0306_004:0689c10": "右肩右膝著地合掌恭敬而白佛言。大威德世尊。善",
    "X15n0306_004:0689c11": "為眾生敷演如來第一義諦。世尊常推說法人中我",
    "X15n0306_004:0689c12": "為第一。今聞如來微妙法音猶如聾人逾百步外聆",
    "X15n0306_004:0689c13": "於蚊蚋。本所不見何況得聞。佛雖宣明令我除惑今",
    "X15n0306_004:0689c14": "猶未詳斯義究竟無疑惑地。世尊。如阿難輩雖則開",
    "X15n0306_004:0689c15": "悟習漏未除。我等會中登無漏者雖盡諸漏今聞如",
    "X15n0306_004:0689c16": "來所說法音尚紆疑悔。",
    "X15n0306_004:0689c17": "言第一義諦者。對偏小因緣生法祗是世諦今名",
    "X15n0306_004:0689c18": "第一義諦。世尊所演是一心三諦之道總名第一",
    "X15n0306_004:0689c19": "義諦。能善敷演是真善說法也。富那但於真諦說",
    "X15n0306_004:0689c20": "法第一。今聞中道了義故不能知。喻中含三比況",
    "X15n0306_004:0689c21": "之義。聾人之耳覿面不聞況逾百步。大聲不聞況",
    "X15n0306_004:0689c22": "於蚊蚋。形之大者遠或可見。今尚不見何況得聞。",
    "X15n0306_004:0689c23": "然聾人之譬本譬聲聞根性遠於佛智。故云逾於",
    "X15n0306_004:0689c24": "百步。亦兼以蚊蚋喻微玅法音也。問。前後皆云今",
    "X15n0306_004:0690a01": "聞喻中何言何況得聞。答。言不聞者乃是聾人不",
    "X15n0306_004:0690a02": "見不聞。不必以喻難法而言富那不聞。此中文意",
    "X15n0306_004:0690a03": "但明聞猶不聞而已。本所不見喻本不知中道之",
    "X15n0306_004:0690a04": "理。何況得聞喻不悟中道。百步外喻二乘真理去",
    "X15n0306_004:0690a05": "中道遠。不生聞慧如聾人也。秪因二乘不悟令佛",
    "X15n0306_004:0690a06": "微妙法音喻同蚊蚋。若悟則同塗毒鼓音聞即殺",
    "X15n0306_004:0690a07": "人豈蚊蚋乎。本所之言對下何況。不必以本為昔",
    "X15n0306_004:0690a08": "而作今昔相對之解。交光云。敘昔未聞。又云回思",
    "X15n0306_004:0690a09": "昔日方顯敘昔。一何謬哉。未究竟無疑者如下問",
    "X15n0306_004:0690a10": "二疑是也。阿難雖悟而未除漏。則於所悟幽微之",
    "X15n0306_004:0690a11": "處必未了了。我等除漏尚紆疑悔。較之阿難似各",
    "X15n0306_004:0690a12": "有得失。長水云。羅漢煩惱障輕故得無漏。所知障",
    "X15n0306_004:0690a13": "重故紆疑悔。阿難所知障輕故先開悟。煩惱障在",
    "X15n0306_004:0690a14": "未除習漏。○二呈二疑二一疑世界生起。",
    "X15n0306_004:0690a15": "世尊。若復世間一切根塵陰處界等皆如來藏清淨",
    "X15n0306_004:0690a16": "本然。云何忽生山河大地諸有為相次第遷流終而",
    "X15n0306_004:0690a17": "復始。",
    "X15n0306_004:0690a18": "此問總躡前三科七大而生。其中山河忽生發起",
    "X15n0306_004:0690a19": "下文妄為明覺之義。次第遷流發起下文三種相",
    "X15n0306_004:0690a20": "續之義。幽溪曰。溫陵云。清淨則宜無諸相。本然則",
    "X15n0306_004:0690a21": "宜無遷流。與下答文似不相應。富那問意謂七大",
    "X15n0306_004:0690a22": "既清淨本然而隨緣不變。方其隨緣之始且云何",
    "X15n0306_004:0690a23": "忽然而生。既生已後云何無有已時次第遷流終",
    "X15n0306_004:0690a24": "而復始。如來下文答以妄為明覺正答生起之由。",
    "X15n0306_004:0690b01": "覺明空昧相待成搖。明妄非他覺明為咎。想愛同",
    "X15n0306_004:0690b02": "結愛不能止。正答次第遷流終而復始。蓋富那問",
    "X15n0306_004:0690b03": "意謂隨緣即是不變何故有染法生起。如云世間",
    "X15n0306_004:0690b04": "一切根塵陰處界等是隨緣也。皆如來藏清淨本",
    "X15n0306_004:0690b05": "然是不變也。豈非隨緣即不變乎。若爾。則不應有",
    "X15n0306_004:0690b06": "山河大地諸有為相矣。況相續乎。○二疑大性周",
    "X15n0306_004:0690b07": "遍。",
    "X15n0306_004:0690b08": "又如來說地水火風本性圓融周徧法界湛然常住。",
    "X15n0306_004:0690b09": "世尊。若地性徧云何容水。水性周徧火則不生。復云",
    "X15n0306_004:0690b10": "何明水火二性俱徧虗空不相陵滅。世尊。地性障礙。",
    "X15n0306_004:0690b11": "空性虗通。云何二俱周徧法界。而我不知是義攸往。",
    "X15n0306_004:0690b12": "惟願如來宣流大慈開我迷雲及諸大眾。作是語已",
    "X15n0306_004:0690b13": "五體投地欽渴如來無上慈誨。",
    "X15n0306_004:0690b14": "前問總躡三科七大而起。今聞專從七大而有。前",
    "X15n0306_004:0690b15": "如來明七大周徧融成一性。滿慈聞此執相上互",
    "X15n0306_004:0690b16": "相陵滅疑性中不合相容。此正疑性具之理也。譬",
    "X15n0306_004:0690b17": "如慈母而生七子兄弟相爭。惑者謂未生子前慈",
    "X15n0306_004:0690b18": "母胸中已先具鬩墻之變。豈有是哉。良由滿慈未",
    "X15n0306_004:0690b19": "曉即空而具即具而空故懷此惑。是未明三如來",
    "X15n0306_004:0690b20": "藏耳。幽溪曰。此雖問理而實問行。問行而實問惑。",
    "X15n0306_004:0690b21": "乃不隨三種分別之一揆。如曰汝以生滅之心相",
    "X15n0306_004:0690b22": "傾相奪於如來藏。而如來藏隨為色空。非惑乎。吾",
    "X15n0306_004:0690b23": "以妙明不滅不生合如來藏。而如來藏惟妙覺明",
    "X15n0306_004:0690b24": "圓照法界。非行乎。祗此二語而如來藏能隨染淨",
    "X15n0306_004:0690c01": "緣具造十法界之理俱明。可謂善問善答者矣。攸",
    "X15n0306_004:0690c02": "所也。如後所說則此義往至三如來藏中也。惟願",
    "X15n0306_004:0690c03": "下結請。○二許宣。",
    "X15n0306_004:0690c04": "爾時世尊告富樓那及諸會中漏盡無學諸阿羅漢。",
    "X15n0306_004:0690c05": "如來今日普為此會宣勝義中真勝義性。令汝會中",
    "X15n0306_004:0690c06": "定性聲聞及諸一切未得二空回向上乘阿羅漢等。",
    "X15n0306_004:0690c07": "皆獲一乘寂滅場地。真阿練若正修行處。汝今諦聽",
    "X15n0306_004:0690c08": "當為汝說。",
    "X15n0306_004:0690c09": "欲答其問先示聞法之益。諸會中指諸聽眾。漏盡",
    "X15n0306_004:0690c10": "下別指羅漢。大乘為勝義圓教為真勝義。又勝義",
    "X15n0306_004:0690c11": "根中揀顯真如勝義之性故云也。定性下有二種",
    "X15n0306_004:0690c12": "聲聞。保證涅槃名定性聲聞。不及回心羅漢已向",
    "X15n0306_004:0690c13": "上乘。然皆獲一乘者。此經前三卷未開權教。四卷",
    "X15n0306_004:0690c14": "已去時有開顯之言恐已入法華時矣。蓋法華八",
    "X15n0306_004:0690c15": "年所說其中未必無餘經。如方等陀羅尼經亦其",
    "X15n0306_004:0690c16": "類也。今云定性聲聞皆獲一乘詎非開顯之明文",
    "X15n0306_004:0690c17": "乎。未得二空者。未得大乘人法二空亦未得大乘",
    "X15n0306_004:0690c18": "性相二空。吳興曰。寂場指得果之地。練若指修因",
    "X15n0306_004:0690c19": "之處。因果所依皆是實相故曰寂曰真也。阿練若",
    "X15n0306_004:0690c20": "翻無喧雜。正是寂因故以為正修行處。○三佇聽。",
    "X15n0306_004:0690c21": "富樓那等欽佛法音默然承聽。",
    "X15n0306_004:0690c22": "○四正說二。一答世界生起。二答大性周徧。初世",
    "X15n0306_004:0690c23": "界生起中二。初明眾生迷真故起妄。二明如來證",
    "X15n0306_004:0690c24": "真故無妄。初又二。先答清淨本然云何忽生山河",
    "X15n0306_004:0691a01": "大地諸有為相。二答次第遷流終而復始。初中又",
    "X15n0306_004:0691a02": "二一直拈正義有問答。",
    "X15n0306_004:0691a03": "佛告富樓那。如汝所言清淨本然云何忽生山河大",
    "X15n0306_004:0691a04": "地。汝常不聞如來宣說性覺妙明本覺明妙。富樓那",
    "X15n0306_004:0691a05": "言唯然世尊。我常聞佛宣說斯義。",
    "X15n0306_004:0691a06": "性覺妙明本覺明妙。即前開示七大中性色真空",
    "X15n0306_004:0691a07": "性空真色性識明知覺明真識。只一圓融總相天",
    "X15n0306_004:0691a08": "然三諦之理具足諸法。覺是圓中。妙是真空。明是",
    "X15n0306_004:0691a09": "妙假。而妙假中天然能生諸法。而諸法一一性具",
    "X15n0306_004:0691a10": "皆即空中。正全性起修即理具而為事造。一一無",
    "X15n0306_004:0691a11": "非本如來藏清淨本然周遍法界。如即中云。妙而",
    "X15n0306_004:0691a12": "明不失俗諦之照山河大地何甞不現其中。明而",
    "X15n0306_004:0691a13": "妙不乖真諦之空何曾有山河之相。如下文云。汝",
    "X15n0306_004:0691a14": "稱覺明。是知覺明離妙便為生界之由。故覺妙明",
    "X15n0306_004:0691a15": "三缺一不可。乃天然三諦初無能生所生之相。其",
    "X15n0306_004:0691a16": "如富那雖聞已上開示未能師子咬人。猶認名言",
    "X15n0306_004:0691a17": "將山河與真性分作兩橛而問云何忽生。此一問",
    "X15n0306_004:0691a18": "即見當機未解前七大中所明空不空如來藏皆",
    "X15n0306_004:0691a19": "具三諦無非清淨周遍之妙矣。故佛換轉話頭直",
    "X15n0306_004:0691a20": "示之曰。既曰清淨本然何有能生所生之相。汝豈",
    "X15n0306_004:0691a21": "不聞如來比說性色真空性空真色。性覺妙明本",
    "X15n0306_004:0691a22": "覺明妙。能所既絕對待俱亡之天然諦德乎。此是",
    "X15n0306_004:0691a23": "如來高提向上一事。意令當機直薦周遍圓融隨",
    "X15n0306_004:0691a24": "緣不變清淨本然者也。正如古人疑問清淨本然",
    "X15n0306_004:0691b01": "云何忽生山河大地。而答者只高聲躡其所問而",
    "X15n0306_004:0691b02": "答之。疑者一聞即悟無生之玅訣也。其如機情未",
    "X15n0306_004:0691b03": "解但曰聞說而已。佛則不得已且置向上用中下",
    "X15n0306_004:0691b04": "法以勘出迷源也。此中解釋吳興天如言之皆當。",
    "X15n0306_004:0691b05": "可無煩辭。但恐交光異說詒誤後賢再為辨之。夫",
    "X15n0306_004:0691b06": "性覺本覺只一中道。不過轉易其文耳。而交光曰。",
    "X15n0306_004:0691b07": "性本異稱各有詮表。性表一真理體未有事用。而",
    "X15n0306_004:0691b08": "舊以三諦釋之不知其無俗諦也。本表天然本具",
    "X15n0306_004:0691b09": "不論修為。而舊以三觀釋者不達其非工夫也。據",
    "X15n0306_004:0691b10": "交光之說斥孤山謬論三諦。吳興云。空假中復是",
    "X15n0306_004:0691b11": "三觀。不知孤山所言俗諦是性覺中本具妙有何",
    "X15n0306_004:0691b12": "得定云此中無俗諦耶。不知諦之與觀皆名空假",
    "X15n0306_004:0691b13": "中乃謬斥云此非工夫。又不知性中本具體用乃",
    "X15n0306_004:0691b14": "呵云此中未涉事用。交光法相不明妄斥古人皆",
    "X15n0306_004:0691b15": "是此類。如觀經玄云。假是虗妄俗諦也。空是審實",
    "X15n0306_004:0691b16": "真諦也。據此文豈非空假亦名諦乎。今經性具七",
    "X15n0306_004:0691b17": "大豈非本有妙俗。體兼用冥寧不該事。予豈好辯",
    "X15n0306_004:0691b18": "哉聊存古規而已。交光又云。此是空劫以前真理。",
    "X15n0306_004:0691b19": "愚謂遇飯即飯遇茶即茶。所謂性覺妙明本覺明",
    "X15n0306_004:0691b20": "妙何定屬空劫前耶。○二勘出忽生二一明世界",
    "X15n0306_004:0691b21": "生起迷源二示世界生起相狀今初有問答定。",
    "X15n0306_004:0691b22": "佛言汝稱覺明。為復性明稱名為覺。為覺不明稱為",
    "X15n0306_004:0691b23": "明覺。富樓那言。若此不明名為覺者則無所明。佛言。",
    "X15n0306_004:0691b24": "若無所明則無明覺。有所非覺。無所非明。無明又非",
    "X15n0306_004:0691c01": "覺湛明性。",
    "X15n0306_004:0691c02": "已過關者在佛提性覺妙明處如俊鷹快鷂翱翔",
    "X15n0306_004:0691c03": "而去。不必更說。機既未悟則易騐迷情。故佛只將",
    "X15n0306_004:0691c04": "兩個話頭以探試之。為復性明稱名為覺此是自",
    "X15n0306_004:0691c05": "然性明一途。富那元以此說為是。為覺不明稱為",
    "X15n0306_004:0691c06": "明覺此是晦昧無明一途。覺體不明而稱之為覺",
    "X15n0306_004:0691c07": "元無此事。是如來以此覺不明三字權詞以探試",
    "X15n0306_004:0691c08": "當機者。而當機即曰若覺體不明而名之為覺則",
    "X15n0306_004:0691c09": "全然是一段無明境界矣。烏得稱之為覺。又烏得",
    "X15n0306_004:0691c10": "稱之為明哉。蓋以無明為覺人人知其不可也。何",
    "X15n0306_004:0691c11": "者以其覺體昏昏。既無能明之明亦無所明之覺",
    "X15n0306_004:0691c12": "非無明而何哉。故曰則無所明。富那此答雖清不",
    "X15n0306_004:0691c13": "覺墮在能所因緣生起內矣。蓋所明二字大是病",
    "X15n0306_004:0691c14": "根。有所明之覺有能明之明能所歷然對待齊立。",
    "X15n0306_004:0691c15": "下云明妄非他。又云所立照亡。所明豈非迷本乎。",
    "X15n0306_004:0691c16": "蓋富那語勢已落在必是有一能明之明去明所",
    "X15n0306_004:0691c17": "明之覺方得名為覺明耳。故佛即提富那病根而",
    "X15n0306_004:0691c18": "足成其語以結出忽生之源云。據汝說若無所明",
    "X15n0306_004:0691c19": "則無明覺。則必要有一能明所明矣。詎知性覺妙",
    "X15n0306_004:0691c20": "明境智一如。如來藏體即大光明藏。譬大圓鏡法",
    "X15n0306_004:0691c21": "爾自有光明。明非外有亦無能所。今汝謂若無所",
    "X15n0306_004:0691c22": "明則無明覺。是欲於明鏡上更加一個能明之物",
    "X15n0306_004:0691c23": "方稱明覺。豈知此所加之明即是鏡上障礙。正能",
    "X15n0306_004:0691c24": "所立而照性亡。大有所有而本覺妙明白雲萬里",
    "X15n0306_004:0692a01": "矣。故曰有所非覺。此句乃斷定能所因緣。而忽然",
    "X15n0306_004:0692a02": "生起之迷源也。下即繼之以無所非明等者。此如",
    "X15n0306_004:0692a03": "來截定眾生因緣自然及與雙非之計皆是妄也。",
    "X15n0306_004:0692a04": "蓋恐愚人不知。見認為有所則落於能所句內為",
    "X15n0306_004:0692a05": "生起根本。即生轉計計無所為究竟。斯則又墮於",
    "X15n0306_004:0692a06": "自然窟內。故佛復遮之曰無所非明。又恐愚人見",
    "X15n0306_004:0692a07": "佛有無皆斥即計為不有不無不局因緣自然而",
    "X15n0306_004:0692a08": "但是任運隨他去。此則又落於非自然之無明窟",
    "X15n0306_004:0692a09": "內矣。豈是靈明洞徹之性覺明妙乎。故又曰無明",
    "X15n0306_004:0692a10": "又非覺湛明性也。○夫性色真空性空真色。性覺",
    "X15n0306_004:0692a11": "妙明本覺明妙清淨本然周遍法界。即所謂圓滿",
    "X15n0306_004:0692a12": "太虗無欠無餘也。世人之所以迷妄忽生者良由",
    "X15n0306_004:0692a13": "取捨所以不如耳。富樓那之見必要有一能明之",
    "X15n0306_004:0692a14": "法以明覺體。此是體上加明成乎增謗之取。若曰",
    "X15n0306_004:0692a15": "無所。此又於體上去明成乎減謗之捨也。寧知這",
    "X15n0306_004:0692a16": "個上取不得捨不得耶。或者以為任運昏昏不取",
    "X15n0306_004:0692a17": "不捨。此又落在非有非無無明窟內。均非本覺妙",
    "X15n0306_004:0692a18": "明圓滿太虗正體。所以佛以三關通斥迷情也。又",
    "X15n0306_004:0692a19": "復若斥富那忽生迷源只有所非覺一句至矣盡",
    "X15n0306_004:0692a20": "矣。其如世間執計之人知見甚活。如佛世外道破",
    "X15n0306_004:0692a21": "有計空。破空計雙亦。破雙亦計雙非。所謂惡見稠",
    "X15n0306_004:0692a22": "林處處貪著。佛欲法門詳盡破執周悉。故約三句",
    "X15n0306_004:0692a23": "斥之而雙亦該在其中矣。又復應知已能了悟清",
    "X15n0306_004:0692a24": "淨本然周遍法界者。有亦是。如來藏元具諸法也。",
    "X15n0306_004:0692b01": "無亦是。第一義空不存一相也。雙亦雙非亦是。圓",
    "X15n0306_004:0692b02": "中寔相離即離非是即非即也。今不了悟者有亦",
    "X15n0306_004:0692b03": "不是。有所非覺矣。無亦不是。無所非明矣。不有不",
    "X15n0306_004:0692b04": "無亦不是。無明又非覺湛明性矣。然如來先以兩",
    "X15n0306_004:0692b05": "關誠問。雖是勘騐迷人之權法亦是如來不得已",
    "X15n0306_004:0692b06": "而施之者也。蓋無狀忽生難以形言。秪是真如不",
    "X15n0306_004:0692b07": "守自性一念不覺而有動動即有苦遂成世界河",
    "X15n0306_004:0692b08": "山。論到忽生之源地住菩薩方見其終等。覺後心",
    "X15n0306_004:0692b09": "能見其始。惟佛與佛破盡明了。所謂冷煖自知難",
    "X15n0306_004:0692b10": "以拈出示人。以其全體虗妄如迷頭狂走初無因",
    "X15n0306_004:0692b11": "由。所以如來亦只就富那現前不了處點示之耳。",
    "X15n0306_004:0692b12": "昔魚朝恩問欽禪師如何是無明無明從何起。欽",
    "X15n0306_004:0692b13": "曰。世衰道微奴也解問佛法。魚朝恩大怒。欽曰。此",
    "X15n0306_004:0692b14": "即是無明無明從此起。亦□只就現前點示意也。",
    "X15n0306_004:0692b15": "則知今日富那謂有所明未甞非真。蓋如來藏明",
    "X15n0306_004:0692b16": "元自生法索照以其未了執有即忽生迷源矣。富",
    "X15n0306_004:0692b17": "那方便土中能所是現前法。朝恩同居土中大怒",
    "X15n0306_004:0692b18": "是現前法一同。此段諸說甚夥但一涉法相便覺",
    "X15n0306_004:0692b19": "支離。故愚竟以淺直之語解之。○二示世界生起",
    "X15n0306_004:0692b20": "相狀二。初能所細相。二依正麤相。先細後麤次第",
    "X15n0306_004:0692b21": "應爾。初中二一立妄能所。",
    "X15n0306_004:0692b22": "性覺必明妄為明覺。覺非所明因明立所。所既妄立",
    "X15n0306_004:0692b23": "生汝妄能。",
    "X15n0306_004:0692b24": "此如來重釋明上忽生之妄以成能所細相。上雖",
    "X15n0306_004:0692c01": "有有無雙非三妄。富那只執所明。故今亦只在所",
    "X15n0306_004:0692c02": "明上點迷。言性覺必明者。性覺既明便不須更明",
    "X15n0306_004:0692c03": "此覺。其如明必索照。遂起妄心還來明此覺體是",
    "X15n0306_004:0692c04": "妄為明覺也。覺非所明二句又是釋清妄為明覺。",
    "X15n0306_004:0692c05": "意問何故此明却是妄耶。即釋曰覺體是中道亡",
    "X15n0306_004:0692c06": "能絕所元非所明。而明既索照因別立一所照。如",
    "X15n0306_004:0692c07": "人作夢從無而有。因明立所其義亦然。今經示從",
    "X15n0306_004:0692c08": "真起妄多先成外境後成內根。今由明索所照妄",
    "X15n0306_004:0692c09": "立外境本無忽有是為所明。所明既立復妄立能",
    "X15n0306_004:0692c10": "明以照前境。到此全是妄法真明隱矣。言生汝妄",
    "X15n0306_004:0692c11": "能者。汝指富那。富那漏盡已脫分段生死。在變易",
    "X15n0306_004:0692c12": "界中業識未空。妄所妄能富那咸具故云生汝妄",
    "X15n0306_004:0692c13": "能也。所以此文是能所細相。後勞久發塵下方是",
    "X15n0306_004:0692c14": "依正麤相。又復因明立所。空如來藏中具有三諦。",
    "X15n0306_004:0692c15": "性覺本覺中道之體也。妙明明妙空假之用也。空",
    "X15n0306_004:0692c16": "是寂。寂故妙。假是照照故明。三諦之中有一諦能",
    "X15n0306_004:0692c17": "生山河。俗諦是也。經云。覺非所明因明立所。豈非",
    "X15n0306_004:0692c18": "於俗諦開出諸法乎。此義在妙玄。妙玄五下三法",
    "X15n0306_004:0692c19": "妙中。以第一義諦為中。如來藏為假。第一義空為",
    "X15n0306_004:0692c20": "空。而云佛從何法開出權乘。於如來藏開出聲聞",
    "X15n0306_004:0692c21": "緣覺及通別菩薩等乘。據彼文於俗諦開出權乘。",
    "X15n0306_004:0692c22": "今亦例彼於俗諦出生山河。義最相合。何者。經云",
    "X15n0306_004:0692c23": "所既妄立生汝妄能。汝是富那。例推藏通果位別",
    "X15n0306_004:0692c24": "教因人妄所妄能全在皆可出生山河。故於俗諦",
    "X15n0306_004:0693a01": "開出權乘。即於俗諦出生山河也。遡因明立所以",
    "X15n0306_004:0693a02": "前。明是俗諦元非妄法。至立所時明即妄因。故後",
    "X15n0306_004:0693a03": "偈云。元明照生所所立照性亡。是則因明而生不",
    "X15n0306_004:0693a04": "明之法其義明矣。須知俗諦能生諸法而以真諦",
    "X15n0306_004:0693a05": "達其本空。即是以不滅不生合如來藏。故在如來",
    "X15n0306_004:0693a06": "稱妙空明覺。若為事法所惑不達空理便成三種",
    "X15n0306_004:0693a07": "相續矣。此明能生法惟即中四十年台宗隨緣三",
    "X15n0306_004:0693a08": "十載教觀方能說能證也。○二出能所相。",
    "X15n0306_004:0693a09": "無同異中熾然成異。異彼所異因異立同。同異發明",
    "X15n0306_004:0693a10": "因此復立無同無異。",
    "X15n0306_004:0693a11": "從性覺妙明之無同異上因明立所成森羅山河",
    "X15n0306_004:0693a12": "大地之異相。異彼晦昧森羅之異者即成虗空之",
    "X15n0306_004:0693a13": "同相。此依報所相先立也。於空色邊投一分妄想",
    "X15n0306_004:0693a14": "即知覺乃眾生之正報能相立。故曰因此復立無",
    "X15n0306_004:0693a15": "同無異。此無同異即下所謂真有為法。非虗空故",
    "X15n0306_004:0693a16": "非同。即四大故非異。是妄能所成有情正報之本。",
    "X15n0306_004:0693a17": "又同與異乃上妄所之所成也。非同非異乃上妄",
    "X15n0306_004:0693a18": "能之所成也。先分能所後成依正理數然耳。能所",
    "X15n0306_004:0693a19": "皆惑心所具故不同依正二報也。今言無同異者。",
    "X15n0306_004:0693a20": "如性具七大本無同異。今於妄所中忽彰四大等",
    "X15n0306_004:0693a21": "相及十二諸有為相等故云熾然成異。問。塵勞未",
    "X15n0306_004:0693a22": "發安有四大。答。性中已有四大。今因明立所豈不",
    "X15n0306_004:0693a23": "即彰其相。須知四大相非一種。如背捨禪中見無",
    "X15n0306_004:0693a24": "煙清淨之火。無塵逈淨之風。黃白淨潔之地。深淵",
    "X15n0306_004:0693b01": "清澄之水。如此四大豈有塵耶。咸是一心所現。今",
    "X15n0306_004:0693b02": "亦例之。於根本惑中彰此四大。是為下文世界之",
    "X15n0306_004:0693b03": "本也。今名麤細實不配同起信三細六麤。而引背",
    "X15n0306_004:0693b04": "捨禪為證者。昔天台智者謂八色流光是界外法。",
    "X15n0306_004:0693b05": "正與今文所既妄立生汝妄能其相相似。何者。汝",
    "X15n0306_004:0693b06": "指富那。富那是阿羅漢已成背捨等定。見思既破",
    "X15n0306_004:0693b07": "無明尚在。其所見地水等相非即分段生死中事",
    "X15n0306_004:0693b08": "也。若爾。應是方便土相。然妄所妄能又在方便土",
    "X15n0306_004:0693b09": "先。此是無明細惑。先有此惑後成方便土。又成同",
    "X15n0306_004:0693b10": "居分段生死。方便同居皆屬塵勞。故後文斥富那",
    "X15n0306_004:0693b11": "云汝暫舉心塵勞先起。又云。背覺合塵故發塵勞",
    "X15n0306_004:0693b12": "有世間相。是則塵勞之言尚該方便。皆在妄能所",
    "X15n0306_004:0693b13": "後其義明矣。○二依正麤相二。初煩惱因。二依正",
    "X15n0306_004:0693b14": "果。問。此中既有因果。前能所細相中何無因果。答。",
    "X15n0306_004:0693b15": "妄為明覺妄即最初之因。又云因明立所及因異",
    "X15n0306_004:0693b16": "立同乃至因此復立無同無異即後文所云自諸",
    "X15n0306_004:0693b17": "妄想展轉相因也。若以前念為因後念為果則前",
    "X15n0306_004:0693b18": "文已有因果。但不及此中因果彰顯耳。但如是下",
    "X15n0306_004:0693b19": "古人俱作指上之辭。今謂如是之言雖是指前。塵",
    "X15n0306_004:0693b20": "勞煩惱此中別立。",
    "X15n0306_004:0693b21": "如是擾亂相待生勞。勞久發塵自相渾濁。由是引起",
    "X15n0306_004:0693b22": "塵勞煩惱。",
    "X15n0306_004:0693b23": "如是者牒上之辭。因細生麤須承上文。上文同異",
    "X15n0306_004:0693b24": "及無同無異三種顯發故云擾亂。又云相待。費力",
    "X15n0306_004:0693c01": "曰勞。勞久發塵者。欲成山河大地先現微塵。塵具",
    "X15n0306_004:0693c02": "四微謂色香味觸。并聲成五。據後文云相待成搖",
    "X15n0306_004:0693c03": "故有風輪。則此中相待豈無聲乎。以此五塵混入",
    "X15n0306_004:0693c04": "見聞覺知名自相渾濁。由塵勞故心則昏煩惱亂。",
    "X15n0306_004:0693c05": "是五住煩惱為生死因也。觀勞久之言則知後時",
    "X15n0306_004:0693c06": "方起塵相不得作指前之釋。又六塵勞擾心則煩",
    "X15n0306_004:0693c07": "惱。前相待生勞是覺體之勞。後塵勞煩惱是人心",
    "X15n0306_004:0693c08": "之勞。○二依正果。",
    "X15n0306_004:0693c09": "起為世界靜成虗空。虗空為同世界為異。彼無同異",
    "X15n0306_004:0693c10": "真有為法。",
    "X15n0306_004:0693c11": "上塵勞煩惱元該五住。此中依正該同居方便二",
    "X15n0306_004:0693c12": "種三界。起為世界者欲界色界也。靜成虗空者現",
    "X15n0306_004:0693c13": "前頑空及無色界也。言虗空為同等者。指今三界",
    "X15n0306_004:0693c14": "為前同異所成。前是根本。今是枝末。指枝末即根",
    "X15n0306_004:0693c15": "本之相耳。無同異是正報。眾生造善造惡靡不由",
    "X15n0306_004:0693c16": "此真是有為之法。對前真無同異故云彼無同異",
    "X15n0306_004:0693c17": "也。當知未成依正先有妄所妄能此是細惑。後依",
    "X15n0306_004:0693c18": "正成而正報為能依。依報為所依。元是能所之相。",
    "X15n0306_004:0693c19": "又先成外境後成內根其相皆然。故知依正只一",
    "X15n0306_004:0693c20": "能所。其根源皆在妄為明覺耳。○二答次第遷流",
    "X15n0306_004:0693c21": "終而復始。前答忽生已竟。今約三種相續答遷流。",
    "X15n0306_004:0693c22": "分二一別示三相三一世界相續二一釋相又二",
    "X15n0306_004:0693c23": "一成四大。",
    "X15n0306_004:0693c24": "覺明空昧相待成搖故有風輪執持世界。因空生搖",
    "X15n0306_004:0694a01": "堅明立礙彼金寶者明覺立堅故有金輪保持國土。",
    "X15n0306_004:0694a02": "堅覺寶成搖明風出風金相摩故有火光為變化性。",
    "X15n0306_004:0694a03": "寶明生潤火光上蒸故有水輪含十方界。",
    "X15n0306_004:0694a04": "初成風大中言覺明者即覺體之明也。覺明為生",
    "X15n0306_004:0694a05": "界之由故首言之。覺明是元明。然因明立所所即",
    "X15n0306_004:0694a06": "空昧。一有昧空則真妄相待。明欲搖暗。暗亦欲搖",
    "X15n0306_004:0694a07": "明。是相待成搖。世界最下依風輪住故云執持世",
    "X15n0306_004:0694a08": "界。大槩二法能生一法。明昧二法生風輪一法。下",
    "X15n0306_004:0694a09": "文例之。溫陵以五行助釋。而云土水生木者此時",
    "X15n0306_004:0694a10": "未有土水。明得水性。昧得土性。風屬東方木。是為",
    "X15n0306_004:0694a11": "土水生木也。次生金輪。雖相待成搖而易搖實由",
    "X15n0306_004:0694a12": "虗空。如空處必生風是其騐也。覺明之體因搖發",
    "X15n0306_004:0694a13": "堅故號堅明。上覺明猶是真明。今加一堅相是為",
    "X15n0306_004:0694a14": "妄心所染。言立礙者。昧欲搖動其明而明既發堅",
    "X15n0306_004:0694a15": "不為昧所搖。亦不為風所動。彼金下出金寶體。此",
    "X15n0306_004:0694a16": "中以明為主。明不為昧所搖。而覺是其體。故先言",
    "X15n0306_004:0694a17": "明而後言覺也。所立堅相便是金寶。金得覺體最",
    "X15n0306_004:0694a18": "多故為世間上寶。經云如來之身金色微妙其明",
    "X15n0306_004:0694a19": "照耀。據經所言故知但除情堅即證金光明法門",
    "X15n0306_004:0694a20": "矣。輪有圓轉之義。世間最下風輪之上次有水輪",
    "X15n0306_004:0694a21": "後有金輪。然生起之序實先金後水於義無礙。言",
    "X15n0306_004:0694a22": "木土生金者。如云因空生搖。空昧屬土。風搖屬木。",
    "X15n0306_004:0694a23": "由此二法生金寶一法。國土之名當屬地大。而下",
    "X15n0306_004:0694a24": "為金輪所持故皆屬地也。次生火大。堅覺寶成牒",
    "X15n0306_004:0694b01": "上文也。金得覺體而染妄情之堅故云堅覺。寶之",
    "X15n0306_004:0694b02": "一字義該於明。然上句堅覺以覺該明。下句搖明",
    "X15n0306_004:0694b03": "以明該覺。同一風也。前因搖覺明而成金。今又因",
    "X15n0306_004:0694b04": "搖明光而成火。火必由相摩而有。如金木生火是",
    "X15n0306_004:0694b05": "已。言變化性者。火能變生作熟化有為無也。後生",
    "X15n0306_004:0694b06": "水大。谷響云。若以五行論之金生水。金是水之母",
    "X15n0306_004:0694b07": "水是金之子。故生潤即金之含育也。火是金之賊",
    "X15n0306_004:0694b08": "火尅金。既母被尅故子下流成水輪也。如釜中含",
    "X15n0306_004:0694b09": "水下以火蒸則其水騰氣流汗而下也。即中云。金",
    "X15n0306_004:0694b10": "火生水。水雖在風輪之上金輪之下而實為金之",
    "X15n0306_004:0694b11": "所生。不專在下亦徧於上。故云含十方界。如上四",
    "X15n0306_004:0694b12": "輪雖不離眾生現前一念。然以法性為因無明為",
    "X15n0306_004:0694b13": "緣生此大種。不必專約有情心釋。恐濫同於眾生",
    "X15n0306_004:0694b14": "業果耳。○二成諸相。上文雖明四大。而明覺立堅",
    "X15n0306_004:0694b15": "故有金輪實未闡國土之相。今明水火生土方成",
    "X15n0306_004:0694b16": "大地。并示艸木燒絞以盡其相。",
    "X15n0306_004:0694b17": "火騰水降交發立堅。濕為巨海。乾為洲潬。以是義故。",
    "X15n0306_004:0694b18": "彼大海中火光常起。彼洲潬中江河常注。水勢劣火",
    "X15n0306_004:0694b19": "結為高山。是故山石擊則成燄。融則成水。土勢劣水",
    "X15n0306_004:0694b20": "抽為草木。是故林藪遇燒成土。因絞成水。交妄發生",
    "X15n0306_004:0694b21": "遞相為種。",
    "X15n0306_004:0694b22": "上明世界之體。今明器界之相。交發立堅者是水",
    "X15n0306_004:0694b23": "火成土。此與明覺立堅堅相雖同而金土別矣。濕",
    "X15n0306_004:0694b24": "為巨海水降之所立也。乾為洲潬水火之所成也。",
    "X15n0306_004:0694c01": "濕為巨海而在立堅中者。海有底岸詎非土乎。洲",
    "X15n0306_004:0694c02": "者水中可居處人及鳥物所聚息也。潬音壇。水中",
    "X15n0306_004:0694c03": "沙渚。觀海中火起則知火交於水。觀洲中河注則",
    "X15n0306_004:0694c04": "知水交於火。水勢劣火者。是水勢少火勢多。擊則",
    "X15n0306_004:0694c05": "成焰復火之本也。融則成水復水之本也。水底蛟",
    "X15n0306_004:0694c06": "龍以石為食亦融則成水之證也。草木為地之毛。",
    "X15n0306_004:0694c07": "草木多處為林藪。或謂五行生尅非楞嚴經旨。難",
    "X15n0306_004:0694c08": "云。遇燒成土是火生土。因絞生水豈木生水乎。今",
    "X15n0306_004:0694c09": "謂水生木是相生之次。木成水是復本之義。水既",
    "X15n0306_004:0694c10": "生木故木還成水。文中擊成焰融成水乃至燒成",
    "X15n0306_004:0694c11": "土皆復本釋耳。交妄下總結上文。文中皆以二法",
    "X15n0306_004:0694c12": "和合而生一法故云交妄。然最初覺明空昧是真",
    "X15n0306_004:0694c13": "交妄。餘俱二妄相交。遞相為種者。如木土生金。金",
    "X15n0306_004:0694c14": "木生火。火金生水。水火生土。土水生木是也。○二",
    "X15n0306_004:0694c15": "結示。",
    "X15n0306_004:0694c16": "以是因緣世界相續。",
    "X15n0306_004:0694c17": "真妄和合名為因緣。又兩妄交合亦名因緣。前後",
    "X15n0306_004:0694c18": "相望為世。方位為界。終而復始是相續。即以兩法",
    "X15n0306_004:0694c19": "生一法之因緣而世界相續也。○二眾生相續。前",
    "X15n0306_004:0694c20": "答忽生之故。必先立所明後立能明。所即是境能",
    "X15n0306_004:0694c21": "即是根。今三種相續中國土即妄所也。眾生業果",
    "X15n0306_004:0694c22": "即妄能也。故妄所妄能攝盡前後之義。文云所妄",
    "X15n0306_004:0694c23": "既立明理不踰。明既稱理不可即是妄能。而所必",
    "X15n0306_004:0694c24": "先立其義了然。至云六妄成就由是分開見覺聞",
    "X15n0306_004:0695a01": "知則先所後能明矣。為二一釋相二一明根塵和",
    "X15n0306_004:0695a02": "合流轉四生。",
    "X15n0306_004:0695a03": "復次富樓那。明妄非他覺明為咎。所妄既立明理不",
    "X15n0306_004:0695a04": "踰。以是因緣聽不出聲見不超色。色香味觸六妄成",
    "X15n0306_004:0695a05": "就由是分開見覺聞知。同業相纏合離成化。",
    "X15n0306_004:0695a06": "前文因明立所所既妄立生汝妄能乃至相待成",
    "X15n0306_004:0695a07": "勞以後之事皆明妄也。非他者言更不從他處起。",
    "X15n0306_004:0695a08": "乃因中道之覺具有照法之明遂生諸法故曰為",
    "X15n0306_004:0695a09": "咎。所妄既立即上文所既妄立。明理為本明之體",
    "X15n0306_004:0695a10": "是理非事即性覺必明也。由所妄乃明覺所成故",
    "X15n0306_004:0695a11": "明理即附合於所妄而不能踰越。乃真妄和合之",
    "X15n0306_004:0695a12": "義耳。眾生相續中先揭此者。以國土是無明昏昧",
    "X15n0306_004:0695a13": "所成。眾生是明所成。而眾生之明又必依附於無",
    "X15n0306_004:0695a14": "情之法故先示之。以是因緣者以真妄和合之因",
    "X15n0306_004:0695a15": "緣也。此中當以明理為因。所妄為緣。聽見是人本",
    "X15n0306_004:0695a16": "性。聽附於聲故不能過聲而及色。見附於色亦不",
    "X15n0306_004:0695a17": "能超色而及香。所以成根。此二句承上真妄和合",
    "X15n0306_004:0695a18": "而明根隔之故也。色香下專顯根隔。言六妄成就",
    "X15n0306_004:0695a19": "者。在前細能所中塵未彰露。今麤塵既彰名六妄",
    "X15n0306_004:0695a20": "成就。又世界相續中風但有聲及觸。火具色觸。水",
    "X15n0306_004:0695a21": "具色觸味。地則咸具。名為成就。塵成則根愈隔。眾",
    "X15n0306_004:0695a22": "生為根塵所局其相孰不然耶。同業下明四生相。",
    "X15n0306_004:0695a23": "溫陵曰。同業即胎卵類。因父母己三者業同故相",
    "X15n0306_004:0695a24": "纏著而有生。合離即濕化類。不因父母但由己業。",
    "X15n0306_004:0695b01": "或合濕而成形即蠢蝡也。或離異而託化如天獄",
    "X15n0306_004:0695b02": "鬼等類也。○二明受生形相升沉不定二一別示",
    "X15n0306_004:0695b03": "胎生。",
    "X15n0306_004:0695b04": "見明色發。明見想成。異見成憎。同想成愛。流愛為種。",
    "X15n0306_004:0695b05": "納想為胎。交遘發生吸引同業。故有因緣生羯羅藍",
    "X15n0306_004:0695b06": "遏蒲曇等。",
    "X15n0306_004:0695b07": "人投胎時見大地皆黑惟一處明了。祗見父母交",
    "X15n0306_004:0695b08": "會之色故云見明色發。於明了處既見此相即成",
    "X15n0306_004:0695b09": "託胎之想。如下所云異見同想是也。故曰明見想",
    "X15n0306_004:0695b10": "成。若識神是男。則以父為異為憎以母為同為愛。",
    "X15n0306_004:0695b11": "女人反此。此中陰身中所見。母納受此想而成胎",
    "X15n0306_004:0695b12": "耳。流愛者。當是父母所流赤白二滴即是愛水。此",
    "X15n0306_004:0695b13": "為受身之種。納想者。納想於赤白二滴之中也。因",
    "X15n0306_004:0695b14": "父母交遘發生後陰。而實由父母與己其業相同",
    "X15n0306_004:0695b15": "故為所吸引。如磁石吸鐵。故有因緣下明胎中五",
    "X15n0306_004:0695b16": "位。俱舍云。一七名羯羅藍此云凝滑。二七名遏蒲",
    "X15n0306_004:0695b17": "團此云皰。三七名閉尸此翻軟肉。四七名徤南此",
    "X15n0306_004:0695b18": "云硬肉。五七名鉢羅奢佉此翻形位。今略舉前二",
    "X15n0306_004:0695b19": "等取後三。有因緣者。凝酥薄酪各有因緣。在母胎",
    "X15n0306_004:0695b20": "中每須一相即用一風染之。(在句記十二卷二紙具明)則胎中",
    "X15n0306_004:0695b21": "五位各有因緣可知。孤山曰。納想者。有福者想其",
    "X15n0306_004:0695b22": "母胎如華林殿堂。薄福人惟棘樹圊廁(云云)。○二",
    "X15n0306_004:0695b23": "總明四類。",
    "X15n0306_004:0695b24": "胎卵濕化隨其所應。卵惟想生。胎因情有。濕以合感。",
    "X15n0306_004:0695c01": "化以離應。情想合離更有變易。所有受業逐其飛沉。",
    "X15n0306_004:0695c02": "隨其所應者。隨其所造惑業而受此果也。想者取",
    "X15n0306_004:0695c03": "相執著有似乎卵。情則鍾愛躭戀結而為胎。合者",
    "X15n0306_004:0695c04": "附著不離以此業而感濕。離者不與物合故得化",
    "X15n0306_004:0695c05": "生之應。四句中感應交雜因果互陳。情想下更論",
    "X15n0306_004:0695c06": "改易。先因次果。因心中或情變為想。合易為離。所",
    "X15n0306_004:0695c07": "有下示其果也。受業者。所有受報隨業善惡三世",
    "X15n0306_004:0695c08": "受生不定一道。在六道中或飛而昇或墜而沉。然",
    "X15n0306_004:0695c09": "前云情想合離有似乎惑。既云受業應是業苦。受",
    "X15n0306_004:0695c10": "即苦果也。蓋總論多生則有變易飛沉之不定故",
    "X15n0306_004:0695c11": "下即云眾生相續。或云雀變為蛤。魚化為龍。別一",
    "X15n0306_004:0695c12": "途耳。止在畜趣不太局耶。又卵生居首者。想念初",
    "X15n0306_004:0695c13": "動情愛後起。又兼胎濕化故耳。此文論想。乃內分",
    "X15n0306_004:0695c14": "染想非外分淨想。論化乃轉蛻業化非意生妙化",
    "X15n0306_004:0695c15": "也。○二結示。",
    "X15n0306_004:0695c16": "以是因緣眾生相續。",
    "X15n0306_004:0695c17": "以根塵不脫之因緣故眾生相續。欲出生死必須",
    "X15n0306_004:0695c18": "脫根。欲脫內根必先脫塵。以根由塵所成耳。烏有",
    "X15n0306_004:0695c19": "不脫根塵而出生死者哉。○三業果相續。業為招",
    "X15n0306_004:0695c20": "果之因。因果竝陳故云業果。業即淫殺盜三。世間",
    "X15n0306_004:0695c21": "眾生惟見現在不見未來。於此三事謂名教所不",
    "X15n0306_004:0695c22": "禁恣意放行。不知生死之由實在乎此。為二一釋",
    "X15n0306_004:0695c23": "相又二一別示三一欲貪果。",
    "X15n0306_004:0695c24": "富樓那。想愛同結愛不能離。則諸世間父母子孫相",
    "X15n0306_004:0696a01": "生不斷。是等則以欲貪為本。",
    "X15n0306_004:0696a02": "想愛下舉業。則諸下舉果。想愛之言似專指惑。然",
    "X15n0306_004:0696a03": "觀文意想指淫想。愛即兼業。如男女相愛豈非業",
    "X15n0306_004:0696a04": "乎。以惑助業故云同結。父母子孫恐不專在人倫。",
    "X15n0306_004:0696a05": "亦不獨在胎生。即想愛之果也。是等下舉果彰業。",
    "X15n0306_004:0696a06": "謂眷屬繁多蒸甞相繼皆以欲貪之業而為其本。",
    "X15n0306_004:0696a07": "觀子孫相繼則己身生死相續可知。○二殺貪果。",
    "X15n0306_004:0696a08": "貪愛同滋貪不能止。則諸世間卵化濕胎隨力強弱",
    "X15n0306_004:0696a09": "遞相吞食。是等則以殺貪為本。",
    "X15n0306_004:0696a10": "貪是貪彼之味。愛則自愛其身。貪愛兩念互相滋",
    "X15n0306_004:0696a11": "長。雖欲自止其貪而不可得。以強食弱是遞相吞",
    "X15n0306_004:0696a12": "食。畜生中魚鱗相咀亦其類也。殺是嗔業。實可助",
    "X15n0306_004:0696a13": "貪。以助貪故殺不可止。又酬命時亦兼貪嗔。酬命",
    "X15n0306_004:0696a14": "是嗔也。貪味是貪也。文中遞相吞食一句。殺業及",
    "X15n0306_004:0696a15": "果皆在其中。以強弱可互為耳。是等下舉果彰業。",
    "X15n0306_004:0696a16": "相吞相報其事甚多。皆以殺貪之業而為其本。○",
    "X15n0306_004:0696a17": "三盜貪果。",
    "X15n0306_004:0696a18": "以人食羊。羊死為人人死為羊。如是乃至十生之類",
    "X15n0306_004:0696a19": "死死生生互來相噉。惡業俱生窮未來際。是等則以",
    "X15n0306_004:0696a20": "盜貪為本。",
    "X15n0306_004:0696a21": "盜貪中復論相食者。殺生罪重故重舉之。又前殺",
    "X15n0306_004:0696a22": "貪必資始於欲故建首云貪愛同滋。今盜貪又資",
    "X15n0306_004:0696a23": "始於殺故云以人食羊等。淫殺盜三相由而致可",
    "X15n0306_004:0696a24": "不慎哉。特言羊者舉一例諸。又旁生中羊最無罪。",
    "X15n0306_004:0696b01": "人喜食之是弱肉強食耳。羊死為人人死為羊是",
    "X15n0306_004:0696b02": "強弱可互為也。羊既無罪為人甚易。人死為羊償",
    "X15n0306_004:0696b03": "報宜然。世人但貪滋味。豈知人羊酬報之相似乎。",
    "X15n0306_004:0696b04": "十生如二卷中已釋。死死生生者。前死後死。前生",
    "X15n0306_004:0696b05": "後生。前生則我噉彼。今生則彼噉我。前死後死例",
    "X15n0306_004:0696b06": "之。言歷無量世恒相吞噬也。惡業俱生者。冤對相",
    "X15n0306_004:0696b07": "聚故曰俱生。不與而取曰盜。如羊不與人食而人",
    "X15n0306_004:0696b08": "食之盜也。盜貪為本者謂還償以盜貪為本。盜亦",
    "X15n0306_004:0696b09": "名貪。人能止貪則三惡業皆除矣。○二總顯。前別",
    "X15n0306_004:0696b10": "示中是舉果以彰業。今總顯中是舉業以明果。",
    "X15n0306_004:0696b11": "汝負我命我還汝債。以是因緣經百千劫常在生死。",
    "X15n0306_004:0696b12": "汝愛我心我愛汝色。以是因緣經百千劫常在纏縛。",
    "X15n0306_004:0696b13": "此省文影互故合殺盜為一股以成對偶。若汝負",
    "X15n0306_004:0696b14": "我命汝還我命。我負汝命我還汝命。我負汝債我",
    "X15n0306_004:0696b15": "還汝債。汝負我債汝還我債。則二句即成八句。言",
    "X15n0306_004:0696b16": "百千劫在生死者。或謂眾生以淫欲受生殺盜非",
    "X15n0306_004:0696b17": "續生之本。不知負財負命還償無已何由出生死",
    "X15n0306_004:0696b18": "乎。愛憐相對只有二句。如一人有色可憐一人有",
    "X15n0306_004:0696b19": "心可愛便可相當。而有色者未必有心。有心未必",
    "X15n0306_004:0696b20": "兼色。故只二句而已。縱再演之惟有四句。或汝愛",
    "X15n0306_004:0696b21": "我心。或我愛汝心。色亦例之。無八句也。言百千劫",
    "X15n0306_004:0696b22": "在纏縛者。前父母子孫相生不斷此種類相續非",
    "X15n0306_004:0696b23": "己業報。今所明者即己之業果而自他業果皆在",
    "X15n0306_004:0696b24": "其中矣。又殺盜淫三種皆貪則三種皆續生死。又",
    "X15n0306_004:0696c01": "三種業果皆通自他思之可見。○二結示。",
    "X15n0306_004:0696c02": "惟殺盜淫三為根本。以是因緣業果相續。",
    "X15n0306_004:0696c03": "以身三惡業之因緣而業果相續。前二相續皆是",
    "X15n0306_004:0696c04": "已成之局。惟今業果最宜痛戒。為報在未來故也。",
    "X15n0306_004:0696c05": "○二總結緣由。",
    "X15n0306_004:0696c06": "富樓那。如是三種顛倒相續皆是覺明明了知性。因",
    "X15n0306_004:0696c07": "了發相從妄見生山河大地諸有為相次第遷流。因",
    "X15n0306_004:0696c08": "此虗妄終而復始。",
    "X15n0306_004:0696c09": "初句總牒前文三種顛倒不出依正。皆是覺明者",
    "X15n0306_004:0696c10": "推其原也。如初告滿慈即云汝稱覺明非其原乎。",
    "X15n0306_004:0696c11": "而此覺明性元非妄。因明而起明了知性妄之始",
    "X15n0306_004:0696c12": "也。如前云妄為明覺。謂妄心起而還自照其覺此",
    "X15n0306_004:0696c13": "明是妄之始。即今云明了知性。雖屬妄始未離真",
    "X15n0306_004:0696c14": "明。真妄和合亦名為性。因了發相即因明立所也。",
    "X15n0306_004:0696c15": "妄見即生汝妄能也。諸有為相意該有情。因此虗",
    "X15n0306_004:0696c16": "妄者。指妄為明覺及妄所妄能皆名虗妄。前文有",
    "X15n0306_004:0696c17": "三妄字可據。若竟指覺明為妄。豈中道之覺俗諦",
    "X15n0306_004:0696c18": "之明皆稱妄耶。但俗諦為生法之原故必依此而",
    "X15n0306_004:0696c19": "起妄念耳。○二明如來證真故無妄二一疑問。",
    "X15n0306_004:0696c20": "富樓那言。若此玅覺本妙覺明。與如來心不增不減。",
    "X15n0306_004:0696c21": "無狀忽生山河大地諸有為相。如來今得妙空明覺",
    "X15n0306_004:0696c22": "山河大地有為習漏何當復生。",
    "X15n0306_004:0696c23": "問此妙覺乃眾生同有之妙覺也。妙覺體中本具",
    "X15n0306_004:0696c24": "三諦故云本妙覺明。此心在諸佛不增在眾生不",
    "X15n0306_004:0697a01": "減平等無差。滿慈先立此句以為設難之本。意謂",
    "X15n0306_004:0697a02": "在眾生不減既無狀而忽生。無狀猶無故也。在如",
    "X15n0306_004:0697a03": "來之不增山河大地何當復生乎。有為即眾生。習",
    "X15n0306_004:0697a04": "漏即業果。○二喻釋二。一明妄因妄果其體本虗。",
    "X15n0306_004:0697a05": "二明真智真斷不重起妄。竊觀此文四喻而有三",
    "X15n0306_004:0697a06": "結。觀下結文喻意可識。初迷方喻妄因本空兼破",
    "X15n0306_004:0697a07": "有為習漏復生之疑。次空華喻妄果非有破前山",
    "X15n0306_004:0697a08": "河復生兼斥富那之問。第三第四喻菩提涅槃。法",
    "X15n0306_004:0697a09": "喻相合文甚了然。初中二。一迷方喻妄因本空。又",
    "X15n0306_004:0697a10": "二。一別喻二。一喻迷因無本。有問答。",
    "X15n0306_004:0697a11": "佛告富樓那。譬如迷人於一聚落惑南為北。此迷為",
    "X15n0306_004:0697a12": "復因迷而有。因悟所出。富樓那言。如是迷人亦不因",
    "X15n0306_004:0697a13": "迷。又不因悟。何以故。迷本無根云何因迷。悟非生迷",
    "X15n0306_004:0697a14": "云何因悟。",
    "X15n0306_004:0697a15": "迷人喻眾生。聚落喻如來藏。民之聚居故名聚落。",
    "X15n0306_004:0697a16": "夫山河忽生有因有果。果是山河。因是妄心。人之",
    "X15n0306_004:0697a17": "忽然起妄其猶迷方之人惑南為北。南北正方以",
    "X15n0306_004:0697a18": "喻本覺。惑南為北總喻妄心。不必如古註以南喻",
    "X15n0306_004:0697a19": "性明北喻所明。則傷於鑿矣。此迷下意顯妄心無",
    "X15n0306_004:0697a20": "體。故佛設兩關以待富那之自答也。驟然起迷故",
    "X15n0306_004:0697a21": "曰無根。是不因迷也。若謂悟能生迷悟豈為迷之",
    "X15n0306_004:0697a22": "因耶。法有來原方能自立。既無來由則妄心非有",
    "X15n0306_004:0697a23": "明矣。○二喻覺不生迷。",
    "X15n0306_004:0697a24": "佛言。彼之迷人正在迷時。倐有悟人指示令悟。富樓",
    "X15n0306_004:0697b01": "那於意云何。此人縱迷。於此聚落更生迷不。不也世",
    "X15n0306_004:0697b02": "尊。",
    "X15n0306_004:0697b03": "前富那疑悟後生迷故以覺不生迷曉之。悟人即",
    "X15n0306_004:0697b04": "是先佛。此顯諸佛莫不由師之指示而破無明。無",
    "X15n0306_004:0697b05": "明既破永不復迷。文中以迷為彼人。悟為此人。指",
    "X15n0306_004:0697b06": "昔曾迷故曰縱迷。然悟後實不迷也。答不也世尊",
    "X15n0306_004:0697b07": "者。若在喻則以迷虗方實故不復迷。若就法論。眾",
    "X15n0306_004:0697b08": "生性德必迷須以修德合之。真如出纏便成佛果。",
    "X15n0306_004:0697b09": "又迷虗理實故不迷耳。○二總合。",
    "X15n0306_004:0697b10": "富樓那。十方如來亦復如是。此迷無本性畢竟空。昔",
    "X15n0306_004:0697b11": "本無迷似有迷覺。覺迷迷滅覺不生迷。",
    "X15n0306_004:0697b12": "十方如來皆先迷後覺可總合上兩喻。故云亦復",
    "X15n0306_004:0697b13": "如是。此迷下合前喻妄體本空。迷是最初妄念爾",
    "X15n0306_004:0697b14": "前無迷故不因迷。性中無迷故不因悟。既無來原",
    "X15n0306_004:0697b15": "迷即非有。昔本下合後喻覺不生迷。昔本無迷承",
    "X15n0306_004:0697b16": "上文說。因指示而知無迷則似有昔迷今覺。若名",
    "X15n0306_004:0697b17": "為似即非實有。覺迷之後迷則永滅。修性一合豈",
    "X15n0306_004:0697b18": "更迷哉。○二空華喻妄果非有二一妄果元空。",
    "X15n0306_004:0697b19": "亦如翳人見空中華。翳病若除華於空滅。忽有愚人",
    "X15n0306_004:0697b20": "於彼空華所滅空地待華更生。汝觀是人為愚為慧。",
    "X15n0306_004:0697b21": "富樓那言。空元無華妄見生滅。見華滅空已是顛倒。",
    "X15n0306_004:0697b22": "勅令更出斯實狂癡。云何更名如是愚人為愚為慧。",
    "X15n0306_004:0697b23": "佛問中翳喻妄見。華喻山河。意明空本無華良由",
    "X15n0306_004:0697b24": "目翳見空中華。華滅亦然妄見若亡山河即滅。山",
    "X15n0306_004:0697c01": "河既滅生滅咸亡。忽有愚人的譬富那。前翳人未",
    "X15n0306_004:0697c02": "必皆愚。今此愚人翳而愚者也。於彼空華所滅空",
    "X15n0306_004:0697c03": "地者。華因翳生與空何涉。今不歸之於目而求之",
    "X15n0306_004:0697c04": "於空故稱空為彼也。空無華處名為空地。目既無",
    "X15n0306_004:0697c05": "翳待華更生惑之甚矣。滿慈答中言空本無華者",
    "X15n0306_004:0697c06": "指空決不生華。言妄見生滅者。上云亦如翳人見",
    "X15n0306_004:0697c07": "空中華是妄見生。次云翳病若除華於空滅是妄",
    "X15n0306_004:0697c08": "見滅。生滅未亡容有此見。此但妄見非是顛倒。次",
    "X15n0306_004:0697c09": "見華滅空而云顛倒者。華隨翳滅而云華滅於空",
    "X15n0306_004:0697c10": "故顛倒也。顛倒之見為待華更生之因。勅者命也。",
    "X15n0306_004:0697c11": "命其重出也。又必欲其生華故云勅也。言狂癡者。",
    "X15n0306_004:0697c12": "既有妄見又加顛倒。況華是目病。反立待空華之",
    "X15n0306_004:0697c13": "生謂可悅目。如是狂癡之人不必商酌其愚慧矣。",
    "X15n0306_004:0697c14": "問。諸佛無始曾迷可譬翳人。今妄見滅即是諸佛。",
    "X15n0306_004:0697c15": "若以富那喻愚人豈富那空華已滅耶。答。譬有要",
    "X15n0306_004:0697c16": "意。此中只有空地譬佛所證妙覺明空。復以待華",
    "X15n0306_004:0697c17": "更生為狂愚以斥富那之問。此要意也。豈可以妄",
    "X15n0306_004:0697c18": "見生滅譬佛所證妙覺果耶。故見生見滅只可譬",
    "X15n0306_004:0697c19": "聲聞小果。佛元無生滅。妄見既是小果不妨富那",
    "X15n0306_004:0697c20": "已證。猶昧妙覺明空似不知空地無華故有待華",
    "X15n0306_004:0697c21": "更生之惑耳。須知富那小果見思已破。山河雖未",
    "X15n0306_004:0697c22": "全除亦有分滅之處故云妄見生滅也。○二印合",
    "X15n0306_004:0697c23": "結責。",
    "X15n0306_004:0697c24": "佛言。如汝所解云何問言諸佛如來妙覺明空何當",
    "X15n0306_004:0698a01": "更出山河大地。",
    "X15n0306_004:0698a02": "如汝所解者。印上富那指待華更生為狂是其所",
    "X15n0306_004:0698a03": "解已知空不生華矣。云何下結責。佛證妙覺明空",
    "X15n0306_004:0698a04": "正喻空地何問其復生山河耶。觀此一結。即知空",
    "X15n0306_004:0698a05": "華當喻山河而兼斥富那之問明矣。○二明真智",
    "X15n0306_004:0698a06": "真斷不重起妄。",
    "X15n0306_004:0698a07": "又如金鑛雜於精金。其金一純更不成雜。如木成灰",
    "X15n0306_004:0698a08": "不重為木。諸佛如來菩提涅槃亦復如是。",
    "X15n0306_004:0698a09": "初以金灰立喻。鑛喻無明。金喻菩提。木喻生死。灰",
    "X15n0306_004:0698a10": "喻涅槃。燒木鍛金俱假於火。火即中間智行之功",
    "X15n0306_004:0698a11": "也。次以智斷合喻。菩提是智果。涅槃是斷果。智果",
    "X15n0306_004:0698a12": "不變如金。斷果不生如灰。何疑山河習漏有復生",
    "X15n0306_004:0698a13": "之患乎。溫陵(云云)。○次答大性周徧二一牒問。",
    "X15n0306_004:0698a14": "富樓那又汝問言。地水火風本性圓融周徧法界。疑",
    "X15n0306_004:0698a15": "水火性不相陵滅。又徵虗空及諸大地俱徧法界不",
    "X15n0306_004:0698a16": "合相容。",
    "X15n0306_004:0698a17": "富那雖總疑大性而所疑在前五大。以相上有相",
    "X15n0306_004:0698a18": "陵相奪之迹故執相以疑性也。○二正答二一立",
    "X15n0306_004:0698a19": "譬喻顯法二明三如來藏初中二一喻虗空二喻",
    "X15n0306_004:0698a20": "俱現初中三先立虗空譬二一先明不拒諸相二",
    "X15n0306_004:0698a21": "一總明不拒。",
    "X15n0306_004:0698a22": "富樓那。譬如虗空體非羣相。而不拒彼諸相發揮。",
    "X15n0306_004:0698a23": "譬如來藏體非七大而不拒彼七大發揮。不拒喻",
    "X15n0306_004:0698a24": "隨緣。正喻藏性能不變隨緣也。問。前卷明性具七",
    "X15n0306_004:0698b01": "大今又云體非群相。何前後相違乎。答。如來藏性",
    "X15n0306_004:0698b02": "不可思議。適言其有一相不立。適言其無七大宛",
    "X15n0306_004:0698b03": "然。雖云染具體離染汙。若歷然有七大之相便非",
    "X15n0306_004:0698b04": "清淨本然矣。故得以虗空譬之。然但云無相不言",
    "X15n0306_004:0698b05": "無性中七大乃具無具相耳。○二別喻七大。",
    "X15n0306_004:0698b06": "所以者何。富樓那彼太虗空。日照則明。雲屯則暗。風",
    "X15n0306_004:0698b07": "搖則動。霽澄則清。氣凝則濁。土積成霾。水澄成暎。",
    "X15n0306_004:0698b08": "隨義對法。當以日照則明譬火大。雲屯則暗譬空",
    "X15n0306_004:0698b09": "大。晦昧為空故。日雲是體明暗是相。三風搖則動",
    "X15n0306_004:0698b10": "者。風是體動是相。虗空無體安有動哉。吹萬不同",
    "X15n0306_004:0698b11": "而若有所撼耳。四霽澄則清譬見大。見能照境而",
    "X15n0306_004:0698b12": "相清淨故。五氣凝則濁譬識大。識徧緣五塵影子",
    "X15n0306_004:0698b13": "有凝聚義。想念分雜故云濁也。土對地大。水對水",
    "X15n0306_004:0698b14": "大。爾雅云。風而雨土成霾。水澄則空故能映物。映",
    "X15n0306_004:0698b15": "即相也。所謂不拒諸相發揮也。○次明諸相虗妄。",
    "X15n0306_004:0698b16": "於意云何。如是殊方諸有為相為因彼生。為復空有。",
    "X15n0306_004:0698b17": "若彼所生。富樓那。且日照時既是日明。十方世界同",
    "X15n0306_004:0698b18": "為日色。云何空中更見圓日。若是空明空應自照。云",
    "X15n0306_004:0698b19": "何中宵雲霧之時不生光耀。當知是明。非日。非空。不",
    "X15n0306_004:0698b20": "異空日。",
    "X15n0306_004:0698b21": "文中先徵。次難。三結。徵中言殊方者。七事不在一",
    "X15n0306_004:0698b22": "方故曰殊方。殊方則一顯空體不殊。有為則反顯",
    "X15n0306_004:0698b23": "空體無為。為因彼生徵他生。為復空有徵自生。次",
    "X15n0306_004:0698b24": "若彼下難破。初句牒計。前文云日照則明。今先破。",
    "X15n0306_004:0698c01": "明相以例餘六。文中有標。有定。有破。且日照下標",
    "X15n0306_004:0698c02": "也。承上若彼所生故即云既是日明。十方句定也。",
    "X15n0306_004:0698c03": "言因日明故十方同日色也。云何下破也。既是日",
    "X15n0306_004:0698c04": "明不當有藉虗空。何空中更見圓日而日外皆空",
    "X15n0306_004:0698c05": "耶。日少空多。當知空自有明與日何涉。若謂空明",
    "X15n0306_004:0698c06": "又不然矣。中宵是夜。益以雲霧明相全無。當知下",
    "X15n0306_004:0698c07": "結明虗妄。即離俱非求其定相了不可得安得以",
    "X15n0306_004:0698c08": "明為實有乎。幽溪云。若彼所生去破他生。若是空",
    "X15n0306_004:0698c09": "明去破自生。非日非空破共生。不異空日破無因",
    "X15n0306_004:0698c10": "生。故此結中兼破共離二性。○二即譬顯法。以法",
    "X15n0306_004:0698c11": "中七大喻中七事。皆以四句推撿知其虗妄。推檢",
    "X15n0306_004:0698c12": "既同歸真則一故法譬合明也。",
    "X15n0306_004:0698c13": "觀相元妄無可指陳。猶邀空華結為空果。云何詰其",
    "X15n0306_004:0698c14": "相陵滅義。觀性元真惟妙覺明。妙覺明心先非水火。",
    "X15n0306_004:0698c15": "云何復問不相容者。",
    "X15n0306_004:0698c16": "觀相之相指上文殊方諸有為相。及前卷七大之",
    "X15n0306_004:0698c17": "相。以七大羣相皆如來藏隨緣之用不妨竝舉也。",
    "X15n0306_004:0698c18": "如上以四性推之是觀相元妄。即離俱非是無可",
    "X15n0306_004:0698c19": "指陳。邀者留也。空華無質何可邀留。然空華猶可",
    "X15n0306_004:0698c20": "見空果更不可得。如水火尚無復詰相陵。何殊空",
    "X15n0306_004:0698c21": "華邀令結果。則不但性無陵滅而有相之水火亦",
    "X15n0306_004:0698c22": "無陵奪也。相既全空觀相即性。所云性者即性具",
    "X15n0306_004:0698c23": "之性也。性具之法已離相著全體是真。體兼用冥",
    "X15n0306_004:0698c24": "惟一三諦之理。妙屬真諦茲欲蕩相故居其首。覺",
    "X15n0306_004:0699a01": "明是中假二諦。三諦在一心中。但空偏假至此全",
    "X15n0306_004:0699a02": "袪。惟一圓中具三諦理。言性而復言心者。謂性具",
    "X15n0306_004:0699a03": "七大更無形相惟一圓三諦心而已。亦顯一念之",
    "X15n0306_004:0699a04": "心必具三千三諦之法。輔行云。三諦無形俱不可",
    "X15n0306_004:0699a05": "見。不其然乎。先非水火者此句結譬歸法。妙心非",
    "X15n0306_004:0699a06": "雲非日亦非水火。先者已也。謂妙心已非水火何",
    "X15n0306_004:0699a07": "更問其不相容耶。此文解者不同。有云妙心本無",
    "X15n0306_004:0699a08": "水火。而前卷有性水性火之稱者。因隨緣時有水",
    "X15n0306_004:0699a09": "火之相。相由性起故名水火為性水性火。的論性",
    "X15n0306_004:0699a10": "體元無水火。作此解者。乃指未隨緣時為先。而云",
    "X15n0306_004:0699a11": "性中空無一物。於今文似順。於前卷則違。或云妙",
    "X15n0306_004:0699a12": "覺明心但無相水相火。非無性水性火。若謂性中",
    "X15n0306_004:0699a13": "一總無水火即非此經性具之旨也。作此說者與",
    "X15n0306_004:0699a14": "前文最合。釋今文稍偏。今謂三四兩卷皆是佛說",
    "X15n0306_004:0699a15": "何容頓乖。須知今文觀性之性正指性具。而云先",
    "X15n0306_004:0699a16": "非水火者。指前性水性火其體寂滅惟一真心。乃",
    "X15n0306_004:0699a17": "具無具相如來藏不思議之德也。後文三如來藏",
    "X15n0306_004:0699a18": "義出於此。世人不明性具又不知全具即空。故釋",
    "X15n0306_004:0699a19": "今文每多掣肘。今點具無具相。於前卷既合與今",
    "X15n0306_004:0699a20": "文復符。豈不妙得兩卷之意歟。又先非水火者。先",
    "X15n0306_004:0699a21": "非同居水火。亦先非有餘水火。釋論云。出三界外",
    "X15n0306_004:0699a22": "有清淨土聲聞辟支佛出生其中。釋論所云即方",
    "X15n0306_004:0699a23": "便有餘土也。此土中亦有水火。何以知之。如後文",
    "X15n0306_004:0699a24": "云汝以色空相傾相奪於如來藏。至云風動空澄。",
    "X15n0306_004:0699b01": "日明雲暗。汝指富那。富那已出同居三界。猶見色",
    "X15n0306_004:0699b02": "空則所生有餘土中必有水火明矣。以今妙覺明",
    "X15n0306_004:0699b03": "心是光光土體。寂光實報相為表裏。而同居方便",
    "X15n0306_004:0699b04": "二土乃為所非故非水火。又寂光土中體具七大",
    "X15n0306_004:0699b05": "即具而空則并非寂光水火。前卷明具德則七大",
    "X15n0306_004:0699b06": "無非本然。今文因釋難則妙心元非水火。二義不",
    "X15n0306_004:0699b07": "具何以成三諦乎。又世人聞惟心之言但知三界",
    "X15n0306_004:0699b08": "之法惟一心造。不知性具之法亦惟一心。事用惟",
    "X15n0306_004:0699b09": "心能泯諸相。性具惟心豈不泯諸相耶。此文就喻",
    "X15n0306_004:0699b10": "顯法。而先非水火已合譬中體非羣相。至汝以空",
    "X15n0306_004:0699b11": "明下合不拒諸相其文了然。交光欲移此文置於",
    "X15n0306_004:0699b12": "無可憑據之後。豈可先合不拒諸相而後合體非",
    "X15n0306_004:0699b13": "羣相乎。○三正合空喻。前科云就喻顯法者。因前",
    "X15n0306_004:0699b14": "文以空喻藏性雲日等七以喻七大。空非雲日而",
    "X15n0306_004:0699b15": "不礙雲日。喻性非七大而不拒七大。後以空日對",
    "X15n0306_004:0699b16": "簡并喻亦顯真性。據其文勢就喻歸法非是正合。",
    "X15n0306_004:0699b17": "今方是正合之文也。",
    "X15n0306_004:0699b18": "真妙覺明亦復如是。汝以空明則有空現。地水火風",
    "X15n0306_004:0699b19": "各各發明則各各現。若俱發明則有俱現。",
    "X15n0306_004:0699b20": "真妙覺明亦復如是。承上觀性元真惟妙覺明來。",
    "X15n0306_004:0699b21": "上文已合體非羣相故今但合不拒諸相。言汝以",
    "X15n0306_004:0699b22": "空明者。滿慈已出分段生死未超變易三界。如前",
    "X15n0306_004:0699b23": "引出三界外有清淨土聲聞辟支佛出生其中正",
    "X15n0306_004:0699b24": "其文也。既有淨土。土中必有四大虗空明矣。於覺",
    "X15n0306_004:0699c01": "心中發起空相。如後偈云空生大覺中如海一漚",
    "X15n0306_004:0699c02": "發。是即有空現。又前云出土一尺則有一尺虗空",
    "X15n0306_004:0699c03": "亦其事也。四大亦然。如方諸取水。陽燧取火。皆是",
    "X15n0306_004:0699c04": "發明之道。方便土中有無煙清淨之火。無塵逈淨",
    "X15n0306_004:0699c05": "之風等。亦如前引。若俱發明者。土色空各明今色",
    "X15n0306_004:0699c06": "空齊顯故曰俱現。同居方便二土皆有色空。若非",
    "X15n0306_004:0699c07": "俱發土何由成。言俱現者是一念中俱現其相耳。",
    "X15n0306_004:0699c08": "七大尚於一念俱現況色空乎。齊此合不拒喻已",
    "X15n0306_004:0699c09": "竟。後文重喻俱現。○二俱現喻。此喻從上不拒喻",
    "X15n0306_004:0699c10": "中分出。上合不拒喻中有俱現之言。佛恐滿慈不",
    "X15n0306_004:0699c11": "解俱現之妄。重以水中日影喻之。又二一喻。",
    "X15n0306_004:0699c12": "云何俱現。富樓那。如一水中現於日影。兩人同觀水",
    "X15n0306_004:0699c13": "中之日。東西各行則各有日隨二人去。一東一西先",
    "X15n0306_004:0699c14": "無準的。不應難言此日是一云何各行。各日既雙云",
    "X15n0306_004:0699c15": "何現一。宛轉虗妄無可憑據。",
    "X15n0306_004:0699c16": "一水。古人以水喻妄心。近人云。水喻真覺妙明。蓋",
    "X15n0306_004:0699c17": "妄心無體元是真心。苟無妄心何以現色空之境",
    "X15n0306_004:0699c18": "乎。如各行見日元在水中。水亦通妄其義可知。今",
    "X15n0306_004:0699c19": "但以水喻心則真妄皆在其中矣。日影喻色空之",
    "X15n0306_004:0699c20": "相體非實有。一水中現止是一日喻色空元非異",
    "X15n0306_004:0699c21": "法。如前文云空晦暗中結暗為色。據經此文色空",
    "X15n0306_004:0699c22": "豈異法乎。故以一日喻之。又天日喻性具色空。日",
    "X15n0306_004:0699c23": "影喻色空妄境。有天日而後有日影豈不由性具",
    "X15n0306_004:0699c24": "而後有妄相乎。如來藏中性色真空性空真色今",
    "X15n0306_004:0700a01": "成妄境色空。亦合令知妄具全是真具也。兩人喻",
    "X15n0306_004:0700a02": "能感色空之業。此二種業初時同感一境故云同",
    "X15n0306_004:0700a03": "觀水中之日。以二業元在一人一念之中故亦同",
    "X15n0306_004:0700a04": "感一境。不爾。則不名俱現矣。東西各行者喻分別",
    "X15n0306_004:0700a05": "色空之念兩念背馳。此時兩人各見一日便有兩",
    "X15n0306_004:0700a06": "日。如以心分別於色則惟見色。以心分別於空是",
    "X15n0306_004:0700a07": "惟見空。喻各有日隨兩人也。兩日喻色空二種。古",
    "X15n0306_004:0700a08": "人以七大釋之其說太。煩若據本文俱現正喻色",
    "X15n0306_004:0700a09": "空而已。一東一西喻色空頓分。先無準的者謂先",
    "X15n0306_004:0700a10": "非定一定二。準者則也。的謂射的。丹面白的是也。",
    "X15n0306_004:0700a11": "不應難下結成虗妄。同觀是一似當以一難二。各",
    "X15n0306_004:0700a12": "行是二似應以二難。一然日影虗妄何必作此難",
    "X15n0306_004:0700a13": "耶。俱現亦然。雖同招一境分別則成二法。不應難",
    "X15n0306_004:0700a14": "言同感一境云何成二。分別有二何名一境。以若",
    "X15n0306_004:0700a15": "一若二皆是虗妄有何定乎。霅川云。宛轉虗妄者。",
    "X15n0306_004:0700a16": "同觀是一知二是虗。各行既雙騐一是妄是也。須",
    "X15n0306_004:0700a17": "知各行見雙亦止喻一人一念中事。如分別色時",
    "X15n0306_004:0700a18": "對空顯色。分別空時對色顯空。故云俱現。○二合",
    "X15n0306_004:0700a19": "二一正合隨染緣。",
    "X15n0306_004:0700a20": "富樓那。汝以色空相傾相奪於如來藏而如來藏隨",
    "X15n0306_004:0700a21": "為色空周徧法界。是故於中風動空澄日明雲暗。眾",
    "X15n0306_004:0700a22": "生迷悶背覺合塵故發塵勞有世間相。",
    "X15n0306_004:0700a23": "前滿慈問地水火風本性圓融。疑水火性不相陵",
    "X15n0306_004:0700a24": "滅即相傾也。虗空大地不合相容即相奪也。今以",
    "X15n0306_004:0700b01": "色空兩心發明藏性正合俱現。前喻云兩人同觀",
    "X15n0306_004:0700b02": "水中之日其義在此。而如來藏隨為色空者此該",
    "X15n0306_004:0700b03": "同居方便二土。二乘證人無我未證法無我。在同",
    "X15n0306_004:0700b04": "居土中猶見色空之相生方便土亦有色空故云",
    "X15n0306_004:0700b05": "周徧法界。須知法界中事咸於一念中現故可合",
    "X15n0306_004:0700b06": "上俱現之喻。於中者於法界中也。前已詳喻日照",
    "X15n0306_004:0700b07": "則明等七句。今以約該廣但云風動空澄日明雲",
    "X15n0306_004:0700b08": "暗。動靜為一雙。明暗為一雙。該上七句亦該七大。",
    "X15n0306_004:0700b09": "又雲日等前是喻文今作合法故知法喻元非碩",
    "X15n0306_004:0700b10": "異。所以前文得就喻顯法也。前二卷云為物所轉",
    "X15n0306_004:0700b11": "是故於中觀大觀小與今正仝。對後如來文中今",
    "X15n0306_004:0700b12": "則一為一。無量為無量。小為小。大為大。其病在分",
    "X15n0306_004:0700b13": "別未亡而背覺合塵耳。眾生迷悶者。眾生該九界",
    "X15n0306_004:0700b14": "以未開悟稱為迷悶。前文云覺非所明。今背無能",
    "X15n0306_004:0700b15": "無所之覺而合妄所之塵。又背寂光之覺體合兩",
    "X15n0306_004:0700b16": "土之塵相。兩土者謂同居方便也。塵勞之名兼於",
    "X15n0306_004:0700b17": "五住。塵勞是集。世間相是苦。即日明雲暗等是已。",
    "X15n0306_004:0700b18": "幽溪曰。生佛迷悟前後二文其相天懸。然須了知",
    "X15n0306_004:0700b19": "相雖有異性本不殊。蓋全性以為相則全相而在",
    "X15n0306_004:0700b20": "性。性猶濕也。相猶水也。水相雖有動靜之不同。濕",
    "X15n0306_004:0700b21": "性豈有波澄之差別。不變之旨此喻最親。故知我",
    "X15n0306_004:0700b22": "以妙明不滅不生合如來藏非棄波而觀濕乃即",
    "X15n0306_004:0700b23": "相以達性。境風若息性水自澄。百千澄清大海海",
    "X15n0306_004:0700b24": "印發光全體大用現前元不異乎眾生界也。○次",
    "X15n0306_004:0700c01": "兼明隨淨緣。",
    "X15n0306_004:0700c02": "我以妙明不滅不生合如來藏。而如來藏惟妙覺明",
    "X15n0306_004:0700c03": "圓照法界。是故於中一為無量。無量為一。小中現大。",
    "X15n0306_004:0700c04": "大中現小。不動道場徧十方界。身含十方無盡虗空。",
    "X15n0306_004:0700c05": "於一毛端現寶王剎。坐微塵裡轉大法輪。滅塵合覺",
    "X15n0306_004:0700c06": "故發真如玅覺明性。",
    "X15n0306_004:0700c07": "上合隨染緣。今明隨淨緣。以上明俱現乃於一念",
    "X15n0306_004:0700c08": "中頓現。諸相元全性以起修但不能全修即性遂",
    "X15n0306_004:0700c09": "成同居方便兩土之相。今如來達修即性。故俱現",
    "X15n0306_004:0700c10": "之法一多無礙大小相容成寂光實報兩土融即",
    "X15n0306_004:0700c11": "之相。但菩薩自初住至等覺證一分寂光感一分",
    "X15n0306_004:0700c12": "實報故實報乃菩薩所居之土。今文所明是究竟",
    "X15n0306_004:0700c13": "寂光無上報土。涅槃云。我今所獻食願得無上報。",
    "X15n0306_004:0700c14": "此無上報土乃妙覺如來之所居也。苟非眾生俱",
    "X15n0306_004:0700c15": "現之本無以成如來融通之用。全性起修全修在",
    "X15n0306_004:0700c16": "性不其然乎。於中先明能合所合。次明所起淨用。",
    "X15n0306_004:0700c17": "言妙明者能合之智。以妙融明故成寂照之德。自",
    "X15n0306_004:0700c18": "因明立所以來皆生滅法。以妙融明則無生滅。又",
    "X15n0306_004:0700c19": "無相陵滅之相則法不滅。觀相元妄則法不生。對",
    "X15n0306_004:0700c20": "上互相陵滅。故先不滅而後不生也。如來藏是所",
    "X15n0306_004:0700c21": "合之理即眾生一念心體而已。如來藏下明起淨",
    "X15n0306_004:0700c22": "用。先明淨用之體。惟妙覺明謂無塵相惟一三諦",
    "X15n0306_004:0700c23": "之理。覺即如來藏體是一性。妙明是二修。修性一",
    "X15n0306_004:0700c24": "合無復分張故能圓照法界。言圓照者示與東西",
    "X15n0306_004:0701a01": "各行不同也。眾生以識心分別故空非色色非空。",
    "X15n0306_004:0701a02": "喻以東西各行。今如來分別既忘色空不二。百界",
    "X15n0306_004:0701a03": "千如靡不彰顯。是轉眾生迷中之俱現而為果上",
    "X15n0306_004:0701a04": "之勝用耳。又惟妙覺明祗是一念忘情之智。而忘",
    "X15n0306_004:0701a05": "情之處諸法圓彰。圓照下文及三如來藏皆委明",
    "X15n0306_004:0701a06": "其義也。次是故下正示淨用之相。分三。初列。二釋。",
    "X15n0306_004:0701a07": "三結。初列中言於中者於法界中也。列有四句。一",
    "X15n0306_004:0701a08": "屬理。無量屬事。前二卷中霅川解於一毛端徧能",
    "X15n0306_004:0701a09": "含受十方國土云。此明無量為一。蓋攝事成理。非",
    "X15n0306_004:0701a10": "從體起用也。對顯今文體用備陳事理雙照。故云",
    "X15n0306_004:0701a11": "一為無量則全理而成事。無量為一則全事而成",
    "X15n0306_004:0701a12": "理。玄籤十上釋二鳥雙遊亦以一為理無量為事。",
    "X15n0306_004:0701a13": "今豈有異釋乎。然下文以道場釋一是以所證一",
    "X15n0306_004:0701a14": "理為一。又云身含十方是以法身正報為一。云徧",
    "X15n0306_004:0701a15": "十方界是以多為無量。云無盡虗空是以無窮極",
    "X15n0306_004:0701a16": "為無量而非多也。大之與小一往且約事論。二卷",
    "X15n0306_004:0701a17": "經云為物所轉是故於中觀大觀小。對顯今文佛",
    "X15n0306_004:0701a18": "能轉物故小中現大大中現小。小大雖約物論然",
    "X15n0306_004:0701a19": "毛端微塵即是妙心又豈轉屬於事耶。又正當一",
    "X15n0306_004:0701a20": "為無量之時反顯多不礙一即無量為一。正當小",
    "X15n0306_004:0701a21": "中現大時反顯大不礙小即是大中現小。束此四",
    "X15n0306_004:0701a22": "句不出二句。毛端微塵既是妙心即當一理。故知",
    "X15n0306_004:0701a23": "小中現大即是一為無量。束此四句全歸一句而",
    "X15n0306_004:0701a24": "已。不動下別釋其相。初釋一為無量。據下如來藏",
    "X15n0306_004:0701b01": "文有十界諸法當以十界為無量立義方確。故今",
    "X15n0306_004:0701b02": "十方之言義含十界。是則百界千如不出一念正",
    "X15n0306_004:0701b03": "是初句中義。且就現文釋之。道場指成道之地。字",
    "X15n0306_004:0701b04": "書曰治穀曰場。今治無明糠顯法性米名曰道場",
    "X15n0306_004:0701b05": "即寂光土也。正當成道之時不動寂光。而十方機",
    "X15n0306_004:0701b06": "感則應身即徧於十方。是垂為下之三土。妙玄云。",
    "X15n0306_004:0701b07": "寂光理通如鏡如器。三土別異如像如飰。正是其",
    "X15n0306_004:0701b08": "義。前云無上報土乃從勝為言。文句云同居有餘",
    "X15n0306_004:0701b09": "自體皆是妙色妙心果報之處。據疏此言豈非三",
    "X15n0306_004:0701b10": "土皆無上報耶。起應之時示為實報他受用身。及",
    "X15n0306_004:0701b11": "方便同居勝劣二應。就佛言之皆是寂光。故云不",
    "X15n0306_004:0701b12": "動寂場。苟寂光有動即非寂場矣。若以十界對三",
    "X15n0306_004:0701b13": "土者。同居有十。方便有四。謂無六凡。實報有二。寂",
    "X15n0306_004:0701b14": "光惟一。茲以應徧三土故云徧十方界。須知道場",
    "X15n0306_004:0701b15": "不離同居。即同居為寂光。還即寂光而徧三土耳。",
    "X15n0306_004:0701b16": "次釋無量為一。法身正報與寂光依報無二無別",
    "X15n0306_004:0701b17": "故云含受無盡虗空。此以無邊際為無量也。而云",
    "X15n0306_004:0701b18": "全事成理者。融三土色歸寂光空故有攝事成理",
    "X15n0306_004:0701b19": "之義。然此句正意在顯遮那依正不二之相故不",
    "X15n0306_004:0701b20": "言器界也。虗空之義具如涅槃一十復次。不得以",
    "X15n0306_004:0701b21": "邪空釋之。既是遮那依正即佛自受用境界。與初",
    "X15n0306_004:0701b22": "句示他受用不同。然皆正中現依也。三釋小中現",
    "X15n0306_004:0701b23": "大。毛端現剎是正中現依正也。毛端是身分極微",
    "X15n0306_004:0701b24": "處。身心圓明毛端即是一念既。是一念則毛竭。即",
    "X15n0306_004:0701c01": "常寂光土。於寂光中現寶王剎。如後文云清淨寶",
    "X15n0306_004:0701c02": "嚴妙覺王剎是也。寶王是正。剎即是依。乃從寂光",
    "X15n0306_004:0701c03": "而現實報。雖小中現大亦該大中現小。如現寶剎",
    "X15n0306_004:0701c04": "而不壞毛端之相非大中現小乎。塵裡轉輪是依",
    "X15n0306_004:0701c05": "中現正。上句惟色。此句惟依。一微塵亦是一心則",
    "X15n0306_004:0701c06": "五時八教不出一塵之外。以時教全是一心。故大",
    "X15n0306_004:0701c07": "聖安坐微塵而轉法輪。說法破惑必有所被之機",
    "X15n0306_004:0701c08": "是自他皆現塵中。而此句正意同剖塵出經也。問。",
    "X15n0306_004:0701c09": "坐微塵裡即坐道場與初句何別。則末句亦該四",
    "X15n0306_004:0701c10": "土耶。答。若論四土何句不該。如毛端現剎豈離同",
    "X15n0306_004:0701c11": "居。此文四句。初句明他受用。次句明自受用。三句",
    "X15n0306_004:0701c12": "惟色。四句惟依。當依此分文耳。毛端微塵處極狹",
    "X15n0306_004:0701c13": "者。顯一念具法不假他念。故妙樂云。此中一心無",
    "X15n0306_004:0701c14": "復餘心也。霅川曰不釋大中現小。近人非之。然由",
    "X15n0306_004:0701c15": "上文以第三句該第四句。無別釋第四句。故霅川",
    "X15n0306_004:0701c16": "作此說也。滅塵下總結前義。前因背覺合塵則有",
    "X15n0306_004:0701c17": "同居方便土相。今因背塵合覺則有寂光及無上",
    "X15n0306_004:0701c18": "報土之相。分別情忘是曰背塵。以妙融明便合覺",
    "X15n0306_004:0701c19": "體。霅川曰。不思議用非修所成故曰發。今不言用",
    "X15n0306_004:0701c20": "而言性者竝由理具方有事用。近來釋此文者多",
    "X15n0306_004:0701c21": "引十玄門及四法界。須知四土是此中要義故特",
    "X15n0306_004:0701c22": "引之。○二明三如來藏。上云我以妙明不滅不生",
    "X15n0306_004:0701c23": "合如來藏。妙明之言似中道智。然中道中具有三",
    "X15n0306_004:0701c24": "諦故須廣明。又上云一為無量。無量之名當指十",
    "X15n0306_004:0702a01": "界。諸法方有歸著。故廣約之以明三諦。為二。一正",
    "X15n0306_004:0702a02": "明。二斥迷。初為三。一明空如來藏。二不空如來藏。",
    "X15n0306_004:0702a03": "三明中道正義。雖曰空與不空實是中道。所以十",
    "X15n0306_004:0702a04": "界俱空。十界俱假。乃至空假即中。與次第三諦其",
    "X15n0306_004:0702a05": "相不同。常途所明以瓔珞經中三諦為次第義。如",
    "X15n0306_004:0702a06": "初卷已引。以中論四句為不次第義。中論云。因緣",
    "X15n0306_004:0702a07": "所生法。我說即是空。亦為是假名。亦是中道義。幽",
    "X15n0306_004:0702a08": "溪云。十界皆因緣生法以佛種從緣起故。我說即",
    "X15n0306_004:0702a09": "是空十界緣起皆真也。亦名為假名十界緣起皆",
    "X15n0306_004:0702a10": "俗也。亦名中道義十界緣起皆中也。即中云。中論",
    "X15n0306_004:0702a11": "與今經大同亦復稍異。以中論明緣生十界即空",
    "X15n0306_004:0702a12": "假中。此通染淨二緣。今明妙明心中所具十界即",
    "X15n0306_004:0702a13": "空假中。專屬佛界隨淨緣法。一空如來藏。",
    "X15n0306_004:0702a14": "而如來藏本妙圓心。非心非空非地非水非風非火。",
    "X15n0306_004:0702a15": "非眼非耳鼻舌身意。非色非聲香味觸法。非眼識界",
    "X15n0306_004:0702a16": "如是乃至非意識界。非明無明明無明盡。如是乃至",
    "X15n0306_004:0702a17": "非老非死非老死盡。非苦非集非滅非道非智非得。",
    "X15n0306_004:0702a18": "非檀那非尸羅非毗梨耶非羼提非禪那非般剌若",
    "X15n0306_004:0702a19": "非波羅蜜多。如是乃至非怛闥阿竭。非阿羅訶三耶",
    "X15n0306_004:0702a20": "三菩。非大涅槃。非常非樂非我非淨。",
    "X15n0306_004:0702a21": "前云妙明不滅不生合如來藏而今云本妙圓心",
    "X15n0306_004:0702a22": "者。空如來藏以妙為主本來自妙也。明能生法故",
    "X15n0306_004:0702a23": "不言明。十界皆空惟是一心非圓心乎。非心至非",
    "X15n0306_004:0702a24": "意識界總非六凡法界。非明無明等非緣覺界也。",
    "X15n0306_004:0702b01": "先緣覺而後聲聞者。十二因緣聲聞恒有。四諦法",
    "X15n0306_004:0702b02": "輪非佛不宣。故先緣覺。緣覺以無明為初支而先",
    "X15n0306_004:0702b03": "舉明者。不知因緣名為無明。自悟因緣名之為明。",
    "X15n0306_004:0702b04": "譬如人坐暗中一見電光便能覩物。正見電光是",
    "X15n0306_004:0702b05": "第一剎那。是人方知眼藉電光始能見物是第二",
    "X15n0306_004:0702b06": "剎那。第一剎那是集法忍。第二剎那是集法智。此",
    "X15n0306_004:0702b07": "兩剎那所得忍智名之為明。若無此明誰曉因緣。",
    "X15n0306_004:0702b08": "故先舉明而後言無明。又十二支有流轉還滅二",
    "X15n0306_004:0702b09": "門今兼舉焉。次非聲聞界。緣覺以集為初門。聲聞",
    "X15n0306_004:0702b10": "以苦為初門。先知苦而後斷集。先慕滅而後修道。",
    "X15n0306_004:0702b11": "聲聞法中畏果斷因見果行因次第然也。言智得",
    "X15n0306_004:0702b12": "者。大論三十六卷第十九紙云。智者謂無漏八智。",
    "X15n0306_004:0702b13": "得者謂得聖道。據論所言智之與得惟在初果。今",
    "X15n0306_004:0702b14": "謂初果徧觀四諦後三果唯觀一諦。故舉四諦則",
    "X15n0306_004:0702b15": "可以該四果矣。非檀那等非菩薩界。菩薩以道諦",
    "X15n0306_004:0702b16": "為初門。非六度即非道。此先非能趣之行。非波羅",
    "X15n0306_004:0702b17": "蜜多者總非所趣之理。六度有事理之殊。次第不",
    "X15n0306_004:0702b18": "次第之別。無非性具今皆非之。非怛闥下非佛界。",
    "X15n0306_004:0702b19": "怛闥阿竭云如來。阿羅訶云應供。三耶三菩云正",
    "X15n0306_004:0702b20": "徧知。此先非能證之人。次非所證之法。涅槃四德",
    "X15n0306_004:0702b21": "是也。涅槃二十八卷云。若言我者則是如來。何以",
    "X15n0306_004:0702b22": "故。身無邊故。無疑網故。不作不受故名為常。不生",
    "X15n0306_004:0702b23": "不滅故名為樂。無煩惱垢故名為淨。涅槃二十一",
    "X15n0306_004:0702b24": "卷末明大我大樂大淨須者往檢。前非二乘是非",
    "X15n0306_004:0702c01": "空。非菩薩界是非假。非佛界是非中。空如來藏俱",
    "X15n0306_004:0702c02": "空十界。故止觀云。一空一切空無假無中而不空。",
    "X15n0306_004:0702c03": "總空觀也。○二不空如來藏。此經止有空如來藏",
    "X15n0306_004:0702c04": "名。今依大寶積經稱俱即為不空如來藏。文二一",
    "X15n0306_004:0702c05": "結前文。",
    "X15n0306_004:0702c06": "以是俱非世出世故。",
    "X15n0306_004:0702c07": "如如意珠俱非眾寶。能具眾寶。藏性亦然。故結上",
    "X15n0306_004:0702c08": "云俱非等也。世結六凡。出世結四聖。○二明俱即。",
    "X15n0306_004:0702c09": "即如來藏元明心妙。即心即空即地即水即風即火。",
    "X15n0306_004:0702c10": "即眼即耳鼻舌身意。即色即聲香味觸法。即眼識界",
    "X15n0306_004:0702c11": "如是乃至即意識界。即明無明明無明盡。如是乃至",
    "X15n0306_004:0702c12": "即老即死即老死盡。即苦即集即滅即道即智即得。",
    "X15n0306_004:0702c13": "即檀那即尸羅即毗梨耶即羼提即禪那即般剌若",
    "X15n0306_004:0702c14": "即波羅蜜多。如是乃至即怛闥阿竭。即阿羅訶三耶",
    "X15n0306_004:0702c15": "三菩。即大涅槃。即常即樂即我即淨。",
    "X15n0306_004:0702c16": "言元明心妙者。以明為主。本具俗諦之照故曰元",
    "X15n0306_004:0702c17": "明。前不言明而今言明。明豈不屬假乎。十界惟是",
    "X15n0306_004:0702c18": "一心故云心。前真諦中以即有而空故云本妙。今",
    "X15n0306_004:0702c19": "俗諦之心即空而有故復云妙。元明心妙是能即",
    "X15n0306_004:0702c20": "之體。即心下明所即之法。具歷十界一一即之。問。",
    "X15n0306_004:0702c21": "所云即者。為性中本具十界故名為即。為即俗諦",
    "X15n0306_004:0702c22": "之相故名為即。答。此中文意因前云故發真如妙",
    "X15n0306_004:0702c23": "覺明性後遂有三諦之文。則今俗諦不空之法亦",
    "X15n0306_004:0702c24": "是真如妙覺明性其義明矣。既是妙性非關造作",
    "X15n0306_004:0703a01": "豈非性具之法乎。以一性而具十界。則十界互融",
    "X15n0306_004:0703a02": "界界具十豈非百界。一性無性百界宛然。但前文",
    "X15n0306_004:0703a03": "妙覺明性元是所發。此乃如來從法界體起法界",
    "X15n0306_004:0703a04": "用非眾生境界。亦與次第十界不同。復以一心而",
    "X15n0306_004:0703a05": "具十界。此中有一有多而一多相即。有大有小而",
    "X15n0306_004:0703a06": "大小互融。無非不生滅法。涅槃云雖非常住不念",
    "X15n0306_004:0703a07": "念滅正此義也。當知眾生境界念念生滅。今非生",
    "X15n0306_004:0703a08": "滅故與眾生不同。次第三諦中前六凡界秪是因",
    "X15n0306_004:0703a09": "緣生滅。後之四聖對次第三諦。二乘為空。菩薩為",
    "X15n0306_004:0703a10": "假。佛界為中。大約以無性之空隨緣之假二者相",
    "X15n0306_004:0703a11": "即方名曰中。未修中時空假皆非性德。皆非佛界。",
    "X15n0306_004:0703a12": "空假即中中為性德方是佛界。佛界是實。九界是",
    "X15n0306_004:0703a13": "權。今是圓教俗諦。十界皆是佛界。一一皆實。無非",
    "X15n0306_004:0703a14": "性德。故與次第不同。故荊溪云。次第即已方成今",
    "X15n0306_004:0703a15": "即。今若即已三俱圓極。據荊溪意次第不可不即。",
    "X15n0306_004:0703a16": "次第即已便歸純圓。惟圓三諦為究竟耳。此圓俗",
    "X15n0306_004:0703a17": "諦雖是如來所發。而眾生性德本具非碩異也。又",
    "X15n0306_004:0703a18": "常途所說。空是破法假是立法。今文既立十界則",
    "X15n0306_004:0703a19": "三諦咸立。止觀云。一假一切假。無空無中而不假。",
    "X15n0306_004:0703a20": "總假觀也。若以十界歷四教者。金錍云。藏通造六。",
    "X15n0306_004:0703a21": "別圓造十。此猶一往論於所造。據輔行意。藏通明",
    "X15n0306_004:0703a22": "八法界。謂六道法界及聲聞緣覺也。藏通菩薩弘",
    "X15n0306_004:0703a23": "誓未全止八界半。別教或九或十。分教證故。圓教",
    "X15n0306_004:0703a24": "始終不二而二。文在三十八卷。既云始終不二則",
    "X15n0306_004:0703b01": "從初即觀性具十界與別不同也。按寶積經云。空",
    "X15n0306_004:0703b02": "如來藏離不解脫一切煩惱。不空如來藏具河沙",
    "X15n0306_004:0703b03": "佛不思議法。霅川以山河忽生及三種相續為不",
    "X15n0306_004:0703b04": "空藏但彰染汙生滅之相。應如今文十界咸具方",
    "X15n0306_004:0703b05": "合寶積云具恒沙佛不思議法耳。又據文次第雖",
    "X15n0306_004:0703b06": "在空後。此中十界實為空如來藏之本。苟非不空",
    "X15n0306_004:0703b07": "藏中元具十界。安得約十界以論空耶。空得具本",
    "X15n0306_004:0703b08": "方是真空耳。○三明中道正義。",
    "X15n0306_004:0703b09": "以是俱即世出世故。即如來藏妙明心元。離即離非。",
    "X15n0306_004:0703b10": "是即非即。",
    "X15n0306_004:0703b11": "十界有萬不同。即如來藏妙明心元者假即中也。",
    "X15n0306_004:0703b12": "承上妙空明俗咸歸一心。心元之名正指中道。本",
    "X15n0306_004:0703b13": "來如是故名為元。離乃非之異名。是為即之殊稱。",
    "X15n0306_004:0703b14": "上離俗諦十界俱即。下離真諦十界俱非。此顯中",
    "X15n0306_004:0703b15": "道雙遮二邊也。上是俗諦十界俱即。下是真諦十",
    "X15n0306_004:0703b16": "界俱非。此顯中道雙照二邊也。但次第三觀中道",
    "X15n0306_004:0703b17": "亦名雙亡雙照。對前異時亡照而立此名。以初觀",
    "X15n0306_004:0703b18": "破假。次觀破空。此之二破為雙亡之方便。初觀用",
    "X15n0306_004:0703b19": "空。次觀用假。此之二用為後雙照之方便。由前異",
    "X15n0306_004:0703b20": "時作意遮照得入中道任運遮照。此以作意為任",
    "X15n0306_004:0703b21": "運之方便。入中道時無心亡照任運寂知。與前異",
    "X15n0306_004:0703b22": "時亡照不同故名中道觀也。今圓三觀中前之二",
    "X15n0306_004:0703b23": "藏已是圓理。茲明中者。如釋籤云。應以畢竟空不",
    "X15n0306_004:0703b24": "思議假相對以成圓融三諦。正與今合。初十界俱",
    "X15n0306_004:0703c01": "空名畢竟空。次十界俱假名不思議假。今云雙亡",
    "X15n0306_004:0703c02": "是雙亡畢竟空不思議假。雙照亦然。此名圓中之",
    "X15n0306_004:0703c03": "圓。不可思議中不可思議。應知二邊分別若亡即",
    "X15n0306_004:0703c04": "是中道。於中道中更點三諦皆是圓融。止觀云。一",
    "X15n0306_004:0703c05": "中一切中。無空無假而不中。總中觀也。與今意大",
    "X15n0306_004:0703c06": "同。三文之中皆云心者。通指佛界隨淨緣之心耳。",
    "X15n0306_004:0703c07": "○四斥凡小不了三一法。",
    "X15n0306_004:0703c08": "如何世間三有眾生。及出世聞聲聞緣覺。以所知心",
    "X15n0306_004:0703c09": "測度如來無上菩提。用世語言入佛知見。",
    "X15n0306_004:0703c10": "上明三諦竟。今指三諦是如來所證。非凡小能知。",
    "X15n0306_004:0703c11": "如何兩字正責之之辭。前云眾生迷悶背覺合塵。",
    "X15n0306_004:0703c12": "又云汝以色空相傾相奪於如來藏。則凡夫二乘",
    "X15n0306_004:0703c13": "皆不能測佛明矣。其病在所知心不忘。世語言不",
    "X15n0306_004:0703c14": "絕。墜落空有二邊。不知所滯之有即真空。所著之",
    "X15n0306_004:0703c15": "空即妙有。以迷背中道故動成戲論也。圓融三諦",
    "X15n0306_004:0703c16": "名無上菩提。○二喻。",
    "X15n0306_004:0703c17": "譬如琹瑟箜篌琵琶。雖有妙音若無妙指終不能發。",
    "X15n0306_004:0703c18": "琹等喻十界眾生。妙音喻如來藏理。妙指喻實智。",
    "X15n0306_004:0703c19": "發謂發明。白虎通云。琹者樂也。所謂禁止諸邪以",
    "X15n0306_004:0703c20": "正人心也。廣雅云。長三尺六寸。以象三百六十日。",
    "X15n0306_004:0703c21": "五絃象五行。大絃為君寬和而溫。小絃為臣清廉",
    "X15n0306_004:0703c22": "不亂。文王武王加二絃以合君臣之恩也。瑟者縝",
    "X15n0306_004:0703c23": "密也。五十絃。箜篌者。白虎通云。漢武帝命樂工候",
    "X15n0306_004:0703c24": "調作。或云候暉作。其聲坎坎然以應奏節故謂之",
    "X15n0306_004:0704a01": "坎候。復訛轉為箜篌耳。候者因彼樂工而得名也。",
    "X15n0306_004:0704a02": "楊升菴云。琹瑟秦箏之屬。絲木相去皆未寸許。惟",
    "X15n0306_004:0704a03": "空侯絲與木相去遠。聲自空出。空侯之名或因此",
    "X15n0306_004:0704a04": "立。又謂二字不必加竹恐未必然。瑟琶者。漢遣烏",
    "X15n0306_004:0704a05": "孫公主嫁昆彌。念其遠行故思慕無已。使工巧裁",
    "X15n0306_004:0704a06": "箏筑為馬上之樂。以手推却前後而奏聲故名琶",
    "X15n0306_004:0704a07": "琶。推手為琶。却手為琶。有打撥鈎桃之音。今四絃",
    "X15n0306_004:0704a08": "者是已。云妙音者。琴瑟等音通實報土。如大樹緊",
    "X15n0306_004:0704a09": "那羅王絃歌一動聲震大千。須彌山王低昂踊沒。",
    "X15n0306_004:0704a10": "一切聲聞猶如舞戲。天冠菩薩問迦葉言。少欲知",
    "X15n0306_004:0704a11": "足頭陀第一。云何今日猶如小兒。迦葉言非本心",
    "X15n0306_004:0704a12": "也。妙樂判云。彼經屬方等部以大斥小。緊羅奏於",
    "X15n0306_004:0704a13": "別圓之樂故使迦葉不能自安。所謂菩薩勝妙五",
    "X15n0306_004:0704a14": "欲能令迦葉起舞也。或以琴喻寶覺真心。妙音喻",
    "X15n0306_004:0704a15": "無方大用。妙指喻楞嚴大定。然考大經中亦以箜",
    "X15n0306_004:0704a16": "篌喻眾生。音喻佛性。故知琴等喻眾生其說最是。",
    "X15n0306_004:0704a17": "○三合。",
    "X15n0306_004:0704a18": "汝與眾生亦復如是。寶覺真心各各圓滿。如我按指",
    "X15n0306_004:0704a19": "海印發光。汝暫舉心塵勞先起。由不勤求無上覺道。",
    "X15n0306_004:0704a20": "愛念小乘得少為足。",
    "X15n0306_004:0704a21": "汝與眾生略該九界。合前琴等。寶覺真心合前妙",
    "X15n0306_004:0704a22": "音。具德為按即妙俗也。覺即圓中。真即妙空。一心",
    "X15n0306_004:0704a23": "具此三諦何人不然。言按指發光者。佛意元是引",
    "X15n0306_004:0704a24": "證必有所指今不可曉。聊舉維摩經及貲中解以",
    "X15n0306_004:0704b01": "發明之。維摩經云。佛以足指按地即時三千大千",
    "X15n0306_004:0704b02": "世界若干百千珍寶嚴飾。譬如寶莊嚴佛無量千",
    "X15n0306_004:0704b03": "德寶莊嚴土。一切大眾嘆未曾有。而皆自見坐寶",
    "X15n0306_004:0704b04": "蓮華。豈非海印發光之明證乎。謂於海印三昧中",
    "X15n0306_004:0704b05": "發光明也。資中云海印者大集云。閻浮所有色像",
    "X15n0306_004:0704b06": "大海皆有印文。此喻如來法身性海普現一切世",
    "X15n0306_004:0704b07": "間之相。正性具依正無不具足。喻同海印。如來證",
    "X15n0306_004:0704b08": "此法門復從體起用即是海印發光。是時山河大",
    "X15n0306_004:0704b09": "地即無上知覺無礙融通成無上報。而從按指發",
    "X15n0306_004:0704b10": "之者喻同有妙指而發妙音也。次云汝暫舉心塵",
    "X15n0306_004:0704b11": "勞先起。合若無妙指終不能發。聲聞舉心已是塵",
    "X15n0306_004:0704b12": "勞。不待動形故云先起。若以四住為塵勞富那已",
    "X15n0306_004:0704b13": "斷四住。今不指見思麤惑當以習氣為塵勞耳。習",
    "X15n0306_004:0704b14": "氣即塵沙無明惑也。據此文知二乘生方便土猶",
    "X15n0306_004:0704b15": "有勞久發塵之相。與同居土隙中微塵其相不遠。",
    "X15n0306_004:0704b16": "義推實報土中雖有塵相不同下之二土也後。偈",
    "X15n0306_004:0704b17": "云餘塵尚諸學故實報當有塵相。然既依正無礙",
    "X15n0306_004:0704b18": "豈比二下土乎。由不勤求下釋塵勞先起之由也。",
    "X15n0306_004:0704b19": "若求無上菩提知竝由理具方有事用即相似海",
    "X15n0306_004:0704b20": "印發光。今保證小果得涅槃一日之價自以為足。",
    "X15n0306_004:0704b21": "故雖在塵中而不知是塵耳。此方等部應有禪斥。",
    "X15n0306_004:0704b22": "雖已入法華時順方等部儀故宜斥小。○二更釋",
    "X15n0306_004:0704b23": "餘疑二一滿慈重徵妄因二阿難再執緣起初中",
    "X15n0306_004:0704b24": "二一疑問。",
    "X15n0306_004:0704c01": "富樓那言。我與如來寶覺圓明。真妙淨心無二圓滿。",
    "X15n0306_004:0704c02": "而我昔遭無始妄想久在輪迴。今得聖乘猶未究竟。",
    "X15n0306_004:0704c03": "世尊諸妄一切圓滅獨妙真常。敢問如來。一切眾生",
    "X15n0306_004:0704c04": "何因有妄自蔽妙明受此淪溺。",
    "X15n0306_004:0704c05": "問中分三。初明己佛無殊。具德之覺名曰寶覺。是",
    "X15n0306_004:0704c06": "不但中也。十界俱照名為圓明。是不思議假也。第",
    "X15n0306_004:0704c07": "一義空名真妙淨。一心具此三諦。此句領上三如",
    "X15n0306_004:0704c08": "來藏之義。亦躡上寶覺真心各各圓融而發此問",
    "X15n0306_004:0704c09": "也。次而我下明己迷佛悟。無始妄想指無明惑即",
    "X15n0306_004:0704c10": "妄為明覺等是。久在輪迴該三種相續之相。今得",
    "X15n0306_004:0704c11": "四果但除四住未破無明故云猶未究竟。次推佛",
    "X15n0306_004:0704c12": "悟中明佛圓斷五住是諸妄皆滅。對彼諸妄則三",
    "X15n0306_004:0704c13": "諦俱名妙真常矣。三敢問下正窮妄因。前問云何",
    "X15n0306_004:0704c14": "忽生山河大地。佛答妄為明覺故生山河。明覺之",
    "X15n0306_004:0704c15": "義辨之已詳。今問此妄從何而有是到底一問也。",
    "X15n0306_004:0704c16": "○二佛答分三。一以演若失頭為喻。二以妄本無",
    "X15n0306_004:0704c17": "因合喻。三示頓乘不藉修證。初中二一牒惑。",
    "X15n0306_004:0704c18": "佛告富樓那。汝雖除疑餘惑未盡。",
    "X15n0306_004:0704c19": "聞妄為明覺則除山河忽生之疑。聞三如來藏則",
    "X15n0306_004:0704c20": "除大性周徧之疑。而疑妄必有因是餘惑也。○二",
    "X15n0306_004:0704c21": "引喻。",
    "X15n0306_004:0704c22": "吾以世間現前諸事今復問汝。汝豈不聞室羅城中",
    "X15n0306_004:0704c23": "演若達多忽於晨朝以鏡照面。愛鏡中頭眉目可見。",
    "X15n0306_004:0704c24": "瞋責己頭不見面目。以為魑魅無狀狂走。於意云何。",
    "X15n0306_004:0705a01": "此人何因無故狂走。富樓那言。是人心狂更無他故。",
    "X15n0306_004:0705a02": "文有問答。世事易明故佛引以為問。演若覔頭是",
    "X15n0306_004:0705a03": "諸事之一耳。夫喻本喻法。喻若未明何由知法。前",
    "X15n0306_004:0705a04": "釋因明立所。而云因明立所所既妄立生汝妄能。",
    "X15n0306_004:0705a05": "今以鏡照面喻明覺也。愛鏡中頭瞋責己頭喻立",
    "X15n0306_004:0705a06": "所也。以為魑魅無狀狂走者喻妄能也。妄所在前",
    "X15n0306_004:0705a07": "文為同異。妄能在前為無同無異。無同異是有為",
    "X15n0306_004:0705a08": "眾生。故喻狂走。文相甚齊無勞異議。蓋妄有三重。",
    "X15n0306_004:0705a09": "一妄為明覺。二所既妄立。三生汝妄能。今喻亦有",
    "X15n0306_004:0705a10": "三重。一以鏡炤面。二愛鏡責己。三無狀狂走。豈非",
    "X15n0306_004:0705a11": "文相相齊之甚乎。孤山曰。晨朝者喻起妄之始。然",
    "X15n0306_004:0705a12": "晨朝炤面男子所不必然。是炤面已有狂意。故演",
    "X15n0306_004:0705a13": "若炤鏡責頭之意在其中矣。上舉事竟。於意下正",
    "X15n0306_004:0705a14": "問。何因之言問其因也。富那答中心狂二字正明",
    "X15n0306_004:0705a15": "其因。據後經文有狂性因緣之言。此中當以心狂",
    "X15n0306_004:0705a16": "為因。炤鏡為緣。是則世尊說其緣。滿慈出其因。蓋",
    "X15n0306_004:0705a17": "心狂在炤鏡狂走之前。狂走以心狂為因。而心狂",
    "X15n0306_004:0705a18": "則更無因。故曰更無他故。若合後文。心狂喻最初",
    "X15n0306_004:0705a19": "之妄也。炤鏡至狂走所謂自諸妄想展轉相因也。",
    "X15n0306_004:0705a20": "演若達多此云祠授。從神乞得故也。山神虎頭曰",
    "X15n0306_004:0705a21": "魑。宅神猪頭人形曰魅。○二以妄本無因合喻二",
    "X15n0306_004:0705a22": "一合二結初中三一決明妄本無因。",
    "X15n0306_004:0705a23": "佛言妙覺明圓本圓明妙。既稱為妄云何有因。若有",
    "X15n0306_004:0705a24": "所因云何名妄。自諸妄想展轉相因。從迷積迷以歷",
    "X15n0306_004:0705b01": "塵劫。雖佛發明猶不能返。如是迷因。因迷自有。識迷",
    "X15n0306_004:0705b02": "無因妄無所依。尚無有生欲何為滅。",
    "X15n0306_004:0705b03": "初云妙覺明圓者。妙即是空。覺即是中。明即是假。",
    "X15n0306_004:0705b04": "三諦在一心中故云圓。此句立圓融三諦以為性",
    "X15n0306_004:0705b05": "本。本圓明妙非修之始妙。此句亦明妄想之無本",
    "X15n0306_004:0705b06": "也。既稱下反覆明妄無因。因即是本。既妄為明覺",
    "X15n0306_004:0705b07": "矣又何有因。又有因即不名妄。乃約名以申其義",
    "X15n0306_004:0705b08": "耳。然無因之妄是無始無明。由此而生四住煩惱",
    "X15n0306_004:0705b09": "則展轉相因故云從迷積迷。若對前文。自妄為明",
    "X15n0306_004:0705b10": "覺後因明立所所既妄立生汝妄能。乃至三種相",
    "X15n0306_004:0705b11": "續是展轉相因也。若對喻文。因照鏡而責頭因責",
    "X15n0306_004:0705b12": "頭而狂走亦展轉相因也。雖佛發明但斷四住成",
    "X15n0306_004:0705b13": "聲聞果。無明尚在名不能返。乃責滿慈以責眾生",
    "X15n0306_004:0705b14": "耳。如是迷因仍指最初無明。此更無因故曰因迷",
    "X15n0306_004:0705b15": "自有。是則妄有二種。一者最初之妄必無有因。二",
    "X15n0306_004:0705b16": "者妄所妄能展轉相因。前文云。是人心狂更無他",
    "X15n0306_004:0705b17": "故。今云既稱為妄云何有因。法喻齊矣。次示滅妄",
    "X15n0306_004:0705b18": "之方。云識迷無因妄無所依者。迷即是妄。因即所",
    "X15n0306_004:0705b19": "依。迷無因即妄無依也。以最初妄前更無有妄。而",
    "X15n0306_004:0705b20": "真又不生妄。所依竟安在乎。無因則不能生。無生",
    "X15n0306_004:0705b21": "則亦無滅。如來所以永斷無明識此而已。○二約",
    "X15n0306_004:0705b22": "得菩提況釋。",
    "X15n0306_004:0705b23": "得菩提者如寤時人說夢中事。心縱精明。欲何因緣",
    "X15n0306_004:0705b24": "取夢中物。況復無因本無所有。",
    "X15n0306_004:0705c01": "疑者云。妄既本無。何以得菩提人言妄有生滅因",
    "X15n0306_004:0705c02": "緣乎。故以寤寐釋之。菩提如寤。妄想生滅如夢。夢",
    "X15n0306_004:0705c03": "不知夢至寤而始知夢。迷不知迷至寤方能辨迷。",
    "X15n0306_004:0705c04": "如說夢中事以其心之精明故也。能辨五住枝末",
    "X15n0306_004:0705c05": "故曰精明。然夢竟叵得。況字從因緣上發來。心精",
    "X15n0306_004:0705c06": "明故夢物因緣如在目前。然不能據夢中因緣以",
    "X15n0306_004:0705c07": "取夢中之物。況一念夢心不從因生。并夢亦無而",
    "X15n0306_004:0705c08": "夢物豈可取哉。夢物有因緣者。喻妄所妄能依於",
    "X15n0306_004:0705c09": "明覺也。夢心無因。喻妄為明覺之妄不從因生也。",
    "X15n0306_004:0705c10": "前但示無因則無生滅。今兼示有因緣者亦無生",
    "X15n0306_004:0705c11": "滅。言夢心無因者。夢前無夢是不因夢。醒時非夢",
    "X15n0306_004:0705c12": "是不因醒。○三復宗明無得失。",
    "X15n0306_004:0705c13": "如彼城中演若達多。豈有因緣自怖頭走。忽然狂歇",
    "X15n0306_004:0705c14": "頭非外得。縱未歇狂亦何遺失。",
    "X15n0306_004:0705c15": "前更約寤夢為喻。今復宗重舉演若。演若狂走雖",
    "X15n0306_004:0705c16": "以心狂為因照鏡為緣。然因緣畢竟叵得。如他人",
    "X15n0306_004:0705c17": "炤鏡不狂而彼獨狂是無當狂走之緣也。狂性無",
    "X15n0306_004:0705c18": "本是無當狂走之因也。次明頭無得失正顯妄心",
    "X15n0306_004:0705c19": "無因。頭喻真心。頭無得喻真之無得。演若謂己失",
    "X15n0306_004:0705c20": "頭所以狂走而頭實不失。喻在妄時真不曾失。○",
    "X15n0306_004:0705c21": "二結。",
    "X15n0306_004:0705c22": "富樓那。妄性如是因何為在。",
    "X15n0306_004:0705c23": "前雖雙明有因無因二種妄法皆不可得。然滿慈",
    "X15n0306_004:0705c24": "所問是最初之妄。此妄無因故結顯之。真不為妄",
    "X15n0306_004:0706a01": "因。如不狂不為狂因。○三示頓乘不藉修證又二",
    "X15n0306_004:0706a02": "一法。",
    "X15n0306_004:0706a03": "汝但不隨分別世間業果眾生三種相續。三緣斷故",
    "X15n0306_004:0706a04": "三因不生。則汝心中演若達多狂性自歇。歇即菩提。",
    "X15n0306_004:0706a05": "勝淨明心本周法界不從人得。何藉劬勞肯綮修證。",
    "X15n0306_004:0706a06": "直示頓乘要在不隨分別四字。分別之心即是三",
    "X15n0306_004:0706a07": "種相續。由分別故成世界相。乃至眾生業果亦然。",
    "X15n0306_004:0706a08": "此中云世間該二種三界之相。所以不隨分別即",
    "X15n0306_004:0706a09": "得成菩提也。吳興云。三緣即業果中殺盜淫也。三",
    "X15n0306_004:0706a10": "因即三種貪。親生為因。疎助為緣。以殺盜淫是身",
    "X15n0306_004:0706a11": "根所造之業。三種貪是意根能造之惑。惑親緣疎",
    "X15n0306_004:0706a12": "因緣之義彰矣。天如非之。謂三緣三因是三種相",
    "X15n0306_004:0706a13": "續之因緣。而配釋亦未明了。即中謂佛語多含。三",
    "X15n0306_004:0706a14": "種相續意已窮深。下三緣三因獨在業果。淺深俱",
    "X15n0306_004:0706a15": "斷三惑圓除。正是歇狂之方。何必純在於深方不",
    "X15n0306_004:0706a16": "藉修證耶。故當以吳興解為正。心中演若達多即",
    "X15n0306_004:0706a17": "妄為明覺之心。此心起時還欲照明覺體。是向外",
    "X15n0306_004:0706a18": "馳求反生器界。此三種相續所由來也。今明真本",
    "X15n0306_004:0706a19": "無得但須歇狂。歇即菩提頓成佛道。經自初卷來",
    "X15n0306_004:0706a20": "漸說居多。獨此中文最為圓頓。偏漸教中須無量",
    "X15n0306_004:0706a21": "劫修菩薩行。乃至後文云菩提涅槃尚在遙遠。俱",
    "X15n0306_004:0706a22": "屬漸教。漸說是權。良由阿難未除四住當與言漸。",
    "X15n0306_004:0706a23": "滿慈已除四住宜其言頓。頓說是實乃究竟旨歸",
    "X15n0306_004:0706a24": "之地耳。勝淨明者。謂不隨分別自然清淨明鑑。名",
    "X15n0306_004:0706b01": "之為勝。勝於明覺曰勝淨明。周法界者。如圓覺云",
    "X15n0306_004:0706b02": "覺徧十方界。即得成佛道也。此心雖賴師示實不",
    "X15n0306_004:0706b03": "從人得。上文云忽然狂歇頭非外得。今以此文合",
    "X15n0306_004:0706b04": "之。是則頭喻真覺。照鏡喻明覺。其義明矣。肯綮出",
    "X15n0306_004:0706b05": "莊子養生篇云。技經肯綮之未嘗而況大觚乎。骨",
    "X15n0306_004:0706b06": "間肉曰肯。筋肉經處曰綮。刀經此處便覺艱難。今",
    "X15n0306_004:0706b07": "以勤劬修證名肯綮也。圓頓根人悟修證在一心",
    "X15n0306_004:0706b08": "中何必肯綮修證哉。○二喻。",
    "X15n0306_004:0706b09": "譬如有人於自衣中繫如意珠不自覺知。窮露他方",
    "X15n0306_004:0706b10": "乞食馳走。雖實貧窮珠不曾失。忽有智者指示其珠。",
    "X15n0306_004:0706b11": "所願從心致大饒富。方悟神珠非從外得。",
    "X15n0306_004:0706b12": "前迷頭喻眾生之狂性。次夢事喻迷妄之不實。惟",
    "X15n0306_004:0706b13": "今神珠堪比妙心。復顯迷時無失。悟時無得。苕溪",
    "X15n0306_004:0706b14": "以衣譬五陰。珠喻勝淨明心。由無明故不覺。所遭",
    "X15n0306_004:0706b15": "皆是窮途曰窮。在三界中如風飡露宿曰露。流轉",
    "X15n0306_004:0706b16": "六道如馳走他方。因流轉故求小乘偏教或取人",
    "X15n0306_004:0706b17": "天之樂為乞食馳走。此與怖頭狂走何異。無功德",
    "X15n0306_004:0706b18": "法財曰貧。雖貧珠在喻迷時無失也。佛如智者。教",
    "X15n0306_004:0706b19": "為示珠。證理起用名大饒富。雖藉師教不從師授。",
    "X15n0306_004:0706b20": "以顯悟亦無得。幽溪曰。法華繫珠與今不同。彼明",
    "X15n0306_004:0706b21": "十六王子覆講法華結大乘緣種喻以親友繫了",
    "X15n0306_004:0706b22": "因珠。今經於自衣中繫正因珠。喻本有佛性雖窮",
    "X15n0306_004:0706b23": "不失。一解一性自不同年。上文佛答富樓那竟。或",
    "X15n0306_004:0706b24": "疑。解門將畢。修證方興。佛告滿慈即云何藉劬勞",
    "X15n0306_004:0706c01": "肯綮修證何也。答。如來說教破立同時。據圓頓教",
    "X15n0306_004:0706c02": "悟修證在一心中。初發心時便成正覺。故云何藉",
    "X15n0306_004:0706c03": "劬勞肯綮修證。非廢修證也。若在漸教必先悟後",
    "X15n0306_004:0706c04": "修。先修後證。此如來方便析重派深應彼漸機。以",
    "X15n0306_004:0706c05": "施權教。既是權說須先掃後立。要之為頓施漸漸",
    "X15n0306_004:0706c06": "必歸頓圓實部主。永無異途。○二阿難再執緣起。",
    "X15n0306_004:0706c07": "幽溪云。經自二卷來破因緣自然者屢矣。今阿難",
    "X15n0306_004:0706c08": "復以因緣為難何惑情之難袪乎。答。因緣自然其",
    "X15n0306_004:0706c09": "言雖一義涉多門。有在纏之因緣自然。有出纏之",
    "X15n0306_004:0706c10": "因緣自然。前三卷所破是在纏之因緣而已。若今",
    "X15n0306_004:0706c11": "重以為問乃出纏之因緣自然。雖單問因緣實兼",
    "X15n0306_004:0706c12": "自然。是以世尊答中雙破二義。原其問意而備在",
    "X15n0306_004:0706c13": "答中。將謂解門已竟當辨修途。圓因搆造有似乎",
    "X15n0306_004:0706c14": "因緣。分果冥契有似乎自然。苟不雙遣必墮雙非。",
    "X15n0306_004:0706c15": "故冀如來有以明之庶不墮於偏修偏證之失。如",
    "X15n0306_004:0706c16": "曰若悟本頭識知狂走。因緣自然皆為戲論。乃至",
    "X15n0306_004:0706c17": "云。合然俱離離合俱非。此句方名無戲論法。其事",
    "X15n0306_004:0706c18": "理修證之殊了然可知矣。為二一疑請三一引所",
    "X15n0306_004:0706c19": "說之理。",
    "X15n0306_004:0706c20": "即時阿難在大眾中頂禮佛足起立白佛。世尊。現說",
    "X15n0306_004:0706c21": "殺盜淫業三緣斷故。三因不生。心中達多狂性自歇。",
    "X15n0306_004:0706c22": "歇即菩提不從人得。斯則因緣皎然明白。云何如來",
    "X15n0306_004:0706c23": "頓棄因緣。",
    "X15n0306_004:0706c24": "阿難不引三種相續而引殺盜婬三緣三因者。立",
    "X15n0306_004:0707a01": "因緣之名也。緣狂性歇即成菩提此因緣之義也。",
    "X15n0306_004:0707a02": "既出其名又立其義。斯則因緣皎然明白。雖有不",
    "X15n0306_004:0707a03": "從人得之言似屬自然。然豈以此而礙因緣乎。言",
    "X15n0306_004:0707a04": "頓棄因緣者。如前文云。既稱為妄云何有因。若有",
    "X15n0306_004:0707a05": "所因云何名妄。是頓棄因緣也。○二引己他得悟。",
    "X15n0306_004:0707a06": "我從因緣心得開悟。世尊。此義何獨我等年少有學",
    "X15n0306_004:0707a07": "聲聞。今此會中大目犍連及舍利弗須菩提等。從老",
    "X15n0306_004:0707a08": "梵志聞佛因緣發心開悟得成無漏。",
    "X15n0306_004:0707a09": "舍利弗目連同師沙然梵志。梵志道術身子皆得。",
    "X15n0306_004:0707a10": "師有二百五十弟子悉付身子而成就之。沙然臨",
    "X15n0306_004:0707a11": "死欣然而笑。身子問故。答。世俗無眼為恩愛所纏。",
    "X15n0306_004:0707a12": "我見金地國王死。夫人投火聚願同生一處。言已",
    "X15n0306_004:0707a13": "命終。後見金地商人問之果然。身子追悔我未盡",
    "X15n0306_004:0707a14": "師術。而不授此法為我非其人師祕乎。自知未達",
    "X15n0306_004:0707a15": "更求勝法而無師可事。於路見頞[卑*頁]威儀庠序。因",
    "X15n0306_004:0707a16": "問師法。頞[卑*頁]答云。諸法從緣生。是故說因緣。是法",
    "X15n0306_004:0707a17": "緣及盡。我師如是說。一聞即得須陀洹果。來至佛",
    "X15n0306_004:0707a18": "所。十五日後得阿羅漢。目連聞偈亦證初果。後見",
    "X15n0306_004:0707a19": "佛亦得羅漢。須菩提聞因緣事未攷。梵志或翻淨",
    "X15n0306_004:0707a20": "裔。頞[卑*頁]偈中略說三諦。初句苦諦。次句集諦。第三",
    "X15n0306_004:0707a21": "句滅諦。法即苦。緣即集。苦集俱盡是究竟滅。○三",
    "X15n0306_004:0707a22": "結所說同邪。",
    "X15n0306_004:0707a23": "今說菩提不從因緣。則王舍城拘舍梨等所說自然",
    "X15n0306_004:0707a24": "成第一義。惟垂大悲開發迷悶。",
    "X15n0306_004:0707b01": "前佛云識迷無因妄無所依。尚無有生欲何為滅。",
    "X15n0306_004:0707b02": "即是菩提不從因緣也。拘舍梨外道名。維摩經云。",
    "X15n0306_004:0707b03": "末伽梨拘舍梨子。什公云。末伽梨字也。拘舍梨是",
    "X15n0306_004:0707b04": "其母名。其人起見云眾生罪垢無因無緣。據此似",
    "X15n0306_004:0707b05": "末伽梨為拘舍梨之子。或云。末伽梨俱舍梨字形",
    "X15n0306_004:0707b06": "楚越前後譯不同耳。翻譯名義云。末伽梨此云不",
    "X15n0306_004:0707b07": "見道。其計自然亦是斷滅自然。然是也。自如是也。",
    "X15n0306_004:0707b08": "婆沙云。法應爾不可改易不可徵詰是法爾義。自",
    "X15n0306_004:0707b09": "然與法爾同。即中云。自然有二種。一斷滅自然。二",
    "X15n0306_004:0707b10": "常見自然。交光云。外道自然此八萬劫自然成道。",
    "X15n0306_004:0707b11": "猶如縷丸極則停住。此常見刪闍夜毗羅胝子所",
    "X15n0306_004:0707b12": "計與拘舍黎何涉。刪闍夜計常。拘舍梨計斷。因名",
    "X15n0306_004:0707b13": "自然。若以等字攝之則無不可。阿難就對待說不",
    "X15n0306_004:0707b14": "執因緣必入自然。似外道反為得之故作此難。○",
    "X15n0306_004:0707b15": "二佛示二一委辨因緣自然二發起行門方便初",
    "X15n0306_004:0707b16": "中二一辨因緣自然二明無戲論法初中二一總",
    "X15n0306_004:0707b17": "述。",
    "X15n0306_004:0707b18": "佛告阿難。即如城中演若達多狂性因緣若得滅除。",
    "X15n0306_004:0707b19": "則不狂性自然而出。因緣自然理窮於是。",
    "X15n0306_004:0707b20": "狂性因緣者。心狂為因。照鏡為緣也。不雜因緣稱",
    "X15n0306_004:0707b21": "為自然。狂賴因緣。不狂則不賴因緣。故曰不狂性",
    "X15n0306_004:0707b22": "自然而出。溫陵曰。不狂之前二皆本無。由是觀之。",
    "X15n0306_004:0707b23": "凡所謂因緣自然本皆不有悉由狂妄而立故曰",
    "X15n0306_004:0707b24": "理窮於是。○二別破三一以因緣破自然。",
    "X15n0306_004:0707c01": "阿難。演若達多頭本自然。本自其然無然非自。何因",
    "X15n0306_004:0707c02": "緣故怖頭狂走。",
    "X15n0306_004:0707c03": "此文以頭為自然故云頭本自然。又前文云不狂",
    "X15n0306_004:0707c04": "性自然而出。似不狂在後。今明頭元自然乃立自",
    "X15n0306_004:0707c05": "然之義也。本自下二句定自然計。本自其然者謂",
    "X15n0306_004:0707c06": "先來元是自然。無然非自謂後日無非自然。何因",
    "X15n0306_004:0707c07": "下破。不藉因緣方名自然。今何以心狂炤鏡之因",
    "X15n0306_004:0707c08": "緣而怖頭狂走乎。則自然之計窮矣。○二以自然",
    "X15n0306_004:0707c09": "破因緣。",
    "X15n0306_004:0707c10": "若自然頭因緣故狂。何不自然因緣故失。本頭不失",
    "X15n0306_004:0707c11": "狂怖妄出。曾無變易何藉因緣。",
    "X15n0306_004:0707c12": "初二句定。何不下破。本頭下結。此文以狂為因緣。",
    "X15n0306_004:0707c13": "立自然者不賴因緣。立因緣者必先有自然。自然",
    "X15n0306_004:0707c14": "頭即不狂不雜因緣之頭也。彼計云。自然之頭元",
    "X15n0306_004:0707c15": "來不狂。後以照鏡因緣故狂。破云。若立此計亦應",
    "X15n0306_004:0707c16": "自然頭不失以照鏡因緣而失何不爾耶。結云。今",
    "X15n0306_004:0707c17": "既本頭不失狂自妄出。則狂與頭了不相涉。何曾",
    "X15n0306_004:0707c18": "變換而假因緣。則因緣之計窮矣。言失頭者演若",
    "X15n0306_004:0707c19": "自謂失頭故也。此文及前因緣不須合法。但就喻",
    "X15n0306_004:0707c20": "觀。妙義自顯。○三破轉計自然。",
    "X15n0306_004:0707c21": "本狂自然本有狂怖。未狂之際狂何所潛。不狂自然",
    "X15n0306_004:0707c22": "頭本無妄何為狂走。",
    "X15n0306_004:0707c23": "由前以頭為自然。狂為因緣。既因緣被破。轉計狂",
    "X15n0306_004:0707c24": "亦自然。不狂亦自然。故此破之。初破狂自然。初句",
    "X15n0306_004:0708a01": "立計。次句釋本狂二字。未狂下二句破。如文。次破",
    "X15n0306_004:0708a02": "不狂自然。初句立計。頭本下破。既頭本無妄而有",
    "X15n0306_004:0708a03": "今日之狂走。安得定云本來無妄。則不狂自然之",
    "X15n0306_004:0708a04": "計破矣。○二明無戲論法又二一明悟本俱非以",
    "X15n0306_004:0708a05": "顯前義。",
    "X15n0306_004:0708a06": "若悟本頭識知狂走。因緣自然俱為戲論。是故我言",
    "X15n0306_004:0708a07": "三緣斷故即菩提心。",
    "X15n0306_004:0708a08": "欲明無戲論法先斥戲論。在今釋此文者多指因",
    "X15n0306_004:0708a09": "緣自然皆是狂走。前屢明頭是自然狂是因緣恐",
    "X15n0306_004:0708a10": "此釋未妥。詳文意似謂悟本頭而知其非自然。識",
    "X15n0306_004:0708a11": "狂走而知其非因緣。則兩俱戲論其義明矣。次結",
    "X15n0306_004:0708a12": "顯前義。三緣斷則不關自然。即菩提心則不涉因",
    "X15n0306_004:0708a13": "緣。所以前文之言本離戲論也。○二簡二種生滅",
    "X15n0306_004:0708a14": "名無戲論。",
    "X15n0306_004:0708a15": "菩提心生生滅心滅。此但生滅。滅生俱盡無功用道。",
    "X15n0306_004:0708a16": "若有自然如是則名自然心生生滅心滅。此亦生滅。",
    "X15n0306_004:0708a17": "無生滅者名為自然。猶如世間諸相雜和成一體者",
    "X15n0306_004:0708a18": "名和合性。非和合者稱本然性。本然非然和合非合。",
    "X15n0306_004:0708a19": "合然俱離離合俱非。此句方名無戲論法。",
    "X15n0306_004:0708a20": "菩提心中最宜甄別。故復重重研覈。大要以因緣",
    "X15n0306_004:0708a21": "自然對簡有兩重生滅。既離對待方除戲論。初約",
    "X15n0306_004:0708a22": "菩提簡生滅云菩提心生者。向來不悟菩提今悟",
    "X15n0306_004:0708a23": "菩提故曰生。分別情忘是生滅心滅。智生惑滅既",
    "X15n0306_004:0708a24": "成對待豈非生滅法乎。遣此生滅方成無功用道。",
    "X15n0306_004:0708b01": "云滅生者由斷惑而證真也。此以住前緣修名為",
    "X15n0306_004:0708b02": "滅生。登住證真不見有斷惑證真之功稱無功用",
    "X15n0306_004:0708b03": "道。方離第一重生滅耳。若有下更約自然簡生滅。",
    "X15n0306_004:0708b04": "言若有者非相似之若。謂情計不忘復立自然。如",
    "X15n0306_004:0708b05": "是則名自然心生生滅心滅。此仍指智生惑滅為",
    "X15n0306_004:0708b06": "生滅也。上云滅生俱盡即俱滅也。又須遣之故云",
    "X15n0306_004:0708b07": "此亦生滅。此生滅與上智生惑滅不同。乃指自然",
    "X15n0306_004:0708b08": "為生。智生惑滅俱滅為滅。前簡緣修為因緣生滅。",
    "X15n0306_004:0708b09": "今貶自然亦歸生滅。以亦是對待法耳。次云非生",
    "X15n0306_004:0708b10": "滅者名為自然釋成自然是生滅義。疑云。何故自",
    "X15n0306_004:0708b11": "然亦是生滅。釋云。對彼智生惑滅稱無生滅者為",
    "X15n0306_004:0708b12": "自然豈非是對待法乎。對待即生滅也。猶如下立",
    "X15n0306_004:0708b13": "喻。如地水火風和合成一譬第二重中智生惑滅",
    "X15n0306_004:0708b14": "之義也。虗空非合號曰本然譬上無智生惑滅之",
    "X15n0306_004:0708b15": "自然也。就喻既成對待。法中可知。所以本然之計",
    "X15n0306_004:0708b16": "決不可立故云非然。和合之計亦不可立故非合。",
    "X15n0306_004:0708b17": "合然俱離承上文和合本然二俱遠離而說。是離",
    "X15n0306_004:0708b18": "第二重中無智生惑滅之自然。與智生惑滅之和",
    "X15n0306_004:0708b19": "合耳。離合俱非者。離即離然離合。合謂并離亦非。",
    "X15n0306_004:0708b20": "即不離也。夫離合離然既非對待已是正義。今又",
    "X15n0306_004:0708b21": "非之。不但非離并亦非合。到此一句方名無戲論",
    "X15n0306_004:0708b22": "法。當是妙覺之所證耳。前云歇即菩提理最直捷。",
    "X15n0306_004:0708b23": "今遣之又遣似與前違。非違也。滿慈得意祗貴承",
    "X15n0306_004:0708b24": "當。阿難多聞須除計執。故前後互出耳。○二發起",
    "X15n0306_004:0708c01": "行門方便分四一佛果尚遙。",
    "X15n0306_004:0708c02": "菩提涅槃尚在遙遠。",
    "X15n0306_004:0708c03": "菩提智德。涅槃斷德。阿難志在佛果欲成菩提涅",
    "X15n0306_004:0708c04": "槃。就其情計尚執因緣。去離合俱非甚遠。故云尚",
    "X15n0306_004:0708c05": "在遙遠。○二須勤修證。",
    "X15n0306_004:0708c06": "非汝歷劫辛勤修證。雖復憶持十方如來十二部經",
    "X15n0306_004:0708c07": "清淨妙理如恒河沙秪益戲論。",
    "X15n0306_004:0708c08": "文意謂苟非歷劫修證雖有多聞只益戲論。以為",
    "X15n0306_004:0708c09": "下謂行門之開端也。○三戲論無益。",
    "X15n0306_004:0708c10": "汝雖談說因緣自然決定明了。人間稱汝多聞第一。",
    "X15n0306_004:0708c11": "以此積劫多聞熏習不能免離摩登伽難。何須待我",
    "X15n0306_004:0708c12": "佛頂神呪摩登伽心淫火頓歇得阿那含。於我法中",
    "X15n0306_004:0708c13": "成精進林。愛河乾枯令汝解脫。",
    "X15n0306_004:0708c14": "阿難是初果人從十六剎那證入。因緣二字具十",
    "X15n0306_004:0708c15": "六剎那之義。如云法從因緣生。亦從因緣滅。我佛",
    "X15n0306_004:0708c16": "大沙門常作如是說。夫緣生之緣是集諦。生是苦",
    "X15n0306_004:0708c17": "諦。緣滅之緣是道諦。滅是滅諦。一往觀之具四剎",
    "X15n0306_004:0708c18": "那明矣。然見苦者有一忍一智。見集亦然。見滅者",
    "X15n0306_004:0708c19": "有一忍一智。見道亦然。再往觀之具八剎那明矣。",
    "X15n0306_004:0708c20": "又欲界四諦名法忍法智。上色無色界四諦名比",
    "X15n0306_004:0708c21": "忍比智。因觀欲界緣生緣滅比知上二界緣生緣",
    "X15n0306_004:0708c22": "滅。欲界既有四忍四智。上界亦然。反覆詳觀具十",
    "X15n0306_004:0708c23": "六剎那明矣。此談因緣決定明了也。又云法性自",
    "X15n0306_004:0708c24": "天而然。苦不能惱。集不能染。道不能通。滅不能盡。",
    "X15n0306_004:0709a01": "因滅會真滅非真諦。滅尚非真三諦焉是。此談自",
    "X15n0306_004:0709a02": "然決定明了也。阿難所聞又不止此。就證十六心",
    "X15n0306_004:0709a03": "辟支佛聲聞分為三品。於聲聞中身子上。目連中。",
    "X15n0306_004:0709a04": "餘皆下。一一知之故多聞第一。況自空王佛來多",
    "X15n0306_004:0709a05": "聞熏習而不能免摩登伽難。孰謂多聞有益乎。何",
    "X15n0306_004:0709a06": "須下謂汝若多聞有功何須待我呪力。言精進林",
    "X15n0306_004:0709a07": "者精進法多名林。梵語阿那含此云不來。不來欲",
    "X15n0306_004:0709a08": "界受生故。已斷欲界九品俱生於一生中超過七",
    "X15n0306_004:0709a09": "生七返故名精進林也。令汝解脫得離淫室也。○",
    "X15n0306_004:0709a10": "四結勸進修。",
    "X15n0306_004:0709a11": "是故阿難。汝雖歷劫憶持如來祕密妙嚴不如一日",
    "X15n0306_004:0709a12": "修無漏業。遠離世間憎愛二苦。如摩登伽宿為淫女。",
    "X15n0306_004:0709a13": "由神呪力銷其愛欲。法中今名性比丘尼。與羅睺母",
    "X15n0306_004:0709a14": "耶輸陀羅同悟宿因。知歷世因貪愛為苦。一念熏修",
    "X15n0306_004:0709a15": "無漏善故。或得出纏。或蒙授記。如何自欺尚留觀聽。",
    "X15n0306_004:0709a16": "前謂不修無漏只益戲論故今勸修。言祕密妙嚴",
    "X15n0306_004:0709a17": "者即三德祕藏微妙莊嚴也。幽溪云。無漏業者不",
    "X15n0306_004:0709a18": "隨分別是也。世間輪迴由憎愛生。憎愛由分別起。",
    "X15n0306_004:0709a19": "分別則漏落於世界眾生業果相續。故以不隨分",
    "X15n0306_004:0709a20": "別為無漏業。此因中說果舉果標因耳。文中始云",
    "X15n0306_004:0709a21": "歷劫。次云一日。又次云一念者。前云菩提在遠尚",
    "X15n0306_004:0709a22": "須歷劫修行。今斥多聞無功不如一日修習。須知",
    "X15n0306_004:0709a23": "歷劫修持祗圖一念相應而已。又恐疑歷劫多聞",
    "X15n0306_004:0709a24": "即是辛勤修證。故云不如一日修無漏業。復舉摩",
    "X15n0306_004:0709b01": "登者。前云婬火頓歇顯呪力耳。今意謂彼是女人",
    "X15n0306_004:0709b02": "尚證無漏。汝是男子云何自欺。不明自心即自欺",
    "X15n0306_004:0709b03": "也。無漏之言亦通深淺故。或出欲纏如性比丘尼。",
    "X15n0306_004:0709b04": "或蒙授記如華色比丘尼也。今經第四卷必在法",
    "X15n0306_004:0709b05": "華後說此文是其證也。方等收經攝後歸前其例",
    "X15n0306_004:0709b06": "實多。然法華亦授阿難記莂。今引二尼是策其斷",
    "X15n0306_004:0709b07": "結耳。尚留觀聽者。謂為根塵所礙。霅川云。略舉見",
    "X15n0306_004:0709b08": "聞以攝覺知即六妄也。大章第一約破顯以開圓",
    "X15n0306_004:0709b09": "解竟。",
    "X15n0306_004:0709b10": "○大章第二示正助以修圓行。自古諸師如溫陵",
    "X15n0306_004:0709b11": "孤山長水吳興天如。莫不大判先解後行。獨交光",
    "X15n0306_004:0709b12": "懸示通駁諸家而自判從初至此。答阿難奢摩他",
    "X15n0306_004:0709b13": "已竟。向下開行門乃答三摩之請。作如此說割截",
    "X15n0306_004:0709b14": "三諦不會佛心。須知前開解門是談奢摩他等所",
    "X15n0306_004:0709b15": "照三諦。後開行門乃示三法中因果名目相應。及",
    "X15n0306_004:0709b16": "決定煩惱根本。與夫選擇一門深入。故知開解三",
    "X15n0306_004:0709b17": "法必俱。行門三法亦必俱。第有修性之分。境智之",
    "X15n0306_004:0709b18": "殊爾。前三卷末當機聞法領解已是結文。安有不",
    "X15n0306_004:0709b19": "具三法而遽結益。至此後方明三摩者乎。又上根",
    "X15n0306_004:0709b20": "利智悟證必俱修在其中。例如小乘舍利弗聞說",
    "X15n0306_004:0709b21": "因緣悟心無際悟也。即證初果證也。前十五心名",
    "X15n0306_004:0709b22": "見道。第十六心名修道。是修在其中也。大乘圓教",
    "X15n0306_004:0709b23": "初發心時便成正覺。發心悟也。正覺證也。前十五",
    "X15n0306_004:0709b24": "心為信行。第十六心名信解。如法華信解品正是",
    "X15n0306_004:0709c01": "其文。是修在其中也。如此根性末代必無。阿難為",
    "X15n0306_004:0709c02": "後人法式。故先請解而後請行耳。為二。一示觀理",
    "X15n0306_004:0709c03": "直入正行。二示帶事兼修助行。初又二。一慶喜歎",
    "X15n0306_004:0709c04": "領述請二。一經家敘相。",
    "X15n0306_004:0709c05": "阿難及諸大眾聞佛示誨。疑惑銷除心悟實相。身意",
    "X15n0306_004:0709c06": "輕安得未曾有。重復悲泪頂禮佛足長跪合掌而白",
    "X15n0306_004:0709c07": "佛言。",
    "X15n0306_004:0709c08": "自佛答滿慈來未有結益。今即總結上文之意也。",
    "X15n0306_004:0709c09": "三卷末云希更審除微細惑。今云疑惑銷除與前",
    "X15n0306_004:0709c10": "相應。言心悟實相者。二卷云汝等聲聞狹劣無識",
    "X15n0306_004:0709c11": "不能通達清淨實相。三卷七大文初云亦令當來",
    "X15n0306_004:0709c12": "修大乘者通達實相。當知實相秪是三諦之理耳。",
    "X15n0306_004:0709c13": "無量義經云無相不相不相無相名為實相。釋云",
    "X15n0306_004:0709c14": "無相者無生死相也。不相者不涅槃相也。夫無生",
    "X15n0306_004:0709c15": "死相豈非空乎。不涅槃相豈非假乎。經又云不相",
    "X15n0306_004:0709c16": "無相豈非中乎。或解經文云究竟除因緣自然為",
    "X15n0306_004:0709c17": "實相。竊謂前文云離合俱非此句方名無戲論法",
    "X15n0306_004:0709c18": "何但離因緣自然耶。應知合然俱離離合俱非無",
    "X15n0306_004:0709c19": "句可指故名實相。今所悟者即此理也。桐洲曰捨",
    "X15n0306_004:0709c20": "生死重擔息肩於藏性輕安之義。○二慶喜陳辭",
    "X15n0306_004:0709c21": "二一歎領。",
    "X15n0306_004:0709c22": "無上大悲清淨寶王善開我心。能以如是種種因緣",
    "X15n0306_004:0709c23": "方便提獎引諸沉冥出於苦海。",
    "X15n0306_004:0709c24": "幽溪云讚佛無上大悲清淨寶王者。知佛悟妄如",
    "X15n0306_004:0710a01": "迷方。空華本無所有。證真如精金。濕灰更不重生。",
    "X15n0306_004:0710a02": "位無有上萬累多捐。無心無緣而能拔苦與樂。故",
    "X15n0306_004:0710a03": "又敘益云善開我心等也。前破妄會真歸三如來",
    "X15n0306_004:0710a04": "藏。故云種種因緣。皆有別有圓故云方便提獎。五",
    "X15n0306_004:0710a05": "住為沈冥。二死為苦海。○二述請三一述前但解。",
    "X15n0306_004:0710a06": "世尊。我今雖承如是法音。知如來藏妙覺明心徧十",
    "X15n0306_004:0710a07": "方界。含育如來十方國土。清淨寶嚴妙覺王剎。如來",
    "X15n0306_004:0710a08": "復責多聞無功不逮修習。",
    "X15n0306_004:0710a09": "慶喜已開圓解深得文旨故今云知如來藏等。妙",
    "X15n0306_004:0710a10": "覺明即三諦也。藏心既徧。三諦咸徧。但觀今文。豈",
    "X15n0306_004:0710a11": "非諸法所生惟心所現一切因果世界微塵因心",
    "X15n0306_004:0710a12": "成體。及二卷云汝身汝心皆是妙明真心中物等。",
    "X15n0306_004:0710a13": "為前文之要義乎。補遺云。心具為含。心生為育。清",
    "X15n0306_004:0710a14": "淨言無染。寶嚴謂具莊嚴。世界因明生。今以妙合",
    "X15n0306_004:0710a15": "覺故王此淨土。心含淨剎是因心徹果也。上十方",
    "X15n0306_004:0710a16": "猶兼淨穢此專在淨。解心至是可謂極圓。然未兼",
    "X15n0306_004:0710a17": "修證則不逮修習。故佛責之。問。解行相去幾何。答。",
    "X15n0306_004:0710a18": "解則廣兼諸法修即惟在一門。例初果見道通觀",
    "X15n0306_004:0710a19": "四諦。後三果重慮緣真止觀一諦耳。今經亦然。據",
    "X15n0306_004:0710a20": "阿難自呈所解心含十方。而後文揀選圓通止在",
    "X15n0306_004:0710a21": "一根。詎非解廣而行專耶。○二通喻解行。",
    "X15n0306_004:0710a22": "我今猶如旅泊之人。忽蒙天王賜與華屋。雖獲大宅",
    "X15n0306_004:0710a23": "要因門入。",
    "X15n0306_004:0710a24": "陸宿曰旅。水宿曰泊。喻心行理外也。天王賜與華",
    "X15n0306_004:0710b01": "屋者。有喻必有法。遠指即前三卷半經。近指即雖",
    "X15n0306_004:0710b02": "承如是法音知如來藏妙覺明心等也。要因門入。",
    "X15n0306_004:0710b03": "遠指即後修道分經。近指即下本發心路也。總之",
    "X15n0306_004:0710b04": "法在前後喻在中間。觀要因門入之言解廣行專",
    "X15n0306_004:0710b05": "其義明矣。○三正請行門。",
    "X15n0306_004:0710b06": "惟願如來不捨大悲示我在會諸蒙暗者捐捨小乘",
    "X15n0306_004:0710b07": "畢獲如來無餘涅槃本發心路。令有學者從何攝伏",
    "X15n0306_004:0710b08": "疇昔攀緣得陀羅尼入佛知見。作是語已五體投地。",
    "X15n0306_004:0710b09": "在會一心佇無慈旨。",
    "X15n0306_004:0710b10": "在會多先習小乘之人是諸蒙暗。今已開權故求",
    "X15n0306_004:0710b11": "畢獲無餘涅槃。補遺云。小乘煩惱子縛斷名有餘",
    "X15n0306_004:0710b12": "涅槃。生死果縛斷名無餘涅槃。今此大乘五住二",
    "X15n0306_004:0710b13": "死究竟盡。名無餘涅槃。是圓果。義通分滿。對此涅",
    "X15n0306_004:0710b14": "槃而指最初能入之路為本發心路。此文與初卷",
    "X15n0306_004:0710b15": "云殷勤啟請十方如來得成菩提妙奢摩他三摩",
    "X15n0306_004:0710b16": "禪那最初方便其義是同。但前云菩提是究竟果。",
    "X15n0306_004:0710b17": "此云涅槃是究竟果。果前舉三觀及最初方便。今",
    "X15n0306_004:0710b18": "云本發心路則兼之矣。下文攝伏攀緣是奢摩他。",
    "X15n0306_004:0710b19": "得陀羅尼是三摩提。入佛知見是中道義。總該解",
    "X15n0306_004:0710b20": "門三義。而請其最初方便故建首云從何耳。問。此",
    "X15n0306_004:0710b21": "中當機所問與初卷同。何分解行。答。初卷問意欲",
    "X15n0306_004:0710b22": "明從假是最初方便。故佛答云。有三摩提是最初",
    "X15n0306_004:0710b23": "方便也。此中欲明耳根是所從之假乃行門之要",
    "X15n0306_004:0710b24": "故重問之。問。前七處徵心。以妄心為所從之假。今",
    "X15n0306_004:0710c01": "以耳根為所從之假云何得同。答。七處窮逐使言",
    "X15n0306_004:0710c02": "思道斷。今耳根云覺觀出思惟身心不能及。相雖",
    "X15n0306_004:0710c03": "不同其旨一也。又三科七大名諸三摩提那得不",
    "X15n0306_004:0710c04": "同。云有學者。或云等覺已還皆名有學。今謂尊者",
    "X15n0306_004:0710c05": "之意恐指前三果人名有學。以上文云捐捨小乘",
    "X15n0306_004:0710c06": "則兼四果。今別指前三者。由第四果人空觀已成",
    "X15n0306_004:0710c07": "亦得云攝攀緣也。○二如來宣示行門二一經家",
    "X15n0306_004:0710c08": "敘。",
    "X15n0306_004:0710c09": "爾時世尊哀愍會中緣覺聲聞於菩提心未自在者。",
    "X15n0306_004:0710c10": "及為當來佛滅度後末法眾生發菩提心。開無上乘",
    "X15n0306_004:0710c11": "妙修行路。宣示阿難及諸大眾。",
    "X15n0306_004:0710c12": "此時已說法華會三歸一故聲聞緣覺咸向菩提。",
    "X15n0306_004:0710c13": "初心之人未明中道名不得自在。此為現在之機",
    "X15n0306_004:0710c14": "也。及為下是為未來眾生。若知心徧十方自趨佛",
    "X15n0306_004:0710c15": "果名菩提心。開無下總承上現未二機。無上乘者",
    "X15n0306_004:0710c16": "謂超過三乘。妙修行路者謂一心三觀。○二正宣",
    "X15n0306_004:0710c17": "示二一發覺初心二顯示修證初中二一正明二",
    "X15n0306_004:0710c18": "義二從七常住名去決通疑滯初又二一總述。",
    "X15n0306_004:0710c19": "汝等決定發菩提心。於佛如來妙三摩提不生疲倦。",
    "X15n0306_004:0710c20": "應當先明發覺初心二決定義。",
    "X15n0306_004:0710c21": "妙三摩提者。梵語三摩提此云等持。離沉掉曰等。",
    "X15n0306_004:0710c22": "專心一境曰持。於三觀中獨當假觀。假即空中故",
    "X15n0306_004:0710c23": "云妙也。解行之要皆在乎此。問。前釋有三摩提約",
    "X15n0306_004:0710c24": "次不次兩門。次第則從假入空。不次則假即空中。",
    "X15n0306_004:0711a01": "今亦具二義否。答。前次第中雖明從假入空元非",
    "X15n0306_004:0711a02": "正意。此經之意正為顯圓。在約假以立空中。今文",
    "X15n0306_004:0711a03": "亦然。前約開解。解是行家之解。今約起行。行是解",
    "X15n0306_004:0711a04": "後之行。故特舉三摩提為入門使措心有地。立修",
    "X15n0306_004:0711a05": "定之軌則其旨正同。又前開解。正明圓旨。兼用別",
    "X15n0306_004:0711a06": "教。而經旨在會別入圓。今妙三摩提盡攝後文。如",
    "X15n0306_004:0711a07": "觀音圓通正是約假以立空中。而憍陳如等小乘",
    "X15n0306_004:0711a08": "聖位豈無從假入空之義。會權歸實無非圓矣。幽",
    "X15n0306_004:0711a09": "溪云。決定有二義。一者如來聖人決而方定。二者",
    "X15n0306_004:0711a10": "已受決於如來定不可易。同是一義。但有機應授",
    "X15n0306_004:0711a11": "受之殊耳。或謂二決定義與前二種根本為同為",
    "X15n0306_004:0711a12": "異。答。同而不同。前先云生死根本次云菩提涅槃",
    "X15n0306_004:0711a13": "元清淨體則先妄而後真。今先審觀因地發心次",
    "X15n0306_004:0711a14": "審詳煩惱根本則先真而後妄。立名雖爾今一義",
    "X15n0306_004:0711a15": "中實兼前二種根本。何者。第一義審觀因地發心",
    "X15n0306_004:0711a16": "與果地覺為同為異先擇生死根本依不生滅圓",
    "X15n0306_004:0711a17": "湛性成。夫因果名目相應則與智斷根本中涅槃",
    "X15n0306_004:0711a18": "義同。前為開解但示生死根本。今為立行須擇去",
    "X15n0306_004:0711a19": "生死根本。則第一義中具二種根本明矣。第二審",
    "X15n0306_004:0711a20": "詳煩惱根本意兼選擇圓通顯六湛圓明本所功",
    "X15n0306_004:0711a21": "德。夫覺體不離六根是稱六湛圓明。此與前第二",
    "X15n0306_004:0711a22": "根本中識精元明能生諸緣緣所遺者何以異乎。",
    "X15n0306_004:0711a23": "而煩惱根本與生死根本義亦相通。則第二義中",
    "X15n0306_004:0711a24": "亦具二種根本明矣。同而不同其義如此。今所以",
    "X15n0306_004:0711b01": "有二義者。第一以因心徹果。第二就自身觀察。而",
    "X15n0306_004:0711b02": "意皆所以選耳根也。發覺初心者。指初心所發之",
    "X15n0306_004:0711b03": "悟。如五卷云。最初發心悟十八界誰為圓通是已。",
    "X15n0306_004:0711b04": "○二別明二一徵起。",
    "X15n0306_004:0711b05": "云何初心二義決定。",
    "X15n0306_004:0711b06": "○二正釋二。初審觀因地發心。文三。初略示因果",
    "X15n0306_004:0711b07": "同異。二以是下明生滅不生滅。三則汝下正示起",
    "X15n0306_004:0711b08": "濁除濁。初中先勸審觀。次明須審所以。初審觀因",
    "X15n0306_004:0711b09": "地者所謂以因心徹果。輔行四教因心不同今是",
    "X15n0306_004:0711b10": "圓初心也。何者。前阿難問中云。捐捨小乘畢獲如",
    "X15n0306_004:0711b11": "來無餘涅槃。佛答中云求佛乘不生不滅。後結云",
    "X15n0306_004:0711b12": "皆合涅槃清淨妙德。是以界外滅為初門。屬圓明",
    "X15n0306_004:0711b13": "矣。問。第二義初云汝修菩提。菩提是道。是仍以道",
    "X15n0306_004:0711b14": "為初門何也。答。滅為初門非不修道。第二義中云",
    "X15n0306_004:0711b15": "汝修菩提乃以道諦助成滅諦也。由其契理至深",
    "X15n0306_004:0711b16": "故合滅諦。而道為修行之法豈可廢乎。此之果理",
    "X15n0306_004:0711b17": "必從六根證入故勸審詳煩惱根本耳。應知第一",
    "X15n0306_004:0711b18": "義中以滅治苦。生死根本苦也。不生不滅滅也。第",
    "X15n0306_004:0711b19": "二義中以道治集。煩惱根本集也。得循圓通道也。",
    "X15n0306_004:0711b20": "是為四諦同觀而以滅為首非圓教而何。",
    "X15n0306_004:0711b21": "阿難。第一義者。汝等若欲捐捨聲聞。修菩薩乘入佛",
    "X15n0306_004:0711b22": "知見。應當審觀因地發心與果地覺為同為異。阿難。",
    "X15n0306_004:0711b23": "若於因地以生滅心為本修因而求佛乘不生不滅",
    "X15n0306_004:0711b24": "無有是處。",
    "X15n0306_004:0711c01": "既捨聲聞因果。便求菩薩因果。入佛知見豈非果",
    "X15n0306_004:0711c02": "乎。因地該信前乾慧。後文云。初伏客塵煩惱。客塵",
    "X15n0306_004:0711c03": "指見思。見思尚伏。故通信前。吳興云。因該十信果",
    "X15n0306_004:0711c04": "通分滿。發心指所發之悟。亦指初心所修止觀法",
    "X15n0306_004:0711c05": "門。如後文云以湛旋其虗妄滅生伏還元覺。以湛",
    "X15n0306_004:0711c06": "之言正指起行。蓋初修止觀時圓伏五住。發心求",
    "X15n0306_004:0711c07": "佛。亦是發心畢竟二不別也。若於下明須審所以。",
    "X15n0306_004:0711c08": "交光直指識心為生滅則與下文相違。蓋四大五",
    "X15n0306_004:0711c09": "濁是生滅法。若除四大即是涅槃不生不滅之果。",
    "X15n0306_004:0711c10": "下文了然無勞異議。因心稍帶五濁則與佛果不",
    "X15n0306_004:0711c11": "相符矣。問。前開解中指攀緣心為生死根本。今以",
    "X15n0306_004:0711c12": "四大為生死本豈不異耶。答。根本名同而義異。",
    "X15n0306_004:0711c13": "攀緣是集。集為苦本故名生死根本。是相生之根",
    "X15n0306_004:0711c14": "本也。今云根本者四大為生死之體。若無四大安",
    "X15n0306_004:0711c15": "成生死。是當體之根本也。前舉其因。今言其果。由",
    "X15n0306_004:0711c16": "因致果元非碩異。前為開解。解門以識心為障故",
    "X15n0306_004:0711c17": "斷攀緣。今為成行。行門以根塵為障須除四大。用",
    "X15n0306_004:0711c18": "與不同。當識文旨。○二辨生滅不生滅。",
    "X15n0306_004:0711c19": "以是義故。汝當照明諸器世間可作之法皆從變滅。",
    "X15n0306_004:0711c20": "阿難。汝觀世間可作之法誰為不壞。然終不聞爛壞",
    "X15n0306_004:0711c21": "虗空。何以故。空非可作由是始終無壞滅故。",
    "X15n0306_004:0711c22": "此文之意。明有生必有滅。可作是生後則有滅。若",
    "X15n0306_004:0711c23": "前無生後亦無滅。幽溪云。地水火風可作者也。湛",
    "X15n0306_004:0711c24": "圓妙覺明心不可作者也。然此是法說之義。今文",
    "X15n0306_004:0712a01": "是喻。喻中先可作。次不可作。可作中先正說。次反",
    "X15n0306_004:0712a02": "顯。正說中以外四大喻內四大故舉器世間明其",
    "X15n0306_004:0712a03": "生滅。山河國土器世間也。而云諸器世間可作之",
    "X15n0306_004:0712a04": "法則瓶衣等皆在其中矣。虗空喻真心其義可知。",
    "X15n0306_004:0712a05": "○三正示五濁及除五濁分二一示濁妄二除五",
    "X15n0306_004:0712a06": "濁初又二一明濁相二示五濁初又二一法。",
    "X15n0306_004:0712a07": "則汝身中堅相為地。潤濕為水。煖觸為火。動搖為風。",
    "X15n0306_004:0712a08": "由此四纏分汝湛圓妙覺明心。為視。為聽。為覺。為察。",
    "X15n0306_004:0712a09": "從始入終五疊渾濁。",
    "X15n0306_004:0712a10": "身中是根。四大是塵。攬塵為根成一期生死之相。",
    "X15n0306_004:0712a11": "則四大為生死根本更無疑矣。涅槃亦云。為非佛",
    "X15n0306_004:0712a12": "性說為佛性。非佛性者謂墻壁瓦礫。據涅槃所云。",
    "X15n0306_004:0712a13": "知外四大定非佛性。今攬四大以成內身豈成佛",
    "X15n0306_004:0712a14": "性。四纏即四蛇也。人固有湛圓妙覺明心元在生",
    "X15n0306_004:0712a15": "死之外。本無四大曰湛。六根互用為圓。妙覺明即",
    "X15n0306_004:0712a16": "三諦之理。一心具五種功德。而此妙心為四纏所",
    "X15n0306_004:0712a17": "分即真妄和合全成妄中之用也。為視為聽等者。",
    "X15n0306_004:0712a18": "四大有色因結色而成眼。四大有聲因卷聲而成",
    "X15n0306_004:0712a19": "耳。鼻舌身曰覺。意曰察。六根應用皆以真妄和合",
    "X15n0306_004:0712a20": "而為濁耳。如此似成十二入。而前有空大後有煩",
    "X15n0306_004:0712a21": "惱等。從劫至命共有五番渾濁也。○二喻為二一",
    "X15n0306_004:0712a22": "立喻二略合。",
    "X15n0306_004:0712a23": "云何為濁。阿難。譬如清水清潔本然。即彼塵土灰沙",
    "X15n0306_004:0712a24": "之倫本質留礙。二體法爾性不相循。有世間人取彼",
    "X15n0306_004:0712b01": "土塵投於淨水。土失留礙水亡清潔。容貌汩然名之",
    "X15n0306_004:0712b02": "為濁。汝濁五重亦復如是。",
    "X15n0306_004:0712b03": "幽溪曰。水喻湛圓真心。灰沙喻四大纏縛。言土失",
    "X15n0306_004:0712b04": "留礙者喻四大無知而反成有知。水亡清潔者喻",
    "X15n0306_004:0712b05": "真心無生死而反成生死。須知水亡其潔咎歸灰",
    "X15n0306_004:0712b06": "沙。真心成生死咎則歸於四大明矣。然則水雖濁",
    "X15n0306_004:0712b07": "而清體不亡。濁徧之處即是清徧。故圓修者非撥",
    "X15n0306_004:0712b08": "濁以求清。乃即湛以復湛也。汩亂也。熏聞曰。准悲",
    "X15n0306_004:0712b09": "華經人壽八萬至三萬歲未有濁名。至二萬時為",
    "X15n0306_004:0712b10": "五濁之始。今文蓋約五陰妄想為五濁。故辨魔中",
    "X15n0306_004:0712b11": "色陰有堅固妄想。受陰有虗明妄想。想陰有融通",
    "X15n0306_004:0712b12": "妄想。行陰有幽隱妄想。識陰有罔象虗無顛倒妄",
    "X15n0306_004:0712b13": "想。是故色陰盡則超劫濁。受陰盡則超見濁。想陰",
    "X15n0306_004:0712b14": "盡則超煩惱濁。行陰盡則超眾生濁。識陰盡則超",
    "X15n0306_004:0712b15": "命濁。以後騐前知是五陰。○二示五濁五一劫濁。",
    "X15n0306_004:0712b16": "前文明四大妄法能濁真心此就身中說耳。四大",
    "X15n0306_004:0712b17": "之前實先有空能濁見也。",
    "X15n0306_004:0712b18": "阿難。汝見虗空徧十方界。空見不分。有空無體。有見",
    "X15n0306_004:0712b19": "無覺。相織妄成是第一重名為劫濁。",
    "X15n0306_004:0712b20": "尋常所論五濁之義。但云劫濁是總。四濁是別。然",
    "X15n0306_004:0712b21": "劫雖總四豈無劫濁之體乎。今正出劫濁之體即",
    "X15n0306_004:0712b22": "空見不分是也。空徧十方界能容地水火風。見亦",
    "X15n0306_004:0712b23": "徧十方界能包見聞覺知。眾生所共。故可總乎四",
    "X15n0306_004:0712b24": "濁。劫者時也。四濁既聚此時則濁。何但以空劫當",
    "X15n0306_004:0712c01": "其義哉。若云此經論劫濁與他經有殊便失經旨。",
    "X15n0306_004:0712c02": "亦無會通之趣。有空無體者空無形質故。有見無",
    "X15n0306_004:0712c03": "覺者不附身根故。見既無覺故與見濁中見聞覺",
    "X15n0306_004:0712c04": "知義不相同。見徧十方聞豈不徧。今但以見為言",
    "X15n0306_004:0712c05": "端。總之徧十方者盡名劫濁。如下見聞覺知總名",
    "X15n0306_004:0712c06": "見濁意可知矣。相織妄成者。以無體之空織無覺",
    "X15n0306_004:0712c07": "之見。以無覺之見織無體之空。故妄成第一重濁。",
    "X15n0306_004:0712c08": "見至於無覺而猶名濁者以為空所雜也。二卷云",
    "X15n0306_004:0712c09": "見在眼前是義非實。當知今之徧十方者亦妄見",
    "X15n0306_004:0712c10": "耳。吳興曰。應知五濁皆就阿難現前而示。是故五",
    "X15n0306_004:0712c11": "節文初竝云汝見汝身等。孤山用配五陰。初劫濁",
    "X15n0306_004:0712c12": "配色陰者。空名一顯色是色之根本也。○二見濁。",
    "X15n0306_004:0712c13": "汝身現摶四大為體。見聞覺知壅令留礙。水火風土",
    "X15n0306_004:0712c14": "旋令覺知。相織妄成是第二重名為見濁。",
    "X15n0306_004:0712c15": "前濁云見但取徧空無覺之見。今則附著於身故",
    "X15n0306_004:0712c16": "云汝身現摶等。摶揑聚也。見聞覺知本非留礙。而",
    "X15n0306_004:0712c17": "以四大織之。四大有色結色成根。四大有聲卷聲",
    "X15n0306_004:0712c18": "成耳。是壅滯也。因之見不踰色。聽不超聲。是留礙",
    "X15n0306_004:0712c19": "也。水火風土本非覺知。而以見聞織之轉無知成",
    "X15n0306_004:0712c20": "知。如四大淨色能見能覺。此取六根有發識之用",
    "X15n0306_004:0712c21": "故曰覺知。是局在身根明矣。此句雖似局根而上",
    "X15n0306_004:0712c22": "句見聞覺知實通指見精聞精等也。名見濁者。見",
    "X15n0306_004:0712c23": "聞覺知總名為見。而為四大所濁。妄成者妄成第",
    "X15n0306_004:0712c24": "二重濁也。以次序言之。先有劫濁今當第二。此濁",
    "X15n0306_004:0713a01": "配受陰者。六根有知則能領納前境故屬受。○三",
    "X15n0306_004:0713a02": "煩惱濁。",
    "X15n0306_004:0713a03": "又汝心中憶識誦習性發知見。容現六塵。離塵無相。",
    "X15n0306_004:0713a04": "離覺無性。相織妄成是第三重名煩惱濁。",
    "X15n0306_004:0713a05": "上見濁通舉六根及現量識。今從見濁生攀緣心",
    "X15n0306_004:0713a06": "名煩惱濁。如首卷云。此是前塵虗妄相想惑汝心",
    "X15n0306_004:0713a07": "性正是此濁。故孤山以配想陰。觀文意似多指第",
    "X15n0306_004:0713a08": "六識王數故建首云又汝心中也。長水云。憶過去",
    "X15n0306_004:0713a09": "境。識現在塵。誦習未來境界。長水以誦習屬未來",
    "X15n0306_004:0713a10": "者言誦習之力能至未來耳。性發知見者。六根生",
    "X15n0306_004:0713a11": "識。初剎那未起分別次一剎那轉入意地。故妄想",
    "X15n0306_004:0713a12": "之性發於前之知見。性者體也。然第六識離六塵",
    "X15n0306_004:0713a13": "無別有相。故妄想之容現於六塵。次云離塵無相",
    "X15n0306_004:0713a14": "明相是妄。離覺無性明性是妄。相織者。知見六塵",
    "X15n0306_004:0713a15": "相織妄成第三。所謂昏煩之法惱亂心神也。觀今",
    "X15n0306_004:0713a16": "文則第一決定義中雙具二種根本明矣。○四眾",
    "X15n0306_004:0713a17": "生濁。",
    "X15n0306_004:0713a18": "又汝朝夕生滅不停。知見每欲留於世間。業運每常",
    "X15n0306_004:0713a19": "遷於國土。相織妄成是第四重名眾生濁。",
    "X15n0306_004:0713a20": "前見濁及煩惱濁皆是妄法。念念生起刻刻遷謝",
    "X15n0306_004:0713a21": "即眾生濁。生滅屬行。行有二種。一不相應行徧於",
    "X15n0306_004:0713a22": "根塵。二思即是行能造業招果。孤山曰。造作之心",
    "X15n0306_004:0713a23": "能趨於果名行。行有六種。大品經中說為六思。思",
    "X15n0306_004:0713a24": "即是業。謂六想之後各起不善業。善業不動業也。",
    "X15n0306_004:0713b01": "即中云前煩惱是惑。從惑生業。從業生苦。而雙取",
    "X15n0306_004:0713b02": "業苦為眾生濁。文云業運每常遷於國土豈非竝",
    "X15n0306_004:0713b03": "取業苦為今濁乎。知見欲留者欲留六根於世間",
    "X15n0306_004:0713b04": "也。為業所運不能久住。初朝夕不停細生滅也。從",
    "X15n0306_004:0713b05": "細至麤流轉國土乃成一期生死之相。一去一來",
    "X15n0306_004:0713b06": "名為相織。法華疏云。眾生濁亦無別體。攬見慢果",
    "X15n0306_004:0713b07": "報上立此假名。今文雙該上之二濁。又以業苦為",
    "X15n0306_004:0713b08": "今濁相。與彼文何異耶。又上四濁皆有從前生後",
    "X15n0306_004:0713b09": "之義。○五命濁。",
    "X15n0306_004:0713b10": "汝等見聞元無異性。眾塵隔越無狀異生。性中相知。",
    "X15n0306_004:0713b11": "用中相背。同異失準。相織妄成是第五重名為命濁。",
    "X15n0306_004:0713b12": "五濁中以命濁為主。見性即聞性是無異也。眾塵",
    "X15n0306_004:0713b13": "指六塵。卷聲結色成根有異生識亦異。問。前文云",
    "X15n0306_004:0713b14": "見聞覺知壅令留礙。與今何殊。答。前但明異不言",
    "X15n0306_004:0713b15": "其同。今意欲明同異相織故與前異。又前壅礙之",
    "X15n0306_004:0713b16": "言雖該根識似未及第六分別。今則第六分別亦",
    "X15n0306_004:0713b17": "在其中。雖第六通緣前五對彼五識其相不同亦",
    "X15n0306_004:0713b18": "得云無狀異生耳。性中句釋上元無異性。如後文",
    "X15n0306_004:0713b19": "云彼人以手循體外繞。彼雖不見頭足一辨知覺",
    "X15n0306_004:0713b20": "是同。是其義也。用中句釋上無狀異生。同是識體。",
    "X15n0306_004:0713b21": "異是識用。適言其同則用相背。適言其異則性相",
    "X15n0306_004:0713b22": "知。是無定準。同異相織成命濁者。識體本同與異",
    "X15n0306_004:0713b23": "相織。是阿賴耶識為人命根故曰命濁。據無異之",
    "X15n0306_004:0713b24": "性真妄已是相合。而同異又復相織豈不濁耶。此",
    "X15n0306_004:0713c01": "五濁文。長水用三細六麤以釋其相。孤山改用五",
    "X15n0306_004:0713c02": "陰與後辨魔文合。千古承用。然當文自有五相。如",
    "X15n0306_004:0713c03": "劫濁以無體無覺為相則該乎四濁也。文云汝見",
    "X15n0306_004:0713c04": "虗空徧十方界非總四濁乎。若見濁則以識精之",
    "X15n0306_004:0713c05": "附身者為相。煩惱濁則以歷緣對境所起分別心",
    "X15n0306_004:0713c06": "為相。在三道中前之三濁皆屬惑道。劫見二濁屬",
    "X15n0306_004:0713c07": "無明惑。煩惱是第六識王所屬見思惑。眾生濁以",
    "X15n0306_004:0713c08": "從惑起業苦為相。文云業運每常遷於國土。其義",
    "X15n0306_004:0713c09": "了然。至於命濁。乃指報因必有命根。真妄和合同",
    "X15n0306_004:0713c10": "異混雜而為五濁中主。雖在受報之後實可統前",
    "X15n0306_004:0713c11": "四濁。相雖有五舉業惑苦三即該之矣。○二除五",
    "X15n0306_004:0713c12": "濁分二一擇真妄。",
    "X15n0306_004:0713c13": "阿難。汝今欲令見聞覺知遠契如來常樂我淨。應當",
    "X15n0306_004:0713c14": "先擇生死根本。依不生滅圓湛性成。",
    "X15n0306_004:0713c15": "見聞覺知其性本真。因四大渾濁而成生死。言遠",
    "X15n0306_004:0713c16": "契等者。前云菩提涅槃尚在遙遠。又阿難初請行",
    "X15n0306_004:0713c17": "門云捐捨小乘畢獲如來無餘涅槃。是欲遠契如",
    "X15n0306_004:0713c18": "來之四德也。溫陵云生死根本五濁業用也其言",
    "X15n0306_004:0713c19": "甚是。交光非之。自立六處識心初卷七番所破者",
    "X15n0306_004:0713c20": "為生死根本。不知生死以根塵為體。今欲立行須",
    "X15n0306_004:0713c21": "破根塵。云先擇者。蓋欲擇去根中之塵則見聞覺",
    "X15n0306_004:0713c22": "知自復真體。況經自堅相為地以來頻言四大能",
    "X15n0306_004:0713c23": "混真性。既濁真性故今結顯須除四大。前後相映",
    "X15n0306_004:0713c24": "文旨可識。乃反遠引初卷之文。則成解行不分之",
    "X15n0306_004:0714a01": "過矣。幽溪云。擇去也。依取也。前文已示由此四纏",
    "X15n0306_004:0714a02": "分汝圓湛。則一真一妄徧乎五濁。今當先擇生死",
    "X15n0306_004:0714a03": "之濁者而不用。竟取圓湛性之清者而成之也。或",
    "X15n0306_004:0714a04": "問。根中四大何法能除。答。不循外塵則內塵自滅。",
    "X15n0306_004:0714a05": "外塵皆妄心所成。識心愈動則四大逾生。五濁逾",
    "X15n0306_004:0714a06": "盛。夫執持世界者風輪也。今空中之風蓬蓬然起",
    "X15n0306_004:0714a07": "於北海。蓬蓬然入於南海。孰非眾生心力所致乎。",
    "X15n0306_004:0714a08": "意念彌增則風輪彌廣。人自不覺。乃至貪愛為水。",
    "X15n0306_004:0714a09": "覺觀為火。堅執為地。皆是攀緣所成。但除攀緣塵",
    "X15n0306_004:0714a10": "相自滅六根亦淨。是依不生滅圓湛性成也。成謂",
    "X15n0306_004:0714a11": "成因成果。○二明伏斷二一正明伏斷。",
    "X15n0306_004:0714a12": "以湛旋其虗妄滅生伏還元覺。得元明覺無生滅性",
    "X15n0306_004:0714a13": "為因地心。然後圓成果地修證。",
    "X15n0306_004:0714a14": "以湛下先明因。然後下次明果。因即是伏。果即是",
    "X15n0306_004:0714a15": "斷。以湛之言以清治濁正是起行。虗妄滅生指五",
    "X15n0306_004:0714a16": "濁耳。前地水火風空為生死根本有此五大則成",
    "X15n0306_004:0714a17": "虗妄滅生。滅生既妄故可轉旋。但除攀緣即以湛",
    "X15n0306_004:0714a18": "旋滅生也。伏是伏惑不動之義滅生既旋覺心不",
    "X15n0306_004:0714a19": "擾為伏還元覺。元覺者。無五大之覺性本來如是",
    "X15n0306_004:0714a20": "故名曰還。乃以工夫合本體耳。得元明等者明由",
    "X15n0306_004:0714a21": "湛得。據下文云明相精純而接以變現之言則明",
    "X15n0306_004:0714a22": "含假義。覺即中道。無生滅即空。契合此性為因地",
    "X15n0306_004:0714a23": "心。古人云修三止觀照三諦境。不其然乎。此心如",
    "X15n0306_004:0714a24": "指南車所向皆正故可圓果地修證。三觀功成證",
    "X15n0306_004:0714b01": "三德秘藏則修證圓矣。○二喻顯修證。",
    "X15n0306_004:0714b02": "如澄濁水貯於靜器。靜深不動沙土自沉清水現前",
    "X15n0306_004:0714b03": "名為初伏客塵煩惱。去泥純水名為永斷根本無明。",
    "X15n0306_004:0714b04": "明相精純一切變現不為煩惱。皆合涅槃清淨妙德。",
    "X15n0306_004:0714b05": "五濁喻濁水。湛喻靜器。澄濁水喻旋其虗妄滅生。",
    "X15n0306_004:0714b06": "靜深不動喻伏還元覺。靜是器靜。不動是水不動。",
    "X15n0306_004:0714b07": "止觀明靜能窮覺體故復喻以深也。沙土自沉喻",
    "X15n0306_004:0714b08": "無生滅性。清水現前喻得元明覺。名為初伏下本",
    "X15n0306_004:0714b09": "文自合喻耳。客塵煩惱即界內見思。初伏應指十",
    "X15n0306_004:0714b10": "信前五品位中圓伏五住。不但無明初伏即見思",
    "X15n0306_004:0714b11": "亦是初伏。涅槃云。具足煩惱能知如來秘密之藏",
    "X15n0306_004:0714b12": "即其例也。縱斷見思塵沙未斷無明此十信位人",
    "X15n0306_004:0714b13": "亦為初伏所攝也。去泥下喻果位。既澄之後。泥自",
    "X15n0306_004:0714b14": "泥。水自水。故可去泥而為純水。喻上圓成果地修",
    "X15n0306_004:0714b15": "證。名為下本文自合。永斷無明合去泥。明相下合",
    "X15n0306_004:0714b16": "純水。古註云言永斷者。且約從因至果通相而說",
    "X15n0306_004:0714b17": "理寔妙覺方名永斷。蓋因窮五品之初心。果窮妙",
    "X15n0306_004:0714b18": "覺之極證。但舉初後自攝諸位。一切變現。孤山以",
    "X15n0306_004:0714b19": "為隨機所感十界現形。幽溪引前文惟妙覺明圓",
    "X15n0306_004:0714b20": "照法界是故於中一為無量無量為一等是也。妙",
    "X15n0306_004:0714b21": "假觀成。從法界體起法界用。豈與凡位煩惱同耶。",
    "X15n0306_004:0714b22": "涅槃清淨妙德即四德也。為對五濁。故以清淨觀",
    "X15n0306_004:0714b23": "之。○二審詳煩惱根本。所謂就自身觀察也。前第",
    "X15n0306_004:0714b24": "一決定義云。汝今欲令見聞覺知遠契如來常樂",
    "X15n0306_004:0714c01": "我淨。只此一語已該盡兩門之意。以二決定義說",
    "X15n0306_004:0714c02": "雖次第用必同時故。前見聞覺知之言已該今文",
    "X15n0306_004:0714c03": "所辨六根矣。今云煩惱根本者對前生死根本。煩",
    "X15n0306_004:0714c04": "惱從六根出故云煩惱根本。煩惱是因。生死是果。",
    "X15n0306_004:0714c05": "煩惱既淨。生死根本亦盡。詳究文意豈非知苦而",
    "X15n0306_004:0714c06": "斷集乎。又前文云涅槃清淨妙德。今云汝修菩提。",
    "X15n0306_004:0714c07": "菩提是智德屬道諦。涅槃是斷德屬滅諦。詳究文",
    "X15n0306_004:0714c08": "意豈非慕滅而修道乎。四諦法門於起行時缺一",
    "X15n0306_004:0714c09": "不可。生死若盡便證涅槃。故第一義中明斷妄果",
    "X15n0306_004:0714c10": "而證真果。煩惱若淨名修菩提。故第二義中明除",
    "X15n0306_004:0714c11": "妄因而修真因。此與初卷二種根本其文相映。菩",
    "X15n0306_004:0714c12": "提涅槃皆在第二根本中。而第一生死根本亦該",
    "X15n0306_004:0714c13": "苦集。生死是苦諦。根本指攀緣心即集也。或以二",
    "X15n0306_004:0714c14": "決定義分配二種根本。而以第一根本同第二決",
    "X15n0306_004:0714c15": "定義。以第二根本同第一決定義。未必然也。今之",
    "X15n0306_004:0714c16": "二義分配四諦宛轉相成。惟滅為首故成無作四",
    "X15n0306_004:0714c17": "諦之相。滅既居首。以滅治苦。為滅修道。以道治集。",
    "X15n0306_004:0714c18": "義勢然也。文分二一總勸審詳二正示審詳初文",
    "X15n0306_004:0714c19": "二一勸審詳。",
    "X15n0306_004:0714c20": "第二義者。汝等必欲發菩提心。於菩薩乘生大勇猛。",
    "X15n0306_004:0714c21": "決定棄捐諸有為相。應當審詳煩惱根本。此無始來",
    "X15n0306_004:0714c22": "發業潤生誰作誰受。",
    "X15n0306_004:0714c23": "梵語菩提此翻道。發菩提心謂發願修道也。前云",
    "X15n0306_004:0714c24": "涅槃此以滅諦而超生死。今云菩提廼以道諦而",
    "X15n0306_004:0715a01": "治煩惱。四諦宛然。諸有為相指上文四大五濁等",
    "X15n0306_004:0715a02": "也。慕果修因須詳煩惱根本。註者云。尋聲逐色所",
    "X15n0306_004:0715a03": "起貪嗔名煩惱。眼耳等六根為煩惱根本。今謂如",
    "X15n0306_004:0715a04": "下文云若不審觀煩惱根本則不能知虗妄根塵。",
    "X15n0306_004:0715a05": "據此當以六根取境為煩惱。對彼六塵則以六根",
    "X15n0306_004:0715a06": "為煩惱根本。蓋六塵元無分別起貪嗔由於六根",
    "X15n0306_004:0715a07": "故獨受根本之名。又煩惱雖由六根而返窮流根",
    "X15n0306_004:0715a08": "至不生滅則圓通亦不出六根。故須審之。言發業",
    "X15n0306_004:0715a09": "潤生者。六根當體是惑。又能生識起見思枝末之",
    "X15n0306_004:0715a10": "惑。故發善不善業遂潤將來生死。當觀發業誰作。",
    "X15n0306_004:0715a11": "潤生誰受。蓋六根自作。斯六根自受也。○二示須",
    "X15n0306_004:0715a12": "審文有法譬一法。",
    "X15n0306_004:0715a13": "阿難。汝修菩提。若不審觀煩惱根本則不能知虗妄",
    "X15n0306_004:0715a14": "根塵何處顛倒。處尚不知云何降伏取如來位。",
    "X15n0306_004:0715a15": "虗妄根塵何處顛倒者。謂六根六塵雖皆虗妄。而",
    "X15n0306_004:0715a16": "顛倒必歸六根非六塵也。六根不取六塵是降伏",
    "X15n0306_004:0715a17": "義。問。第一義中先擇生死根本。今言降伏六根何",
    "X15n0306_004:0715a18": "法為要。答。擇生死根本是去根中之塵正是降伏",
    "X15n0306_004:0715a19": "義耳。○次譬。",
    "X15n0306_004:0715a20": "阿難。汝觀世間解結之人。不見所結云何知解。不聞",
    "X15n0306_004:0715a21": "虗空被汝隳裂。何以故。空無形相無結解故。",
    "X15n0306_004:0715a22": "喻意謂世間解結之人不一時解結貴先見結。知",
    "X15n0306_004:0715a23": "先時如何而結則知今時如何而解。法中謂行人",
    "X15n0306_004:0715a24": "觀十八界孰不欲解煩惱結。故解結之名意猶通",
    "X15n0306_004:0715b01": "泛。結所從生名為所結。所結的指六根以是煩惱",
    "X15n0306_004:0715b02": "根本故耳。下文六結之名從此處起。若不知根為",
    "X15n0306_004:0715b03": "結要。則或於塵而解根。或於識而解根。解之則難。",
    "X15n0306_004:0715b04": "故云云何知解。所結喻顛倒之處也。解喻降伏取",
    "X15n0306_004:0715b05": "如來位也。次虗空喻真性。以內根有四大四微著",
    "X15n0306_004:0715b06": "相所致故須解之。真性無形本無有結又焉用解。",
    "X15n0306_004:0715b07": "此與第一義中虗空不壞取喻大同。總名有相非",
    "X15n0306_004:0715b08": "真。惟無相為真耳。○二正示詳審分二一委示顛",
    "X15n0306_004:0715b09": "倒處所二正勸詳擇降伏初又二一明六為賊媒。",
    "X15n0306_004:0715b10": "則汝現前眼耳鼻舌及與身心六為賊媒自劫家寶。",
    "X15n0306_004:0715b11": "由此無始眾生世界生纏縛故於器世間不能超越。",
    "X15n0306_004:0715b12": "夫見聞覺知元是真性。由攬四大成根而生煩惱。",
    "X15n0306_004:0715b13": "六塵為四大所成。緣外四大則內四大增長是六",
    "X15n0306_004:0715b14": "塵為賊明矣。六根取此六塵為賊之媒更無疑也。",
    "X15n0306_004:0715b15": "交光云。塵雖在外而體本無情說賊非義。且於本",
    "X15n0306_004:0715b16": "經無據。今謂涅槃經中明以六塵喻六大賊。經云",
    "X15n0306_004:0715b17": "菩薩觀此六塵如六大賊。何以故。能劫一切諸善",
    "X15n0306_004:0715b18": "法故。如六大賊能劫一切人民財寶。是六塵賊亦",
    "X15n0306_004:0715b19": "復如是。能劫一切眾生善財。乃至云如六大賊欲",
    "X15n0306_004:0715b20": "劫人時要因而入。若無內人則便中還。是六塵賊",
    "X15n0306_004:0715b21": "亦復如是。欲劫善法要因內有眾生知見常樂我",
    "X15n0306_004:0715b22": "淨不空等相。若內無有如是等相。六塵惡賊則不",
    "X15n0306_004:0715b23": "能劫一切善法。經文了然何謂無據。今經虗處使",
    "X15n0306_004:0715b24": "人離塵獨非據乎。交光自立決定用根之義。而根",
    "X15n0306_004:0715c01": "為四大四微所成。若指塵為賊則根亦賊伴非決",
    "X15n0306_004:0715c02": "定可用之法。故迴經就情作此顛倒之說。盲人是",
    "X15n0306_004:0715c03": "之良可悲夫。溫陵云。則汝下示虗妄根塵顛倒也。",
    "X15n0306_004:0715c04": "眼等六根妄根也。媒引六賊妄塵也。自劫真性顛",
    "X15n0306_004:0715c05": "倒也。世界有三種。謂眾生。五陰。國土。今舉眾生亦",
    "X15n0306_004:0715c06": "該五陰。五陰是實法。眾生是假名。攬五陰成眾生",
    "X15n0306_004:0715c07": "故言纏縛。吳興云。由六根所起煩惱故發業潤生",
    "X15n0306_004:0715c08": "乃有無始眾生世界等。然眾生見聞所及亦名眾",
    "X15n0306_004:0715c09": "生世界。以是千二八百功德所涉也。若起貪著是",
    "X15n0306_004:0715c10": "生纏結。六結由此而成。故於器界自難越矣。須知",
    "X15n0306_004:0715c11": "從根生識稱煩惱根本。以根對塵名曰賊媒。後卷",
    "X15n0306_004:0715c12": "十方如來告阿難言。汝欲識知俱生無明使汝輪",
    "X15n0306_004:0715c13": "轉生死結根惟汝六根更非他物。汝復欲知無上",
    "X15n0306_004:0715c14": "菩提令汝速證安樂解脫寂靜妙常亦汝六根更",
    "X15n0306_004:0715c15": "非他物。今文初指六為賊媒所謂淪生死惟六根",
    "X15n0306_004:0715c16": "也。後云六湛圓明本所功德所謂證妙常惟六根",
    "X15n0306_004:0715c17": "也。心有真妄。根亦真妄。何獨用根不用心耶。○二",
    "X15n0306_004:0715c18": "釋眾生世界。是明千二八百功德所繇成也。功德",
    "X15n0306_004:0715c19": "數量由世界相涉。數量既明則選擇圓通有自來",
    "X15n0306_004:0715c20": "矣。前六為賊媒明根是妄。此下意兼真妄。如云織",
    "X15n0306_004:0715c21": "妄相成妄也。返窮流根至不生滅真也。若世界相",
    "X15n0306_004:0715c22": "涉之言則通真妄。六千功德凡夫尚具豈聖反無",
    "X15n0306_004:0715c23": "故通於真。以前煩惱根本之義亦通真妄故爾。分",
    "X15n0306_004:0715c24": "二一約眾生以明世界二約世界以歷六根初中",
    "X15n0306_004:0716a01": "二一釋名辨體二簡定變疊初中二一釋名。",
    "X15n0306_004:0716a02": "阿難。云何名為眾生世界。世為遷流。界為方位。",
    "X15n0306_004:0716a03": "孤山云。上示兩種世界。一眾生世界是正報。二器",
    "X15n0306_004:0716a04": "世界是依報。以由正報纏縛故於依報不能超越。",
    "X15n0306_004:0716a05": "故今但約正報而明。○二辨體二一指相示數。",
    "X15n0306_004:0716a06": "汝今當知。東西南北。東南西南東北西北上下為界。",
    "X15n0306_004:0716a07": "過去未來現在為世。方位有十流數有三。",
    "X15n0306_004:0716a08": "汝今下指相。方位下示數。尋常世謂差別。界謂五",
    "X15n0306_004:0716a09": "陰。今以三世四方為正報之世界也。此中元明眾",
    "X15n0306_004:0716a10": "生六根正報。而今文約三世十方者為示六根有",
    "X15n0306_004:0716a11": "此功德本與依報世界相涉而成故也。○二結歸",
    "X15n0306_004:0716a12": "眾生。",
    "X15n0306_004:0716a13": "一切眾生織妄相成。身中貿遷世界相涉。",
    "X15n0306_004:0716a14": "三世十方在眾生莫非是妄故云織妄相成。有時",
    "X15n0306_004:0716a15": "則必有方是相成也。下身中貿遷等正示織妄之",
    "X15n0306_004:0716a16": "義。言身中者。眾生見聞所及總名身中。何必以六",
    "X15n0306_004:0716a17": "尺軀中為身中乎。身者聚也。謂陰入界聚在一處",
    "X15n0306_004:0716a18": "也。既屬陰入豈非身中。長水云。貿遷世也。世界交",
    "X15n0306_004:0716a19": "織故云相涉。即中云。身中是界。貿遷是世。貿是貿",
    "X15n0306_004:0716a20": "易。遷是遷流。以過去易現在。以現在易未來。故名",
    "X15n0306_004:0716a21": "貿遷。於界貿遷名世界相涉。夫世界相涉乃千二",
    "X15n0306_004:0716a22": "八百功德數量之本。在凡夫則為織妄相成。在聖",
    "X15n0306_004:0716a23": "人則為真性妙用。古人謂迷本元明是生虗妄。一",
    "X15n0306_004:0716a24": "念不覺故有三世十方。但法華六根清淨亦具六",
    "X15n0306_004:0716b01": "千功德。若在聖位數量元同寧無世界相涉之義。",
    "X15n0306_004:0716b02": "惟織妄之名獨在凡夫。○二簡定變疊二初簡四",
    "X15n0306_004:0716b03": "涉三。",
    "X15n0306_004:0716b04": "而此界性設雖十方定位可明。世間秪目東西南北。",
    "X15n0306_004:0716b05": "上下無位。中無定方。四數必明與世相涉。",
    "X15n0306_004:0716b06": "十是數方故云十方。其實定位止有四方。言定位",
    "X15n0306_004:0716b07": "者。且如東南一隅止是兩借元無定位。故定位只",
    "X15n0306_004:0716b08": "有東西南北。上下無位即上下無界也。相待而言",
    "X15n0306_004:0716b09": "不知自何為上自何為下。故天如曰指著上下皆",
    "X15n0306_004:0716b10": "是四方之上下耳。中亦為四方所攝故無定方。文",
    "X15n0306_004:0716b11": "中先簡四維。次簡上下。次簡中方。故最明顯者惟",
    "X15n0306_004:0716b12": "有四方。言與世相涉者。或為過去之四方。或為現",
    "X15n0306_004:0716b13": "未之四方。是與三世相涉也。○二流變增疊。",
    "X15n0306_004:0716b14": "三四四三宛轉十二。流變三疊一十百千。總括始終",
    "X15n0306_004:0716b15": "六根之中各各功德有千二百。",
    "X15n0306_004:0716b16": "三世各有四方。四方各有三世。皆成十二故云宛",
    "X15n0306_004:0716b17": "轉。流變似就世言正是世界相涉。一十百千通舉",
    "X15n0306_004:0716b18": "增數之法耳。謂增一為十。增十為百等。此流變三",
    "X15n0306_004:0716b19": "疊古今解之不一。惟吳興為最當。今依其所釋稍",
    "X15n0306_004:0716b20": "為敷演。初以方涉世明三疊者。第一約四方各論",
    "X15n0306_004:0716b21": "三世共成十二世。第二疊於東方三世變一為十。",
    "X15n0306_004:0716b22": "謂一世變為三世。三世各立過現未便成九世。并",
    "X15n0306_004:0716b23": "最先根本一世。故成十世。則東方有三十世。四方",
    "X15n0306_004:0716b24": "各三十有一百二十也。其中十二世為能變一百",
    "X15n0306_004:0716c01": "八世皆是所變。第三疊復將一百二十世一世變",
    "X15n0306_004:0716c02": "為十世共成一千二百世也。其中除根本十二世",
    "X15n0306_004:0716c03": "餘一百八世咸是所變。復為能變皆成根本。若畏",
    "X15n0306_004:0716c04": "支離能變所變不論亦可。次以世涉方明三疊者。",
    "X15n0306_004:0716c05": "第一疊三世各有四方成十二方。第二疊一世變",
    "X15n0306_004:0716c06": "為九世并根本成十世。每世有四方則成四十方。",
    "X15n0306_004:0716c07": "合三世共有一百二十方。第三疊復將一世變為",
    "X15n0306_004:0716c08": "十世。則十世變為百世。三十世變為三百世。每世",
    "X15n0306_004:0716c09": "四方成一千二百方也。能變所變不復更論。吳興",
    "X15n0306_004:0716c10": "又云。斯蓋如來只指凡夫六根。根塵相織世界相",
    "X15n0306_004:0716c11": "涉從麤至細且至三疊以彰厥德。大意令知現在",
    "X15n0306_004:0716c12": "見聞覺知剎那剎那皆涉方世麤細之相也。此據",
    "X15n0306_004:0716c13": "六根了別之性是同故云各各功德有千二百。下",
    "X15n0306_004:0716c14": "對六塵了別之用有異所以功德全缺不等。言功",
    "X15n0306_004:0716c15": "德者。功言力。德言用。謂六根各有竪窮橫徧之力",
    "X15n0306_004:0716c16": "用耳。云始終者。一變為十為始。至千二百即其終",
    "X15n0306_004:0716c17": "矣。○二約世界以歷六根二一總標。",
    "X15n0306_004:0716c18": "阿難汝復於中克定優劣。",
    "X15n0306_004:0716c19": "十方如來元無優劣。阿難六根不無優劣。故須定",
    "X15n0306_004:0716c20": "之。○二別簡六一眼根。",
    "X15n0306_004:0716c21": "如眼觀見後暗前明。前方全明。後方全暗。左右旁觀",
    "X15n0306_004:0716c22": "三分之二。統論所作功德不全。三分言功。一分無德。",
    "X15n0306_004:0716c23": "當知眼惟八百功德。",
    "X15n0306_004:0716c24": "天如云四方各二百。四隅各一百。今眼所見前及",
    "X15n0306_004:0717a01": "左右三方已成六百。併前二隅二百共成八百。惟",
    "X15n0306_004:0717a02": "後方二百及後二隅二百不見故云三分之二也。",
    "X15n0306_004:0717a03": "仁菴云三分之二者。文云前方全明。後方全暗。左",
    "X15n0306_004:0717a04": "右旁觀則後方無德。而前後左右為二分。故成八",
    "X15n0306_004:0717a05": "百功德也。二說皆是。不必以指空唱數非之。或云",
    "X15n0306_004:0717a06": "此中功德約方而不約時。然前文以方涉世以世",
    "X15n0306_004:0717a07": "涉方故有千二八百功德。苟但約方八百竟安在",
    "X15n0306_004:0717a08": "哉。補遺云。此中以方涉世是也。○次耳根。",
    "X15n0306_004:0717a09": "如耳周聽十方無遺。動若邇遙靜無邊際。當知耳根",
    "X15n0306_004:0717a10": "圓滿一千二百功德。",
    "X15n0306_004:0717a11": "言十方無遺者。既顯周聽十方。又兼障不能隔。此",
    "X15n0306_004:0717a12": "約方論。動若下以世涉方論也。因聲有遠近而聞",
    "X15n0306_004:0717a13": "亦似遠近。其實聞性何遐邇乎。若靜無邊際則與",
    "X15n0306_004:0717a14": "法界合體矣。○三鼻根。",
    "X15n0306_004:0717a15": "如鼻齅聞通出入息。有出有入而闕中交。驗於鼻根",
    "X15n0306_004:0717a16": "三分闕一。當知鼻惟八百功德。",
    "X15n0306_004:0717a17": "鼻有出入息。而出能取香入能齅香所以異於無",
    "X15n0306_004:0717a18": "情之風氣也。非出即入非入即出終不停止是闕",
    "X15n0306_004:0717a19": "中交。苕溪云。鼻中通出入息前後兩不相交是也。",
    "X15n0306_004:0717a20": "此中以世涉方。如出息屬過去。入息屬未來。則中",
    "X15n0306_004:0717a21": "交屬現在。故後偈云鼻息出入通現前無交氣。但",
    "X15n0306_004:0717a22": "或出或入不可定其前後耳。長水云。出入中交共",
    "X15n0306_004:0717a23": "成三分。一分四百闕於中交故惟八百。○四舌根。",
    "X15n0306_004:0717a24": "如舌宣揚盡諸世間出世間智。言有方分理無窮盡。",
    "X15n0306_004:0717b01": "當知舌根圓滿一千二百功德。",
    "X15n0306_004:0717b02": "孤山曰舌取能言不論甞味。若取甞味其德則劣。",
    "X15n0306_004:0717b03": "以合中知故。華嚴云佛法無人說雖慧莫能了。譬",
    "X15n0306_004:0717b04": "如大暗中非灯無所見。故舌功最大。有小言有大",
    "X15n0306_004:0717b05": "言而即小可以喻大。有深言有淺言而即淺可以",
    "X15n0306_004:0717b06": "明深。是言有分而理無窮也。況因言悟理理豈可",
    "X15n0306_004:0717b07": "窮盡哉。○五身根。",
    "X15n0306_004:0717b08": "如身覺觸識於違順。合時能覺離中不知。離一合雙。",
    "X15n0306_004:0717b09": "驗於身根三分闕一。當知身惟八百功德。",
    "X15n0306_004:0717b10": "補遺云離則根境單一故闕其知。合則根境雙觸",
    "X15n0306_004:0717b11": "故知違順。○六意根。",
    "X15n0306_004:0717b12": "如意默容十方三世一切世間出世間法。惟聖與凡",
    "X15n0306_004:0717b13": "無不包容盡其涯際。當知意根圓滿一千二百功德。",
    "X15n0306_004:0717b14": "默容者對口能宣演而言。十方是橫。三世是竪。世",
    "X15n0306_004:0717b15": "出世約法。聖凡約人。聖凡無不容則具十界。盡其",
    "X15n0306_004:0717b16": "涯際則具十如。幽溪曰。默容者。謂此根性具功德",
    "X15n0306_004:0717b17": "法爾如斯不假思量擬議。如來掩室淨名杜口皆",
    "X15n0306_004:0717b18": "從此默字上得來。天台明一念性具百界千如諸",
    "X15n0306_004:0717b19": "法實相亦得乎此。即中云佛是一切智人十界十",
    "X15n0306_004:0717b20": "如靡不洞達。故法華云惟佛與佛乃能究盡。而凡",
    "X15n0306_004:0717b21": "夫一念心中亦性具百界此性德之容也。苟能洞",
    "X15n0306_004:0717b22": "達意根徧照此修德之容也。既有修性二重凡夫",
    "X15n0306_004:0717b23": "畢竟咸具故經直云默容不別凡聖。苟不明修性",
    "X15n0306_004:0717b24": "何以釋默容乎。古人云意根獨生徧緣諸法。此修",
    "X15n0306_004:0717c01": "德之少分耳。孤山曰。此經明六根功德與法華不",
    "X15n0306_004:0717c02": "同。今示發覺初心令知顛倒處所故辨六根優劣。",
    "X15n0306_004:0717c03": "俾阿難擇於耳根以為修證之本。彼經依經修行",
    "X15n0306_004:0717c04": "已發似解。六根清淨互用無方。雖眼八百亦具餘",
    "X15n0306_004:0717c05": "五根功德。乃至意根亦復如是。即同今經一根既",
    "X15n0306_004:0717c06": "返源六根成解脫。○二正勸詳擇降伏二一簡勸",
    "X15n0306_004:0717c07": "略明二因疑廣說初文二一勸簡根修行二示須",
    "X15n0306_004:0717c08": "揀所以初又三一簡圓通。",
    "X15n0306_004:0717c09": "阿難。汝今欲逆生死欲流返窮流根至不生滅。當驗",
    "X15n0306_004:0717c10": "此等六受用根。誰合誰離。誰深誰淺。誰為圓通誰不",
    "X15n0306_004:0717c11": "圓滿。",
    "X15n0306_004:0717c12": "汝今下先牒阿難所願。六根流逸取外六塵因之",
    "X15n0306_004:0717c13": "而致生死名生死欲流。順之而出故招生死。逆之",
    "X15n0306_004:0717c14": "而入名為入流。生死苦也。欲流集也。返窮流根道",
    "X15n0306_004:0717c15": "也。至不生滅滅諦也。即中云。煩惱流從六根出。今",
    "X15n0306_004:0717c16": "不逐外境自達見聞即返窮流根。所謂將聞持佛",
    "X15n0306_004:0717c17": "佛何不自聞聞也。返窮即逆生死流。流根即妙湛",
    "X15n0306_004:0717c18": "不動者也。前第一決定義中明生死根本及果地",
    "X15n0306_004:0717c19": "不生不滅。今此中具明四諦。豈非兩門合一耶。又",
    "X15n0306_004:0717c20": "返窮者。若欲脫根必先脫塵。先亡前塵次盡內根",
    "X15n0306_004:0717c21": "名返窮。契涅槃四德名不生滅。與前云汝今欲令",
    "X15n0306_004:0717c22": "見聞覺知遠契如來常樂我淨其義一耳。故此二",
    "X15n0306_004:0717c23": "句是兩門之文心也。當驗下次勸簡根。前拈煩惱",
    "X15n0306_004:0717c24": "根本及具顯六根功德。意取一根修行故須揀之。",
    "X15n0306_004:0718a01": "受者謂受六塵。用謂眾生所用。六受用根亦可別",
    "X15n0306_004:0718a02": "配離合等六。合者身也。身由合知故。離者意也。不",
    "X15n0306_004:0718a03": "親緣外境故。深者舌也。言有方分理無窮盡故。淺",
    "X15n0306_004:0718a04": "者鼻也。鼻缺中交浮於外故。圓通者耳也。耳聞十",
    "X15n0306_004:0718a05": "方故。不圓滿者眼也。明前不明後故。如是簡騐意",
    "X15n0306_004:0718a06": "顯耳根為當修矣。前來多言六根是妄。今云至不",
    "X15n0306_004:0718a07": "生滅知根中有真。復令選根修行選其最合真者",
    "X15n0306_004:0718a08": "而已。○二較優劣。",
    "X15n0306_004:0718a09": "若能於此悟圓通根。逆彼無始織妄業流。得循圓通",
    "X15n0306_004:0718a10": "與不圓通日劫相倍。",
    "X15n0306_004:0718a11": "若能於此悟圓通根結上當騐此等文也。不待文",
    "X15n0306_004:0718a12": "殊選擇自知耳門為勝豈非悟乎。逆彼無始織妄",
    "X15n0306_004:0718a13": "業流結上汝今欲逆生死欲流至不生滅也。上云",
    "X15n0306_004:0718a14": "欲流兼於惑業。今織妄是惑。業流是業根逐外境",
    "X15n0306_004:0718a15": "造善惡業故云業流。得循下正較優劣。圓根密指",
    "X15n0306_004:0718a16": "耳根。於圓根修習則根塵易脫妙用宜成。能以一",
    "X15n0306_004:0718a17": "日同彼一劫。前文備顯六根功德其意在此。又前",
    "X15n0306_004:0718a18": "審觀因地發心是修行綱要。尚未的指華屋之門。",
    "X15n0306_004:0718a19": "第二義方密指其門。乃兩決定義結穴之處。○三",
    "X15n0306_004:0718a20": "許發明。",
    "X15n0306_004:0718a21": "我今備顯六湛圓明本所功德數量如是。隨汝詳擇",
    "X15n0306_004:0718a22": "其可入者。吾當發明令汝增進。",
    "X15n0306_004:0718a23": "云備顯者。前云六根之中各各功德有千二百。又",
    "X15n0306_004:0718a24": "云汝復於中克定優劣。即備顯也。覺性不離六根",
    "X15n0306_004:0718b01": "名六湛圓明。言木所功德者。行人雖從六根悟明",
    "X15n0306_004:0718b02": "自性元須因其本然。故從眼根入者不及耳根。豈",
    "X15n0306_004:0718b03": "返窮流根至不生滅便轉劣根而成勝乎。故云本",
    "X15n0306_004:0718b04": "所功德數量如是。苟悟後便能轉根則不須揀選",
    "X15n0306_004:0718b05": "圓通。觀音得真圓通名無作妙用由善知本數量",
    "X15n0306_004:0718b06": "耳。○二示須揀所以。",
    "X15n0306_004:0718b07": "十方如來於十八界一一修行皆得圓滿無上菩提。",
    "X15n0306_004:0718b08": "於其中間亦無優劣。但汝下劣未能於中圓自在慧。",
    "X15n0306_004:0718b09": "故我宣揚令汝但於一門深入。入一無妄彼六知根",
    "X15n0306_004:0718b10": "一時清淨。",
    "X15n0306_004:0718b11": "十方如來稱機設化。世界非一。眾機不同。或以天",
    "X15n0306_004:0718b12": "衣而作佛事。或以寂默無言而作佛事。香飰金光",
    "X15n0306_004:0718b13": "其類非一。故佛修時於十八中隨研一法皆成無",
    "X15n0306_004:0718b14": "上菩提。言圓滿者。一成一切成。但證一法於十八",
    "X15n0306_004:0718b15": "界皆成解脫。以佛證圓理故根塵識皆無優劣。則",
    "X15n0306_004:0718b16": "六根之中各各功德有千二百不待言矣。阿難下",
    "X15n0306_004:0718b17": "劣不但遜佛。并非圓機。豈能隨舉一法便該十八。",
    "X15n0306_004:0718b18": "選根之法急宜宣說。於十八中揀去塵識惟取六",
    "X15n0306_004:0718b19": "根。如去丈就尺。又於六根中揀去餘五根惟取耳",
    "X15n0306_004:0718b20": "根。如去尺就寸。所謂汝復於中克定優劣也。佛應",
    "X15n0306_004:0718b21": "劣機帶別說圓故施此法豈得已哉。一簡勸略明",
    "X15n0306_004:0718b22": "竟。○二因發廣說二一疑請。",
    "X15n0306_004:0718b23": "阿難白佛言世尊。云何逆流深入一門能令六根一",
    "X15n0306_004:0718b24": "時清淨。",
    "X15n0306_004:0718c01": "前云但於一門深入。阿難已知華屋之門必在茲",
    "X15n0306_004:0718c02": "矣。故再問以暢其義。○二廣示三一舉果比斥。",
    "X15n0306_004:0718c03": "佛告阿難。汝今已得須陀洹果。已滅三界眾生世間",
    "X15n0306_004:0718c04": "見所斷惑。然猶未知根中積生無始虗習。彼習要因",
    "X15n0306_004:0718c05": "修所斷得。何況此中生住異滅分劑頭數。",
    "X15n0306_004:0718c06": "阿難但斷見惑尚未斷思及塵沙無明故未知一",
    "X15n0306_004:0718c07": "入六淨也。須陀洹此云預流。小乘初果已預聖流",
    "X15n0306_004:0718c08": "故。是見道位。已除見惑八十捌使。見惑歷三界。於",
    "X15n0306_004:0718c09": "二世間中屬眾生世間。云見所斷者謂見道所斷",
    "X15n0306_004:0718c10": "之惑也。見惑歷四諦下增減不同。俱舍頌云。苦下",
    "X15n0306_004:0718c11": "具一切。(身見邊見邪見戒取見取為五利使貪嗔癡慢疑為五鈍使共十使)集滅各",
    "X15n0306_004:0718c12": "除三。(除身見邊見戒取)道除於二見。(身見邊見)上界不行嗔。共",
    "X15n0306_004:0718c13": "八十八使。准輔行二十三卷去有料簡缺具之義。",
    "X15n0306_004:0718c14": "集註亦引。茲不煩錄。根中無始虗習指思惑。謂思",
    "X15n0306_004:0718c15": "道所斷之惑。以修道時重慮緣真故云見思。亦云",
    "X15n0306_004:0718c16": "見修。即後三果所斷也。歷三界九地每地有九品",
    "X15n0306_004:0718c17": "貪嗔癡慢共有八十一品。此迷事思亦云俱生我",
    "X15n0306_004:0718c18": "執。與生俱生故在根中。不惟積生且無始恒有。惟",
    "X15n0306_004:0718c19": "聖者重修止觀方能斷之。生住異滅即同體塵沙",
    "X15n0306_004:0718c20": "無明也。初住已上四十二品為分劑頭數。下明理",
    "X15n0306_004:0718c21": "無一六及六根互用。則分劑不隔。頭數亦融。佛意",
    "X15n0306_004:0718c22": "明八十八使初果斷之八十一思後三果除之。生",
    "X15n0306_004:0718c23": "住異滅分劑頭數惟破無明者能融能消耳。○二",
    "X15n0306_004:0718c24": "理無一六二一法二喻一法中二一根非一六二",
    "X15n0306_004:0719a01": "一六義生初又三一徵。",
    "X15n0306_004:0719a02": "今汝且觀現前六根為一為六。",
    "X15n0306_004:0719a03": "前云深入一門者。或從眼入。或從耳入也。為一為",
    "X15n0306_004:0719a04": "六者。現前六根為止一體為有六體也。此一字與",
    "X15n0306_004:0719a05": "前一字不同。○二破二一破一。",
    "X15n0306_004:0719a06": "阿難。若言一者。耳何不見。目何不聞。頭奚不履。足奚",
    "X15n0306_004:0719a07": "無語。",
    "X15n0306_004:0719a08": "六根之用不同。一身之中猶若異域。故以為一者",
    "X15n0306_004:0719a09": "非矣。○二破六有問答。",
    "X15n0306_004:0719a10": "若此六根決定成六。如我今會與汝宣揚微妙法門。",
    "X15n0306_004:0719a11": "汝之六根誰來領受。阿難言我用耳聞。佛言汝耳自",
    "X15n0306_004:0719a12": "聞何關身口。口來問義身起欽承。",
    "X15n0306_004:0719a13": "初句牒計。次問答中問六根誰領。而阿難答耳聞",
    "X15n0306_004:0719a14": "者所謂此方真教體清淨在音聞也。佛言下結破。",
    "X15n0306_004:0719a15": "雖六根各不相知而用復相隨。安可云定六乎。○",
    "X15n0306_004:0719a16": "三結。此中明理非一六者。幽溪云。前當機問行實",
    "X15n0306_004:0719a17": "兼問理。蓋由不達理無一六故於六根生一異執。",
    "X15n0306_004:0719a18": "意謂六根成結要須次第一一而解。云何深入一",
    "X15n0306_004:0719a19": "門能令六根一時清淨耶。世尊全約理答。蓋理明",
    "X15n0306_004:0719a20": "而行疑自銷。故答理全是答行。所以前破一六。次",
    "X15n0306_004:0719a21": "明非一六也。",
    "X15n0306_004:0719a22": "是故應知非一終六。非六終一。終不汝根元一元六。",
    "X15n0306_004:0719a23": "阿難當知。是根非一非六。",
    "X15n0306_004:0719a24": "非一者破執一之惑。以諸根之用終然有六故非",
    "X15n0306_004:0719b01": "一也。次破執六之計。以六根之用終自相隨故非",
    "X15n0306_004:0719b02": "六也終不下正雙遣一六以顯雙非。元者本也。以",
    "X15n0306_004:0719b03": "非六之故名為終一而非本來是一。又以不一之",
    "X15n0306_004:0719b04": "故名為終六而非元來是六。一六之計既不可立",
    "X15n0306_004:0719b05": "則是根非一非六明矣。當知六根雖由妄立實與",
    "X15n0306_004:0719b06": "真理相符。非一非六豈非理乎。若生雙非之見即",
    "X15n0306_004:0719b07": "是違理。今以離見故云雙非。是佛所證豈小聖所",
    "X15n0306_004:0719b08": "能及歟。○二一六義生。前明理體雖非一六。然若",
    "X15n0306_004:0719b09": "無一六云何可說非一非六。故一六義生此義又",
    "X15n0306_004:0719b10": "不可少。所以下文立喻。亦先喻一六義生次喻理",
    "X15n0306_004:0719b11": "非一六。",
    "X15n0306_004:0719b12": "由無始來顛倒淪替。故於圓湛一六義生。汝須陀洹",
    "X15n0306_004:0719b13": "雖得六銷猶未亡一。",
    "X15n0306_004:0719b14": "顛倒約惑。淪替約業果。三道所纏故迷圓湛之體",
    "X15n0306_004:0719b15": "而為一六。上文元明根非一六。今圓湛亦不離根",
    "X15n0306_004:0719b16": "即根是理曰圓。理無根相為湛。又非一為圓。非六",
    "X15n0306_004:0719b17": "為湛。而初果法執未忘不得不為之一。眾生六根",
    "X15n0306_004:0719b18": "現具不得不謂之六。安知一六即非一六哉。次約",
    "X15n0306_004:0719b19": "人斥中雖得六銷六指六根。交光謂止銷六塵未",
    "X15n0306_004:0719b20": "銷六根。未必然也。此中元辨根之一六故文首云",
    "X15n0306_004:0719b21": "現前六根為一為六。而反以六為六塵可乎。夫根",
    "X15n0306_004:0719b22": "由塵有。既不入六塵則六根自銷。第法執尚存故",
    "X15n0306_004:0719b23": "未妄一耳。然孤山以一為涅槃吳。興云下。文見精",
    "X15n0306_004:0719b24": "乃至知精元是一體。或疑小乘滅智涅槃豈非一",
    "X15n0306_004:0719c01": "精明體。但阿難既悟大乘豈猶執灰斷之說。所證",
    "X15n0306_004:0719c02": "涅槃正是一精明體無足疑也。六根既除伏歸元",
    "X15n0306_004:0719c03": "真。未能起用故云猶未亡一也。○二喻二一喻二",
    "X15n0306_004:0719c04": "合喻中二一喻一六義生。",
    "X15n0306_004:0719c05": "如太虗空參合羣器。由器形異名之異空。除器觀空",
    "X15n0306_004:0719c06": "說空為一。",
    "X15n0306_004:0719c07": "太虗喻圓湛之性。羣器以喻六根。人皆知之。然前",
    "X15n0306_004:0719c08": "明六根非一非六。雙非之理不離六根。今云如空",
    "X15n0306_004:0719c09": "正指六根當體如太虗空耳。故後合云則汝了知",
    "X15n0306_004:0719c10": "六受用根亦復如是。此根凡夫見六。二乘見一不",
    "X15n0306_004:0719c11": "知根性圓離二邊如太虗空體非羣相也。參合羣",
    "X15n0306_004:0719c12": "器喻非六而六。如方器中見有方空之類名之異",
    "X15n0306_004:0719c13": "空。喻凡夫不見一體必立六根之名豈定六乎。除",
    "X15n0306_004:0719c14": "器觀空喻非一而一。初果已證有餘涅槃故云除",
    "X15n0306_004:0719c15": "器。法華亦云是名轉法輪便有涅槃音。即說空為",
    "X15n0306_004:0719c16": "一之意。○二喻理無一六。",
    "X15n0306_004:0719c17": "彼太虗空云何為汝成同不同。何況更名是一非一。",
    "X15n0306_004:0719c18": "虗空之體元非同異豈可更加之以名耶。太虗參",
    "X15n0306_004:0719c19": "合羣器則似有異。除器觀空則似有同。故今遣云。",
    "X15n0306_004:0719c20": "云何為汝成同不同。名之異空說空為一是更加",
    "X15n0306_004:0719c21": "之以名。故今遣云何況更名是一非一。異空即是",
    "X15n0306_004:0719c22": "非一。交光以防轉計釋之謬矣。○二合。",
    "X15n0306_004:0719c23": "則汝了知六受用根亦復如是。",
    "X15n0306_004:0719c24": "觀此合文知六受用根其義甚深。凡夫小乘不能",
    "X15n0306_004:0720a01": "測也。○三一入六淨二。一明六根生起。二明一入",
    "X15n0306_004:0720a02": "六淨。欲示一入六淨而先明六根生起者。知根所",
    "X15n0306_004:0720a03": "從生。則一入六淨亦可明也。初又二一正明生起",
    "X15n0306_004:0720a04": "二明離塵無體初又二一列六根六一眼根。",
    "X15n0306_004:0720a05": "由明暗等二種相形。於妙圓中黏湛發見。見精映色",
    "X15n0306_004:0720a06": "結色成根。根元目為清淨四大。因名眼體如蒲萄朵。",
    "X15n0306_004:0720a07": "浮根四塵流逸奔色。",
    "X15n0306_004:0720a08": "今經中明依正生起必先立妄所次立妄能。成根",
    "X15n0306_004:0720a09": "亦然。前三卷云因於明暗二種妄塵發見居中。今",
    "X15n0306_004:0720a10": "云由明暗等二種相形於妙圓中黏湛發見。前示",
    "X15n0306_004:0720a11": "二種皆妄。今示二種由相形而有。皆所既妄立之",
    "X15n0306_004:0720a12": "義耳。前云發見居中乃以中統二邊。今云黏湛表",
    "X15n0306_004:0720a13": "見所從來。皆生汝妄能之義耳。夫明暗既由相形",
    "X15n0306_004:0720a14": "而有。苟分別不起則明暗皆忘。此雖起妄之由而",
    "X15n0306_004:0720a15": "歸真之路因此可知。言妙圓者。即有而無為妙。六",
    "X15n0306_004:0720a16": "根互用為圓。妙圓中有明湛之德正是見性。而不",
    "X15n0306_004:0720a17": "別屬於見。為色所黏專發眼根之見即是見精。豈",
    "X15n0306_004:0720a18": "非真妄和合之義耶。即吳興由明暗等塵染起淨",
    "X15n0306_004:0720a19": "性之說也。見精映色句是牒上文。上云黏湛發見",
    "X15n0306_004:0720a20": "即見精也。由明暗而有見即映色也。應知無見方",
    "X15n0306_004:0720a21": "是真見。有見即屬見精。方其映時見與明暗幾附",
    "X15n0306_004:0720a22": "合而為一體故得結色成根。所結指明暗之色而",
    "X15n0306_004:0720a23": "四大亦在其中。根元目為清淨四大明勝義根也。",
    "X15n0306_004:0720a24": "有能造四大。所造四塵。今但云四大即攝得所造。",
    "X15n0306_004:0720b01": "云清淨者。乃八法中至精之物故云清淨。所謂染",
    "X15n0306_004:0720b02": "中說淨也。因名眼體如蒲葡朵則通上勝義。亦通",
    "X15n0306_004:0720b03": "下浮塵。蓋勝義如形。浮塵如影。無有影而不類形",
    "X15n0306_004:0720b04": "者。經文省約故以此句通上而冠下也。擕李釋為",
    "X15n0306_004:0720b05": "浮塵根豈勝義果無其狀耶。故雲間師準顯宗論",
    "X15n0306_004:0720b06": "為之辨云。眼根極微居眼星上。體清淨故如秋泉",
    "X15n0306_004:0720b07": "池。耳根極微居耳穴內。旋還而住如卷樺皮。又舊",
    "X15n0306_004:0720b08": "婆沙論云。舌根鄰虗居舌中央。如半月形。鼻根極",
    "X15n0306_004:0720b09": "微居鼻頞內。背上面下如雙垂爪。據此等文豈屬",
    "X15n0306_004:0720b10": "浮塵耶。又準婆沙說。人身根如腰鼓顙。顙鼓筐也。",
    "X15n0306_004:0720b11": "上下濶中間小。漢宮女謂之細腰正與相類。若男",
    "X15n0306_004:0720b12": "人身根應取熏聞記引他經說身如立戟槊。此則",
    "X15n0306_004:0720b13": "居然有丈夫之狀。今眼根既謂之如蒲萄朵。又謂",
    "X15n0306_004:0720b14": "之如秋泉池者。正以眼根四微圓轉光潔如水晶",
    "X15n0306_004:0720b15": "萄。映徹照物如秋泉池也。上皆圓通疏文。言浮根",
    "X15n0306_004:0720b16": "四塵者。前勝義是不可見有對色能照境發識。乃",
    "X15n0306_004:0720b17": "天眼聖目所見。其義深遠。今浮塵根麤浮淺露。虗",
    "X15n0306_004:0720b18": "假可壞曰浮。體無知覺不能照境曰塵。亦用能所",
    "X15n0306_004:0720b19": "八法為體。今言四塵但舉所造。二根相假流逸奔",
    "X15n0306_004:0720b20": "色。以眼根元是色之所成而又成相對之勢故色",
    "X15n0306_004:0720b21": "可以牽之況眼所知在色而不在他故專念而成",
    "X15n0306_004:0720b22": "奔逸。○二耳根。",
    "X15n0306_004:0720b23": "由動靜等二種相擊。於妙圓中黏湛發聽。聽精映聲",
    "X15n0306_004:0720b24": "卷聲成根。根元目為清淨四大。因名耳體如新卷葉。",
    "X15n0306_004:0720c01": "浮根四塵流逸奔聲。",
    "X15n0306_004:0720c02": "由動句是所既妄立。發聽句是生汝妄能。聲由叩",
    "X15n0306_004:0720c03": "擊而發有動靜之勢故云相擊。無相為妙即真諦",
    "X15n0306_004:0720c04": "也。六用互具為圓即中道也。明湛是俗諦有照境",
    "X15n0306_004:0720c05": "之用。故動靜得而粘之。三諦中有一諦能生諸法",
    "X15n0306_004:0720c06": "不其然乎。但云映聲舉動該靜也。卷聲為聽精之",
    "X15n0306_004:0720c07": "用。此乃帶用而成根體。長水曰聲性虗散須卷攝",
    "X15n0306_004:0720c08": "以成聽義。既卷成根還如卷葉。新卷之葉完好如",
    "X15n0306_004:0720c09": "耳。此則似乎浮塵之根。而勝義為根之元或亦似",
    "X15n0306_004:0720c10": "之。二根相助流逸奔聲。前雖帶用成體。今則專指",
    "X15n0306_004:0720c11": "根用。以耳根元是動靜所成故惟知動靜。○三鼻",
    "X15n0306_004:0720c12": "根。",
    "X15n0306_004:0720c13": "由通塞等二種相發。於妙圓中黏湛發齅。齅精映香",
    "X15n0306_004:0720c14": "納香成根。根元目為清淨四大。因名鼻體如雙垂爪。",
    "X15n0306_004:0720c15": "浮根四塵流逸奔香。",
    "X15n0306_004:0720c16": "通塞關乎鼻息而其中可以取香。由通知塞。由塞",
    "X15n0306_004:0720c17": "知通。故云相發。納吸取也。所納雖香而香合四大",
    "X15n0306_004:0720c18": "故可成根。長水曰。香氣上騰根垂下取。如雙垂爪。",
    "X15n0306_004:0720c19": "○四舌根。",
    "X15n0306_004:0720c20": "由恬變等二種相參。於妙圓中粘湛發甞。甞精映味。",
    "X15n0306_004:0720c21": "絞味成根。根元目為清淨四大。因名舌體如初偃月。",
    "X15n0306_004:0720c22": "浮根四塵流逸奔味。",
    "X15n0306_004:0720c23": "淡味為恬。餘味為變。參者雜和也。精必有光故能",
    "X15n0306_004:0720c24": "映聲。乃至映味。餘根亦然。方其映時幾附合而為",
    "X15n0306_004:0721a01": "一體。及根塵成兩始流逸而奔塵。言絞味者。或卷",
    "X15n0306_004:0721a02": "或舒舌狀如絞。初偃月即半月也。○五身根。",
    "X15n0306_004:0721a03": "由離合等二種相摩。於妙圓中粘湛發覺。覺精映觸",
    "X15n0306_004:0721a04": "摶觸成根。根元目為清淨四大。因名身體如腰鼓顙。",
    "X15n0306_004:0721a05": "浮根四塵流逸奔觸。",
    "X15n0306_004:0721a06": "離合相遇而往來不停有相摩之狀。摶取也。或謂",
    "X15n0306_004:0721a07": "文中有四時。初由離句是二塵相形之時。第二句",
    "X15n0306_004:0721a08": "明發覺是從真起妄之時。第三句覺精映觸是未",
    "X15n0306_004:0721a09": "成根時。第四句摶觸成根是成根形時。六根皆然。",
    "X15n0306_004:0721a10": "今謂二種相摩已是從真起妄何待第二句耶。若",
    "X15n0306_004:0721a11": "覺精映觸句是牒上文覺精所發之覺。映觸即映",
    "X15n0306_004:0721a12": "難合之觸。不得謂是第三時也。惟未成形及成根",
    "X15n0306_004:0721a13": "形似有前後。然是兩義不得謂是二時。何者。覺精",
    "X15n0306_004:0721a14": "體虗但以精光映物。至成根則有實色故成兩義。",
    "X15n0306_004:0721a15": "但成根後豈便無覺精映觸乎。亦不能言有二時",
    "X15n0306_004:0721a16": "也。故四時之說不足憑也。腰鼓顙如桐洲註。即中",
    "X15n0306_004:0721a17": "云兩根相假流逸奔觸者。由成根後仍有覺精映",
    "X15n0306_004:0721a18": "觸故具流逸之勢。流逸從根而說。奔望外塵而言。",
    "X15n0306_004:0721a19": "前後皆爾。○六意根。",
    "X15n0306_004:0721a20": "由生滅等二種相續。於妙圓中粘湛發知。知精映法",
    "X15n0306_004:0721a21": "攬法成根。根元目為清淨四大。因名意思如幽室見。",
    "X15n0306_004:0721a22": "浮根四塵流逸奔法。",
    "X15n0306_004:0721a23": "初二句明由塵發知。妙圓中豈無有知而真知無",
    "X15n0306_004:0721a24": "知。由生滅所黏專發為意根之知。知精映法句仍",
    "X15n0306_004:0721b01": "牒上文。攬者取也。前五根勝義名清淨四大。意根",
    "X15n0306_004:0721b02": "亦然。言意思者。補遺云意既無體不可說形量。今",
    "X15n0306_004:0721b03": "經就慮知所託肉團則如幽室之相也。孤山吳興",
    "X15n0306_004:0721b04": "竝以意託肉團為幽室見非也。此文上下竝明清",
    "X15n0306_004:0721b05": "淨四大勝義根相。意之勝義者。清淨四大託於肉",
    "X15n0306_004:0721b06": "團之內引發意思而外緣法塵。如處幽室而見於",
    "X15n0306_004:0721b07": "外。六根之中眼之勝義發在於外。惟此意之勝義",
    "X15n0306_004:0721b08": "在肉團內故有室之喻耳。又前五根皆有竅穴通",
    "X15n0306_004:0721b09": "外。惟意所託包在肉團亦能引思故譬幽室。又幽",
    "X15n0306_004:0721b10": "室如意之浮塵根也。以勝義根附託於內故云見",
    "X15n0306_004:0721b11": "耳。為顯意之浮塵猶如幽室。非意所託何名幽室。",
    "X15n0306_004:0721b12": "正法念經云。如蓮華開合者是也。補遺謂意必無",
    "X15n0306_004:0721b13": "形而慮知所託亦有其相名勝義根。經云意思。思",
    "X15n0306_004:0721b14": "指慮知而已。言幽室見者。肉團在人身中已如幽",
    "X15n0306_004:0721b15": "室。而清淨四大復託之以知法如幽室中有人能",
    "X15n0306_004:0721b16": "見也。人在幽室我見人而人不見我。意根亦然。正",
    "X15n0306_004:0721b17": "法念經云。形如蓮華。上有七葉。朝開暮合。色法所",
    "X15n0306_004:0721b18": "攝。正今文所喻為幽室者也。前云寤寐二相隨身",
    "X15n0306_004:0721b19": "開合亦是此意。七徵初執心在內不見臟腑正在",
    "X15n0306_004:0721b20": "乎此。○二結。",
    "X15n0306_004:0721b21": "阿難。如是六根由彼覺明有明明覺。失彼精了黏妄",
    "X15n0306_004:0721b22": "發光。",
    "X15n0306_004:0721b23": "覺即中道之體。明即俗諦之照。覺明失妙則生世",
    "X15n0306_004:0721b24": "界。六根豈不從此生乎。以六根屬妄能也。覺明是",
    "X15n0306_004:0721c01": "真明元不可少。因有明故明必索照。妄心起時還",
    "X15n0306_004:0721c02": "以明照此覺。故曰有明明覺。且覺體何所不徧。故",
    "X15n0306_004:0721c03": "明所照處正是覺體。稱為明覺不亦宜乎。失彼精",
    "X15n0306_004:0721c04": "了者。如前云。所既妄立。後文殊偈云。所立照性亡",
    "X15n0306_004:0721c05": "也。前明六根因六塵有。未明六塵從何而有。今示",
    "X15n0306_004:0721c06": "前六塵十二相皆從明覺而生。所中無明故照性",
    "X15n0306_004:0721c07": "亡而失精了耳。妄所既立生汝妄能。因粘六塵而",
    "X15n0306_004:0721c08": "發六根照用之光。前示六塵粘湛。今則湛粘六塵。",
    "X15n0306_004:0721c09": "既名為黏必有相黏之義也。言發光者。則映色映",
    "X15n0306_004:0721c10": "聲等皆精光所映正是妄明而已。○二明離塵無體。",
    "X15n0306_004:0721c11": "是以汝今離暗離明無有見體。離動離靜元無聽質。",
    "X15n0306_004:0721c12": "無通無塞齅性不生。非變非恬甞無所出。不離不合",
    "X15n0306_004:0721c13": "覺觸本無。無滅無生了知安寄。",
    "X15n0306_004:0721c14": "此文正示拔根之道。根若從一法生則永劫難離。",
    "X15n0306_004:0721c15": "賴因兩法對待。如明待於暗。動待於靜。故塵可離",
    "X15n0306_004:0721c16": "而根可拔。幽溪云惟其生起因塵而有所以現用",
    "X15n0306_004:0721c17": "離塵無體。故眼見因色而有離色無體。耳聽因聲",
    "X15n0306_004:0721c18": "離聲無體。乃至意根亦然。諺所謂躃者命在杖。失",
    "X15n0306_004:0721c19": "杖則顛是也。○二明一入六淨。前由明暗下文意",
    "X15n0306_004:0721c20": "本明一入六淨。而先示六根生起者。意顯只一妙",
    "X15n0306_004:0721c21": "圓黏湛而成六根。所以入一無妄則六根咸淨。今",
    "X15n0306_004:0721c22": "則正明一入六淨也。為二一明脫根塵二明消根",
    "X15n0306_004:0721c23": "塵初又二一明一入六淨二一一入六淨。",
    "X15n0306_004:0721c24": "汝但不循動靜合離恬變通塞生滅明暗如是十二",
    "X15n0306_004:0722a01": "諸有為相。隨拔一根脫粘內伏伏歸元真發本明耀。",
    "X15n0306_004:0722a02": "耀性發明諸餘五黏應拔圓脫。",
    "X15n0306_004:0722a03": "初總明不順六塵。言不循者不起分別也。人情不",
    "X15n0306_004:0722a04": "著於動則著於靜。若分別不生二俱不著。下觀音",
    "X15n0306_004:0722a05": "動靜二相了然不生是也。前文皆先論眼根今忽",
    "X15n0306_004:0722a06": "以動靜居首其選用耳根之意乎。如是十二皆離",
    "X15n0306_004:0722a07": "則六塵咸脫。六塵本由明覺而有。明覺者。謂照了",
    "X15n0306_004:0722a08": "覺體因之反起外塵。今不循聲色則治明覺之病",
    "X15n0306_004:0722a09": "所以六塵皆亡。楞伽云。不了心及緣則生二妄想。",
    "X15n0306_004:0722a10": "了心及境界妄想則不生。今經圓通正因此入。前",
    "X15n0306_004:0722a11": "審詳煩惱根本惟在六根似應從根用力。今明脫",
    "X15n0306_004:0722a12": "根之要先在脫塵。以根從塵起故耳。次隨拔一根",
    "X15n0306_004:0722a13": "下正示其要。言一根者。初心但離一根之塵則一",
    "X15n0306_004:0722a14": "根即拔。因脫根塵便歸真理名曰內伏。根塵為外。",
    "X15n0306_004:0722a15": "真如為內。伏者不動義。即性寂也。伏歸元真句乃",
    "X15n0306_004:0722a16": "牒上文。此時當有六用不行之義是先入空。發本",
    "X15n0306_004:0722a17": "明耀是由真入中。當內伏時見聞之用不彰。若并",
    "X15n0306_004:0722a18": "不住空則妙用頓顯發本明耀。耀性本是圓湛之",
    "X15n0306_004:0722a19": "體。今得此體復其本然。本無六根故六根圓拔。五",
    "X15n0306_004:0722a20": "黏指五根及十種外塵之相。此廼由假而入空中。",
    "X15n0306_004:0722a21": "吳興云阿難所疑一入六淨正釋在茲。○二六根",
    "X15n0306_004:0722a22": "互用。",
    "X15n0306_004:0722a23": "不由前塵所起知見。明不循根。寄根明發。由是六根",
    "X15n0306_004:0722a24": "互相為用。",
    "X15n0306_004:0722b01": "此明本明既發則不藉根塵而六根互用也。文有",
    "X15n0306_004:0722b02": "四句。不由前塵句明不藉塵。凡夫六根由塵發知",
    "X15n0306_004:0722b03": "今是本明故不由前塵也。明不句明不依根。凡夫",
    "X15n0306_004:0722b04": "結色成根有根則有知見。今是本明何賴六根。循",
    "X15n0306_004:0722b05": "者順也。第三句言寄根明發者。吳興云。寄二種根",
    "X15n0306_004:0722b06": "覺明開發。如智論云報生天眼在肉眼中。此廼寄",
    "X15n0306_004:0722b07": "於肉眼而發天眼。今亦如是。吳興言二種根乃浮",
    "X15n0306_004:0722b08": "塵勝義根也。謂雖不依根而權借浮塵勝義以彰",
    "X15n0306_004:0722b09": "其用。此亦示同凡夫而已。若法身之體光明徧滿",
    "X15n0306_004:0722b10": "又何賴六根哉。第四句言由是者。由本明寄根所",
    "X15n0306_004:0722b11": "以六根互用。謂眼能聞聲。耳能見色。然必根隔既",
    "X15n0306_004:0722b12": "消方是真互用義。若帶根隔而能合開根未全消",
    "X15n0306_004:0722b13": "非本明也。今因發本明耀一根之中即能見色。聞",
    "X15n0306_004:0722b14": "聲。齅香。別味。人以為根根互用而豈知本明之所",
    "X15n0306_004:0722b15": "寄乎。手鑑云此顯證真起用。約位明之即相似分",
    "X15n0306_004:0722b16": "滿也。前云從何析伏疇昔攀緣得陀羅尼入佛知",
    "X15n0306_004:0722b17": "見。斯由隨拔一根脫粘內伏故得不由前塵所起",
    "X15n0306_004:0722b18": "五眼三智開明而互用自在也。不漏意識引五識",
    "X15n0306_004:0722b19": "生。一一通緣一切境故。然六根既自在六識六境",
    "X15n0306_004:0722b20": "亦自在。由是根塵識三皆自在故方曰互用。若細",
    "X15n0306_004:0722b21": "分別有十二重。謂各有四句。一根自在四句。一根",
    "X15n0306_004:0722b22": "發六識。六根發一識。一根照六境。六根照一境。二",
    "X15n0306_004:0722b23": "識自在四句。一識依六根。六識依一根。一識緣六",
    "X15n0306_004:0722b24": "境。六識緣一境。三境自在四句。一境依六根。六境",
    "X15n0306_004:0722c01": "應一根。一境牽六識。六境牽一識。(云云)然此示本",
    "X15n0306_004:0722c02": "明不藉根塵因此而及互用故云由是。且就根言",
    "X15n0306_004:0722c03": "未詳及塵識。而義必具焉。又十二重亦有未盡。應",
    "X15n0306_004:0722c04": "云一根作六根。六根作一根。一根作一根。六根作",
    "X15n0306_004:0722c05": "六根。初二句可曉。言一作一者。如眼反司聞。耳反",
    "X15n0306_004:0722c06": "司見。變換言之共有三十六句。其中只三十句是",
    "X15n0306_004:0722c07": "互用耳。若眼司見但是寄根非互用也。六作六者。",
    "X15n0306_004:0722c08": "六六有三十六也。○二證明不循根。",
    "X15n0306_004:0722c09": "阿難。汝豈不知。今此會中阿那律陀無目而見。跋難",
    "X15n0306_004:0722c10": "陀龍無耳而聽。殑伽神女非鼻聞香。憍梵鉢提異舌",
    "X15n0306_004:0722c11": "知味。舜若多神無身覺觸。如來光中映令暫現。既為",
    "X15n0306_004:0722c12": "風質其體元無。諸滅盡定得寂聲聞如此會中摩訶",
    "X15n0306_004:0722c13": "迦葉久滅意根圓明了知不因心念。",
    "X15n0306_004:0722c14": "引阿那律陀等者證明不循根之有據也。阿那律",
    "X15n0306_004:0722c15": "此云無貧。或云無滅。以多睡故如來呵之。從此精",
    "X15n0306_004:0722c16": "進七日不眠而失雙目。佛令修樂見照明金剛三",
    "X15n0306_004:0722c17": "昧。大論云得天眼人中最為第一者阿尼盧頭。色",
    "X15n0306_004:0722c18": "界四大造色半頭清淨。佛眼四大造色全頭清淨。",
    "X15n0306_004:0722c19": "跋難陀云賢善。龍王名。大槩魚龍皆無耳而聽也。",
    "X15n0306_004:0722c20": "殑伽河名。此云天堂來。以其自雪山頂無熱惱池",
    "X15n0306_004:0722c21": "流出故得此名。河神是女故曰神女。憍梵鉢提云",
    "X15n0306_004:0722c22": "牛呞。下云於過去劫輕弄沙門。世世生生有牛呞",
    "X15n0306_004:0722c23": "病。今取其舌似牛故云異舌。以能辨人所食味故",
    "X15n0306_004:0722c24": "云異舌知味。舜若多云虗空。主空神名。雖無有身",
    "X15n0306_004:0723a01": "而能覺觸。此神多劫以無身為苦。如來放拔苦光",
    "X15n0306_004:0723a02": "映令暫現。身觸則樂不可言。所現身質其相如風。",
    "X15n0306_004:0723a03": "則元無體明矣。滅盡定亦云滅心定。亦云滅受想",
    "X15n0306_004:0723a04": "定。今云滅盡者。長水云滅六全分盡七染分。釋要",
    "X15n0306_004:0723a05": "云留淨分不斷要持種。吳興云。諸滅盡定即九次",
    "X15n0306_004:0723a06": "第定中滅受想定也。摩訶迦葉入鷄足山待彌勒",
    "X15n0306_004:0723a07": "佛。正是此定。意根既滅圓明了知即是本明。故對",
    "X15n0306_004:0723a08": "境時不假興心動念耳。然上所說是證明不循根",
    "X15n0306_004:0723a09": "非證六根互用。其中或小乘或凡夫且因根缺之",
    "X15n0306_004:0723a10": "故迫於不得已而發。非六根互用之比。而真明不",
    "X15n0306_004:0723a11": "假根塵亦因此可知。本明人人皆具。所謂在聖不",
    "X15n0306_004:0723a12": "增在凡不減者是也。○二明銷根塵三一正明銷",
    "X15n0306_004:0723a13": "根塵。",
    "X15n0306_004:0723a14": "阿難。今汝諸根若圓拔已內瑩發光。如是浮塵及器",
    "X15n0306_004:0723a15": "世聞諸變化相如湯銷氷應念化成無上知覺。",
    "X15n0306_004:0723a16": "前明離塵拔根。或疑根既拔已內根外塵便為無",
    "X15n0306_004:0723a17": "用。今明根塵盡銷即所歸也。幽溪曰。應念化成無",
    "X15n0306_004:0723a18": "上知覺者。化乃變化當體改轉之義。蓋根身器界",
    "X15n0306_004:0723a19": "元是妙圓真心。由無始從清淨本然中隨心應量",
    "X15n0306_004:0723a20": "成九界染礙色心。如水成氷非礙而礙。今諸根圓",
    "X15n0306_004:0723a21": "拔內瑩發光如湯銷氷氷還成水當體改轉不遺",
    "X15n0306_004:0723a22": "餘力。故曰應念化成無上知覺。即中云。浮塵指正",
    "X15n0306_004:0723a23": "報浮塵根也。器世間指依報山河國土也。諸變化",
    "X15n0306_004:0723a24": "相總指四大所成法。是則根塵依正全成正覺故",
    "X15n0306_004:0723b01": "曰無上。下文云一人發真歸元十方虗空悉皆消",
    "X15n0306_004:0723b02": "殞。況諸世界在虗空耶。此由內瑩發光故根塵銷",
    "X15n0306_004:0723b03": "落。本明發露名內瑩發光。吳興云真智如湯妄境",
    "X15n0306_004:0723b04": "如氷。了妄即真化成智覺。○二證暗不能昏。",
    "X15n0306_004:0723b05": "阿難。如彼世人聚見於眼。若令急合暗相現前。六根",
    "X15n0306_004:0723b06": "黯然頭足相類。彼人以手循體外繞。彼雖不見頭足",
    "X15n0306_004:0723b07": "一辨。知覺是同。",
    "X15n0306_004:0723b08": "前明根塵銷落。或疑見聞是因緣生法不假根塵",
    "X15n0306_004:0723b09": "從何有見。故引世人亦不假根塵為證。言聚見於",
    "X15n0306_004:0723b10": "眼者。見性本周法界今局在眼故云聚見。良由明",
    "X15n0306_004:0723b11": "暗二塵黏湛發見。故聚於眼而不及他處也。若令",
    "X15n0306_004:0723b12": "急合則離見根。暗相現前則離明緣。六根指他人",
    "X15n0306_004:0723b13": "六根。方合眼時頭足秪一暗相故云相類。彼人指",
    "X15n0306_004:0723b14": "合眼人也。以手循繞他人之體故云外擾知。覺是",
    "X15n0306_004:0723b15": "同者。謂暗中知覺與明中所見不殊。須知能知之",
    "X15n0306_004:0723b16": "心即是能見之心。故以合眼而當開目耳。此則雖",
    "X15n0306_004:0723b17": "無根塵元自有見。凡夫豈必假根塵乎。○三顯覺",
    "X15n0306_004:0723b18": "心圓妙。",
    "X15n0306_004:0723b19": "緣見因明暗成無見。不明自發則諸暗相永不能昏。",
    "X15n0306_004:0723b20": "根塵既銷。云何覺明不成圓妙。",
    "X15n0306_004:0723b21": "緣見下仍是牒前文也。緣塵之見凡夫必假於明。",
    "X15n0306_004:0723b22": "言暗成無見者。指上暗相現前至頭足相類也。不",
    "X15n0306_004:0723b23": "明自發指上循體外繞至知覺是同。由是觀之。見",
    "X15n0306_004:0723b24": "不藉於根塵其義顯然。故結云則諸暗相永不能",
    "X15n0306_004:0723c01": "昏。離根離塵皆是暗相故云諸耳。次根塵下方明",
    "X15n0306_004:0723c02": "聖境。凡夫之見尚不假根塵況聖人根塵已銷豈",
    "X15n0306_004:0723c03": "無妙用。上不假根塵猶是性德。今銷根塵即是修",
    "X15n0306_004:0723c04": "德。根是隔義。塵是暗義。隔暗已銷圓妙斯顯。六根",
    "X15n0306_004:0723c05": "互用曰圓。即有而空曰妙。一入六淨道極於斯。第",
    "X15n0306_004:0723c06": "二義竟。○二決通疑滯分二一明因果竝常通初",
    "X15n0306_004:0723c07": "義二明解結無二通次義初中二一慶喜疑二一",
    "X15n0306_004:0723c08": "疑因心不能克果。",
    "X15n0306_004:0723c09": "阿難白佛言世尊。如佛說言因地覺心欲求常住要",
    "X15n0306_004:0723c10": "與果位名目相應。世尊。如果位中菩提。涅槃。真如。佛",
    "X15n0306_004:0723c11": "性。菴摩羅識。空如來藏。大圓鏡智。是七種名稱謂雖",
    "X15n0306_004:0723c12": "別。清淨圓滿體性堅凝如金剛王常住不壞。若此見",
    "X15n0306_004:0723c13": "聽離於明暗動靜通塞畢竟無體。猶如念心離於前",
    "X15n0306_004:0723c14": "塵本無所有。云何將此畢竟斷滅以為修因。欲獲如",
    "X15n0306_004:0723c15": "來七常住果。",
    "X15n0306_004:0723c16": "此疑雖從初決定義發來。實執第二義中離塵無",
    "X15n0306_004:0723c17": "體之語難第一義中因果相應之文也。為四節。初",
    "X15n0306_004:0723c18": "如佛說言下舉第一義審覺因地之文。因地覺心",
    "X15n0306_004:0723c19": "即覺悟也。欲求常住即求常住果也。果位名目即",
    "X15n0306_004:0723c20": "下所列七種名是。二明果地常住。菩提是智。涅槃",
    "X15n0306_004:0723c21": "是斷。真如是正因之體。合此三因名曰佛性。因果",
    "X15n0306_004:0723c22": "無殊故云性耳。菴摩羅此翻白淨。第九識名。由來",
    "X15n0306_004:0723c23": "地攝二論立識互諍。地人止立第八阿賴耶識。攝",
    "X15n0306_004:0723c24": "大乘人立第九識。今經乃有二名。今文菴摩羅是",
    "X15n0306_004:0724a01": "第九識。下卷云陀那微細識是第八識。然大圓鏡",
    "X15n0306_004:0724a02": "智乃轉第八識所成。溫陵曰分別一切而無染著",
    "X15n0306_004:0724a03": "曰菴摩羅識。洞照萬法而無分別曰大圓鏡智。此",
    "X15n0306_004:0724a04": "釋顯了。但既云分別又云無分別者似即破即立",
    "X15n0306_004:0724a05": "之義。故以空如來藏而居其中即該三諦。以多所",
    "X15n0306_004:0724a06": "含藏而無積聚名空如來藏也。稱謂下言名異體",
    "X15n0306_004:0724a07": "一。滅盡無明曰清淨。具足眾德曰圓滿。更無改變",
    "X15n0306_004:0724a08": "日堅凝。金剛王即金剛寶。或云帝釋所執者是。此",
    "X15n0306_004:0724a09": "約喻明常住耳。三若此下明因無常。即舉第二義",
    "X15n0306_004:0724a10": "中離塵無體之語也。阿難之意似謂前聞見性常",
    "X15n0306_004:0724a11": "住將謂見聽必離塵有體便當依比以求佛果。今",
    "X15n0306_004:0724a12": "聞離暗離明無有見體。離動離靜元無聽質。無通",
    "X15n0306_004:0724a13": "無塞齅性不生等。則與第六念性何以異乎。初卷",
    "X15n0306_004:0724a14": "文云若分別性離塵無體斯則前塵分別影事。塵",
    "X15n0306_004:0724a15": "非常住。若變滅時此心則同龜毛兔角。則汝法身",
    "X15n0306_004:0724a16": "同於斷滅。故今云離於前塵本無所有也。四云何",
    "X15n0306_004:0724a17": "將此下疑因不克果。若離前塵見聞則同龜毛兔",
    "X15n0306_004:0724a18": "角是畢竟斷滅之因。豈依此而獲七常住果乎。蓋",
    "X15n0306_004:0724a19": "修門之要在離根塵。根塵既離見聽安在。此人情",
    "X15n0306_004:0724a20": "必有之疑故此問決不可少。又前明內瑩發光根",
    "X15n0306_004:0724a21": "塵銷落。正指見聞之性為本明耀。但前云脫黏內",
    "X15n0306_004:0724a22": "伏後發本明。本明似非根中見聞。故此叩之。○二",
    "X15n0306_004:0724a23": "以念與見性再推。",
    "X15n0306_004:0724a24": "世尊。若離明暗見畢竟空。如離前塵念自性滅。進退",
    "X15n0306_004:0724b01": "循環微細推求本無我心及我心所。將誰立因求無",
    "X15n0306_004:0724b02": "上覺。如來先說湛精圓常。違越誠言終成戲論。云何",
    "X15n0306_004:0724b03": "如來真實語者。惟垂大慈開我蒙恡。",
    "X15n0306_004:0724b04": "前文眼耳例同意識。今復以眼見同意者。因初卷",
    "X15n0306_004:0724b05": "中以心眼對辨。言攀緣非心眼見是心。今疑念因",
    "X15n0306_004:0724b06": "前塵而有。見亦因塵何必與見而奪念乎。前第一",
    "X15n0306_004:0724b07": "番以離塵無體難因果相應。雖引初卷之文而所",
    "X15n0306_004:0724b08": "難者在二決定義。今第二番并難初卷文也。進退",
    "X15n0306_004:0724b09": "者。進以眼根而推之若離明暗見畢竟空。退以意",
    "X15n0306_004:0724b10": "根而推之如無前塵念性自滅。循環者。前以眼耳",
    "X15n0306_004:0724b11": "與意對推。今以見性與意對推。兩番推求名循環",
    "X15n0306_004:0724b12": "也。於根塵中微細推求本無有心。何云見性是心。",
    "X15n0306_004:0724b13": "亦無見中心數是無心所。此翻難前如是見性是",
    "X15n0306_004:0724b14": "心非眼耳。若見性常必依此立因而求佛果。今既",
    "X15n0306_004:0724b15": "不爾將誰立因。初卷云其誰修證無生法忍。今云",
    "X15n0306_004:0724b16": "將誰立因求無上覺。其意是同。如來下譏佛頓乖",
    "X15n0306_004:0724b17": "先說。前文云六湛圓明本所功德。又自初卷來屈",
    "X15n0306_004:0724b18": "指飛光等頻言見性常住。及云見精明性等。今又",
    "X15n0306_004:0724b19": "言見無自性。兩端不定非戲論歟。惟垂下請佛開",
    "X15n0306_004:0724b20": "決。恡者執恡也。○二世尊答三一斥迷許說。",
    "X15n0306_004:0724b21": "佛告阿難。汝學多聞未盡諸漏。心中徒知顛倒所因",
    "X15n0306_004:0724b22": "真倒現前實未能識。恐汝誠心猶未信伏。吾今試將",
    "X15n0306_004:0724b23": "塵俗諸事當除汝疑。",
    "X15n0306_004:0724b24": "幽溪曰。緣塵而有分別是為顛倒所因。離塵而有",
    "X15n0306_004:0724c01": "知見即是真常。反謂之無常是為真倒現前。阿難",
    "X15n0306_004:0724c02": "雖有多聞未盡思惑故知此而不知彼也。恐汝下",
    "X15n0306_004:0724c03": "者謂直說諦理恐汝不信。須示塵俗諸事方可除",
    "X15n0306_004:0724c04": "疑。下文擊鐘夢寤皆塵俗諸事耳。○二示聞性常",
    "X15n0306_004:0724c05": "二。一就聞鍾顯迷倒。二就聞性示因常。初又二。一",
    "X15n0306_004:0724c06": "詰聞聲。二斥矯亂。初又二。一詰聞。二詰聲。此中文",
    "X15n0306_004:0724c07": "勢與諸文不同。前文處處以根塵對說。今皆以聞",
    "X15n0306_004:0724c08": "性與聲塵對辨。當知聞性其猶清水。若在根中為",
    "X15n0306_004:0724c09": "根所濁。如溪流入河變成濁水。雖成濁水濕性不",
    "X15n0306_004:0724c10": "失。雖入根中聞性不入。故皆以性與聲辨。明一常",
    "X15n0306_004:0724c11": "一無常。前文云離動離靜元無聽質。此以根塵對",
    "X15n0306_004:0724c12": "說。且明根塵若袪聞性圓妙。阿難疑畢竟斷滅。似",
    "X15n0306_004:0724c13": "謂水既不清并失濕性豈其然哉。故今直以性與",
    "X15n0306_004:0724c14": "塵辨庶不迷於性也。初詰聞中二一詰有無二云",
    "X15n0306_004:0724c15": "何下詰所以。",
    "X15n0306_004:0724c16": "即時如來勅羅睺羅擊鍾一聲。問阿難言汝今聞不。",
    "X15n0306_004:0724c17": "阿難大眾俱言我聞。鍾歇無聲。佛又問言汝今聞不。",
    "X15n0306_004:0724c18": "阿難大眾俱言不聞。時羅睺羅又擊一聲。佛又問言",
    "X15n0306_004:0724c19": "汝今聞不。阿難大眾又言俱聞。佛問阿難。汝云何聞。",
    "X15n0306_004:0724c20": "云何不聞。阿難大眾俱白佛言。鍾聲若擊則我得聞。",
    "X15n0306_004:0724c21": "擊久聲銷音響雙絕則名無聞。",
    "X15n0306_004:0724c22": "即時與爾時少異。爾時者謂前事之末後事之始。",
    "X15n0306_004:0724c23": "其時尚寬。名為爾時。即時亦是前事之末急續前",
    "X15n0306_004:0724c24": "事。故稱即時。勅羅睺擊鍾者佛意將選耳根圓通",
    "X15n0306_004:0725a01": "也。初詰有無中。初番言聞而兼大眾。表所見之同",
    "X15n0306_004:0725a02": "也。第二番俱言不聞此答為謬。據佛後文所簡。不",
    "X15n0306_004:0725a03": "聞之言含三種過。一含以聲為聞之惑。二含不知",
    "X15n0306_004:0725a04": "聞性常惑。三含不知聞靜之惑。故知凡小所言無",
    "X15n0306_004:0725a05": "非是惑豈不痛哉。次羅睺再擊者。溫陵曰此但無",
    "X15n0306_004:0725a06": "聲非謂無聞。必再擊疊問者欲令審辨而而悟也。",
    "X15n0306_004:0725a07": "次詰所以中總問聞與不聞。答亦總示其意。言音",
    "X15n0306_004:0725a08": "響者。響是餘響。音是正擊。故云雙絕。答中無聞之",
    "X15n0306_004:0725a09": "言謬之甚矣。下文云聲銷無響汝說無聞牒此語",
    "X15n0306_004:0725a10": "也。前云不聞已含三惑。至此則顯言之。然阿難以",
    "X15n0306_004:0725a11": "聞為根。如來指聞為性。根有生滅。性無改更。故阿",
    "X15n0306_004:0725a12": "難言聞。佛亦言聞。阿難言不聞。佛亦云聞。則聞性",
    "X15n0306_004:0725a13": "是常明矣。前後文欲除根塵故對明其妄。今阿難",
    "X15n0306_004:0725a14": "墮斷滅見。苟不直顯性真何以除疑。故將聞性對",
    "X15n0306_004:0725a15": "塵俗諸事言之。其意在此。○二詰聲亦二一詰有",
    "X15n0306_004:0725a16": "無二詰所以。",
    "X15n0306_004:0725a17": "如來又勅羅睺擊鍾。問阿難言爾今聲不。阿難大眾",
    "X15n0306_004:0725a18": "俱言有聲。少選聲銷。佛又問言爾今聲不。阿難大眾",
    "X15n0306_004:0725a19": "答言無聲。有頃羅睺更來撞鍾。佛又問言爾今聲不。",
    "X15n0306_004:0725a20": "阿難大眾俱言有聲。佛問阿難。汝云何聲。云何無聲。",
    "X15n0306_004:0725a21": "阿難大眾俱白佛言。鍾聲若擊則名有聲。擊久聲銷",
    "X15n0306_004:0725a22": "音響雙絕則名無聲。",
    "X15n0306_004:0725a23": "又勅之意欲明是聲生滅非聞生滅。溫陵曰。上答",
    "X15n0306_004:0725a24": "為倒。此答為正。蓋聲有生滅聞性常在。迷情不了",
    "X15n0306_004:0725b01": "以聞同聲。是以常為斷也。○二斥矯亂。",
    "X15n0306_004:0725b02": "佛語阿難及諸大眾。汝今云何自語矯亂。大眾阿難",
    "X15n0306_004:0725b03": "俱時問佛。我今云何名為矯亂。佛言我問汝聞汝則",
    "X15n0306_004:0725b04": "言聞。又問汝聲汝則言聲。惟聞與聲報答無定。如是",
    "X15n0306_004:0725b05": "云何不名矯亂。",
    "X15n0306_004:0725b06": "矯者矯強。亂者雜亂。據阿難疑聞者是根。根由塵",
    "X15n0306_004:0725b07": "有無聲便合無聞。然答聞答聲語全相似。難免雜",
    "X15n0306_004:0725b08": "亂之失。語意必有矯強故以矯強責之。如來謂聞",
    "X15n0306_004:0725b09": "者是性。聲屬外塵不應報答無定。無定者相似也。",
    "X15n0306_004:0725b10": "若言聲有生滅聞非有無。語不相類即無矯亂之",
    "X15n0306_004:0725b11": "咎矣。○二就聞性示因常二。一就聞正示。二引夢",
    "X15n0306_004:0725b12": "明常。阿難前疑見性斷滅。本無我心及我心所。今",
    "X15n0306_004:0725b13": "明聞鐘正是聞性。此性常住。乃至重睡之時覺觀",
    "X15n0306_004:0725b14": "宛然。豈非心及心所。所以破斷滅之疑也。初中三",
    "X15n0306_004:0725b15": "一正破無聞。",
    "X15n0306_004:0725b16": "阿難。聲銷無響汝說無聞。若實無聞聞性已滅同於",
    "X15n0306_004:0725b17": "枯木。鍾聲更擊汝云何知。",
    "X15n0306_004:0725b18": "先斥矯亂竟。次正出其過。先出汝言不聞則墮斷",
    "X15n0306_004:0725b19": "見之過。聲銷下牒計。前詰聞中第二番。阿難大眾",
    "X15n0306_004:0725b20": "俱言不聞。次詰所以中云音響雙絕則名無聞。指",
    "X15n0306_004:0725b21": "上不聞為無聞耳。今總牒云汝說無聞。據無聞之",
    "X15n0306_004:0725b22": "語是不知聞性常住故今破云聞性已滅。但觀此",
    "X15n0306_004:0725b23": "言知阿難疑聞根而如來正辨聞性。聞性若滅至",
    "X15n0306_004:0725b24": "鍾聲再叩應無第三更答之文矣。知即聞也。阿難",
    "X15n0306_004:0725c01": "因昧聞者是性遂成斷見。所謂目對真而莫覺。故",
    "X15n0306_004:0725c02": "先斥之。○二辨析聞塵二一斥謬。",
    "X15n0306_004:0725c03": "知有知無。自是聲塵或無或有。豈彼聞性為汝有無。",
    "X15n0306_004:0725c04": "聞實云無誰知無者。",
    "X15n0306_004:0725c05": "知有下示答聲為是。答聞總差之過。若論有無聲",
    "X15n0306_004:0725c06": "塵為正。對此聲塵說彼聞性為汝有無猶言被汝",
    "X15n0306_004:0725c07": "有無也。夫聲無既無滅。聲有亦非生。則不惟答無",
    "X15n0306_004:0725c08": "為悞而答有亦成謬矣。阿難不知辨析。故惑聲以",
    "X15n0306_004:0725c09": "為聞也。次聞實下示不知聞靜亦是聞塵之過。兼",
    "X15n0306_004:0725c10": "斥以常為斷。前破無聞正破以常為斷。今文中亦",
    "X15n0306_004:0725c11": "具斥三過。○二顯正。",
    "X15n0306_004:0725c12": "是故阿難。聲於聞中自有生滅。非為汝聞聲生聲滅",
    "X15n0306_004:0725c13": "令汝聞性為有為無。",
    "X15n0306_004:0725c14": "前但云聲塵或無或有。今云聲於聞中自有生滅。",
    "X15n0306_004:0725c15": "以聲與聞交互說也。於聞中者謂於常住聞性中",
    "X15n0306_004:0725c16": "耳。故後偈云音聲性動靜聞中為有無。引今文也。",
    "X15n0306_004:0725c17": "前但云豈彼聞性為汝有無。今以聞與聲交互而",
    "X15n0306_004:0725c18": "說。故後偈云無聲號無聞非實無聞性。聲無既無",
    "X15n0306_004:0725c19": "滅。聲有亦非生。生滅二緣離是則常真實。亦引今",
    "X15n0306_004:0725c20": "文。當知前為出過。今為結顯正義。既云聞無生滅",
    "X15n0306_004:0725c21": "則常住義成。既云非為汝聞聲生聲滅令汝聞性",
    "X15n0306_004:0725c22": "為有為無。聞聲滅則聞靜義成。辨析聞塵不得認",
    "X15n0306_004:0725c23": "聲為聞其義亦成。前有三過。今結三義對之了然。",
    "X15n0306_004:0725c24": "長水云。聲於聞中者。聞性不動其猶鏡明。聲生聲",
    "X15n0306_004:0726a01": "滅正如影像。豈由影像有去有來令其鏡明為生",
    "X15n0306_004:0726a02": "為滅。但聞性中本無根塵。而有根時其聞聲者亦",
    "X15n0306_004:0726a03": "是聞性。二卷經云。見見之時見非是見。例此亦應",
    "X15n0306_004:0726a04": "云。聞聞之時聞非是聞。雖有聞即涉聞精。而聞即",
    "X15n0306_004:0726a05": "無聞不得捨聞以求無聞也。○三斥顯聞性。",
    "X15n0306_004:0726a06": "汝尚顛倒惑聲為聞。何怪昏迷以常為斷。終不應言",
    "X15n0306_004:0726a07": "離諸動靜閉塞開通說聞無性。",
    "X15n0306_004:0726a08": "初句斥其以塵為性。非斥其以塵為根。夫以聲之",
    "X15n0306_004:0726a09": "生滅為聞之有無非惑聲為聞乎。聲可滅亡聞性",
    "X15n0306_004:0726a10": "常住。既認聲為聞則必以常為斷矣。言何怪者勢",
    "X15n0306_004:0726a11": "必然也。終不下正顯聞性。前雖就聞聲顯性而聞",
    "X15n0306_004:0726a12": "性必離根塵。動靜塵也。開閉通塞根也。性既常住。",
    "X15n0306_004:0726a13": "離根塵則性愈明。前云離動離靜元無聽質是離",
    "X15n0306_004:0726a14": "根塵而疑畢竟斷滅是說聞無性。佛先明性必有",
    "X15n0306_004:0726a15": "聞故擊鍾以驗之。今明聞必有性不與根塵同失。",
    "X15n0306_004:0726a16": "其明常住均耳。阿難墮斷見中謂性無聞。非擊鍾",
    "X15n0306_004:0726a17": "則疑不破。而聞聲之性即離根塵之性。故結歸於",
    "X15n0306_004:0726a18": "離根塵也。○二引夢明常二一引睡夢驗常。",
    "X15n0306_004:0726a19": "如重睡人眠熟牀枕。其家有人於彼睡時擣練舂米。",
    "X15n0306_004:0726a20": "其人夢中聞舂擣聲別作他物。或為擊鼓。或為撞鐘。",
    "X15n0306_004:0726a21": "即於夢時自怪其鍾為木石響。於時忽寤遄知杵音。",
    "X15n0306_004:0726a22": "自告家中。我正夢時惑此舂音將為鼓響。阿難。是人",
    "X15n0306_004:0726a23": "夢中豈憶靜搖開閉通塞。其形雖寐聞性不昏。",
    "X15n0306_004:0726a24": "引夢聞舂擣與前擊鐘不同。前明聞性常。今兼明",
    "X15n0306_004:0726b01": "聞性離根塵識也。眠輕易醒故舉重睡。以重睡則",
    "X15n0306_004:0726b02": "根塵不接耳。長水云睡人六識歸種思覺不行。但",
    "X15n0306_004:0726b03": "任運聞即真聞性。其說最是。擣練是杵音。(杵椎也亦名鍾",
    "X15n0306_004:0726b04": "馗)舂米是碓聲。其人睡時即以聞舂擣聲為夢更",
    "X15n0306_004:0726b05": "無別夢。此聞既非根識決是聞性更無疑也。別作",
    "X15n0306_004:0726b06": "下驗非醒時根塵。別作他物句是總標。或為下別",
    "X15n0306_004:0726b07": "出二聲釋成上句耳。即於下驗非醒時意識。怪為",
    "X15n0306_004:0726b08": "木石正是夢時意識。前阿難疑離根塵時本無我",
    "X15n0306_004:0726b09": "心及我心所。今夢時能聞豈非心乎。疑為擊鼓撞",
    "X15n0306_004:0726b10": "鍾乃至自怪非心所乎。後偈云縱令在夢想不為",
    "X15n0306_004:0726b11": "不思無。覺觀出思惟。身心不能及。正引今文。別作",
    "X15n0306_004:0726b12": "下是覺。即於下是觀。夢中有覺觀其義了然。於時",
    "X15n0306_004:0726b13": "忽寤者因夢聞而寤也。遄知杵音是醒時根塵。自",
    "X15n0306_004:0726b14": "告下是醒時意釋。以鼓釋鍾文意互現。舉醒對夢",
    "X15n0306_004:0726b15": "顯夢中無醒時根塵識耳。阿難下結顯聞性。言豈",
    "X15n0306_004:0726b16": "憶者憶即是識。根塵由憶而有不憶即無。故以憶",
    "X15n0306_004:0726b17": "居首。不憶靜搖。明不憶塵則無塵相可知。不憶開",
    "X15n0306_004:0726b18": "閉等。明不憶根則無根相可知。無根塵識全是真",
    "X15n0306_004:0726b19": "性故云聞性不昏。言不昏者。文意但取夢聞舂擣",
    "X15n0306_004:0726b20": "是聞性不昏。不取惑為木石聲也。以是夢中意識",
    "X15n0306_004:0726b21": "故不取之。若爾。何故如來曲為模擬云別作他物",
    "X15n0306_004:0726b22": "等耶。佛意明夢中有心及心所。而正意在取聞性",
    "X15n0306_004:0726b23": "不滅也。問。既夢聞是性何故與外塵相對性豈有",
    "X15n0306_004:0726b24": "外塵乎。答。一切眾生皆用此疑。須知不憶外塵即",
    "X15n0306_004:0726c01": "無塵相此忘塵之要道也。○二結形銷不滅。",
    "X15n0306_004:0726c02": "縱汝形銷命光遷謝。此性云何為汝銷滅。",
    "X15n0306_004:0726c03": "既曉夢中不昏。便知身死不滅。以真性本離根塵",
    "X15n0306_004:0726c04": "豈隨幻影而滅亡耶。言命光者。前文云黏妄發光",
    "X15n0306_004:0726c05": "即是命光。為者被也。真性常然不被捨報所滅。前",
    "X15n0306_004:0726c06": "阿難通疑六根離塵無體。如來所以別顯聞性為",
    "X15n0306_004:0726c07": "常。誠欲發耳根圓通之機也。二示聞性常竟。○三",
    "X15n0306_004:0726c08": "結會通示分二一明迷常故無常。",
    "X15n0306_004:0726c09": "以諸眾生從無始來循諸色聲逐念流轉。曾不開悟",
    "X15n0306_004:0726c10": "性淨妙常。不循所常逐諸生滅。由是生生雜染流轉。",
    "X15n0306_004:0726c11": "意明眾生流轉生死皆由不識常住。言無始者指",
    "X15n0306_004:0726c12": "無明住地惑也。循者順也。根塵相對循聲逐色。因",
    "X15n0306_004:0726c13": "之起識是逐念流轉。不曾知見聞之性本來常住",
    "X15n0306_004:0726c14": "清淨無相。是為無常所惑而乏見道之智耳。不悟",
    "X15n0306_004:0726c15": "性常故不依常住而起修。逐念流轉是逐諸生滅。",
    "X15n0306_004:0726c16": "由是永沉生死非淨妙則雜染矣。非常住則流轉",
    "X15n0306_004:0726c17": "矣。前云流轉是流轉於意念。今云流轉即流轉於",
    "X15n0306_004:0726c18": "生死。此由集而起苦也。○二明棄無常即常。",
    "X15n0306_004:0726c19": "若棄生滅守於真常。常光現前。根塵識心應時銷落。",
    "X15n0306_004:0726c20": "想相為塵。識情為垢。二俱遠離。則汝法眼應時清明。",
    "X15n0306_004:0726c21": "云何不成無上知覺。",
    "X15n0306_004:0726c22": "前是起集招苦。今是修道證滅。棄生滅守真常者。",
    "X15n0306_004:0726c23": "長水云。於妙常寂絕念而遊。於真覺明亡緣而照",
    "X15n0306_004:0726c24": "是也。若觀文意棄根塵識為棄生滅。守見聞性為",
    "X15n0306_004:0727a01": "守真常。常光者。內瑩發光如前所說。根既圓拔塵",
    "X15n0306_004:0727a02": "識亦除。上是修道今證滅也。想相下釋根塵識銷",
    "X15n0306_004:0727a03": "落之義。夫塵者憶之則有。不憶則亡。是想所成之",
    "X15n0306_004:0727a04": "相也。識情若起愛憎隨之故名垢穢二可遠離。而",
    "X15n0306_004:0727a05": "根則惟在乎轉。眼根轉為見法之眼。一入六淨餘",
    "X15n0306_004:0727a06": "根可知。塵垢離則清明矣。遠離之言釋棄生滅守",
    "X15n0306_004:0727a07": "真常。法眼清明是釋常光現前。云何句正釋銷落。",
    "X15n0306_004:0727a08": "如前文云如湯銷氷應念化成無上知覺。前文舉",
    "X15n0306_004:0727a09": "要但明拔脫根塵。今并明應去識耳。無上知覺應",
    "X15n0306_004:0727a10": "指分滿佛果。前第一義明苦滅。第二義明集道。今",
    "X15n0306_004:0727a11": "正兩門竝用也。",
    "X15n0306_004:0727a12": "首楞嚴經觀心定解卷第四"
}