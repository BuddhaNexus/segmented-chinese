{
    "T33n1709_002:0456a13": "仁王護國般若波羅蜜多經疏卷",
    "T33n1709_002:0456a14": "中一",
    "T33n1709_002:0456a16": "青龍寺翻經講論沙門",
    "T33n1709_002:0456a17": "良賁奉　詔述",
    "T33n1709_002:0456a18": "觀如來品第二明觀照般若。從此第二",
    "T33n1709_002:0456a19": "明觀照中文分為二。且初第一波斯匿王問。",
    "T33n1709_002:0456a20": "經。波斯匿王白佛言諸法實性清淨平等非有",
    "T33n1709_002:0456a21": "非無智云何照。解曰。舉前法性以問智也。",
    "T33n1709_002:0456a22": "諸法實性者即諸法性也。清淨者非塵染也。",
    "T33n1709_002:0456a23": "言平等者無高下也。非有非無者舉如問智",
    "T33n1709_002:0456a24": "也。法若是有稱有而知。法若是無稱無而解。",
    "T33n1709_002:0456a25": "既非有無智云何照。從此第二如來正答於",
    "T33n1709_002:0456a26": "中分三。一明諸法空。二諸法假有。三聖智次",
    "T33n1709_002:0456a27": "第。初法空中文分為二。初明境非有後明智",
    "T33n1709_002:0456a28": "照空。初境非有文分為二。初法自性空後生",
    "T33n1709_002:0456a29": "滅明空。初法體空文復分三。且初第一答",
    "T33n1709_002:0456b01": "智有無。",
    "T33n1709_002:0456b02": "經。佛言大王智照實性非有非無。解曰。明",
    "T33n1709_002:0456b03": "能照智稱境而觀。非有非無通境智矣。叡法",
    "T33n1709_002:0456b04": "師云。萬物非無。宗之者無相。虛宗非有。照",
    "T33n1709_002:0456b05": "之者無心。故聖人以無心真智照無相虛宗。",
    "T33n1709_002:0456b06": "內外兩冥境智俱寂即其照也。從此第二徵",
    "T33n1709_002:0456b07": "其所以。",
    "T33n1709_002:0456b08": "經。所以者何。解曰。智照實性非有無者何",
    "T33n1709_002:0456b09": "所以也。從此第三釋諸法空文分為二。且初",
    "T33n1709_002:0456b10": "第一總明法空。",
    "T33n1709_002:0456b11": "經。法性空故。解曰。法者諸法性者實性。法",
    "T33n1709_002:0456b12": "及法性悉皆空故。然於諸法執見不同。凡夫",
    "T33n1709_002:0456b13": "於法執有是非。外道於法執我執法。小乘於",
    "T33n1709_002:0456b14": "法執實色心。大乘於法達無自性。了法即空",
    "T33n1709_002:0456b15": "名法性空。從此第二即法明空。",
    "T33n1709_002:0456b16": "經。是即色受想行識十二處十八界七大六",
    "T33n1709_002:0456b17": "界十二因緣二諦四諦一切皆空。解曰。謂",
    "T33n1709_002:0456b18": "蘊處界士夫六界外道異生執實起倒。舉以",
    "T33n1709_002:0456b19": "明空。十二因緣明獨覺觀。言四諦者明聲",
    "T33n1709_002:0456b20": "聞觀言二諦者明菩薩觀。悉無自性一切皆",
    "T33n1709_002:0456b21": "空。前四後一如上已明。緣生二諦至下當悉。",
    "T33n1709_002:0456b22": "從此第二生滅明空文分為四。且初第一標",
    "T33n1709_002:0456b23": "生滅空。",
    "T33n1709_002:0456b24": "經。是諸法等即生即滅即有即空剎那剎那亦",
    "T33n1709_002:0456b25": "復如是。解曰。前明諸法無自性空。此明諸",
    "T33n1709_002:0456b26": "法生滅故空。隨對有情當根破執。是諸法等",
    "T33n1709_002:0456b27": "即生即滅即有即空者。謂前蘊等諸有為法",
    "T33n1709_002:0456b28": "體不堅住念念遷流。若疾炎過同懸流度。",
    "T33n1709_002:0456b29": "隨生即滅念念皆空。然有為相或說四者。如",
    "T33n1709_002:0456c01": "婆沙論。能起名生。能安名住。能衰名異。能",
    "T33n1709_002:0456c02": "壞名滅。生居未來。餘三現在。又唯識云。",
    "T33n1709_002:0456c03": "本無今有有位名生。生位暫停即說為住。住",
    "T33n1709_002:0456c04": "別前後復立異名。暫有還無無時名滅。前三",
    "T33n1709_002:0456c05": "現在。滅居過去。此為正也。說三相者如俱舍",
    "T33n1709_002:0456c06": "論引經說三。一起二住異三盡。論有兩解。如",
    "T33n1709_002:0456c07": "常今別。說二相者如此經云。即生即滅。瑜",
    "T33n1709_002:0456c08": "伽同此。如彼論云。生及住異俱名生品。滅",
    "T33n1709_002:0456c09": "名滅品。諸弟子眾應觀諸法生滅而住。說",
    "T33n1709_002:0456c10": "一相者如經偈云。諸行無常。諸者眾也行謂",
    "T33n1709_002:0456c11": "遷流。通曰有為總名諸行。言無常者如瑜",
    "T33n1709_002:0456c12": "伽論八十一云。有起盡故名無常也。合生滅",
    "T33n1709_002:0456c13": "二總名無常。五十二說。若由此相起厭思",
    "T33n1709_002:0456c14": "惟。為令厭患離欲解脫。合說生滅為無常",
    "T33n1709_002:0456c15": "故。何謂無常。有非恒有無非恒無。二無常",
    "T33n1709_002:0456c16": "相故云無常。經言生滅乘略明故。剎那剎",
    "T33n1709_002:0456c17": "那亦復如是者。言剎那者時極少也。如言極",
    "T33n1709_002:0456c18": "微色極少也。生滅有二。一者剎那二者一期。",
    "T33n1709_002:0456c19": "此非一期云剎那矣。何名剎那。緣和合法得",
    "T33n1709_002:0456c20": "自體須。又行動法度一極微如是名為一剎",
    "T33n1709_002:0456c21": "那量。重言剎那者破情計也。有情妄倒執法",
    "T33n1709_002:0456c22": "常有。謂聞諸法生滅故空即作是念。唯現在",
    "T33n1709_002:0456c23": "法剎那生滅。過去未來體應常住。為破此",
    "T33n1709_002:0456c24": "計故明諸法無始時來過去已滅現在今滅未",
    "T33n1709_002:0456c25": "來當滅念念遷流皆剎那滅。是故經云剎那",
    "T33n1709_002:0456c26": "剎那亦復如是。問即滅為同剎那。為復異",
    "T33n1709_002:0456c27": "世。答然以一念有多剎那。於一剎那有多生",
    "T33n1709_002:0456c28": "滅。以多生滅成一剎那。即體明空故同念也。",
    "T33n1709_002:0456c29": "此同華嚴偈云。譬如長風起鼓拂生動勢。二",
    "T33n1709_002:0457a01": "俱不相知。諸法亦如是。生滅即空不相知也。",
    "T33n1709_002:0457a02": "從此第二徵其所以。",
    "T33n1709_002:0457a03": "經。何以故。解曰。諸有為法剎那生滅者何",
    "T33n1709_002:0457a04": "所以故從此第三釋多生滅。",
    "T33n1709_002:0457a05": "經。一念中有九十剎那一剎那經九百生滅。",
    "T33n1709_002:0457a06": "解曰。從麁至細轉折明空。諸有為法漂馳不",
    "T33n1709_002:0457a07": "住。過去已無未來當無。現在一念勿謂實",
    "T33n1709_002:0457a08": "有。拆此一念有九十剎那。勿謂剎那而有實",
    "T33n1709_002:0457a09": "體。拆一剎那有九百生滅。以多生滅成一剎",
    "T33n1709_002:0457a10": "那。剎那無體以多剎那合成一念。念無實體。",
    "T33n1709_002:0457a11": "故說諸法念念皆空。問念於別境明記為性。",
    "T33n1709_002:0457a12": "如何此云念生滅空。答念名即同所因有異。",
    "T33n1709_002:0457a13": "彼別境念明記為性。此不相應時中假立一",
    "T33n1709_002:0457a14": "生滅頃假立念名。念無實體悉皆空也。從此",
    "T33n1709_002:0457a15": "第四結諸法空。",
    "T33n1709_002:0457a16": "經。諸有為法悉皆空故。解曰。結有為法生",
    "T33n1709_002:0457a17": "滅故空。及顯無為寂而常矣。從此第二明智",
    "T33n1709_002:0457a18": "照空文分為二。且初第一標智照空。",
    "T33n1709_002:0457a19": "經。以甚深般若波羅蜜多照見諸法一切皆",
    "T33n1709_002:0457a20": "空。解曰。如宗中解。略屬文者。甚深般若即",
    "T33n1709_002:0457a21": "淨慧也。波羅蜜多彼岸到也。言照見者。照",
    "T33n1709_002:0457a22": "謂智體見謂智用。照體即見目無相心。由",
    "T33n1709_002:0457a23": "此淨慧達彼岸故。言諸法者謂所照境。境智",
    "T33n1709_002:0457a24": "俱寂故經說云一切皆空。問前四諦下一切",
    "T33n1709_002:0457a25": "皆空。此諸法下一切皆空。二文何別。答前唯",
    "T33n1709_002:0457a26": "境空此亦智空。雖境與智皆自性空。顯智照",
    "T33n1709_002:0457a27": "如智即無相故合明矣。從此第二歷法明空",
    "T33n1709_002:0457a28": "文分為六。且初第一明內外空。",
    "T33n1709_002:0457a29": "經。內空外空內外空。解曰。自下經文明其",
    "T33n1709_002:0457b01": "正智。即有觀空有十八也。此十八空與大般",
    "T33n1709_002:0457b02": "若後四文別。如五十一善現發問世尊具答。",
    "T33n1709_002:0457b03": "略引彼經釋此文也。言內空者。內謂內法即",
    "T33n1709_002:0457b04": "是眼耳鼻舌身意。此中眼由眼空。鼻等亦然。",
    "T33n1709_002:0457b05": "非常非壞本性爾故。上言眼者謂即眼處。由",
    "T33n1709_002:0457b06": "眼空者眼無自性。眼處即空餘皆悉矣。如智",
    "T33n1709_002:0457b07": "度論四十六說。若不習空必墮二邊。以空破",
    "T33n1709_002:0457b08": "有亦不著空。無我我所。本性爾故。下文皆同",
    "T33n1709_002:0457b09": "恐繁故略。言外空者。外謂外法即是色聲香",
    "T33n1709_002:0457b10": "味觸法。此中色由色空。聲等亦爾。內外空",
    "T33n1709_002:0457b11": "者謂內外法。內六根處外六塵處。此中內六",
    "T33n1709_002:0457b12": "處由外六處空。外六處由內六處空。前別後",
    "T33n1709_002:0457b13": "總偏俱空故。從此第二明二諸空。",
    "T33n1709_002:0457b14": "經。空空大空勝義空。解曰。言空空者。謂一",
    "T33n1709_002:0457b15": "切法空。此空由空空。言大空者。謂即十方東",
    "T33n1709_002:0457b16": "南西北四維上下。此中東方由東方空。南等",
    "T33n1709_002:0457b17": "亦爾。勝義空者。勝義謂涅槃。此勝義由勝義",
    "T33n1709_002:0457b18": "空。二俗一真相性空故從此第三為無為空。",
    "T33n1709_002:0457b19": "經。有為空無為空。解曰。有為空者。謂欲界",
    "T33n1709_002:0457b20": "色界無色界。此中欲界由欲界空。色等亦爾。",
    "T33n1709_002:0457b21": "無為空者。謂無生無住無異無滅。此無為由",
    "T33n1709_002:0457b22": "無為空。相無相空故。從此第四明三世空。",
    "T33n1709_002:0457b23": "經。無始空畢竟空。解曰。無始空者順古譯",
    "T33n1709_002:0457b24": "也。新云無際空。謂無初中後際可得。及無往",
    "T33n1709_002:0457b25": "來際可得。此無際由無際空。畢竟空者。謂諸",
    "T33n1709_002:0457b26": "法究竟不可得。此畢竟由畢竟空。世非世空",
    "T33n1709_002:0457b27": "故。從此第五明性相空。",
    "T33n1709_002:0457b28": "經。散空本性空自相空一切法空。解曰。言",
    "T33n1709_002:0457b29": "散空者。謂有放有棄有捨可得。此散由散空。",
    "T33n1709_002:0457c01": "彼經次云無變異空。謂無放無棄無捨可得。",
    "T33n1709_002:0457c02": "此無變異由無變異空。前有後無。相對相故。",
    "T33n1709_002:0457c03": "此雖闕無義影對故。言本性空者。謂一切",
    "T33n1709_002:0457c04": "法本性。若有為法性若無為法性。皆非聲聞",
    "T33n1709_002:0457c05": "獨覺菩薩如來所作。亦非餘所作。此本性由",
    "T33n1709_002:0457c06": "本性空。言自相空者。謂一切法自相。如質",
    "T33n1709_002:0457c07": "礙是色自相。領納是受自相。取像是想自相。",
    "T33n1709_002:0457c08": "造作是行自相。了別是識自相。如是等若有",
    "T33n1709_002:0457c09": "為法自相若無為法自相。此自相空。言一切",
    "T33n1709_002:0457c10": "法空者。謂五蘊十二處十八界若有色無色",
    "T33n1709_002:0457c11": "有見無見有對無對有漏無漏有為無為法。",
    "T33n1709_002:0457c12": "此一切法由一切法空。從此第六明因果空。",
    "T33n1709_002:0457c13": "經。般若波羅蜜多空因空佛果空空空故空。",
    "T33n1709_002:0457c14": "解曰。般若波羅蜜多空者觀照智空。因空者",
    "T33n1709_002:0457c15": "等覺已前諸菩薩等一切皆空。佛果空者諸",
    "T33n1709_002:0457c16": "佛所有力無畏等諸不共法體寂故空空空故",
    "T33n1709_002:0457c17": "空者智度論云。空空者先以諸空破內外等",
    "T33n1709_002:0457c18": "諸法皆空。又以此空破前諸空。是名空空。",
    "T33n1709_002:0457c19": "問前空空與此空空何別。答前破諸法故云",
    "T33n1709_002:0457c20": "空空。此破前空故名空空。若爾由諸法有破",
    "T33n1709_002:0457c21": "故云空。空既非法。空何所破。答破諸法已唯",
    "T33n1709_002:0457c22": "有於空。空亦應捨故須空空。如藥治病盡捨",
    "T33n1709_002:0457c23": "藥。藥若不捨藥復成病。恐空成病以空捨空。",
    "T33n1709_002:0457c24": "故云空空。從此第二諸法假有於中分二。初",
    "T33n1709_002:0457c25": "明諸法有後明我法空。初諸法有於中分三。",
    "T33n1709_002:0457c26": "且初第一標諸法有。",
    "T33n1709_002:0457c27": "經。諸有為法法集故有受集故有名集故有。",
    "T33n1709_002:0457c28": "解曰。前明正智所照皆空。此方便智不壞諸",
    "T33n1709_002:0457c29": "法。即空觀有。諸有為法者。此句總標世出世",
    "T33n1709_002:0458a01": "間有為法也。下別明有。法集故有者。五蘊積",
    "T33n1709_002:0458a02": "集名法集有。受集故有者。領納作業名受集",
    "T33n1709_002:0458a03": "有名集故有者。名謂表詮。習故有。雖此三",
    "T33n1709_002:0458a04": "集義通無漏。此上下文唯約有漏。從此第二",
    "T33n1709_002:0458a05": "明世間有。",
    "T33n1709_002:0458a06": "經。因集故有果集故有六趣故有。解曰。因",
    "T33n1709_002:0458a07": "集故有者。有漏善染所造諸業是三有因。集",
    "T33n1709_002:0458a08": "諦故有。果集故有者。於三界中總別業感淨",
    "T33n1709_002:0458a09": "無記果。苦諦故有。六趣故有者。趣謂異熟。",
    "T33n1709_002:0458a10": "地獄餓鬼畜生修羅人天等六。能趣即因所",
    "T33n1709_002:0458a11": "趣即果。前別後總明三界矣。從此第三明出",
    "T33n1709_002:0458a12": "世有。",
    "T33n1709_002:0458a13": "經。十地故有佛果故有一切皆有。解曰。十",
    "T33n1709_002:0458a14": "地故有者。文言十地義攝三賢。菩薩因有。佛",
    "T33n1709_002:0458a15": "果故有者。三身故有亦得說云。因位進趣道",
    "T33n1709_002:0458a16": "諦未圓。果位智品道諦圓故。解脫法身滅諦",
    "T33n1709_002:0458a17": "圓故。對前苦集即四諦矣。一切皆有者。此",
    "T33n1709_002:0458a18": "句總結世出世間一切皆有。又料此文最初",
    "T33n1709_002:0458a19": "一句總標有為。中間分三三。集故有．世間故",
    "T33n1709_002:0458a20": "有．出世故有。最後一句總結有為如文悉",
    "T33n1709_002:0458a21": "矣。從此第二明我法空。於中分二。初明我法",
    "T33n1709_002:0458a22": "空後明不起見。初我法空於中分三。且初第",
    "T33n1709_002:0458a23": "一標我法相。",
    "T33n1709_002:0458a24": "經。善男子若菩薩住於法相有我相人相有情",
    "T33n1709_002:0458a25": "知見為住世間即非菩薩。解曰。謂菩薩雖",
    "T33n1709_002:0458a26": "觀於有不應住故。住於法相者。即前有為總",
    "T33n1709_002:0458a27": "名為法。一一皆有軌持相故。謂若菩薩雖觀",
    "T33n1709_002:0458a28": "諸有。而不壞法通達實性不應住相。若住相",
    "T33n1709_002:0458a29": "者即有執生。迷杌謂人理必然故。有我相者。",
    "T33n1709_002:0458b01": "我人知見四如前解。外道執我亦名有情。作",
    "T33n1709_002:0458b02": "業受果皆計為我。為住世間即非菩薩者。住",
    "T33n1709_002:0458b03": "我法相即是凡愚為住世間。非菩薩故。從此",
    "T33n1709_002:0458b04": "第二徵其所以。",
    "T33n1709_002:0458b05": "經。所以者何。解曰。住我法相何所以故非",
    "T33n1709_002:0458b06": "菩薩也。從此第三結諸法空。",
    "T33n1709_002:0458b07": "經。一切諸法悉皆空故。解曰。不了諸空即",
    "T33n1709_002:0458b08": "非菩薩。悟一切法悉皆空寂於有不住即菩",
    "T33n1709_002:0458b09": "薩矣。從此第二明不起見。於中分三。且初第",
    "T33n1709_002:0458b10": "一明不起見。",
    "T33n1709_002:0458b11": "經。若於諸法而得不動不生不滅無相無無相",
    "T33n1709_002:0458b12": "不應起見。解曰。此明菩薩即法觀空。若於",
    "T33n1709_002:0458b13": "諸法而得不動者。若諸菩薩雖觀諸法達有",
    "T33n1709_002:0458b14": "即空。空故不動。空不動故不生滅也。言無相",
    "T33n1709_002:0458b15": "者。相謂諸法無相即空。悟相即空故云無相。",
    "T33n1709_002:0458b16": "無無相者。非謂遣相住於無相。無相亦遣故",
    "T33n1709_002:0458b17": "無無相。不應起見者。於相住即見生。不住",
    "T33n1709_002:0458b18": "有無即無見也。故肇法師云。般若之門觀空。",
    "T33n1709_002:0458b19": "漚和之門涉有。涉有未始迷空故處有而",
    "T33n1709_002:0458b20": "不染。不厭有以觀空故觀空而不證。斯之謂",
    "T33n1709_002:0458b21": "矣。從此第二徵其所以。",
    "T33n1709_002:0458b22": "經。何以故。解曰。何以不應起見故也。從此",
    "T33n1709_002:0458b23": "第三釋法皆如。",
    "T33n1709_002:0458b24": "經。一切法皆如也諸佛法僧亦如也。解曰。",
    "T33n1709_002:0458b25": "初舉諸法後舉三寶。無論勝劣一切皆如。寶",
    "T33n1709_002:0458b26": "性論云。如三器異空界不別。一切眾生菩薩",
    "T33n1709_002:0458b27": "諸佛皆無差別同一如也。從此第三聖智次",
    "T33n1709_002:0458b28": "第。於中分四。且初第一明初聖智。",
    "T33n1709_002:0458b29": "經。聖智現前最初一念具足八萬四千波羅蜜",
    "T33n1709_002:0458c01": "多名歡喜地。解曰。自上所明智照空有不",
    "T33n1709_002:0458c02": "辨位地。但是通論。准此下文方明登地。及",
    "T33n1709_002:0458c03": "顯自上多約地前智離有無修不住故。又解。",
    "T33n1709_002:0458c04": "此明觀照賢聖通論。自下委屬明聖位故。聖",
    "T33n1709_002:0458c05": "智現前最初一念具足八萬四千波羅蜜多",
    "T33n1709_002:0458c06": "者。謂真見道最初現斷無始已來分別二",
    "T33n1709_002:0458c07": "執種子永盡具諸德故。由此言者。於三賢位",
    "T33n1709_002:0458c08": "一劫修行所有功德不可比此最初念故。何",
    "T33n1709_002:0458c09": "謂具足八萬四千。對所治惑有斯數也。如俱",
    "T33n1709_002:0458c10": "舍云。如實行對治。所治貪等八萬行別能對",
    "T33n1709_002:0458c11": "治道其數亦然。言八萬者。謂貪嗔等十種煩",
    "T33n1709_002:0458c12": "惱一一皆以九為方便足成一百。前分一百",
    "T33n1709_002:0458c13": "後分一百合成三百。置本一百就前分一百",
    "T33n1709_002:0458c14": "一一皆以九為方便合成一千。後分亦爾復",
    "T33n1709_002:0458c15": "成一千。兼本一百成二千一百。已起未起各",
    "T33n1709_002:0458c16": "有二千一百足滿四千二百。約彼多貪多嗔",
    "T33n1709_002:0458c17": "多癡著我思覺五人。一一皆有四千二百成",
    "T33n1709_002:0458c18": "二萬一千。對治三毒等分四人。一一皆有二",
    "T33n1709_002:0458c19": "萬一千遂成八萬四千。此諸煩惱若約一人。",
    "T33n1709_002:0458c20": "長劫相續亦不違理。離真見道無此品殊。就",
    "T33n1709_002:0458c21": "所治種言八萬矣。又賢劫經廣說其相。所",
    "T33n1709_002:0458c22": "謂最初波羅蜜多乃至最後分布舍利。於中",
    "T33n1709_002:0458c23": "總有三百五十波羅蜜多。一一各有六到彼",
    "T33n1709_002:0458c24": "岸成二千一百。對治十患四大六衰合成二",
    "T33n1709_002:0458c25": "萬一千。復對四患多貪嗔癡及等分者故成",
    "T33n1709_002:0458c26": "八萬四千諸波羅蜜多。此通對治義如常說。",
    "T33n1709_002:0458c27": "又解。由無始來二障麁重。能障淨慧所生功",
    "T33n1709_002:0458c28": "德有如是數。於初見道二障斷也。為無為德",
    "T33n1709_002:0458c29": "最初生顯有斯數故。名歡喜地者。生如來家",
    "T33n1709_002:0459a01": "住極喜地。下廣明也。從此第一通明十地。",
    "T33n1709_002:0459a02": "經。障盡解脫運載名乘。解曰。通十地也。言",
    "T33n1709_002:0459a03": "障盡者。俱生二障十地分斷金剛盡故。言解",
    "T33n1709_002:0459a04": "脫者。解謂離繫脫謂自在。隨於十地障斷顯",
    "T33n1709_002:0459a05": "如。金剛心後解脫圓滿。言運載者即乘義也。",
    "T33n1709_002:0459a06": "運具四義。運障令盡．運理令顯．運行令滿。運",
    "T33n1709_002:0459a07": "果令圓至究竟位。此則釋其乘之運用。乘",
    "T33n1709_002:0459a08": "體所謂教理行果。如前解矣。從此第三明等",
    "T33n1709_002:0459a09": "覺地。",
    "T33n1709_002:0459a10": "經。動相滅時名金剛定。解曰。動相滅時者",
    "T33n1709_002:0459a11": "第十地末最後定也。言動相者如起信論云。",
    "T33n1709_002:0459a12": "如風依水而有動相。無明依真而起業相。今",
    "T33n1709_002:0459a13": "等學位如風滅故動相隨滅而水不滅。彼無",
    "T33n1709_002:0459a14": "明滅業相隨滅而真不滅。故說此位言動相",
    "T33n1709_002:0459a15": "滅也。名金剛定者。謂諸菩薩至此位中所依",
    "T33n1709_002:0459a16": "勝定猶如金剛。悉能斷除微細障故。從此第",
    "T33n1709_002:0459a17": "四明如來地。",
    "T33n1709_002:0459a18": "經。體相平等名一切智智。解曰。體相平等",
    "T33n1709_002:0459a19": "者此有二種。一體平等。一切諸佛所證等故。",
    "T33n1709_002:0459a20": "二相平等。一切諸佛恒沙功德亦皆等也。名",
    "T33n1709_002:0459a21": "一切智智者此有二智。一切智者即證如智。",
    "T33n1709_002:0459a22": "下言智者一切種智後得智也。真俗二智諸",
    "T33n1709_002:0459a23": "佛皆等。此即觀照般若因果位故。從此第三",
    "T33n1709_002:0459a24": "文字般若。如本記云。有四無上。一說者無上。",
    "T33n1709_002:0459a25": "二信受無上。三所說無上。四智慧無上。且初",
    "T33n1709_002:0459a26": "第一說者無上。",
    "T33n1709_002:0459a27": "經。大王此般若波羅蜜多文字章句百佛千佛",
    "T33n1709_002:0459a28": "百千萬億一切諸佛而共同說。解曰。所證",
    "T33n1709_002:0459a29": "實相能證觀照彼二般若必有能詮。然就能",
    "T33n1709_002:0459b01": "詮諸佛國異。如維摩經。或以香飯或以光明",
    "T33n1709_002:0459b02": "或以園林或無言說。此堪忍界即以音聲文",
    "T33n1709_002:0459b03": "字般若而為佛事。有此文故。言文字者。梵云",
    "T33n1709_002:0459b04": "便膳那此翻為文。文即是字。如言噁阿。依聲",
    "T33n1709_002:0459b05": "所顯。是不相應行蘊中字非墨書字。言章句",
    "T33n1709_002:0459b06": "者。梵云鉢陀正翻云跡義翻為句。句者章",
    "T33n1709_002:0459b07": "也。詮義究竟。即如經云。諸行無常等章句也。",
    "T33n1709_002:0459b08": "正云跡者謂如象跡。象有四跡尋跡得象。偈",
    "T33n1709_002:0459b09": "有四句尋句得義。文字般若體即四法。謂名",
    "T33n1709_002:0459b10": "句文及與音聲。名詮自性如呼色等。色等諸",
    "T33n1709_002:0459b11": "法自性別故。句詮差別。說無常等苦空無我",
    "T33n1709_002:0459b12": "差別法故。文則是字顯名句故。聲則音聲耳",
    "T33n1709_002:0459b13": "所聞故。依聲屈曲說名句文。彼三離聲雖無",
    "T33n1709_002:0459b14": "別體而假實異。亦不即聲合為般若。解脫因",
    "T33n1709_002:0459b15": "故。此經文字勿謂唯是世尊獨說。百千萬億",
    "T33n1709_002:0459b16": "一切諸佛共同說故。從此第二信無上。於中",
    "T33n1709_002:0459b17": "分二。且初第一明財施劣。",
    "T33n1709_002:0459b18": "經。若有人於恒河沙三千大千世界滿中七寶",
    "T33n1709_002:0459b19": "以用布施大千世界一切有情皆得阿羅漢",
    "T33n1709_002:0459b20": "果。解曰。舉喻校量。言恒河者新云殑伽河",
    "T33n1709_002:0459b21": "也。河中多沙。取一一沙數大千界。此多沙界",
    "T33n1709_002:0459b22": "滿中七寶如常分別。以用布施大千世界一",
    "T33n1709_002:0459b23": "切有情者。彰施廣也。以多沙界所貴七寶持",
    "T33n1709_002:0459b24": "以布施大千世界六趣四生一一有情。皆悉",
    "T33n1709_002:0459b25": "等施。故經總說一切有情。皆得阿羅漢果者",
    "T33n1709_002:0459b26": "得勝果也。彼受施者一切有情發聲聞心修",
    "T33n1709_002:0459b27": "自利行。依舊經云得七賢四果。此直舉勝言",
    "T33n1709_002:0459b28": "羅漢果。顯所施中至最勝果。從此第二彰信",
    "T33n1709_002:0459b29": "受勝。",
    "T33n1709_002:0459c01": "經。不如有人於此經中乃至起於一念淨信何",
    "T33n1709_002:0459c02": "況有能受持讀誦解一句者。解曰。信心澄",
    "T33n1709_002:0459c03": "淨眾善之本。若常信者無已比方。但取於經",
    "T33n1709_002:0459c04": "一念淨信。勝前福故。何況等者。少信尚勝何",
    "T33n1709_002:0459c05": "況有能受持讀誦心生正解。勝無等故。受持",
    "T33n1709_002:0459c06": "等者。受謂領受持謂不忘。對文背本讀誦異",
    "T33n1709_002:0459c07": "也。如辦中邊論十法行頌云。書寫以供養。施",
    "T33n1709_002:0459c08": "人聽故讀。受持正開演。諷誦及思修。前八",
    "T33n1709_002:0459c09": "為聞後二思修。謂即三慧。此有彼四。三聞一",
    "T33n1709_002:0459c10": "思舉。其少解即勝前故。問沙界七寶廣施有",
    "T33n1709_002:0459c11": "情。彼復修行至無學果。具茲三勝何乃劣於",
    "T33n1709_002:0459c12": "一念信耶。答七寶是財。由住相施彼二雖廣",
    "T33n1709_002:0459c13": "有分別故。阿羅漢果自求解脫。是小乘故。所",
    "T33n1709_002:0459c14": "以劣矣。此般若教是諸佛母出生諸佛。廣大",
    "T33n1709_002:0459c15": "甚深勝無等者。一念信等即超彼故。若於前",
    "T33n1709_002:0459c16": "文不住相施及以法施無畏施等無相相應。與",
    "T33n1709_002:0459c17": "此淨信受持何別。而言彼劣。從此第三所說",
    "T33n1709_002:0459c18": "無上。於中分二。且初第一徵問所以。",
    "T33n1709_002:0459c19": "經。所以者何。解曰。所以淨信持讀勝者何",
    "T33n1709_002:0459c20": "也。從此第二釋勝所由。",
    "T33n1709_002:0459c21": "經。文字性離無文字相非法非非法。解曰。",
    "T33n1709_002:0459c22": "文字性離無文字相者明能詮教。言文字者",
    "T33n1709_002:0459c23": "表詮。諸法無自性故。故云性離。以性離故即",
    "T33n1709_002:0459c24": "無相也。故淨名云。文字性離即是解脫。言非",
    "T33n1709_002:0459c25": "法者文字空故。非非法者離相所詮體非無",
    "T33n1709_002:0459c26": "故。又非法者所詮理智非有相故。非非法者",
    "T33n1709_002:0459c27": "是所修證不同兔角非無法故。由教及理俱",
    "T33n1709_002:0459c28": "離二邊故無上矣。從此第四智慧無上。於中",
    "T33n1709_002:0459c29": "分三。且初第一明般若空。",
    "T33n1709_002:0460a01": "經。般若空故菩薩亦空。解曰。即此文字所",
    "T33n1709_002:0460a02": "詮顯也。般若空故者境智空也。菩薩亦空者",
    "T33n1709_002:0460a03": "能行照者菩薩亦空。從此第二徵其所以。",
    "T33n1709_002:0460a04": "經。何以故。解曰。何所以故菩薩亦空。從此",
    "T33n1709_002:0460a05": "第三釋空所由。於中分二。且初第一菩薩因",
    "T33n1709_002:0460a06": "空。",
    "T33n1709_002:0460a07": "經。於十地中地地皆有始生住生及以終生",
    "T33n1709_002:0460a08": "此三十生悉皆是空。解曰。舉所依空顯能依",
    "T33n1709_002:0460a09": "空。於十地者。謂歡喜等依持生長故名為地。",
    "T33n1709_002:0460a10": "始生已下明十地空。於一一地皆具有三。且",
    "T33n1709_002:0460a11": "如初地。最初見道名為始生。於初地中具修",
    "T33n1709_002:0460a12": "勝行時既經久名為住生。初地將滿進求後",
    "T33n1709_002:0460a13": "地於最後心名為終生。即入住終以為三也。",
    "T33n1709_002:0460a14": "餘九例此即成三十。雖後三地無別勉勵。任",
    "T33n1709_002:0460a15": "運加行亦有三故。悉皆是空者總即十地別",
    "T33n1709_002:0460a16": "三十生。此之因位能依所依悉皆空故。從此",
    "T33n1709_002:0460a17": "第二明佛果空。",
    "T33n1709_002:0460a18": "經。一切智智亦復皆空。解曰。一切智智者",
    "T33n1709_002:0460a19": "謂佛所有本後二智。不唯文字及以所詮并",
    "T33n1709_002:0460a20": "菩薩空。乃至佛果諸相永寂亦復皆空。上來",
    "T33n1709_002:0460a21": "別解三般若中皆通因果。如文釋竟。大文第",
    "T33n1709_002:0460a22": "二總明般若。於中分三。一總標境智。二別釋",
    "T33n1709_002:0460a23": "境智。三總結皆如。且初第一總標境智。",
    "T33n1709_002:0460a24": "經。大王若菩薩見境見智見說見受即非聖見",
    "T33n1709_002:0460a25": "是愚夫見。解曰。此文通明聖凡二也。為前",
    "T33n1709_002:0460a26": "別明三種般若令諸菩薩如是證修。境智雖",
    "T33n1709_002:0460a27": "同猶迷悟別故。此下凡聖對明。然諸菩薩所",
    "T33n1709_002:0460a28": "見境者即是實相。言見智者即是觀照。見說",
    "T33n1709_002:0460a29": "受者即是文字。謂於前二以無相心常證修",
    "T33n1709_002:0460b01": "說。不壞於相得無住者真是菩薩。若心取相",
    "T33n1709_002:0460b02": "所見境者即是六塵。言見智者妄分別智。見",
    "T33n1709_002:0460b03": "說受者著相說受。迷性取相愚夫見也。問凡",
    "T33n1709_002:0460b04": "境智說與諸菩薩境智說三體為同異。答住",
    "T33n1709_002:0460b05": "相故非同。照解故非異。故無定矣。從此第二",
    "T33n1709_002:0460b06": "別明境智。於中為三。一明凡境智。二明聖境",
    "T33n1709_002:0460b07": "智。三別明說聽。初凡境智於中分三。一總標",
    "T33n1709_002:0460b08": "果報。二釋三界業。三結業果空。且初第一總",
    "T33n1709_002:0460b09": "標果報。",
    "T33n1709_002:0460b10": "經。有情果報三界虛妄。解曰。下明三界分",
    "T33n1709_002:0460b11": "段生死。言有情者有情世間。言果報者六趣",
    "T33n1709_002:0460b12": "業果。言三界者外器世間。言虛妄者此二因",
    "T33n1709_002:0460b13": "果皆不實也。如不增不減經云。清淨法身為",
    "T33n1709_002:0460b14": "諸煩惱之所漂動往來生死名為眾生。明諸",
    "T33n1709_002:0460b15": "有情本性清淨。謂因無明業所漂動。長眠三",
    "T33n1709_002:0460b16": "界流轉六趣往來生死。猶如伎兒種種變現。",
    "T33n1709_002:0460b17": "皆虛妄故。從此第二釋三界業。於中分三。且",
    "T33n1709_002:0460b18": "初第一明欲界業。",
    "T33n1709_002:0460b19": "經。欲界分別所造諸業。解曰。言欲界者食",
    "T33n1709_002:0460b20": "欲二貪所屬之界。謂四趣全天趣一分及所",
    "T33n1709_002:0460b21": "依處皆名欲界。言分別者。欲界有情諸識散",
    "T33n1709_002:0460b22": "動。身異想異種種苦樂起妄分別。言所造者",
    "T33n1709_002:0460b23": "謂身口意妄想造作。言諸業者業體是思福",
    "T33n1709_002:0460b24": "非福行如前解矣。從此第二明色界業。",
    "T33n1709_002:0460b25": "經。色四靜慮定所作業。解曰。色謂色界。四",
    "T33n1709_002:0460b26": "靜慮地如前已解。所言定者心一境性。所作",
    "T33n1709_002:0460b27": "業者略有三類。一者尋伺。謂初靜慮有尋有",
    "T33n1709_002:0460b28": "伺。若中間禪無尋唯伺。上三靜慮無尋無伺。",
    "T33n1709_002:0460b29": "與此三種相應淨定即不動行能生彼故。從",
    "T33n1709_002:0460c01": "此第三明無色界業。",
    "T33n1709_002:0460c02": "經。無色四空定所起業。解曰。無色二字如",
    "T33n1709_002:0460c03": "前已解。言四空者。一空無邊處。二識無邊",
    "T33n1709_002:0460c04": "處。三無所有處。四非想非非想處。定義如前。",
    "T33n1709_002:0460c05": "唯無尋伺有勝淨定之所起業。如俱舍云。修",
    "T33n1709_002:0460c06": "如行時思無邊空離第四禪生立空無邊處。",
    "T33n1709_002:0460c07": "依此分近諸無間道厭下有漏。麁苦障三隨",
    "T33n1709_002:0460c08": "一行相。諸解脫道欣空根本。靜妙離三隨一",
    "T33n1709_002:0460c09": "行相。得生彼四蘊成身。依命根眾同分壽二",
    "T33n1709_002:0460c10": "萬劫。識等三處准此應知。壽四萬劫六八萬",
    "T33n1709_002:0460c11": "劫定漸勝故。從此第三結業果空於中分二。",
    "T33n1709_002:0460c12": "且初第一明業果空。",
    "T33n1709_002:0460c13": "經。三有業果一切皆空。解曰。言三有者欲",
    "T33n1709_002:0460c14": "有色有無色有也。言業果者。業謂有漏善不",
    "T33n1709_002:0460c15": "善業及煩惱障緣助力故。果謂所感諸趣異",
    "T33n1709_002:0460c16": "熟身命短長隨因緣力有定齊限分段果故。",
    "T33n1709_002:0460c17": "一切皆空者。彼無自性皆空無也。從此第",
    "T33n1709_002:0460c18": "二結無明空。",
    "T33n1709_002:0460c19": "經。三界根本無明亦空。解曰。根本無明者",
    "T33n1709_002:0460c20": "如唯識云。第七識俱恒行無明雖恒相續非",
    "T33n1709_002:0460c21": "能發業。第六識俱迷理起者唯取能發福等",
    "T33n1709_002:0460c22": "諸行。緣生之首為根本矣。如起信說。無明",
    "T33n1709_002:0460c23": "有二。一者根本二者枝末。枝末細相謂業轉",
    "T33n1709_002:0460c24": "現。依此現識起事識等。即楞伽云。境界風",
    "T33n1709_002:0460c25": "所動七識波浪轉。平相引發受分段生即枝",
    "T33n1709_002:0460c26": "末也。言根本者。不如實知真如法一故。不",
    "T33n1709_002:0460c27": "覺心起而有其念。念無自相不離本覺。猶如",
    "T33n1709_002:0460c28": "迷人依方故迷。若離於方則無有迷。眾生亦",
    "T33n1709_002:0460c29": "爾。依覺故迷。若離覺性則無不覺。此根本也。",
    "T33n1709_002:0461a01": "言亦空者。豈唯業果無自性空。即彼所依根",
    "T33n1709_002:0461a02": "本無明無自性故而亦空矣。從此第二明聖",
    "T33n1709_002:0461a03": "境智。於中分三。且初第一明變易空。",
    "T33n1709_002:0461a04": "經。聖位諸地無漏生滅於三界中餘無明習變",
    "T33n1709_002:0461a05": "易果報亦復皆空。解曰。言聖位者此明得",
    "T33n1709_002:0461a06": "人非凡得也。言諸地者依舊經云。三地九生",
    "T33n1709_002:0461a07": "滅。言三地者八九十地。地地皆有始住終生",
    "T33n1709_002:0461a08": "九生滅也。又四卷楞伽云。菩薩摩訶薩得無",
    "T33n1709_002:0461a09": "生法忍住第八地。轉捨心等得意生身。又第",
    "T33n1709_002:0461a10": "四云。大慧聲聞辟支佛未證法無我。未得離",
    "T33n1709_002:0461a11": "不思議變易生故。又夫人經云。一者阿羅漢",
    "T33n1709_002:0461a12": "二者獨覺三者已得自在菩薩受變易身。言",
    "T33n1709_002:0461a13": "自在者即是八地於相及土得自在也。又楞",
    "T33n1709_002:0461a14": "伽第三云。有三種意生身。所謂三昧樂正受",
    "T33n1709_002:0461a15": "意生身。覺法自性性意生身。種類俱生無行",
    "T33n1709_002:0461a16": "作意生身。屬十地者。初至七地得初身矣。其",
    "T33n1709_002:0461a17": "第八地得第二身。九至十地得第三也。由此",
    "T33n1709_002:0461a18": "言者。直往菩薩三文皆同。聲聞獨覺兩經皆",
    "T33n1709_002:0461a19": "說。二乘無學迴心向地前亦得受變易身況",
    "T33n1709_002:0461a20": "諸菩薩發地者矣。言無漏者此明因也。漏謂",
    "T33n1709_002:0461a21": "煩惱起過無窮。此智無彼故云無漏。言生滅",
    "T33n1709_002:0461a22": "者。雖根本智自體生滅。證不生故非變易因。",
    "T33n1709_002:0461a23": "此唯後得緣生滅法有分別故。為變易因",
    "T33n1709_002:0461a24": "故。唯識云。謂諸無漏有分別業為此因故。於",
    "T33n1709_002:0461a25": "三界中餘無明習者此為緣也。障有二種。得",
    "T33n1709_002:0461a26": "變易者無煩惱故唯所知障。是三界中煩",
    "T33n1709_002:0461a27": "惱之餘故。所知障即無明。夫人經云無明住",
    "T33n1709_002:0461a28": "地。慈恩譯云。無明習地從無始來由無明故",
    "T33n1709_002:0461a29": "數熏習也。唯識第八云。由所知障緣助勢力",
    "T33n1709_002:0461b01": "故為緣也。無漏為因所知障為緣故感殊勝",
    "T33n1709_002:0461b02": "細異熟果。言變易者此列名也。變是改義易",
    "T33n1709_002:0461b03": "是轉義。改轉身命名變易也。此有三名。唯識",
    "T33n1709_002:0461b04": "論云。由悲願力改轉身命無定齊限故名變",
    "T33n1709_002:0461b05": "易。或名意成身。由悲願力意願成故。亦名",
    "T33n1709_002:0461b06": "變化身。由無漏力轉令異本如變化故。言果",
    "T33n1709_002:0461b07": "報者。謂諸菩薩依欲色身隨諸界地令彼改",
    "T33n1709_002:0461b08": "轉。細妙光潔異熟無記五蘊性故。唯自類身",
    "T33n1709_002:0461b09": "及復勝位菩薩等境非劣境故。故何用資",
    "T33n1709_002:0461b10": "感有漏果。為自證菩提利樂他故。謂菩薩等",
    "T33n1709_002:0461b11": "已永斷伏煩惱障故無容復受。當分段身恐",
    "T33n1709_002:0461b12": "廢長時修菩薩行。遂以無漏勝定願力如延",
    "T33n1709_002:0461b13": "壽法資現身因令彼長時與果不絕。數數如",
    "T33n1709_002:0461b14": "是定願力助乃至證得無上菩提。彼復何須",
    "T33n1709_002:0461b15": "所知障助。既未圓證無相大悲。不執菩提有",
    "T33n1709_002:0461b16": "情實有。無由發起猛利悲願。又所知障障大",
    "T33n1709_002:0461b17": "菩提。為永斷除留身住故。又楞伽云。隨所憶",
    "T33n1709_002:0461b18": "念本願境界。為成熟眾生得自覺聖智。由如",
    "T33n1709_002:0461b19": "是等故資感也。以此而論。變易生死性是有",
    "T33n1709_002:0461b20": "漏異熟果攝。於無漏業是增上果。若有聖教",
    "T33n1709_002:0461b21": "說為無漏出三界者。隨助因說。如佛地說。有",
    "T33n1709_002:0461b22": "妙淨土出過三界。十地菩薩當生其中。准此",
    "T33n1709_002:0461b23": "悉矣。亦復皆空者。豈准分段無自性空。此",
    "T33n1709_002:0461b24": "無自性亦復空故。從此第二明等覺空。",
    "T33n1709_002:0461b25": "經。等覺菩薩得金剛定二死因果空一切智亦",
    "T33n1709_002:0461b26": "空。解曰。等覺菩薩者於十地後等覺位也。",
    "T33n1709_002:0461b27": "得金剛定者最後勝定也。二死因果空者。謂",
    "T33n1709_002:0461b28": "此菩薩由有所治分段變易二種生死微細障",
    "T33n1709_002:0461b29": "也。如何此位有分段耶。由煩惱種。是彼因故。",
    "T33n1709_002:0461c01": "又由無漏延分段蘊為變易故。又本無明從",
    "T33n1709_002:0461c02": "本向末。是彼因故。一切智者能斷智也。彼能",
    "T33n1709_002:0461c03": "所斷皆無自性故云亦空。從此第三明果德",
    "T33n1709_002:0461c04": "空。",
    "T33n1709_002:0461c05": "經。佛無上覺種智圓滿擇非擇滅真淨法界性",
    "T33n1709_002:0461c06": "相平等應用亦空。解曰。佛上覺者梵云",
    "T33n1709_002:0461c07": "佛陀。義如上也。勝無與等云無上覺。此總",
    "T33n1709_002:0461c08": "標也。種智圓滿者。種即事智智謂理智。智德",
    "T33n1709_002:0461c09": "圓矣。擇非擇滅者謂即擇滅非擇滅也。擇即",
    "T33n1709_002:0461c10": "淨慧斷惑顯如名為擇滅。緣闕顯如不由擇",
    "T33n1709_002:0461c11": "力名非擇滅。解脫圓故。真淨法界者。真謂真",
    "T33n1709_002:0461c12": "如清淨法界。法身圓故。性相平等者。性謂真",
    "T33n1709_002:0461c13": "如相謂智等。悉皆圓極即平等也。言應用者。",
    "T33n1709_002:0461c14": "大悲感赴應化之身用而常寂。應化圓故。如",
    "T33n1709_002:0461c15": "來所有恒沙功德三身三德亦皆空故。從此",
    "T33n1709_002:0461c16": "第三明說聽空。於中分二。且初第一明說聽",
    "T33n1709_002:0461c17": "空。",
    "T33n1709_002:0461c18": "經。善男子若有修習般若波羅蜜多說者聽",
    "T33n1709_002:0461c19": "者譬如幻士無說無聽法同法性猶如虛空。",
    "T33n1709_002:0461c20": "解曰。若有修習般若等者。謂若說聽亡說",
    "T33n1709_002:0461c21": "聽相。譬如等者舉喻明也。兩句喻人兩句喻",
    "T33n1709_002:0461c22": "法。譬如幻士者。幻化之士或如木人。彼雖轉",
    "T33n1709_002:0461c23": "動無主宰故。觀身如幻。雖有說聽亡說聽",
    "T33n1709_002:0461c24": "相。不分別故。法同法性猶如虛空者。上言法",
    "T33n1709_002:0461c25": "者所有悟解理事之法。同法性者即真如也。",
    "T33n1709_002:0461c26": "於所悟解熾然修行。了相即性如虛空故。從",
    "T33n1709_002:0461c27": "此第二結人法空。",
    "T33n1709_002:0461c28": "經。一切法皆如也。解曰。若有分別見人法",
    "T33n1709_002:0461c29": "異住。無分別一切皆如。大文第三總結護果。",
    "T33n1709_002:0462a01": "經。大王菩薩摩訶薩護佛果為若此。解曰。",
    "T33n1709_002:0462a02": "如上所明總別問答廣辨修行無分別相。護",
    "T33n1709_002:0462a03": "佛果者為若此也。總是第二別問答竟也。大",
    "T33n1709_002:0462a04": "文第三直問直答。於中分三。初如來發問。次",
    "T33n1709_002:0462a05": "波斯匿王答。後如來印結。且初第一如來發",
    "T33n1709_002:0462a06": "問。",
    "T33n1709_002:0462a07": "經。爾時世尊告波斯匿言汝以何相而觀如",
    "T33n1709_002:0462a08": "來。解曰。前明般若果德已彰。此問如來即",
    "T33n1709_002:0462a09": "相觀性。又彼時眾雖聞勝空未解亡相。故佛",
    "T33n1709_002:0462a10": "興問令正觀矣。爾時等者文如前解。汝以何",
    "T33n1709_002:0462a11": "相者。以有為相以無為相而觀如來。從此第",
    "T33n1709_002:0462a12": "二波斯匿王答。於中分三。一直明實相。二約",
    "T33n1709_002:0462a13": "法別明。三結觀如來。且初第一直明實相。",
    "T33n1709_002:0462a14": "經。波斯匿王言觀身實相觀佛亦然。解曰。世",
    "T33n1709_002:0462a15": "尊先告問觀如來。波斯匿答觀身實相問答",
    "T33n1709_002:0462a16": "不同者有四義故。一令觀者悟因知果。觀自",
    "T33n1709_002:0462a17": "實相與如來同。法身一故。二令觀者悟果知",
    "T33n1709_002:0462a18": "因。如來法身與己同體。但證理圓即成佛",
    "T33n1709_002:0462a19": "故。三令觀者悟因果同。於自身處具有如來",
    "T33n1709_002:0462a20": "恒沙功德。應至求故。四令觀者悟因果同。所",
    "T33n1709_002:0462a21": "修二利皆不住相。即證平等實相法故。具斯",
    "T33n1709_002:0462a22": "眾義故舉自身。言實相者真實無相名為實",
    "T33n1709_002:0462a23": "相。言觀佛者佛有三身。一觀化身權應示現。",
    "T33n1709_002:0462a24": "二觀報身真常五蘊。三觀法身二空所顯。真",
    "T33n1709_002:0462a25": "常法身今此所觀。化即法故。然此下文與涅",
    "T33n1709_002:0462a26": "槃經金剛身品及梵行品念佛之文。無量義。",
    "T33n1709_002:0462a27": "經。歎佛法身。維摩經中阿閦佛品。無垢稱經",
    "T33n1709_002:0462a28": "觀如來品。與此經文同小異耳。言亦然者觀",
    "T33n1709_002:0462a29": "自實相同佛法身云亦然矣。從此第二約法",
    "T33n1709_002:0462b01": "別明。於中總有六十五句類分為五。初約色",
    "T33n1709_002:0462b02": "心文有八對。二約事相文有八對。三約垢淨",
    "T33n1709_002:0462b03": "文有六對。四約知見文有十對。五約廢詮文",
    "T33n1709_002:0462b04": "有兩對。總別不同。三十三對。最初第一約色",
    "T33n1709_002:0462b05": "相明。於中八對。且初第一三際俱無。",
    "T33n1709_002:0462b06": "經。無前際無後際無中際。解曰。所言際者",
    "T33n1709_002:0462b07": "是際畔義。謂有為法墮三世故。三世有二。流",
    "T33n1709_002:0462b08": "轉三世已往稱前如前日等。未至稱後如後",
    "T33n1709_002:0462b09": "日等。法行三世未至稱前如言前路。已往稱",
    "T33n1709_002:0462b10": "後如言過後。色心之法相自遷流遂成三世。",
    "T33n1709_002:0462b11": "無為實相無前後中故云無際。從此第二三",
    "T33n1709_002:0462b12": "際即離。",
    "T33n1709_002:0462b13": "經。不住三際不離三際。解曰。前說無為體",
    "T33n1709_002:0462b14": "無三際。此說無為不住三際。雖無為法有自",
    "T33n1709_002:0462b15": "相住。不同此中有住不住故為異也。謂由實",
    "T33n1709_002:0462b16": "相性自空寂。不可說言住此住彼。故云不住。",
    "T33n1709_002:0462b17": "遍一切法不可言離。體非住離得說住離。若",
    "T33n1709_002:0462b18": "定住離即不俱也。自下諸文准此應悉。從此",
    "T33n1709_002:0462b19": "第三五蘊即離。",
    "T33n1709_002:0462b20": "經。不住五蘊不離五蘊。解曰。五蘊色心積",
    "T33n1709_002:0462b21": "聚為義。實相非聚故言不住。遍色心故云",
    "T33n1709_002:0462b22": "不離。從此第四四大即離。",
    "T33n1709_002:0462b23": "經。不住四大不離四大。解曰。言四大者地",
    "T33n1709_002:0462b24": "水火風。謂堅濕等至下當悉。起必俱有。無色",
    "T33n1709_002:0462b25": "處無。實相非彼故云不住。體遍四大故云不",
    "T33n1709_002:0462b26": "離。從此第五六處即離。",
    "T33n1709_002:0462b27": "經。不住六處不離六處。解曰。言六處者眼",
    "T33n1709_002:0462b28": "耳鼻舌身意處也。前五是色。如俱舍論。身根",
    "T33n1709_002:0462b29": "九事。十事餘根。第六意處是心法也。皆心心",
    "T33n1709_002:0462c01": "所生門處故。實相非彼故云不住。體遍六處",
    "T33n1709_002:0462c02": "故云不離。從此第六三對合明。",
    "T33n1709_002:0462c03": "經。不住三界不離三界不住方不離方明無明",
    "T33n1709_002:0462c04": "等。解曰。第六對者三界即離。實相體非生",
    "T33n1709_002:0462c05": "死業果不住三界。體遍於彼故云不離。第七",
    "T33n1709_002:0462c06": "對者十方即離。所言方者依色而立。日出為",
    "T33n1709_002:0462c07": "東日入為西。亭午為南夜半為北。方之隅角",
    "T33n1709_002:0462c08": "名為四維。觀待上下為十方故。又一塵上皆",
    "T33n1709_002:0462c09": "有方。今此言住離義有二解。一遣相門。無",
    "T33n1709_002:0462c10": "處可住云不住方。無處可遠云不離方。二顯",
    "T33n1709_002:0462c11": "德門。實相超有云不住方。用遍法界云不離",
    "T33n1709_002:0462c12": "方。第八對者明闇即離。明無明者義有二解。",
    "T33n1709_002:0462c13": "一依色辯。晝夜異故。又體有光體無光者。",
    "T33n1709_002:0462c14": "明闇異故。實相非明闇故。二依心辯。無",
    "T33n1709_002:0462c15": "漏淨慧名之為明。有漏迷闇名曰無明。實相",
    "T33n1709_002:0462c16": "非心非明闇故。所言等者。非住離也。從此第",
    "T33n1709_002:0462c17": "二約事相明文有八對。於中分二。初之四對",
    "T33n1709_002:0462c18": "雙非以明。",
    "T33n1709_002:0462c19": "經。非一非異非此非彼非淨非穢非有為非",
    "T33n1709_002:0462c20": "無為。解曰。初一異對。言一異者義有二解。",
    "T33n1709_002:0462c21": "一離相門。不被有拘故云非一。體遍有無故",
    "T33n1709_002:0462c22": "云非異。二顯德門。體具萬德故云非一萬德",
    "T33n1709_002:0462c23": "皆如故云非異。由此故云非一非異。二此彼",
    "T33n1709_002:0462c24": "對。言此彼者。此謂生死彼謂涅槃。生死涅槃",
    "T33n1709_002:0462c25": "迷悟對待。離言絕待本來平等。何此彼哉。又",
    "T33n1709_002:0462c26": "此物依色處說如。非即離非此彼故。三淨",
    "T33n1709_002:0462c27": "穢對。言淨穢者義有二釋。一依色辯。一切",
    "T33n1709_002:0462c28": "聖眾所居淨土。一切凡愚所居穢土。又聖與",
    "T33n1709_002:0462c29": "凡各多淨穢。實相非色故非淨穢。二依心",
    "T33n1709_002:0463a01": "辯。諸無漏慧名之為淨。客塵煩惱名之為",
    "T33n1709_002:0463a02": "穢。實相非心故非淨穢。由此故云非淨非穢。",
    "T33n1709_002:0463a03": "四為無為對。非有為者。諸有為法念念遷流。",
    "T33n1709_002:0463a04": "實相空寂故非有為。非無為者。然其實相即",
    "T33n1709_002:0463a05": "真無為。為遮定執故云非也。從此第二後之",
    "T33n1709_002:0463a06": "四對雙無以明。",
    "T33n1709_002:0463a07": "經。無自相無他相無名無相無強無弱無示無",
    "T33n1709_002:0463a08": "說。解曰。一無自他對。言自他者依色心",
    "T33n1709_002:0463a09": "立。互相形待對他說自。對自說他。實相絕",
    "T33n1709_002:0463a10": "待無自他故。二無名相對。言名相者。名謂",
    "T33n1709_002:0463a11": "能詮相謂所詮。通有無也。實相非彼無名相",
    "T33n1709_002:0463a12": "故。三無強弱對。言強弱者謂色力等依觀待",
    "T33n1709_002:0463a13": "說。實相非彼無強弱故。四無示說對。言示說",
    "T33n1709_002:0463a14": "者有相故可顯示。有名故可演說。此無相故",
    "T33n1709_002:0463a15": "不可示。無名故不可說也。從此第三約垢淨",
    "T33n1709_002:0463a16": "明文有六對。",
    "T33n1709_002:0463a17": "經。非施非慳非戒非犯非忍非恚非進非怠",
    "T33n1709_002:0463a18": "非定非亂非智非愚。解曰。然六度行對六",
    "T33n1709_002:0463a19": "弊垢。觀待善惡有施慳等。實相絕待。非彼",
    "T33n1709_002:0463a20": "等故。從此第四約知見明文有十對。於中分",
    "T33n1709_002:0463a21": "二。且初六對約相以明。",
    "T33n1709_002:0463a22": "經。非來非去非入非出非福田非不福田非相",
    "T33n1709_002:0463a23": "非無相非取非捨非大非小。解曰。一來去",
    "T33n1709_002:0463a24": "對。諸有動法有來有去。實相不動無來去故。",
    "T33n1709_002:0463a25": "二入出對。迷入生死悟出生死故有入出。又",
    "T33n1709_002:0463a26": "往來法有其入出。實相寂然非入出故。三福",
    "T33n1709_002:0463a27": "田非福田對。所言田者如婆沙論有其四種。",
    "T33n1709_002:0463a28": "趣苦恩德生長福義。實相非有故非福田。實",
    "T33n1709_002:0463a29": "相非無非不福田。又性空故而非福田。具眾",
    "T33n1709_002:0463b01": "德故非不福田。四非相無相對。實相常寂故",
    "T33n1709_002:0463b02": "非有相。妙用隨緣故非無相。五非取捨對。有",
    "T33n1709_002:0463b03": "為之法可取可捨。實相無為非取捨故。六非",
    "T33n1709_002:0463b04": "大小對。有形質法可定大小。此無形質非大",
    "T33n1709_002:0463b05": "小故。從此第二後有四對。約境以明。",
    "T33n1709_002:0463b06": "經。非見非聞非覺非知。解曰。實相非色故",
    "T33n1709_002:0463b07": "非見。非聲故非聞。非香味觸故非覺。非法塵",
    "T33n1709_002:0463b08": "故非知。從此第五文有兩對。約廢詮明。",
    "T33n1709_002:0463b09": "經。心行處滅言語道斷同真際等法性。解",
    "T33n1709_002:0463b10": "曰。心行處滅者心緣慮息也。言語道斷者言",
    "T33n1709_002:0463b11": "說不及也。同真際等法性者。謂波斯匿王觀",
    "T33n1709_002:0463b12": "身實相。體同真際量等法性。然諸有情無始",
    "T33n1709_002:0463b13": "時來為我法倒。熏習力故自他差別。由業力",
    "T33n1709_002:0463b14": "故所感身形六趣差異。論其實相皆同真際",
    "T33n1709_002:0463b15": "等法性矣。從此第三結觀如來。",
    "T33n1709_002:0463b16": "經。我以相而觀如來。解曰。波斯匿王言。我",
    "T33n1709_002:0463b17": "以上來所說之相觀如來也。上直答竟。從此",
    "T33n1709_002:0463b18": "第三如來即結。於中分二。且初第一印述所",
    "T33n1709_002:0463b19": "說。",
    "T33n1709_002:0463b20": "經。佛言善男子如汝所說諸佛如來力無畏等",
    "T33n1709_002:0463b21": "恒沙功德諸不共法悉皆如是。解曰。善男",
    "T33n1709_002:0463b22": "子實如汝說不唯實相。而實諸佛證智平等",
    "T33n1709_002:0463b23": "所有十力四無畏等恒沙功德諸不共法悉如",
    "T33n1709_002:0463b24": "汝說皆如是也。從此第二辯觀正邪。",
    "T33n1709_002:0463b25": "經。修般若波羅蜜多者應如是觀若他觀者名",
    "T33n1709_002:0463b26": "為邪觀。解曰。修般若者應如是觀。言他觀",
    "T33n1709_002:0463b27": "者。但於上文隨偏取一。即非正觀盡名為他。",
    "T33n1709_002:0463b28": "即邪觀也。大文第三聞法獲益。",
    "T33n1709_002:0463b29": "經。說是法時無量大眾得法眼淨。解曰。謂",
    "T33n1709_002:0463c01": "佛答王說護佛果。無量大眾得法眼淨。法眼",
    "T33n1709_002:0463c02": "淨者無漏慧也。若證我空謂即初果。證法空",
    "T33n1709_002:0463c03": "者即初地矣。",
    "T33n1709_002:0463c04": "菩薩行品第三",
    "T33n1709_002:0463c05": "將釋此品文分為三。初辯來意。謂前品初",
    "T33n1709_002:0463c06": "所申二問先陳果德。前品已明。次辯勝因。",
    "T33n1709_002:0463c07": "具彰於此。令修行者觀果修因欣仰進修有",
    "T33n1709_002:0463c08": "此品矣。次釋品名。言菩薩者如序品明。所言",
    "T33n1709_002:0463c09": "行者起悲智也。修二利行無住道故。舊云教",
    "T33n1709_002:0463c10": "化約利他門。得同體悲利他即自亦不違也。",
    "T33n1709_002:0463c11": "品第三者無勞釋矣。從此第三分文解釋。於",
    "T33n1709_002:0463c12": "中分三。第一波斯匿王問。第二如來正答。",
    "T33n1709_002:0463c13": "第三聞法獲益。且初第一波斯匿王問。其義",
    "T33n1709_002:0463c14": "者何。",
    "T33n1709_002:0463c15": "經。爾時波斯匿王白佛言世尊護十地行菩薩",
    "T33n1709_002:0463c16": "摩訶薩應云何修行云何化眾生復以何相",
    "T33n1709_002:0463c17": "而住觀察。解曰。護十地行者牒先問也。菩",
    "T33n1709_002:0463c18": "薩摩訶薩者彰能護人。未修已修俱標問故。",
    "T33n1709_002:0463c19": "應云何下正申三問。意問。發趣修大乘者云",
    "T33n1709_002:0463c20": "何修行。若修行者云何化利。若修若化如何",
    "T33n1709_002:0463c21": "觀察即得離障至果德圓。正為希求無上果",
    "T33n1709_002:0463c22": "德。從初至末種不斷故興此三問不增減故。",
    "T33n1709_002:0463c23": "然此三問即是發心求菩提者三種妙觀。厭",
    "T33n1709_002:0463c24": "離有為欣求菩提悲愍有情。三種之心生起",
    "T33n1709_002:0463c25": "次第斷修化利未為初故。又亦得名三聚淨",
    "T33n1709_002:0463c26": "戒。攝善法戒。攝眾生戒。攝律儀戒。治斷次第",
    "T33n1709_002:0463c27": "修行化利遠離諸障順三問故。即智恩斷三",
    "T33n1709_002:0463c28": "德之因。如次能得報化法身究竟果故。從此",
    "T33n1709_002:0463c29": "第二明佛別答大分為三。一明答修行。二明",
    "T33n1709_002:0464a01": "答化生。三明答觀察。就初修行文分為二。初",
    "T33n1709_002:0464a02": "略明五忍。後廣明五忍。初略明中文復分三。",
    "T33n1709_002:0464a03": "且初第一總標五忍。",
    "T33n1709_002:0464a04": "經。佛言大王諸菩薩摩訶薩依五忍法以為",
    "T33n1709_002:0464a05": "修行。解曰。此總標也。從此第二別列五忍。",
    "T33n1709_002:0464a06": "經。所謂伏忍信忍順忍無生忍皆上中下於寂",
    "T33n1709_002:0464a07": "滅忍而有上下。解曰。所言忍者。忍謂忍可",
    "T33n1709_002:0464a08": "印許之義。以慧為體。相應助伴具五蘊性。言",
    "T33n1709_002:0464a09": "伏忍者謂折伏也。於三賢位未親證理。依勝",
    "T33n1709_002:0464a10": "解力所修正觀福智二門自他二利皆未亡",
    "T33n1709_002:0464a11": "相。分別二障不起現行。二取隨眠伏而未斷",
    "T33n1709_002:0464a12": "故名伏忍。即忍之忍。忍有彼伏。三釋得名。即",
    "T33n1709_002:0464a13": "起信中相似覺也。言信忍者。信謂證信。初二",
    "T33n1709_002:0464a14": "三地名為信忍。順謂順向。順向無生。四五六",
    "T33n1709_002:0464a15": "地名為順忍。無生目如。七八九地慧常照理",
    "T33n1709_002:0464a16": "名無生忍。寂滅即如。十地佛地照寂寂照名",
    "T33n1709_002:0464a17": "寂滅忍。皆通持業依主二釋。大果難感故經",
    "T33n1709_002:0464a18": "五忍。萬行難備漸次而修。從因至果為十四",
    "T33n1709_002:0464a19": "忍。然此五忍經論有異。如本業瓔珞經略為",
    "T33n1709_002:0464a20": "六性。一習種性即十住故。二性種性即十行",
    "T33n1709_002:0464a21": "故。三道種性即十迴向故。四聖種性即十地",
    "T33n1709_002:0464a22": "故。五等覺性金剛心故。六妙覺性如來地故。",
    "T33n1709_002:0464a23": "亦名六慧。聞慧思慧修慧無相慧照寂慧寂",
    "T33n1709_002:0464a24": "照慧如次六性。於彼六生具明四十二賢聖。",
    "T33n1709_002:0464a25": "故雖此五忍與彼六性列數不同。合彼後二",
    "T33n1709_002:0464a26": "為寂滅忍。即與此經義不違也。又瑜伽四十",
    "T33n1709_002:0464a27": "七說十三住。第一種性住。即本性住種性。未",
    "T33n1709_002:0464a28": "入僧祇。即同此經十善位也。彼云。謂諸菩薩",
    "T33n1709_002:0464a29": "性自仁賢性自成就菩薩功德。菩薩所應眾",
    "T33n1709_002:0464b01": "多善法亦有顯現。由性仁賢逼遣方便令於",
    "T33n1709_002:0464b02": "善轉。非由思擇。有所制約有所防護。住此住",
    "T33n1709_002:0464b03": "中住持一切佛法種子。於自體中已具足有",
    "T33n1709_002:0464b04": "一切佛法。一切種故。不能現起上煩惱纏造",
    "T33n1709_002:0464b05": "無間業或斷善根。廣如彼矣。第二勝解行住。",
    "T33n1709_002:0464b06": "即同此經伏忍三品。彼云。謂諸菩薩從初發",
    "T33n1709_002:0464b07": "心乃至未得清淨意樂所有一切諸菩薩行。",
    "T33n1709_002:0464b08": "當知皆名勝解行住。於此住中普於一切餘",
    "T33n1709_002:0464b09": "菩薩住及如來住皆名發趣。然前住中雖修",
    "T33n1709_002:0464b10": "諸善。性仁賢故所已為之非為菩提。故意作",
    "T33n1709_002:0464b11": "也。未名發趣不入僧祇。此住所修皆名發趣。",
    "T33n1709_002:0464b12": "故與前別。然此住中思擇力勝所作加行。以",
    "T33n1709_002:0464b13": "彼修慧未得堅固相續無退。慈恩法師云。此",
    "T33n1709_002:0464b14": "說無漏。修慧未得非有漏慧此住不得。或此",
    "T33n1709_002:0464b15": "所說初發心時。十信菩薩八相成道未超五",
    "T33n1709_002:0464b16": "畏。所有修慧未堅固也。又於三處忘失正念。",
    "T33n1709_002:0464b17": "一於境界可不可意色等六境。其心顛倒忘",
    "T33n1709_002:0464b18": "失正念。二於受生彼彼身中。既受生已忘前",
    "T33n1709_002:0464b19": "生事。三於所受所持諸法。久作久說有所忘",
    "T33n1709_002:0464b20": "失。或於一時具足聰慧。為他說法勉勵而",
    "T33n1709_002:0464b21": "轉。如闇中射或中不中。或於一時於大菩提",
    "T33n1709_002:0464b22": "雖已發心而復退捨。或時棄捨先所受學淨",
    "T33n1709_002:0464b23": "戒律儀不能受學。或時捨於利樂有情而生",
    "T33n1709_002:0464b24": "厭倦利益安未能廣大。於諸菩薩所學之中",
    "T33n1709_002:0464b25": "未能普學。菩薩相中未皆成就。在家出家二",
    "T33n1709_002:0464b26": "分菩薩正加行中未等顯現。於此所說諸行",
    "T33n1709_002:0464b27": "相狀。下忍轉時諸行上品。中忍轉時諸行",
    "T33n1709_002:0464b28": "中品。上忍轉時諸行下品。漸輕微故。入初",
    "T33n1709_002:0464b29": "地時此一切相皆無所有乃至廣說。第三極",
    "T33n1709_002:0464c01": "歡喜住。亦名淨勝意樂住。即是此經信忍下",
    "T33n1709_002:0464c02": "也。第四增上戒住。即信忍中也。第五增上心",
    "T33n1709_002:0464c03": "住。即信忍上也。第六覺分相應增上慧住。即",
    "T33n1709_002:0464c04": "順忍下也。第七諸諦相應增上慧住。即順忍",
    "T33n1709_002:0464c05": "中也。第八緣起流轉止息相應增上慧住。即",
    "T33n1709_002:0464c06": "順忍上也。第九無相有功用住。即無生忍下",
    "T33n1709_002:0464c07": "也。第十無相無功用住。即無生忍中也。第十",
    "T33n1709_002:0464c08": "一無礙解住。即無生忍上也。第十二最上成",
    "T33n1709_002:0464c09": "滿菩薩住。即寂滅忍下也。第十三最極如來",
    "T33n1709_002:0464c10": "住。即寂滅忍上也。雖十三住對十四忍數即",
    "T33n1709_002:0464c11": "少一。彼乃廣也。初種性住忍所不攝。同下頌",
    "T33n1709_002:0464c12": "中十善位也。若以十善為忍方便。即彼與此",
    "T33n1709_002:0464c13": "無寬狹故。攝大乘論從初十信乃至佛地。於",
    "T33n1709_002:0464c14": "中說有三十四忍。地前三忍於十地中地地",
    "T33n1709_002:0464c15": "分為三十忍。佛地為一三十四也。又真諦記",
    "T33n1709_002:0464c16": "釋此五忍各治三障。瑜伽四十九說為七地。",
    "T33n1709_002:0464c17": "唯識論說五位修習。皆與此經五忍相攝。講",
    "T33n1709_002:0464c18": "者敘焉。問經列忍等云上中下。順理應云皆",
    "T33n1709_002:0464c19": "下中上。何不次耶。答據能行行理實應然。約",
    "T33n1709_002:0464c20": "所治障亦不違理。從此第三結示修行。",
    "T33n1709_002:0464c21": "經。名為菩薩修行般若波羅蜜多。解曰。結",
    "T33n1709_002:0464c22": "也。從此第二廣明五忍。於中分二。一廣明五",
    "T33n1709_002:0464c23": "忍。二結修諸忍。廣明五忍文即為五。初明伏",
    "T33n1709_002:0464c24": "忍於中分三。一習種性二性種性三道種性。",
    "T33n1709_002:0464c25": "初習種性於中分三。初標位辯相。次正解修",
    "T33n1709_002:0464c26": "行。後結為聖胎。且初第一標位辯相。",
    "T33n1709_002:0464c27": "經。善男子初伏忍位起習種性修十住行。解",
    "T33n1709_002:0464c28": "曰。伏忍位者五忍之中伏忍居首。伏忍之",
    "T33n1709_002:0464c29": "內三中最初創入僧祇故云初也。伏謂折伏。",
    "T33n1709_002:0465a01": "忍義如前。位者位次此下忍也。起習種性者。",
    "T33n1709_002:0465a02": "起謂生起。超前十善入忍位也。習者修習。言",
    "T33n1709_002:0465a03": "種性者順理相應為後勝因故得名種。現種",
    "T33n1709_002:0465a04": "熏習習成性故。修十住行者此經略標不列",
    "T33n1709_002:0465a05": "住名。如華嚴經十住品云。所謂發心住治地",
    "T33n1709_002:0465a06": "住．修行住．生貴住．具足方便住．正心住．不",
    "T33n1709_002:0465a07": "退住．童真住．王子住．灌頂住．辯住行相至",
    "T33n1709_002:0465a08": "下悉矣。從此第二正辯修行。於中有四。且",
    "T33n1709_002:0465a09": "初第一明發心相。",
    "T33n1709_002:0465a10": "經。初發心相有恒河沙眾生見佛法僧。解",
    "T33n1709_002:0465a11": "曰。初發心相者長耳三藏云。初習種性有三",
    "T33n1709_002:0465a12": "相發心。一假想發二輕想發三信想發。假想",
    "T33n1709_002:0465a13": "發者藉三種力。一善友力謂善知識。二者行",
    "T33n1709_002:0465a14": "力謂受律儀。三者法力通別二因。通謂如來",
    "T33n1709_002:0465a15": "藏別謂信等五根也。由此三力於佛菩提假",
    "T33n1709_002:0465a16": "起菩提想。以求自安諸有情。猶如聲聞觀諸",
    "T33n1709_002:0465a17": "非青假起青想而能伏惑。此中亦爾名假想",
    "T33n1709_002:0465a18": "發。此後後想修習不已義尚難識。譬如輕毛",
    "T33n1709_002:0465a19": "無所倚著名輕想發。此後後心信珠顯現名",
    "T33n1709_002:0465a20": "信想發。得入十信名發心相也有恒河沙眾",
    "T33n1709_002:0465a21": "生者。此顯發心其數雖多至於不退入忍位",
    "T33n1709_002:0465a22": "者其數甚少。譬如魚子菴羅樹花彼二雖多",
    "T33n1709_002:0465a23": "成實極少。見佛法僧者明發心緣。或復聞",
    "T33n1709_002:0465a24": "說一體三寶自性常住。或見別相住持三寶。",
    "T33n1709_002:0465a25": "猶教誨力於三寶中發起無上良福田想。而",
    "T33n1709_002:0465a26": "生定信入十信也。從此第二明十信心。",
    "T33n1709_002:0465a27": "經。發於十信所謂信心念心精進心慧心定",
    "T33n1709_002:0465a28": "心不退心戒心願心護法心迴向心具此十",
    "T33n1709_002:0465a29": "心。解曰。初句總標。言信心者。澄淨為性善",
    "T33n1709_002:0465b01": "順三寶。離不信故。言念心者明記為性令心",
    "T33n1709_002:0465b02": "不斷。離忘念故。精進心者。遍策三業皆令不",
    "T33n1709_002:0465b03": "退。離懈怠故。言慧心者。簡擇為性令心治斷。",
    "T33n1709_002:0465b04": "離惡見故。言定心者。專注為性令心不動。離",
    "T33n1709_002:0465b05": "散亂故。此上五心即是五根遍生一切諸功",
    "T33n1709_002:0465b06": "德故。亦即五力不為一切自所治障所屈動",
    "T33n1709_002:0465b07": "故。不退心者。令五根力具大堪能。必不退起",
    "T33n1709_002:0465b08": "上品邪見普斷善根作闡提故。故下卷云。若",
    "T33n1709_002:0465b09": "至忍位入正定聚。不作五逆不謗正法。由此",
    "T33n1709_002:0465b10": "而言。至第六心不為不善所退動。故四不退",
    "T33n1709_002:0465b11": "中信不退也。言戒心者。遮防身語令心調柔",
    "T33n1709_002:0465b12": "離破戒故。言願心者出體如前。求菩提願利",
    "T33n1709_002:0465b13": "有情願不間斷故。護法心者守護六根。離塵",
    "T33n1709_002:0465b14": "境故。守護餘九令不失故。或於三寶不惜",
    "T33n1709_002:0465b15": "身命常守護故。迴向心者所修前九及諸勝",
    "T33n1709_002:0465b16": "行迴施眾生。迴求菩提。迴向涅槃。不求世",
    "T33n1709_002:0465b17": "間及二乘故。又瓔珞經云。謂十信心各互相",
    "T33n1709_002:0465b18": "資心心有十。即是修行百法明門。常發無量",
    "T33n1709_002:0465b19": "有行無行大願。得入習種性故。具十心者。明",
    "T33n1709_002:0465b20": "於十信心須具修。於中隨闕即非此位。然",
    "T33n1709_002:0465b21": "則此十皆言心者。心謂緣慮而為主故。初信",
    "T33n1709_002:0465b22": "等五是心所法。恒依心住。起必相應。不退",
    "T33n1709_002:0465b23": "等五是其勝用。心自在故俱云心也。此前標",
    "T33n1709_002:0465b24": "云初伏忍位起習種性修十住行。今列十信",
    "T33n1709_002:0465b25": "云具十心。即顯具修十信心者方入十住。何",
    "T33n1709_002:0465b26": "以知者。瓔珞經說。通賢及聖有此二。初云",
    "T33n1709_002:0465b27": "十住。華嚴經中具明行位。地前三十十住為",
    "T33n1709_002:0465b28": "初。無別十信。不應十信。判為外凡。即違此中",
    "T33n1709_002:0465b29": "伏忍位故。由此十信於十善位雖即修行。有",
    "T33n1709_002:0465c01": "退有進猶如輕毛。於十千劫修習增勝具足",
    "T33n1709_002:0465c02": "不退方名入劫。稱習忍位。即十住中發心住",
    "T33n1709_002:0465c03": "攝。從此第三利生分齊。",
    "T33n1709_002:0465c04": "經。而能少分化諸眾生。解曰。明利他也。如",
    "T33n1709_002:0465c05": "下說云。習種銅輪化二天下。華嚴經云。此住",
    "T33n1709_002:0465c06": "菩薩勸學十法。所謂勤供養佛樂住生死。主",
    "T33n1709_002:0465c07": "導世間令除惡業。以勝妙法常行教誨。歎無",
    "T33n1709_002:0465c08": "上法學佛功德。生諸佛前恒蒙攝受。方便演",
    "T33n1709_002:0465c09": "說寂靜三昧。讚歎遠離生死輪迴。為苦眾生",
    "T33n1709_002:0465c10": "作歸依處。第三主導世間即此輪王。第十為",
    "T33n1709_002:0465c11": "苦生依即八相成佛故。此經云化諸眾生。即",
    "T33n1709_002:0465c12": "是華嚴世出世化。舉初攝後。十住應知。若爾",
    "T33n1709_002:0465c13": "如何名少分化。答望前十善可云廣大。望後",
    "T33n1709_002:0465c14": "位云少分矣。從此第四超二乘地。",
    "T33n1709_002:0465c15": "經。超過二乘一切善地。解曰。超過二乘學",
    "T33n1709_002:0465c16": "無學果。一切善地者。依大般若。三乘共行十",
    "T33n1709_002:0465c17": "地。一乾慧地。二性地。三八人地。四見地。五",
    "T33n1709_002:0465c18": "薄地。六離垢地。七已辦地。八獨覺地。九",
    "T33n1709_002:0465c19": "菩薩地。十如來地。於此十中菩薩第九。今",
    "T33n1709_002:0465c20": "習種位由發大心雙修二利故。雖下忍即超",
    "T33n1709_002:0465c21": "前八故。云超過一切善地。又以義言。二乘皆",
    "T33n1709_002:0465c22": "有見修無學。菩薩超彼故云一切。又大乘同",
    "T33n1709_002:0465c23": "性經。三乘及佛各有十地。此超前二云一切",
    "T33n1709_002:0465c24": "矣從此第三結為聖胎。",
    "T33n1709_002:0465c25": "經。是為菩薩初長養心為聖胎故。解曰。於",
    "T33n1709_002:0465c26": "三賢位俱名聖胎。舉此攝餘皆聖胎也。所言",
    "T33n1709_002:0465c27": "胎者。自種為因善友為緣。聞淨法界等流",
    "T33n1709_002:0465c28": "正法修習長養初地見道誕佛家矣。從此第",
    "T33n1709_002:0465c29": "二明性種性。於中分三。一標位辯相。二正",
    "T33n1709_002:0466a01": "解修行。三結超倒想。且初第一標位辯相。",
    "T33n1709_002:0466a02": "經。復次性種性菩薩修行十種波羅蜜多。",
    "T33n1709_002:0466a03": "解曰。性種性者。上言性者。以前習種所修習",
    "T33n1709_002:0466a04": "性而成此性故云性也。言種性者。以前種現",
    "T33n1709_002:0466a05": "如同類因引生於此名種性也。即性之種種",
    "T33n1709_002:0466a06": "之性矣。問瑜伽論云。一本性住種性。二習所",
    "T33n1709_002:0466a07": "成種性。此經乃云一習種性二性種性。何故",
    "T33n1709_002:0466a08": "經論前後相違。答論中所明。先本有性依本",
    "T33n1709_002:0466a09": "修習後習成性。經中所明先明修習。習成種",
    "T33n1709_002:0466a10": "性後以習成為性種性。論約本習未習已習。",
    "T33n1709_002:0466a11": "經唯修習初習久習各據一義。亦不相違。言",
    "T33n1709_002:0466a12": "菩薩者十行菩薩也。如華嚴經十行品云。所",
    "T33n1709_002:0466a13": "謂歡喜行。饒益行。無違逆行。無屈撓行。離癡",
    "T33n1709_002:0466a14": "亂行。善現行。無著行。難得行。善法行。真實",
    "T33n1709_002:0466a15": "行也修行十種波羅蜜多者十度行也。十行",
    "T33n1709_002:0466a16": "菩薩各修一行。即十度故。云何修行。施等諸",
    "T33n1709_002:0466a17": "行名波羅蜜多。唯識論云。要七最勝之所攝",
    "T33n1709_002:0466a18": "受。方可建立波羅蜜多。一安住最勝。謂要",
    "T33n1709_002:0466a19": "安住菩薩種性。二依止最勝。謂要依止大菩",
    "T33n1709_002:0466a20": "提心。三意樂最勝。謂要悲愍一切有情。四事",
    "T33n1709_002:0466a21": "業最勝。謂要具行一切事業。五巧便最勝。謂",
    "T33n1709_002:0466a22": "要無相智所攝受。六迴向最勝。謂要迴向無",
    "T33n1709_002:0466a23": "上菩提。七清淨最勝。謂要不為二障間雜。若",
    "T33n1709_002:0466a24": "非此七所攝受者。所修諸行但名施等非到",
    "T33n1709_002:0466a25": "彼岸。此位菩薩依相似修。登地所行皆到彼",
    "T33n1709_002:0466a26": "岸從此第二正解修行。於中分三。一標十對",
    "T33n1709_002:0466a27": "治。二正解對治。三利生分齊。且初第一標十",
    "T33n1709_002:0466a28": "對治。",
    "T33n1709_002:0466a29": "經。起十對治。解曰。起謂生起。十者總標。對",
    "T33n1709_002:0466b01": "謂對觀。治即治遣。然此上卷三品之中廣明",
    "T33n1709_002:0466b02": "對治略能行行。下卷三中廣能行行略明對",
    "T33n1709_002:0466b03": "治。文可悉矣。從此第二正解對治。於中分",
    "T33n1709_002:0466b04": "三。且初第一對治四倒。",
    "T33n1709_002:0466b05": "經。所謂觀察身受心法不淨諸苦無常無我。",
    "T33n1709_002:0466b06": "解曰。言觀察者。觀謂對觀。察謂伺察亦審察",
    "T33n1709_002:0466b07": "也。體即是慧。身受心法者所觀境也。身謂",
    "T33n1709_002:0466b08": "相續。如智論中。身謂色蘊。受謂受蘊。心謂",
    "T33n1709_002:0466b09": "識蘊。法處法界並名法故。不淨等者能治行",
    "T33n1709_002:0466b10": "也。由無始來妄分別力。於身等四計為淨等。",
    "T33n1709_002:0466b11": "為令觀察知身不淨知受皆苦知心無常知法",
    "T33n1709_002:0466b12": "無我即離倒故又了身等無自性空。即一切",
    "T33n1709_002:0466b13": "倒悉皆離故。從此第二對治三毒。",
    "T33n1709_002:0466b14": "經。治貪嗔癡三不善根起施慈慧三種善根。",
    "T33n1709_002:0466b15": "解曰。上言治者通能所治。貪嗔等者此所",
    "T33n1709_002:0466b16": "治也。謂由意識於可意境貪欲隨增。不可意",
    "T33n1709_002:0466b17": "境嗔恚隨增。於中庸境無明隨增。由此三種",
    "T33n1709_002:0466b18": "為不善根。遍生慢等及隨煩惱。此三若伏餘",
    "T33n1709_002:0466b19": "隨伏故。起慈等者能治行也。施謂無貪捨財",
    "T33n1709_002:0466b20": "法故。慈謂無嗔與他樂故。慧由無癡即正",
    "T33n1709_002:0466b21": "慧故。由此三種而為善根。遍生萬行諸功德",
    "T33n1709_002:0466b22": "故。從此第三對治三世。",
    "T33n1709_002:0466b23": "經。觀察三世過去因忍現在因果忍未來果",
    "T33n1709_002:0466b24": "忍。解曰。忍體即慧。如上已解。觀過去業起",
    "T33n1709_002:0466b25": "曾因忍。觀現色心曾因之果當果之因起因",
    "T33n1709_002:0466b26": "果忍。觀未來法起當果忍。雖唯現在過未體",
    "T33n1709_002:0466b27": "無。所酬所引假變過未。又緣生法謂無明行",
    "T33n1709_002:0466b28": "為前際因。識等五支為現在果。愛取有三為",
    "T33n1709_002:0466b29": "現在因。生老死二為未來果。此約分位三際",
    "T33n1709_002:0466c01": "因果。此中為破執無因果及執斷常。令知因",
    "T33n1709_002:0466c02": "緣如幻似有故觀察也。此位菩薩觀身等四",
    "T33n1709_002:0466c03": "令離四倒。觀心等三離縛修行。觀三世法有",
    "T33n1709_002:0466c04": "而不實。故令觀察修勝行矣。從此第三利生",
    "T33n1709_002:0466c05": "分齊。",
    "T33n1709_002:0466c06": "經。此位菩薩廣利眾生。解曰。性種銀輪化",
    "T33n1709_002:0466c07": "三天下。超前習種故云廣利。從此第三結超",
    "T33n1709_002:0466c08": "倒想。",
    "T33n1709_002:0466c09": "經。超過我見人見眾生等想外道倒想所不能",
    "T33n1709_002:0466c10": "壞。解曰。我人等者義如前釋。等取壽者作",
    "T33n1709_002:0466c11": "者命者士夫儒童我之類也。言外道者邪論",
    "T33n1709_002:0466c12": "諸師。言倒想者四倒相應之想倒也。不能壞",
    "T33n1709_002:0466c13": "者。彼能執人及所執法所不能壞。由此菩",
    "T33n1709_002:0466c14": "薩勝解力增。邪師邪法悉超過故。問二乘外",
    "T33n1709_002:0466c15": "道俱是所超。何故前越二乘此超外道勝劣",
    "T33n1709_002:0466c16": "不次。答心由頓發即越二乘。行約漸修後超",
    "T33n1709_002:0466c17": "外道。又此已超非正超也。如二靜慮名出苦",
    "T33n1709_002:0466c18": "故。從此第三明道種性文三如前。且初第一",
    "T33n1709_002:0466c19": "標位辯相。",
    "T33n1709_002:0466c20": "經。復次道種性菩薩修十迴向。解曰。道種",
    "T33n1709_002:0466c21": "性者。道謂初地平等聖道。此引彼生與道為",
    "T33n1709_002:0466c22": "種。道之種種之性名道種性。二依主故。言菩",
    "T33n1709_002:0466c23": "薩者舉能行人。修十迴向者此略標也。如華",
    "T33n1709_002:0466c24": "嚴經十迴向品云。所謂救護一切眾生離眾",
    "T33n1709_002:0466c25": "生相迴向。不壞迴向。等一切佛迴向至一切",
    "T33n1709_002:0466c26": "處迴向。無盡功德藏迴向。隨順堅固一切善",
    "T33n1709_002:0466c27": "根迴向。等隨順一切眾生迴向。真實迴向。",
    "T33n1709_002:0466c28": "無著無縛解脫迴向。等法界無量迴向。義如",
    "T33n1709_002:0466c29": "下釋。從此第二正解修行。於中分二。且初第",
    "T33n1709_002:0467a01": "一總標十忍。",
    "T33n1709_002:0467a02": "經。起十忍心。解曰。此總標也。從此第二正",
    "T33n1709_002:0467a03": "辯對治。於中分三。且初第一對觀五忍。",
    "T33n1709_002:0467a04": "經。謂觀五蘊色受想行識得戒忍定忍慧忍解",
    "T33n1709_002:0467a05": "脫忍解脫知見忍。解曰。五蘊及忍義如前",
    "T33n1709_002:0467a06": "解。對觀五蘊得解脫蘊。謂觀自身語過患。由",
    "T33n1709_002:0467a07": "思願力遮防七支而得戒忍。次觀受蘊妄生",
    "T33n1709_002:0467a08": "領納諸受漂動。由定專注而得定忍。次觀想",
    "T33n1709_002:0467a09": "蘊取怨等像戲論分別起諸名言。如工畫人",
    "T33n1709_002:0467a10": "採畫諸境。由慧簡擇而得慧忍。次觀行蘊",
    "T33n1709_002:0467a11": "造作種種三有諸業繫縛生死。由慧離繫解",
    "T33n1709_002:0467a12": "脫自在得解脫忍。次觀識蘊妄想分別起諸",
    "T33n1709_002:0467a13": "知見取著六塵。無分別慧解脫清淨得解脫",
    "T33n1709_002:0467a14": "知見忍。故對五蘊得解脫蘊。此依言說次第",
    "T33n1709_002:0467a15": "建立。如實義者。無分別慧觀五蘊空。於念念",
    "T33n1709_002:0467a16": "中皆具五忍。從此第二對觀三忍。",
    "T33n1709_002:0467a17": "經。觀三界因果得空忍無相忍無願忍。解",
    "T33n1709_002:0467a18": "曰。言三界者所依處也。言因果者業因識果",
    "T33n1709_002:0467a19": "即能生也。觀能所感而得三忍。謂於三界及",
    "T33n1709_002:0467a20": "彼因果執有實體。觀遍計空而得空忍。此空",
    "T33n1709_002:0467a21": "所顯清淨真如無十相故得無相忍。有漏因",
    "T33n1709_002:0467a22": "果虛妄業生。依之修行於此不願得無願忍。",
    "T33n1709_002:0467a23": "從此第三對觀二忍。",
    "T33n1709_002:0467a24": "經。觀二諦假實諸法無常得無常忍一切法空",
    "T33n1709_002:0467a25": "得無生忍。解曰。觀二諦假實者。假即世俗",
    "T33n1709_002:0467a26": "實即勝義標二諦也。諸法無常得無常忍者。",
    "T33n1709_002:0467a27": "有為遷謝剎那不住得無常忍。觀一切法無",
    "T33n1709_002:0467a28": "自性空體不生滅得無生忍。此二引生安非",
    "T33n1709_002:0467a29": "安立二種正觀。至下當悉。此位菩薩觀流轉",
    "T33n1709_002:0467b01": "蘊得解脫蘊。觀三界因果得三空忍。觀二諦",
    "T33n1709_002:0467b02": "假實得生無生忍。皆依勝解治倒。進修引生",
    "T33n1709_002:0467b03": "聖道證初地故。從此第三結申化利。",
    "T33n1709_002:0467b04": "經。此位菩薩作轉輪王能廣化利一切眾生。",
    "T33n1709_002:0467b05": "解曰。即金輪王化四天下。超前位故云廣化",
    "T33n1709_002:0467b06": "也。從此第二明信忍位文三如前。且初第一",
    "T33n1709_002:0467b07": "標忍辯位。",
    "T33n1709_002:0467b08": "經。復次信忍菩薩謂歡喜地離垢地發光地。",
    "T33n1709_002:0467b09": "解曰。此聖位也。言信忍者謂證信也。此位菩",
    "T33n1709_002:0467b10": "薩親證真如三寶及戒皆證淨故。故此三地",
    "T33n1709_002:0467b11": "俱名信忍。雖後諸地亦有此四。此初現證得",
    "T33n1709_002:0467b12": "證淨名。加行後得多緣此故。言歡喜者。初",
    "T33n1709_002:0467b13": "獲聖性具證二空。能益自他生大喜故。所言",
    "T33n1709_002:0467b14": "地者。依持生長如智相應。至下當悉。離垢地",
    "T33n1709_002:0467b15": "者。具淨尸羅遠離能起微細毀犯煩惱垢故。",
    "T33n1709_002:0467b16": "發光地者。成就勝定大法總持。能發無邊妙",
    "T33n1709_002:0467b17": "慧光故。從此第一正解修行。於中分二。且",
    "T33n1709_002:0467b18": "初第一明斷三障。",
    "T33n1709_002:0467b19": "經。能斷三障色煩惱縛。解曰。言三障者如",
    "T33n1709_002:0467b20": "下經云。初地斷諸無滅三界貪等。二地斷嗔",
    "T33n1709_002:0467b21": "等習。三地滅無明闇。此之三障至下廣明。然",
    "T33n1709_002:0467b22": "所斷障如唯識第十障有二種。一煩惱障二",
    "T33n1709_002:0467b23": "所知障。煩惱障中見所斷種二乘見道皆能",
    "T33n1709_002:0467b24": "斷盡。修所斷種乃至金剛方能斷盡。若菩薩",
    "T33n1709_002:0467b25": "者見所斷種見道斷盡。修所斷種要至金剛",
    "T33n1709_002:0467b26": "一時頓斷。所知障中見所斷種亦見道斷。修",
    "T33n1709_002:0467b27": "所斷種從初地後乃至金剛地地別斷。此經",
    "T33n1709_002:0467b28": "所說三地障俱貪嗔癡三。修所斷者遍六識",
    "T33n1709_002:0467b29": "能發色業。或緣色境名色煩惱。煩惱自性是",
    "T33n1709_002:0467c01": "縛法故名為縛也。謂三地中各修勝行。貪等",
    "T33n1709_002:0467c02": "永除名為斷故。從此第二明諸行。於中分",
    "T33n1709_002:0467c03": "二。初明修諸行後結行根本。初修諸行於中",
    "T33n1709_002:0467c04": "分四。且初第一明四攝法。",
    "T33n1709_002:0467c05": "經。行四攝法布施愛語利行同事。解曰。布",
    "T33n1709_002:0467c06": "施等者由無貪等善根相應攝取眾生。義如",
    "T33n1709_002:0467c07": "前解。方便化也。從此第二明四無量。",
    "T33n1709_002:0467c08": "經。修四無量慈無量心悲無量心喜無量心捨",
    "T33n1709_002:0467c09": "無量心。解曰。慈悲等者由無嗔等善根相",
    "T33n1709_002:0467c10": "應所利無量。義如前解。憐愍化也。從此第三",
    "T33n1709_002:0467c11": "明四弘願。",
    "T33n1709_002:0467c12": "經。具四弘願斷諸纏蓋常化眾生修佛知見成",
    "T33n1709_002:0467c13": "無上覺。解曰。菩薩所修必備萬行。所發大",
    "T33n1709_002:0467c14": "願有斯四也。斷諸纏蓋者。由煩惱故纏縛有",
    "T33n1709_002:0467c15": "情。由所知故覆蓋勝慧不得現起。或十纏五",
    "T33n1709_002:0467c16": "蓋見修二惑隨其所應。如常分別。所明斷也。",
    "T33n1709_002:0467c17": "常化眾生者。二界四生一切有情。明常化也。",
    "T33n1709_002:0467c18": "修佛知見者。諸佛世尊恒沙妙行悉皆修習。",
    "T33n1709_002:0467c19": "明常修也。成無上覺者。謂此初地於諸如來",
    "T33n1709_002:0467c20": "無上正覺明當證也。初後自利。中二利他。",
    "T33n1709_002:0467c21": "通因及果無斷盡故。准華嚴經。修行願者賢",
    "T33n1709_002:0467c22": "位願增聖位俱故。從此第四明三脫門。",
    "T33n1709_002:0467c23": "經。住三脫門空解脫門無相解脫門無願解脫",
    "T33n1709_002:0467c24": "門。解曰。然三脫門義如前解。若三三昧通",
    "T33n1709_002:0467c25": "漏無漏言解脫門即無漏故。又准下文。前之",
    "T33n1709_002:0467c26": "三段於上三地隨次偏增。復三脫門通諸",
    "T33n1709_002:0467c27": "地故。從此第二結行根本。",
    "T33n1709_002:0467c28": "經。此是菩薩摩訶薩從初發心至一切智諸行",
    "T33n1709_002:0467c29": "根本。解曰。此上所辯四攝等行。謂諸菩薩",
    "T33n1709_002:0468a01": "從初發心隨力修習。乃至成佛皆以此等為",
    "T33n1709_002:0468a02": "諸行本。從此第三結申化利。",
    "T33n1709_002:0468a03": "經。利益安樂一切眾生。解曰。初地菩薩往",
    "T33n1709_002:0468a04": "百佛剎。二地往千。三地往萬。利益安樂彼",
    "T33n1709_002:0468a05": "等生故。從此第三明順忍位文三如前。且初",
    "T33n1709_002:0468a06": "第一標忍辨位。",
    "T33n1709_002:0468a07": "經。復次順忍菩薩謂焰慧地難勝地現前地。",
    "T33n1709_002:0468a08": "解曰。言順忍者。能順者慧所順者如。由慧隨",
    "T33n1709_002:0468a09": "順順向順觀。順後無生。即忍之忍名為順忍。",
    "T33n1709_002:0468a10": "如十地論第八云。隨順平等真如法故。四五",
    "T33n1709_002:0468a11": "地中得耎中忍。六地上忍皆悉隨順無生法",
    "T33n1709_002:0468a12": "忍。此忍即非無生忍故。焰慧地者。安住最勝",
    "T33n1709_002:0468a13": "菩提分法。燒煩惱薪慧焰增故。難勝地者。真",
    "T33n1709_002:0468a14": "俗兩智行相互合令相應極難勝故。現前地",
    "T33n1709_002:0468a15": "者。住緣起智引無分別最勝般若令現前故。",
    "T33n1709_002:0468a16": "從此第二正明斷障。",
    "T33n1709_002:0468a17": "經。能斷三障心煩惱縛。解曰。能斷三障者",
    "T33n1709_002:0468a18": "如下經云。四地永斷微細身邊見故。五地斷",
    "T33n1709_002:0468a19": "隨小乘樂求涅槃。六地能斷三界集因集業",
    "T33n1709_002:0468a20": "麁現行相。此之三障至下當悉。心煩惱縛者。",
    "T33n1709_002:0468a21": "此上三障唯意識俱名為心也。言煩惱者。唯",
    "T33n1709_002:0468a22": "十地論。三障如次與三慢俱。謂我法慢．身淨",
    "T33n1709_002:0468a23": "分別慢．從我慢說名煩惱故。又善戒經說皮",
    "T33n1709_002:0468a24": "肉心三種煩惱。若緣六塵起貪嗔癡。如皮在",
    "T33n1709_002:0468a25": "外名皮煩惱。若緣內執起我我所。如肉在內",
    "T33n1709_002:0468a26": "名肉煩惱。若迷真理真俗別別。如心在於皮",
    "T33n1709_002:0468a27": "肉之內名心煩惱。斷次第者。初地見道斷肉",
    "T33n1709_002:0468a28": "煩惱。初至七地斷皮煩惱。八至十地無功用",
    "T33n1709_002:0468a29": "道斷心煩惱。如瑜伽四十八云。所知障品有",
    "T33n1709_002:0468b01": "其三品。一者在皮麁重極喜已斷。二者在膚",
    "T33n1709_002:0468b02": "麁重八地已斷。三者在實麁重如來住斷。經",
    "T33n1709_002:0468b03": "論斷位與此不同。皮肉心等通目二障。顯此",
    "T33n1709_002:0468b04": "色心義同彼故。所言縛者。心為彼拘不證自",
    "T33n1709_002:0468b05": "地。正智斷彼即離縛故。從此第三結申利",
    "T33n1709_002:0468b06": "他。",
    "T33n1709_002:0468b07": "經。能於一身遍往十方億佛剎土現不可說神",
    "T33n1709_002:0468b08": "通變化利樂眾生。解曰。四地菩薩往億佛",
    "T33n1709_002:0468b09": "剎。五地百億。六地千億。不可說者顯其多",
    "T33n1709_002:0468b10": "也。遍往此等諸剎土中現通化利。從此第四",
    "T33n1709_002:0468b11": "明無生忍文三如前。且初第一標忍辯位。",
    "T33n1709_002:0468b12": "經。復次無生忍菩薩謂遠行地不動地善慧",
    "T33n1709_002:0468b13": "地。解曰。言無生者謂即真理。智證真理名",
    "T33n1709_002:0468b14": "無生忍。解深密經瑜伽唯識皆說三性名曰",
    "T33n1709_002:0468b15": "無生。本性無生．自然無生．惑苦無生。若能證",
    "T33n1709_002:0468b16": "智名無生忍。兼所證如名無生法忍。即忍之",
    "T33n1709_002:0468b17": "忍通二釋也。遠行地者。至無相住功用後邊。",
    "T33n1709_002:0468b18": "出過世間二乘道故。不動地者。無分別智任",
    "T33n1709_002:0468b19": "運相續。相用煩惱不能動故。善慧地者。成就",
    "T33n1709_002:0468b20": "微妙四無礙解。能遍十方善說法故。從此第",
    "T33n1709_002:0468b21": "二正明斷障。",
    "T33n1709_002:0468b22": "經。能斷三障色心習氣。解曰。能斷三障者",
    "T33n1709_002:0468b23": "如下經云。七地斷諸業果細現行相。八地斷",
    "T33n1709_002:0468b24": "諸功用。九地斷無礙障。斷此三障也。色心習",
    "T33n1709_002:0468b25": "氣者通種現也。下廣明矣。謂所知障十地於",
    "T33n1709_002:0468b26": "前六地各治一分。色心麁重彼障下品。故此",
    "T33n1709_002:0468b27": "三地各別斷故。從此第三結申利他。",
    "T33n1709_002:0468b28": "經。而能示現不可說身隨類饒益一切眾生。",
    "T33n1709_002:0468b29": "解曰。七地菩薩住百億佛剎。八地住百萬微",
    "T33n1709_002:0468c01": "塵數佛剎。九地住百萬億阿僧祇微塵數佛",
    "T33n1709_002:0468c02": "剎。往彼等土現不可說身。隨類饒益諸眾生",
    "T33n1709_002:0468c03": "故。從此第五明寂滅忍文三如前。且初第一",
    "T33n1709_002:0468c04": "標忍辨位。",
    "T33n1709_002:0468c05": "經。復次寂滅忍者佛與菩薩同依此忍。解",
    "T33n1709_002:0468c06": "曰。言寂滅者謂即真如。智證寂滅名寂滅",
    "T33n1709_002:0468c07": "忍。即忍之忍二釋得名。准下經中。入此地",
    "T33n1709_002:0468c08": "時斷神通障。至下當悉。佛與菩薩者舉能忍",
    "T33n1709_002:0468c09": "人。謂此菩薩初入十地名為法雲。十地後位",
    "T33n1709_002:0468c10": "名為等覺。同依此忍者。謂此與佛勝劣雖異",
    "T33n1709_002:0468c11": "同一忍也。從此第二正解修行。於中分三。初",
    "T33n1709_002:0468c12": "明下上忍。次明等妙覺。後明佛三身。且初第",
    "T33n1709_002:0468c13": "一明下上忍。",
    "T33n1709_002:0468c14": "經。金剛喻定住下忍位名為菩薩至於上忍名",
    "T33n1709_002:0468c15": "一切智。解曰。金剛喻定者最後勝定。此定",
    "T33n1709_002:0468c16": "現前能斷一切微細障種名金剛定。此定初",
    "T33n1709_002:0468c17": "起菩薩之身名為下忍。後解脫位成一切智",
    "T33n1709_002:0468c18": "名為上忍。從此第二明等妙覺。",
    "T33n1709_002:0468c19": "經。觀勝義諦斷無明相是為等覺一相無相平",
    "T33n1709_002:0468c20": "等無二為第十一一切智地。解曰。上言觀",
    "T33n1709_002:0468c21": "者能觀正智。正智有二。等覺照寂佛果寂照。",
    "T33n1709_002:0468c22": "是能觀智因果別故。勝義諦者即是真如。真",
    "T33n1709_002:0468c23": "如體同明同證也。斷無明相者。此微細障第",
    "T33n1709_002:0468c24": "十一地也。此有二解。有說。無明體通二障。彼",
    "T33n1709_002:0468c25": "微細種此皆斷故。有說。無明根本不覺。智照",
    "T33n1709_002:0468c26": "本覺故名為斷。下廣明也。是為等覺者結斷",
    "T33n1709_002:0468c27": "位也。一相無相者明佛果也。如智體同故云",
    "T33n1709_002:0468c28": "一相。智冥真理故云無相。平等無二者佛佛",
    "T33n1709_002:0468c29": "道齊等無二也。為第十一者。十地為因佛地",
    "T33n1709_002:0469a01": "為果。超前十地第十一也。一切智地者。佛地",
    "T33n1709_002:0469a02": "圓滿此解脫道結果位也。從此第三明佛三",
    "T33n1709_002:0469a03": "身。於中分三。且初第一明法性身。",
    "T33n1709_002:0469a04": "經。非有非無湛然清淨無來無去常住不",
    "T33n1709_002:0469a05": "變。解曰。非有非無者性功德也。謂諸如來",
    "T33n1709_002:0469a06": "恒沙性德不同萬像。故云非有。不同兔角故",
    "T33n1709_002:0469a07": "云非無。湛然清淨者。永離眾相故云湛然。不",
    "T33n1709_002:0469a08": "與漏俱故云清淨。無為德也。無來無去者法",
    "T33n1709_002:0469a09": "性身也。性淨本覺體常不生故云無來。體常",
    "T33n1709_002:0469a10": "不滅故云無去。不隨迷悟性有動靜故云常",
    "T33n1709_002:0469a11": "住。不隨凡聖性有改易故云不變。即法身也。",
    "T33n1709_002:0469a12": "從此第二明智德身。",
    "T33n1709_002:0469a13": "經。同真際等法性。解曰。真言真際即是法",
    "T33n1709_002:0469a14": "身。若云同者智同理也。謂諸如來等覺位中",
    "T33n1709_002:0469a15": "無明障盡故同真際。解脫位中證理圓極故",
    "T33n1709_002:0469a16": "等法性。此與法身非即非離。俱遍法界常安",
    "T33n1709_002:0469a17": "樂故。從此第三明應化身。於中分二。初明應",
    "T33n1709_002:0469a18": "化身後明能所化。且初第一明應化身。",
    "T33n1709_002:0469a19": "經。無緣大悲常化眾生乘一切智乘來化三",
    "T33n1709_002:0469a20": "界。解曰。無緣大悲者悲有四種。一外道異",
    "T33n1709_002:0469a21": "生起愛見悲。二聲聞獨覺緣欲苦生起。觀行",
    "T33n1709_002:0469a22": "悲。三菩薩利樂得同體悲。四諸佛世尊得無",
    "T33n1709_002:0469a23": "緣悲。常化眾生者明應身也。謂諸如來居純",
    "T33n1709_002:0469a24": "淨土。為住十地諸菩薩眾。隨類現身現大神",
    "T33n1709_002:0469a25": "通轉正法輪。令彼受用大乘法樂無有間斷",
    "T33n1709_002:0469a26": "故云常化也。乘一切智乘來化三界者明化",
    "T33n1709_002:0469a27": "身也。能乘者悲所乘者智。謂從法界最清淨",
    "T33n1709_002:0469a28": "智流出智悲演諸至教。此即事智乘理智生。",
    "T33n1709_002:0469a29": "以一切智為所乘故。來化三界者所化處也。",
    "T33n1709_002:0469b01": "虛空世界悉皆無邊故。舉所依明來化也。如",
    "T33n1709_002:0469b02": "法華云。我諸子等先因遊戲來入此宅。長者",
    "T33n1709_002:0469b03": "驚入即此來也。何故須化。如彼又云。我本立",
    "T33n1709_002:0469b04": "誓願。欲令一切眾如我等無異。如我昔所願",
    "T33n1709_002:0469b05": "今者已滿足。化一切眾生皆令入佛道。故現",
    "T33n1709_002:0469b06": "應化化眾生也。從此第二明能所化。於中分",
    "T33n1709_002:0469b07": "四。且初第一明所化境。",
    "T33n1709_002:0469b08": "經。善男子諸眾生類一切煩惱業異熟果二十",
    "T33n1709_002:0469b09": "二根不出三界。解曰。諸眾生者諸界趣生",
    "T33n1709_002:0469b10": "一切含識。諸佛菩薩化境或殊。其所化生種",
    "T33n1709_002:0469b11": "類唯爾。一切煩惱者所謂理事發業潤生一",
    "T33n1709_002:0469b12": "切煩惱助發緣也。言業者。福非福等染淨諸",
    "T33n1709_002:0469b13": "業感生因也。異熟果者。善染所感無記果也。",
    "T33n1709_002:0469b14": "作業感果時必不同。前後名異。異之熟等",
    "T33n1709_002:0469b15": "如常分別。二十二根者如有頌云。取境續家",
    "T33n1709_002:0469b16": "族。活命受用果。世間出世淨。依此量立根。言",
    "T33n1709_002:0469b17": "取境者明等六根。續家族者女男二根。言活",
    "T33n1709_002:0469b18": "命者即是命根。受用果者所謂苦樂憂喜捨",
    "T33n1709_002:0469b19": "根。世間淨者所謂信進念定慧根。出世淨者",
    "T33n1709_002:0469b20": "未知當知已知具知三無漏根。然此體者應",
    "T33n1709_002:0469b21": "結頌云。色與不相應。心王及心所。七一一唯",
    "T33n1709_002:0469b22": "十。三體性隨應。下之二句釋上四也。七者七",
    "T33n1709_002:0469b23": "色根也。一一者命意根也。唯十者五受信等",
    "T33n1709_002:0469b24": "十心所也。三體隨應者三無漏體九根等也。",
    "T33n1709_002:0469b25": "性隨應者。色命無記。意五受三信等唯善也。",
    "T33n1709_002:0469b26": "不出三界者結上所明並界內也。問二十二",
    "T33n1709_002:0469b27": "根中前十九根是有漏故可屬界繫。最後三",
    "T33n1709_002:0469b28": "根體是無漏。云何不出。答此明所化總相而",
    "T33n1709_002:0469b29": "論。理實三根非界繫也。言不出者有其二義。",
    "T33n1709_002:0469c01": "一約彼種。未起現行從所依識故云不出。二",
    "T33n1709_002:0469c02": "約現行。二乘無學等覺已前一切菩薩。雖六",
    "T33n1709_002:0469c03": "或七無漏現行。從所依判異熟有漏亦不出",
    "T33n1709_002:0469c04": "也。從此第二明能化身。",
    "T33n1709_002:0469c05": "經。諸佛示導應化法身亦不離此。解曰。言",
    "T33n1709_002:0469c06": "示導者開示引導。言應化者。即他受用及大",
    "T33n1709_002:0469c07": "小化通名應化。應化所依清淨法界。與此能",
    "T33n1709_002:0469c08": "依體非即離故。說應化俱名法身。謂諸如來",
    "T33n1709_002:0469c09": "普遍法界應現三界。亦同所化云不離故。從",
    "T33n1709_002:0469c10": "此第三簡外道非。",
    "T33n1709_002:0469c11": "經。若有說言於三界外別更有一眾生界者即",
    "T33n1709_002:0469c12": "是外道大有經說。解曰。諸佛所說界外無",
    "T33n1709_002:0469c13": "生。若言界外有眾生界者。即是外道吠世史",
    "T33n1709_002:0469c14": "迦六句義中大有經說。非佛教也。若爾二乘",
    "T33n1709_002:0469c15": "無學十地菩薩所居報土。豈非界外。答據隨",
    "T33n1709_002:0469c16": "助緣即居界外。體是異熟故非外也。從此第",
    "T33n1709_002:0469c17": "四顯化成佛。",
    "T33n1709_002:0469c18": "經。大王我常語諸眾生但斷三界無明盡者",
    "T33n1709_002:0469c19": "即名為佛。解曰。三界二障通名無明。唯斷",
    "T33n1709_002:0469c20": "煩惱但免界繫。斷所知盡名無明盡即為佛",
    "T33n1709_002:0469c21": "也。廣明化竟。從此第三結申滿位。",
    "T33n1709_002:0469c22": "經。自性清淨名本覺性即是諸佛一切智智。",
    "T33n1709_002:0469c23": "解曰。自性清淨名本覺性者即真如也。依起",
    "T33n1709_002:0469c24": "信論。上句絕待下句對待。對不覺等說名本",
    "T33n1709_002:0469c25": "覺。即是諸佛一切智智此有二義。有說。真",
    "T33n1709_002:0469c26": "如是佛法身。法身智身性相平等。體相相從",
    "T33n1709_002:0469c27": "亦得名為一切智智。如實非智。有說。真如",
    "T33n1709_002:0469c28": "即一切智。心歸本原冥合不異。相用非無別",
    "T33n1709_002:0469c29": "體也。即以真如為一切智智。二智二身隨應",
    "T33n1709_002:0470a01": "悉故。大文第二結修諸忍。",
    "T33n1709_002:0470a02": "經。由此得為眾生之本亦是諸佛菩薩行本是",
    "T33n1709_002:0470a03": "為菩薩本所修行五忍法中十四忍也。解",
    "T33n1709_002:0470a04": "曰。由此得為眾生之本者下有二義。有說。此",
    "T33n1709_002:0470a05": "者上本覺也。謂由本覺隨不覺故。動眠三界",
    "T33n1709_002:0470a06": "輪迴六趣。故此本覺為眾生本。亦是諸佛菩",
    "T33n1709_002:0470a07": "薩行本者。無明微薄本覺力增心歸本原。從",
    "T33n1709_002:0470a08": "末向本隨位次第建立五忍。至寂滅忍本覺",
    "T33n1709_002:0470a09": "湛然本無動達。今無靜故。此本覺亦是諸佛",
    "T33n1709_002:0470a10": "菩薩行本。有說。此者即五忍也。是發大乘趣",
    "T33n1709_002:0470a11": "無上者。從始至終修行之本。亦是諸佛菩薩",
    "T33n1709_002:0470a12": "行本者。亦是法界已成未成佛菩薩本。是為",
    "T33n1709_002:0470a13": "已下如文易了。◎",
    "T33n1709_002:0470a14": "◎從此第二答化眾生。於中分四。一明十王",
    "T33n1709_002:0470a15": "位。二明說偈讚。三明忍境智。四諸佛同修。",
    "T33n1709_002:0470a16": "初明十王於中分三。一牒問略標。二明十王",
    "T33n1709_002:0470a17": "位。三結明諸佛。且初第一牒問略標。",
    "T33n1709_002:0470a18": "經。佛言大王汝先問言菩薩云何化眾生者菩",
    "T33n1709_002:0470a19": "薩摩訶薩應如是化從初一地至後一地自所",
    "T33n1709_002:0470a20": "行處及佛行處一切智見故。解曰。佛言已",
    "T33n1709_002:0470a21": "下牒前問也。從初一地者歡喜地也。至後一",
    "T33n1709_002:0470a22": "地者法雲地也。自所行處者一一地中菩薩",
    "T33n1709_002:0470a23": "行處。及佛行處者即彼十地佛化處也。又第",
    "T33n1709_002:0470a24": "十一地如來行處也。一切知見者。菩薩諸佛",
    "T33n1709_002:0470a25": "證真達俗。如實知見行二利也。問初一地者",
    "T33n1709_002:0470a26": "何非習種性耶。答此明十王所行化利。三賢",
    "T33n1709_002:0470a27": "已辨故此不論。從此第二明十王位。於中分",
    "T33n1709_002:0470a28": "十。一一地中皆分為五。一居土廣狹。二配屬",
    "T33n1709_002:0470a29": "王位。三修法多少。四辨修勝行。五明所利生。",
    "T33n1709_002:0470b01": "初地五中且初第一居土廣狹。",
    "T33n1709_002:0470b02": "經。若菩薩摩訶薩住百佛剎。解曰。初地菩",
    "T33n1709_002:0470b03": "薩住百大千。云何知然。一化佛土即一大千。",
    "T33n1709_002:0470b04": "百化佛剎百大千故。問所居之土總有幾種。",
    "T33n1709_002:0470b05": "以何為體。何故十地廣狹異耶。答准佛地論。",
    "T33n1709_002:0470b06": "諸土相對總分為二。一淨二穢。淨中備舉有",
    "T33n1709_002:0470b07": "十三土。果土有三。因土有十。果土三者。若法",
    "T33n1709_002:0470b08": "性土真如為體。恒沙性德依自性故。若報得",
    "T33n1709_002:0470b09": "土鏡智為體。諸無漏種依自土故。他受用土",
    "T33n1709_002:0470b10": "平等性智為其土體。現大小身依自土故。若",
    "T33n1709_002:0470b11": "變化土成事智品為其土體。現變化身依自",
    "T33n1709_002:0470b12": "土故。合他受用及變化身。俱為第三應化土",
    "T33n1709_002:0470b13": "也。因土十者。十地菩薩所依之土本識為",
    "T33n1709_002:0470b14": "體。即是有漏苦諦攝故。若後得智所變影像",
    "T33n1709_002:0470b15": "即是無漏道諦攝故。隨智勝劣廣狹不同。眾",
    "T33n1709_002:0470b16": "寶莊嚴皆自智變。有麁妙異自受用故。乘便",
    "T33n1709_002:0470b17": "明者若彼二乘變易之土體同菩薩。但麁劣",
    "T33n1709_002:0470b18": "故。西方淨土地前生者本識為體。由佛本願",
    "T33n1709_002:0470b19": "及自行力故得往生。無無漏智所資感故。七",
    "T33n1709_002:0470b20": "寶位劣自受用也。穢土之中界趣勝劣自",
    "T33n1709_002:0470b21": "識所變。准此應知。淨穢異同生之別業如常",
    "T33n1709_002:0470b22": "分別。從此第二配屬王位。",
    "T33n1709_002:0470b23": "經。作贍部洲轉輪聖王。解曰。如十地經。初",
    "T33n1709_002:0470b24": "地作閻浮提王。瓔珞經說。初地已上瑠璃輪",
    "T33n1709_002:0470b25": "王。華嚴經云。初地作閻浮王。此云輪王。言閻",
    "T33n1709_002:0470b26": "浮者明住處也。言瑠璃者明勝妙也。言輪王",
    "T33n1709_002:0470b27": "者舉輪寶也。居土化境不相違也。然今此經",
    "T33n1709_002:0470b28": "初地菩薩與道種性輪王何別。答如下偈云。",
    "T33n1709_002:0470b29": "權化有情遊百國。此百彼一聖凡勝劣有多",
    "T33n1709_002:0470c01": "別故。從此第三修法多少。",
    "T33n1709_002:0470c02": "經。修百法明門。解曰。此經總標無別名數。",
    "T33n1709_002:0470c03": "瓔珞經云。所謂十信一一各十。即百法明門。",
    "T33n1709_002:0470c04": "華嚴經云。此地菩薩若行精進。捨家妻子出",
    "T33n1709_002:0470c05": "家學道。於一念頃得百三昧。以淨天眼見百",
    "T33n1709_002:0470c06": "佛國。二見百如來。三動百世界。身亦能往彼",
    "T33n1709_002:0470c07": "佛世界放大光明。四化為百類普令他見。五",
    "T33n1709_002:0470c08": "成熟百類所化有情。六若欲留身得百劫住。",
    "T33n1709_002:0470c09": "七見前後際百劫中事。八智見能入百法明",
    "T33n1709_002:0470c10": "門。九化作百身。十身皆能現百菩薩眷屬。",
    "T33n1709_002:0470c11": "若以願力自在示現過於是數。乃至百千億",
    "T33n1709_002:0470c12": "那由他劫不能數知。若屬此經十中第八。通",
    "T33n1709_002:0470c13": "而言者具此應知。從此第四辯修勝行。",
    "T33n1709_002:0470c14": "經。以檀波羅蜜多住平等心。解曰。十度",
    "T33n1709_002:0470c15": "之中施度圓滿。具七最勝。三輪清淨得無分",
    "T33n1709_002:0470c16": "別住平等心。此度偏增。一切常捨餘非不修。",
    "T33n1709_002:0470c17": "隨力分故。從此第五明所剎生。",
    "T33n1709_002:0470c18": "經。化四天下一切眾生。解曰。以十善道化",
    "T33n1709_002:0470c19": "利眾生。此後諸王皆十善化。處有廣狹行有",
    "T33n1709_002:0470c20": "勝劣。以為異矣。從此第二明離垢地。文分為",
    "T33n1709_002:0470c21": "五。",
    "T33n1709_002:0470c22": "經。若菩薩摩訶薩住千佛剎作忉利天王修千",
    "T33n1709_002:0470c23": "法明門說十善道化一切眾生。解曰。居土",
    "T33n1709_002:0470c24": "漸廣作天帝釋。廣初地百為千明門。修戒度",
    "T33n1709_002:0470c25": "圓以十善化。從此第三明發光地文五如前。",
    "T33n1709_002:0470c26": "經。若菩薩摩訶薩住不可說不可說天王修",
    "T33n1709_002:0470c27": "萬法明門依四禪定化一切眾生。解曰。此",
    "T33n1709_002:0470c28": "地菩薩得諸勝定時分天王。漸廣勝故。從此",
    "T33n1709_002:0470c29": "第四明焰慧地。文五如前。",
    "T33n1709_002:0471a01": "經。若菩薩摩訶薩住億佛剎作覩史多天王修",
    "T33n1709_002:0471a02": "億法明門行菩提分法化一切眾生。解曰。",
    "T33n1709_002:0471a03": "知足天王修諸億門菩提分智化眾生故。從",
    "T33n1709_002:0471a04": "此第五明難勝地。文五如前。",
    "T33n1709_002:0471a05": "經。若菩薩摩訶薩住百億佛剎化樂天王修百",
    "T33n1709_002:0471a06": "億法明門二諦四諦化一切眾生。解曰。所",
    "T33n1709_002:0471a07": "修轉勝百億諸門。備觀諸諦化眾生故。從此",
    "T33n1709_002:0471a08": "第六明現前地。文五如前。",
    "T33n1709_002:0471a09": "經。若菩薩摩訶薩住千億佛剎作他化自在天",
    "T33n1709_002:0471a10": "王修千億法明門十二因緣智化一切眾生。",
    "T33n1709_002:0471a11": "解曰。居欲界頂他化天王。所修所悟悉皆轉",
    "T33n1709_002:0471a12": "勝。以緣生智化利眾生。從此第七明遠行地。",
    "T33n1709_002:0471a13": "文五如前。",
    "T33n1709_002:0471a14": "經。若菩薩摩訶薩住萬億佛剎作初禪梵王修",
    "T33n1709_002:0471a15": "萬億法明門方便善巧智化一切眾生。解",
    "T33n1709_002:0471a16": "曰。居大梵天境修俱勝。得方便智化利眾生。",
    "T33n1709_002:0471a17": "從此第八明不動地。文五如前。",
    "T33n1709_002:0471a18": "經。若菩薩摩訶薩住百萬微塵數佛剎作二禪",
    "T33n1709_002:0471a19": "梵王修百萬微塵數法明門雙照平等神通願",
    "T33n1709_002:0471a20": "智化一切眾生。解曰。居遍光淨天境修轉",
    "T33n1709_002:0471a21": "勝。真俗雙照現大神通。以大願智化利眾生。",
    "T33n1709_002:0471a22": "從此第九明善慧地。文五如前。",
    "T33n1709_002:0471a23": "經。若菩薩摩訶薩住百萬億阿僧祇微塵數佛",
    "T33n1709_002:0471a24": "剎作三禪梵王修百萬億阿僧祇微塵數法明",
    "T33n1709_002:0471a25": "門以四無礙智化一切眾生。解曰。居遍淨",
    "T33n1709_002:0471a26": "天境修轉勝。四無礙智化利眾生。從此第十",
    "T33n1709_002:0471a27": "明法雲地。文五如前。",
    "T33n1709_002:0471a28": "經。若菩薩摩訶薩住不可說不可說佛剎作第",
    "T33n1709_002:0471a29": "四禪大梵天王為三界主修不可說不可說法",
    "T33n1709_002:0471b01": "明門得理盡三昧同佛行處盡三界原普利眾",
    "T33n1709_002:0471b02": "生如佛境界。解曰。不可說者如華嚴經四",
    "T33n1709_002:0471b03": "十五云。不可說者即一百一十九數。若不可",
    "T33n1709_002:0471b04": "說不可說即一百二十數也。居色界頂大自",
    "T33n1709_002:0471b05": "在宮作三界主。境修最勝。得理盡三昧者。",
    "T33n1709_002:0471b06": "照解理極故名理盡。三昧可知。此即最後金",
    "T33n1709_002:0471b07": "剛定也。同佛行處者同寂滅忍也。盡三界原",
    "T33n1709_002:0471b08": "者。依本記云。阿賴耶識以為本原。如起信",
    "T33n1709_002:0471b09": "論。根本無明而起業識。原集原苦是三界",
    "T33n1709_002:0471b10": "原。聖智斷此故名為盡。普利等者。謂此地",
    "T33n1709_002:0471b11": "中所利有情證真達俗。悉皆最勝分同佛境。",
    "T33n1709_002:0471b12": "故大品經云。十地菩薩當知如佛。又云見性",
    "T33n1709_002:0471b13": "未了。即其義也。從此第三結明諸佛。於中分",
    "T33n1709_002:0471b14": "二。且初第一結諸菩薩。",
    "T33n1709_002:0471b15": "經。是為菩薩摩訶薩現諸王身化導之事。",
    "T33n1709_002:0471b16": "解曰。如文悉矣。從此第二結明諸佛。",
    "T33n1709_002:0471b17": "經。十方如來亦復如是證無上覺常遍法界利",
    "T33n1709_002:0471b18": "樂眾生。解曰。不唯菩薩依此利生。十方如",
    "T33n1709_002:0471b19": "來亦復如是。常遍法界廣利樂故。從此第二",
    "T33n1709_002:0471b20": "明說偈讚。於中分三。一大眾供養。二王說偈",
    "T33n1709_002:0471b21": "讚。三聞法獲益。且初第一大眾供養。",
    "T33n1709_002:0471b22": "經。爾時一切大眾即從座起散不可說花焚不",
    "T33n1709_002:0471b23": "可說香供養恭敬稱讚如來。解曰。聞法喜",
    "T33n1709_002:0471b24": "慶供養稱讚也。從此第二王說偈讚。於中分",
    "T33n1709_002:0471b25": "二。且初第一標王說偈。",
    "T33n1709_002:0471b26": "經。時波斯匿王即於佛前以偈讚曰。解曰。",
    "T33n1709_002:0471b27": "所言偈者此有三解。一云偈者竭也。攝義竭",
    "T33n1709_002:0471b28": "盡。二云偈者憩也。語憩息故。三者梵云伽",
    "T33n1709_002:0471b29": "他此云諷誦。古譯經者乃至偈他略去他",
    "T33n1709_002:0471c01": "字但名為偈。語訛略矣。從此第二正明偈",
    "T33n1709_002:0471c02": "讚。總三十行於中分三。初有三行讚佛三德。",
    "T33n1709_002:0471c03": "次有二十六行半廣讚五忍。後有半行結讚",
    "T33n1709_002:0471c04": "禮敬。初讚三德於中分三。一讚三業德。二讚",
    "T33n1709_002:0471c05": "所被妙。三讚所說深。且初第一讚三業德。",
    "T33n1709_002:0471c06": "經。世尊導師金剛體心行寂滅轉法輪八辯",
    "T33n1709_002:0471c07": "圓音為開演時眾得道百萬億。解曰。世尊",
    "T33n1709_002:0471c08": "如上。言導師者善巧具足如海導師。彼引得",
    "T33n1709_002:0471c09": "寶。此引成佛。金剛體者堅固具足。體者身也。",
    "T33n1709_002:0471c10": "佛身堅固由如金剛。讚身德也。言心行者悲",
    "T33n1709_002:0471c11": "智具足。四智心品總名為心。常照二諦故名",
    "T33n1709_002:0471c12": "為行。言寂滅者解脫具足逾動逾寂名為寂",
    "T33n1709_002:0471c13": "滅。讚心德也。如淨名云。心淨已度諸禪定。不",
    "T33n1709_002:0471c14": "違此也。轉法輪者下讚語德。轉者起也。法謂",
    "T33n1709_002:0471c15": "所說教理行果三乘法也。輪者圓滿由如車",
    "T33n1709_002:0471c16": "輪。摧壞諸障能運用故。謂佛所轉無上妙法。",
    "T33n1709_002:0471c17": "往他相續以被根宜。轉法輪義如常分別。言",
    "T33n1709_002:0471c18": "八辯者。八謂八音辯謂七辯。言八音者如",
    "T33n1709_002:0471c19": "梵摩喻經云。一最好聲。二易了聲。三調和聲。",
    "T33n1709_002:0471c20": "四柔軟聲。五不誤聲。六不女聲。七尊慧聲。八",
    "T33n1709_002:0471c21": "深遠聲。言七辯者。一捷辯。須言即言無蹇",
    "T33n1709_002:0471c22": "叱故。二迅辯。懸河湕冷不遲訥故。三應",
    "T33n1709_002:0471c23": "辯。應時應機不增減故。四無疎謬辯。所",
    "T33n1709_002:0471c24": "說契理不邪錯故。五無斷盡辯。相續連環",
    "T33n1709_002:0471c25": "終無竭故。六凡所演說豐義味辯。一一言句",
    "T33n1709_002:0471c26": "多事理故。七一切世間最上妙辯。具足甚深",
    "T33n1709_002:0471c27": "如雷等故。言圓音者。一音圓音義通多解。有",
    "T33n1709_002:0471c28": "說。諸佛無形無聲為對根宜。如空谷響現無",
    "T33n1709_002:0471c29": "量聲。隨其根性各得一音等遍十方故云圓",
    "T33n1709_002:0472a01": "音。有說。諸佛實有色聲。其音圓滿無異韻曲。",
    "T33n1709_002:0472a02": "如經說云。佛以一音演說法。眾生隨類各得",
    "T33n1709_002:0472a03": "解。有說。諸佛實有眾多音聲。但以佛音無障",
    "T33n1709_002:0472a04": "無礙。一切即一故名一音。一即一切故名圓",
    "T33n1709_002:0472a05": "音。由具眾德廣為開演。讚語德故。上三業德",
    "T33n1709_002:0472a06": "即三密門。事用之中即三示導。時眾得道百",
    "T33n1709_002:0472a07": "萬億者。讚說。當根標所被也。從此第二讚所",
    "T33n1709_002:0472a08": "被妙。",
    "T33n1709_002:0472a09": "經。天人俱修出離行能習一切菩薩道。解",
    "T33n1709_002:0472a10": "曰。天人俱修者。若天若人異類等受。俱能修",
    "T33n1709_002:0472a11": "習大乘出離菩薩道也。由此言者。三乘種性",
    "T33n1709_002:0472a12": "但詣斯會皆修大故。自上所明即三寶也。從",
    "T33n1709_002:0472a13": "此第三讚所說深。於中分三。且初第一明五",
    "T33n1709_002:0472a14": "忍德。",
    "T33n1709_002:0472a15": "經。五忍功德妙法門十四菩薩能諦了。解",
    "T33n1709_002:0472a16": "曰。五忍如前。言功德者。菩薩所修萬行功德。",
    "T33n1709_002:0472a17": "妙法門者。從凡至聖深妙法門。十四菩薩者。",
    "T33n1709_002:0472a18": "三賢十地及以等覺為十四也。能諦了者。見",
    "T33n1709_002:0472a19": "解證修能諦了矣。從此第二明因果異。",
    "T33n1709_002:0472a20": "經。三賢十聖忍中行唯佛一人能盡原。解",
    "T33n1709_002:0472a21": "曰。因中菩薩依此趣求。故忍中行。唯佛果圓",
    "T33n1709_002:0472a22": "德行俱滿。獨盡原故。從此第三明三寶藏。",
    "T33n1709_002:0472a23": "經。佛法眾海三寶藏無量功德於中攝。解",
    "T33n1709_002:0472a24": "曰。佛法眾者列三寶名。一體真如即忍性故。",
    "T33n1709_002:0472a25": "能說所說諸修行者即別相故。所言海者。讚",
    "T33n1709_002:0472a26": "忍深廣包含三寶。蘊積為藏。無量功德者。有",
    "T33n1709_002:0472a27": "為無為恒沙功德皆積忍中故云攝也。讚所",
    "T33n1709_002:0472a28": "說深。明三業竟從此第二有二十六行半廣",
    "T33n1709_002:0472a29": "讚五忍。於中分二。初有二十四行廣讚五忍。",
    "T33n1709_002:0472b01": "後有兩行半讚佛悲深。初明五忍。於中分二。",
    "T33n1709_002:0472b02": "初有二十三行廣明五忍。後有一行因果對",
    "T33n1709_002:0472b03": "明。就明五忍大分為六。初四行半偏明伏忍。",
    "T33n1709_002:0472b04": "於中分二。初通讚四王。後總明伏忍。初文復",
    "T33n1709_002:0472b05": "二。且初第一明十善位。◎",
    "T33n1709_002:0472b06": "仁王護國般若波羅蜜多經疏卷中一終"
}