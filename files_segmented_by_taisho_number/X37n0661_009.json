{
    "X37n0661_009:0291a04": "涅槃疏私記卷第九",
    "X37n0661_009:0291a06": "迦葉品　第十四卷",
    "X37n0661_009:0291a07": "三度門者。謂貪覺嗔覺癡覺。修不淨等對治。故名度",
    "X37n0661_009:0291a08": "門。",
    "X37n0661_009:0291a09": "則足因緣者。以愚癡多者。教觀三世十二因緣。謂三",
    "X37n0661_009:0291a10": "世相續故。不斷三世迭謝故不常。又過去破常。未來",
    "X37n0661_009:0291a11": "破斷。現在因果雙破斷常。何者。以十二因緣。輪轉無",
    "X37n0661_009:0291a12": "際。因果不息。剎那不停。念念無常以治其癡。二世十",
    "X37n0661_009:0291a13": "二因緣破我。何者於父生愛於母生嗔名為無明。名",
    "X37n0661_009:0291a14": "父遺體時。謂是己有。名之為行。從識支去至老死。與",
    "X37n0661_009:0291a15": "三世同。不取過去無明行二支。故云二世破我。以推",
    "X37n0661_009:0291a16": "現未無常求我頗得。一念十二因緣破性。以推求一",
    "X37n0661_009:0291a17": "念剎那無常故無性實。廣如法華玄文第三卷境妙",
    "X37n0661_009:0291a18": "中說。",
    "X37n0661_009:0291a19": "經云分折十八界等者。雜心論中說觀六界。所謂地",
    "X37n0661_009:0291a20": "水火風空識。及分折十二處并三十六物等法。皆為",
    "X37n0661_009:0291a21": "破我。故云等也。",
    "X37n0661_009:0291a22": "總深別淺者。謂境別觀總。境總觀別等四句分別。如",
    "X37n0661_009:0291a23": "四念處文說境觀俱別名別相。",
    "X37n0661_009:0291a24": "四念處空解成者。只暖解觀成已有無漏氣分。名為",
    "X37n0661_009:0291b01": "空解。",
    "X37n0661_009:0291b02": "多用色定者。欲是散地。發此觀為難。",
    "X37n0661_009:0291b03": "苦麤重者。極惡深重名苦麤重。能障上界名苦麤障。",
    "X37n0661_009:0291b04": "欣上地時靜妙離三隨起一行。猒下地時苦麤障三",
    "X37n0661_009:0291b05": "亦隨起一。猒下地心名無間道。欣上地心名解脫道。",
    "X37n0661_009:0291b06": "如是無間及以解脫各有九品。伏斷下地九品煩惱。",
    "X37n0661_009:0291b07": "亦能證得九品無為。唯除非想。自下八地皆容外道",
    "X37n0661_009:0291b08": "六行伏斷。十六諦者。具足應論減緣行等三十二諦",
    "X37n0661_009:0291b09": "觀。謂苦下四。苦空無常無我。集下四。集因生緣。滅下",
    "X37n0661_009:0291b10": "四。滅止妙離。道下四。道如跡乘。是為十六。如法華玄",
    "X37n0661_009:0291b11": "第四廣釋。",
    "X37n0661_009:0291b12": "亦是苦法忍者。此是暖法觀不應用入見道觀釋。",
    "X37n0661_009:0291b13": "經云自性暖者。暖由內無漏諦智生。名自性是暖。",
    "X37n0661_009:0291b14": "經云如是暖法等者。有法者是三有法。有為者為作",
    "X37n0661_009:0291b15": "有果也。",
    "X37n0661_009:0291b16": "是法報得者。約果顯內明其體是三有法也。",
    "X37n0661_009:0291b17": "是因緣者。能與色界五陰作因。造作彼陰也。",
    "X37n0661_009:0291b18": "十善相應心者。善相應心後。即發此定。",
    "X37n0661_009:0291b19": "若論方法者。觀諦方法也。",
    "X37n0661_009:0291b20": "只是實法者。此定未能伏斷惑。但名實法。",
    "X37n0661_009:0291b21": "牽於初禪者。由欲界最後一品惑引起初禪定。共斷",
    "X37n0661_009:0291b22": "欲界九品惑也。",
    "X37n0661_009:0291b23": "更將非想定來伏不用處者。非想定但能斷不用處",
    "X37n0661_009:0291b24": "惑。當地是有漏。不能發無漏故。不取非想當地九品",
    "X37n0661_009:0291c01": "也。",
    "X37n0661_009:0291c02": "引藍弗者。藍弗雖即不發暖法。何方外道得此定。能",
    "X37n0661_009:0291c03": "發暖法。所以引之。",
    "X37n0661_009:0291c04": "事鄣未來者。身及床舖等得未來定。則能破之性。鄣",
    "X37n0661_009:0291c05": "者。修惑是也。",
    "X37n0661_009:0291c06": "具煩惱性人者。即十善相應心人也。",
    "X37n0661_009:0291c07": "第二解云性鄣等者。此解為勝。",
    "X37n0661_009:0291c08": "一頂法者。凡有二義。一者退即歸暖。進入忍住頂善",
    "X37n0661_009:0291c09": "根。進退兩際。猶如山頂。二者暖頂二善俱是退法。就",
    "X37n0661_009:0291c10": "退法中。頂善窮極。猶如頭頂。是身之極。故云頂也。",
    "X37n0661_009:0291c11": "二忍法者。得忍善根終不造作無間惡業。不墮惡趣。",
    "X37n0661_009:0291c12": "不復受列而生。濕生亦更不受無根北洲八難黃門",
    "X37n0661_009:0291c13": "二形等果報。并迷理惑得忍善根。此惑業報。悉緣四",
    "X37n0661_009:0291c14": "善根。得非擇滅。是謂忍法勝利功德。故俱舍云。忍不",
    "X37n0661_009:0291c15": "墮惡趣即其也。",
    "X37n0661_009:0291c16": "三世第一法者。前三俱緣四諦為境。世第一法唯緣",
    "X37n0661_009:0291c17": "欲苦。今言緣四諦者。四中隨緣一行。故名緣四諦乘。",
    "X37n0661_009:0291c18": "前三人緣四諦。故作是說。言世第一法者。世間七方",
    "X37n0661_009:0291c19": "便人。皆是有漏。故名世間。此第七人。於世間中最殊",
    "X37n0661_009:0291c20": "勝故。名為第一。得此善根有士用力。離同類因。引聖",
    "X37n0661_009:0291c21": "道生。故名最勝。俱舍論云。第一入離生即其義也。見",
    "X37n0661_009:0291c22": "所斷惑名云為生。猶如生食與人為患。見道能斷。故",
    "X37n0661_009:0291c23": "名離生。",
    "X37n0661_009:0291c24": "四苦忍者。斷見諦惑有十六心八忍八智。觀欲界四",
    "X37n0661_009:0292a01": "諦有四法忍。觀上界四諦有四比忍。此十六中前五",
    "X37n0661_009:0292a02": "心名為見道。第十六心是修道(云云)。言忍是慧者。辨",
    "X37n0661_009:0292a03": "其體性。以見道中見法明白。慧用增強。故偏言之。理",
    "X37n0661_009:0292a04": "實而言性亦五陰。言緣一諦者。明觀方義。於苦諦下",
    "X37n0661_009:0292a05": "趣緣一行。鈍根之人名為愛行。將入見道。有其二類。",
    "X37n0661_009:0292a06": "懈怠增者則留苦行。我慢增者留無常行。利根之人",
    "X37n0661_009:0292a07": "名為見行。將入見道亦有二類。著我所者即留空行。",
    "X37n0661_009:0292a08": "若著我者留無我行。故隨根性行相不同。苦忍等心",
    "X37n0661_009:0292a09": "見峻疾道。傍修狹少。不及餘諦。故言緣一。",
    "X37n0661_009:0292a10": "五初果至第十六心者。第十六比智心是須陀洹體。",
    "X37n0661_009:0292a11": "此人唯有一觀方義故也。頂法唯是行陰者。以觀四",
    "X37n0661_009:0292a12": "諦故屬行陰。",
    "X37n0661_009:0292a13": "真空一諦者。從苦諦下入無漏十六剎那無間。名為",
    "X37n0661_009:0292a14": "真空一諦。",
    "X37n0661_009:0292a15": "九十八使者。通名使者。以駈役為義。駈能使行者心",
    "X37n0661_009:0292a16": "神。流轉三界故。通受使名。亦名煩惱。以喧煩為義。惱",
    "X37n0661_009:0292a17": "以逼亂為義。能喧煩之法逼亂行者心神。致使真明",
    "X37n0661_009:0292a18": "不得開發。故名煩惱。謂欲界苦諦下具十使。一身於",
    "X37n0661_009:0292a19": "名色陰入界中。妄計為身。名為身見。亦名我見。謂計",
    "X37n0661_009:0292a20": "我如麻豆及如母指。惑計遍身。計我不忘。名為我見。",
    "X37n0661_009:0292a21": "二邊見。計我斷常名為邊見。三耶見。由計斷常不信",
    "X37n0661_009:0292a22": "因果。復計此我。以為自然冥初世性。即二十五諦。又",
    "X37n0661_009:0292a23": "計從父母微塵梵天等生。而耶心取理。皆名耶見。四",
    "X37n0661_009:0292a24": "戒取。謂執耶為道。於非戒中謬以為戒。如耶雞狗牛",
    "X37n0661_009:0292b01": "等戒。名非因計因。名戒禁取。五見取。復因此見通至",
    "X37n0661_009:0292b02": "非想謬謂涅槃。信此非餘名為見取。六貪欲。引取無",
    "X37n0661_009:0292b03": "厭名貪欲。七嗔恚。忿怒之心名之曰嗔。八癡。以迷心",
    "X37n0661_009:0292b04": "緣境。隨有所起。則念念乖失而不覺知。皆是癡也。九",
    "X37n0661_009:0292b05": "慢。自恃輕他曰慢。十疑。迷心乖理猶預不決曰疑。集",
    "X37n0661_009:0292b06": "滅除三見。謂各除身見邊見戒禁取。道唯除二見。謂",
    "X37n0661_009:0292b07": "除身邊二見。合成三十二。上界四諦下各除一嗔。餘",
    "X37n0661_009:0292b08": "同欲界。合五十六。是則見惑有八十八。足修惑有十",
    "X37n0661_009:0292b09": "思惟。欲界有四。謂貪嗔癡慢。上二界各除一嗔。但有",
    "X37n0661_009:0292b10": "其六。以六足四名。十思惟。皆能潤業受三界生。故名",
    "X37n0661_009:0292b11": "思惑。合成九十八使也。問四諦下惑依何理教增減",
    "X37n0661_009:0292b12": "不同耶。答依阿毗曇。上界不行恚。問何故身邊惟在",
    "X37n0661_009:0292b13": "苦耶。答此見依身。故名身見。依於身見而起邊見。餘",
    "X37n0661_009:0292b14": "三非身。故無此見。又見苦斷故。故在苦下。問戒取何",
    "X37n0661_009:0292b15": "故唯在苦道。答唯彼所起。問戒取計因。苦諦是果。何",
    "X37n0661_009:0292b16": "故在苦。答計多苦行望為實因。故在苦下。非出道故",
    "X37n0661_009:0292b17": "妄謂出道。是故復於道處能起。集滅異此。故無身見。",
    "X37n0661_009:0292b18": "無身見故亦無邊見。集滅非道不生戒取。又復戒取",
    "X37n0661_009:0292b19": "在於苦道二諦下者。本是內道。見苦能斷。本外道者。",
    "X37n0661_009:0292b20": "見道能斷。故唯在二。問八十八中初果所斷。既唯見",
    "X37n0661_009:0292b21": "惑。何故中有五十二思。答此思依見。見為根本。但斷",
    "X37n0661_009:0292b22": "於見根壞修枯。若迷事思此中不攝。問修所斷中何",
    "X37n0661_009:0292b23": "故無疑。答見道已斷理合無疑。八十八頭蛇死者。在",
    "X37n0661_009:0292b24": "前死也。",
    "X37n0661_009:0292c01": "如四十里水見者。惑瀾漫遍於三界。及以依正處處",
    "X37n0661_009:0292c02": "生著。皆障諦理。喻如四十里水。修惑雖遍三界。不障",
    "X37n0661_009:0292c03": "諦理。輕微易斷。又五鄣不同修惑。但為一部。喻如一渧。",
    "X37n0661_009:0292c04": "經云此三重故者。一切眾生受身無不計我。即以我",
    "X37n0661_009:0292c05": "見攝邊見。戒取攝耶見。見取攝餘四鈍使。故云此三",
    "X37n0661_009:0292c06": "重也。",
    "X37n0661_009:0292c07": "恒存有我者。謂覽實法總立於我。即是身見。",
    "X37n0661_009:0292c08": "皆信耶神者。持戒邪求。及持鷄狗等戒。望得涅槃。皆",
    "X37n0661_009:0292c09": "依邪神及邪師教。",
    "X37n0661_009:0292c10": "所起我見似正見等者。三皆內心所起。是故難識。故",
    "X37n0661_009:0292c11": "云似也。",
    "X37n0661_009:0292c12": "我見乖正慧等者。以耶我違於正慧等。",
    "X37n0661_009:0292c13": "經云獲得四事者。二果已去皆獲此四。",
    "X37n0661_009:0292c14": "信首五根者。只是信進等五。",
    "X37n0661_009:0292c15": "以三毒為內者。利中之鈍為內。非修道中三毒。",
    "X37n0661_009:0292c16": "經云須名無漏者。此不迴梵文。下逆流文亦爾。",
    "X37n0661_009:0292c17": "小般若者。金剛般若也。",
    "X37n0661_009:0292c18": "亦皆逆流至不者。須陀洹是逆流之始。尚得逆流之",
    "X37n0661_009:0292c19": "名。餘三果人逆流最得。何以不得逆流之名。",
    "X37n0661_009:0292c20": "餘三若不得者。須陀洹人亦應不得此逆流。",
    "X37n0661_009:0292c21": "經云若斯陀含(至)云何得名等者。先次釋。若斯陀等",
    "X37n0661_009:0292c22": "不因須陀洹。斯陀等從何而得耶。",
    "X37n0661_009:0292c23": "經云凡夫之時等者。先舉例也。如在凡夫時已有俗",
    "X37n0661_009:0292c24": "中名字。如空生得道果已即名須陀洹。決更得二果。",
    "X37n0661_009:0293a01": "先所得者。即名為舊二果。望前名為新得三果。望前",
    "X37n0661_009:0293a02": "二果二果名舊。三果名新(云云)。",
    "X37n0661_009:0293a03": "經云一者解脫者。分證智德。涅槃即分證斷德。又澤",
    "X37n0661_009:0293a04": "洲云。有為功德名為解脫。無為功德說為涅槃。一切",
    "X37n0661_009:0293a05": "聖人皆具此二。又解脫者。即分得盡智。涅槃者即分",
    "X37n0661_009:0293a06": "得無生智。然解脫涅槃名本在極。今通初果。所以逆",
    "X37n0661_009:0293a07": "流之名而通於後菩薩。",
    "X37n0661_009:0293a08": "名通下者。須陀洹人。亦求二智菩提。菩薩亦求菩提。",
    "X37n0661_009:0293a09": "所求菩提既同。當知須陀洹人亦名菩薩。",
    "X37n0661_009:0293a10": "經云正覺因果者。謂能覺知苦果集因滅果道因故",
    "X37n0661_009:0293a11": "也。",
    "X37n0661_009:0293a12": "經云正覺共道者。覺名通下故名共。道不共苦唯在",
    "X37n0661_009:0293a13": "於佛。",
    "X37n0661_009:0293a14": "經云尋觀法相者。求佛教都無外道之法。是故不信",
    "X37n0661_009:0293a15": "不應名。何者。若言初得道即名須陀洹者。何不從苦",
    "X37n0661_009:0293a16": "忍初心即名須陀洹。而十五心由名為向。十六心方",
    "X37n0661_009:0293a17": "名須陀洹耶。",
    "X37n0661_009:0293a18": "經云具足八智者。佛意但云得法在初。名須陀洹。不",
    "X37n0661_009:0293a19": "論於人。猶未答三果之問。所以次更問起。",
    "X37n0661_009:0293a20": "一毗曇師者。釋其無理一時觀。正當於共。却云不共",
    "X37n0661_009:0293a21": "故不可用。河西釋共不共。今家不破。消經為得。又若",
    "X37n0661_009:0293a22": "直消經意。只應云賢位與超果人。共得超果。已不與",
    "X37n0661_009:0293a23": "方便位人共。又方便位與四果共初果是不共。次即",
    "X37n0661_009:0293a24": "初果是共二果不共。展轉至第四果。皆前是共後是",
    "X37n0661_009:0293b01": "不共。只應作此釋也。",
    "X37n0661_009:0293b02": "皆從中過者。無漏心速疾。雖從中過。而不取果。又如",
    "X37n0661_009:0293b03": "神通人通雖速疾。理數非無。",
    "X37n0661_009:0293b04": "比現者。比謂上二界。現即欲界苦法忍苦法智。忍是",
    "X37n0661_009:0293b05": "定智是智。但不取定。定因智果故也。",
    "X37n0661_009:0293b06": "隨得一諦者。隨不根同。亦有具緣四諦。不專一向唯",
    "X37n0661_009:0293b07": "緣一諦。",
    "X37n0661_009:0293b08": "初果但明正位者。初果是無漏首。故名正位。",
    "X37n0661_009:0293b09": "一果兩向者。一先修向。次證二果。證果已觀已復行。",
    "X37n0661_009:0293b10": "又是二果家向。此即向後之向。故云攝得那含向是也。",
    "X37n0661_009:0293b11": "經云為食故行者。無漏食故修行也。",
    "X37n0661_009:0293b12": "經生者者。生彼方得那含也。",
    "X37n0661_009:0293b13": "更明信解者。即是信行人入修道。轉名信解人也。鈍",
    "X37n0661_009:0293b14": "根憑信。進發真解。故名信解。是人證果有三。謂三果。",
    "X37n0661_009:0293b15": "云見得者。是法行人。轉入修道名為見得。利根人自",
    "X37n0661_009:0293b16": "以智勳見。見法得理。故名見得。是人在思惟道。次第",
    "X37n0661_009:0293b17": "證三果(云云)故開善彈云。此簡利鈍非是二人。謂此",
    "X37n0661_009:0293b18": "非二種那含也。",
    "X37n0661_009:0293b19": "身證者。還是信解見得二人。入思惟道。用無漏智斷",
    "X37n0661_009:0293b20": "上下分結。發四禪四無色定。即是用共念處。修八背",
    "X37n0661_009:0293b21": "捨八勝處。十一切處入九次第定。三空事性兩鄣先",
    "X37n0661_009:0293b22": "已斷盡。又斷非想事鄣滅緣理。諸心心數法入滅盡",
    "X37n0661_009:0293b23": "定。得此定故名身證阿那含。何者入滅定似涅槃法。",
    "X37n0661_009:0293b24": "安置身內。息三界一切勞務。身證想受滅故名身證。",
    "X37n0661_009:0293c01": "又云但有身在心。如氷魚蟄虫。是故奪云但名身證。",
    "X37n0661_009:0293c02": "又俱舍論云。不還果修得滅定轉名身證。滅定無心。",
    "X37n0661_009:0293c03": "由身證得故名身證。轉世那含修羅漢向。更不出觀。",
    "X37n0661_009:0293c04": "斷八九七十二品修惑。亦未即證羅漢果(云云)。",
    "X37n0661_009:0293c05": "大乘不說者。正消今經。亦須云大乘不說。只是廣略",
    "X37n0661_009:0293c06": "不同。其理無失。",
    "X37n0661_009:0293c07": "經云無色界般涅槃者。即上流般中有於二人。一誰",
    "X37n0661_009:0293c08": "修者即樂慧。是往色究竟。二無雜修者即樂定人也。",
    "X37n0661_009:0293c09": "言雜修者。謂修多念有漏等。",
    "X37n0661_009:0293c10": "於現身上者。於欲界身。即得那含羅漢二果也。",
    "X37n0661_009:0293c11": "遍四禪受生者。此即遍沒人。餘文遍十八天處。今且依",
    "X37n0661_009:0293c12": "經云無自在定者。謂勤修觀解名為精進。定心難現",
    "X37n0661_009:0293c13": "名不自在。即無四禪定也。解怠有定。飜前可知。",
    "X37n0661_009:0293c14": "即散業者。散壞有漏業也。",
    "X37n0661_009:0293c15": "不受正生者。不受上界生也。",
    "X37n0661_009:0293c16": "被道心者。非學非初果學非無學非阿羅漢。正是那",
    "X37n0661_009:0293c17": "含修羅漢向。故云也。",
    "X37n0661_009:0293c18": "緣真心者。證無漏理也。",
    "X37n0661_009:0293c19": "修舊心者。住果不進。即如當位住。",
    "X37n0661_009:0293c20": "名學無學即失念者。一退果名失念。二出觀同散心。",
    "X37n0661_009:0293c21": "亦名失念。",
    "X37n0661_009:0293c22": "又言一是一非下重判經中四句。初言非學者。是受",
    "X37n0661_009:0293c23": "生心受中陰生。二學者是無漏因。此二未是涅槃。故",
    "X37n0661_009:0293c24": "云二非涅槃。三無學者是無漏果。四非學非無學者。",
    "X37n0661_009:0294a01": "是命終心捨中陰身。如雜心論說。羅漢報生心及與",
    "X37n0661_009:0294a02": "威儀意。隨順威儀心。故趣向般。此二是涅槃。",
    "X37n0661_009:0294a03": "若後解下。重判第二師解釋。准前可知。",
    "X37n0661_009:0294a04": "常修行者。生色界已。長時修行。方般涅槃。但有勤修。",
    "X37n0661_009:0294a05": "無速進道。",
    "X37n0661_009:0294a06": "不待自勤者。謂不俟精勤修道也。大論云。生色界已",
    "X37n0661_009:0294a07": "不經文修。無功用行而般涅槃。勤修速進二道俱無。",
    "X37n0661_009:0294a08": "故云無行。",
    "X37n0661_009:0294a09": "論師云以慈悲心而薰者。此解非理。故今不用。",
    "X37n0661_009:0294a10": "一羸劣者。身力羸弱。不能修道故爾。",
    "X37n0661_009:0294a11": "還成前意者。成上得失意也。",
    "X37n0661_009:0294a12": "經云若善法者。大體皆不出三道。即三德故。",
    "X37n0661_009:0294a13": "前方便道(至)因位者。只是始從四念處至那含總屬",
    "X37n0661_009:0294a14": "因位。",
    "X37n0661_009:0294a15": "經云亦名沙門者。此句明因。下句辨果。",
    "X37n0661_009:0294a16": "經云七種果者。說此七果為顯涅槃果。異前六也。",
    "X37n0661_009:0294a17": "經云平等果者。此果即淨土果。以十善為近因。復以",
    "X37n0661_009:0294a18": "三灾為疎因。三灾起時眾生方能發心。",
    "X37n0661_009:0294a19": "斷除乏者。斷一切乏。是餘道者。斷一切道。是在因之",
    "X37n0661_009:0294a20": "位。皆名乏也。",
    "X37n0661_009:0294a21": "兩非意者。非一切乏。非一切道也。又非修行非具足。",
    "X37n0661_009:0294a22": "經云五分法身者。然三藏教似作無作戒為戒身。根",
    "X37n0661_009:0294a23": "本淨禪觀練薰修為定身。觀滅生四諦乃至道場見",
    "X37n0661_009:0294a24": "四諦盡為慧身。正習俱盡名解脫身。了了知見正習",
    "X37n0661_009:0294b01": "已盡。戒定慧滿不受後有。名解脫知見身。通教但於",
    "X37n0661_009:0294b02": "三藏五上。加罪不罪不亂不味無生四諦。乃至佛地",
    "X37n0661_009:0294b03": "見真圓極。為慧身。從初見地解脫見惑。乃至坐道場",
    "X37n0661_009:0294b04": "時。一念相應慧習氣都盡。住有餘涅槃。名解脫身。了",
    "X37n0661_009:0294b05": "了不見縛之與脫。而能種智佛眼自見。住有餘無子",
    "X37n0661_009:0294b06": "縛入無果縛。亦見眾無生縛無脫而見縛脫。名解脫",
    "X37n0661_009:0294b07": "知見身。別圓皆約九種戒九種定九種智。界外習盡",
    "X37n0661_009:0294b08": "種智佛眼了了知見法身顯現。亦知見他法身隱顯",
    "X37n0661_009:0294b09": "次位不亂。此之二教。但有次不次。即不即之異。今文",
    "X37n0661_009:0294b10": "則兼藏教。聲聞緣覺五分法身正意。唯在三乘共位。",
    "X37n0661_009:0294b11": "經云永斷三世生因緣者。明其因古。",
    "X37n0661_009:0294b12": "亦斷三界五陰身者。章其閇喪。故云我生已盡。依毗",
    "X37n0661_009:0294b13": "婆沙初是斷集智。依勝鬘經。後是斷苦智。",
    "X37n0661_009:0294b14": "梵行已畢竟者。章其因圓。",
    "X37n0661_009:0294b15": "又捨學道者。明其果極。依毗婆沙。前是修道智。依勝",
    "X37n0661_009:0294b16": "鬘。後是證滅。",
    "X37n0661_009:0294b17": "如本所求今日已得者。謂小乘人無知本發心猒三",
    "X37n0661_009:0294b18": "界苦。唯求涅槃。今斷見修煩惱。已盡已證。究竟無為",
    "X37n0661_009:0294b19": "涅槃。依毗婆沙。是燈滅智明其果極。",
    "X37n0661_009:0294b20": "修道得果者者。章其國圓。依勝鬘經是修道智。故云",
    "X37n0661_009:0294b21": "所作已辦。",
    "X37n0661_009:0294b22": "獲得盡智者。明其因已。無生智者。彰其果喪。故勝鬘",
    "X37n0661_009:0294b23": "云。所斷煩惱之更不受後。故云不受後有。其向屬何",
    "X37n0661_009:0294b24": "所攝者。支佛既經涅槃河。亦應有向。為屬何攝申意",
    "X37n0661_009:0294c01": "者。屬第六人。攝別有意者。此正在三乘共位以釋。又",
    "X37n0661_009:0294c02": "今應從圓釋方稱經文。何者既云成就六波羅蜜名",
    "X37n0661_009:0294c03": "到彼岸。前二教及別地前並未見佛性。悉不受具足",
    "X37n0661_009:0294c04": "六波羅蜜名。應從圓釋。及別證道同圓以釋。故云別",
    "X37n0661_009:0294c05": "有意。",
    "X37n0661_009:0294c06": "總結大宗者。只是總結大意耳。",
    "X37n0661_009:0294c07": "佛性亦有亦無者。未有現用故名亦無。未來心得故",
    "X37n0661_009:0294c08": "名亦有。",
    "X37n0661_009:0294c09": "即是兩破者。若云闡提得菩提名深著。不得名虗妄。",
    "X37n0661_009:0294c10": "能破此二故也。",
    "X37n0661_009:0294c11": "以別破通者。明通教非俱因位。不修無量三學。佛亦",
    "X37n0661_009:0294c12": "未修。悉須改觀。所以破之。令其改觀。",
    "X37n0661_009:0294c13": "經云作五逆犯四重者。由未見佛性。則成逆中理。犯",
    "X37n0661_009:0294c14": "菩薩戒等。",
    "X37n0661_009:0294c15": "以通涅槃為河者。明此七人但過通教涅槃河。下文",
    "X37n0661_009:0294c16": "方云。若修無量三學。得度變易河。到大涅槃岸。",
    "X37n0661_009:0294c17": "經云是名染著者。若云闡提此身不用修。即得菩提",
    "X37n0661_009:0294c18": "者。名為染著。",
    "X37n0661_009:0294c19": "經云心口異想異說者。由想不當正理。故令說異。若",
    "X37n0661_009:0294c20": "云闡提不用發心修行。即得成佛。則名異說。",
    "X37n0661_009:0294c21": "經云謗佛法僧者。謗身中一體三寶也。",
    "X37n0661_009:0294c22": "經云凡夫所得者。若有說言。凡夫得八聖分。唯舊是",
    "X37n0661_009:0294c23": "凡夫。作此說者。名謗佛法僧。若云非凡夫所得。此亦",
    "X37n0661_009:0294c24": "不可修即得也。",
    "X37n0661_009:0295a01": "經云一者不信嗔恚心者。只聞闡提成佛不成佛。皆",
    "X37n0661_009:0295a02": "生嗔心。",
    "X37n0661_009:0295a03": "經云雖信不解義者。須解大涅槃理。方得成佛。若不",
    "X37n0661_009:0295a04": "達此[穴/失]信成佛無有得義。",
    "X37n0661_009:0295a05": "經云於異身中者。改闡提業得人天身。於此身得菩",
    "X37n0661_009:0295a06": "提名為異身。以人天業非是佛因致使成謗。",
    "X37n0661_009:0295a07": "經云不作不生者。本有故不作不生。",
    "X37n0661_009:0295a08": "經云煩惱因緣故不可見者。只由此言即成謗義。",
    "X37n0661_009:0295a09": "經云一切都無下明無。從方便下明有。二言相違。所",
    "X37n0661_009:0295a10": "以成謗。",
    "X37n0661_009:0295a11": "佛性之理者。若是數法則屬三世。佛性理體非數法",
    "X37n0661_009:0295a12": "故。",
    "X37n0661_009:0295a13": "果中說因者。現在修行得見佛性。由過去善根。",
    "X37n0661_009:0295a14": "四結隨自意語者。即以三界結示也。",
    "X37n0661_009:0295a15": "經云何名為如虗空者。問意云為定同於質礙虗空。",
    "X37n0661_009:0295a16": "為復異此虗空。若同此者即三世攝。",
    "X37n0661_009:0295a17": "經云如虗空華者。全空是華。故非三世。",
    "X37n0661_009:0295a18": "不復細開者。此假文有標釋結可見。故不開之。",
    "X37n0661_009:0295a19": "經云如來佛性涅槃者。佛以虗空喻於佛性。迦葉則",
    "X37n0661_009:0295a20": "以如來涅槃有證有得對於佛性。令佛性成有故。約",
    "X37n0661_009:0295a21": "三法為問。令虗空之譬成有。",
    "X37n0661_009:0295a22": "經云為非涅槃等者。世人終不敢云。二乘非如來。煩",
    "X37n0661_009:0295a23": "惱非涅槃。唯不信墻壁瓦石即是佛性。",
    "X37n0661_009:0295a24": "不唯正報者。正法念是小乘。亦云心造於依正。",
    "X37n0661_009:0295b01": "涅槃本絕者。涅槃本是絕待法。為赴權機作相待說。",
    "X37n0661_009:0295b02": "虗空本待者。空是世間之空。本從相待得名。今則借",
    "X37n0661_009:0295b03": "喻正因佛性絕待之理。名為絕耳。",
    "X37n0661_009:0295b04": "此即不例者。謂有無不例也。",
    "X37n0661_009:0295b05": "無非四大對者。一切皆是四大無別。四大對於四大",
    "X37n0661_009:0295b06": "故也。",
    "X37n0661_009:0295b07": "經云涅槃是有可見者。修習即可見也。",
    "X37n0661_009:0295b08": "是色者。色解脫及真善妙色。",
    "X37n0661_009:0295b09": "足迹者。涅槃為八正道之踐極。",
    "X37n0661_009:0295b10": "章句者。摩訶般若解脫法身三法具足名大涅槃。妙",
    "X37n0661_009:0295b11": "世伊字。",
    "X37n0661_009:0295b12": "是有者。妙有也。是相者。無十相故。即是無相之相。",
    "X37n0661_009:0295b13": "是緣者。涅槃為眾生增上緣。",
    "X37n0661_009:0295b14": "光明者。從譬得名。即般若當體已餘名皆屬脫解。",
    "X37n0661_009:0295b15": "第三破外道計空者。世性眼所見空。不堪為佛性喻。",
    "X37n0661_009:0295b16": "故廣破之。",
    "X37n0661_009:0295b17": "真諦有重數者。此破次第空類。如小乘所證真諦。從",
    "X37n0661_009:0295b18": "淺至深次第而入。故云重數。",
    "X37n0661_009:0295b19": "經云盡虗空(至)海水者。盡佛虗空如海水相。",
    "X37n0661_009:0295b20": "若具十方虗空者。十方空聚在一處。名具足空。",
    "X37n0661_009:0295b21": "唯鳥來栖樹者。此即動合不動物。",
    "X37n0661_009:0295b22": "只是體用者。如人是物體。能動即物用。二指亦爾。但",
    "X37n0661_009:0295b23": "隨取一指為體。動即是用。",
    "X37n0661_009:0295b24": "兩苦合者。如二手二指先已自合。復更兩雙共合。故",
    "X37n0661_009:0295c01": "云如二雙指共合也。",
    "X37n0661_009:0295c02": "或心神等覺者。百論第一云。外曰實有神。如僧佉經",
    "X37n0661_009:0295c03": "中說。覺相是神。內曰神覺為一耶。為異耶。外曰神覺",
    "X37n0661_009:0295c04": "一也。內曰覺若神無常。若覺是神相者。覺無常故神",
    "X37n0661_009:0295c05": "應無常。譬如熱是火相。熱無常故火亦無常。然今所",
    "X37n0661_009:0295c06": "計與彼意同。故是引之。",
    "X37n0661_009:0295c07": "若有來時者。云若有物來入於空中。空能容受。則知",
    "X37n0661_009:0295c08": "空有其用。",
    "X37n0661_009:0295c09": "不得言一可解者。一器中有餘器及餘處皆有於空。",
    "X37n0661_009:0295c10": "故云空則非一。",
    "X37n0661_009:0295c11": "兔角亦非者。以兔角但有其名。而無其體。故非世攝。",
    "X37n0661_009:0295c12": "所以借喻佛性同不可得。",
    "X37n0661_009:0295c13": "若無此觀者。二乘及偏菩薩無中道觀。不能破大煩",
    "X37n0661_009:0295c14": "惱。所以於世有諍。",
    "X37n0661_009:0295c15": "先明如來二明菩薩者。此舉果人因人。但無有諍故。",
    "X37n0661_009:0295c16": "與物和者。稱機適會。故名為和。",
    "X37n0661_009:0295c17": "違於旨者。如前二十一雙諍論是。",
    "X37n0661_009:0295c18": "經云一者信心等。十法皆依圓釋。並須非前三教信",
    "X37n0661_009:0295c19": "等方稱文旨。何者一起圓信。生死即涅槃。煩惱即菩",
    "X37n0661_009:0295c20": "提。即空假中。六即甄之。方無諍下九法例爾。",
    "X37n0661_009:0295c21": "先明有次明無者。略列二法以之為戒。遍一切法皆",
    "X37n0661_009:0295c22": "通有無。",
    "X37n0661_009:0295c23": "經云所有罪過者。有三漏故即是罪過。",
    "X37n0661_009:0295c24": "法身破壞者。法身實不可壞。但為漏所障不見。即名",
    "X37n0661_009:0296a01": "破壞。又餘二身依法身。法身破餘二則破。",
    "X37n0661_009:0296a02": "即是觀不觀者。觀即初句。不觀即第二句。",
    "X37n0661_009:0296a03": "經云輕者自去者。非全自去。但是輕微易斷。",
    "X37n0661_009:0296a04": "經云說是二義者。有無二義也。",
    "X37n0661_009:0296a05": "離諸結漏者。既是中觀所治漏。則通界內界外。",
    "X37n0661_009:0296a06": "因於緣者。外五塵境也。",
    "X37n0661_009:0296a07": "說者成小不同者。偈云欲知汝過。皆由思覺生。若能",
    "X37n0661_009:0296a08": "斷思覺知。汝即無有。涉云如來昔住王舍城中。阿難",
    "X37n0661_009:0296a09": "乞食。有女携兒就井汲水。女見阿難容儀端正。心生",
    "X37n0661_009:0296a10": "愛著。住目不捨。不覺以索繫兒井。拔出兒死。因生悔",
    "X37n0661_009:0296a11": "心。故說斯偈。食訖還以白佛。佛令阿難受持是偈。云",
    "X37n0661_009:0296a12": "是過去佛宣說。彼女曾聞。非女智力而能演說。故云",
    "X37n0661_009:0296a13": "成小不同。",
    "X37n0661_009:0296a14": "無明與我見合者。無明與三界見惑合為一。",
    "X37n0661_009:0296a15": "簡異欲漏者。明上二界一一禪地各因緣於塵境。能",
    "X37n0661_009:0296a16": "生漏心。故云除欲界中因緣。又一心支為內。四支為",
    "X37n0661_009:0296a17": "外。又五支為內。當地五塵為外。二禪已上例爾。何以",
    "X37n0661_009:0296a18": "故。由未見性皆名為漏。",
    "X37n0661_009:0296a19": "經云諸漏根本者。由本有無明迷真起妄。與一切漏",
    "X37n0661_009:0296a20": "而為根本也。",
    "X37n0661_009:0296a21": "經云作想者。辨所迷法。由憶想故。生於漏心。名為作",
    "X37n0661_009:0296a22": "想。",
    "X37n0661_009:0296a23": "經云貪因等者。無明為三毒之本故也。",
    "X37n0661_009:0296a24": "何以異說者。何以今說與昔異耶。",
    "X37n0661_009:0296b01": "互為因果者。前念為因。後念為果。不善思惟無明更",
    "X37n0661_009:0296b02": "互皆爾。",
    "X37n0661_009:0296b03": "經云子是近因者。如由無明故不善故。不善思惟即",
    "X37n0661_009:0296b04": "以無明為近因。先起思惟亦爾。",
    "X37n0661_009:0296b05": "能燋因緣者。以中道觀燋無明漏。互令其妄滅。不使",
    "X37n0661_009:0296b06": "從因而至於果。",
    "X37n0661_009:0296b07": "經云智者當觀下。先明內心起漏。次從誰共住下因",
    "X37n0661_009:0296b08": "外緣起漏。",
    "X37n0661_009:0296b09": "何時者。十二時也。誰共住者。因惡知識也。",
    "X37n0661_009:0296b10": "何處者。因依報起也。",
    "X37n0661_009:0296b11": "經云眾生一身者。為遮耶見之人。故設此問。",
    "X37n0661_009:0296b12": "或復說愛(至)取相者。意云說愛名通。所謂善愛。及菩",
    "X37n0661_009:0296b13": "薩愛樂佛法。而不生於取相。",
    "X37n0661_009:0296b14": "大期者。或胎中墮落及百年等。皆名大期。",
    "X37n0661_009:0296b15": "經云在斷中不者。正問無漏果報為用斷不。",
    "X37n0661_009:0296b16": "無漏無有果報者。且順小宗。後無果報。云無果也。",
    "X37n0661_009:0296b17": "經云牛即是水草者。水草是牛因。食是人因。名果中",
    "X37n0661_009:0296b18": "說因。",
    "X37n0661_009:0296b19": "至梵天邊者。此明從欲界修於上定。當來必生於彼。",
    "X37n0661_009:0296b20": "此望於彼名梵天邊。",
    "X37n0661_009:0296b21": "定是意業者。此修彼定。由意思故。名之為業。所以。",
    "X37n0661_009:0296b22": "常謂色界為心者。只是常思彼界耳。",
    "X37n0661_009:0296b23": "迦葉品四",
    "X37n0661_009:0296b24": "經云從惡煩惱者。舉極麤煩惱為觀境也。",
    "X37n0661_009:0296c01": "經云滅同此疑者。汝之所問正稱末代所宜故。佛讚",
    "X37n0661_009:0296c02": "言之。",
    "X37n0661_009:0296c03": "在言少異者。雖小異其體是同。故前文云。慈即佛性。",
    "X37n0661_009:0296c04": "佛性即慈正。",
    "X37n0661_009:0296c05": "出所生行者。更助其問意。若達煩惱即是梵行。",
    "X37n0661_009:0296c06": "五觀十二因緣者。十二因緣為五陰因故。次陰復觀",
    "X37n0661_009:0296c07": "十二緣。令滅陰因見陰。",
    "X37n0661_009:0296c08": "涅槃識初起時者。一者識初託胎未能別分。二者大",
    "X37n0661_009:0296c09": "體簡於五識。以卒爾見未能分別即屬無記。故云五",
    "X37n0661_009:0296c10": "識准無記。",
    "X37n0661_009:0296c11": "想得假名者。想能分別。假名青黃赤白及善惡之法。",
    "X37n0661_009:0296c12": "故須觀之。",
    "X37n0661_009:0296c13": "色陰麤淺者。一者麤淺。二者易解。所以不觀。亦是且",
    "X37n0661_009:0296c14": "順經文隨機之說。",
    "X37n0661_009:0296c15": "行陰過重者。由受想流入行陰而成作業。名為過重。",
    "X37n0661_009:0296c16": "起三因者。愛取有也。",
    "X37n0661_009:0296c17": "說識為觸者。觸是對礙之法。故說識等為觸。",
    "X37n0661_009:0296c18": "謂觸因受果次第因緣者。只是受次第想因也。",
    "X37n0661_009:0296c19": "即是煩惱前心者。俱舍頌曰。明無明非二。彼疏釋云",
    "X37n0661_009:0296c20": "無漏相應觸名為明觸。染汙相應觸名無明觸。與有",
    "X37n0661_009:0296c21": "漏善無記相應觸名非明非無明觸。故云非二也。今",
    "X37n0661_009:0296c22": "文正明無明是愛取。前心八聖道是無漏。前心有漏",
    "X37n0661_009:0296c23": "善耶記。謂人人善心也。",
    "X37n0661_009:0296c24": "經云非有受者。四句求受不可得。但有假名故也。",
    "X37n0661_009:0297a01": "經云斷是和合者。三假四句推之令契佛性中理。名",
    "X37n0661_009:0297a02": "斷和合。",
    "X37n0661_009:0297a03": "行心中別有想到者。由受想流入行心到。令行心起",
    "X37n0661_009:0297a04": "於想到。",
    "X37n0661_009:0297a05": "乃有不用處者。以十一切處。但至空識二處。有一切",
    "X37n0661_009:0297a06": "想。不用處則無。故云但前二是一切。",
    "X37n0661_009:0297a07": "經云復有大想下。明上界想。從此已前並是欲界起",
    "X37n0661_009:0297a08": "想。",
    "X37n0661_009:0297a09": "名慧心者。能滅世諦想心。故得慧名。",
    "X37n0661_009:0297a10": "此兩意者。善近惡捨。捨一切惡法而得解脫。前云想",
    "X37n0661_009:0297a11": "二者。若緣宜略說耳。",
    "X37n0661_009:0297a12": "經云云何聖人而有倒想者。佛意云若為即是一切",
    "X37n0661_009:0297a13": "聖人倒想汝試說之。",
    "X37n0661_009:0297a14": "煩惱門者。由之通入。故名為門。",
    "X37n0661_009:0297a15": "經云十種想者。所謂色聲香味觸想。生住滅及男女",
    "X37n0661_009:0297a16": "想。依前倒想生十種想也。",
    "X37n0661_009:0297a17": "中容捨心者。只是平不善不惡心。",
    "X37n0661_009:0297a18": "自然符會者。自然與意符會而成作業。",
    "X37n0661_009:0297a19": "經云不白(至)無漏業者。今文一往云。無漏名不白不",
    "X37n0661_009:0297a20": "黑。准餘文說。實報土名亦黑亦白。寂光名非白非黑",
    "X37n0661_009:0297a21": "(云云)。",
    "X37n0661_009:0297a22": "不得云報者。無漏無報故也。",
    "X37n0661_009:0297a23": "煩惱至招報者。他人但云業能招報。煩惱不招報。今",
    "X37n0661_009:0297a24": "則不爾。煩惱亦能招報。",
    "X37n0661_009:0297b01": "苦之與有者。若通以七支為言。亦名有。亦名苦。今從",
    "X37n0661_009:0297b02": "別對。不從通說。故爾。",
    "X37n0661_009:0297b03": "後兩句亦爾者。有為頭名亦具四句。苦為頭亦具四",
    "X37n0661_009:0297b04": "句。例前二句說之。將此四句對今經中十二句。只是",
    "X37n0661_009:0297b05": "三道故也。",
    "X37n0661_009:0297b06": "老死(至)何等者。且約一期十二因緣以說。",
    "X37n0661_009:0297b07": "跨節相生者。如因煩惱而生愛取。行生有。餘者類此。",
    "X37n0661_009:0297b08": "經云一百三十六地獄者。前現病品中已釋。",
    "X37n0661_009:0297b09": "無明為傍者。無明是小乘習氣。故名為傍。",
    "X37n0661_009:0297b10": "互相因待者。互相資潤也。",
    "X37n0661_009:0297b11": "能生中道佛性者。眾生佛性本自有之。何故云生。釋",
    "X37n0661_009:0297b12": "曰若非圓伊秘教詮於正性修緣了。焉能見性。由教",
    "X37n0661_009:0297b13": "而見義說能生。",
    "X37n0661_009:0297b14": "遂使闡提還生善根者。前苦折挫。今則接引。故云還",
    "X37n0661_009:0297b15": "生。",
    "X37n0661_009:0297b16": "此行希有者。今經皆用大涅槃心修行。故歎希有。",
    "X37n0661_009:0297b17": "歎三寶者。教是法。行是僧。主是佛。又教詮一體三寶。",
    "X37n0661_009:0297b18": "行趣一體三寶。佛是一體三寶果。",
    "X37n0661_009:0297b19": "此非正問梵行體者。如上梵行七善及四無量。則以",
    "X37n0661_009:0297b20": "三淨為梵行體。今文道品等。但是梵行之緣詮於梵",
    "X37n0661_009:0297b21": "行。",
    "X37n0661_009:0297b22": "經云善男子一切法是者。依迦葉泛爾通問。佛亦通",
    "X37n0661_009:0297b23": "途而答。由此故引起迦葉歷別廣問。又佛約開權以",
    "X37n0661_009:0297b24": "答。故云一切法是。",
    "X37n0661_009:0297c01": "一切諸法者。權法生權行。實法生實行。今正約開權",
    "X37n0661_009:0297c02": "顯實法。生一行一切行。即如來行。故云滿教含一切",
    "X37n0661_009:0297c03": "法。又被後代悉俻權實之人也。",
    "X37n0661_009:0297c04": "經云或說是善不善者。不善是所破。故云不善及耶",
    "X37n0661_009:0297c05": "見等。",
    "X37n0661_009:0297c06": "經能生行者。然迦葉通取一代教法為問。",
    "X37n0661_009:0297c07": "只此涅槃是一切法者。今經大體其具三意。一者約",
    "X37n0661_009:0297c08": "開昔權顯今實。二者從昔已來用大涅槃心。次第修",
    "X37n0661_009:0297c09": "習至於初地。得見佛性。具一切法。三者始終圓修常",
    "X37n0661_009:0297c10": "觀涅槃行道。初後不二。名一切法。下文能為初地菩",
    "X37n0661_009:0297c11": "薩至十住菩薩是。",
    "X37n0661_009:0297c12": "輕品同斷者。此約同體三惑說也。",
    "X37n0661_009:0297c13": "觀師禪莊嚴等者。此師自立。最無義理。道品通一切",
    "X37n0661_009:0297c14": "人修。如何判云非凡所行。",
    "X37n0661_009:0297c15": "彈開善意者。世第一法尚非梵行。何況忍等邪。",
    "X37n0661_009:0297c16": "天台(至)多種者。一明當分道品。未必具品。方能得道。",
    "X37n0661_009:0297c17": "三四二五單七隻八當分是道。故云當依念處得道。",
    "X37n0661_009:0297c18": "又云是道場。又云是摩訶衍。念處既爾。餘品亦然。是",
    "X37n0661_009:0297c19": "為當分道品。而非調停。二明相攝者。如念處一法皆",
    "X37n0661_009:0297c20": "攝諸品。釋論云念處既攝餘品。餘品亦攝念處。是為",
    "X37n0661_009:0297c21": "相攝道品。亦非調停。三明約位者。如念處當其正位。",
    "X37n0661_009:0297c22": "勤是暖位。如意足是頂位。五根是忍位。五力是世第",
    "X37n0661_009:0297c23": "一位。八正是見諦位。七覺是修道位。此是約位。亦非",
    "X37n0661_009:0297c24": "調停。四明相生者。如修念處能生正勤。正勤發如意",
    "X37n0661_009:0298a01": "足。如意足生五根。五根生五力。生七。七覺入八正。是",
    "X37n0661_009:0298a02": "為善巧調適。戒定慧等皆名為正。清淨心常一。則能",
    "X37n0661_009:0298a03": "見般若。是為根生。亦是調適。又初從師受法繫心憶",
    "X37n0661_009:0298a04": "念名念處。為求此法勤而行之名正勤。一心中修名",
    "X37n0661_009:0298a05": "如意。五善根生名根。增長名力。分別道用名七覺。安",
    "X37n0661_009:0298a06": "隱道中行名八正道。能如是修得道有漏五陰。當知",
    "X37n0661_009:0298a07": "道品是有漏。",
    "X37n0661_009:0298a08": "皆是無漏者。則是見諦思惟所行道品。一向是無漏。",
    "X37n0661_009:0298a09": "法華之文意在於此。若八正在七覺後。亦得是有漏。",
    "X37n0661_009:0298a10": "亦得是無漏何以故。依八正入見諦。即是亦無漏。若",
    "X37n0661_009:0298a11": "正在七覺前。一向是無漏。如止觀第七卷道品中說。",
    "X37n0661_009:0298a12": "梵行之宗者。宗尊也要也。清淨梵行以道品為尊為",
    "X37n0661_009:0298a13": "要。",
    "X37n0661_009:0298a14": "經云若離如是三十七下。若離此法不得小乘之果。",
    "X37n0661_009:0298a15": "從乃至下若離此法不得大乘菩提涅槃二果。",
    "X37n0661_009:0298a16": "經云不見佛性者。菩提果也。",
    "X37n0661_009:0298a17": "及佛性果者。涅槃果也。",
    "X37n0661_009:0298a18": "經云梵行即三十七品者。此是正助合行。故云即是。",
    "X37n0661_009:0298a19": "經云能壞顛倒者。能壞八到也。",
    "X37n0661_009:0298a20": "能壞惡見者。前二放壞三界見惑。後二放壞同體見",
    "X37n0661_009:0298a21": "惑。",
    "X37n0661_009:0298a22": "能壞怖畏者。入地住已能離五怖畏。",
    "X37n0661_009:0298a23": "經云畢竟造作者。令眾生修即得云造作。",
    "X37n0661_009:0298a24": "以為梵行者。何故云不得為梵行因耶。",
    "X37n0661_009:0298b01": "有漏則有執心者。有漏之法體是執著。",
    "X37n0661_009:0298b02": "不能無得者。只是不得無著耳。",
    "X37n0661_009:0298b03": "先定義宗者。為得無漏因為不得耶。",
    "X37n0661_009:0298b04": "皆帶取相者。脩五方便。雖為無漏作因。而實是於有",
    "X37n0661_009:0298b05": "漏。",
    "X37n0661_009:0298b06": "體實不執者。雖是有漏。能為無漏作因。故云體實不",
    "X37n0661_009:0298b07": "執。",
    "X37n0661_009:0298b08": "而自體有執者。未得無漏名為有執。",
    "X37n0661_009:0298b09": "發心相續者。梵行之法令於眾生從初發心。上求菩",
    "X37n0661_009:0298b10": "提。下化眾生。念念相續。方名梵行。世唯一心。故不取",
    "X37n0661_009:0298b11": "之。",
    "X37n0661_009:0298b12": "但輕後三心者。輕受想行三心也。",
    "X37n0661_009:0298b13": "但一往得境者。明五識但是卒爾取境。未成三假。第",
    "X37n0661_009:0298b14": "二剎那和合。方名因成。前念續於後念。名相續假。待",
    "X37n0661_009:0298b15": "餘無心。知此有心。名相待假。",
    "X37n0661_009:0298b16": "舉果明因者。五識是果。能增諸漏。故名為因。",
    "X37n0661_009:0298b17": "所餘各一者。九性後七喜即喜覺支。八猗即猗覺支。",
    "X37n0661_009:0298b18": "九捨即捨覺支。此三各自有體。不令散失者。以涅槃",
    "X37n0661_009:0298b19": "心修不令墮於二邊。常住涅槃中道之法故也。",
    "X37n0661_009:0298b20": "經云三十七品根本是欲者。上求菩提。下化眾生。以",
    "X37n0661_009:0298b21": "欲為本故也。",
    "X37n0661_009:0298b22": "經云如來先於此經中說者。先於德王品中已聞。難",
    "X37n0661_009:0298b23": "於今欲。",
    "X37n0661_009:0298b24": "經云若言了因者。了欲上求無間。方名了因。為不放",
    "X37n0661_009:0298c01": "逸。",
    "X37n0661_009:0298c02": "經云明觸名之為因者。明即求菩提欲心也。",
    "X37n0661_009:0298c03": "最有多句者。夫觸者。以觸對為義。相應為義。初句以",
    "X37n0661_009:0298c04": "信因緣與近善友。為對為相應以明。觸下諸句例爾。",
    "X37n0661_009:0298c05": "皆得說也者。皆可得說三十七品為菩提因也。",
    "X37n0661_009:0298c06": "未明定苦者。申於經中戒與定苦共別。淨根戒即定",
    "X37n0661_009:0298c07": "共戒。故與前木叉別。",
    "X37n0661_009:0298c08": "攝護五根者。是不雜戒。即定共戒也。",
    "X37n0661_009:0298c09": "諸慧悉捨者。捨權沙門果及二邊慧。故云除斷等。",
    "X37n0661_009:0298c10": "滅相似者。須約觀行。六根分證。以論傳滅。又如從初",
    "X37n0661_009:0298c11": "住已上滅初住心。更得二住心等。",
    "X37n0661_009:0298c12": "經云如是涅槃云何可得者。問意者如是涅槃為用",
    "X37n0661_009:0298c13": "修。方得為不用修。自然而得。若用修方得修相云何。",
    "X37n0661_009:0298c14": "以總名說之者。只是總云想耳。",
    "X37n0661_009:0298c15": "大品十想者。大論釋云。九想如縛賊。十想如煞賊。通",
    "X37n0661_009:0298c16": "言想者。能轉心想也。能轉計常樂等。諸顛倒等想。故",
    "X37n0661_009:0298c17": "名為想。前三想為斷見諦。或說中四想為斷思惟。或",
    "X37n0661_009:0298c18": "說後三想為修。無覺道說。是以壞法之人。修此十想。",
    "X37n0661_009:0298c19": "能斷三界結使。證無漏聖果。一無常想。觀一切有為",
    "X37n0661_009:0298c20": "法無常智慧相應想。謂眾生國土。皆新新生滅。故無",
    "X37n0661_009:0298c21": "常。二苦想。觀一切有為法苦智慧相應想。常為三苦",
    "X37n0661_009:0298c22": "八苦之所遷逼。故苦。三無我想。觀一切法無我智慧",
    "X37n0661_009:0298c23": "相應想。以有為法皆從緣生。無有自性。悉不自在。求",
    "X37n0661_009:0298c24": "我頗得。四食不淨想。觀諸飲食不淨智慧相應想。世",
    "X37n0661_009:0299a01": "間飲食皆從不淨因緣。故有(云云)。五世間不可樂想。",
    "X37n0661_009:0299a02": "觀一切世間不可愛樂智慧相應想。謂眾生國土皆",
    "X37n0661_009:0299a03": "有過惡。無可樂也。六死想。觀死智慧相應想。若一",
    "X37n0661_009:0299a04": "期果報無常為二種死之所遂。則出息不入息也。七",
    "X37n0661_009:0299a05": "不淨想。觀自他身不淨智慧相應想。謂觀此身內有",
    "X37n0661_009:0299a06": "三十六物。外則九孔常流。從生至終無一淨也。八斷",
    "X37n0661_009:0299a07": "想。觀涅槃離生死智慧相應想。行者思惟。若涅槃清",
    "X37n0661_009:0299a08": "淨無煩惱者。當斷結使證涅槃。九離想。觀涅槃離生",
    "X37n0661_009:0299a09": "死智慧相應想。行者思惟。若涅槃清淨離生死者。當",
    "X37n0661_009:0299a10": "雜生死證涅槃。十盡想。觀涅槃結使及生死盡智慧",
    "X37n0661_009:0299a11": "相應想。行者思惟。若涅槃清淨結使及生死永盡。當",
    "X37n0661_009:0299a12": "斷結使及生死業證涅槃。彼十唯在於小。今經十想",
    "X37n0661_009:0299a13": "專求涅槃。是故引之。令知所期。觀智有別。",
    "X37n0661_009:0299a14": "與無記者。無記即無記陰。不當苦與不苦也。",
    "X37n0661_009:0299a15": "四食者。夫食但資身得住。即為食所以。衣服等是觸",
    "X37n0661_009:0299a16": "食光(音如似牛一角青色)。",
    "X37n0661_009:0299a17": "長息者。如仁王經云。一剎那中有九百生滅。即是九",
    "X37n0661_009:0299a18": "百生滅為一念。一百二十念為一瞬。六十瞬為一息。",
    "X37n0661_009:0299a19": "三十息為一須臾。三十須臾為一日一夜。十五日為",
    "X37n0661_009:0299a20": "半月。三十日為一月。若依仁王。念亦不短。皆是為緣",
    "X37n0661_009:0299a21": "長短不等。",
    "X37n0661_009:0299a22": "經云是名沙門等者。先歎其人能息惡。故名沙門。梵",
    "X37n0661_009:0299a23": "行無染名婆羅門。",
    "X37n0661_009:0299a24": "是寂靜下歎其勝行。先歎斷德。不起惡業名為寂靜。",
    "X37n0661_009:0299b01": "離煩惱染說為淨潔。永離眾苦說為解脫。",
    "X37n0661_009:0299b02": "是名智者下歎智德。知過求出故名智者。識是達非",
    "X37n0661_009:0299b03": "稱曰正見。到岸可知。",
    "X37n0661_009:0299b04": "名大醫下。歎利他德可解。",
    "X37n0661_009:0299b05": "是名善解下。謂解上如來隨自等三種語也。",
    "X37n0661_009:0299b06": "諸佛七種中語者。知上因語至如意語。如前王語說。",
    "X37n0661_009:0299b07": "就今知七種中又二。先自知二德。斷七種下斷他疑",
    "X37n0661_009:0299b08": "網。七種語者。如上已說。",
    "X37n0661_009:0299b09": "一味大慈心者。同體無緣慈悲。故名一味。",
    "X37n0661_009:0299b10": "第十五卷　陳如品",
    "X37n0661_009:0299b11": "釋疏為二。一釋題。二就文下正釋文。初又二。初正釋",
    "X37n0661_009:0299b12": "題。次開善下明品來意。初又二。先翻名。次其義下釋",
    "X37n0661_009:0299b13": "義初云火器者。具足應云此翻火器。婆羅門種其先",
    "X37n0661_009:0299b14": "事火。從此命族。火有二義。照也燒也。照則闇不生。燒",
    "X37n0661_009:0299b15": "則物不生。此以不生為性。",
    "X37n0661_009:0299b16": "阿若者。名也。此翻已知或言無知。無知者非無所知",
    "X37n0661_009:0299b17": "也。乃是知無耳。若依二諦即是知真。以無生智為名",
    "X37n0661_009:0299b18": "也。",
    "X37n0661_009:0299b19": "次釋義又二。先正釋。次若作付法下重述付囑意初",
    "X37n0661_009:0299b20": "云且出四意者。四文次第引四悉。左舍利弗。右目連。",
    "X37n0661_009:0299b21": "前佛滅度者。謂舍利弗目連在佛前入滅。餘弟子中",
    "X37n0661_009:0299b22": "亦有此例。",
    "X37n0661_009:0299b23": "特法者。迦葉也。領法者阿難也。",
    "X37n0661_009:0299b24": "于今未來者。迦葉阿難二人並未至婆羅林會。所以",
    "X37n0661_009:0299c01": "對告陳如。通別諸人以顯陳如皆是上座。甘露及開",
    "X37n0661_009:0299c02": "秘藏生善中。最初見甘露在鹿苑真諦滅也。中間方",
    "X37n0661_009:0299c03": "等般若皆為布演甘露。來至法華已開秘藏。",
    "X37n0661_009:0299c04": "為未入者。今更重開以此四義。一一皆須序其經歷",
    "X37n0661_009:0299c05": "一代。引入醍醐。顯權巧畢。",
    "X37n0661_009:0299c06": "次述意中云若任持紹繼者。持佛法至彌勒佛出也。",
    "X37n0661_009:0299c07": "流通遺命者。作流通釋。亦有其義。",
    "X37n0661_009:0299c08": "次來意又二。先敘古。次今明下正釋。初云開宗略說",
    "X37n0661_009:0299c09": "者。從純陀及哀歎二品初開常宗。略說常義。",
    "X37n0661_009:0299c10": "從長壽已下即廣說也。",
    "X37n0661_009:0299c11": "得前少意者。若云答上問。但只得今文正觀之文。失",
    "X37n0661_009:0299c12": "下破耶等意。",
    "X37n0661_009:0299c13": "而文未盡者。三品未來也。一燒身品。二起塔品。三囑",
    "X37n0661_009:0299c14": "累品。",
    "X37n0661_009:0299c15": "次正釋文中。初云即四悉意者。初上求下化異。即世",
    "X37n0661_009:0299c16": "界也。餘三次第對三悉可解。又從初至一分無明在。",
    "X37n0661_009:0299c17": "皆具止行二善。智斷分具。一一無不分證常樂我淨。",
    "X37n0661_009:0299c18": "故云獲得常色等。",
    "X37n0661_009:0299c19": "二隨所宜者。今文正順機緣宜樂。但說五陰是常。若",
    "X37n0661_009:0299c20": "淨名中三十二菩薩各說入不二門。阿含中五百各",
    "X37n0661_009:0299c21": "說身因。般若中遍歷諸法。皆云清淨。無二無別。悉是",
    "X37n0661_009:0299c22": "隨機。故云可見。",
    "X37n0661_009:0299c23": "心是緣法者。是能緣法也。",
    "X37n0661_009:0299c24": "佛無礙無緣者。無非法界互遍互入等。爾時過意界。",
    "X37n0661_009:0300a01": "此即大論文也。彼云若發真可是智業求發真。猶在",
    "X37n0661_009:0300a02": "意地。此師引意界證有色。住在智業中證有心。若證",
    "X37n0661_009:0300a03": "今經意者。過意界證因滅是色。住在智業中證獲得",
    "X37n0661_009:0300a04": "常色。",
    "X37n0661_009:0300a05": "雖別圓者。別人後心方具常色。圓人初心即具。",
    "X37n0661_009:0300a06": "經云是名沙門名婆羅門者。但云沙門婆羅門即是",
    "X37n0661_009:0300a07": "無常。若知沙門婆羅法者即是常也。",
    "X37n0661_009:0300a08": "又初明其有人。具足沙門下明其有法也。",
    "X37n0661_009:0300a09": "二結成褒貶者。初文褒也。一切外道下貶也。",
    "X37n0661_009:0300a10": "經云作師子吼者。亦能吼於無量師子吼也。",
    "X37n0661_009:0300a11": "謀議有五者。前四番皆順外計之說。即是實門之第",
    "X37n0661_009:0300a12": "五。一番違於外道宗計。讚歎如來等即大權所為。共",
    "X37n0661_009:0300a13": "熟未熟作破耶始末。",
    "X37n0661_009:0300a14": "經云或說我生淨飯王家者。小乘見也。或說不生。大",
    "X37n0661_009:0300a15": "乘見也。經云我今此身是涅槃。大乘見也。或言滅身",
    "X37n0661_009:0300a16": "者。小乘見。經云說無常等。小乘見也。",
    "X37n0661_009:0300a17": "經云說有常樂等逗大機發者。又外人本計常。今為",
    "X37n0661_009:0300a18": "說常。順其宿計。則易開悟。",
    "X37n0661_009:0300a19": "經云亦不見聞金翅鳥王者。據知如來不可思議大",
    "X37n0661_009:0300a20": "勢力等。則是大權示速之相。",
    "X37n0661_009:0300a21": "經云罵時不嗔等。文中一一皆頗外人不如於佛。外",
    "X37n0661_009:0300a22": "人意云汝諸人等順則喜。違則嗔。佛則不爾。佛一身",
    "X37n0661_009:0300a23": "具三十二相等。汝諸人所事一神。唯有一相等(云云)。",
    "X37n0661_009:0300a24": "鉋音齚(契也鉏須反)。",
    "X37n0661_009:0300b01": "然涅槃(至)非常者。為眾生故作四門說。使從門通入",
    "X37n0661_009:0300b02": "圓伊涅槃之理。故云欲以常破之。",
    "X37n0661_009:0300b03": "舊富此難者。只是正當外人所計。及當自然之計。",
    "X37n0661_009:0300b04": "此難最拙者。既難他能所俱是無常。自立於無常。汝",
    "X37n0661_009:0300b05": "因亦應無常耶。",
    "X37n0661_009:0300b06": "是萬法性者。一切萬法皆從性生。所生之法皆是無",
    "X37n0661_009:0300b07": "常。",
    "X37n0661_009:0300b08": "染麤黑者。論云薩埵剌闍怛但摩。薩埵此云有情。亦",
    "X37n0661_009:0300b09": "云勇健。今取勇健義。剌闍此云塵。怛摩此云暗。三德",
    "X37n0661_009:0300b10": "應云勇塵暗也。若傍義翻。亦云黃赤黑。亦名貪嗔癡。",
    "X37n0661_009:0300b11": "亦名樂苦捨。",
    "X37n0661_009:0300b12": "其宗迦毗羅者。如論云神我為主是。又迦毗羅外道",
    "X37n0661_009:0300b13": "此翻黃頭。計因中有果。又入大乘論云。迦羅所說有",
    "X37n0661_009:0300b14": "計一過作者與作一相者與相一分與有分一名為",
    "X37n0661_009:0300b15": "計一。如莊嚴云。佛果下舉佛法中於三假法所立不",
    "X37n0661_009:0300b16": "同。以顯外人所立染等三不同也。",
    "X37n0661_009:0300b17": "不妨有續待者。有因成亦無妨。何者由萬善因成",
    "X37n0661_009:0300b18": "故。因續於果故名相續待。於不得知佛是得。即相待",
    "X37n0661_009:0300b19": "假。",
    "X37n0661_009:0300b20": "二諦同體者。還成二諦不分。故不可用。",
    "X37n0661_009:0300b21": "若答汝義者。此破意。且用別教破之。由彼本計能所",
    "X37n0661_009:0300b22": "法別。故今亦以能所破之。",
    "X37n0661_009:0300b23": "有時說有者。若昔說無常意命至非常非無常。若今",
    "X37n0661_009:0300b24": "說常即令入非常非無常。故無二語終。",
    "X37n0661_009:0300c01": "以苦識(至)樂者。觀於相續假。即是苦識。念念無常。作",
    "X37n0661_009:0300c02": "此研之。得入涅槃。即名為樂。",
    "X37n0661_009:0300c03": "道諦例爾者。始從念處。還以無常觀研之。成於涅槃",
    "X37n0661_009:0300c04": "之樂。",
    "X37n0661_009:0300c05": "止是方便者。始從念處已上。皆屬方便。",
    "X37n0661_009:0300c06": "優樓僧佉者。計異謂作者與作異等。",
    "X37n0661_009:0300c07": "涅槃何曾定常者。涅槃之體離四句。故但以不生煩",
    "X37n0661_009:0300c08": "惱為涅槃者。達煩惱即涅槃。亦是定觀涅槃行道。故",
    "X37n0661_009:0300c09": "云也。",
    "X37n0661_009:0300c10": "宜作此說者。宜作互無別教之說。",
    "X37n0661_009:0300c11": "若論正理等者。今且約現在云牛馬互無。若論正業",
    "X37n0661_009:0300c12": "理性。不得一向定無。後方轉故。涅槃亦爾。約破行道",
    "X37n0661_009:0300c13": "宜說互無。若論理體本來相即。故云非全互無涅槃。",
    "X37n0661_009:0300c14": "同是涅槃無者。有涅槃時無煩惱。有煩惱時無涅槃",
    "X37n0661_009:0300c15": "也。",
    "X37n0661_009:0300c16": "有無之惑者。無漏中有微細煩惱即是無明。",
    "X37n0661_009:0300c17": "相似無漏者。暖位已上也。",
    "X37n0661_009:0300c18": "及被導者。忍位及世第一法。能引導入無漏名為被",
    "X37n0661_009:0300c19": "導。前莊嚴釋未為全當我。",
    "X37n0661_009:0300c20": "解脫色者。解脫於無常色獲得無色。此解違經。故不",
    "X37n0661_009:0300c21": "可用。",
    "X37n0661_009:0300c22": "苨(奴底反)遂為輕略者。如牛糞種甘蔗種日曝種泥土",
    "X37n0661_009:0300c23": "種。如大瞿曇住甘蔗園(云云)。",
    "X37n0661_009:0300c24": "既目得者。由聞佛說法即得羅漢。不同善來也。",
    "X37n0661_009:0301a01": "是嘿然答者。即嘿破他有無也。又佛法中真我非汝",
    "X37n0661_009:0301a02": "所計有無。所以嘿答。",
    "X37n0661_009:0301a03": "十四難者。大論云。一世界及我常。二界及我無常。三",
    "X37n0661_009:0301a04": "世界及我亦有常亦無常。四界及我亦非有常亦非",
    "X37n0661_009:0301a05": "無常。五世界及我有邊。六世界及我無邊。七世界及",
    "X37n0661_009:0301a06": "我亦有邊亦無邊。八世界及我亦非有邊亦非無邊。",
    "X37n0661_009:0301a07": "九死後有神去後世。十死後無神去後世。十一死後",
    "X37n0661_009:0301a08": "亦有神去亦無神去。十二亦非有神去亦非無神去",
    "X37n0661_009:0301a09": "後世。十三是身神。十四身異神異。若佛一切智人。此",
    "X37n0661_009:0301a10": "十四難何以不答。答曰此事無實故不答。",
    "X37n0661_009:0301a11": "我即眾生等者。不出十六知見。十六知見文在大品。",
    "X37n0661_009:0301a12": "大論廣釋。一生者見。計我能生。如父母生子。二養育",
    "X37n0661_009:0301a13": "見。計我能養他。三眾數見。計我有五陰十二入十八",
    "X37n0661_009:0301a14": "界。四人者見。計我是行人。五受者見。計我後身當受",
    "X37n0661_009:0301a15": "果報云。六起者見。計我能造世果報。七知者見。計我",
    "X37n0661_009:0301a16": "五根知能五塵。八見者見。計我根塵能見色及起邪",
    "X37n0661_009:0301a17": "見。九我見。謂橫計五陰名之為我。十眾生見。總攬五",
    "X37n0661_009:0301a18": "陰名為眾生。十一命者見。謂命計連續恐連續斷。十",
    "X37n0661_009:0301a19": "二作者見。計我能有所作。即士夫見也。謂外人執我",
    "X37n0661_009:0301a20": "有士夫之用。十三壽者見。壽計一期。尋常雖計。病時",
    "X37n0661_009:0301a21": "最切。恐連持斷恐一期短。十四使作者見。謂駈策由",
    "X37n0661_009:0301a22": "我。十五使受者見。苦樂由我故。十六使起者見。令其",
    "X37n0661_009:0301a23": "還生欲界名使起。然今經中前破我見有其三。破及",
    "X37n0661_009:0301a24": "我是一并我是作者三義。後別破見者。知者餘有十",
    "X37n0661_009:0301b01": "一知見。例皆自亡。故不俟一一破之。",
    "X37n0661_009:0301b02": "我有二種者。此是臨急之言。立於二義。",
    "X37n0661_009:0301b03": "則非遍義者。我既不遍。則是無常。云何計常。",
    "X37n0661_009:0301b04": "出無去處者。若有云處即是無常。云何計常。",
    "X37n0661_009:0301b05": "二我何異者。二我若異。即是無常。云何而言我體一",
    "X37n0661_009:0301b06": "耶。",
    "X37n0661_009:0301b07": "經云如是(至)出世出者。世即俗諦。出世即真諦。既違",
    "X37n0661_009:0301b08": "世諦。即違真諦。既背二諦。非耶何謂。",
    "X37n0661_009:0301b09": "此即破竟者。只如此救。即當已被破竟。臨急無理。強",
    "X37n0661_009:0301b10": "轉義宗。以求其勝。終不可得。如張人我下。類於天得",
    "X37n0661_009:0301b11": "佛得之相。",
    "X37n0661_009:0301b12": "法與非法者。有情無情法也。義則可然。若承上文意",
    "X37n0661_009:0301b13": "來。須作我字。義雖若是。准於下文復不可改。",
    "X37n0661_009:0301b14": "隨下文業字者。是業所作文是。",
    "X37n0661_009:0301b15": "經云如其吉者。由被破竟。故名不吉。若定不吉。佛更",
    "X37n0661_009:0301b16": "用者。成佛不吉非我咎也。",
    "X37n0661_009:0301b17": "經云但受一邊者。但受明遍於室。不受炷邊有今",
    "X37n0661_009:0301b18": "明。",
    "X37n0661_009:0301b19": "經云同諸聖人者。一切聖人皆以正理而破於耶。今",
    "X37n0661_009:0301b20": "歸平等涅槃正理。方是大平我。",
    "X37n0661_009:0301b21": "豈得等者。我既不等。即是無常。",
    "X37n0661_009:0301b22": "何如計常應非我作者。若非我作。何故計云我是作",
    "X37n0661_009:0301b23": "者。若非作者即是無常。",
    "X37n0661_009:0301b24": "乃是假我者。謂假根境空明識眾緣和合。方有其見",
    "X37n0661_009:0301c01": "名為假我。",
    "X37n0661_009:0301c02": "必無實我者。必無外人所計自能見也。",
    "X37n0661_009:0301c03": "但不同實我者。不同外人所計我也。",
    "X37n0661_009:0301c04": "佛義不立者。難佛無我義。不立有我義。",
    "X37n0661_009:0301c05": "則成誰見誰聞者。約我有用為問。綏(雖音是胡[卄/綾]子)。",
    "X37n0661_009:0301c06": "因十二因緣等者。正由無明行與識等和合。而成此",
    "X37n0661_009:0301c07": "身。",
    "X37n0661_009:0301c08": "若道理者。意云佛是得理之人。應說有我。若無我者。",
    "X37n0661_009:0301c09": "常樂我淨從我而得。",
    "X37n0661_009:0301c10": "經云滅內外(至)六識者。滅於分段等識。即得常識等。",
    "X37n0661_009:0301c11": "須滅身後者。須滅我慢及以煩惱方得常樂我淨。不",
    "X37n0661_009:0301c12": "可將此耶見身即是。故云須滅。",
    "X37n0661_009:0301c13": "又若次第修者。先滅分段身等。方得常樂我淨。若圓",
    "X37n0661_009:0301c14": "修人不須云滅。但觀此身即是三德。漸漸令淨。即名",
    "X37n0661_009:0301c15": "為得六根淨人。即其相也。",
    "X37n0661_009:0301c16": "非自非他等者。此用衍門四句破執遠離於慢。由他",
    "X37n0661_009:0301c17": "起慢名為他生。內心起名為自生。共離可知。四句推",
    "X37n0661_009:0301c18": "於求慢叵得。皆如幻化。故云非也。異先身命。捨先身",
    "X37n0661_009:0301c19": "命。得中陰身命。此外道正計。中陰無因。自然而有。非",
    "X37n0661_009:0301c20": "因緣得。故云也。",
    "X37n0661_009:0301c21": "經云一切法亦如是者。因果及依報法。皆從因緣而",
    "X37n0661_009:0301c22": "有。",
    "X37n0661_009:0301c23": "經云汝云何見等者。佛問意者。汝依何法何智何處。",
    "X37n0661_009:0301c24": "見世間有法。不從因緣有耶。榛(仕巾反。說文云藂木也。謂密茂之林",
    "X37n0661_009:0302a01": "曰榛。依此釋為正實)。",
    "X37n0661_009:0302a02": "如小栗者。即小茅栗子。",
    "X37n0661_009:0302a03": "是一業所得者。且據一人業所得。一期果報身命無",
    "X37n0661_009:0302a04": "二也。色心連持下約不異而異之相。",
    "X37n0661_009:0302a05": "經云因即五陰等。因即善惡五陰。果即五陰果。即無",
    "X37n0661_009:0302a06": "記五陰故。俱舍云。因通善惡。果唯無記。謂於現在起",
    "X37n0661_009:0302a07": "善惡。成當來無記陰。",
    "X37n0661_009:0302a08": "牒計非之者。牒前火燒榛木而有絕炎計來非之。",
    "X37n0661_009:0302a09": "經云五日者。佛告世後五日。方得羅漢。據此而論。皆",
    "X37n0661_009:0302a10": "是述昔。以足身見。",
    "X37n0661_009:0302a11": "成六十二者。能生所生合稱。故成六十二。又此四句",
    "X37n0661_009:0302a12": "皆後破前。各執一句。成六十二。大品云。譬如我見攝",
    "X37n0661_009:0302a13": "六十二見。攝六十二見者。彼經十四云。示我見根本",
    "X37n0661_009:0302a14": "六十二見世間空。既云我見為根本。即是我見攝六",
    "X37n0661_009:0302a15": "十二也。",
    "X37n0661_009:0302a16": "闊狹竪等者。今言邊者但約竪論。過去望現在。現在",
    "X37n0661_009:0302a17": "望未來。三世計我邊際分根故也。",
    "X37n0661_009:0302a18": "乃計如來即色涅槃者。計身神俱滅。即斷見也。",
    "X37n0661_009:0302a19": "若身不滅等者。計身神俱不滅。常見也。",
    "X37n0661_009:0302a20": "兩亦兩非即是雙計他人不見者。古師約自身上。解",
    "X37n0661_009:0302a21": "作於六十二見。謂我自如色來等。又眾生五陰亦爾。",
    "X37n0661_009:0302a22": "我不作此說者。我不曾作汝耶計之說。",
    "X37n0661_009:0302a23": "經云是名為見者。若作是說。堅執不移。是名為見。見",
    "X37n0661_009:0302a24": "執所緣名為見處。見能集起未來苦果。名為見行。造",
    "X37n0661_009:0302b01": "作耶行名為見業。堅執所緣名為見著。為見繫縛常",
    "X37n0661_009:0302b02": "在三有名為見縛。因見生苦名為見苦。取非為是名",
    "X37n0661_009:0302b03": "為見取。由見便有三塗可節名為見怖。為見燒然名",
    "X37n0661_009:0302b04": "為見熱。纏心不離名為見纏。",
    "X37n0661_009:0302b05": "就見能說者。從如來名為下是能見能說。謂能見生",
    "X37n0661_009:0302b06": "死即涅槃。能說見過而遠離之。",
    "X37n0661_009:0302b07": "圓滿端正者。因圓果滿依正成就名為端正。又雖在",
    "X37n0661_009:0302b08": "理性三因互冥諸法具足無有缺減。",
    "X37n0661_009:0302b09": "又名圓滿端正若共者。亦有亦無句。若離者。非有非",
    "X37n0661_009:0302b10": "無句。破四性已。四悉因緣起機假說。前後令物獲益",
    "X37n0661_009:0302b11": "則不相乖。又佛性本有名為在前。眾生修習方乃得",
    "X37n0661_009:0302b12": "見名為在後。兩亦兩非例此。",
    "X37n0661_009:0302b13": "陳如品二",
    "X37n0661_009:0302b14": "無常等者。取等兩亦兩非句邊等四。如去等四也。",
    "X37n0661_009:0302b15": "先業為因者。又內識心為因也。",
    "X37n0661_009:0302b16": "又一解云下。此師約觀行心釋。與觀師同者。今家用",
    "X37n0661_009:0302b17": "觀師釋。",
    "X37n0661_009:0302b18": "經云一切諸漏斷者。子縛斷一切有者。二十五有果",
    "X37n0661_009:0302b19": "縛亡也。",
    "X37n0661_009:0302b20": "少分稱得度者。那含人但斷九品修惑。證得三果。",
    "X37n0661_009:0302b21": "始是分度四月識者。四分律云。有裸形外道名布薩。",
    "X37n0661_009:0302b22": "與身子論議。結舌無言。歎云短少者尚爾。況堂堂者",
    "X37n0661_009:0302b23": "乎。至跋難陀所而求出家。後問其義而不能答。即生",
    "X37n0661_009:0302b24": "念言。沙門釋子愚闇無知。即便休道。比丘白佛。佛言",
    "X37n0661_009:0302c01": "若有異學來投出家四月共住。有一外道眾僧與四",
    "X37n0661_009:0302c02": "月共住。佛命比丘為其剃髮。受三自歸沙門十戒。四",
    "X37n0661_009:0302c03": "月內之供養眾僧。諸比丘每對沙彌說。諸外道行見",
    "X37n0661_009:0302c04": "俱惡。當受苦果。如見毀時不護外道。知其不退與受",
    "X37n0661_009:0302c05": "具戒。此即試外道之相。",
    "X37n0661_009:0302c06": "一時根性者。謂順其宜樂根性不同。",
    "X37n0661_009:0302c07": "或言止觀者。以止觀攝一切法。故云欲得四禪等。",
    "X37n0661_009:0302c08": "經云今報佛思入般涅槃者。令一切人見其入般涅",
    "X37n0661_009:0302c09": "槃。知從佛邊而得。還令一切人歸依於佛而求度脫。",
    "X37n0661_009:0302c10": "所以寄諸比丘。而傳白之。",
    "X37n0661_009:0302c11": "佛答不去者。恐墮無窮。故佛不答。",
    "X37n0661_009:0302c12": "於生陰前愛者。於前身上起煩惱等。",
    "X37n0661_009:0302c13": "若煩惱復因煩惱者。今身煩惱復因前世煩惱。於今",
    "X37n0661_009:0302c14": "煩惱上。復起煩惱。故無前後。",
    "X37n0661_009:0302c15": "蚶如刺蛤如盡破其證義者。破其前引鐶釧等義也。",
    "X37n0661_009:0302c16": "經云性自入水者。性是因。水是緣。此即因緣。何故計",
    "X37n0661_009:0302c17": "為自然耶。",
    "X37n0661_009:0302c18": "全無此語者。無諸法悉有自性之語。今則取意破之。",
    "X37n0661_009:0302c19": "不同祠祀者。還寄彼所計。而以破之。",
    "X37n0661_009:0302c20": "經云作漿者。甘蔗漿也。",
    "X37n0661_009:0302c21": "作蜜者。壓甘蔗為蜜。甘蔗與餘藥知為石蜜。",
    "X37n0661_009:0302c22": "經云無有一性者。無有自然之性也。",
    "X37n0661_009:0302c23": "然佛之本義者。佛本只說煩惱為身因。亦不云其前",
    "X37n0661_009:0302c24": "後。又不曾說因身而有煩惱。外人何故難在前耶。",
    "X37n0661_009:0303a01": "先發遣傍者。雖云遣傍還成正答。上已難身在前故。",
    "X37n0661_009:0303a02": "須先遣還成我者。明佛不曾說身在前。",
    "X37n0661_009:0303a03": "若云在先者。是汝自立。汝義不立。還成佛所破之義。",
    "X37n0661_009:0303a04": "故云何因緣故而作是難。",
    "X37n0661_009:0303a05": "除彼所計之一時者。除外人定計。因中有果。果中有",
    "X37n0661_009:0303a06": "因之一時。何者若言身定在前。是計果中有因。若言",
    "X37n0661_009:0303a07": "身定在後。是計因中有果。",
    "X37n0661_009:0303a08": "前後而一時者。今明正是因果前後之一時。何者以",
    "X37n0661_009:0303a09": "現在身望過去因。義當煩惱在前身在於後。而復因",
    "X37n0661_009:0303a10": "果未曾相離。故云前後之一時。",
    "X37n0661_009:0303a11": "一時而前後者。此亦因果之一時。將現在身望未來",
    "X37n0661_009:0303a12": "報。於現在身起煩惱。復為未來身作因義。當身在前",
    "X37n0661_009:0303a13": "煩惱在後。名為一時之前後。",
    "X37n0661_009:0303a14": "無前異一時者。謂由過去一時因果。感今現在一時",
    "X37n0661_009:0303a15": "果身。亦無一時異前後。由現在因果一時。復招未來",
    "X37n0661_009:0303a16": "身因果正意云有身之時即有煩惱。有煩惱時即有",
    "X37n0661_009:0303a17": "於身。因果未曾相離而復因果不失。故名一時而復",
    "X37n0661_009:0303a18": "前後。何以故。良由百界千如三千世間即空假中。唯",
    "X37n0661_009:0303a19": "在一念。故無前後。",
    "X37n0661_009:0303a20": "緣成由果者。中論第一觀因緣品云。緣成由於果。以",
    "X37n0661_009:0303a21": "果復緣先故。若未有果。何名為緣。故論偈云。果先於",
    "X37n0661_009:0303a22": "緣中。有無俱不可。先無為誰緣。先有何用緣。此即總",
    "X37n0661_009:0303a23": "破一切因緣也。今經明一時前後。以立因果。其義不",
    "X37n0661_009:0303a24": "同。故云此別有意。",
    "X37n0661_009:0303b01": "若一在前等者。若云煩惱在前。則煩惱有始。身在前",
    "X37n0661_009:0303b02": "亦爾。",
    "X37n0661_009:0303b03": "對治化機以說者。謂化儀約事。皆先破煩惱。令入真",
    "X37n0661_009:0303b04": "常。故云要因煩惱而得有身。",
    "X37n0661_009:0303b05": "仍帶理說者。理無前後。事有前後。故云雖也。",
    "X37n0661_009:0303b06": "故知實理者。謂唯說圓常。若不稱機。却成權法有餘",
    "X37n0661_009:0303b07": "之說。",
    "X37n0661_009:0303b08": "故云若說常者。受化之徒。謂佛同彼外道(云云)。",
    "X37n0661_009:0303b09": "色心體一者。全色是心。全心是色。故云一也。",
    "X37n0661_009:0303b10": "剎那理等者。只是事全是理。理全是事。法無二體。故",
    "X37n0661_009:0303b11": "云等也。",
    "X37n0661_009:0303b12": "貴在納衣執破者。且順納衣宜說煩惱在前。身在於後。",
    "X37n0661_009:0303b13": "了性同空者空即涅槃也。",
    "X37n0661_009:0303b14": "內外誰施者。一念三千依報。一千是外正報。二千是",
    "X37n0661_009:0303b15": "內即空假中。同一法界。故無內外。",
    "X37n0661_009:0303b16": "二行經文者。一時中一行前後中一行故。此二行經",
    "X37n0661_009:0303b17": "文者。是極理決定之說。釋大疑之要。",
    "X37n0661_009:0303b18": "但炷是燈器者。油注盞皆名燈器。",
    "X37n0661_009:0303b19": "不得名炷者。未燒但名燈。",
    "X37n0661_009:0303b20": "一者潤業者。澤州云。無明始終常有身起之時。必依",
    "X37n0661_009:0303b21": "無明。如夢中身。必依睡心故。",
    "X37n0661_009:0303b22": "說一時有者。謂身望因煩惱而得有身。問無明依何",
    "X37n0661_009:0303b23": "而生。依真識。依何身識常住由如虗空。更無所依。此",
    "X37n0661_009:0303b24": "解復與諸師小異。",
    "X37n0661_009:0303c01": "若潤業者。煩惱潤業能為身作因。亦有一生二生。未",
    "X37n0661_009:0303c02": "酬此業。故名為奢。若潤生煩惱則與身俱時。能潤於",
    "X37n0661_009:0303c03": "生。復潤於業為未來因。",
    "X37n0661_009:0303c04": "生陰之初者。初託胎時。於父生嗔。於母生愛。即其例",
    "X37n0661_009:0303c05": "也。又云於中陰身起煩惱。能潤生身。",
    "X37n0661_009:0303c06": "於義為便者。此亦泛依彼釋。若從圓說。一念三千。無",
    "X37n0661_009:0303c07": "復前後。此為正義。",
    "X37n0661_009:0303c08": "死陰之中者。此取現在臨終時。最後剎那起潤生愛。",
    "X37n0661_009:0303c09": "為潤生煩惱。今用此釋。",
    "X37n0661_009:0303c10": "一時因果三義者。由過去因感今世果。由今世果起",
    "X37n0661_009:0303c11": "未來因。有漏之法是一時。而有三義之異殊。堪反於",
    "X37n0661_009:0303c12": "耶。難者今答。一時因果及以有漏。是一時法。反破外",
    "X37n0661_009:0303c13": "人所計。因中定有果中定有因之難。無不皆遣。",
    "X37n0661_009:0303c14": "然此三師者。迦毗羅僧佉勒沙婆如前說。",
    "X37n0661_009:0303c15": "彼家者。諸外道也。",
    "X37n0661_009:0303c16": "現在一世相生者。外人但計二十五諦。從性生大等",
    "X37n0661_009:0303c17": "有主有依。以為因緣。不云從過去業力因緣。為此義",
    "X37n0661_009:0303c18": "故。與佛因緣果也。",
    "X37n0661_009:0303c19": "求那下云云者。風大造鼻。水火造舌。地大造身。",
    "X37n0661_009:0303c20": "如論文香相品者。成論第五香相品初。問曰多摩跋",
    "X37n0661_009:0303c21": "等眾香合故。其香異本。為即此等眾香更生異香。答",
    "X37n0661_009:0303c22": "曰因香和合更生異香。如青黃色雜更生綠色有。以",
    "X37n0661_009:0303c23": "種種業因緣。故生種種香。又衛世師人謂。白[金*葛]鈆錫",
    "X37n0661_009:0303c24": "金銀銅等。皆是火物。而是中有香。故知非唯地有(云",
    "X37n0661_009:0304a01": "云)。",
    "X37n0661_009:0304a02": "後後雙者。下全是彼論第三四大相品文。",
    "X37n0661_009:0304a03": "言汝猶隨濕緣是水者。汝何不達寒因緣而成於地。",
    "X37n0661_009:0304a04": "猶故隨水因緣而名水水耶。",
    "X37n0661_009:0304a05": "芰角並者。波動與風相望名芰角並。又若以凍望地",
    "X37n0661_009:0304a06": "亦成芰角。若凍望水波望水俱名相望。",
    "X37n0661_009:0304a07": "並果報參差者。應知或時根具是後報。貧窮是生報。",
    "X37n0661_009:0304a08": "貧是後報。根具足生報。富等例爾。",
    "X37n0661_009:0304a09": "二種無法者。前計虗空兔角二法也。",
    "X37n0661_009:0304a10": "弃通從別者。隨病用藥。破性不同。遍通一代。稱適機",
    "X37n0661_009:0304a11": "宜。故云通也。五時次第別也。",
    "X37n0661_009:0304a12": "多用因緣破性者。如今文中。先用正因緣。破外人性",
    "X37n0661_009:0304a13": "執耶因緣。文是次用無常苦空等。如今諸外人歸伏",
    "X37n0661_009:0304a14": "之。皆具四時之益。一代次第。初設教法取機之相。",
    "X37n0661_009:0304a15": "次用中道者。向後用也。",
    "X37n0661_009:0304a16": "破於偏漸者。偏即前二教。漸即別教也。",
    "X37n0661_009:0304a17": "互用無失者。明五時互用不定秘密四悉被機不定。",
    "X37n0661_009:0304a18": "前後破一切內道等者。如前立五時次第。用此五時。",
    "X37n0661_009:0304a19": "以消今經得道之人。文橫竪自顯。",
    "X37n0661_009:0304a20": "經云涅槃是常者。此用深理而形淺法。",
    "X37n0661_009:0304a21": "經云何因緣故作如是說者。佛為知我心。為別有意。",
    "X37n0661_009:0304a22": "作如此說。",
    "X37n0661_009:0304a23": "經云乞食是常者。以常乞故。名之為常。",
    "X37n0661_009:0304a24": "別請無常者。別請時疎。故名無常。",
    "X37n0661_009:0304b01": "跨節者。不依其所念。以即用出世深理答之。名為跨",
    "X37n0661_009:0304b02": "節。",
    "X37n0661_009:0304b03": "然至理中眾生無盡者。問何故云無盡耶。答若言眾",
    "X37n0661_009:0304b04": "生有盡。涅槃亦須有盡。何以故。眾生即涅槃故。故不",
    "X37n0661_009:0304b05": "可言其有盡。然經中約事以答。疏文約理釋者。顯事",
    "X37n0661_009:0304b06": "不離理。所以約理釋之。",
    "X37n0661_009:0304b07": "念阿難解之者。一代隨逐世尊佛法皆能任持。所以",
    "X37n0661_009:0304b08": "不說魔法。",
    "X37n0661_009:0304b09": "云何為亂者。只是說多為亂耳。",
    "X37n0661_009:0304b10": "八諦者。欲色等上下各四。",
    "X37n0661_009:0304b11": "觀苦過者。是過患。若不觀破。必起苦因。",
    "X37n0661_009:0304b12": "觀苦出者。觀苦出要。謂出生死。觀苦入者。入涅槃也。",
    "X37n0661_009:0304b13": "經云或有示現神通等者。是示化迹。",
    "X37n0661_009:0304b14": "又欲識魔佛法異者。權實之法魔能說之。應問何者",
    "X37n0661_009:0304b15": "是權。何者是實。何者即權而實。即實而權。即非權非",
    "X37n0661_009:0304b16": "實。作此問者。魔必不能答之。以此驗魔。則知魔佛可",
    "X37n0661_009:0304b17": "識。",
    "X37n0661_009:0304b18": "折阿難真心者。恐阿難自恃是佛親侍過一切人。故",
    "X37n0661_009:0304b19": "須此折。",
    "X37n0661_009:0304b20": "各有重任者。荷負正法。各於十方弘化。名為重任。",
    "X37n0661_009:0304b21": "呵實行者。亦是一住對辨耳。",
    "X37n0661_009:0304b22": "弘宣深理者。弘揚大法。談深證極。非二乘所能。約迹",
    "X37n0661_009:0304b23": "為聲聞云。",
    "X37n0661_009:0304b24": "其不堪與奪者。大小相對而為與奪。",
    "X37n0661_009:0304c01": "若言與者。二乘既從漸入頓。開權顯實已竟。故堪付囑",
    "X37n0661_009:0304c02": "但欲論近者。謂是法內眷屬。故云也。",
    "X37n0661_009:0304c03": "普賢文殊者。意云若據與普賢文殊。同位同能。廣化",
    "X37n0661_009:0304c04": "其人甚多。然諸經中別出普賢文殊。最堪流通。付屬",
    "X37n0661_009:0304c05": "弘廣菩薩亦應如此。不取通名。應是有別弘廣菩薩",
    "X37n0661_009:0304c06": "魔王發心者。必皆大權所為也。",
    "X37n0661_009:0304c07": "翻音不同者。五天音不同也。",
    "X37n0661_009:0304c08": "梵音兼義者。辨才但總持之義。",
    "X37n0661_009:0304c09": "五事斷辛者。小乘爾前未斷。至此經方永斷。",
    "X37n0661_009:0304c10": "蓇(里登反)裨(薄錍反)賴(盧達反)涕(提音為正)。",
    "X37n0661_009:0304c11": "淨地品者。此十地菩薩是父母生身。由有毒蛇等不",
    "X37n0661_009:0304c12": "淨之畏。故以十篇陀羅尼淨此地。名淨地品。",
    "X37n0661_009:0304c13": "圓教一生者。若從實行釋者。此人昔時於前三教久",
    "X37n0661_009:0304c14": "已修學。權門純熱。今值釋迦。聞圓常極教。即破無明。",
    "X37n0661_009:0304c15": "乃至入第十住地等。所以名為肉身未免。此釋為正。",
    "X37n0661_009:0304c16": "就應身釋。今所不用。",
    "X37n0661_009:0304c17": "但三寶名種種不同者。諸陀羅尼中。雖種種名不同。",
    "X37n0661_009:0304c18": "三寶攝盡。",
    "X37n0661_009:0304c19": "摩竭大魚者。大論第七云。五百買客入海採寶。值須",
    "X37n0661_009:0304c20": "魔竭。魚王開口。船去甚疾。船師問樓上人。何所見耶",
    "X37n0661_009:0304c21": "答言。見三日乃大白山。水流奔趣。如入大坑。船師云。",
    "X37n0661_009:0304c22": "三日者。一是實日。二是魚目。白山是魚齒。水奔是入",
    "X37n0661_009:0304c23": "魚口。我曹了矣。時船中人各稱所事。都無所驗。中有",
    "X37n0661_009:0304c24": "優婆塞。語眾人言。眾人吾等當共稱佛者。字佛為無",
    "X37n0661_009:0305a01": "上救苦厄者。眾人一心共稱南無佛。是魚先世曾受",
    "X37n0661_009:0305a02": "五戒。得宿命智。聞佛名字即自悔責。魚便合口。眾人",
    "X37n0661_009:0305a03": "命存。聞若今經一體三寶總持之名。七方便人。常住",
    "X37n0661_009:0305a04": "慧命。則永存矣。",
    "X37n0661_009:0305a05": "鸚鵡生天者。賢愚經云。須達長者。敬信佛法。一切所",
    "X37n0661_009:0305a06": "須悉皆供給。時諸比丘日日往來說法教誨。須達家",
    "X37n0661_009:0305a07": "內有二鸚鵡。一名律提。二名賖律提。稟性黠慧。能知",
    "X37n0661_009:0305a08": "人語。諸比丘往來。每先告語。家內聞知。愸理敷具。後",
    "X37n0661_009:0305a09": "時阿難往到其家。見鳥聰黠愛之在心。而語之言欲",
    "X37n0661_009:0305a10": "教法。二鳥歡喜授四諦法。偈言。豆佉(一)三牟(二)提耶",
    "X37n0661_009:0305a11": "(三)末伽(四)(此四晉言苦集滅道)其家門前有樹。二鳥聞法喜悅。",
    "X37n0661_009:0305a12": "樹上次第上下。七反誦習。其暮宿樹為狸所食。緣此",
    "X37n0661_009:0305a13": "善心。即生四王天。阿難明日。遂到其舍。聞二鸚鵡為",
    "X37n0661_009:0305a14": "狸所煞。還白佛言。須達家內有二鸚鵡。昨教誦四諦",
    "X37n0661_009:0305a15": "法。其夜命終。不審識神生處何所。佛告阿難。緣汝授",
    "X37n0661_009:0305a16": "法生四王天。乃至第六天。七反生天無有中夭。阿難",
    "X37n0661_009:0305a17": "又問六天壽盡當生何處。佛言。下閻浮提出家成辟",
    "X37n0661_009:0305a18": "支佛。一名雲摩。二修曇摩。",
    "X37n0661_009:0305a19": "大品(至)無上明咒者。彼經第九大明品云。復次憍尸",
    "X37n0661_009:0305a20": "迦。是善男子善女人。聞是深般若波羅蜜。受持親近",
    "X37n0661_009:0305a21": "讀誦正憶念不離薩波若心。若以毒藥熏。若以蠱道。",
    "X37n0661_009:0305a22": "若以火坑。若深水。若欲刀煞等。皆不能傷。何以故。般",
    "X37n0661_009:0305a23": "若波羅蜜是大明咒。是無上呪。此即一心三智之般",
    "X37n0661_009:0305a24": "若。尚能遍蕩三惑二死之毒。何況世間之毒而能傷耶。",
    "X37n0661_009:0305b01": "即六妙門者。彼經云聞觀世音菩薩六字章句。正念",
    "X37n0661_009:0305b02": "思惟。觀心心脉繫想一處。見觀世音菩薩。即得解脫",
    "X37n0661_009:0305b03": "成阿羅漢。云何當得見觀世音菩薩。及十方佛名。若",
    "X37n0661_009:0305b04": "欲得見。端身正心。使心不動。心氣相續。以左手置右",
    "X37n0661_009:0305b05": "手上。舉舌向腭。令息調恂。使氣不麤不散。安祥除數。",
    "X37n0661_009:0305b06": "從一至十。成就息念無分散。意云然經中唯有數息",
    "X37n0661_009:0305b07": "一門。又相彰顯。餘之五門。疏中依經義立。何者既云",
    "X37n0661_009:0305b08": "六字章句驗知六門義足。二隨門者。捨前數法一心",
    "X37n0661_009:0305b09": "依隨息出入。攝心緣息。知息入出。心住息緣。無分散",
    "X37n0661_009:0305b10": "意。是名隨門。三止門者。息諸緣慮不念數隨凝寂其",
    "X37n0661_009:0305b11": "心。是名隨門。四觀門者。於定心中。以慧分別。觀於細",
    "X37n0661_009:0305b12": "微。出入息相。如空中風。皮肉筋骨三十六物。如芭蕉",
    "X37n0661_009:0305b13": "不實。心識無常。剎那不住。無人無我。身受心法皆無",
    "X37n0661_009:0305b14": "自性。不得人法。定何所依。是名觀門。五還門者。既知",
    "X37n0661_009:0305b15": "觀從心生。若隨折境。此則不會本源。應當及觀觀心。",
    "X37n0661_009:0305b16": "此觀心者從何而生。為從觀心生。為從非觀心生。若",
    "X37n0661_009:0305b17": "從觀心生則已有觀。若從不觀心生。不觀心為滅生。",
    "X37n0661_009:0305b18": "為不滅生。若不滅生。即二心竝。若滅法生。滅法已謝",
    "X37n0661_009:0305b19": "不能生觀。若言亦滅生非滅非不滅生皆不可得。當",
    "X37n0661_009:0305b20": "知觀心本自不生。不生故不有不故即空。空故無觀",
    "X37n0661_009:0305b21": "心。若無觀心豈有觀境。境智雙亡。道源之要是名還",
    "X37n0661_009:0305b22": "門。六淨門者。知色淨故。不起妄想分別。受想行識亦",
    "X37n0661_009:0305b23": "復如是。息妄想垢。息分別垢。息取我垢。若能心如本",
    "X37n0661_009:0305b24": "淨。不得能息所息及淨不淨。故名淨門。故此六門通",
    "X37n0661_009:0305c01": "於四機遊入。何者藏人觀息無常。通人達息如幻。別",
    "X37n0661_009:0305c02": "人了息具恒沙佛法。圓人見息是佛性秘藏。數息既",
    "X37n0661_009:0305c03": "爾。餘五例然。故彼經云。我即數息使心不散。霍然意",
    "X37n0661_009:0305c04": "解。銷伏結使。得無生忍。住首楞嚴三昧(云云)今經俱",
    "X37n0661_009:0305c05": "知圓常佛性。蹔取小果。蘇息終不滯偏。所以經云魔",
    "X37n0661_009:0305c06": "王聞是陀羅尼已。悉發菩提之心(云云)。",
    "X37n0661_009:0305c07": "善神王者。持善令不失。惡神王者。遮惡令不起慢。",
    "X37n0661_009:0305c08": "從他使背上者。此慢從五利使背上而起。若斷五利。",
    "X37n0661_009:0305c09": "此慢即除。",
    "X37n0661_009:0305c10": "得下定者。下八地定名為下定。",
    "X37n0661_009:0305c11": "我心殊多者。即是上定。意明須跋得非想定名。",
    "X37n0661_009:0305c12": "有慢者。由輕他下八定。故有慢名。",
    "X37n0661_009:0305c13": "經云皆隨往日者。外人但信往因。而招今果。不云今",
    "X37n0661_009:0305c14": "身作業而招來果。致成外道耶見。撥無因果也。",
    "X37n0661_009:0305c15": "無定之報者。若能修道即得解脫。故不可言其有定",
    "X37n0661_009:0305c16": "報也。",
    "X37n0661_009:0305c17": "作八行觀者。然此八觀有總有別。總以八觀。觀彼四",
    "X37n0661_009:0305c18": "陰。和合不實。別者以無常等治四陰理。無常觀識。苦",
    "X37n0661_009:0305c19": "觀於受。空觀於想。無我觀行。以癕瘡等治四陰事。謂",
    "X37n0661_009:0305c20": "觀受如癕。觀想如瘡。觀行如毒。觀識如箭。若止觀中",
    "X37n0661_009:0305c21": "引用。即云受如病。想如癕。行如瘡。識如刺。又觀空處",
    "X37n0661_009:0305c22": "如病。識處如癕。無所有處如瘡。非想處如刺。其名雖",
    "X37n0661_009:0305c23": "異。其治大同。以有此八。心易生猒。疾能捨離。修習無",
    "X37n0661_009:0305c24": "漏。問四禪但以苦麤障三。而為方便。空等四處何須",
    "X37n0661_009:0306a01": "用八。答空處定細。不說八。過患難識。",
    "X37n0661_009:0306a02": "凡夫亦有依六行者。不及聖種離之。",
    "X37n0661_009:0306a03": "速疾涅槃無想者。然大涅槃實無想。於橫計有想驗",
    "X37n0661_009:0306a04": "非涅槃。",
    "X37n0661_009:0306a05": "受是惡身者。無間出已。即受此身。",
    "X37n0661_009:0306a06": "經云況其餘者。況劣藍弗外道者也。",
    "X37n0661_009:0306a07": "經云斷一切諸有者。二十五有見惑全在。修惑唯有",
    "X37n0661_009:0306a08": "非想一有在也。",
    "X37n0661_009:0306a09": "經云云何名為實想者。我今不解。請為說之。",
    "X37n0661_009:0306a10": "經云一切法無自想等者。用摩訶行明四句推撿。令",
    "X37n0661_009:0306a11": "入畢竟實相空理也。",
    "X37n0661_009:0306a12": "此空遣於俗有者。以畢竟空蕩於三惑二死之有也。",
    "X37n0661_009:0306a13": "須跋悟道者。翻譯家只譯九字來耳。其時未有後分",
    "X37n0661_009:0306a14": "故爾。所以疏家名為得道之文。今有後分。此九字合",
    "X37n0661_009:0306a15": "在後卷出家文後著之。",
    "X37n0661_009:0306a16": "後分上甚深妙法者。聞上實想等法。且取小果。",
    "X37n0661_009:0306a17": "佛言善哉善哉者。意云今正是時。隨汝所欲。故歎善",
    "X37n0661_009:0306a18": "哉善哉。而以許之。",
    "X37n0661_009:0306a19": "須臾之恩者。只上一喚善來之言。即得道果。如何可報。",
    "X37n0661_009:0306a20": "行苦遷逼者。以苦依身在。未免行苦所遷。",
    "X37n0661_009:0306a21": "於是時須者。當此語時。即入滅也。",
    "X37n0661_009:0306a22": "法應如是者。應身現迹。化緣若畢。法爾應入涅槃。",
    "X37n0661_009:0306a23": "遺教品者。此品正令教法以被將來。益物不窮永不",
    "X37n0661_009:0306a24": "絕。應盡等三。是遺身益物。令權種熟脫三。何以故。吾",
    "X37n0661_009:0306b01": "今此身即是常身法身。所以舍利法界遍益眾生。當",
    "X37n0661_009:0306b02": "當不絕。",
    "X37n0661_009:0306b03": "疏云化用掩迹者。非但如來化緣已訖。攝迹歸本。而",
    "X37n0661_009:0306b04": "五十二眾。經歷一代。來至今經。減同如來攝迹還本。",
    "X37n0661_009:0306b05": "而復遺教遺軀遍益將來。",
    "X37n0661_009:0306b06": "經云爾時佛告(至)我大涅槃。是標難思法體。勸令護",
    "X37n0661_009:0306b07": "持。從我於下釋其難得所以。以勸修習利益自他。",
    "X37n0661_009:0306b08": "今已顯說者。自法華前以權覆實。或顯或密。來至法",
    "X37n0661_009:0306b09": "華及以今經。彰灼開權同入秘藏。故云今已顯說。",
    "X37n0661_009:0306b10": "十方三世一切諸佛者。亦如法華開權顯實。引五佛",
    "X37n0661_009:0306b11": "化同。所以十方三世諸佛一一皆為令眾生至一切",
    "X37n0661_009:0306b12": "種智。今亦如是。皆同諸佛。住大涅槃常樂無缺等。",
    "X37n0661_009:0306b13": "放捨身命者。放捨應迹遺驅也。",
    "X37n0661_009:0306b14": "諸佛摩頂者。諸佛以權智手摩諸菩薩實智之頂。即",
    "X37n0661_009:0306b15": "是權實合一。方名正不失。致感諸佛常現其前。",
    "X37n0661_009:0306b16": "疏云初外覺者。諸佛化耶。皆先同後異。故先在外。",
    "X37n0661_009:0306b17": "如乾草葉者。須跋外道眾中為最上首。一化便歸。猶",
    "X37n0661_009:0306b18": "如乾草投大火焰。況餘劣者耶。",
    "X37n0661_009:0306b19": "入諸境界者。不出六師。故云受行耶法。音(音陰)。",
    "X37n0661_009:0306b20": "車匿比丘(至)調伏者。今經明車匿。與大論互異。彼令",
    "X37n0661_009:0306b21": "依梵法治。今觀十二緣令漸調伏。言雖互異。意須相",
    "X37n0661_009:0306b22": "成。梵法治已。必須令觀十二因緣。以調其心。方得入",
    "X37n0661_009:0306b23": "法。若不爾者。空治無益。尸波羅戒者。別解脫也。",
    "X37n0661_009:0306b24": "依四念處者。今文能依圓教念處。",
    "X37n0661_009:0306c01": "如是二人皆以深心者。一福田勝。二心勝故等。",
    "X37n0661_009:0306c02": "若佛現在(至)全身者。恐後代人疑。福有優劣。少故為",
    "X37n0661_009:0306c03": "問起。以除其疑。",
    "X37n0661_009:0306c04": "乃至畢苦者。近得羅漢。遠入妙覺。方名究竟畢苦。此",
    "X37n0661_009:0306c05": "是真如之法。故無盡也。",
    "X37n0661_009:0306c06": "若見如來舍利(至)見僧者。此一體境智不二僧也。",
    "X37n0661_009:0306c07": "輪王以少福者。以十善化世。故須起塔供養。",
    "X37n0661_009:0306c08": "於都城內者。欲令多人發心故也。",
    "X37n0661_009:0306c09": "其轉輪王雖未解脫者。文中不云。次羅漢者。以未斷",
    "X37n0661_009:0306c10": "煩惱故不得著。",
    "X37n0661_009:0306c11": "次言皆紹王位者。皆是王種豪勢。各自守護。不均貧",
    "X37n0661_009:0306c12": "群。故令城外普益群生。",
    "X37n0661_009:0306c13": "蹀止多許少者。天帝是佛檀越。故與多中之少。不同",
    "X37n0661_009:0306c14": "餘眾。",
    "X37n0661_009:0306c15": "難生是中者。舉劣以顯勝。何者第三禪是三界樂之",
    "X37n0661_009:0306c16": "極處。難得生彼。彼雖難生。修者必得。大眾遇於如來",
    "X37n0661_009:0306c17": "最後涅槃。真金色身。身心快樂。復遇於此百千萬位。",
    "X37n0661_009:0306c18": "不可為喻。",
    "X37n0661_009:0306c19": "疏云舉因顯果者。因圓果滿。於果身上。普放光明等。",
    "X37n0661_009:0306c20": "應盡還源者。化緣已說名為應盡。安住德祕密之藏。",
    "X37n0661_009:0306c21": "名為還源。故上文云。安置諸子祕密藏中。我亦自住",
    "X37n0661_009:0306c22": "其中。即此義也。",
    "X37n0661_009:0306c23": "從初禪出入第二禪者。准摩耶經。此是無間三昧。不",
    "X37n0661_009:0306c24": "合著出字。若言出者。即經散心。應云入初禪已。次入",
    "X37n0661_009:0307a01": "二禪。如是次第至滅受想定。從滅受想定起入非想",
    "X37n0661_009:0307a02": "處。漸漸次第還入初禪。逆順皆無間不經散心。名無",
    "X37n0661_009:0307a03": "間三昧。亦名練禪。即九次第定也。",
    "X37n0661_009:0307a04": "次間入出者。此即薰禪。亦名師子奮迅三昧。猶如師",
    "X37n0661_009:0307a05": "子奮諸塵土。諸奮迅入出。為熟靜散心故。順入者。其",
    "X37n0661_009:0307a06": "入九定。從初禪以至滅定。逆者從滅定起復入悲想。",
    "X37n0661_009:0307a07": "如是次第復至初禪。如是逆順皆經入一散心。",
    "X37n0661_009:0307a08": "三超入出者。此入修禪即超越三昧。從初禪起已入",
    "X37n0661_009:0307a09": "非想。非想起入滅定。起入二禪。二禪起入滅定。上界",
    "X37n0661_009:0307a10": "皆須滅定為主。下則漸漸滅。入三四空識。不用處非",
    "X37n0661_009:0307a11": "想。至非想已還入滅定。此即順入也。逆者。從滅定起",
    "X37n0661_009:0307a12": "入初禪。初禪起入非想。非想起入初禪。此即初禪為",
    "X37n0661_009:0307a13": "主。則上漸漸減至二禪已還入初禪。復有逆順相對",
    "X37n0661_009:0307a14": "交過者。從滅定起入初禪。初禪起入非想。非想起入",
    "X37n0661_009:0307a15": "二禪。二禪起入不用處。不用處起入三禪。三禪起入",
    "X37n0661_009:0307a16": "識處。識處起入四禪。四禪起入空處。空處起更入四",
    "X37n0661_009:0307a17": "禪。四禪起入識處。識處起入三禪。三禪起入無所有。",
    "X37n0661_009:0307a18": "無所有起入二禪。二禪起入非想。非想起入初禪。初禪起",
    "X37n0661_009:0307a19": "還入滅定。入既有三。出亦具三。皆經散心為異也。此",
    "X37n0661_009:0307a20": "依摩耶經略出其相。然今經語略。大體則同。應如彼廣。",
    "X37n0661_009:0307a21": "疏云變樹形消者。枯榮非枯非榮。秘蜜寶藏。皆不可",
    "X37n0661_009:0307a22": "得。法界無相。故以形消表之。",
    "X37n0661_009:0307a23": "機感荼毗者。通而言之。始從華嚴已來。一言一教。皆",
    "X37n0661_009:0307a24": "是機感。又今經始從如是終至奉行。莫非機感。今別",
    "X37n0661_009:0307b01": "指唱滅。名為機感。以標品目。",
    "X37n0661_009:0307b02": "疏云彰別者。別在俱尸凡眾。爾時大眾至扶於如來",
    "X37n0661_009:0307b03": "入金棺者。如來不可思議平等之力。一切大眾同時",
    "X37n0661_009:0307b04": "以手扶於如來。而入金棺。",
    "X37n0661_009:0307b05": "疏云餘城亦爾者。十六城等皆爾。",
    "X37n0661_009:0307b06": "餘時亦爾者。未荼毗前皆爾。",
    "X37n0661_009:0307b07": "從諸天人乞妙香木者。以表報恩供養也。",
    "X37n0661_009:0307b08": "其地乃是(至)處者。明三世諸佛化道悉同益物事等。",
    "X37n0661_009:0307b09": "皆於此處。而闍毗之。",
    "X37n0661_009:0307b10": "唯有迦葉獨自明者。迦葉於佛滅後。住持佛法。應治",
    "X37n0661_009:0307b11": "此等。故不令餘人聞之。復持舊疊著新疊上。而不除",
    "X37n0661_009:0307b12": "舊疊者。使凡聖普受平等之福。故不除之。",
    "X37n0661_009:0307b13": "一時禮拜者。弟子事師皆接足宜禮。",
    "X37n0661_009:0307b14": "有三十六極大力士者。只應云四八三十二。",
    "X37n0661_009:0307b15": "從心胸中火者。以同體智火焚權迹軀等。",
    "X37n0661_009:0307b16": "聖軀廓潤者。於平等法身。以現舍利。如狀芥粟。普益",
    "X37n0661_009:0307b17": "一切。名廓潤廓(虗空也)。",
    "X37n0661_009:0307b18": "千張火全不燒(至)除外一雙者。中間皆燒表如來常",
    "X37n0661_009:0307b19": "行中道故爾。",
    "X37n0661_009:0307b20": "疏云餘經八國者。長阿含云。迦葉從畢鉢羅窟出。赴",
    "X37n0661_009:0307b21": "闍維所。佛現雙足。迦葉禮訖。傳中云。分為三分。謂人",
    "X37n0661_009:0307b22": "天海。人中一分復為八。八國者。一拘尸國諸末羅眾。",
    "X37n0661_009:0307b23": "二波波國諸末梨眾。三庶羅國諸跋離眾。四摩迦陀",
    "X37n0661_009:0307b24": "國諸拘利民眾。五毗提國諸婆羅門眾。六迦維羅國",
    "X37n0661_009:0307c01": "諸釋種眾。七毗舍離國諸離車眾。八摩竭國阿闍世",
    "X37n0661_009:0307c02": "王眾。各云我當於彼求舍利分。各嚴四兵即勅香姓",
    "X37n0661_009:0307c03": "婆羅門。汝持我名。問訊拘尸諸末羅眾。起居輕利。遊",
    "X37n0661_009:0307c04": "出強耶。吾於諸賢。每相宗敬。隣國敦義。曾無諍言。我",
    "X37n0661_009:0307c05": "聞如來於君國中而入涅槃。唯無上尊。實我所天。故",
    "X37n0661_009:0307c06": "從遠請求骨分。冀還本國。起塔供養。香姓受教。白諸",
    "X37n0661_009:0307c07": "末羅言。誠如君言。佛此滅度。國內人民自常供養。遠",
    "X37n0661_009:0307c08": "勞諸君。求舍利分。終不可得。時諸國王即集諸臣。若",
    "X37n0661_009:0307c09": "不見與。四兵在此。當以力取。時拘尸國即集諸臣共",
    "X37n0661_009:0307c10": "以偈答。如來遺形不敢相許。彼言舉兵。吾斯亦有。是",
    "X37n0661_009:0307c11": "時香姓喻眾生人曰。諸賢長者受佛教勅。口誦法言。",
    "X37n0661_009:0307c12": "心服仁化。豈諍舍利共相煞害。舍利現在。但當分取。",
    "X37n0661_009:0307c13": "眾咸稱善。尋復語言。誰能分者。眾舉香姓。仁智均平。",
    "X37n0661_009:0307c14": "可分舍利(云云)。即分舍利以為八分。瓶塔第九。灰塔",
    "X37n0661_009:0307c15": "第十。存時髮。天持上天。起塔供養。明星出時。分舍利",
    "X37n0661_009:0307c16": "訖。有餘炭者。畢鉢村人白眾言。乞地餘炭。起塔供養。",
    "X37n0661_009:0307c17": "皆云與之。諸國各於本處。起塔供養。",
    "X37n0661_009:0307c18": "簡無緣者。簡稟方便教。人未堪塔。聞於圓常佛性真",
    "X37n0661_009:0307c19": "伊秘密。故不與之。",
    "X37n0661_009:0307c20": "疏云其文未盡者。既云未盡。不合題為上下。只應云",
    "X37n0661_009:0307c21": "三十七三十八卷耳。",
    "X37n0661_009:0307c22": "涅槃疏私記卷第九(終)"
}