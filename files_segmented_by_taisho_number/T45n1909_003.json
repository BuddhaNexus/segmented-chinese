{
    "T45n1909_003:0932a24": "慈悲道場懺法卷第三",
    "T45n1909_003:0932a26": "　顯果報第一　出地獄第二",
    "T45n1909_003:0932a27": "　解怨釋結第三　發願第四",
    "T45n1909_003:0932a28": "顯果報第一",
    "T45n1909_003:0932a29": "今日道場同業大眾。前已具述罪惡過患。以",
    "T45n1909_003:0932b01": "過患故乖於勝業。以不善業。所以墜墮三途",
    "T45n1909_003:0932b02": "備歷惡趣。及生人間受諸苦報。皆由過去宿",
    "T45n1909_003:0932b03": "對因緣。捨身受身無暫停息。是以諸佛諸大",
    "T45n1909_003:0932b04": "菩薩。神通天眼。見三界內一切眾生。福盡隨",
    "T45n1909_003:0932b05": "業墮於苦處。見無色界樂著定心。不覺命終",
    "T45n1909_003:0932b06": "墮於欲界。以福盡故受禽獸形。色界諸天亦",
    "T45n1909_003:0932b07": "復如是。從清淨處墮在欲界。既在不淨還受",
    "T45n1909_003:0932b08": "欲樂。六天福盡退墮地獄。於地獄中受無量",
    "T45n1909_003:0932b09": "苦。又見人道。就人道中以十善力資得人",
    "T45n1909_003:0932b10": "身。惡緣雜染復有多苦。壽盡多墮諸惡趣",
    "T45n1909_003:0932b11": "中。又見畜生道一切眾生受諸苦惱。鞭杖驅",
    "T45n1909_003:0932b12": "馳負重致遠困苦疲劇。項領穿破熱鐵燒烙。",
    "T45n1909_003:0932b13": "又見餓鬼常苦飢渴。恒被火燒猶如劫盡。若",
    "T45n1909_003:0932b14": "無微善永不解脫。有片福者劣得人身。多病",
    "T45n1909_003:0932b15": "短命以自莊嚴。大眾當知。善惡二輪未曾暫",
    "T45n1909_003:0932b16": "輟。果報連環初無休息。貧富貴賤隨行所生。",
    "T45n1909_003:0932b17": "非有無因而妄招果。所以經言。為人豪貴國",
    "T45n1909_003:0932b18": "王長者。從禮事三寶中來。為人大富。從布施",
    "T45n1909_003:0932b19": "中來。為人長壽。從持戒中來。為人端正。從忍",
    "T45n1909_003:0932b20": "辱中來。為人勤修無有懈怠。從精進中來。為",
    "T45n1909_003:0932b21": "人才明遠達。從智慧中來。為人音聲清徹。從",
    "T45n1909_003:0932b22": "歌詠三寶中來。為人潔淨無有疾病。從慈心",
    "T45n1909_003:0932b23": "中來。為人長大恭敬人故。為人短小。輕蔑",
    "T45n1909_003:0932b24": "人故。為人醜陋。喜瞋恚故。生無所知。不學問",
    "T45n1909_003:0932b25": "故。為人顓愚。不教他故。為人瘖瘂。謗毀人",
    "T45n1909_003:0932b26": "故。為人下使。負他債故。為人醜黑。遮佛光",
    "T45n1909_003:0932b27": "明故。生在裸國。輕衣搪揬。勝己故。生馬蹄國",
    "T45n1909_003:0932b28": "著屐。勝己前行故。生穿胸國。布施作福悔惜",
    "T45n1909_003:0932b29": "心故。生麞鹿中。驚怖人故。生墮龍中。喜調戲",
    "T45n1909_003:0932c01": "故。身生惡瘡。鞭撻眾生故。人見歡喜。見人歡",
    "T45n1909_003:0932c02": "喜故。喜遭縣官。籠繫眾生故。聞說法語。於中",
    "T45n1909_003:0932c03": "兩舌亂人聽受。後墮耽耳狗中。聞說法語心",
    "T45n1909_003:0932c04": "不飡采。後生長耳驢中。慳貪獨食。墮餓鬼中。",
    "T45n1909_003:0932c05": "出生為人貧窮飢餓。惡食飼人。後墮猪豚蜣",
    "T45n1909_003:0932c06": "蜋之中。劫奪人物。後墮羊中。人生剝皮食噉",
    "T45n1909_003:0932c07": "其肉。喜偷盜人。後生牛馬。為人下使喜作妄",
    "T45n1909_003:0932c08": "語傳人惡者。死入地獄烊銅灌口。拔出其舌",
    "T45n1909_003:0932c09": "以牛耕之。罪畢得出生鴝[名*鳥]中。人聞其聲無",
    "T45n1909_003:0932c10": "不驚怖。皆言變怪呪令其死。喜飲酒醉。後墮",
    "T45n1909_003:0932c11": "沸屎泥梨之中罪畢得出生猩猩中。猩猩業",
    "T45n1909_003:0932c12": "畢後得為人。頑無所知人不齒錄。貪人力者。",
    "T45n1909_003:0932c13": "後生象中。夫處富貴。為人上者鞭杖捶打告",
    "T45n1909_003:0932c14": "訴無地。如是等人死入地獄。數千萬歲受諸",
    "T45n1909_003:0932c15": "苦報。從地獄出墮水牛中。貫穿鼻口挽船牽",
    "T45n1909_003:0932c16": "車。還復受彼大杖打扑償往宿殃。為人不",
    "T45n1909_003:0932c17": "淨。從猪中來慳貪不恕己者。從狗中來。佷",
    "T45n1909_003:0932c18": "戾自用。從羊中來。為人輕躁不能忍事。從獼",
    "T45n1909_003:0932c19": "猴中來。身體鯹臭。從魚鱉中來。為人含毒。",
    "T45n1909_003:0932c20": "從蛇中來。人無慈心。從虎狼中來。",
    "T45n1909_003:0932c21": "今日道場同業大眾。人生世間多病短命。種",
    "T45n1909_003:0932c22": "種痛苦不可具說。皆由三業搆造所得能令",
    "T45n1909_003:0932c23": "行人嬰三途報。所以有三途者。人有三毒",
    "T45n1909_003:0932c24": "貪恚愚癡。又復三惡。口常言惡。心常念惡。",
    "T45n1909_003:0932c25": "身常行惡。以此六事。能滅人身常苦常惱",
    "T45n1909_003:0932c26": "無有休息。於此命終孤魂獨逝。慈親孝子不",
    "T45n1909_003:0932c27": "能相救。倏忽之間到閻羅所。地獄獄卒不問",
    "T45n1909_003:0932c28": "尊卑。但案罪錄檢挍生時善惡多少。神識自",
    "T45n1909_003:0932c29": "首不敢隱匿。以是因緣隨業至趣苦樂之地。",
    "T45n1909_003:0933a01": "身自當之。杳杳冥冥別離長久。道路不同會",
    "T45n1909_003:0933a02": "見無期。又諸天神記人善惡。乃至毛髮無片",
    "T45n1909_003:0933a03": "遺漏。善人行善獲倍億壽。惡人行惡命短苦",
    "T45n1909_003:0933a04": "長。如是輪轉又墮餓鬼。從餓鬼脫生畜生中。",
    "T45n1909_003:0933a05": "罪苦難忍。受之無竟。",
    "T45n1909_003:0933a06": "今日道場同業大眾。各自覺悟起慚愧心。經",
    "T45n1909_003:0933a07": "言。作善得善作惡得惡。而五濁惡世不可作",
    "T45n1909_003:0933a08": "惡。善不失善報。為惡自招殃。莫言輕脫。立",
    "T45n1909_003:0933a09": "此懺法。經言。莫輕小善以為無福。水滴雖微",
    "T45n1909_003:0933a10": "漸盈大器。小善不積無以成聖。莫輕小惡以",
    "T45n1909_003:0933a11": "為無罪。小惡所積足以滅身。大眾當知。吉凶",
    "T45n1909_003:0933a12": "禍福皆由心作。若不作因亦不得果。殃積罪",
    "T45n1909_003:0933a13": "大肉眼不見。諸佛所說誰敢不信。我等相與",
    "T45n1909_003:0933a14": "生世強健。復不勤學自力行善。臨窮方悔亦",
    "T45n1909_003:0933a15": "何所及。今已共見一切過患。如經所說。自知",
    "T45n1909_003:0933a16": "其罪豈得不思捨惡從善。今生若復不能用",
    "T45n1909_003:0933a17": "心。判捨此形必墮地獄。何以知之。今見為罪",
    "T45n1909_003:0933a18": "之時。未甞不以含毒猛烈懷恨深重。若瞋一",
    "T45n1909_003:0933a19": "人必欲令死。若嫉一人惡見其好。若毀一人",
    "T45n1909_003:0933a20": "必陷苦處。若鞭一人窮天楚毒。忿恚暴害",
    "T45n1909_003:0933a21": "不避尊卑。惡罵醜言無復高下。聲震若雷。",
    "T45n1909_003:0933a22": "眼中火現。至於為福之時。善心微劣。始欲",
    "T45n1909_003:0933a23": "為多末遂減少。初欲速營續後且住。心既不",
    "T45n1909_003:0933a24": "至日月推遷。如是進退遂就忘失。是為作",
    "T45n1909_003:0933a25": "罪之時心氣剛強。為福之時志意劣弱。今以",
    "T45n1909_003:0933a26": "弱善之因。求離強惡之報。豈可妄得。經云。懺",
    "T45n1909_003:0933a27": "悔無罪不滅。每至懺悔之時。必須五體投",
    "T45n1909_003:0933a28": "地如大山崩。此云不惜身命。為滅罪因緣",
    "T45n1909_003:0933a29": "故。殷勤督勵。(某甲)等相與各省。今生已來已",
    "T45n1909_003:0933b01": "曾幾過。作此忿責。不惜身命捍勞忍苦。作",
    "T45n1909_003:0933b02": "此懺悔。暫時禮拜已。言氣力不堪。或暫端",
    "T45n1909_003:0933b03": "坐。復言。應須消息。或言。四體不可過勞宜應",
    "T45n1909_003:0933b04": "將養。不可使困。一伸脚眠差如不死。何處",
    "T45n1909_003:0933b05": "復憶我應禮佛。掃塔塗地辦所難辦。且經教",
    "T45n1909_003:0933b06": "所明。未見一善從懶墮懈怠中生。亦未曾見",
    "T45n1909_003:0933b07": "有一善法從憍慢自恣中得。(某甲)等今日雖有",
    "T45n1909_003:0933b08": "其形。心多背道。何以知然。今試撿挍從旦",
    "T45n1909_003:0933b09": "至中。從中至暮。從暮至夜。從夜至曉。乃至一",
    "T45n1909_003:0933b10": "時一刻一念一頃。無有片心念三寶四諦。無",
    "T45n1909_003:0933b11": "有片心報父母恩。無有片心報師長恩。無有",
    "T45n1909_003:0933b12": "片心欲布施持戒忍辱精進。無有片心欲學",
    "T45n1909_003:0933b13": "禪定修智慧業。清白之法。無一可論。煩惱",
    "T45n1909_003:0933b14": "重障。森然滿目若不作此撿察。亦自言我功",
    "T45n1909_003:0933b15": "德不少有小。片善。而生恃賴言我能作",
    "T45n1909_003:0933b16": "他不能作。言我能行他不能行。意氣高傲傍",
    "T45n1909_003:0933b17": "若無人。追此而言實可羞恥。今於大眾前披",
    "T45n1909_003:0933b18": "誠發露懺悔眾罪。願布施歡喜將來無障。大",
    "T45n1909_003:0933b19": "眾亦宜自浣身心。果報之徵具如向說。豈得",
    "T45n1909_003:0933b20": "自寬不求捨離。大眾莫言。我無是罪。我既無",
    "T45n1909_003:0933b21": "罪。何須懺悔。若有此念。願即除滅。且幾微小",
    "T45n1909_003:0933b22": "失已成大咎。瞥然之恨瞋恚便起。性與習成",
    "T45n1909_003:0933b23": "難可改革。心不可縱。意不可逞。若能抑忍則",
    "T45n1909_003:0933b24": "煩惱可除。如其怠惰未見濟度。(某甲)等今日",
    "T45n1909_003:0933b25": "仰承諸佛慈悲念力諸大菩薩本誓願力。說",
    "T45n1909_003:0933b26": "罪業報應教化地獄經。宜各靜慮一心諦聽。",
    "T45n1909_003:0933b27": "如是我聞。一時佛住王舍城耆闍崛山中。與",
    "T45n1909_003:0933b28": "菩薩摩訶薩及聲聞眷屬俱。亦與比丘比丘",
    "T45n1909_003:0933b29": "尼優婆塞優婆夷及諸天龍鬼神等。皆悉集",
    "T45n1909_003:0933c01": "會。爾時信相菩薩白佛言。世尊。今有地獄餓",
    "T45n1909_003:0933c02": "鬼畜生奴婢貧富貴賤種類若干。凡有眾生",
    "T45n1909_003:0933c03": "聞佛說法。如孩子得母。如病得醫。如裸得",
    "T45n1909_003:0933c04": "衣。如闇得燈。世尊說法利益眾生。亦復如是。",
    "T45n1909_003:0933c05": "爾時世尊觀時已至。知諸菩薩勸請殷勤。即",
    "T45n1909_003:0933c06": "放眉間白毫相光。照于十方無量世界。地獄",
    "T45n1909_003:0933c07": "休息苦病安寧。爾時一切受罪眾生。尋佛光",
    "T45n1909_003:0933c08": "明來詣佛所。遶佛七匝至心作禮。勸請世尊。",
    "T45n1909_003:0933c09": "廣宣道化。令諸眾生得蒙解脫。",
    "T45n1909_003:0933c10": "今日道場同業大眾。我今至誠勸請諸佛。亦",
    "T45n1909_003:0933c11": "復如是。願諸眾生同得解脫。相與至心等一",
    "T45n1909_003:0933c12": "痛切。五體投地。勸請十方盡虛空界一切諸",
    "T45n1909_003:0933c13": "佛。願以慈悲力。救諸苦惱令得安樂。又復",
    "T45n1909_003:0933c14": "勸請世間大慈悲父。",
    "T45n1909_003:0933c15": "南無彌勒佛　南無釋迦牟尼佛　南無梵",
    "T45n1909_003:0933c16": "天佛　南無不退轉輪成首佛　南無大興",
    "T45n1909_003:0933c17": "光王佛　南無法種尊佛　南無日月燈明",
    "T45n1909_003:0933c18": "佛　南無須彌佛　南無大須彌佛　南無",
    "T45n1909_003:0933c19": "超出須彌佛　南無香像佛　南無圍繞",
    "T45n1909_003:0933c20": "香勳佛　南無淨光佛　南無香自在王",
    "T45n1909_003:0933c21": "佛　南無大集佛　南無香光明佛　南",
    "T45n1909_003:0933c22": "無大光佛　南無無量光明佛　南無師",
    "T45n1909_003:0933c23": "子遊戲菩薩　南無師子奮迅菩薩　南無",
    "T45n1909_003:0933c24": "堅勇精進菩薩　南無金剛慧菩薩　南無",
    "T45n1909_003:0933c25": "無邊身菩薩　南無觀世音菩薩　南無佛",
    "T45n1909_003:0933c26": "陀　南無達摩　南無僧伽",
    "T45n1909_003:0933c27": "又復歸依如是十方盡虛空界一切三寶(一",
    "T45n1909_003:0933c28": "拜)。",
    "T45n1909_003:0933c29": "大慈大悲。唯願救拔一切苦惱。令諸眾生",
    "T45n1909_003:0934a01": "即得解脫。改往修來不復為惡。從今日去。畢",
    "T45n1909_003:0934a02": "竟不復墮於三途。身口意淨不念人惡。離諸",
    "T45n1909_003:0934a03": "業障得清淨業。一切眾邪不復更動。常行四",
    "T45n1909_003:0934a04": "等精進勇猛。植眾德本所為無量。捨身受身",
    "T45n1909_003:0934a05": "恒生福地。念三途苦發菩提心。行菩薩道不",
    "T45n1909_003:0934a06": "休不息。六度四等常得現前。三明六通如意",
    "T45n1909_003:0934a07": "自在。出入遊戲諸佛境界。等與菩薩俱成正",
    "T45n1909_003:0934a08": "覺。",
    "T45n1909_003:0934a09": "今日道場同業大眾。起怖畏心。起慈悲心。一",
    "T45n1909_003:0934a10": "心一意攝耳諦聽。爾時世尊放眉間白毫相",
    "T45n1909_003:0934a11": "光。遍照六道一切眾生。時信相菩薩為愍念",
    "T45n1909_003:0934a12": "諸眾生故。即從座起前至佛所。胡跪合掌白",
    "T45n1909_003:0934a13": "佛言。世尊。今有眾生。為諸獄卒剉碓斬身。從",
    "T45n1909_003:0934a14": "足斬之乃至其頂斬之已訖。巧風吹活還",
    "T45n1909_003:0934a15": "復斬之。受此苦報無有休息。何罪所致。佛言。",
    "T45n1909_003:0934a16": "是諸眾生以前世時不信三尊。不知供養。不",
    "T45n1909_003:0934a17": "孝父母。興惡逆心。屠兒魁膾斬害眾生。以是",
    "T45n1909_003:0934a18": "因緣故獲斯罪。",
    "T45n1909_003:0934a19": "復有眾生身體頑痺。眉鬚墮落舉身洪爛。鳥",
    "T45n1909_003:0934a20": "棲鹿宿人跡斷絕。親族棄捨人不喜見。如是",
    "T45n1909_003:0934a21": "惡報名之癩病。以何因緣故得此罪。佛言。以",
    "T45n1909_003:0934a22": "前世時不信三尊。不孝父母。破塔壞寺。剝奪",
    "T45n1909_003:0934a23": "道人。斫射聖賢。傷害師長。甞無反覆。背恩忘",
    "T45n1909_003:0934a24": "義。常行狗犬。玷污所尊。不避親疎。無有慚",
    "T45n1909_003:0934a25": "愧。以是因緣故獲斯罪。",
    "T45n1909_003:0934a26": "復有眾生身體長大。聾騃無足宛轉腹行。唯",
    "T45n1909_003:0934a27": "食泥土以自活命。為諸小虫之所噆食。晝夜",
    "T45n1909_003:0934a28": "受苦無有休息。何罪所致。佛言。以前世時為",
    "T45n1909_003:0934a29": "人自用。不信好言。不孝父母。達戾反逆。或為",
    "T45n1909_003:0934b01": "地主。及作大臣。四鎮方伯。州郡令長。里禁督",
    "T45n1909_003:0934b02": "護。恃其威勢侵奪民物。無有道理使民窮苦。",
    "T45n1909_003:0934b03": "以是因緣故獲斯罪。",
    "T45n1909_003:0934b04": "復有眾生。兩目失明都無所見。或抵樹木。或",
    "T45n1909_003:0934b05": "墮溝坑。於是死已更復受身。既得生已還復",
    "T45n1909_003:0934b06": "如是。何罪所致。佛言。以前世時不信罪福。障",
    "T45n1909_003:0934b07": "佛光明。縫闇他眼籠閉眾生。皮囊盛頭不得",
    "T45n1909_003:0934b08": "所見。以是因緣故獲斯罪。",
    "T45n1909_003:0934b09": "今日道場同業大眾。如經所說。大可怖畏。我",
    "T45n1909_003:0934b10": "等亦可已作是罪。無明所覆不自憶知。如是",
    "T45n1909_003:0934b11": "等罪無量無邊。於未來世方受苦報。今日至",
    "T45n1909_003:0934b12": "心等一痛切。五體投地稽顙求哀。慚愧改悔。",
    "T45n1909_003:0934b13": "已作之罪因懺除滅。未作之罪從今清淨。仰",
    "T45n1909_003:0934b14": "願十方一切諸佛。",
    "T45n1909_003:0934b15": "南無彌勒佛　南無釋迦牟尼佛　南無開",
    "T45n1909_003:0934b16": "光明佛　南無月燈光佛　南無月光佛",
    "T45n1909_003:0934b17": "　南無日月光明佛　南無火光明佛　南無",
    "T45n1909_003:0934b18": "集音佛　南無最威儀佛　南無光明尊佛",
    "T45n1909_003:0934b19": "　南無蓮華軍佛　南無蓮華響佛　南無多",
    "T45n1909_003:0934b20": "寶佛　南無師子吼佛　南無師子音佛",
    "T45n1909_003:0934b21": "　南無精進軍佛　南無金剛踊躍佛　南無",
    "T45n1909_003:0934b22": "度一切禪絕眾疑佛　南無寶大侍從佛",
    "T45n1909_003:0934b23": "　南無無憂佛　南無地力持勇佛　南無最",
    "T45n1909_003:0934b24": "踊躍佛　南無師子作菩薩　南無棄陰蓋",
    "T45n1909_003:0934b25": "菩薩　南無寂根菩薩　南無常不離世菩",
    "T45n1909_003:0934b26": "薩　南無無邊身菩薩　南無觀世音菩薩",
    "T45n1909_003:0934b27": "　南無佛陀　南無達摩　南無僧伽",
    "T45n1909_003:0934b28": "大慈大悲救護拯接。令諸眾生即得解脫。為",
    "T45n1909_003:0934b29": "諸眾生滅除地獄餓鬼畜生等業。令諸眾生",
    "T45n1909_003:0934c01": "畢竟不復受諸惡報。令諸眾生捨三途苦。悉",
    "T45n1909_003:0934c02": "到智地令得安隱究竟樂處。以大光明滅諸",
    "T45n1909_003:0934c03": "癡闇。廣為分別甚深妙法。使得具足。無上菩",
    "T45n1909_003:0934c04": "提成等正覺。",
    "T45n1909_003:0934c05": "今日道場同業大眾。重復至誠一心諦聽。信",
    "T45n1909_003:0934c06": "相菩薩白佛言。世尊。復有眾生。謇吃瘖瘂口",
    "T45n1909_003:0934c07": "不能言。若有所說不能明了。何罪所致。佛言。",
    "T45n1909_003:0934c08": "以前世時誹謗三尊。輕毀聖道。論他好惡。求",
    "T45n1909_003:0934c09": "人長短。強誣良善。憎嫉賢人。以是因緣故獲",
    "T45n1909_003:0934c10": "斯罪。",
    "T45n1909_003:0934c11": "復有眾生。腹大頸細不能下食。若有所食變",
    "T45n1909_003:0934c12": "為膿血。何罪所致。佛言。以前世時偷盜眾食。",
    "T45n1909_003:0934c13": "或為大會施設餚饍。私取麻米屏處食之。慳",
    "T45n1909_003:0934c14": "惜己物但貪他有。常行惡心與人毒藥氣息",
    "T45n1909_003:0934c15": "不通。故獲斯罪。",
    "T45n1909_003:0934c16": "復有眾生。常為獄卒之所燒炙。熱鐵灌身。鐵",
    "T45n1909_003:0934c17": "釘釘之。釘之既訖自然火起。焚燒其身悉皆",
    "T45n1909_003:0934c18": "焦爛。何罪所致。佛言。以前世時坐為針師。傷",
    "T45n1909_003:0934c19": "人身體不能差病。誑他取物令他痛苦。故獲",
    "T45n1909_003:0934c20": "斯罪。",
    "T45n1909_003:0934c21": "復有眾生常在鑊中。牛頭阿旁手捉鐵叉。叉",
    "T45n1909_003:0934c22": "著鑊中煮之令爛。還即吹活而復煮之。何罪",
    "T45n1909_003:0934c23": "所致。佛言。以前世時屠殺眾生。湯灌搣毛不",
    "T45n1909_003:0934c24": "可限量。以是惡業故獲斯罪。",
    "T45n1909_003:0934c25": "今日道場同業大眾。如經所說。大可怖畏。我",
    "T45n1909_003:0934c26": "等不知在何道中。已作如是無量惡業。於未",
    "T45n1909_003:0934c27": "來世方嬰劇報。亦可即身應見此苦。謇吃瘖",
    "T45n1909_003:0934c28": "瘂口不能言。或復大腹小頸不能下食。人生",
    "T45n1909_003:0934c29": "何定。今日雖安明亦難保。果報一來不可得",
    "T45n1909_003:0935a01": "脫。宜各人人覺悟此意。直心正念莫復餘想。",
    "T45n1909_003:0935a02": "等一痛切五體投地。普為今日四生六道一",
    "T45n1909_003:0935a03": "切眾生已受苦者未受苦者。歸依世間大慈",
    "T45n1909_003:0935a04": "悲父。",
    "T45n1909_003:0935a05": "南無彌勒佛　南無釋迦牟尼佛　南無自",
    "T45n1909_003:0935a06": "在王佛　南無無量音佛　南無定光明佛",
    "T45n1909_003:0935a07": "　南無寶光明佛　南無寶蓋照空佛　南無",
    "T45n1909_003:0935a08": "妙寶佛　南無諦幢佛　南無梵幢佛　南",
    "T45n1909_003:0935a09": "無阿彌陀佛　南無殊勝佛　南無集音佛",
    "T45n1909_003:0935a10": "　南無金剛步精進佛　南無自在王神通",
    "T45n1909_003:0935a11": "佛　南無寶火佛　南無淨月幢稱光明佛",
    "T45n1909_003:0935a12": "　南無妙樂佛　南無無量幢幡佛　南無無",
    "T45n1909_003:0935a13": "量幡佛　南無大光普遍佛　南無寶幢",
    "T45n1909_003:0935a14": "佛　南無慧上菩薩　南無常不離世菩薩",
    "T45n1909_003:0935a15": "　南無無邊身菩薩　南無觀世音菩薩",
    "T45n1909_003:0935a16": "　南無佛陀　南無達摩　南無僧伽",
    "T45n1909_003:0935a17": "又復歸依如是十方盡虛空界一切三寶。",
    "T45n1909_003:0935a18": "仰願諸佛諸大菩薩大慈大悲。救護一切受",
    "T45n1909_003:0935a19": "苦眾生。以神通力滅除惡業。令諸眾生畢竟",
    "T45n1909_003:0935a20": "不復墮於苦處。得清淨趣得清淨生。功德滿",
    "T45n1909_003:0935a21": "足不可窮盡。捨身受身恒值諸佛。同諸菩薩",
    "T45n1909_003:0935a22": "俱登正覺。",
    "T45n1909_003:0935a23": "今日道場同業大眾。重加心力攝耳諦聽。信",
    "T45n1909_003:0935a24": "相菩薩白佛言。世尊。復有眾生。在火城中煻",
    "T45n1909_003:0935a25": "煨齊心。四門雖開到則自閉。東西馳走不能",
    "T45n1909_003:0935a26": "得出。為火燒盡。何罪所致。佛言。以前世時焚",
    "T45n1909_003:0935a27": "燒山澤。決撤陂池。火炮雞子。使諸眾生淤煨",
    "T45n1909_003:0935a28": "而死。以是因緣故獲斯罪。",
    "T45n1909_003:0935a29": "復有眾生常在雪山。寒風所吹皮肉剝裂。求",
    "T45n1909_003:0935b01": "死不得求生不得。苦毒萬端不可堪忍。何罪",
    "T45n1909_003:0935b02": "所致。佛言。以前世時橫道作賊。剝奪人衣以",
    "T45n1909_003:0935b03": "自資養。冬月隆寒裸他凍死。皮剝牛羊苦痛",
    "T45n1909_003:0935b04": "難忍。以是因緣故獲斯罪。",
    "T45n1909_003:0935b05": "復有眾生。常在刀山劍樹之上。若有所捉。即",
    "T45n1909_003:0935b06": "便割傷支節斷壞。痛毒辛酸不可堪忍。何罪",
    "T45n1909_003:0935b07": "所致。佛言。以前世時屠殺為業。烹害眾生",
    "T45n1909_003:0935b08": "屠割剝裂。骨肉分離頭脚星散。懸於高格稱",
    "T45n1909_003:0935b09": "量而賣。或復生懸痛不可忍。以是惡業故獲",
    "T45n1909_003:0935b10": "斯罪。",
    "T45n1909_003:0935b11": "復有眾生五根不具。何罪所致。佛言。以前世",
    "T45n1909_003:0935b12": "時飛鷹走狗彈射鳥獸。或破其頭。或斷其足。",
    "T45n1909_003:0935b13": "生搣其翼使受痛苦。以是惡業故獲斯罪。",
    "T45n1909_003:0935b14": "今日道場同業大眾。如經所說。大可怖畏。相",
    "T45n1909_003:0935b15": "與至心等一痛切。五體投地。普為十方一切",
    "T45n1909_003:0935b16": "眾生已受苦者當受苦者。歸依世間大慈",
    "T45n1909_003:0935b17": "悲父。",
    "T45n1909_003:0935b18": "南無彌勒佛　南無釋迦牟尼佛　南無淨",
    "T45n1909_003:0935b19": "光佛　南無寶王佛　南無樹根華王佛",
    "T45n1909_003:0935b20": "　南無維衛莊嚴佛　南無開化菩薩佛　南",
    "T45n1909_003:0935b21": "無見無恐懼佛　南無一乘度佛　南無德",
    "T45n1909_003:0935b22": "內豐嚴王佛　南無金剛堅強消伏壞散佛",
    "T45n1909_003:0935b23": "　南無寶火佛　南無寶月光明佛　南無賢",
    "T45n1909_003:0935b24": "最佛　南無寶蓮華步佛　南無壞魔羅網",
    "T45n1909_003:0935b25": "獨步佛　南無師子吼力佛　南無悲精進",
    "T45n1909_003:0935b26": "佛　南無金寶光明佛　南無無量尊豐佛",
    "T45n1909_003:0935b27": "　南無無量尊離垢王佛　南無德首佛　南",
    "T45n1909_003:0935b28": "無藥王菩薩　南無藥上菩薩　南無無邊",
    "T45n1909_003:0935b29": "身菩薩　南無觀世音菩薩",
    "T45n1909_003:0935c01": "又復歸依如是十方盡虛空界一切三寶。",
    "T45n1909_003:0935c02": "願以大慈大悲。救拔十方一切眾生。令現受",
    "T45n1909_003:0935c03": "苦者即得解脫。當受苦者畢竟斷除。畢竟不",
    "T45n1909_003:0935c04": "復墮於惡趣。從今日去至于道場。除三障",
    "T45n1909_003:0935c05": "業。滅五怖畏。功德智慧具足莊嚴。攝取一切",
    "T45n1909_003:0935c06": "眾生。同共迴向無上菩提。成等正覺。",
    "T45n1909_003:0935c07": "今日道場同業大眾。重復增到一心諦聽。信",
    "T45n1909_003:0935c08": "相菩薩白佛言。世尊。復有眾生。癵躄背僂腰",
    "T45n1909_003:0935c09": "寬不隨。脚跛手折不能行步。何罪所致。佛",
    "T45n1909_003:0935c10": "言。以前世時為人憯剋。行道安槍。或施",
    "T45n1909_003:0935c11": "射戈陷墜眾生。以是惡業故獲斯罪。",
    "T45n1909_003:0935c12": "復有眾生。為諸獄卒縶繫其身。枷桁苦厄",
    "T45n1909_003:0935c13": "不能得免。何罪所致。佛言。以前世時網捕眾",
    "T45n1909_003:0935c14": "生。籠繫六畜。或為宰主令長貪取民物。抂",
    "T45n1909_003:0935c15": "繫良善。冤訴無所。以是惡業故獲斯罪。",
    "T45n1909_003:0935c16": "復有眾生。或顛或癡或狂或騃。不別好醜。何",
    "T45n1909_003:0935c17": "罪所致。佛言。以前世時飲酒醉亂。犯三十六",
    "T45n1909_003:0935c18": "失。後得癡身。猶如醉人不別尊卑。以是惡業",
    "T45n1909_003:0935c19": "故獲斯罪。",
    "T45n1909_003:0935c20": "復有眾生。其形短小陰藏甚大。挽之身疲。",
    "T45n1909_003:0935c21": "皆復進引。行步坐臥以之為妨。何罪所致。",
    "T45n1909_003:0935c22": "佛言。以前世時持生販賣。自譽己物毀他財",
    "T45n1909_003:0935c23": "寶。巧弄升斗躡秤前後。以是惡業故獲斯罪。",
    "T45n1909_003:0935c24": "今日道場同業大眾。如佛所說大可怖畏。相",
    "T45n1909_003:0935c25": "與至心等一痛切。五體投地。為今日現受苦",
    "T45n1909_003:0935c26": "一切眾生。當受苦一切眾生。乃至六道現受",
    "T45n1909_003:0935c27": "當受一切眾生。又奉為父母師長信施檀越",
    "T45n1909_003:0935c28": "善惡知識廣及十方一切眾生。歸依世間大",
    "T45n1909_003:0935c29": "慈悲父。",
    "T45n1909_003:0936a01": "南無彌勒佛　南無釋迦牟尼佛　南無無",
    "T45n1909_003:0936a02": "數精進興豐佛　南無無言勝佛　南無無",
    "T45n1909_003:0936a03": "愚豐佛　南無月英豐佛　南無無異光",
    "T45n1909_003:0936a04": "豐佛　南無逆空光明佛　南無最清淨",
    "T45n1909_003:0936a05": "無量幡佛　南無好諦住唯王佛　南無成",
    "T45n1909_003:0936a06": "就一切諸剎豐佛　南無淨慧德豐佛　南",
    "T45n1909_003:0936a07": "無淨輪幡佛　南無瑠璃光最豐佛　南無",
    "T45n1909_003:0936a08": "寶德步佛　南無最清淨德寶佛　南無",
    "T45n1909_003:0936a09": "度寶光明塔佛　南無無量慚愧金最豐佛",
    "T45n1909_003:0936a10": "　南無文殊師利菩薩　南無普賢菩薩　南",
    "T45n1909_003:0936a11": "無無邊身菩薩　南無觀世音菩薩",
    "T45n1909_003:0936a12": "又復歸依如是十方盡虛空界一切三寶。",
    "T45n1909_003:0936a13": "(某甲)等今日承佛力法力諸菩薩力。為其稽顙",
    "T45n1909_003:0936a14": "求哀懺悔。若已受苦者。以佛菩薩大慈悲",
    "T45n1909_003:0936a15": "力。令即解脫。未受苦者。從今日去至于道",
    "T45n1909_003:0936a16": "場。畢竟不復墮於惡趣。離八難苦。受八福生。",
    "T45n1909_003:0936a17": "得諸善根。成就平等。具足智慧。清淨自在。同",
    "T45n1909_003:0936a18": "與如來俱登正覺。",
    "T45n1909_003:0936a19": "今日道場同業大眾。宜加用心攝耳諦德。信",
    "T45n1909_003:0936a20": "相菩薩復白佛言。世尊。復有眾生。其形極",
    "T45n1909_003:0936a21": "醜身黑如漆。兩耳復青。高頰俱阜。皰面平",
    "T45n1909_003:0936a22": "鼻。兩眼黃赤。牙齒疎缺。口氣鯹臭。矬短擁",
    "T45n1909_003:0936a23": "腫。大腹小腰。脚復繚戾。僂脊凸肋。費衣健",
    "T45n1909_003:0936a24": "食。惡瘡膿血。水腫乾消疥癩癰疽。種種諸惡",
    "T45n1909_003:0936a25": "集在其身。雖親附人。人不在意。若他作罪橫",
    "T45n1909_003:0936a26": "羅其殃。永不見佛。永不聞法。不識菩薩。賢",
    "T45n1909_003:0936a27": "聖。從苦入苦不得休息。何罪所致。佛言。以前",
    "T45n1909_003:0936a28": "世時為子不孝父母。為臣不忠其君。為上不",
    "T45n1909_003:0936a29": "敬其下。為不下恭其上。朋友不賞其信。鄉",
    "T45n1909_003:0936b01": "黨不以義從。朝廷不以其爵。斷事不以其道。",
    "T45n1909_003:0936b02": "心意顛倒無有其度。殺害君臣。輕凌尊長。",
    "T45n1909_003:0936b03": "罰國掠民。攻城破塢。偷劫盜竊。惡業非",
    "T45n1909_003:0936b04": "一。美己惡人。侵凌孤老。誣謗賢善。輕慢",
    "T45n1909_003:0936b05": "師長。欺誑下賤。一切罪業悉具犯之。眾罪業",
    "T45n1909_003:0936b06": "故故獲斯罪。",
    "T45n1909_003:0936b07": "爾時諸受罪人。聞佛世尊作如是說。號泣動",
    "T45n1909_003:0936b08": "地淚下如雨。而白佛言。唯願世尊。久住說法。",
    "T45n1909_003:0936b09": "化我等輩令得解脫。佛言。若我久住此世。薄",
    "T45n1909_003:0936b10": "福之人不種善根。謂我常在不念無常。善",
    "T45n1909_003:0936b11": "男子。譬如嬰兒母常在側。於母不生難遭之",
    "T45n1909_003:0936b12": "想。若母去時便生渴仰思戀之心。母方還來",
    "T45n1909_003:0936b13": "悉乃生喜。善男子。我今亦復如是。知諸眾生",
    "T45n1909_003:0936b14": "善惡業緣受報好醜。故般涅槃。于時世尊即",
    "T45n1909_003:0936b15": "於受罪眾生。而說偈言。",
    "T45n1909_003:0936b16": "水流不常滿　火猛不久然　日出須臾",
    "T45n1909_003:0936b17": "沒　月滿已得虧　尊榮豪貴者　無常",
    "T45n1909_003:0936b18": "復過是　念當勤精進　頂禮無上尊",
    "T45n1909_003:0936b19": "爾時世尊說此偈已。諸受罪人銜悲白佛言。",
    "T45n1909_003:0936b20": "世尊。一切眾生作何善行得離斯苦。佛言善",
    "T45n1909_003:0936b21": "男子當勤孝養父母。敬事師長。歸奉三尊。勤",
    "T45n1909_003:0936b22": "行布施持戒忍辱精進禪定智慧慈悲喜捨。",
    "T45n1909_003:0936b23": "怨親平等無有二相。不欺孤老。不輕下賤護",
    "T45n1909_003:0936b24": "人猶己。不起惡念。汝等若能如是修行。則為",
    "T45n1909_003:0936b25": "已得報佛之恩。永離三途無復眾苦。佛說是",
    "T45n1909_003:0936b26": "經已。菩薩摩訶薩。即得阿耨多羅三藐三菩",
    "T45n1909_003:0936b27": "提。聲聞緣覺即得六通三明具八解脫。其餘",
    "T45n1909_003:0936b28": "大眾皆得法眼淨。若有眾生得聞是經。不墮",
    "T45n1909_003:0936b29": "三途八難之處。地獄休息苦痛安寧。信相菩",
    "T45n1909_003:0936c01": "薩白佛言。世尊。當何名斯經。菩薩摩訶薩云",
    "T45n1909_003:0936c02": "何奉持。佛告信相菩薩。善男子。此經名為罪",
    "T45n1909_003:0936c03": "業報應教化地獄經。當奉持。之廣令流布。",
    "T45n1909_003:0936c04": "功德無量。時諸大眾聞說此法。一心歡喜。頂",
    "T45n1909_003:0936c05": "戴奉行。",
    "T45n1909_003:0936c06": "今日道場同業大眾。如佛所說。大可怖畏。相",
    "T45n1909_003:0936c07": "與今日起怖畏心。起慈悲心。承諸佛力行菩",
    "T45n1909_003:0936c08": "薩道。念地獄苦發菩提心。當為今日現受地",
    "T45n1909_003:0936c09": "獄道苦一切眾生。現受餓鬼道苦一切眾生。",
    "T45n1909_003:0936c10": "現受畜生道苦一切眾生。乃至六道現受苦",
    "T45n1909_003:0936c11": "者。一心一意為其禮懺。令此眾生悉得解脫。",
    "T45n1909_003:0936c12": "我等若不勤行方便轉禍為福者。則於一一地",
    "T45n1909_003:0936c13": "獄皆有罪分。相與至心。當念父母師長親戚",
    "T45n1909_003:0936c14": "眷屬未來應受苦報。亦念自身未來現在方嬰",
    "T45n1909_003:0936c15": "此苦。等一痛切五體投地。至誠懇惻至到用",
    "T45n1909_003:0936c16": "心。願令一念感十方佛。一拜斷除無量眾苦。",
    "T45n1909_003:0936c17": "若六道中已受苦者。以佛力法力賢聖力。令",
    "T45n1909_003:0936c18": "此眾生即蒙解脫。若六道中未受苦者。以佛",
    "T45n1909_003:0936c19": "力法力諸賢聖力。令此眾生永得斷除。從今",
    "T45n1909_003:0936c20": "日去。畢竟不復墮於惡趣。除三障業隨念往",
    "T45n1909_003:0936c21": "生。滅五怖畏自在解脫。勤修道業不休不息。",
    "T45n1909_003:0936c22": "妙行莊嚴過法雲地。入金剛心成等正覺。",
    "T45n1909_003:0936c23": "今日道場同業大眾。重復用心。攝耳諦聽。善",
    "T45n1909_003:0936c24": "思念之。雜藏經說時有一鬼。白目連言。我",
    "T45n1909_003:0936c25": "兩肩有眼。胸有口鼻。而無有頭。何罪所致。目",
    "T45n1909_003:0936c26": "連答言。汝前世時恒作魁膾弟子。若殺人時",
    "T45n1909_003:0936c27": "汝常歡喜。以繩結挽。以是因緣故受此罪。此",
    "T45n1909_003:0936c28": "是華報。果在地獄。復有一鬼。白目連言。我此",
    "T45n1909_003:0936c29": "身形常如塊肉。無有手足眼耳鼻等。恒為。",
    "T45n1909_003:0937a01": "虫鳥之所食噉。如是苦痛難堪難忍。何罪所",
    "T45n1909_003:0937a02": "致。目連答言。汝前世時常與他藥。令諸眾",
    "T45n1909_003:0937a03": "生命不全活。以是因緣故獲斯罪。此是華報。",
    "T45n1909_003:0937a04": "果在地獄。",
    "T45n1909_003:0937a05": "復有一鬼。白目連言。我腹極大咽喉如針。窮",
    "T45n1909_003:0937a06": "年卒歲不得飲食。何罪所致。目連答言。汝前",
    "T45n1909_003:0937a07": "世時作聚落主。自恃豪貴飲酒縱橫。輕欺他",
    "T45n1909_003:0937a08": "人。奪其飲食。飢困一切。以是因緣故獲斯罪。",
    "T45n1909_003:0937a09": "此是華報。果在地獄。",
    "T45n1909_003:0937a10": "復有一鬼。白目連言。我一生來。有二熱鐵輪。",
    "T45n1909_003:0937a11": "在兩腋下。舉身焦爛。何罪所致。目連答言。汝",
    "T45n1909_003:0937a12": "前世時與眾作餅。盜取二番挾兩腋下。以是",
    "T45n1909_003:0937a13": "因緣故獲斯罪。此是華報。果在地獄。復有一",
    "T45n1909_003:0937a14": "鬼。白目連言。我常以物自幪籠頭。畏人來",
    "T45n1909_003:0937a15": "殺心常怖懼。何罪所致。目連答言。汝前世",
    "T45n1909_003:0937a16": "時婬犯外色。常畏人見。或畏夫主捉縛打殺。",
    "T45n1909_003:0937a17": "常懷恐怖故受此罪。此是華報。果在地",
    "T45n1909_003:0937a18": "獄。",
    "T45n1909_003:0937a19": "今日道場同業大眾。如經所說。豈得不人。人",
    "T45n1909_003:0937a20": "生大怖畏。相與無始已來至于今日。已應作",
    "T45n1909_003:0937a21": "如是無量罪惡。如是等罪皆因無明無慈悲",
    "T45n1909_003:0937a22": "心。以強[夌*欠]弱傷害眾生。作如是罪乃至盜",
    "T45n1909_003:0937a23": "竊他物。迷惑失道。讒謗賢善。作種種罪。如是",
    "T45n1909_003:0937a24": "罪報。於惡道中必受其苦。今日至心等一",
    "T45n1909_003:0937a25": "痛切五體投地。普為六道已受苦者當受",
    "T45n1909_003:0937a26": "苦者。求哀禮懺。奉為父母師長一切眷屬。",
    "T45n1909_003:0937a27": "求哀禮懺。亦為自身。求哀禮懺。已作之罪願",
    "T45n1909_003:0937a28": "乞除滅。未作之罪不敢復作。唯願世間大慈",
    "T45n1909_003:0937a29": "悲父。",
    "T45n1909_003:0937b01": "南無彌勒佛　南無釋迦牟尼佛　南無蓮",
    "T45n1909_003:0937b02": "華尊豐佛　南無淨寶興豐佛　南無電燈",
    "T45n1909_003:0937b03": "幡王佛　南無法空燈佛　南無一切眾德",
    "T45n1909_003:0937b04": "成佛　南無賢幡幢王佛　南無一切寶緻",
    "T45n1909_003:0937b05": "色持佛　南無斷疑拔欲除冥佛　南無意",
    "T45n1909_003:0937b06": "無恐懼威毛不豎佛　南無師子佛　南無",
    "T45n1909_003:0937b07": "名稱遠聞佛　南無法名號佛　南無奉法",
    "T45n1909_003:0937b08": "佛　南無法幢佛",
    "T45n1909_003:0937b09": "南無大勢至菩薩　南無常精進菩薩",
    "T45n1909_003:0937b10": "　南無不休息菩薩　南無虛空藏菩薩　南",
    "T45n1909_003:0937b11": "無無邊身菩薩　南無觀世音菩薩",
    "T45n1909_003:0937b12": "以大慈大悲。救護六道現受苦當受苦一",
    "T45n1909_003:0937b13": "切眾生。令此眾生即得解脫。以神通力。斷除",
    "T45n1909_003:0937b14": "惡道及地獄業。令諸眾生從今日去至于道",
    "T45n1909_003:0937b15": "場。畢竟不復墮於惡趣。捨苦報身得金剛身。",
    "T45n1909_003:0937b16": "四等六度常得現前。四辯六通如意自在。勇",
    "T45n1909_003:0937b17": "猛精進不休不息。乃至進修滿十地行。還復",
    "T45n1909_003:0937b18": "度脫一切眾生。",
    "T45n1909_003:0937b19": "慈悲道場懺法卷第三"
}