{
    "T18n0901_001:0785b07": "陀羅尼集經卷第一此卷印呪有二十九",
    "T18n0901_001:0785b09": "大唐天竺三藏阿地瞿多譯",
    "T18n0901_001:0785b10": "1 釋迦佛頂三昧陀羅尼品大神力陀羅尼經釋迦佛頂三昧陀羅尼品一",
    "T18n0901_001:0785b11": "卷於大部卷第一佛部卷上",
    "T18n0901_001:0785b12": "如是我聞：一時佛在舍衛國祇樹給孤獨園，",
    "T18n0901_001:0785b13": "與大阿羅漢五千人俱，摩訶迦葉、優嚕毘羅",
    "T18n0901_001:0785b14": "迦葉、伽耶迦葉、那提迦葉、舍利弗、大目揵",
    "T18n0901_001:0785b15": "連、難陀阿尼嚕馱、阿若憍陳如、阿難陀、羅睺",
    "T18n0901_001:0785b16": "羅……等而為上首。",
    "T18n0901_001:0785b17": "復有無量大菩薩眾，普賢菩薩、曼殊室利菩",
    "T18n0901_001:0785b18": "薩、觀自在菩薩、虛空藏菩薩、彌勒菩薩、金",
    "T18n0901_001:0785b19": "剛藏菩薩……而為上首。苾芻、苾芻尼、優婆塞、",
    "T18n0901_001:0785b20": "優婆夷、天、龍、藥叉、迦嚕囉、健達婆、阿素羅、緊",
    "T18n0901_001:0785b21": "那羅、摩睺落伽等。復有無量諸大國王，輸頭",
    "T18n0901_001:0785b22": "檀王、波斯匿王、頻婆娑羅王、梨車毘……等而",
    "T18n0901_001:0785b23": "為上首。爾時，六師外道，謂：第一、富蘭那迦",
    "T18n0901_001:0785b24": "葉，第二、摩斯迦利拏瞿舍梨子，第三、散社",
    "T18n0901_001:0785b25": "伊倍羅胝子，第四、阿質多雞賒迦婆羅，第五、",
    "T18n0901_001:0785b26": "迦俱多伽智那耶那，第六、尼乾陀若提子",
    "T18n0901_001:0785b27": "等，來詣佛所，欲與世尊共相論議。時彼園中",
    "T18n0901_001:0785b28": "有一枯樹，名菴末羅。爾時，富蘭那迦葉問",
    "T18n0901_001:0785b29": "世尊言：「儞瞿曇非一切智？若一切智，此菴",
    "T18n0901_001:0785c01": "末羅樹定死以不？」時佛知而默然不答。時",
    "T18n0901_001:0785c02": "富蘭那迦葉手把白拂，以水散之，㧊於枯",
    "T18n0901_001:0785c03": "樹，使樹還生，枝葉華果悉令繁茂。時彼外道",
    "T18n0901_001:0785c04": "手摘果子以行時眾。爾時，會中多有凡眾，心",
    "T18n0901_001:0785c05": "各狐疑：「凡夫外道有此神異，佛定不勝。」時",
    "T18n0901_001:0785c06": "佛世尊知會眾心，即入火光三摩地，從於頂",
    "T18n0901_001:0785c07": "上放無量光照三千大千世界已，佛以自",
    "T18n0901_001:0785c08": "手作佛頂印，誦佛頂呪，於佛光中化作無",
    "T18n0901_001:0785c09": "量阿僧祇殑伽沙那由他佛，其一一佛於虛",
    "T18n0901_001:0785c10": "空中行住坐臥，各放無量光明，身出水火，現",
    "T18n0901_001:0785c11": "作種種佛威神事。爾時，彼樹如故枯乾。彼富",
    "T18n0901_001:0785c12": "蘭那即時倒地悶絕而臥，其諸弟子互相",
    "T18n0901_001:0785c13": "啼哭。",
    "T18n0901_001:0785c14": "爾時，諸天住在空中，散華供養、種種音樂，及",
    "T18n0901_001:0785c15": "四部眾皆大歡喜，退坐一面。時佛世尊為諸會",
    "T18n0901_001:0785c16": "眾說佛頂法：「廣此法是十方三世一切諸佛所",
    "T18n0901_001:0785c17": "說，我今亦復廣為一切說如是法。「若欲行者，",
    "T18n0901_001:0785c18": "於淨室中安置佛頂像。其作像法，於七寶華",
    "T18n0901_001:0785c19": "上結加趺坐，其華座底戴二師子，其二師子",
    "T18n0901_001:0785c20": "坐蓮華上。其佛右手者，申臂仰掌當右脚膝",
    "T18n0901_001:0785c21": "上，指頭垂下到於華上。其左手者，屈臂仰掌",
    "T18n0901_001:0785c22": "向臍下橫著。其佛左右兩手臂上各著三箇",
    "T18n0901_001:0785c23": "七寶瓔珞，其佛頸中亦著七寶瓔珞，其佛頭",
    "T18n0901_001:0785c24": "頂上作七寶天冠。其佛身形作真金色，被赤",
    "T18n0901_001:0785c25": "袈裟。其佛右邊作觀自在菩薩一本云十一面觀世音像，右",
    "T18n0901_001:0785c26": "手屈臂向上把白拂，左手申臂向下把澡罐。其",
    "T18n0901_001:0785c27": "罐口中置於蓮華，其華端直至菩薩頂，臨於",
    "T18n0901_001:0785c28": "額前。其佛左邊作金剛藏菩薩像，像右手屈",
    "T18n0901_001:0785c29": "臂向肩上，手執白拂，左手掌中立金剛杵，",
    "T18n0901_001:0786a01": "其一端者從臂上向外立著。呪師於佛前，在",
    "T18n0901_001:0786a02": "右邊䠒跪，手執香鑪。其佛光上作首陀會",
    "T18n0901_001:0786a03": "天散華形。「作此像已，於清淨處、好料理地",
    "T18n0901_001:0786a04": "莊嚴道場。於中安置此像已，然後呪師作四",
    "T18n0901_001:0786a05": "方及上下方結界訖，建立道場，懸諸幡蓋。其",
    "T18n0901_001:0786a06": "道場四角各作一水壇，壇上各安一水罐盛",
    "T18n0901_001:0786a07": "滿淨水，各以柏葉、梨枝等塞其罐口，復以",
    "T18n0901_001:0786a08": "種種華鬘及與絹片繫其罐口柏葉、梨枝，如",
    "T18n0901_001:0786a09": "是白月十五箇日日別作此法。若水華葉不",
    "T18n0901_001:0786a10": "好、惡者，數數換却，更著新者。其佛左邊安淨",
    "T18n0901_001:0786a11": "箱子，盛《金剛般若波羅蜜多經》，日日讀之。",
    "T18n0901_001:0786a12": "其作法人日日洒浴，於淨草上而坐臥之。「於",
    "T18n0901_001:0786a13": "白月十五箇日，從初一日日別請一比丘設",
    "T18n0901_001:0786a14": "齋，多亦無限。初日三時供養佛頂，各誦呪一",
    "T18n0901_001:0786a15": "千八遍竟，然後發遣已，復數數誦般若滅罪",
    "T18n0901_001:0786a16": "呪。如是日日倍增供養，乃至第十四日於佛",
    "T18n0901_001:0786a17": "像前結長二尺華鬘十六箇著之。復安十",
    "T18n0901_001:0786a18": "八瓦盋，其十中盛滿香水、八箇瓦盋盛滿",
    "T18n0901_001:0786a19": "牛乳。復安種種飲食，復安酥燈一百盞，復",
    "T18n0901_001:0786a20": "安沈香及與香鑪訖，請喚佛。安置座已，種種",
    "T18n0901_001:0786a21": "供養，誦呪竟而發遣之。「到第十五日正五更",
    "T18n0901_001:0786a22": "頭，還如第十四日種種供養訖，於道場中作",
    "T18n0901_001:0786a23": "水壇竟，喚帝殊羅施安置。復安火爐，取沈",
    "T18n0901_001:0786a24": "水香一百八段，段別長一尺，兩頭塗蘇合香，",
    "T18n0901_001:0786a25": "一一誦呪七遍訖，火鑪中燒，如是燒盡一百",
    "T18n0901_001:0786a26": "八段。爾時，帝殊羅施來入道場，現行者前，語",
    "T18n0901_001:0786a27": "行者云；『汝為何事作如是法？』是時行者手擎",
    "T18n0901_001:0786a28": "上件種種香華等而供養訖，隨意白佛：『我欲",
    "T18n0901_001:0786a29": "某事法。』時佛隨行者願，種種聽許，忽然不現。",
    "T18n0901_001:0786b01": "若佛不現者，觀自在菩薩即現自身，與願等",
    "T18n0901_001:0786b02": "事與上無異。若行者眼不得見佛菩薩者，耳",
    "T18n0901_001:0786b03": "得聞聲；若耳不聞其語聲者，得種種佛頂驗。",
    "T18n0901_001:0786b04": "若行者不依上法修行者，不得靈驗。」",
    "T18n0901_001:0786b05": "1 釋迦佛頂身印釋迦佛頂身印第一",
    "T18n0901_001:0786b06": "「反叉左右二無名指、二小指在於掌中，直竪",
    "T18n0901_001:0786b07": "二中指頭相拄，屈二食指頭壓中指上節背，",
    "T18n0901_001:0786b08": "並竪二大指捻中指中節側，頭指來去，即說",
    "T18n0901_001:0786b09": "佛頂心呪。呪曰：",
    "T18n0901_001:0786b10": "「『那上音謨上音薩婆若耶一　唵二　多他揭都烏",
    "T18n0901_001:0786b11": "瑟膩二合沙三　阿那跋盧輕音枳跢四　謨唎欝",
    "T18n0901_001:0786b12": "地二合五　帝殊囉施六　嗚𤙖二合七　什皤羅什皤羅八",
    "T18n0901_001:0786b13": "　駄去音迦馱去音迦九　毘馱去音迦毘駄去音",
    "T18n0901_001:0786b14": "迦十　陀囉上陀囉上十一　毘陀囉毘陀囉上十二",
    "T18n0901_001:0786b15": "　瞋駄瞋馱十三　頻馱頻馱十四　嗚𤙖嗚𤙖二合去音",
    "T18n0901_001:0786b16": "㧊㧊㧊泮吒反十五　莎去音訶十六以下皆同，更不重注』」",
    "T18n0901_001:0786b17": "佛告諸比丘：「此呪能解一切諸呪——若外道、若",
    "T18n0901_001:0786b18": "摩醯首羅呪——亦能除却諸惡鬼神、亦救眾生",
    "T18n0901_001:0786b19": "五苦八難。若善男子至心受持佛頂心三昧",
    "T18n0901_001:0786b20": "陀羅尼呪，應當護持三業清淨。三業清淨有",
    "T18n0901_001:0786b21": "二種護。何等為二？一、外護，二、內護。言外護",
    "T18n0901_001:0786b22": "者，不得食我世尊殘食、不得食一切賢聖殘",
    "T18n0901_001:0786b23": "食、不得食一切鬼神殘食、不得食師僧父母",
    "T18n0901_001:0786b24": "殘食、不得食一切眾人殘食、又不得食國王",
    "T18n0901_001:0786b25": "官人殘食、不共眾人傳器而食，亦不得食毘",
    "T18n0901_001:0786b26": "那夜迦鬼魔之食——毘那夜迦食者，若麵裹物，",
    "T18n0901_001:0786b27": "𩟘煮燒熟，歡喜團……等皆不得食。若食此食，",
    "T18n0901_001:0786b28": "於三昧力不得成就。若一切人畜生產處，不",
    "T18n0901_001:0786b29": "得往到亦不得食；諸死亡家、十惡家、酤酒家、",
    "T18n0901_001:0786c01": "五辛家、埋死人家、賣凶具家、不淨人家、婬",
    "T18n0901_001:0786c02": "女家、造經像家，皆不得往亦不得食；諸不淨",
    "T18n0901_001:0786c03": "人、看他產人、捉死屍人、截割眾生身肉之人……",
    "T18n0901_001:0786c04": "如是等人皆不得近與身相觸，亦勿交往。此",
    "T18n0901_001:0786c05": "名外護清淨之法。「內護清淨者，身不得殺生、",
    "T18n0901_001:0786c06": "偷盜、邪婬，口不妄語、惡口、兩舌、綺語、戲論皆",
    "T18n0901_001:0786c07": "不應作，意不應作貪、瞋、癡等，唯起大慈、大悲、",
    "T18n0901_001:0786c08": "大喜、大捨等心，是名菩薩四無量心三業清",
    "T18n0901_001:0786c09": "淨。由三業淨，乃能受持此三昧陀羅尼佛頂",
    "T18n0901_001:0786c10": "呪印。此三昧陀羅尼力悉能解除一切天魔",
    "T18n0901_001:0786c11": "外道呪法，皆能降伏一切怨敵，及摩醯首羅、",
    "T18n0901_001:0786c12": "諸天鬼神所說呪術悉能除滅。」",
    "T18n0901_001:0786c13": "爾時，世尊即說佛頂三昧曼荼羅法：「善男子！",
    "T18n0901_001:0786c14": "若修行此陀羅尼法時，於十二月月生一日",
    "T18n0901_001:0786c15": "淨治一室，掘去惡土，以好土填，堅築令平。未",
    "T18n0901_001:0786c16": "填以前先掃灑清淨，燒安悉香，誦呪七遍，",
    "T18n0901_001:0786c17": "向前淨地立面向東，法師口云：『我某甲今於",
    "T18n0901_001:0786c18": "此處作佛頂三昧陀羅尼道場懺悔，今此地",
    "T18n0901_001:0786c19": "中東西南北、四維上下，一切非人、毘那夜迦、",
    "T18n0901_001:0786c20": "諸鬼神等皆悉遠去，不得住此。若其善心護",
    "T18n0901_001:0786c21": "佛法者，任為住此。』如是白竟，先從前地處中",
    "T18n0901_001:0786c22": "量取縱廣四肘，從東北角竪一竹竿，東南、西",
    "T18n0901_001:0786c23": "南、及西北角各竪一竿若無竹時，好木亦得。從東北角向",
    "T18n0901_001:0786c24": "上量取八尺繩繫竿上，其餘三角亦如是繫，",
    "T18n0901_001:0786c25": "至東北角一匝繫竟，還從東北角莊嚴一切，",
    "T18n0901_001:0786c26": "幡華、鈴帶、珮鏡、寶瓶次第莊飾，到東北角",
    "T18n0901_001:0786c27": "一匝嚴訖，唯開西門，東及南、北三門總閉。次",
    "T18n0901_001:0786c28": "莊上方，從東北角以一幡繫至西南角繫，正",
    "T18n0901_001:0786c29": "東門上以一幡繫至西門繫，其東南角又",
    "T18n0901_001:0787a01": "繫一幡至西北角繫，正南門上又繫一幡至",
    "T18n0901_001:0787a02": "北門繫。次莊上方訖，各分幡帶繫著四柱，",
    "T18n0901_001:0787a03": "又從東北角繫至西北角繫。「次取新淨牛糞，",
    "T18n0901_001:0787a04": "不食糟豆特犢子糞最為第一，不得直用其",
    "T18n0901_001:0787a05": "生牛糞，取新瓦罐以汲淨水，不用殘水，瀉",
    "T18n0901_001:0787a06": "淨盆中，以糞和水攪去其滓，著檀香末。取一",
    "T18n0901_001:0787a07": "柳枝，以右手執，左手執金剛杵及其數珠，面",
    "T18n0901_001:0787a08": "向東坐，誦佛頂心呪，柳枝攪水，呪一百八遍。",
    "T18n0901_001:0787a09": "持呪水器入道場中，從東北角㧊其香水，",
    "T18n0901_001:0787a10": "以右手摩地，隨日轉摩，隨摩隨乾，忽令停",
    "T18n0901_001:0787a11": "水。道場內地一遍摩訖，乃至道場外四邊，摩",
    "T18n0901_001:0787a12": "各一步地，四角竪標，結繩為界，此則名為佛",
    "T18n0901_001:0787a13": "頂三昧陀羅尼結界之地。如一遍摩，第二、第",
    "T18n0901_001:0787a14": "三亦如是摩。摩地不得用殘香水，日日別取",
    "T18n0901_001:0787a15": "新淨牛糞，准前作用，作此水者，則名佛頂三",
    "T18n0901_001:0787a16": "昧陀羅尼八功德水。「壇地乾竟，取五寶瓶各",
    "T18n0901_001:0787a17": "受一升——如無寶瓶，新淨瓦瓨未經用者亦",
    "T18n0901_001:0787a18": "得中用——臨時滿盛淨水，各安五穀，著七色",
    "T18n0901_001:0787a19": "香，又安雄黃，各如棗大。其五瓶中各插柳",
    "T18n0901_001:0787a20": "枝、柏枝、竹枝、雜華果枝，皆并葉用，以用綵帛",
    "T18n0901_001:0787a21": "各長四尺繫雜果枝上，將此五瓶各安四角。",
    "T18n0901_001:0787a22": "「莊九盞燈置道場中，用佛頂心中心呪呪一",
    "T18n0901_001:0787a23": "百八遍。先將此燈入道場中，從東北角竿",
    "T18n0901_001:0787a24": "下安一燈、正當東門安一燈、東南角柱下安",
    "T18n0901_001:0787a25": "一燈、正南門安一盞燈、西南角竿下安一",
    "T18n0901_001:0787a26": "燈、正西門門南頰安一燈、門北頰安一燈、西",
    "T18n0901_001:0787a27": "北角柱下安一燈、正北門安一燈。依前作",
    "T18n0901_001:0787a28": "法，將其華瓶從東北角安一瓶、東南角安",
    "T18n0901_001:0787a29": "一瓶、西南角安一瓶、西北角安一瓶、正中心",
    "T18n0901_001:0787b01": "安一瓶。取蘇合香、龍腦香、麝香、欝金香、沈水",
    "T18n0901_001:0787b02": "香、栴檀香、安息香、薰陸香、白膠香，除蘇合香，",
    "T18n0901_001:0787b03": "餘八色香以和少分五穀，各安瓶中——五穀",
    "T18n0901_001:0787b04": "者，大麥、小麥、小豆、稻穀、胡麻——取種種華疊、種",
    "T18n0901_001:0787b05": "種香疊，西門內安置。取白芥子，石子十顆大",
    "T18n0901_001:0787b06": "如鷄子，淨洒，共芥子一處安著。先燒安息",
    "T18n0901_001:0787b07": "香、薰陸香，未燒香前，誦心中心呪印印香",
    "T18n0901_001:0787b08": "鑪。呪七遍竟，手執香鑪而作是言：『我某甲",
    "T18n0901_001:0787b09": "供養十方一切佛、一切般若波羅蜜、一切觀世",
    "T18n0901_001:0787b10": "音菩薩、一切諸菩薩、一切金剛藏菩薩、天龍",
    "T18n0901_001:0787b11": "八部、護塔護法諸善神等，證我比丘某甲作",
    "T18n0901_001:0787b12": "佛頂三昧陀羅尼功德如意成就，請求加護。』",
    "T18n0901_001:0787b13": "「作是語已，則奉請釋迦佛頂像，正當道場中",
    "T18n0901_001:0787b14": "心懸著，則燒八種香供養，頂禮釋迦牟尼佛。",
    "T18n0901_001:0787b15": "却坐合掌，端身而住，瞻仰世尊，以偈讚曰：",
    "T18n0901_001:0787b16": "「『南無佛智慧精進，　　那羅延力骨鎖身，",
    "T18n0901_001:0787b17": "波羅蜜多六度行，　　大慈悲父常為人。』",
    "T18n0901_001:0787b18": "「如是偈讚三說訖，頂禮捧足恭敬，即取種種",
    "T18n0901_001:0787b19": "香末，手中捧香，誦心呪呪七遍，散釋迦牟",
    "T18n0901_001:0787b20": "尼佛及十方一切佛、般若菩薩等上，普同供",
    "T18n0901_001:0787b21": "養，是名香三昧陀羅尼供養。「復作華印，捧種",
    "T18n0901_001:0787b22": "種華，如前香法呪七遍已，如前散供養者，此",
    "T18n0901_001:0787b23": "即名陀羅尼三昧華供養。「次即左手執金剛",
    "T18n0901_001:0787b24": "杵，右手執數珠，口云：『頂戴恭敬般若波羅蜜",
    "T18n0901_001:0787b25": "多法，恒沙萬德今從諸佛受。』說是語已，即舉",
    "T18n0901_001:0787b26": "兩手頂戴恭敬，是名頂戴恭敬之法。還放數",
    "T18n0901_001:0787b27": "珠及金剛杵於寶器上，頂禮世尊，右遶三匝，",
    "T18n0901_001:0787b28": "辭佛而出。「更以香湯淨洒浴已，著新淨衣——",
    "T18n0901_001:0787b29": "淨衣三具，從旦至午著一具衣、從午至黃昏",
    "T18n0901_001:0787c01": "著一具衣、從黃昏至中夜時著一具衣、從中",
    "T18n0901_001:0787c02": "夜至平明時復著一具，如是替換，終而復始。",
    "T18n0901_001:0787c03": "如無三具，二具亦得。其衣上下俱用黃色，不",
    "T18n0901_001:0787c04": "宜雜色。著淨衣已，即用破魔印呪護身。",
    "T18n0901_001:0787c05": "2 佛頂破魔結界降伏印咒佛頂破魔結界降伏印呪第二",
    "T18n0901_001:0787c06": "「准前身印，唯改二頭指竪，頭相捻，以二中",
    "T18n0901_001:0787c07": "指各㧙頭指上節背側，過頭相拄，並屈二",
    "T18n0901_001:0787c08": "大指入於掌內。先應頂戴恭敬印已，至心誦",
    "T18n0901_001:0787c09": "呪。呪曰：",
    "T18n0901_001:0787c10": "「『唵一　室唎二合夜二　婆醯三　莎婆訶四』",
    "T18n0901_001:0787c11": "「頂戴恭敬呪七遍已，印左右肩、當心、咽下、眉",
    "T18n0901_001:0787c12": "間、髮際及印頂後，如是三度。此印及呪常",
    "T18n0901_001:0787c13": "用護身結界，釋迦牟尼佛初成道時坐菩提",
    "T18n0901_001:0787c14": "樹下，先用此印誦陀羅尼護身結界，降伏諸",
    "T18n0901_001:0787c15": "魔成等正覺。「是陀羅尼印能解一切種種毒",
    "T18n0901_001:0787c16": "蟲、種種惡鬼、種種精魅、種種諸魔、鬼神呪術",
    "T18n0901_001:0787c17": "皆悉除遣，一切厭蠱、呪詛、口舌皆悉消滅，不",
    "T18n0901_001:0787c18": "能為害。「若善男子於奢摩他、毘鉢舍那，速得",
    "T18n0901_001:0787c19": "成就禪定解脫。作觀行時，先印床座呪三七",
    "T18n0901_001:0787c20": "遍及身心竟，而上床座結加趺坐，衣服束",
    "T18n0901_001:0787c21": "帶皆悉緩繫，正坐端身，骨節相拄，項直平視，",
    "T18n0901_001:0787c22": "舉舌向腭，以右手壓左手作般若三昧禪印。",
    "T18n0901_001:0787c23": "先觀四大，色畢竟空，無有真實；次觀五蘊，知",
    "T18n0901_001:0787c24": "其性空不可得，即心寂滅三昧；觀色性不",
    "T18n0901_001:0787c25": "可得，即色寂滅三昧。若證此三昧時，心生大",
    "T18n0901_001:0787c26": "歡喜，或見諸境界不得取著，滅除一切諸重",
    "T18n0901_001:0787c27": "罪障；若見他障，為彼作印，誦陀羅尼，即得除",
    "T18n0901_001:0787c28": "滅一切罪障。「護身結界訖，入道場中西門禮",
    "T18n0901_001:0787c29": "拜胡跪，即印香爐，誦呪七遍，燒安悉香、熏",
    "T18n0901_001:0788a01": "陸香已，口云：『我某甲奉請作法，如意成就。』右",
    "T18n0901_001:0788a02": "手掐數珠，左手執金剛杵，印白芥子寶器之",
    "T18n0901_001:0788a03": "上，誦前大心呪，呪一百八遍，還放數珠及金",
    "T18n0901_001:0788a04": "剛杵香寶器上。作破魔印，印白芥子、石子，",
    "T18n0901_001:0788a05": "各呪七遍。次作佛頂索印，印白芥子、石，各",
    "T18n0901_001:0788a06": "呪七遍。次作佛金輪印呪、次作佛刀印呪，各",
    "T18n0901_001:0788a07": "呪七遍，即手執芥子寶器，從道場內東北角",
    "T18n0901_001:0788a08": "散白芥子。如是，四方、四維、上下散一遍訖，第",
    "T18n0901_001:0788a09": "二、第三亦如是散。散已，即出於道場外，准前",
    "T18n0901_001:0788a10": "散白芥子，四方、四維、上下散竟，把其石子從",
    "T18n0901_001:0788a11": "東北角盡力𢱍石。如是，四方、四維、上下各",
    "T18n0901_001:0788a12": "𢱍一石，石所到處即為外界，芥子到處即",
    "T18n0901_001:0788a13": "為內界。還入道場作破魔印印地，誦呪七遍，",
    "T18n0901_001:0788a14": "即名地結界。四角四方以手印空中轉，呪七",
    "T18n0901_001:0788a15": "遍，即是結八方界。以手印頂上一尺高轉呪",
    "T18n0901_001:0788a16": "七遍，即名上結界法。次用手印總結界竟，手",
    "T18n0901_001:0788a17": "執香鑪，燒種種香，口云：『奉請結界，各依本位",
    "T18n0901_001:0788a18": "威儀具足，如法而住。』",
    "T18n0901_001:0788a19": "3 佛頂奉請印佛頂奉請印第三",
    "T18n0901_001:0788a20": "「准前身印，唯改二頭指直竪，相去四寸半，並",
    "T18n0901_001:0788a21": "二大指直竪，去中指八分，誦佛頂心呪；至第",
    "T18n0901_001:0788a22": "四遍，二頭指漸漸屈入掌；呪滿七遍，反手",
    "T18n0901_001:0788a23": "印，即和南頂禮，向內散去奉請印，即作花光",
    "T18n0901_001:0788a24": "印誦呪。呪曰：",
    "T18n0901_001:0788a25": "「『唵吽迦摩羅　娑婆訶呪七遍』",
    "T18n0901_001:0788a26": "4 蓮華捧足印咒蓮華捧足印呪第四亦名花光印也",
    "T18n0901_001:0788a27": "「二小指竪相捻，並竪二大指，自餘六指散開",
    "T18n0901_001:0788a28": "直竪，微曲指節，似開華勢。呪滿七遍，並屈二",
    "T18n0901_001:0788a29": "大指向掌內，即頂禮，向內散去蓮華印其",
    "T18n0901_001:0788b01": "座。呪曰：「『唵上聲一　迦摩囉二　莎訶三　呪七遍』",
    "T18n0901_001:0788b02": "5 座印座印第五",
    "T18n0901_001:0788b03": "「右手五指竪相捻，以左手頭指、中指、無名指",
    "T18n0901_001:0788b04": "屈右手五指，大指壓上，直申左小指，誦前",
    "T18n0901_001:0788b05": "坐呪滿七遍已，散去坐印。",
    "T18n0901_001:0788b06": "「次請釋迦佛中心坐，次請東門釋迦心佛，",
    "T18n0901_001:0788b07": "用佛頂印誦佛頂呪，請坐法用准前，奉請南",
    "T18n0901_001:0788b08": "門侍者金剛藏菩薩。",
    "T18n0901_001:0788b09": "6 金剛藏菩薩印咒金剛藏菩薩印呪第六",
    "T18n0901_001:0788b10": "「左右無名指掌內相叉，右壓左，向虎口直申，",
    "T18n0901_001:0788b11": "二小指竪相捻，二中指竪相捻，直竪二頭指，",
    "T18n0901_001:0788b12": "相去四寸半，並竪二大指，去中指一寸，誦金",
    "T18n0901_001:0788b13": "剛藏心呪。呪曰：",
    "T18n0901_001:0788b14": "「『唵一　跋折囉二　悉婆二合婆皤去音耶三　莎婆",
    "T18n0901_001:0788b15": "訶四　誦七遍，徐屈頭指向掌內，次頂禮』",
    "T18n0901_001:0788b16": "「其坐法用准前請坐法無異。",
    "T18n0901_001:0788b17": "「次請北門侍者十一面觀世音菩薩。",
    "T18n0901_001:0788b18": "7 十一面觀世音菩薩印咒十一面觀世音菩薩印呪第七",
    "T18n0901_001:0788b19": "「二中指直竪，頭相捻，直竪二頭指，相去四寸",
    "T18n0901_001:0788b20": "半，並二大指直竪，二無名指相去一寸八分，",
    "T18n0901_001:0788b21": "二小指直竪，相去五寸，頭指來去。呪七遍",
    "T18n0901_001:0788b22": "已，漸屈頭指入掌，禮拜奉請，作法亦如前說。",
    "T18n0901_001:0788b23": "呪曰：",
    "T18n0901_001:0788b24": "「『唵一　阿嚧力二　莎訶三』",
    "T18n0901_001:0788b25": "「次請四角金剛，誦前金剛藏呪，作前金剛",
    "T18n0901_001:0788b26": "藏王印，從東北角請、東南角、西南角、西北角",
    "T18n0901_001:0788b27": "一請。四度屈指印竟，其呪誦聲相續不斷，",
    "T18n0901_001:0788b28": "口云：『從東北角奉請金剛，東南、西南及西北",
    "T18n0901_001:0788b29": "角奉請金剛，各住本位，如法而坐。』即作華座",
    "T18n0901_001:0788c01": "印，隨日三遍轉印誦呪，呪同前說坐印呪無",
    "T18n0901_001:0788c02": "異。誦七遍已，恭敬頂禮。禮已，次作大三昧印，",
    "T18n0901_001:0788c03": "誦三昧呪。",
    "T18n0901_001:0788c04": "8 大三昧敕語結界印咒大三昧勅語結界印呪第八",
    "T18n0901_001:0788c05": "「左右二無名指、二小指掌內相叉，右壓左，直",
    "T18n0901_001:0788c06": "竪二中指，頭相捻，屈二頭指捻中指上節背，",
    "T18n0901_001:0788c07": "屈二大指附著頭指屈一節，二手掌相去四",
    "T18n0901_001:0788c08": "寸，頂戴恭敬，空中四方隨日右轉，誦三昧大",
    "T18n0901_001:0788c09": "結界呪。呪曰：",
    "T18n0901_001:0788c10": "「『唵一　商迦上音禮二一本云羯唎　摩訶三昧焰三上音　槃",
    "T18n0901_001:0788c11": "陀槃陀四　文闍文闍五　莎婆訶』",
    "T18n0901_001:0788c12": "「誦七遍已，手印隨日轉。轉三匝已，次應勅",
    "T18n0901_001:0788c13": "云：『三昧結界威儀具足，如法而住若結界時，廢文闍文闍；解",
    "T18n0901_001:0788c14": "界之時，用文闍文闍。』此是十方三世諸佛大三昧陀羅尼呪",
    "T18n0901_001:0788c15": "印，若人至心受持讀誦，滿三十萬遍乃至七",
    "T18n0901_001:0788c16": "十萬遍，滅除四重、十惡、五逆、一闡提罪，除去",
    "T18n0901_001:0788c17": "種種橫障橫惱，眾人見者皆大歡喜，於一切",
    "T18n0901_001:0788c18": "三昧陀羅尼力速得成就。「善男子手執香爐，",
    "T18n0901_001:0788c19": "燒香供養，為其七世一切父母、現存父母著",
    "T18n0901_001:0788c20": "一丸香、普為六道一切四生著一丸香、又為",
    "T18n0901_001:0788c21": "一切病苦眾生著一丸香、復為一切十方施主",
    "T18n0901_001:0788c22": "著一丸香、又為自身著一丸香。著香已竟，印",
    "T18n0901_001:0788c23": "其香鑪，呪七遍已，名捧香鑪，至心供養釋",
    "T18n0901_001:0788c24": "迦文佛并佛眷屬、供養觀世音菩薩并其眷",
    "T18n0901_001:0788c25": "屬、供養金剛藏菩薩并其眷屬。即普運心，周",
    "T18n0901_001:0788c26": "遍十方一切淨土、六道四生、一切地獄、一",
    "T18n0901_001:0788c27": "切病苦諸眾生處，香雲遍滿十方法界，作",
    "T18n0901_001:0788c28": "香宮殿樓閣、七寶池臺、微妙音聲、一切佛事",
    "T18n0901_001:0788c29": "供養；香雲遍至地獄，出和雅音稱讚三寶，隨",
    "T18n0901_001:0789a01": "聞隨稱離地獄苦；遍至六道，滿眾生願，病苦",
    "T18n0901_001:0789a02": "眾生香雲入體，除去一切種種病惱，此是佛",
    "T18n0901_001:0789a03": "頂三昧香雲供養之法。「一切寶物、一切諸華——",
    "T18n0901_001:0789a04": "曼陀羅華、芬陀利華、俱物頭華、瞻蔔華……等——",
    "T18n0901_001:0789a05": "一切末香、種種塗香、諸香功德池水供養，如",
    "T18n0901_001:0789a06": "前無異。末香、華雲皆悉遍滿十方法界，供養",
    "T18n0901_001:0789a07": "種種寶、種種飲食、種種財寶、種種華鬘、瓔珞、",
    "T18n0901_001:0789a08": "華冠、寶釧等物，一切供養。「香池法者，用八種",
    "T18n0901_001:0789a09": "香——謂欝金、沈水、蘇合、薰陸海、此岸栴檀、牛",
    "T18n0901_001:0789a10": "頭栴檀、麝香、龍腦香——是八種香共擣為末，以",
    "T18n0901_001:0789a11": "淨水和，寶器中盛。於道場內，從東北角內",
    "T18n0901_001:0789a12": "院著一香水器，正東、東南、正南、西南、正西、西",
    "T18n0901_001:0789a13": "北、正北門下如是八處各著一器八種香水，",
    "T18n0901_001:0789a14": "其尊像前著二器水，是名八種功德池水，亦",
    "T18n0901_001:0789a15": "名陀羅尼三昧水，復名佛頂三昧甘露妙藥，",
    "T18n0901_001:0789a16": "亦名清淨陀羅尼藥。供養已竟，從佛請藥，",
    "T18n0901_001:0789a17": "服之三度，日別一度，及灑散頂、面、身、心上，內",
    "T18n0901_001:0789a18": "外清淨，障難病苦皆悉消滅。次作和南，至心",
    "T18n0901_001:0789a19": "頂禮一切諸佛、般若波羅蜜、菩薩、金剛、一切賢",
    "T18n0901_001:0789a20": "聖，行者起立作禮拜印十一面部禮拜印同。",
    "T18n0901_001:0789a21": "9 那謨悉羯囉印咒那謨悉羯囉印呪第九唐云禮拜，下有讚歎呪",
    "T18n0901_001:0789a22": "「兩手掌相合，左右十指直竪相叉，右壓左，",
    "T18n0901_001:0789a23": "十指頭齊正，即誦那謨悉羯囉呪。呪曰：",
    "T18n0901_001:0789a24": "「『那謨上音陀舍南上音下同一　蒲陀俱智南二　唵三",
    "T18n0901_001:0789a25": "　戶嚧戶嚧四　悉陀嚧者儞五　薩婆去音遏他六",
    "T18n0901_001:0789a26": "　娑達儞七　莎婆訶八』",
    "T18n0901_001:0789a27": "「誦三遍已，頂禮一拜，如是三度。「如是禮拜",
    "T18n0901_001:0789a28": "者，禮一切佛、般若、菩薩、金剛、賢聖，滅除一切",
    "T18n0901_001:0789a29": "十惡、五逆、四重等罪，一切障難皆悉消滅。若",
    "T18n0901_001:0789b01": "人禮拜十萬億佛，所得功德不及誦此陀羅",
    "T18n0901_001:0789b02": "尼人作印禮拜所得功德。「禮訖胡跪，手執香",
    "T18n0901_001:0789b03": "鑪燒香供養一切三寶；第二更燒香慰問諸",
    "T18n0901_001:0789b04": "天神王、一切鬼神，起大慈悲悉與歡喜，歸依",
    "T18n0901_001:0789b05": "三寶發菩提心。放香爐竟，却坐端身，作禮",
    "T18n0901_001:0789b06": "拜印，以印當胸，即誦讚歎三寶神力滅罪陀",
    "T18n0901_001:0789b07": "羅尼呪。呪曰：",
    "T18n0901_001:0789b08": "「『那上音謨上音娜婆娜婆羝那吽二合下同一　三藐",
    "T18n0901_001:0789b09": "三菩陀俱智那𤙖二　那上音謨娜婆娜婆羝那",
    "T18n0901_001:0789b10": "𤙖三　達摩俱智那𤙖四　那上音謨娜婆娜婆羝",
    "T18n0901_001:0789b11": "那𤙖五　僧伽俱智那𤙖六　跢姪他七　唵八　摩隷毘",
    "T18n0901_001:0789b12": "摩隷九　昵上音儞吉反麼𠼝黎十　薩婆跛波迦生",
    "T18n0901_001:0789b13": "二合羯𠼝十一　莎婆訶十二』",
    "T18n0901_001:0789b14": "「若善男子、善女人至心受持滿三十萬遍，能",
    "T18n0901_001:0789b15": "滅一切根本重罪，一切障難悉皆消滅。晝夜",
    "T18n0901_001:0789b16": "六時，時別誦呪一百八遍、或四十九遍、或三",
    "T18n0901_001:0789b17": "七遍，相續受持，一切橫病皆悉消滅。晨朝淨",
    "T18n0901_001:0789b18": "洒手面、漱口竟，正面向東，呪一掬水三遍",
    "T18n0901_001:0789b19": "灑於頭、頂、面、身、心上，如是三遍，一切眾人見",
    "T18n0901_001:0789b20": "者歡喜，所往之處無有障礙。「讚歎已訖，至心",
    "T18n0901_001:0789b21": "頂禮諸佛、般若、菩薩、金剛等，請求加護：『我某",
    "T18n0901_001:0789b22": "甲身攝受護念，哀愍覆護，賜與我某甲種種",
    "T18n0901_001:0789b23": "行願，我某甲乘佛威神受持佛頂三昧陀",
    "T18n0901_001:0789b24": "羅尼曼咥𠼝慕陀羅，曼荼羅功德頂戴受持。』",
    "T18n0901_001:0789b25": "「作是語已，頂戴恭敬，即從世尊請般若波羅",
    "T18n0901_001:0789b26": "蜜數珠，即作數珠印。",
    "T18n0901_001:0789b27": "10 數珠印數珠印第十",
    "T18n0901_001:0789b28": "「以左手大指捻無名指甲上，小指、中指直竪，",
    "T18n0901_001:0789b29": "屈頭指捻中指上節背，右手亦同，用右中指",
    "T18n0901_001:0789c01": "捻數珠，結加趺坐，端身而住，誦前大佛頂心",
    "T18n0901_001:0789c02": "呪一千八十遍、或五百四十遍，一一掐之，及",
    "T18n0901_001:0789c03": "受持釋迦佛頂一切印法。「每月月生一日至",
    "T18n0901_001:0789c04": "月生七日獻八槃飲食、一切雜果，從東北角",
    "T18n0901_001:0789c05": "安一盤食、正東門安一盤、東南角安一盤、正",
    "T18n0901_001:0789c06": "南門安一盤、西南角安一盤、正中心像前安",
    "T18n0901_001:0789c07": "一盤、西北角安一盤、正北門安一盤；從月八",
    "T18n0901_001:0789c08": "日至十五日，日日獻食，如果子法。如其不得",
    "T18n0901_001:0789c09": "日日獻者，取月三日、若月五日、若月七日應",
    "T18n0901_001:0789c10": "獻果子，其月八日、十三日、十四日、十五日應",
    "T18n0901_001:0789c11": "獻食供養。若能月一日至十五日，日日相",
    "T18n0901_001:0789c12": "續，供養果食、種種諸物、香華等者，最勝第一。",
    "T18n0901_001:0789c13": "十六日已去，直以香華供養誦呪，乃至月盡。",
    "T18n0901_001:0789c14": "月月如是。「善男子！作數珠者，用金、銀、赤銅、水",
    "T18n0901_001:0789c15": "精、瑠璃、沈水、檀香、青蓮子、瓔珞子。」佛告諸比",
    "T18n0901_001:0789c16": "丘：「如上所說諸數珠中，水精第一。",
    "T18n0901_001:0789c17": "11 佛頂頭印佛頂頭印第十一",
    "T18n0901_001:0789c18": "「准前佛頂身印，唯改二頭指㧙在中指後，",
    "T18n0901_001:0789c19": "頭相拄，用破一切外道法及諸鬼神呪術等",
    "T18n0901_001:0789c20": "法，悉皆除破一切橫障，一切難事悉皆消散。",
    "T18n0901_001:0789c21": "隨所住處有諸惡獸、毒蟲等難，呪白芥子和",
    "T18n0901_001:0789c22": "灰一百八遍，向東北角呪三遍已，一散芥子；",
    "T18n0901_001:0789c23": "如是八方逐日轉散，所有毒蟲悉皆消滅。次",
    "T18n0901_001:0789c24": "作佛頂轉法輪印。",
    "T18n0901_001:0789c25": "12 佛頂轉法輪印咒佛頂轉法輪印呪第十二",
    "T18n0901_001:0789c26": "「准前佛頂身印，唯改二頭指直竪，捻二中指",
    "T18n0901_001:0789c27": "甲下。呪曰：",
    "T18n0901_001:0789c28": "「『唵一　斫迦囉二合二　餘宕大忘反雞三　瞋馱尼四　嗚𤙖",
    "T18n0901_001:0789c29": "二合𭠒五　莎訶六』",
    "T18n0901_001:0790a01": "「若有受持此法輪印陀羅尼者，一切諸法三",
    "T18n0901_001:0790a02": "昧、陀羅尼法、自在力速得成就，令佛正法久",
    "T18n0901_001:0790a03": "住世間，常行菩薩摩訶薩道，起大慈心教化",
    "T18n0901_001:0790a04": "眾生，修一切善法、斷一切惡法，是名轉法輪，",
    "T18n0901_001:0790a05": "滅除一切罪，一闡提等皆悉消滅。次作金輪",
    "T18n0901_001:0790a06": "印。",
    "T18n0901_001:0790a07": "13 帝殊囉施金輪印咒帝殊囉施金輪印呪第十三",
    "T18n0901_001:0790a08": "「二小指竪，頭相拄，二無名指屈中節，頭側相",
    "T18n0901_001:0790a09": "拄，並竪二大指捻無名指頭，二中指竪，頭側",
    "T18n0901_001:0790a10": "相拄，屈二頭指曲捻中指上節背，頭指來",
    "T18n0901_001:0790a11": "去，二肘頭相著，即說呪曰：",
    "T18n0901_001:0790a12": "「『唵一　浮嚕那二　嗚𤙖三　莎訶四上』",
    "T18n0901_001:0790a13": "「若能受持此印呪者，悉能滅除一切罪障。誦",
    "T18n0901_001:0790a14": "呪滿四十萬遍，所往之處皆悉歡喜，一切賊",
    "T18n0901_001:0790a15": "難皆悉退散。",
    "T18n0901_001:0790a16": "14 又帝殊羅施金輪佛頂心法印咒又帝殊羅施金輪佛頂心法印呪第十四",
    "T18n0901_001:0790a17": "「准阿彌陀佛轉法輪印，唯改兩手頭指、中指、",
    "T18n0901_001:0790a18": "無名指皆曲，竪二大指、小指，印當心上",
    "T18n0901_001:0790a19": "擬更勘。",
    "T18n0901_001:0790a20": "「呪曰：",
    "T18n0901_001:0790a21": "「『唵𤙖一　毘藍毘藍二　嗚𤙖𭠒三　莎訶四』",
    "T18n0901_001:0790a22": "金輪佛頂像法金輪佛頂像法",
    "T18n0901_001:0790a23": "「欲畫其像，取淨白疊若淨絹布，闊狹任意，",
    "T18n0901_001:0790a24": "不得截割，於其疊上畫世尊像，身真金色，著",
    "T18n0901_001:0790a25": "赤袈裟，戴七寶冠，作通身光，手作母陀羅，結",
    "T18n0901_001:0790a26": "跏趺坐七寶莊嚴蓮華座上。其華座下竪",
    "T18n0901_001:0790a27": "著金輪，其金輪下畫作寶池，遶池四邊作",
    "T18n0901_001:0790a28": "欝金華，及四天王各隨方立。其下左邊畫作",
    "T18n0901_001:0790a29": "文殊師利菩薩，身皆白色，頂背有光，七寶瓔",
    "T18n0901_001:0790b01": "珞寶冠、天衣種種莊嚴，乘於師子。右邊畫作",
    "T18n0901_001:0790b02": "普賢菩薩，莊嚴如前，乘於白象。於其師子、白",
    "T18n0901_001:0790b03": "象中間畫大般若菩薩之像，面有三目，莊嚴",
    "T18n0901_001:0790b04": "如前，手把經匣，端身而坐。於佛頂上空中畫",
    "T18n0901_001:0790b05": "作五色雲蓋，其蓋左右有淨居天，雨七寶華。」",
    "T18n0901_001:0790b06": "爾時，會中復有無量諸大菩薩、四道果人、及",
    "T18n0901_001:0790b07": "諸緣覺、并諸天眾、一切鬼神、諸仙外道皆悉",
    "T18n0901_001:0790b08": "雲集，各獻神呪，皆言：「我曾過去諸佛所說神",
    "T18n0901_001:0790b09": "呪我皆受持。」或言：「我從十恒河沙佛所說",
    "T18n0901_001:0790b10": "呪我皆受持。」或言二十、或言三十、乃至或言：",
    "T18n0901_001:0790b11": "「百恒河沙佛所說呪我皆受持。」是諸眾等各",
    "T18n0901_001:0790b12": "白佛言：「世尊！我等今欲各誦神呪，惟願世尊",
    "T18n0901_001:0790b13": "聽我等說。」爾時，世尊默然聽許。時諸菩薩、諸",
    "T18n0901_001:0790b14": "天、鬼神、諸龍王等隨其所應，各誦先世所",
    "T18n0901_001:0790b15": "習神呪，其所誦呪各現呪神，側塞虛空，中",
    "T18n0901_001:0790b16": "無間隙。爾時，觀世音菩薩起大慈悲，偏袒右",
    "T18n0901_001:0790b17": "肩，頂禮佛足，白佛言：「世尊！我曾過去於諸佛",
    "T18n0901_001:0790b18": "所得陀羅尼，我今欲說，願佛聽許。」爾時，世",
    "T18n0901_001:0790b19": "尊讚歎觀世音菩薩：「善哉，善哉！汝大慈悲欲",
    "T18n0901_001:0790b20": "說神呪，今正是時。」",
    "T18n0901_001:0790b21": "爾時，觀世音菩薩即現何耶揭哩婆身唐云馬頭。",
    "T18n0901_001:0790b22": "說神呪時，即現呪神映蔽於前，一切菩薩、諸",
    "T18n0901_001:0790b23": "天神等所現呪神悉令不現，如以磑石蓋於",
    "T18n0901_001:0790b24": "井上，唯觀世音菩薩——一切持呪眾聖中王——獨",
    "T18n0901_001:0790b25": "顯自在。",
    "T18n0901_001:0790b26": "爾時，世尊起大慈悲，即於頂上肉髻相中放",
    "T18n0901_001:0790b27": "五色光，遍照十方一切世界，於虛空中遊旋",
    "T18n0901_001:0790b28": "如蓋。其光明中有菩薩名帝殊囉施，結加",
    "T18n0901_001:0790b29": "趺坐，放大光明，身支節中各出火焰，口說神",
    "T18n0901_001:0790c01": "呪——多者名曰大佛頂呪，少者名為小佛頂呪，",
    "T18n0901_001:0790c02": "說如是等種種呪法——并作印法。帝殊囉施說",
    "T18n0901_001:0790c03": "此呪等現威神時，映蔽於前何耶揭哩婆身",
    "T18n0901_001:0790c04": "及呪神，悉不復現。",
    "T18n0901_001:0790c05": "爾時，觀世音菩薩頂禮佛足，白佛言：「世尊！奇",
    "T18n0901_001:0790c06": "哉，希有。世尊威神，我於一切持呪中王更無",
    "T18n0901_001:0790c07": "有上。世尊慈悲頂上放光，光明中出帝殊囉",
    "T18n0901_001:0790c08": "施菩薩，滅我所現身及呪神一無遺餘。更有",
    "T18n0901_001:0790c09": "何法能滅世尊帝殊囉施？」爾時，世尊告觀世",
    "T18n0901_001:0790c10": "音菩薩：「我有心呪名曰金輪，最尊為極，更無",
    "T18n0901_001:0790c11": "過者，惟佛與佛乃能知之。是呪能滅帝殊囉",
    "T18n0901_001:0790c12": "施并呪等法，汝等應當一心受持，生希有想。」",
    "T18n0901_001:0790c13": "爾時，世尊即說金輪陀囉尼印：「印如前所",
    "T18n0901_001:0790c14": "說，誦者、聽者若能至心隨誦一遍一經於耳，",
    "T18n0901_001:0790c15": "塵沙眾罪若輕若重悉皆消滅，無願不果，速",
    "T18n0901_001:0790c16": "當成佛。此陀羅尼悉能破壞一切諸法，更無",
    "T18n0901_001:0790c17": "有上此結印呪有人安在此中，本無。",
    "T18n0901_001:0790c18": "15 放白光明佛頂印放白光明佛頂印第十五亦云放十方光印也",
    "T18n0901_001:0790c19": "「合二小指竪，頭相捻，二無名指相博，直竪指",
    "T18n0901_001:0790c20": "頭，相去一分，二中指亦爾，指頭相去三分，二",
    "T18n0901_001:0790c21": "頭指屈，捻中指上節背側，並竪二大指，去中",
    "T18n0901_001:0790c22": "指五分，頭指來去，呪用金輪呪。",
    "T18n0901_001:0790c23": "16 又有白光明佛頂印又有白光明佛頂印第十六",
    "T18n0901_001:0790c24": "「各竪二小指及二無名指相博，二中指㧙",
    "T18n0901_001:0790c25": "於無名指上，次曲二食指頭捻中指上節，並",
    "T18n0901_001:0790c26": "二大指各捻無名指下節內，舉印著自頂",
    "T18n0901_001:0790c27": "上，頭指來去，呪同前金輪呪。」",
    "T18n0901_001:0790c28": "佛告諸比丘：「若國界內滯雨不息，作白光明",
    "T18n0901_001:0790c29": "印，誦大心呪，奉請佛安置坐華座上，即燒",
    "T18n0901_001:0791a01": "求羅香唐云安悉香也、薰陸香。供養佛訖，白云：『我某",
    "T18n0901_001:0791a02": "甲為某事奉請作法，施與眾生種種安隱，願",
    "T18n0901_001:0791a03": "大慈悲，果我所願。』作是語已，取白芥子和鹽，",
    "T18n0901_001:0791a04": "呪一百八遍，及作光明印呪三七遍，攪芥子",
    "T18n0901_001:0791a05": "鹽，安一火爐，左手執金剛杵并執數珠，右",
    "T18n0901_001:0791a06": "手捉白芥子，呪一遍一投火中，如是數滿一",
    "T18n0901_001:0791a07": "千八遍，其雨即止。「像面向北，呪師向南，露地",
    "T18n0901_001:0791a08": "作法。如其不止，即示現威儀，頂上著緋，以黃",
    "T18n0901_001:0791a09": "繒纏右遶劍一口，正當像前竪刀二口，兩邊",
    "T18n0901_001:0791a10": "亦竪，一邊各二，如前所作白芥子法一百八",
    "T18n0901_001:0791a11": "遍訖，右手執劍遶像三匝，行道誦呪相續不",
    "T18n0901_001:0791a12": "絕，還至本處。面向東北角，以劍隨日，頭上急",
    "T18n0901_001:0791a13": "轉，轉三匝已，向東北擬；四角四方皆亦如是。",
    "T18n0901_001:0791a14": "於夜分時呪五炬火，以白芥子打其炬火，滿",
    "T18n0901_001:0791a15": "三七遍，以一炬火頭上右轉，轉三匝竟向東",
    "T18n0901_001:0791a16": "擲之；南、西、北方皆亦如是。其後一炬頭向地",
    "T18n0901_001:0791a17": "轉，轉三匝竟刺於地上，更轉三匝向空上擲。",
    "T18n0901_001:0791a18": "作是法時，相續誦呪，其雨即止。",
    "T18n0901_001:0791a19": "「復有作法，以種種華散佛像上，然後收華舉",
    "T18n0901_001:0791a20": "著淨處。若滯雨時，取前舉華，呪華一遍一",
    "T18n0901_001:0791a21": "投火中，如是數滿一千八遍、若一萬遍，其雨",
    "T18n0901_001:0791a22": "即止。",
    "T18n0901_001:0791a23": "「和白芥子作法。",
    "T18n0901_001:0791a24": "「復有作法，取一新瓦瓨可受二升，瓨上畫作",
    "T18n0901_001:0791a25": "一須菩提，出家形像，頭戴華冠，作怒神面，怒",
    "T18n0901_001:0791a26": "眼大瞋。將此畫瓨出著露地，如前所說白芥",
    "T18n0901_001:0791a27": "子法，其雨即止。",
    "T18n0901_001:0791a28": "「又有作法，舍下露地，和香牛糞作一水壇，",
    "T18n0901_001:0791a29": "縱廣四肘。於其壇中，牛糞和泥作一龍形，龍",
    "T18n0901_001:0791b01": "尾頭向西，呪白芥子打其泥龍，一呪一打，一",
    "T18n0901_001:0791b02": "百八遍，以紫檀橛釘龍項上，其雨即止。「如上",
    "T18n0901_001:0791b03": "一一作法之時，先作白光明印頭頂上著，誦",
    "T18n0901_001:0791b04": "呪七遍，右轉手印呪三七遍，手印向右髆前",
    "T18n0901_001:0791b05": "著，翹左足立，面向左邊作大瞋顏，高聲殺",
    "T18n0901_001:0791b06": "史賣反喝。復轉金剛向四方擬打，一切風雨隨",
    "T18n0901_001:0791b07": "打皆止。",
    "T18n0901_001:0791b08": "17 若那斫迦羅印咒若那斫迦羅印呪第十七唐云智輪",
    "T18n0901_001:0791b09": "「先竪二中指頭相拄，屈二無名指，各㧙中指",
    "T18n0901_001:0791b10": "中節背，頭離一寸二分，以二頭指各壓二無",
    "T18n0901_001:0791b11": "名指上節背，頭離中指甲三分，屈二小指在",
    "T18n0901_001:0791b12": "掌中，以二大指各捻中指上節內，合腕。陀羅",
    "T18n0901_001:0791b13": "尼曰：",
    "T18n0901_001:0791b14": "「『唵一　結知二合伽去音陀二　𤙖去聲泮三破吒反　此陀",
    "T18n0901_001:0791b15": "羅尼第二句內知字半聲呼之』",
    "T18n0901_001:0791b16": "「此印陀羅尼，若說法時，預前禮拜一切三寶",
    "T18n0901_001:0791b17": "請加被已，作印至心，誦陀羅尼一百八遍或",
    "T18n0901_001:0791b18": "千八遍，然後說法，即得無畏樂說無礙。若人",
    "T18n0901_001:0791b19": "惡心論議，難者自然屈伏。「又以此印印佛輪",
    "T18n0901_001:0791b20": "座，呪一百八遍，然後請佛安置座上，一切魔",
    "T18n0901_001:0791b21": "軍無不歸伏，大壇會中皆用此印。",
    "T18n0901_001:0791b22": "18 若奴瑟儞沙印咒若奴瑟儞二合沙印呪第十八唐云智頂",
    "T18n0901_001:0791b23": "「准前，唯改二頭指頭各捻中指甲上，指頭各",
    "T18n0901_001:0791b24": "與中指頭齊。陀羅尼曰：",
    "T18n0901_001:0791b25": "「『唵一　摩摩摩摩二　𤙖去音儞三』",
    "T18n0901_001:0791b26": "「此印陀羅尼，能誦持者得最上智，生生不",
    "T18n0901_001:0791b27": "失。",
    "T18n0901_001:0791b28": "19 迦黎沙舍尼印咒迦黎沙舍尼印呪第十九唐云滅罪",
    "T18n0901_001:0791b29": "「准前，唯改二頭指各側博中指上節側，頭離",
    "T18n0901_001:0791c01": "一寸，離二大指頭四分。陀羅尼曰：",
    "T18n0901_001:0791c02": "「『唵一　迦黎舍儞闍二』",
    "T18n0901_001:0791c03": "「此印陀羅尼，若善男子、善女人至心作印",
    "T18n0901_001:0791c04": "誦陀羅尼，隨誦一遍，百千萬億俱致那由他",
    "T18n0901_001:0791c05": "恒河沙劫四重、五逆、一闡提罪、一切罪障悉",
    "T18n0901_001:0791c06": "皆消滅；若能一生日日常誦千遍、萬遍，能令",
    "T18n0901_001:0791c07": "行者無始以來一切罪障悉皆消滅。",
    "T18n0901_001:0791c08": "20 阿跋囉質多印咒阿跋囉質多印呪第二十唐云無能勝也",
    "T18n0901_001:0791c09": "「准前，唯改二頭指頭離二大指頭三分。陀羅",
    "T18n0901_001:0791c10": "尼曰：",
    "T18n0901_001:0791c11": "「『唵一　阿跋囉二合質提二　𤙖上㧊三』",
    "T18n0901_001:0791c12": "「此印陀羅尼，若善男女能誦持者，王賊、鬼神、",
    "T18n0901_001:0791c13": "一切險難不能為害。「若欲受持上四法者，於",
    "T18n0901_001:0791c14": "閑靜處當作水壇，縱廣四肘，種種莊嚴，於道",
    "T18n0901_001:0791c15": "場中安置佛像、若佛舍利，種種供養，像前胡",
    "T18n0901_001:0791c16": "跪，至心誦呪，滿千八遍、若滿萬遍，日日如是",
    "T18n0901_001:0791c17": "滿十萬遍、乃至百萬，果願不虛。",
    "T18n0901_001:0791c18": "21 釋迦牟尼佛懺悔法印咒釋迦牟尼佛懺悔法印呪第二十一",
    "T18n0901_001:0791c19": "「左右頭指、無名指、小指等並向下相叉，竪二",
    "T18n0901_001:0791c20": "中指頭相拄，二大指相鉤，右壓左，左右大指",
    "T18n0901_001:0791c21": "頭附右頭指側。呪曰：",
    "T18n0901_001:0791c22": "「『那上音無上音薩婆腎若耶一　唵二　三婆悉底",
    "T18n0901_001:0791c23": "二合稽三　莎訶四』",
    "T18n0901_001:0791c24": "「是法印呪能除一切三業罪障，滅諸四重、五",
    "T18n0901_001:0791c25": "逆等罪，皆悉除滅。",
    "T18n0901_001:0791c26": "22 佛頂刀印咒佛頂刀印呪第二十二",
    "T18n0901_001:0791c27": "「左右八指叉入掌內，右押左，直竪二中指，頭",
    "T18n0901_001:0791c28": "相拄，合腕。呪曰：",
    "T18n0901_001:0791c29": "「『唵一　渴伽囉末拏二　鉢囉末陀那姿次也反三　擣",
    "T18n0901_001:0792a01": "馱去音耶四　莎訶五』",
    "T18n0901_001:0792a02": "「諸比丘若作此印，誦前大呪。若人身上患鬼",
    "T18n0901_001:0792a03": "神病，以印打頭、胸、背，隨其病處以印刺捺。復",
    "T18n0901_001:0792a04": "呪白芥子打病者頭、面、心、胸，復以手捉白芥",
    "T18n0901_001:0792a05": "子，於頭上、心、胸、肩、背上右轉摩之，日夜四",
    "T18n0901_001:0792a06": "時五時燒安悉香，遶身右轉及薰鼻孔，七",
    "T18n0901_001:0792a07": "日之中作法即差。「若天魔鬼神難發遣者，如",
    "T18n0901_001:0792a08": "前作四肘壇，准如前法，獻八盤食、燈十六盞——",
    "T18n0901_001:0792a09": "四角各一、四門各二、中心佛坐四角各一，下",
    "T18n0901_001:0792a10": "燈之時皆隨日轉，不得逆行。結界奉請如前",
    "T18n0901_001:0792a11": "不異，教令病人清淨洒浴，著淨衣服。近壇",
    "T18n0901_001:0792a12": "西門令於呪師左邊坐竟，呪師與其香鑪，",
    "T18n0901_001:0792a13": "燒香發願禮拜，如前作芥子法一百八遍。即",
    "T18n0901_001:0792a14": "取一椀醋飯、一椀甜漿水、一椀氷水，取其飯",
    "T18n0901_001:0792a15": "椀於病人頭上、心、胸、身上右輪旋轉，呪三七",
    "T18n0901_001:0792a16": "遍，以椀暫著病人頭上，令一人當前擎一淨",
    "T18n0901_001:0792a17": "器，以椀中飯瀉淨器內，餘二椀亦爾。呪師",
    "T18n0901_001:0792a18": "受取淨器三物，攪令相和，頭上遶身轉三匝",
    "T18n0901_001:0792a19": "已，遣人急送瀉西南上，勿令迴顧。「此送食",
    "T18n0901_001:0792a20": "法，初夜、五更二度為之，七日作法。至第四日，",
    "T18n0901_001:0792a21": "種種飲食果子供養，西門安淨寶火鑪，燒於",
    "T18n0901_001:0792a22": "淨柴，至心奉請釋迦文佛於火鑪中坐蓮華",
    "T18n0901_001:0792a23": "上。當取乳酪、酥蜜、飲食、果子、胡麻、人油等呪",
    "T18n0901_001:0792a24": "三七遍，各取少許，呪一遍一擲火中，滿一百",
    "T18n0901_001:0792a25": "八遍。晝夜三時——旦、午、初夜——供養，時時作法。呪",
    "T18n0901_001:0792a26": "師取白芥子於自身上巡轉，呪白芥子滿一",
    "T18n0901_001:0792a27": "百八遍，一切鬼神悉皆遠去，不得其便。「凡欲",
    "T18n0901_001:0792a28": "作法，皆須作法好自護身。若不爾者，恐鬼神",
    "T18n0901_001:0792a29": "得便。",
    "T18n0901_001:0792b01": "「次作佛頂索印法。",
    "T18n0901_001:0792b02": "23 佛頂索印咒佛頂索印呪第二十三",
    "T18n0901_001:0792b03": "「准前佛頂刀印，唯改二中指上節屈頭相拄，",
    "T18n0901_001:0792b04": "令指頭平。若有鬼神難處作印誦呪，諸惡鬼",
    "T18n0901_001:0792b05": "神皆悉散滅。即說索呪，呪曰：",
    "T18n0901_001:0792b06": "「『唵一　覩嚕噰二合二　槃陀槃陀三　莎訶四』",
    "T18n0901_001:0792b07": "「若賊難處誦呪作印，賊不能近人。若人患眼",
    "T18n0901_001:0792b08": "白雲經年，取蓽茇和井花水，石上研藥。",
    "T18n0901_001:0792b09": "隨研呪藥，取器宬竟，於像前呪一千八十",
    "T18n0901_001:0792b10": "遍，點著眼中，其翳即差。",
    "T18n0901_001:0792b11": "24 佛頂縛鬼印咒佛頂縛鬼印呪第二十四",
    "T18n0901_001:0792b12": "「反叉二小指、二無名指在於掌中，直竪二中",
    "T18n0901_001:0792b13": "指，頭相拄，並竪二大指捻中指中節側，屈二",
    "T18n0901_001:0792b14": "頭指壓二大指指甲，相著合腕，即說呪曰：",
    "T18n0901_001:0792b15": "「『唵一　毘輸提二　莎訶三』",
    "T18n0901_001:0792b16": "「諸比丘！取東引桃枝無瘡病者，以印印枝，呪",
    "T18n0901_001:0792b17": "二十一遍，打病人身，其病即差。若狐魅病、山",
    "T18n0901_001:0792b18": "精、鬼魅、壓蠱病等，呪白芥子二十一遍，以打",
    "T18n0901_001:0792b19": "病人頭、面、胸、心，燒安悉香，遶身薰鼻及噏，",
    "T18n0901_001:0792b20": "取香烟二十一咽，用桃枝打法，先打左臂肘",
    "T18n0901_001:0792b21": "內，次打右肘、腰間、曲䐐，其病即差。用研雄黃",
    "T18n0901_001:0792b22": "呪一百八遍，護身結界，頂上、髮際、左腋、右腋、",
    "T18n0901_001:0792b23": "心上、項下、眉間如是七處各點，晝夜三時如",
    "T18n0901_001:0792b24": "是作法，病人床下以牛糞泥一肘小壇，淨",
    "T18n0901_001:0792b25": "洒燈盞，著一盞燈，結界作法，燈夜別著，其",
    "T18n0901_001:0792b26": "病即差。",
    "T18n0901_001:0792b27": "25 釋迦佛眼印咒釋迦佛眼印呪第二十五",
    "T18n0901_001:0792b28": "「反叉二小指、二無名指於掌中，直竪二中指，",
    "T18n0901_001:0792b29": "頭相拄，並竪二大指，屈二頭指壓二大指頭，",
    "T18n0901_001:0792c01": "頭相拄。呪曰：",
    "T18n0901_001:0792c02": "「『唵一　毘嚧支只伊反儞二　莎訶三』",
    "T18n0901_001:0792c03": "「作佛眼印，誦前大呪，得身清淨、眼根清淨。若",
    "T18n0901_001:0792c04": "至誠受持佛眼印呪，亦得具足五眼清淨，一",
    "T18n0901_001:0792c05": "切眾生見者歡喜。若人患眼、眼赤痛者，作印",
    "T18n0901_001:0792c06": "印眼及印藥呪，內眼中差。若印水呪噀眼并",
    "T18n0901_001:0792c07": "洒，即得除差。",
    "T18n0901_001:0792c08": "26 釋迦佛印釋迦佛印第二十六此印無呪，不得名號",
    "T18n0901_001:0792c09": "「准前佛眼印，唯改二頭指屈捻中指上節背，",
    "T18n0901_001:0792c10": "右大指壓左大指上。",
    "T18n0901_001:0792c11": "27 釋迦佛印釋迦佛印第二十七亦無呪名「准前，唯改以左大",
    "T18n0901_001:0792c12": "指壓右大指上。",
    "T18n0901_001:0792c13": "28 釋迦佛印釋迦佛印第二十八亦無呪名「准前，唯改並屈二",
    "T18n0901_001:0792c14": "大指入掌中。",
    "T18n0901_001:0792c15": "「若能受持此三印者及能日日恭敬供養，一",
    "T18n0901_001:0792c16": "切罪障皆悉消滅，一切功德念念增長。",
    "T18n0901_001:0792c17": "29 斫迦囉跋囉底印咒斫迦囉跋囉上音底印呪第二十九唐云輪轉",
    "T18n0901_001:0792c18": "「金輪印同，呪曰：",
    "T18n0901_001:0792c19": "「『唵一　毘社曳二　娑訶上音三』",
    "T18n0901_001:0792c20": "「呪佛坐輪，二十一遍；若呪水罐，一百八遍。",
    "T18n0901_001:0792c21": "30 佛斫迦羅法印佛斫迦羅法印第三十",
    "T18n0901_001:0792c22": "「以二手無名指相拄，與二大指、頭指聚相",
    "T18n0901_001:0792c23": "拄，直並二中指，頭指來去，誦前頂呪。是印",
    "T18n0901_001:0792c24": "能降伏一切惡魔外道，坐禪時用，易得入定",
    "T18n0901_001:0792c25": "已上元本竟已，下二印呪後加之。",
    "T18n0901_001:0792c26": "31 如來施眾生無畏法印咒如來施眾生無畏法印呪第三十一",
    "T18n0901_001:0792c27": "「以右手垂向下，大指捻無名指甲上，左手頭",
    "T18n0901_001:0792c28": "指壓中指甲上，餘指直竪向胸上。呪師作歡",
    "T18n0901_001:0792c29": "喜面，胡跪坐，膝頭解如向前，身亦向前，頭向",
    "T18n0901_001:0793a01": "左少許。無畏呪曰：",
    "T18n0901_001:0793a02": "「『唵一　婆羅那帝梨二　囉尸三　步𡀔沙四　曼怛囉",
    "T18n0901_001:0793a03": "二合夜五　莎訶六』",
    "T18n0901_001:0793a04": "32 一字佛頂法咒一字佛頂法呪第三十二",
    "T18n0901_001:0793a05": "「准軍荼利身印，上唯改開掌腕，以二大指",
    "T18n0901_001:0793a06": "各側捻二頭指中節。呪曰：",
    "T18n0901_001:0793a07": "「『苾凌去音長呼梵本一字，此土無字，故二合呼』",
    "T18n0901_001:0793a08": "「是法印呪作大壇處，召請以後用此印呪呪",
    "T18n0901_001:0793a09": "七遍已，壇法即成。每呼一遍，當誦大佛頂身",
    "T18n0901_001:0793a10": "呪一遍，等無差別。若誦滿足十萬遍時即有",
    "T18n0901_001:0793a11": "光驗；二十萬遍即能廣利一切眾生；若誦",
    "T18n0901_001:0793a12": "諸呪加此呪，誦滿十萬遍即具大驗已下還是元本。」",
    "T18n0901_001:0793a13": "佛告諸比丘：「若能受持讀誦三昧陀羅尼者，",
    "T18n0901_001:0793a14": "依前作壇相續誦呪，或三十萬遍、或七十萬",
    "T18n0901_001:0793a15": "遍，作種種供養，於中示現種種境界。行者爾",
    "T18n0901_001:0793a16": "時好自安心，勿令怖懼——或見燈焰長一丈五",
    "T18n0901_001:0793a17": "尺、香烟亦爾、或道場幡帶而自掉動、或所獻",
    "T18n0901_001:0793a18": "散華多日不死、或雜果樹枝多日不萎、或房",
    "T18n0901_001:0793a19": "內有聲，勿生驚怖；或無雲而有雷聲、或無雲",
    "T18n0901_001:0793a20": "雨落，勿生驚怖。當知行者一切罪障皆悉消",
    "T18n0901_001:0793a21": "滅，得三昧陀羅尼力，以後即設五色壇法，燈",
    "T18n0901_001:0793a22": "食、香華、種種供養一准前法，或佛、般若、菩薩、",
    "T18n0901_001:0793a23": "金剛、天等為行者現身，隨其見時種種乞",
    "T18n0901_001:0793a24": "願。",
    "T18n0901_001:0793a25": "佛頂八肘壇法佛頂八肘壇法",
    "T18n0901_001:0793a26": "「治地如前，竪竿莊嚴，及埋七寶、并五穀子、八",
    "T18n0901_001:0793a27": "種香等亦如前說，次調白粉，以香水和。共一",
    "T18n0901_001:0793a28": "解法比丘入道場已，從東北角柱內離柱六",
    "T18n0901_001:0793a29": "指下一粉點點，餘三維法亦如是。點四維竟，",
    "T18n0901_001:0793b01": "取一繩子，長四十尺，細如釵股，粉汁中𣷽。𣷽",
    "T18n0901_001:0793b02": "已綟出，遣前解法人捉其繩頭捺，法師向",
    "T18n0901_001:0793b03": "南角點上捺，用左手拼繩，點東三指一拼繩，",
    "T18n0901_001:0793b04": "點西三指一拼繩，即收繩子，粉中綟出。前",
    "T18n0901_001:0793b05": "人執繩，頭向西出，使右手執繩一頭向頭上",
    "T18n0901_001:0793b06": "逐日轉，應語彼言，依點上捺繩子。師亦依東",
    "T18n0901_001:0793b07": "邊點上捺，還左手一拼繩，點向南三指一拼",
    "T18n0901_001:0793b08": "繩，點北三指一拼繩，收取繩子，粉中綟出。向",
    "T18n0901_001:0793b09": "西門出繩子，前向南頭立，師執繩頭准前",
    "T18n0901_001:0793b10": "依點捺，師用左手拼繩，點西三指一拼繩，點",
    "T18n0901_001:0793b11": "東三指一拼繩，又收繩子，粉中綟出。前人持",
    "T18n0901_001:0793b12": "繩，東北角點上捺著，師還如前，西北角捺著，",
    "T18n0901_001:0793b13": "點上一拼繩，點北三指一拼繩，南點三指",
    "T18n0901_001:0793b14": "一拼繩。「點南三指拼一匝竟，作一竹片二",
    "T18n0901_001:0793b15": "肘度子。從東北角外緣放一竹度向西量，更",
    "T18n0901_001:0793b16": "著一竹度向南量下一點，取竹度依點上向",
    "T18n0901_001:0793b17": "西量，向北竹度頭下點，依點上向南，兩竹",
    "T18n0901_001:0793b18": "頭相拄下一點；東南角、西南角、西北角亦如",
    "T18n0901_001:0793b19": "是，量各下粉點。從東畔綟繩出，還依前法",
    "T18n0901_001:0793b20": "當點，拼繩點東、點西各三指地，依前法拼；南、",
    "T18n0901_001:0793b21": "西、北方亦如是拼。「第一院竟，還取竹度，從東",
    "T18n0901_001:0793b22": "北角第一緣從角向西量度頭下點，從點向",
    "T18n0901_001:0793b23": "南量，還從角下一竹，向南量，竹頭下一點，從",
    "T18n0901_001:0793b24": "點向西量，兩竹頭相拄，下一點；量餘三角法",
    "T18n0901_001:0793b25": "亦如是。量已下點。從西邊粉中將出繩子，從",
    "T18n0901_001:0793b26": "西門入，從東北角捺，師向西頭准前一拼繩，",
    "T18n0901_001:0793b27": "向西三指一拼繩，復向西三指一拼繩；南、",
    "T18n0901_001:0793b28": "西、北方亦如是拼。南向北取、西向東取、北向",
    "T18n0901_001:0793b29": "南取，內緣一匝竟，還取竹度。「內緣西北外",
    "T18n0901_001:0793c01": "角，二竹度量三指，一刻為記，將竹度從角向",
    "T18n0901_001:0793c02": "西量，刻頭下一點，從點向南量更取一度，從",
    "T18n0901_001:0793c03": "角向南量，刻頭下點，從點向西量，兩刻頭相",
    "T18n0901_001:0793c04": "拄下一點；東南角、西南角、西北角亦如是依",
    "T18n0901_001:0793c05": "刻下點。「還從西邊粉中出繩子，還從西門",
    "T18n0901_001:0793c06": "入，從西北角點上捺繩頭，師向頭依點捺",
    "T18n0901_001:0793c07": "拼繩，點東三指一拼繩，點西三指一拼繩；南、",
    "T18n0901_001:0793c08": "西、北方亦如是拼。「第二繩竟，取二竹度，量",
    "T18n0901_001:0793c09": "六指作一刻，從第二外院西北角內緣角",
    "T18n0901_001:0793c10": "頭向西量六指，刻頭下點，從點向南量，復以",
    "T18n0901_001:0793c11": "一竹從角向南量，刻頭下一點，從點向西量，",
    "T18n0901_001:0793c12": "兩刻頭相拄下一點；東、南、西、北角亦如是量、",
    "T18n0901_001:0793c13": "下點。「從西邊粉中出繩子，還從西北角點上",
    "T18n0901_001:0793c14": "捺繩頭，師向南邊捺拼繩，向點三指一拼",
    "T18n0901_001:0793c15": "繩；南、西、北方亦如是拼。「一依點拼總三重竟，",
    "T18n0901_001:0793c16": "復將繩子東北角捺繩頭，師向西頭捺捻取",
    "T18n0901_001:0793c17": "量，齊中疊繩子，還從東北角繩頭所到處作",
    "T18n0901_001:0793c18": "一點記，從記向南角量取中心，下一粉點；",
    "T18n0901_001:0793c19": "南、西、北方亦如是量。「中心下點，從東面中心",
    "T18n0901_001:0793c20": "從點向北量一竹度，度頭下一點，從中點向",
    "T18n0901_001:0793c21": "南量一度竹，頭下一點，取一竹度量四",
    "T18n0901_001:0793c22": "指，折屈頭，內粉中，從北點向東印、從印頭向",
    "T18n0901_001:0793c23": "北印、從印頭向東印、從南邊點還向東印、從",
    "T18n0901_001:0793c24": "印頭向南印、從印頭向東印。「粉內出繩子，從",
    "T18n0901_001:0793c25": "北印頭捺繩子，師向南印頭，捺繩子一拼",
    "T18n0901_001:0793c26": "繩，次作東門竟，南、西、北方亦如是作；乃至三",
    "T18n0901_001:0793c27": "重四門亦如是，作門法但從三重，西門體開，",
    "T18n0901_001:0793c28": "餘三門擬閉。「作四門竟，即取五色粉，用八",
    "T18n0901_001:0793c29": "色香熱水和五色粉，從外院東北角安粉",
    "T18n0901_001:0794a01": "器，呪一百八遍。師向第一院內道上坐，遣前",
    "T18n0901_001:0794a02": "人向院東坐，取二竹度，從第二竪三道北緣",
    "T18n0901_001:0794a03": "頭向南量一尺，此是東外緣；內緣亦如是量。",
    "T18n0901_001:0794a04": "兩竹頭一拼繩，向北三指一拼繩，復向北三",
    "T18n0901_001:0794a05": "指一拼繩，乃至向南量，分位作七位，南北",
    "T18n0901_001:0794a06": "亦爾。西面門南，分為三位；門北亦爾，分作三",
    "T18n0901_001:0794a07": "位。「第二院東還如是量，拼作六位；南北亦",
    "T18n0901_001:0794a08": "爾，分為六位。西面門南，拼為兩位；門北亦",
    "T18n0901_001:0794a09": "爾，分為兩位。從東北角作金剛地印，用黑白",
    "T18n0901_001:0794a10": "二色作，從北面一肘地白粉界道處，重下白",
    "T18n0901_001:0794a11": "粉、次下赤色道、次下青色道、次下黃色道、次",
    "T18n0901_001:0794a12": "下黑色道，此五色道從外畔一匝下五色道；",
    "T18n0901_001:0794a13": "第二、第三外緣亦如是作。中心作千葉蓮華，",
    "T18n0901_001:0794a14": "以五色作。「三院四角例是金剛地印之位。",
    "T18n0901_001:0794a15": "金剛地印法金剛地印法",
    "T18n0901_001:0794a16": "「第二院東面北頭，第二、是文殊師利菩薩，第",
    "T18n0901_001:0794a17": "三、般若波羅蜜多菩薩，第四、釋迦金輪佛，第",
    "T18n0901_001:0794a18": "五、釋迦轉法輪佛，第六、阿彌陀佛，第七、釋迦",
    "T18n0901_001:0794a19": "牟尼佛眼，東面位竟。「南面，第二、金剛母摩",
    "T18n0901_001:0794a20": "麼雞菩薩，第三、商羯羅菩薩，第四、央俱施菩",
    "T18n0901_001:0794a21": "薩，第五、金剛藏菩薩，第六、金剛君茶利菩",
    "T18n0901_001:0794a22": "薩，第七、隨心金剛，南面位訖。",
    "T18n0901_001:0794a23": "「西面南頭，第二、第三位皆作金剛叉；西面門",
    "T18n0901_001:0794a24": "北，第一、第二亦作三股金剛杵。",
    "T18n0901_001:0794a25": "「北面東頭，第二、觀世音母，第三、耶輸陀羅菩",
    "T18n0901_001:0794a26": "薩，第四、觀世音妹，第五、觀世音王，第六、十一",
    "T18n0901_001:0794a27": "面觀世音菩薩，第七、毘俱智觀世音菩薩。「北",
    "T18n0901_001:0794a28": "面西頭，第二、不空羂索菩薩，第三、馬頭觀世",
    "T18n0901_001:0794a29": "音菩薩。「東面外院北頭，第二、提頭賴吒天王，",
    "T18n0901_001:0794b01": "第三、地藏菩薩，第四、虛空藏菩薩，第五、釋迦",
    "T18n0901_001:0794b02": "佛蓋，第六、釋迦佛刀，第七、釋迦佛矟，第八、天",
    "T18n0901_001:0794b03": "帝釋。",
    "T18n0901_001:0794b04": "「南面，第二、阿祇儞地皤那，第三、南方毘嚧勒",
    "T18n0901_001:0794b05": "叉，第四、金剛疊，第五、金剛杵，第六、火頭金剛，",
    "T18n0901_001:0794b06": "第七、金剛童子，第八、金剛兒。",
    "T18n0901_001:0794b07": "「西門南，第二、第三、第四，一矟、二叉；門北第一、",
    "T18n0901_001:0794b08": "第二，叉、矟一，第三、毘嚧博叉。「北面西頭，第二、",
    "T18n0901_001:0794b09": "多唎心觀世音，第三、一蹉三鉢底迦囉觀世",
    "T18n0901_001:0794b10": "音，第四、隨心觀世音，第五、三股叉，第六、北方",
    "T18n0901_001:0794b11": "毘沙門，第七、第八，一叉、一鏃。「中心帝殊羅施，",
    "T18n0901_001:0794b12": "鑠雞謨儞為道場主，燈一百盞，及約位作飲",
    "T18n0901_001:0794b13": "食、種種香華、種種飲食、種種香水椀、及十六",
    "T18n0901_001:0794b14": "水瓶，各各皆呪一百八遍。從東北角下燈、下",
    "T18n0901_001:0794b15": "食、下瓶，瓶著四角、四門、中心。「供養作法一一",
    "T18n0901_001:0794b16": "如前，七日、八日兩夜不睡，十三、十四、十五夜",
    "T18n0901_001:0794b17": "不睡，月八日、十三、十四、十五日不食——得食藥、",
    "T18n0901_001:0794b18": "及酥、乳󰉓等。月別十五日五更頭取十六",
    "T18n0901_001:0794b19": "瓨水，西門行著，用金剛印印瓨呪一百八",
    "T18n0901_001:0794b20": "遍，禮拜發願：『弟子某甲今從佛請三昧陀羅尼",
    "T18n0901_001:0794b21": "功德之水灌頂身心，三業清淨，行願具足。』即",
    "T18n0901_001:0794b22": "將水瓶上牛糞香水壇上，脫去衣裳，面正東",
    "T18n0901_001:0794b23": "立，擎水瓨頭上淋，口云：『十方一切佛賜與",
    "T18n0901_001:0794b24": "我某甲一切菩薩行願。』「先從中心帝殊羅施",
    "T18n0901_001:0794b25": "灌身心，以次取瓨灌盡，著衣服入道場行",
    "T18n0901_001:0794b26": "道作業，行者得行願時及種種相貌不得向",
    "T18n0901_001:0794b27": "一人說，行道作業亦不得向一人說。「又，法欲",
    "T18n0901_001:0794b28": "令一切羅闍心歡喜者，煮粳米乳粥，於道場",
    "T18n0901_001:0794b29": "西門先呪乳粥一千八十遍。從門南頰取",
    "T18n0901_001:0794c01": "穀木柴，火鑪上然，請釋迦佛坐火鑪中蓮",
    "T18n0901_001:0794c02": "華座上。取少許乳粥，呪一遍一擲火中燒，",
    "T18n0901_001:0794c03": "如是滿一百八遍。旦起、午時、黃昏作法，滿七",
    "T18n0901_001:0794c04": "日，一切羅闍奉請迎喚，種種供養，生大歡喜。",
    "T18n0901_001:0794c05": "「又，法呪酥合香一千八十遍，於正西門寶",
    "T18n0901_001:0794c06": "火鑪上請釋迦佛坐於火中蓮華座上，取前",
    "T18n0901_001:0794c07": "蘇合香，呪一遍一擲火中燒供養。晝夜六時",
    "T18n0901_001:0794c08": "作法、五時亦得，時別誦一百八遍，一切諸佛、",
    "T18n0901_001:0794c09": "一切菩薩、金剛、天等生大歡喜。",
    "T18n0901_001:0794c10": "七日作法七日作法",
    "T18n0901_001:0794c11": "「又法，呪薰陸香一千八十遍，准前作法，晝夜",
    "T18n0901_001:0794c12": "五時——四時亦得——滿七日已，一切梵王、魔醯首",
    "T18n0901_001:0794c13": "羅生大歡喜。",
    "T18n0901_001:0794c14": "「又法，呪安悉香一千八十遍，晝夜四時——三",
    "T18n0901_001:0794c15": "時亦得——滿七日，一切諸神王、四大天王、諸鬼",
    "T18n0901_001:0794c16": "王等生大歡喜。",
    "T18n0901_001:0794c17": "「又法，呪白膠香一千八十遍，准前作法滿七",
    "T18n0901_001:0794c18": "日已，一切諸鬼生大歡喜。",
    "T18n0901_001:0794c19": "「又法，呪白芥子鹽一千八十遍，摩自身心，呪",
    "T18n0901_001:0794c20": "一遍一擲火中，准前作法滿七日已，一切橫",
    "T18n0901_001:0794c21": "病、一切橫障、一切官事、口舌等事悉皆消",
    "T18n0901_001:0794c22": "滅。",
    "T18n0901_001:0794c23": "「又法，先呪白芥子一千八十遍，即捻少許，呪",
    "T18n0901_001:0794c24": "一遍一擲火中，准前作法滿七日，一切官人、",
    "T18n0901_001:0794c25": "一切魔醯利生大歡喜。",
    "T18n0901_001:0794c26": "「又法，呪胡麻、稻穀華一千八十遍，請釋迦佛",
    "T18n0901_001:0794c27": "坐於火中蓮華座上，取少許，呪一遍一擲火",
    "T18n0901_001:0794c28": "中，供養滿一百八遍。准前作法滿七日已，心",
    "T18n0901_001:0794c29": "力、身力皆悉具足，一切比丘、比丘尼、菩薩摩",
    "T18n0901_001:0795a01": "訶薩眾、諸天善神常隨衛護。」",
    "T18n0901_001:0795a02": "佛告諸比丘：「未入三曼荼羅大道場者，不得",
    "T18n0901_001:0795a03": "說此三昧陀羅尼呪印，不得聽聞、不得見",
    "T18n0901_001:0795a04": "法。若為說者，當墮地獄；其聽法者，得愚癡",
    "T18n0901_001:0795a05": "報；輒見法者，鬼神瞋訶。雖自曾入三昧道場，",
    "T18n0901_001:0795a06": "若不用心護法，輕爾露處作印呪法者，為惡",
    "T18n0901_001:0795a07": "鬼神之所得便；若能至誠堅固受持者，一切",
    "T18n0901_001:0795a08": "諸天隨身為護。是陀羅尼法，如日照霜、如火",
    "T18n0901_001:0795a09": "燒眾物。一切山中，須彌為勝；此經亦爾，諸經",
    "T18n0901_001:0795a10": "中勝。一切水中，大海為最；此經亦爾，諸經中",
    "T18n0901_001:0795a11": "最。一切星中，月天為勝；此經亦爾，諸經中勝。",
    "T18n0901_001:0795a12": "一切聖中，諸佛第一；此經亦爾，一切經中最",
    "T18n0901_001:0795a13": "為第一。」",
    "T18n0901_001:0795a14": "爾時，諸比丘眾、菩薩摩訶薩、天龍八部、諸鬼",
    "T18n0901_001:0795a15": "神等聞佛所說，皆大歡喜，作禮奉行。",
    "T18n0901_001:0795a16": "佛頂法竟，從此以下明諸佛法。",
    "T18n0901_001:0795a17": "佛說陀羅尼集經卷第一"
}