{
    "T39n1791_002:0441a02": "2注大乘入楞伽經卷第二",
    "T39n1791_002:0441a04": "「云何象馬獸因何而捕取？云何卑陋人？願佛為",
    "T39n1791_002:0441a05": "我說。」問：象馬等獸，因何捕取遞相殺戮？及",
    "T39n1791_002:0441a06": "問：卑陋賤人，何業所致？",
    "T39n1791_002:0441a07": "「云何六時攝？云何一闡提，女男及不男，此並云",
    "T39n1791_002:0441a08": "何生？」上句問：外道有六節為師。又云：西域兩",
    "T39n1791_002:0441a09": "月為時，年分六節。次句問：一闡提。如下，一闡提",
    "T39n1791_002:0441a10": "中別答。次句問：黃門男女，如《正法念經》所明。",
    "T39n1791_002:0441a11": "「云何修行進？云何修行退？」問：學者修行，云何",
    "T39n1791_002:0441a12": "而有進退之異？",
    "T39n1791_002:0441a13": "「瑜珈師有幾？令人住其中。」瑜珈，此云相應。",
    "T39n1791_002:0441a14": "謂與一切乘境、行、果等相應也。如《瑜珈師地",
    "T39n1791_002:0441a15": "論》五分十七地中所明。",
    "T39n1791_002:0441a16": "「眾生生諸趣，何形？何色相？富饒大自在，此復何",
    "T39n1791_002:0441a17": "因得？」問：眾生諸趣，形相富饒，自在之因。",
    "T39n1791_002:0441a18": "「云何釋迦種？云何甘蔗種？」問：如來世俗種姓。",
    "T39n1791_002:0441a19": "事在他經，略如《釋迦譜》、《方誌》等所明。",
    "T39n1791_002:0441a20": "「仙人長苦行，是誰之教授？」問：仙人修苦行，",
    "T39n1791_002:0441a21": "謂得長生。彼師以何法教授弟子？",
    "T39n1791_002:0441a22": "「何因佛世尊，一切剎中現？異名諸色類，佛子眾",
    "T39n1791_002:0441a23": "圍繞。」問：佛於處處應物現形，凡聖圍繞。何",
    "T39n1791_002:0441a24": "因如是？",
    "T39n1791_002:0441a25": "「何因不食肉？何因令斷肉？食肉諸眾生，以何因",
    "T39n1791_002:0441a26": "故食？」問：食肉，制斷食肉因緣。如下，斷食肉",
    "T39n1791_002:0441a27": "中別答。",
    "T39n1791_002:0441a28": "「何故諸國土，猶如日月形至箜篌細腰鼓。」問：",
    "T39n1791_002:0441a29": "世界形相差別不同者，明唯心所造故也。《華",
    "T39n1791_002:0441b01": "嚴經》云「種子差別故，果實生不同。行業若干",
    "T39n1791_002:0441b02": "故，佛剎種種異。」具如〈世界成就品〉所明。因陀",
    "T39n1791_002:0441b03": "羅者，即帝釋別名也。",
    "T39n1791_002:0441b04": "「云何變化佛？云何為報佛？真如智慧佛？願皆為",
    "T39n1791_002:0441b05": "我說。」問：佛名義也，隨機赴感應化佛；酬其",
    "T39n1791_002:0441b06": "往因名報佛；體性無二真如佛；本覺顯照智",
    "T39n1791_002:0441b07": "慧佛。",
    "T39n1791_002:0441b08": "「云何於欲界不成等正覺？至誰當持正法？」問：",
    "T39n1791_002:0441b09": "盧舍那佛成菩提界，及問涅槃後誰持正法？",
    "T39n1791_002:0441b10": "略如《摩訶摩耶》等經，及《付法藏》傳所明。",
    "T39n1791_002:0441b11": "「世尊住久如，正法幾時住？」問：如來住世久近，",
    "T39n1791_002:0441b12": "及正法住時分長短？",
    "T39n1791_002:0441b13": "「悉檀有幾種？諸見復有幾？」上句問：悉檀，此",
    "T39n1791_002:0441b14": "云義宗。下句問：世諦諸見。又，天台宗有四悉",
    "T39n1791_002:0441b15": "檀：一世界、二對治、三為人、四第一義。故云",
    "T39n1791_002:0441b16": "「若失四悉檀意，自行、化他皆名著法；若得四",
    "T39n1791_002:0441b17": "悉檀意，自他俱無著。」",
    "T39n1791_002:0441b18": "「何故立毘尼及以諸比丘？」毘尼是戒，比丘",
    "T39n1791_002:0441b19": "於此戒中，分分得解脫也。",
    "T39n1791_002:0441b20": "「云何得世通？云何得出世？」問：世間五通及",
    "T39n1791_002:0441b21": "出世六通，云何而得？言六通者，謂天眼、天",
    "T39n1791_002:0441b22": "耳、他心、宿命、神足、漏盡也。此六該三乘人，",
    "T39n1791_002:0441b23": "但深淺明昧有異。世間通無漏盡，雖分得前",
    "T39n1791_002:0441b24": "五，亦唯有漏攝。",
    "T39n1791_002:0441b25": "「復以何因故心住七地中？」問：七地，心量地，",
    "T39n1791_002:0441b26": "謂功用位極也。意該前後。",
    "T39n1791_002:0441b27": "「僧伽有幾種？云何成破僧？」問：僧有幾種？意",
    "T39n1791_002:0441b28": "明真偽。及問：破壞僧，令不和合，獲大罪報。又",
    "T39n1791_002:0441b29": "或說二種僧：羯磨僧、法輪僧。或說三種僧：和",
    "T39n1791_002:0441c01": "合僧、假名僧、真實僧。或說四種僧：有羞僧、",
    "T39n1791_002:0441c02": "無羞僧、啞羊僧、真實僧也。破壞僧義，如《雜心》",
    "T39n1791_002:0441c03": "所說。",
    "T39n1791_002:0441c04": "「云何為眾生廣說醫方論？」問：世出世間醫方",
    "T39n1791_002:0441c05": "論也。各有多方，故云廣說。",
    "T39n1791_002:0441c06": "「何故大牟尼，唱說如是言：迦葉、拘留孫、拘那含",
    "T39n1791_002:0441c07": "是我。」餘經有此言，故大慧問之。謂化迹有",
    "T39n1791_002:0441c08": "殊，德體無異。如下，四等中別答。",
    "T39n1791_002:0441c09": "「何故說斷常及與我無我？何不常說實一切唯",
    "T39n1791_002:0441c10": "是心？」問：如來何不常為眾生說真實法？而",
    "T39n1791_002:0441c11": "復為眾生說斷說常、說我無我妄想心量法",
    "T39n1791_002:0441c12": "何為也？如下，未來世有諸邪智已下別答。",
    "T39n1791_002:0441c13": "「云何男女林？訶梨菴摩羅。」問：世間果實，何故",
    "T39n1791_002:0441c14": "不同也？訶梨者，呵梨勒果。菴摩羅者，阿摩勒",
    "T39n1791_002:0441c15": "果。",
    "T39n1791_002:0441c16": "「雞羅娑輪圍及以金剛山至願佛為我說。」輪",
    "T39n1791_002:0441c17": "圍，亦云鐵圍。乾闥婆者，諸天樂神也。後二句，",
    "T39n1791_002:0441c18": "總結請也。",
    "T39n1791_002:0441c19": "爾時世尊聞其所請至當次第說。即說頌言：",
    "T39n1791_002:0441c20": "聞大慧能問如是微妙心法，故讚善哉！誡令",
    "T39n1791_002:0441c21": "審諦，無以生滅心行，聽實相法也。自後凡三",
    "T39n1791_002:0441c22": "十九偈，皆如來為說。",
    "T39n1791_002:0441c23": "「若生若不生，涅槃及空相，流轉無自性。」言：大",
    "T39n1791_002:0441c24": "慧！上正問有為生法、無為不生法、涅槃虛空",
    "T39n1791_002:0441c25": "剎那流轉法，皆是妄想所現，各無自性。",
    "T39n1791_002:0441c26": "「波羅蜜佛子、聲聞、辟支佛、外道、無色行。」言：上",
    "T39n1791_002:0441c27": "所問，正是人及人所行法也。佛子、聲聞、緣",
    "T39n1791_002:0441c28": "覺、外道是人。諸波羅蜜是三乘人所行法，無",
    "T39n1791_002:0441c29": "色行是外道所行法。言：此人及人所行法，皆",
    "T39n1791_002:0442a01": "以無自性結之。此佛略答之微旨也。",
    "T39n1791_002:0442a02": "「須彌巨海山、洲渚剎土地。」自下八行半偈，",
    "T39n1791_002:0442a03": "是如來次第牒領大慧百八句問也。須彌山",
    "T39n1791_002:0442a04": "在大海中，故言須彌巨海山，牒領上須彌也。",
    "T39n1791_002:0442a05": "巨海者，上問中無。洲渚剎土地，領上土地。",
    "T39n1791_002:0442a06": "「星宿與日月，天眾阿修羅至滅及如意足。」修",
    "T39n1791_002:0442a07": "羅力、如意足，上問中無，義應有也。",
    "T39n1791_002:0442a08": "「菩提分及道，禪定與無量至心生起言說。」諸",
    "T39n1791_002:0442a09": "蘊及往來，領上眾生生諸趣。心生起言說，領",
    "T39n1791_002:0442a10": "上誰起於語言。",
    "T39n1791_002:0442a11": "「心意識無我，五法及自性至眾生有無有。」大",
    "T39n1791_002:0442a12": "種上無文。一佛，領上迦葉等是我。眾生有無",
    "T39n1791_002:0442a13": "有，領上我無我。",
    "T39n1791_002:0442a14": "「象馬獸無因，云何而捕取？至伎術諸明處。」唯",
    "T39n1791_002:0442a15": "心無境界，領上一切唯是心。餘皆牒領上問。",
    "T39n1791_002:0442a16": "「須彌諸山地，巨海日月量。上中下眾生，身各幾",
    "T39n1791_002:0442a17": "微塵？」須彌諸山地，已下凡九偈。言：大慧！既",
    "T39n1791_002:0442a18": "問名相，何以不問諸山大海、日月星宿、眾生",
    "T39n1791_002:0442a19": "剎土，及由旬，斗斛斤兩四大諸根，如是塵量",
    "T39n1791_002:0442a20": "所成？既言我名大慧，通達大乘，何故不問？此",
    "T39n1791_002:0442a21": "下，正微塵積聚數量之名，意為問有不周。又",
    "T39n1791_002:0442a22": "為遣物情計，諸物既積微所成，何有體性？",
    "T39n1791_002:0442a23": "「一一剎幾塵？一一弓幾肘？至蟣羊毛穬麥。」言：",
    "T39n1791_002:0442a24": "最細微塵名兔毫塵，七兔毫塵成一羊毛頭",
    "T39n1791_002:0442a25": "塵，七羊毛頭塵成一隙中塵，七隙中塵成一",
    "T39n1791_002:0442a26": "蟣，七蟣成一虱，七虱成一穬麥，七穬麥成一",
    "T39n1791_002:0442a27": "指，一十二指成一搩，兩搩成一肘，四肘為一",
    "T39n1791_002:0442a28": "弓，五百弓名一拘樓舍，十拘樓舍名一由旬。",
    "T39n1791_002:0442a29": "三千大千世界為一化佛剎。謂此等諸法，皆",
    "T39n1791_002:0442b01": "積微成體。何故不問各具幾塵所成？",
    "T39n1791_002:0442b02": "「半斗與一斗，是各幾穬麥？至是等各幾數？」此",
    "T39n1791_002:0442b03": "皆是梵家積斗斛之名，或云千萬那由他名",
    "T39n1791_002:0442b04": "頻婆羅。",
    "T39n1791_002:0442b05": "「幾塵成芥子？幾芥成草子？至云何不問我？」此",
    "T39n1791_002:0442b06": "上皆是如來說也。言：如是名相亦應問。",
    "T39n1791_002:0442b07": "「云何得財富？云何轉輪王？云何王守護？云何得",
    "T39n1791_002:0442b08": "解脫？」從此以下凡二十偈，復領大慧所問。",
    "T39n1791_002:0442b09": "財富，領上富饒。",
    "T39n1791_002:0442b10": "「云何長行句，婬欲及飲食。至何因種種味？」種",
    "T39n1791_002:0442b11": "種味，上問中無。",
    "T39n1791_002:0442b12": "「女男及不男，佛菩薩嚴飾。至云何有因作？」無",
    "T39n1791_002:0442b13": "因作、有因作，領上二俱異。",
    "T39n1791_002:0442b14": "「云何轉諸見？云何起計度？至云何起三昧？」斷",
    "T39n1791_002:0442b15": "諸想，領上云何為想滅？起三昧，領上云何從",
    "T39n1791_002:0442b16": "定覺？",
    "T39n1791_002:0442b17": "「破三有者誰？何處身云何？至及所問非我。」無",
    "T39n1791_002:0442b18": "身我，領上無眾生。相云何，領上何因建立相。",
    "T39n1791_002:0442b19": "非我，領上成無我。",
    "T39n1791_002:0442b20": "「云何為胎藏？及以餘支分至聰明魔施設。」施",
    "T39n1791_002:0442b21": "設，牒上云何唯假設？聰明魔，上問無。",
    "T39n1791_002:0442b22": "「云何樹行布是汝之所問至汝今咸問我。」從",
    "T39n1791_002:0442b23": "初地至七地，是有心地，觀三界心意識量。此",
    "T39n1791_002:0442b24": "者，結上百八問。於餘義者，微塵積數等，皆是",
    "T39n1791_002:0442b25": "三界妄想相，是七地所觀法。故言：云何使其",
    "T39n1791_002:0442b26": "心，得住七地中。汝今咸問我，總結所牒文。",
    "T39n1791_002:0442b27": "「如先佛所說，一百八種句。至佛子應聽受。」先",
    "T39n1791_002:0442b28": "佛所說，離見相句，皆與實相不相違背，自然",
    "T39n1791_002:0442b29": "遠離諸惡見過，亦離世間言所成法，都無實",
    "T39n1791_002:0442c01": "義。當為汝說，誡令諦聽。故龍勝云：「聽者端視",
    "T39n1791_002:0442c02": "如渴飲，一心入於語義中，聞法誦躍心悲喜，",
    "T39n1791_002:0442c03": "如是之人可為說。」",
    "T39n1791_002:0442c04": "爾時大慧菩薩摩訶薩至「常句非常句。」自下",
    "T39n1791_002:0442c05": "如來約心真如門答也。言：眾生於真實無生",
    "T39n1791_002:0442c06": "上，妄起生見。本自非生，故云生句非生句。若",
    "T39n1791_002:0442c07": "有生法，可言有常，以生無故，則無有常，故云",
    "T39n1791_002:0442c08": "常句非常句。此二句既爾，餘諸句類，皆以下",
    "T39n1791_002:0442c09": "句遣上句。妄見若無，則真實自現。",
    "T39n1791_002:0442c10": "「相句非相句，住異句非住異句。」為成生句，相",
    "T39n1791_002:0442c11": "從而來。住異二句，上問中無。本無今有名生；",
    "T39n1791_002:0442c12": "法非凝然名異；法有暫用名住。",
    "T39n1791_002:0442c13": "「剎那句非剎那句至恒句非恒句。」上無中句，",
    "T39n1791_002:0442c14": "凡有三常：一外道計四大性常、二業習氣相",
    "T39n1791_002:0442c15": "續得果不斷故常、三如來藏體真常住故常。",
    "T39n1791_002:0442c16": "此三常皆愚夫虛妄見。舊注凡有三常不同。",
    "T39n1791_002:0442c17": "「緣句非緣句，因句非因句。至方便句非方便句。」",
    "T39n1791_002:0442c18": "大煩惱有六，隨煩惱二十。上無方便文。",
    "T39n1791_002:0442c19": "「善巧句非善巧句至三輪句非三輪句。」願句、",
    "T39n1791_002:0442c20": "三輪句，上無文。",
    "T39n1791_002:0442c21": "「標相句非標相句，有句非有至水句非水句。」",
    "T39n1791_002:0442c22": "如恒河一水，四見不同。",
    "T39n1791_002:0442c23": "「弓句非弓句，大種句非大種句至果句非果句。」",
    "T39n1791_002:0442c24": "諦句，牒上如實句。果句，上無文。",
    "T39n1791_002:0442c25": "「滅句非滅句起句非起句至相句非相句。」相",
    "T39n1791_002:0442c26": "有三種：謂體相、標相、法相。前是形色體相，次",
    "T39n1791_002:0442c27": "是標相，此則法相。",
    "T39n1791_002:0442c28": "「支分句非支分句，禪句非禪句至記句非記句。」",
    "T39n1791_002:0442c29": "攝受句、記句，上無文。",
    "T39n1791_002:0443a01": "「一闡提句非一闡提句至味句非味句。」味句，",
    "T39n1791_002:0443a02": "上無文。",
    "T39n1791_002:0443a03": "「作句非作句，身句非身句至因果句非因果句。」",
    "T39n1791_002:0443a04": "有為句、因果句，上無文。",
    "T39n1791_002:0443a05": "「色究竟句非色究竟句至種種句非種種句。」",
    "T39n1791_002:0443a06": "種種句，上無文。",
    "T39n1791_002:0443a07": "「演說句非演說句至文字句非文字句。」住持",
    "T39n1791_002:0443a08": "句，求那譯云處句也。上約心真如門，總答",
    "T39n1791_002:0443a09": "一百八句。皆言非者，如馬鳴云「當知真如自",
    "T39n1791_002:0443a10": "性，非有相、非無相、非非有相、非非無相、非有",
    "T39n1791_002:0443a11": "無俱相，非一相、非異相、非非一相、非非異相、",
    "T39n1791_002:0443a12": "非一異俱相。」從本已來，一切染法，及一切眾",
    "T39n1791_002:0443a13": "生以有妄心念念分別，皆不相應故，即是真",
    "T39n1791_002:0443a14": "心常恒不變，淨法滿足，亦無有相可取，以離",
    "T39n1791_002:0443a15": "念境界，唯證相應故。",
    "T39n1791_002:0443a16": "「大慧！此百八句至汝及諸菩薩摩訶薩應當修",
    "T39n1791_002:0443a17": "學。」此是結勸。諸菩薩等，應當如是學菩薩",
    "T39n1791_002:0443a18": "道、修菩薩行。舉先佛者，皆發明誠信故。",
    "T39n1791_002:0443a19": "3 集一切法品(二-五)1大乘入楞伽經集一切法品第三",
    "T39n1791_002:0443a20": "釋此品有四門：一來意、二解妨難、三釋名、四",
    "T39n1791_002:0443a21": "釋文。初來意者，上品明總問答竟，此下諸品",
    "T39n1791_002:0443a22": "皆別問答，故次來也。二解妨難云：一百八句",
    "T39n1791_002:0443a23": "既已總明，何故下諸品一一別問？詞意皆不",
    "T39n1791_002:0443a24": "出總中，豈非繁重乎？答：總別該攝，斷常之見",
    "T39n1791_002:0443a25": "方銷；真俗圓融，去取之情始絕耳。三釋名者，",
    "T39n1791_002:0443a26": "論依一心開二門，上品已明心真如門，總攝",
    "T39n1791_002:0443a27": "一切法；此品即明心生滅門，總攝一切法生",
    "T39n1791_002:0443a28": "一切法，以是二門不相離故。論云「心生滅者，",
    "T39n1791_002:0443a29": "依如來藏故有生滅心。所謂不生不滅與生",
    "T39n1791_002:0443b01": "滅和合，非一非異，名為阿賴耶識。此識有二",
    "T39n1791_002:0443b02": "義，能攝一切法生一切法。云何二義：一者，覺",
    "T39n1791_002:0443b03": "義；二者，不覺義。所言覺義者，謂心體離念。離",
    "T39n1791_002:0443b04": "念相者，等虛空界無所不遍，法界一相，即是",
    "T39n1791_002:0443b05": "如來平等法身，依此法身說名本覺，依本覺",
    "T39n1791_002:0443b06": "故而有不覺。」乃至三細六麁升沈苦海。「依不",
    "T39n1791_002:0443b07": "覺故說有始覺，又以覺心源故名究竟覺，不",
    "T39n1791_002:0443b08": "覺心源故非究竟覺。」是故十法界中若聖、若",
    "T39n1791_002:0443b09": "凡，若因、若果，依正染淨舉在是矣！故名〈集一",
    "T39n1791_002:0443b10": "切法品〉。次經文下即正釋文。",
    "T39n1791_002:0443b11": "爾時大慧菩薩摩訶薩至「諸識有幾種生住滅？」",
    "T39n1791_002:0443b12": "從此品訖〈斷食肉〉凡十四品，明別問答。故",
    "T39n1791_002:0443b13": "品品多云「重白世尊」。今此首章，即別問答心",
    "T39n1791_002:0443b14": "意識也。謂初剎那識異於木石，生得染淨，各",
    "T39n1791_002:0443b15": "自能為無量無數染淨識本。從初剎那不可",
    "T39n1791_002:0443b16": "說劫，乃至金剛喻定經一剎那，有不可說不",
    "T39n1791_002:0443b17": "可說識。生諸有情色心二法者，則有染、有淨、",
    "T39n1791_002:0443b18": "有生、有滅。此識約生滅門中，有幾種生住滅？",
    "T39n1791_002:0443b19": "然遠劫無始，何名為初耶？謂此即是忽起一念之時，妄念違真，名為初識。非是過去有識創起名為初識也。",
    "T39n1791_002:0443b20": "佛言：「大慧！諸識有二種生住滅，非臆度者之所",
    "T39n1791_002:0443b21": "能知。」真如妙性，本自無生，一念隨緣，事分",
    "T39n1791_002:0443b22": "起盡，即是真心不守自性，隨無明緣成於諸",
    "T39n1791_002:0443b23": "識，生住異滅，此非凡小及因位菩薩智慮所",
    "T39n1791_002:0443b24": "知。故論云「依無明熏習所起識者，非凡夫二",
    "T39n1791_002:0443b25": "乘智慧所覺，乃至菩薩究竟地不能盡知，唯",
    "T39n1791_002:0443b26": "佛窮了。」",
    "T39n1791_002:0443b27": "「所謂相續生及相生，相續住及相住，相續滅及",
    "T39n1791_002:0443b28": "相滅。」相續即流注也。一本亦云流注。言流",
    "T39n1791_002:0443b29": "注者，唯目第八識，三相微隱即業相、轉相、現相也。如《起信論》所明",
    "T39n1791_002:0443c01": "種現不斷，名為流注。由無明緣初起業識，故",
    "T39n1791_002:0443c02": "說為生；相續長劫，故名為住；到金剛定、等覺",
    "T39n1791_002:0443c03": "一念斷本無明，名流注滅。相生住滅者，謂餘",
    "T39n1791_002:0443c04": "七識心境麁顯，故名為相。雖七緣八，望六為",
    "T39n1791_002:0443c05": "細，具有四惑，亦名麁故。依彼現識自種諸境",
    "T39n1791_002:0443c06": "緣合生七，說名相生。長劫熏習，名為相住。從",
    "T39n1791_002:0443c07": "末向本，漸伏及斷，至七地滿，名為相滅。依前",
    "T39n1791_002:0443c08": "生滅立迷悟依，依後生滅立染淨依，後短前",
    "T39n1791_002:0443c09": "長，事分二別，即是流注生住滅，相生住滅也。",
    "T39n1791_002:0443c10": "「諸識有三相，謂轉相、業相、真相。」上雖答云：諸",
    "T39n1791_002:0443c11": "識有二種生住滅，未辨何識為生滅？此復言",
    "T39n1791_002:0443c12": "三種相，欲簡諸識之中有生滅不生滅者。言",
    "T39n1791_002:0443c13": "真相者，如來藏心在纏不染，性自神解，名自",
    "T39n1791_002:0443c14": "真相。根本無明起靜令動，動為業識，即是賴",
    "T39n1791_002:0443c15": "耶極微細相，名為業相。轉相者，依前業相，轉",
    "T39n1791_002:0443c16": "成能緣及所緣境，生七轉識，同名轉相。又從",
    "T39n1791_002:0443c17": "靜起動名之為業，從內趣外名之為轉。如來",
    "T39n1791_002:0443c18": "藏心不可增減，名為真相，亦名真識。然雖三",
    "T39n1791_002:0443c19": "相名殊，同是一心，隨緣、不變之二義也。謂真",
    "T39n1791_002:0443c20": "心不變即隨緣，故名轉相業相。以隨緣即不",
    "T39n1791_002:0443c21": "變，故名真相。論云「是心從本已來自性清淨，",
    "T39n1791_002:0443c22": "為無明所染，有其染心。」是不變即隨緣也。又",
    "T39n1791_002:0443c23": "云「雖有染心，恒常不變。」是隨緣即不變也。",
    "T39n1791_002:0443c24": "「大慧！識廣說有八，略則唯二：謂現識及分別事",
    "T39n1791_002:0443c25": "識。」如來上明諸識有三種相，是已處中說",
    "T39n1791_002:0443c26": "故。而此又明諸識廣略者，以眾生根行不等，",
    "T39n1791_002:0443c27": "受解緣別故也。言廣說有八者：一曰眼識了",
    "T39n1791_002:0443c28": "別於色；二曰耳識了別於聲；三曰鼻識了別於",
    "T39n1791_002:0443c29": "香；四曰舌識了別於味；五曰身識了別於觸；",
    "T39n1791_002:0444a01": "六曰意識了別諸法；七曰末那識此云染污意恒審",
    "T39n1791_002:0444a02": "思量，唯緣藏識見分，亦名傳送識；八曰阿賴",
    "T39n1791_002:0444a03": "耶識此云藏識。謂此八識，各是眾生無始已來，不了",
    "T39n1791_002:0444a04": "自心，隨妄緣起。於中第八是其根本，頓變根",
    "T39n1791_002:0444a05": "身器界種子，轉生七識，各能變現自分所緣。",
    "T39n1791_002:0444a06": "所緣即境也。色是眼識自分所緣，乃至三境是阿賴耶識自分所緣，終無心外法能與心為緣，但是自心生，還與心",
    "T39n1791_002:0444a07": "為相。此八識外實無我法。問曰：如何變耶？答曰：",
    "T39n1791_002:0444a08": "我法分別熏習力故，諸識生時變似我法。六",
    "T39n1791_002:0444a09": "七二識無明覆故，緣此執為實我實法。如患",
    "T39n1791_002:0444a10": "夢者，患夢力故，心似種種外境相現。夢時執",
    "T39n1791_002:0444a11": "為實有外境，寤來方知唯夢所變。我此身相，",
    "T39n1791_002:0444a12": "及外世界色空等法，亦復如是。唯識所變，迷",
    "T39n1791_002:0444a13": "故執有我及諸法；悟來方知唯心識變，以如",
    "T39n1791_002:0444a14": "實知無前境界故，種種方便起隨順行。轉八",
    "T39n1791_002:0444a15": "識成四智菩提，安住祕藏，究竟涅槃。故曹溪",
    "T39n1791_002:0444a16": "云「大圓境智性清淨，平等性智心無病，妙觀",
    "T39n1791_002:0444a17": "察智見非功，成所作智同圓鏡。五八六七果",
    "T39n1791_002:0444a18": "因轉，但轉其名無實性，若於轉處不留情，繁",
    "T39n1791_002:0444a19": "興永處那伽定。」即此轉識成智義也。略則",
    "T39n1791_002:0444a20": "唯二：謂現識及分別事識者，求那譯本云略",
    "T39n1791_002:0444a21": "有三種，於現識上加一真識也。若作三種釋",
    "T39n1791_002:0444a22": "者，真謂性淨本覺，現謂賴耶現識，餘七俱名",
    "T39n1791_002:0444a23": "分別事識。雖第七識不緣外塵，緣第八故，亦",
    "T39n1791_002:0444a24": "名分別事識。真謂本覺者，即識實性也。此譯",
    "T39n1791_002:0444a25": "即云：現識屬賴耶，分別事識屬前六識，不言",
    "T39n1791_002:0444a26": "第七者，謂第七末那計內為我屬賴耶，計外",
    "T39n1791_002:0444a27": "為我所屬前六識。真即識實性，亦屬賴耶淨",
    "T39n1791_002:0444a28": "分，是故但云略則唯二，與處中說數無相",
    "T39n1791_002:0444a29": "濫。",
    "T39n1791_002:0444b01": "「大慧！如明鏡中現諸色像，現識亦爾。」此舉喻",
    "T39n1791_002:0444b02": "合，以明現識也。謂現識如鏡，所現境界如像，",
    "T39n1791_002:0444b03": "故《起信》云「三界虛偽唯心所作，離心則無六",
    "T39n1791_002:0444b04": "塵境界」也。又云「第八藏識為依止故，轉生七",
    "T39n1791_002:0444b05": "識。於中第六造引滿業，感總別報，如鏡現像，",
    "T39n1791_002:0444b06": "毫釐不差。」言總別報者：一謂總報，屬第八識。",
    "T39n1791_002:0444b07": "二謂別報，在前六識。且以有漏善業言之，如",
    "T39n1791_002:0444b08": "持五戒招得人身，是總報業。由於因中有瞋",
    "T39n1791_002:0444b09": "忍等，於人總報而有妍醜等，名別報業，亦名",
    "T39n1791_002:0444b10": "引滿業，即能招第八引異熟果，名為引業；能",
    "T39n1791_002:0444b11": "招第六滿異熟果，名為滿業。然其引業，能造",
    "T39n1791_002:0444b12": "之思要是第六意識所起。若其滿業，能造之",
    "T39n1791_002:0444b13": "思從五識起，雖造滿業亦非自能，由意識引",
    "T39n1791_002:0444b14": "方能作故。其第七識唯有俱生惑智二障，業",
    "T39n1791_002:0444b15": "障、報障，彼七俱無。雖具四惑，但緣內故，屬於",
    "T39n1791_002:0444b16": "有覆無記性攝，則不能造善惡二業。唯前六",
    "T39n1791_002:0444b17": "識起惑造業，業成難逃，感諸異報，如鏡現像",
    "T39n1791_002:0444b18": "不漏絲毫。故《楞嚴》云「六識造業，所招惡報從",
    "T39n1791_002:0444b19": "六根出」也。或注此經指第七識而為能造善",
    "T39n1791_002:0444b20": "惡業者，教無明文唯《宗鏡錄》七十三卷首一處，因憑古注，而云「七識造業。」又與本錄節次",
    "T39n1791_002:0444b21": "引經論義明諸識處皆相違，斷可見也。",
    "T39n1791_002:0444b22": "「大慧！現識與分別事識，此二識無異，相互為因。」",
    "T39n1791_002:0444b23": "言賴耶現識及分別事識無異相，皆由最",
    "T39n1791_002:0444b24": "初一念為緣，令真如心不守自性，隨緣成有。",
    "T39n1791_002:0444b25": "諸識熏習，更互為因，流轉不息。故《華嚴》云「眼",
    "T39n1791_002:0444b26": "耳鼻舌身，心意諸情根，以此常流轉，而無能",
    "T39n1791_002:0444b27": "轉者。」彼疏釋云：言以此者，謂以上八識自為",
    "T39n1791_002:0444b28": "能所熏，展轉為因，而常流轉，無別我人，故云",
    "T39n1791_002:0444b29": "無能轉者。又云：識外無法亦為無者，故曰此",
    "T39n1791_002:0444c01": "二識無異相，互為因也。",
    "T39n1791_002:0444c02": "「大慧！現識以不思議熏變為因至戲論習氣為",
    "T39n1791_002:0444c03": "因。」此又廣明諸識生住因也。通而言之，麁",
    "T39n1791_002:0444c04": "細二識皆依無明住地而起。以根本無明，動",
    "T39n1791_002:0444c05": "彼靜心而起細識，依此細識轉起麁心，故以",
    "T39n1791_002:0444c06": "無明通為其本。若別言之，依無明為因，生三",
    "T39n1791_002:0444c07": "細不相應心；依境界為緣，生三麁相應心。故",
    "T39n1791_002:0444c08": "云麁細二識，各具二因，方得生住。言不思議",
    "T39n1791_002:0444c09": "熏者，謂無明能熏真如，不可熏處而能熏，故",
    "T39n1791_002:0444c10": "名不思議熏。又熏則不熏，不熏之熏名不思",
    "T39n1791_002:0444c11": "議熏。言不思議變者，謂真如心受無明熏，不",
    "T39n1791_002:0444c12": "可變異而變異，故名不思議變。又變即不變，",
    "T39n1791_002:0444c13": "不變之變名不思議變。《勝鬘經》云「不染而染",
    "T39n1791_002:0444c14": "難可了知」者，謂此不思議也。然此熏變甚微",
    "T39n1791_002:0444c15": "且隱，故所起現識行相微細，於中亦有轉識",
    "T39n1791_002:0444c16": "業識，舉麁顯細，故但云現識。即《起信》云「不相",
    "T39n1791_002:0444c17": "應心」。言分別境界者，即是現識所現種種境",
    "T39n1791_002:0444c18": "界，還能動彼心海，起諸事識之浪也。言無始",
    "T39n1791_002:0444c19": "戲論習氣者，即彼和合心海之中，妄念戲論",
    "T39n1791_002:0444c20": "習氣。無始已來熏習不斷，未曾離念，故此境",
    "T39n1791_002:0444c21": "界及妄念戲論，熏動心海種種識生，以妄念",
    "T39n1791_002:0444c22": "及境界麁而且顯，故所起分別事識行相麁",
    "T39n1791_002:0444c23": "顯。即《起信》云「相應心」也。此謂現識依不思議",
    "T39n1791_002:0444c24": "熏故得生，依不思議變故得住。分別事識依",
    "T39n1791_002:0444c25": "境界故得生，依心海故得住也。上佛言諸",
    "T39n1791_002:0444c26": "識有二種生住滅，已下至此，謂無明熏習，真",
    "T39n1791_002:0444c27": "如成染緣起也。故論云「當知無明能生一切",
    "T39n1791_002:0444c28": "染法，一切染法皆是不覺相故。」",
    "T39n1791_002:0444c29": "「大慧！阿賴耶識虛妄分別至是名相滅。」自下",
    "T39n1791_002:0445a01": "明若達妄源，成淨緣起也。言阿賴耶識和合心",
    "T39n1791_002:0445a02": "海中，妄念分別種種習氣若滅，即一切根識",
    "T39n1791_002:0445a03": "滅。言一切根者，謂意根起識而能分別一切",
    "T39n1791_002:0445a04": "諸法，名一切根識。即第六意識，及所依第七",
    "T39n1791_002:0445a05": "末那現行識相滅，名相生住滅識滅也。所言",
    "T39n1791_002:0445a06": "種種習氣者，約唯識宗說諸習氣，總有三種：",
    "T39n1791_002:0445a07": "一名言習氣，謂有為法各別親種。名言有二：",
    "T39n1791_002:0445a08": "一表義名言，即能詮義音聲差別；二顯境名",
    "T39n1791_002:0445a09": "言，即能了境心心所法。隨二名言所熏成種，",
    "T39n1791_002:0445a10": "作有為法各別因緣。二我執習氣，謂虛妄執",
    "T39n1791_002:0445a11": "我我所種。我執有二：一俱生我執，即修所斷",
    "T39n1791_002:0445a12": "我我所執；二分別我執，即見所斷我我所執。",
    "T39n1791_002:0445a13": "隨二我執所熏成種，令有情等自他差別。三",
    "T39n1791_002:0445a14": "有支習氣，謂招三界異熟果種。有支有二：一",
    "T39n1791_002:0445a15": "有漏善，即是能招可愛果業；二諸不善，即是",
    "T39n1791_002:0445a16": "能招非愛果業。隨二有支所熏成種，令異熟",
    "T39n1791_002:0445a17": "果善惡趣別。諸說習氣，皆准應知。",
    "T39n1791_002:0445a18": "「大慧！相續滅者至謂自心所見分別境界。」言",
    "T39n1791_002:0445a19": "所依因及所緣滅，即相續滅者。謂所依無始",
    "T39n1791_002:0445a20": "根本無明習氣因滅，及所緣妄境界染法緣",
    "T39n1791_002:0445a21": "滅，即微細流注生住滅識滅也。言所依因，謂",
    "T39n1791_002:0445a22": "無始戲論習氣。所緣謂自心所見分別境界",
    "T39n1791_002:0445a23": "者，經自牒釋所滅無明，及妄境界為因緣義",
    "T39n1791_002:0445a24": "也。故論云「以無明滅故心無有起，以心無起",
    "T39n1791_002:0445a25": "故境界隨滅，以因緣俱滅故心相皆盡，名得",
    "T39n1791_002:0445a26": "涅槃成自然業。」",
    "T39n1791_002:0445a27": "「大慧！譬如泥團與微塵至金莊嚴具亦復如是。」",
    "T39n1791_002:0445a28": "此引二喻，喻上染淨二緣起也。一、謂真妄",
    "T39n1791_002:0445a29": "體非一異，二、但妄滅而真不亡。義如次文釋",
    "T39n1791_002:0445b01": "之。",
    "T39n1791_002:0445b02": "「大慧！若泥團與微塵異者至泥團微塵應無分",
    "T39n1791_002:0445b03": "別。」若言泥團與微塵實異者，泥團應非微",
    "T39n1791_002:0445b04": "塵所成，而實彼成，故不可言異也。若實不異",
    "T39n1791_002:0445b05": "者，則泥團與微塵應無分別；既其因果麁細",
    "T39n1791_002:0445b06": "有殊，亦不可言一也。",
    "T39n1791_002:0445b07": "「大慧！轉識藏識若異者至然彼真相不滅。」以",
    "T39n1791_002:0445b08": "法合喻，明非一異也。謂諸轉識與藏識若異",
    "T39n1791_002:0445b09": "者，依無明風熏動之時，藏識之體應不隨緣，",
    "T39n1791_002:0445b10": "則墮常過，然如來藏藏識是善不善因，非不",
    "T39n1791_002:0445b11": "隨緣也。若不異者，轉識滅時藏識亦應滅，則",
    "T39n1791_002:0445b12": "墮斷過，然藏識真相竟不滅爾。故《起信》云「以",
    "T39n1791_002:0445b13": "一切心識之相皆是無明，無明之相不離覺",
    "T39n1791_002:0445b14": "性，非可壞非不可壞。如大海水因風波動，",
    "T39n1791_002:0445b15": "水相風相不相捨離，而水非動性，若風止滅",
    "T39n1791_002:0445b16": "動相則滅，濕性不壞故。如是眾生自性清淨",
    "T39n1791_002:0445b17": "心，因無明風動，心與無明俱無形相、不相",
    "T39n1791_002:0445b18": "捨離，而心非動性。若無明滅，相續則滅，智性",
    "T39n1791_002:0445b19": "不壞故。」",
    "T39n1791_002:0445b20": "「大慧！識真相不滅至即不異外道斷滅戲論。」",
    "T39n1791_002:0445b21": "如下經云「如來藏為無始虛偽惡習所熏，名",
    "T39n1791_002:0445b22": "為藏識。」故論云「不生不滅與生滅和合，非",
    "T39n1791_002:0445b23": "一非異，名為具分賴耶藏識。」是以此藏識中，",
    "T39n1791_002:0445b24": "不生不滅淨分真相竟不滅，但生滅染分業",
    "T39n1791_002:0445b25": "相滅也。若真相滅者，藏識實性亦應滅爾。若",
    "T39n1791_002:0445b26": "藏識實性滅，則與外道斷滅見同。是故，論云",
    "T39n1791_002:0445b27": "「所言滅者，唯心相滅，非心體滅。」又云「唯癡滅",
    "T39n1791_002:0445b28": "故，心相隨滅，非心智滅。」",
    "T39n1791_002:0445b29": "「大慧！彼諸外道作如是說至即無始相續識滅。」",
    "T39n1791_002:0445c01": "謂諸外道，見身壞命終，六識不能取境，一",
    "T39n1791_002:0445c02": "生相續識隨四大緣離散之時，即計無始相",
    "T39n1791_002:0445c03": "續識永滅，更無業報受生相續，是故名為墮",
    "T39n1791_002:0445c04": "落斷見。故下偈云「色識雖轉滅，而業不失壞；",
    "T39n1791_002:0445c05": "令於諸有中，色識復相續。」若色識轉滅諸業",
    "T39n1791_002:0445c06": "失壞者，是則無生死，亦無常無常，即斷常二",
    "T39n1791_002:0445c07": "見亦俱離也。豈同外道妄計斷滅耶？",
    "T39n1791_002:0445c08": "「大慧！彼諸外道說相續識至唯說作者，為生因",
    "T39n1791_002:0445c09": "故。」諸外道說六根能取境界之六識，執從",
    "T39n1791_002:0445c10": "神我邪因等生，不說眼等諸識從色等因緣",
    "T39n1791_002:0445c11": "生，唯計作者為生因故，故名外道。",
    "T39n1791_002:0445c12": "「作者是何？彼計勝性、丈夫、自在、時及微塵為能",
    "T39n1791_002:0445c13": "作者。」勝性亦云勝妙，是生梵天之天主也。",
    "T39n1791_002:0445c14": "丈夫即我之別名。自在謂大自在天。及計",
    "T39n1791_002:0445c15": "時節、微塵等為能作者。更餘異計，如下廣",
    "T39n1791_002:0445c16": "說。",
    "T39n1791_002:0445c17": "「復次，大慧！有七種自性至緣自性成自性。」自",
    "T39n1791_002:0445c18": "下重明染淨二緣真妄識體。此七自性，成上",
    "T39n1791_002:0445c19": "妄識生滅身也。謂煩惱體性，能集善惡等業，",
    "T39n1791_002:0445c20": "故名煩惱為集自性。既有集因，必有未來苦",
    "T39n1791_002:0445c21": "果性，故言性自性。既有苦果，必有形相，故",
    "T39n1791_002:0445c22": "言相自性。既有形相，即從四大種生，故言大",
    "T39n1791_002:0445c23": "種自性。既有四大，即從因緣所成，故言因自",
    "T39n1791_002:0445c24": "性、緣自性、成自性，然妄無別體，隨所執得",
    "T39n1791_002:0445c25": "名。",
    "T39n1791_002:0445c26": "「復次大慧有七種第一義至如來自證智所行。」",
    "T39n1791_002:0445c27": "第一義諦道理無二，為人不同證有優劣。",
    "T39n1791_002:0445c28": "此七成上真識不生不滅法身也。所行，一本",
    "T39n1791_002:0445c29": "作境界，即所行境界也。謂發心菩薩，緣第一",
    "T39n1791_002:0446a01": "義法性如來藏心，故名心所行勝解行地。菩",
    "T39n1791_002:0446a02": "薩等各起十種智慧緣於真如，故名智所行。",
    "T39n1791_002:0446a03": "初地菩薩正證真如，見二種無我，故名二見",
    "T39n1791_002:0446a04": "所行。八地菩薩起二乘、超七地，故名超二見",
    "T39n1791_002:0446a05": "所行。十地超九地，九地名一子地，後二所行",
    "T39n1791_002:0446a06": "即佛地也。",
    "T39n1791_002:0446a07": "「大慧！此是過去未來現在至法自性第一義心。」",
    "T39n1791_002:0446a08": "此七種第一義是三世諸佛所證第一義",
    "T39n1791_002:0446a09": "法性，如來藏心，非緣慮妄識也。",
    "T39n1791_002:0446a10": "「以此心成就如來世間出世間最上法。」自下",
    "T39n1791_002:0446a11": "明真心之德用也。以有此第一義心，故能成",
    "T39n1791_002:0446a12": "就如來法身，及世出世間最上菩提涅槃淨",
    "T39n1791_002:0446a13": "妙等一切諸法。若無此心，則不能成。",
    "T39n1791_002:0446a14": "「以聖慧眼入自共相，種種安立不與外道惡見",
    "T39n1791_002:0446a15": "共。」言以聖慧眼，入一切法自相共相種種",
    "T39n1791_002:0446a16": "安立，唯是一心其所安立，悉令悟入佛之知",
    "T39n1791_002:0446a17": "見，不與外道惡見同。又云：此七種第一義心，",
    "T39n1791_002:0446a18": "是聖人慧眼所見，建立七種不同為自相，共",
    "T39n1791_002:0446a19": "成法身為共相，餘義如上說。",
    "T39n1791_002:0446a20": "「大慧！云何為外道惡見？至見有見無而起言說。」",
    "T39n1791_002:0446a21": "此徵釋惡見，謂彼外道等不知境界一切",
    "T39n1791_002:0446a22": "諸法皆是自心分別所現，於自性第一義說",
    "T39n1791_002:0446a23": "為有無。",
    "T39n1791_002:0446a24": "「大慧！我今當說若了境如幻至及無知愛業緣。」",
    "T39n1791_002:0446a25": "佛說若了自心所現境界如幻不實，則一切",
    "T39n1791_002:0446a26": "妄想等悉滅也。言三有苦者，果也。無知，謂無",
    "T39n1791_002:0446a27": "明也。愛，謂煩惱也。業，謂有漏善惡等業也。是",
    "T39n1791_002:0446a28": "三皆因也。故論云「若離妄念，則無一切境",
    "T39n1791_002:0446a29": "界之相唯一真心矣！」",
    "T39n1791_002:0446b01": "「大慧！有諸沙門婆羅門至依緣生住有已即滅。」",
    "T39n1791_002:0446b02": "言起邪見人，不越在家、出家二眾也；亦二",
    "T39n1791_002:0446b03": "乘、外道二眾也。非有者，謂計虛空自然為因",
    "T39n1791_002:0446b04": "也；及有者，謂計微塵、世性、自在天等為因也。",
    "T39n1791_002:0446b05": "即是計無因、邪因為能生因也。於正因果外，",
    "T39n1791_002:0446b06": "計顯現諸物。依時而住，皆外道所計也。或計",
    "T39n1791_002:0446b07": "五蘊、十八界、十二處。依因緣生住，無常變",
    "T39n1791_002:0446b08": "異，生已即滅，不了常住真心，即二乘所計也。",
    "T39n1791_002:0446b09": "皆迷自心所現耳。",
    "T39n1791_002:0446b10": "「大慧！彼於若相續若作用至不見根本故。」此",
    "T39n1791_002:0446b11": "牒破也。言若相續者，即總牒其因果不斷也。",
    "T39n1791_002:0446b12": "若作用者，即牒其生滅之間暫有用也。若諸",
    "T39n1791_002:0446b13": "有、若陰界入滅，名涅槃。若趣向涅槃，名道。若",
    "T39n1791_002:0446b14": "有漏諸業、若修道所得，名果。若冥初等二十",
    "T39n1791_002:0446b15": "五諦，上皆牒計也。言是破壞斷滅論者，破計",
    "T39n1791_002:0446b16": "也。謂外道無種生，即是破壞因果也。又言從",
    "T39n1791_002:0446b17": "有種生，生已滅，名斷滅論也。言何以故等者，",
    "T39n1791_002:0446b18": "徵結也。謂上妄計，即體非有，故云不得現法",
    "T39n1791_002:0446b19": "故。何獨現計本無，窮其初因亦不可得，故",
    "T39n1791_002:0446b20": "云不見根本故。",
    "T39n1791_002:0446b21": "「大慧！譬如瓶破不作瓶事，又如燋種不能生芽。」",
    "T39n1791_002:0446b22": "次引喻明。言如瓶已破，不作瓶用事，以譬",
    "T39n1791_002:0446b23": "無種則無法，不作陰界入因事。又如雖有燋",
    "T39n1791_002:0446b24": "種不作芽事，以譬雖有自在天等為種，不能",
    "T39n1791_002:0446b25": "作陰、界、入相續生因事。",
    "T39n1791_002:0446b26": "「此亦如是，若陰界處法至但是自心心虛妄所",
    "T39n1791_002:0446b27": "見。」後言法合也。以上二因不成故，即無陰、",
    "T39n1791_002:0446b28": "界、入性可滅；今外道說有陰、界、入性。言三世",
    "T39n1791_002:0446b29": "中滅得涅槃者，是自心妄想也。彼陰、界、入無",
    "T39n1791_002:0446c01": "相續生，以有種、無種不成因故，故言但是自",
    "T39n1791_002:0446c02": "心虛妄所見。",
    "T39n1791_002:0446c03": "「復次，大慧！若本無有識至而作事業悉空無益。」",
    "T39n1791_002:0446c04": "言重復次於前文，破轉計也。謂彼轉計所",
    "T39n1791_002:0446c05": "生，與無種有種三緣和合而生者，龜應生毛、",
    "T39n1791_002:0446c06": "沙應出油；然龜本無毛、沙本無油，合亦不",
    "T39n1791_002:0446c07": "生，三緣體空，如何生果？汝宗則壞。違決定義",
    "T39n1791_002:0446c08": "者，喻斥不成，故言宗壞，以違汝決定能生之",
    "T39n1791_002:0446c09": "義。又於一相中妄計三緣，違我大乘決定之",
    "T39n1791_002:0446c10": "義。所作事業悉空無益者，事即是果，業乃是",
    "T39n1791_002:0446c11": "因。言因果事業，並唯妄說，都無實義。",
    "T39n1791_002:0446c12": "「大慧！三合為緣是因果性至熏習餘氣作如是",
    "T39n1791_002:0446c13": "說。」此牒示其過也。謂彼外道以三合為緣，",
    "T39n1791_002:0446c14": "是因果性，可說為有，成三世法。此即邪謬相",
    "T39n1791_002:0446c15": "承，及自惡見作是說耳！",
    "T39n1791_002:0446c16": "「大慧！愚癡凡夫惡見所噬至妄稱一切智說。」",
    "T39n1791_002:0446c17": "言凡夫外道，為惡見迷醉所噬，不能自知愚",
    "T39n1791_002:0446c18": "癡無智，妄稱一切智說。外道指六師為一切",
    "T39n1791_002:0446c19": "智人，二乘執權智為實智也。",
    "T39n1791_002:0446c20": "「大慧！復有沙門婆羅門至如是思惟恒住不捨。」",
    "T39n1791_002:0446c21": "自下言正見人，觀一切法皆無自性，如幻",
    "T39n1791_002:0446c22": "夢等，不離自心，無能所取及生住滅。如是觀",
    "T39n1791_002:0446c23": "察無有間斷，是名正觀。",
    "T39n1791_002:0446c24": "「大慧！此菩薩摩訶薩至轉依次第成如來身。」",
    "T39n1791_002:0446c25": "此菩薩摩訶薩者，即上正見沙門、婆羅門也。",
    "T39n1791_002:0446c26": "行無相道者，謂萬行齊修，三輪體寂也。漸昇",
    "T39n1791_002:0446c27": "諸地者，謂初登歡喜地，乃至第七遠行地也。",
    "T39n1791_002:0446c28": "證無生法者，謂得無功用道，登第八不動地",
    "T39n1791_002:0446c29": "也。入金剛喻三昧者，謂初地菩薩創得無分",
    "T39n1791_002:0447a01": "別智，斷異生性障；二地至十地菩薩如實修",
    "T39n1791_002:0447a02": "行，漸斷諸障，增勝功德；第十一地等覺菩薩",
    "T39n1791_002:0447a03": "金剛喻定，頓斷俱生二障種子也。轉依次第成",
    "T39n1791_002:0447a04": "如來身者，即等覺後念解脫道斷二障習氣，",
    "T39n1791_002:0447a05": "即得如來無上菩提及大涅槃二轉依果也，",
    "T39n1791_002:0447a06": "一謂轉染得淨、二謂轉迷得悟。又菩提名生",
    "T39n1791_002:0447a07": "得，二障障不生，今斷障得生。涅槃名顯得，",
    "T39n1791_002:0447a08": "本性清淨，客塵翳故，今斷而彼顯。轉依位別",
    "T39n1791_002:0447a09": "通有六種，故云轉依次第成如來身也。餘義",
    "T39n1791_002:0447a10": "如文，可以意得。",
    "T39n1791_002:0447a11": "「大慧！菩薩摩訶薩至於自悉檀應善修學。」言",
    "T39n1791_002:0447a12": "但住心量觀察三有，又云令達唯心漸入諸地",
    "T39n1791_002:0447a13": "者，謂此一心法門，是凡聖之本，迷之墮世間",
    "T39n1791_002:0447a14": "生死、悟之證出世菩提。故先聖曰「世間不越",
    "T39n1791_002:0447a15": "三科，出世不過二果。」二果者，即如上釋成如",
    "T39n1791_002:0447a16": "來身二轉依果也。三科者，即此五蘊、十二處、",
    "T39n1791_002:0447a17": "十八界，諸妄心法也。故云欲得佛身，應當遠",
    "T39n1791_002:0447a18": "離，乃至觀察令達唯心。於自心宗勸善修學。",
    "T39n1791_002:0447a19": "爾時，大慧菩薩摩訶薩至「藏識海浪、法身境界。」",
    "T39n1791_002:0447a20": "大慧於此，雖通請說心、意、意識、五法、自性相，",
    "T39n1791_002:0447a21": "意欲如來且成前問，是故結請。但云順諸佛",
    "T39n1791_002:0447a22": "說，藏識海浪、法身境界也。言稱真實義，諸佛",
    "T39n1791_002:0447a23": "教心者，揀非虛妄心識也。凡言心者，略示名",
    "T39n1791_002:0447a24": "體，通有四種，梵音各別，翻譯亦殊。一、紇利陀",
    "T39n1791_002:0447a25": "耶，此云肉團心，是色身中五藏心也。如此方",
    "T39n1791_002:0447a26": "《黃庭經．五藏論》中說。二、緣慮心，此是八識，俱",
    "T39n1791_002:0447a27": "能緣慮自分境故。此八各有心數，亦云心所。",
    "T39n1791_002:0447a28": "於中或無記，或通善染之殊。諸經論中自心",
    "T39n1791_002:0447a29": "所法，總名心也，謂善心、惡心等。三、質多耶，此",
    "T39n1791_002:0447b01": "云集起心，唯是根本第八識也。積集諸法種",
    "T39n1791_002:0447b02": "子起現行故。四、乾栗陀耶，此云貞實心，亦云",
    "T39n1791_002:0447b03": "堅實心，此是真實心也。然第八識無別自體，",
    "T39n1791_002:0447b04": "但是真心，以不覺故，與諸妄想而有和合不",
    "T39n1791_002:0447b05": "和合義。和合義者，能含染淨目為藏識；不和",
    "T39n1791_002:0447b06": "合者，體常不變，目為真如，即此離所行相稱",
    "T39n1791_002:0447b07": "真實義，諸佛教心也。雖然四種體同，迷悟真",
    "T39n1791_002:0447b08": "妄義別，如取真金，須明識瓦礫及以偽寶。但",
    "T39n1791_002:0447b09": "盡除之，縱不識金，金體自現。",
    "T39n1791_002:0447b10": "「爾時，世尊告大慧菩薩摩訶薩言至諸色相故。」",
    "T39n1791_002:0447b11": "佛言有四因緣眼識轉轉生也。一、謂不覺",
    "T39n1791_002:0447b12": "外塵是自心現而執取故；二、謂無始已來取著",
    "T39n1791_002:0447b13": "於色妄想熏習不斷故；三、謂識本性如是故，",
    "T39n1791_002:0447b14": "識以了別為自性故；四、謂樂欲見諸色相故。",
    "T39n1791_002:0447b15": "「大慧！以此四緣至猶如猛風吹大海水。」言以",
    "T39n1791_002:0447b16": "此四緣，令心水流生轉識浪。如眼識既爾，餘",
    "T39n1791_002:0447b17": "諸識亦如是。於一切諸根微塵毛孔，眼等諸",
    "T39n1791_002:0447b18": "轉識或頓生，譬如明鏡現眾色像，無有前後",
    "T39n1791_002:0447b19": "或漸生。猶如猛風吹大海水，前波起、後波隨。",
    "T39n1791_002:0447b20": "言微塵、毛孔者，即色塵身根也。",
    "T39n1791_002:0447b21": "「心海亦爾，境界風吹起，諸識浪相續不絕。」言",
    "T39n1791_002:0447b22": "外塵風擊如來藏心海，起諸識浪。造業、感報，",
    "T39n1791_002:0447b23": "生死不絕，亦如之。",
    "T39n1791_002:0447b24": "「大慧！因所作相，非一非異至差別境相有意識",
    "T39n1791_002:0447b25": "生。」此明諸識展轉互為因也。言因所作相",
    "T39n1791_002:0447b26": "非一非異者，因即第八如來藏識也。所作相，",
    "T39n1791_002:0447b27": "謂七轉識，從第八所生也。非一者，諸識行相",
    "T39n1791_002:0447b28": "不同也。非異者，同皆緣起無自性也。言業與",
    "T39n1791_002:0447b29": "生相相繫深縛者，謂第八識變起根身器界",
    "T39n1791_002:0447c01": "名為生相。六七二識無明覆故，由此執為實",
    "T39n1791_002:0447c02": "我、實法。第六意識引起前五造引滿業，感諸",
    "T39n1791_002:0447c03": "異報生死不絕，故云業與生相，相繫深縛，是",
    "T39n1791_002:0447c04": "皆不了色等諸塵自心妄現，故五識身轉也。",
    "T39n1791_002:0447c05": "大慧！眼等五識與五塵俱時，或因了別色等",
    "T39n1791_002:0447c06": "差別境相而意識生也。是故當知根、身、塵境",
    "T39n1791_002:0447c07": "一切諸法，皆是眾生自心妄識互為因果之",
    "T39n1791_002:0447c08": "所現也。故《伽陀》云「諸法於藏識，識於法亦爾。",
    "T39n1791_002:0447c09": "更互為因相，亦互為果相。」",
    "T39n1791_002:0447c10": "「然彼諸識不作是念至無差別相各了自境。」",
    "T39n1791_002:0447c11": "彼諸識等各了自境者，此明八識俱能了別",
    "T39n1791_002:0447c12": "自分境故，不知唯是自心妄現也，謂色是眼",
    "T39n1791_002:0447c13": "識境，乃至賴耶見分是第七識境，根身種子",
    "T39n1791_002:0447c14": "器界是藏識境。然此八識，離如來藏無別自",
    "T39n1791_002:0447c15": "體，以眾生不知故，執為八識之名；諸佛證得",
    "T39n1791_002:0447c16": "故，能成四智之用。若昧之則八識起執藏之",
    "T39n1791_002:0447c17": "號，七識得染污之名，六識起遍計之情，五識",
    "T39n1791_002:0447c18": "徇根塵之相。若了之，賴耶成圓鏡之體，持功",
    "T39n1791_002:0447c19": "德之門；末那為平等之原，一自他之性；第六",
    "T39n1791_002:0447c20": "起觀察之妙，轉正法之輪；五識興所作之功，",
    "T39n1791_002:0447c21": "垂應化之迹。斯則一心匪動，識智自分。不轉",
    "T39n1791_002:0447c22": "其體，但轉其名，不分其理而分其事。",
    "T39n1791_002:0447c23": "「大慧！諸修行者入於三昧至名為識滅。」上明",
    "T39n1791_002:0447c24": "諸識展轉為因，各了自境，妄想流注。欲轉諸",
    "T39n1791_002:0447c25": "識成智用者，以根本藏識微細難知，故舉二",
    "T39n1791_002:0447c26": "乘修劣三昧，不知諸識習氣種子，依藏識不",
    "T39n1791_002:0447c27": "滅，自謂我滅諸識入於三昧；而實未也，但伏",
    "T39n1791_002:0447c28": "六識不取塵境，彼將為滅。",
    "T39n1791_002:0447c29": "「大慧！如是藏識行相微細至定慧之力皆不能",
    "T39n1791_002:0448a01": "知。」此顯有能知者。謂如是諸識所依藏識",
    "T39n1791_002:0448a02": "行相微細，唯佛究竟知其邊際，及住地菩薩",
    "T39n1791_002:0448a03": "方能分知，其餘聲聞、獨覺、外道修行而得三",
    "T39n1791_002:0448a04": "昧智慧，悉不能了。",
    "T39n1791_002:0448a05": "「唯有修行如實行者至自心所見能知之耳！」",
    "T39n1791_002:0448a06": "言能知難知之所以也。以智慧力了諸地相",
    "T39n1791_002:0448a07": "善達句義者，有了因也。無邊佛所廣集善根",
    "T39n1791_002:0448a08": "者，有緣因也。本有正因由是現前，自然明見",
    "T39n1791_002:0448a09": "妄習流注，故云能知。",
    "T39n1791_002:0448a10": "「大慧！諸修行人宴處山林至如實修行大善知",
    "T39n1791_002:0448a11": "識。」下中上修，言隨人分量也。分別流注，即",
    "T39n1791_002:0448a12": "上二種生住滅也。餘義如文。皆當親近善知",
    "T39n1791_002:0448a13": "識者，如馬鳴曰：「諸佛法者有因有緣，因緣具",
    "T39n1791_002:0448a14": "足乃得成辨。如木中火性，是火正因，若無人",
    "T39n1791_002:0448a15": "知，不假方便能自燒木，無有是處。」眾生亦爾。",
    "T39n1791_002:0448a16": "雖有正因熏習之力，不遇諸佛菩薩知識示",
    "T39n1791_002:0448a17": "教利喜、慈悲攝護以之為緣，能自斷煩惱入",
    "T39n1791_002:0448a18": "涅槃者，則無是處。",
    "T39n1791_002:0448a19": "爾時世尊重說頌言：汎論偈頌有四種不",
    "T39n1791_002:0448a20": "同，梵音亦異，仍具八意，不復備引。今此直",
    "T39n1791_002:0448a21": "明其大略：一、但字滿三十二，即為一頌；二、諷",
    "T39n1791_002:0448a22": "頌或名直頌，謂以偈說法，不頌長行；三、應",
    "T39n1791_002:0448a23": "頌，重頌長行也或為鈍根重說，或為後來之",
    "T39n1791_002:0448a24": "徒，或為增明前說；四、集施頌，謂以少言攝集",
    "T39n1791_002:0448a25": "多義，施他誦持故。今此經內，於前四中二三",
    "T39n1791_002:0448a26": "所攝。然凡言長行、偈諷相望，有五對之例，謂",
    "T39n1791_002:0448a27": "有無、廣略、離合、先後、隱顯。至文當審詳之。",
    "T39n1791_002:0448a28": "「譬如巨海浪，斯由猛風起至對現境說五。」此",
    "T39n1791_002:0448a29": "頌明前現識之海，性自常住，為彼六塵境界之",
    "T39n1791_002:0448b01": "風所飄動故。此七種識，現識之體以為內因，",
    "T39n1791_002:0448b02": "六塵境界以為外緣，興盛六種麁重相故。故",
    "T39n1791_002:0448b03": "云譬如巨海浪，由斯猛風起，洪波鼓溟壑，無",
    "T39n1791_002:0448b04": "有斷絕時，藏識海常住。境界風所動，種種諸",
    "T39n1791_002:0448b05": "識浪，騰躍而轉生。云何名為境界之風？其",
    "T39n1791_002:0448b06": "風形狀當如何耶？謂青赤等種種顯色，能起",
    "T39n1791_002:0448b07": "眼識。珂貝等珠出種種勝妙音聲，能起耳識。",
    "T39n1791_002:0448b08": "檀乳等香熏布種種芬芬香氣，能起鼻識。木",
    "T39n1791_002:0448b09": "羅、石蜜等諸安觸著和種種善美樂具，能起",
    "T39n1791_002:0448b10": "身識。鹹淡等味隨其所應出種種味，能起舌",
    "T39n1791_002:0448b11": "識。現在之花，未來之果，種種法塵，隨為彼識",
    "T39n1791_002:0448b12": "所緣境界，能起意識。今此文中，舉塵取識應",
    "T39n1791_002:0448b13": "審觀察。彼末那識即是意識微細分位，無別",
    "T39n1791_002:0448b14": "體耳！如是六塵，能動心體，令使散亂，譬如猛",
    "T39n1791_002:0448b15": "風故名為風。故云青赤等諸色，珂貝乳石蜜，",
    "T39n1791_002:0448b16": "鹽味眾花果。如是七識及與藏識，同耶？異",
    "T39n1791_002:0448b17": "耶？非同非異，離二邊故。譬如日與光明，水與",
    "T39n1791_002:0448b18": "波浪，非同非異。七識、藏識，非同非異義，亦復",
    "T39n1791_002:0448b19": "如是。故云日月與光明，非異非不異。意等",
    "T39n1791_002:0448b20": "七種識，應知亦如是。如海共波浪，心俱和合",
    "T39n1791_002:0448b21": "生。如是七識，從何處所來入藏識作七種",
    "T39n1791_002:0448b22": "數，流轉起動無斷絕時？如是七轉識不從內",
    "T39n1791_002:0448b23": "來、不從外來、不從中間來，唯藏識體變作七",
    "T39n1791_002:0448b24": "識。譬如海水，動作波浪。故云譬如海水動，種",
    "T39n1791_002:0448b25": "種波浪轉，藏識亦如是。種種諸識生，心意及",
    "T39n1791_002:0448b26": "意識，為諸相故說。如是現識，及七轉識，八",
    "T39n1791_002:0448b27": "種心識，唯有生滅無常相耶？亦有實相常住",
    "T39n1791_002:0448b28": "相耶？如是八識，從無始來，三際不動、四相不",
    "T39n1791_002:0448b29": "遷，真實常住，自性清淨，功德滿足，無有二",
    "T39n1791_002:0448c01": "相。故云八識無別相，無能相所相。譬如海波",
    "T39n1791_002:0448c02": "浪，是則無差別，諸識心如是，異亦不可得。",
    "T39n1791_002:0448c03": "諸識本寂，妄塵無體，由不覺故前五識轉，覽",
    "T39n1791_002:0448c04": "現塵境，第六分別，起惑造業。第七傳送執我",
    "T39n1791_002:0448c05": "我所，能廣積集，同為能熏第八藏識，受熏持",
    "T39n1791_002:0448c06": "種，積集不亡，展轉為因，流轉不息。故云心能",
    "T39n1791_002:0448c07": "積集業，意能廣積集，了別故名識，對現境說",
    "T39n1791_002:0448c08": "五。是知離心之境，文理俱虛，即識之塵，詮",
    "T39n1791_002:0448c09": "量有據。狂心不歇，歇即菩提；垢淨心明，本來",
    "T39n1791_002:0448c10": "是佛。",
    "T39n1791_002:0448c11": "爾時，大慧菩薩摩訶薩以頌問曰：自下三重",
    "T39n1791_002:0448c12": "問答，躡前而起，總一十八偈，各有經家生起。",
    "T39n1791_002:0448c13": "此即初番問生起也。下准此。",
    "T39n1791_002:0448c14": "「青赤諸色像，眾生識顯現，如浪種種法，云何願",
    "T39n1791_002:0448c15": "佛說？」上云青赤等塵發生，諸識如海波浪",
    "T39n1791_002:0448c16": "皆非一異。又云心積集等，行相有殊，故致斯",
    "T39n1791_002:0448c17": "問。",
    "T39n1791_002:0448c18": "爾時，世尊以頌答曰：「青赤諸色像，浪中不可",
    "T39n1791_002:0448c19": "得，言心起眾相，開悟諸凡夫。」上二句明色即",
    "T39n1791_002:0448c20": "是空，故不可得。次一句空即是色，故起眾相。",
    "T39n1791_002:0448c21": "下一句釋第三句。",
    "T39n1791_002:0448c22": "「而彼本無起，自心所取離，能取及所取，與彼波",
    "T39n1791_002:0448c23": "浪同。」此一偈法合重明，青赤諸色像，浪中",
    "T39n1791_002:0448c24": "不可得二句也。",
    "T39n1791_002:0448c25": "「身資財安住，眾生識所現，是故見此起，與浪無",
    "T39n1791_002:0448c26": "差別。」色身，正報也；資生財物及安住處，依",
    "T39n1791_002:0448c27": "報也。此一偈法合重明，言心起眾相，造業感",
    "T39n1791_002:0448c28": "報，依正不同，皆是眾生自心妄現。",
    "T39n1791_002:0448c29": "爾時，大慧復說頌言：「大海波浪性，鼓躍可分別，",
    "T39n1791_002:0449a01": "藏識如是起，何故不覺知？」此約法喻而難。",
    "T39n1791_002:0449a02": "爾時，世尊以頌答曰：「阿賴耶如海，轉識同波浪，",
    "T39n1791_002:0449a03": "為凡夫無智，譬喻廣開演。」依彼大海譬喻演",
    "T39n1791_002:0449a04": "說，使愚夫通曉。",
    "T39n1791_002:0449a05": "爾時，大慧復說頌言：「譬如日光出，上下等皆照，",
    "T39n1791_002:0449a06": "世間燈亦然，應為愚說實。」大慧因上言，心起",
    "T39n1791_002:0449a07": "眾相。開悟諸凡夫，即是如來方便不說實法。",
    "T39n1791_002:0449a08": "故問：如日光出時，等照於萬物，如來既出世，",
    "T39n1791_002:0449a09": "應為諸愚夫，平等說真實。",
    "T39n1791_002:0449a10": "「已能開示法，何不顯真實？」言如來已為眾生",
    "T39n1791_002:0449a11": "開示諸法，何故不為愚夫說真實法？",
    "T39n1791_002:0449a12": "爾時，世尊以頌答曰：「若說真實者，彼心無真實",
    "T39n1791_002:0449a13": "至心境界亦然。」此一頌半，上二句法說，謂非",
    "T39n1791_002:0449a14": "器不堪聞，實非不平等。次三句舉三喻況彼",
    "T39n1791_002:0449a15": "心無實。第三一句以法合喻，故云亦然。",
    "T39n1791_002:0449a16": "「境界不具故，次等而轉生至無有定次第。」次",
    "T39n1791_002:0449a17": "一頌半，言外境緣若不具足，內識即次第轉",
    "T39n1791_002:0449a18": "生。故《成唯識》云「依止根本識，諸識隨緣現，或",
    "T39n1791_002:0449a19": "俱或不俱，如波濤依水。」謂緣若同時具足即",
    "T39n1791_002:0449a20": "俱現，如鏡現像無有前後。此偈明緣不同具，",
    "T39n1791_002:0449a21": "即次第而轉生也。以第六識分別諸法塵，故",
    "T39n1791_002:0449a22": "云識以能了知。意緣阿賴耶，起我我所執，故",
    "T39n1791_002:0449a23": "云意復意謂然。五識隨現塵，何有定次第？",
    "T39n1791_002:0449a24": "「譬如工畫師，及畫師弟子至綺煥成眾像。」是",
    "T39n1791_002:0449a25": "二頌言畫色本無形，隨形即畫像，以況如來",
    "T39n1791_002:0449a26": "本無法，隨機即說法，豈得止說一種法也？",
    "T39n1791_002:0449a27": "「言說則變異，真實離文字至於彼為非說。」此",
    "T39n1791_002:0449a28": "三頌半正明如來應機說異也。上二句總標",
    "T39n1791_002:0449a29": "說意，次五句謂對利根說一乘真實法，次五",
    "T39n1791_002:0449b01": "句謂對餘鈍根說種種如幻法，一一如文。下",
    "T39n1791_002:0449b02": "二句謂所說法不應機者翻為妄語，故云非",
    "T39n1791_002:0449b03": "說。",
    "T39n1791_002:0449b04": "「譬如眾病人，良醫隨授藥，如來為眾生，隨心應",
    "T39n1791_002:0449b05": "量說。」是一頌，又以良醫隨病授藥不同，況",
    "T39n1791_002:0449b06": "如來應量說法有異，故不得如日平等照物，",
    "T39n1791_002:0449b07": "以結前問。",
    "T39n1791_002:0449b08": "「世間依怙者，證智所行處，外道非境界，聲聞亦",
    "T39n1791_002:0449b09": "復然。」依怙者，即如來也。",
    "T39n1791_002:0449b10": "注大乘入楞伽經卷第二"
}