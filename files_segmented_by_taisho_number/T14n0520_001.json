{
    "T14n0520_001:0793a12": "佛說薩羅國經",
    "T14n0520_001:0793a14": "失譯人名今附東晉錄",
    "T14n0520_001:0793a15": "昔有大國名曰薩羅，土地廣博嚴淨之處，中",
    "T14n0520_001:0793a16": "多人民富樂熾盛，工黠妍雅好盛文飾，多出",
    "T14n0520_001:0793a17": "珍寶五色玄黃。城郭樓閣街巷門室，金銀錯",
    "T14n0520_001:0793a18": "塗方圓淨好，遶城浴池中生蓮華，鳧鴈、鴛鴦、",
    "T14n0520_001:0793a19": "鳩夷、羅鳥、孔雀、鸚鵡、鴹隨、鸕鷀，飜飛相逐皆",
    "T14n0520_001:0793a20": "在池中，晝夜栖止相和悲鳴。男女遊戲作倡",
    "T14n0520_001:0793a21": "妓樂，無有厭極樂不可言，自猗憍慢不解",
    "T14n0520_001:0793a22": "佛法，各自快心天下無雙。佛在舍衛祇樹之",
    "T14n0520_001:0793a23": "園，佛見此國興樂乃爾，不惟無常生死之苦，",
    "T14n0520_001:0793a24": "貪濁色欲無有懈已。佛念彼國生死遂滋，不",
    "T14n0520_001:0793a25": "行權慧誰能度之？即作方便開化其心：「諸有",
    "T14n0520_001:0793a26": "色相以空應之，一切喜樂以苦應之，權行隨",
    "T14n0520_001:0793a27": "意令離想識。」佛便現神如意三昧，放大光明",
    "T14n0520_001:0793a28": "靡所不照，感動八方及人非人、諸天龍神追",
    "T14n0520_001:0793a29": "侍在後；帝釋、梵天手執珍奇七寶之蓋獻御",
    "T14n0520_001:0793b01": "奉佛，彌勒、文殊、目連、羅雲、阿難、離越、舍利弗",
    "T14n0520_001:0793b02": "諸弟子菩薩，無數千人皆悉隨從，俱適彼",
    "T14n0520_001:0793b03": "國，百鳥畜獸相和悲鳴，倡伎眾樂不鼓自鳴，",
    "T14n0520_001:0793b04": "枯木諸樹皆自更生，溝渠江海龜鼈魭鮀，水",
    "T14n0520_001:0793b05": "性之屬莫不忻懌，三千國土皆大震動，地生",
    "T14n0520_001:0793b06": "蓮華大如車輪，珍寶琉璃轉相雜成，其色甚",
    "T14n0520_001:0793b07": "妙光耀人目。佛放光明普有所照，諸在窈冥",
    "T14n0520_001:0793b08": "勤苦之處，皆悉開闢無所罣礙。國王、大臣、長",
    "T14n0520_001:0793b09": "者居士、中宮太子、列女、美人、國民大小莫不",
    "T14n0520_001:0793b10": "悚然：「今日何故，乃有是現？自在宮內五樂自",
    "T14n0520_001:0793b11": "娛，妓女自拊快樂無過，今所見者，世所希有。」",
    "T14n0520_001:0793b12": "時，持地神踊從地出，現王殿前歎佛功德：「世",
    "T14n0520_001:0793b13": "尊現變光踰日月，諸天欽仰釋梵所尊，世垢",
    "T14n0520_001:0793b14": "已除脫人生死，其見佛者罪釁消除，其供佛",
    "T14n0520_001:0793b15": "者福倍無量，殖種德本，後生天上，發一慧意",
    "T14n0520_001:0793b16": "所得無限，可往見佛咨受法言。」王後轉開意",
    "T14n0520_001:0793b17": "內歡然：「如來降神在吾國界，眾生蒙度。」非",
    "T14n0520_001:0793b18": "但己身，一切群從并餘眾輩，皆悉出城欣喜",
    "T14n0520_001:0793b19": "踊躍。佛之威神，令是國界廓然大明洞達無",
    "T14n0520_001:0793b20": "邊，王及人民悉往見佛，快哉福根善心生",
    "T14n0520_001:0793b21": "焉！覩佛尊顏金光暉曜，奮威振躍吉祥莊",
    "T14n0520_001:0793b22": "飾，相明清澈志寂淡定。王及人民皆前禮",
    "T14n0520_001:0793b23": "佛，頭面稽首，遶尊三匝却在前住，具自陳說：",
    "T14n0520_001:0793b24": "「久沈貪濁迷惑聲色，不見如來供事問法。」佛",
    "T14n0520_001:0793b25": "言：「大善！王及臣民、中宮太子皆平安乎？」王",
    "T14n0520_001:0793b26": "言：「蒙得佛恩，皆悉如宜。」佛言：「王貪濁色欲，",
    "T14n0520_001:0793b27": "恣心無厭，賦斂財寶，餚膳兼味，園觀浴池",
    "T14n0520_001:0793b28": "遊戲無極，不念無常，何益萬分？人為欲縛不",
    "T14n0520_001:0793b29": "惟後世，即致泥犁畜生之屬，但坐無厭燒炙",
    "T14n0520_001:0793c01": "形殘，飢不及飡渴無水漿，屏營愁毒迭互相",
    "T14n0520_001:0793c02": "然，皆坐無慮逆心犯惡。在世雖富深宮尊位，",
    "T14n0520_001:0793c03": "是悉無常如夢已寤，想命獨生無一隨者。」王",
    "T14n0520_001:0793c04": "前長跪啟白：「世尊！以何方便，得離此罪？佛",
    "T14n0520_001:0793c05": "為法王一切所歸，佛為正尊眾生宗仰，願",
    "T14n0520_001:0793c06": "見拯舉得免此苦。」佛言：「善哉！王立信本，施",
    "T14n0520_001:0793c07": "行四事，可得離罪：一曰、所有施與無所愛惜；",
    "T14n0520_001:0793c08": "二曰、少欲瞋恚割損貪食；三曰、聞佛經戒信",
    "T14n0520_001:0793c09": "受不犯；四曰、敬慎法師厚善知識；是為四",
    "T14n0520_001:0793c10": "事可得清淨。」王心生念欲施大檀，便前禮尊",
    "T14n0520_001:0793c11": "叉手白佛：「願屈光儀到宮小飯。」佛即默然，已",
    "T14n0520_001:0793c12": "受其請。王歸宮內勅臣官屬：「佛者難值如優",
    "T14n0520_001:0793c13": "曇鉢華，今已得之當好供養，出諸華香幢幡",
    "T14n0520_001:0793c14": "伎樂，莊嚴宮室掃灑令淨，城中街里皆施幡",
    "T14n0520_001:0793c15": "蓋。」中宮夫人及國人民，悉受王教整頓床座，",
    "T14n0520_001:0793c16": "即勅太官作百味之食，調和香甘便行迎佛：",
    "T14n0520_001:0793c17": "「供具已辦，願可勞神。」佛即用時，於坐而得，",
    "T14n0520_001:0793c18": "便放威神感動眾會，四部弟子百千天人，及",
    "T14n0520_001:0793c19": "諸龍神、犍沓和等眷屬圍遶群從隨佛，四天",
    "T14n0520_001:0793c20": "前導釋梵擁蓋，菩薩大士侍佛入城。佛蹈",
    "T14n0520_001:0793c21": "門閫境界震動，盲聾瘖瘂被毒病瘦，皆悉",
    "T14n0520_001:0793c22": "完具平復如故，箜篌樂器不鼓自鳴。佛放",
    "T14n0520_001:0793c23": "光明悉照宮室，城郭舍宅悉作琉璃，內外洞",
    "T14n0520_001:0793c24": "達莫不見佛。佛前上殿就師子座，王及太子、",
    "T14n0520_001:0793c25": "國臣人民，即下飯具手自斟酌，飯食已訖便",
    "T14n0520_001:0793c26": "行澡水，一切人民眾坐已定。王取小机前坐",
    "T14n0520_001:0793c27": "聽經，佛轉法輪說不退轉，王即歡喜以衣奉",
    "T14n0520_001:0793c28": "佛，其價千萬世所希有，所散之衣懸在虛空，",
    "T14n0520_001:0793c29": "便於佛上化成華蓋，交露七寶悉皆垂珠，從",
    "T14n0520_001:0794a01": "是垂珠出其光明，遍照十方無數佛土。王及",
    "T14n0520_001:0794a02": "臣民、後宮太子、夫人、美女合萬餘人，見是變",
    "T14n0520_001:0794a03": "化莫不踊躍，皆發無上正真道意，八百天神",
    "T14n0520_001:0794a04": "得不起法忍，五千菩薩立不退轉，無數千人",
    "T14n0520_001:0794a05": "皆興德本，壽終已後皆生天上。佛語阿難：「是",
    "T14n0520_001:0794a06": "王供事五百餘佛，惠施財寶，等行慈哀，尊法",
    "T14n0520_001:0794a07": "不倦，是當來劫當得作佛，號名慧光如來、至",
    "T14n0520_001:0794a08": "真、平等正覺；是國人民及諸夫人，當承其",
    "T14n0520_001:0794a09": "福悉當得佛。」王聞授決踊在空中，現身離",
    "T14n0520_001:0794a10": "地百四十丈，從上來下歎佛功德：「佛者，甚尊",
    "T14n0520_001:0794a11": "為眾作本，其德若天無所不覆。」國人八千聞",
    "T14n0520_001:0794a12": "授王決，善發淨心願為菩薩。佛說經訖，一",
    "T14n0520_001:0794a13": "切眾會及人非人，莫不歡喜。世尊權道，所化",
    "T14n0520_001:0794a14": "如是。",
    "T14n0520_001:0794a15": "佛說薩羅國經"
}