{
    "T09n0278_019:0518a09": "大方廣佛華嚴經卷第十九",
    "T09n0278_019:0518a11": "東晉天竺三藏佛馱跋陀羅譯",
    "T09n0278_019:0518a12": "之六金剛幢菩薩十迴向品第二十一之六",
    "T09n0278_019:0518a13": "「復次，菩薩摩訶薩作無量億那由他阿僧",
    "T09n0278_019:0518a14": "祇，大眾施會，離惡清淨，諸佛所歎。普淨眾",
    "T09n0278_019:0518a15": "生永離眾惡，淨三業迹，生薩婆若；無量",
    "T09n0278_019:0518a16": "境界，皆悉清淨，無量百千億那由他布施之",
    "T09n0278_019:0518a17": "具，皆悉莊嚴而以惠施。菩薩摩訶薩以大施",
    "T09n0278_019:0518a18": "會所攝善根，迴向眾生：令一切眾生，悉得",
    "T09n0278_019:0518a19": "無上菩提之心，行無量施，皆悉清淨；令一",
    "T09n0278_019:0518a20": "切眾生，皆悉究竟無量無邊清淨之道；令一",
    "T09n0278_019:0518a21": "切眾生，行無量慈，隨眾所須，悉令滿足；令",
    "T09n0278_019:0518a22": "一切眾生，行無量悲，悉能救護一切眾生；",
    "T09n0278_019:0518a23": "令一切眾生，隨順三世如來正教，令佛歡",
    "T09n0278_019:0518a24": "喜；令一切眾生，於諸佛所，修行布施，心不",
    "T09n0278_019:0518a25": "中悔；令一切眾生皆悉長養勝妙信根，於",
    "T09n0278_019:0518a26": "念念中，修行增進無量布施；令一切眾生，",
    "T09n0278_019:0518a27": "得摩訶衍心，皆悉成就大乘施會；令一切",
    "T09n0278_019:0518a28": "眾生，成大善會施、究竟施、善施、勝施、隨願",
    "T09n0278_019:0518a29": "施、第一施、上施、無上施、無等施、出世間施、",
    "T09n0278_019:0518b01": "一切諸佛所讚歎施；令一切眾生，成第一施",
    "T09n0278_019:0518b02": "主，於諸惡道拔出眾生，安置無礙清淨智",
    "T09n0278_019:0518b03": "道，修平等願真實善根，得無等等如來智",
    "T09n0278_019:0518b04": "慧；令一切眾生，安住寂靜諸禪定智，趣不",
    "T09n0278_019:0518b05": "死道，究竟一切通明智慧，勇猛精進，具足",
    "T09n0278_019:0518b06": "諸地，莊嚴佛法，究竟彼岸，永不退轉；令",
    "T09n0278_019:0518b07": "一切眾生，得不退轉大乘之會，給施眾生",
    "T09n0278_019:0518b08": "而無休息，究竟無上一切種智；令一切眾",
    "T09n0278_019:0518b09": "生，種諸善根，悉到無量功德彼岸；令一切",
    "T09n0278_019:0518b10": "眾生，諸佛所歎，普為一切作大施主，功德",
    "T09n0278_019:0518b11": "具足，充滿法界，普照十方施無上樂；令一",
    "T09n0278_019:0518b12": "切眾生，悉為平等大布施主，究竟善根，等",
    "T09n0278_019:0518b13": "攝眾生；令一切眾生，為勝施主，建立一切",
    "T09n0278_019:0518b14": "於無上乘；令一切眾生，為應時施主，悉離",
    "T09n0278_019:0518b15": "非時，究竟時會；令一切眾生，為善施主，具",
    "T09n0278_019:0518b16": "大人施法，到於彼岸；令一切眾生，為嚴淨",
    "T09n0278_019:0518b17": "施主，至一切佛薩婆若處；令一切眾生，為",
    "T09n0278_019:0518b18": "一切淨施主，出生積聚法界等功德；令一切",
    "T09n0278_019:0518b19": "眾生，為出過一切施主，滿足大願，度脫眾",
    "T09n0278_019:0518b20": "生，安住如來處非處力。是為菩薩摩訶薩大",
    "T09n0278_019:0518b21": "施善根迴向，令一切眾生，行無上捨，究竟",
    "T09n0278_019:0518b22": "佛施、成就善施、不可壞施、諸佛法施、愛眼心",
    "T09n0278_019:0518b23": "施、救眾生施、薩婆若施、見諸佛施、具威儀",
    "T09n0278_019:0518b24": "施、具足菩薩所行功德佛智慧施。「復次，菩薩",
    "T09n0278_019:0518b25": "摩訶薩悉捨一切資生之具，心無貪著，不",
    "T09n0278_019:0518b26": "求果報；世間富樂無所希望，捨離愚癡，深",
    "T09n0278_019:0518b27": "解諸法；饒益安立一切眾生；真實相心，解",
    "T09n0278_019:0518b28": "一切法，種種莊嚴，諸資生具，無量境界，種種",
    "T09n0278_019:0518b29": "莊嚴，資生之具，饒益眾生；究竟施、一切施、",
    "T09n0278_019:0518c01": "內外施，增長直心，令一切眾生具功德寶",
    "T09n0278_019:0518c02": "心，善能饒益無量眾生；令一切眾生成就",
    "T09n0278_019:0518c03": "寶心；令一切眾生，清淨善根等三世佛，具",
    "T09n0278_019:0518c04": "一切智。菩薩摩訶薩以施資生之具所攝善",
    "T09n0278_019:0518c05": "根，迴向眾生：令一切眾生，清淨調伏；令一",
    "T09n0278_019:0518c06": "切眾生，皆悉嚴淨一切佛剎，除滅煩惱；令",
    "T09n0278_019:0518c07": "一切眾生，以清淨心於念念中充滿法界；",
    "T09n0278_019:0518c08": "令一切眾生，智慧充滿虛空、法界；令一切",
    "T09n0278_019:0518c09": "眾生，得一切智，了達三世，於一切時轉不",
    "T09n0278_019:0518c10": "退法輪；令一切眾生，悉皆示現一切種智，",
    "T09n0278_019:0518c11": "巧妙方便，饒益眾生；令一切眾生，悉悟一",
    "T09n0278_019:0518c12": "切諸如來道，盡未來劫於一切剎，廣說佛",
    "T09n0278_019:0518c13": "法，未曾休息；令一切眾生，於無量劫修菩",
    "T09n0278_019:0518c14": "薩行，心無厭倦；令一切眾生，於一切世界：",
    "T09n0278_019:0518c15": "淨世界、不淨世界、小世界、中世界、大世界、",
    "T09n0278_019:0518c16": "微細世界、廣世界、飜覆世界、伏世界，如是",
    "T09n0278_019:0518c17": "等一切世界，皆悉嚴淨；菩薩充滿，行大乘行，",
    "T09n0278_019:0518c18": "令一切眾生於念念中，悉作三世一切佛事，",
    "T09n0278_019:0518c19": "調伏眾生，立薩婆若。此菩薩摩訶薩以如",
    "T09n0278_019:0518c20": "是等無量阿僧祇劫饒益眾生，令佛法不",
    "T09n0278_019:0518c21": "斷；以大悲心救護眾生，修習大慈具菩薩",
    "T09n0278_019:0518c22": "行；建立一切諸如來論，令一切眾生，皆悉",
    "T09n0278_019:0518c23": "不斷諸佛善根；有來求者悉滿其意而無",
    "T09n0278_019:0518c24": "患厭，能施一切，心無有悔，捨一切物、資生",
    "T09n0278_019:0518c25": "之具，隨所來方，無不欣悅，於諸眾生，如",
    "T09n0278_019:0518c26": "一子想，見來求者，心大歡喜，作是念言：『是",
    "T09n0278_019:0518c27": "我善知識。』「爾時，菩薩長養大悲心、歡喜心、不",
    "T09n0278_019:0518c28": "可壞心、大施心；菩薩摩訶薩見來求者，隨",
    "T09n0278_019:0518c29": "其所須，悉資給之，充滿其意，令無所乏，",
    "T09n0278_019:0519a01": "皆令歡喜，斷其貧苦，具足富樂，同聲稱美，",
    "T09n0278_019:0519a02": "歎德而歸。菩薩爾時心大歡喜，於百千億那",
    "T09n0278_019:0519a03": "由他劫，受帝釋樂所不能及；須夜摩天王、",
    "T09n0278_019:0519a04": "兜率陀天王、化自在天王、他化自在天王，百",
    "T09n0278_019:0519a05": "千億那由他劫所受喜樂，所不能及；梵天",
    "T09n0278_019:0519a06": "王樂，乃至淨居天無量無邊阿僧祇劫禪定",
    "T09n0278_019:0519a07": "快樂，亦所不及；無量無數不可稱說阿僧祇",
    "T09n0278_019:0519a08": "劫轉輪王樂，亦不能及。菩薩摩訶薩如是",
    "T09n0278_019:0519a09": "大喜無量，信心增長，直心清淨，諸根柔軟，定",
    "T09n0278_019:0519a10": "心增廣，生菩提心堅固不轉。菩薩摩訶薩",
    "T09n0278_019:0519a11": "善根迴向，令一切眾生離毒害心，令一切",
    "T09n0278_019:0519a12": "眾生安隱快樂，令一切眾生得真實義，令",
    "T09n0278_019:0519a13": "一切眾生悉得清淨無上菩提，令一切眾生",
    "T09n0278_019:0519a14": "悉得平等，令一切眾生得賢善心，令一切",
    "T09n0278_019:0519a15": "眾生逮得賢善摩訶衍心，令一切眾生所",
    "T09n0278_019:0519a16": "行悉善，令一切眾生具普賢菩薩所修願",
    "T09n0278_019:0519a17": "行，令一切眾生覺十力乘。「菩薩摩訶薩以",
    "T09n0278_019:0519a18": "此善根迴向時，於身、口、意業無著無縛",
    "T09n0278_019:0519a19": "解脫迴向，無眾生想迴向；無命想、無人想、",
    "T09n0278_019:0519a20": "無福伽羅想、無男子想、無年少想、無禪頭想、",
    "T09n0278_019:0519a21": "無造想、無受想、無有想、無無想、無今世後",
    "T09n0278_019:0519a22": "世想、無死此生彼想、無有常想、無無常想、非",
    "T09n0278_019:0519a23": "三有想、非無三有想、非想、非無想無縛無",
    "T09n0278_019:0519a24": "著解脫心迴向，無業迴向，無業報迴向，無虛",
    "T09n0278_019:0519a25": "妄迴向，無真實迴向，無思迴向，無思報迴向，",
    "T09n0278_019:0519a26": "無心迴向，無無心迴向。菩薩摩訶薩如是迴",
    "T09n0278_019:0519a27": "向時，不著內，不著外；不著緣，不著境",
    "T09n0278_019:0519a28": "界；不著因，不著因和合；不著法，不著",
    "T09n0278_019:0519a29": "非法；不著思，不著思果；不著色，不著色",
    "T09n0278_019:0519b01": "取，不著色滅；不著受、想、行、識，不著受、想、",
    "T09n0278_019:0519b02": "行、識取，不著受、想、行、識滅。菩薩摩訶薩若",
    "T09n0278_019:0519b03": "於此法中，心不著者，則不縛色，不縛色",
    "T09n0278_019:0519b04": "取，不縛色滅；不縛受、想、行、識，不縛受、想、",
    "T09n0278_019:0519b05": "行、識取，不縛受、想、行、識滅。若於此法而不",
    "T09n0278_019:0519b06": "縛者，則於諸法亦無有解。何以故？一切諸",
    "T09n0278_019:0519b07": "法，不生、不滅，無有自性，無一、無二，無多、無",
    "T09n0278_019:0519b08": "少，無有量、無無量，無善、無惡，無深、無淺，無",
    "T09n0278_019:0519b09": "靜、無亂，無著、無離，無法、無非法，無性、無非",
    "T09n0278_019:0519b10": "性，無有、無無故；菩薩如是見法，則是非法，",
    "T09n0278_019:0519b11": "言語道斷故。非法為法，而亦不壞一切",
    "T09n0278_019:0519b12": "業迹；具修菩薩行，不退一切智，解知業緣",
    "T09n0278_019:0519b13": "如夢、如響、如鏡中像，一切法如幻，而亦不",
    "T09n0278_019:0519b14": "違因緣業報；入甚深業，解法真實，無行無",
    "T09n0278_019:0519b15": "作，亦復不違業行之道。「菩薩摩訶薩以一",
    "T09n0278_019:0519b16": "切善根如是迴向：一切種智，普遊十方，教",
    "T09n0278_019:0519b17": "化眾生。迴向者何義？永度世間生死彼岸，故",
    "T09n0278_019:0519b18": "說迴向；度諸陰彼岸，故說迴向；度語言道",
    "T09n0278_019:0519b19": "彼岸，故說迴向；度眾生相彼岸，故說迴向；",
    "T09n0278_019:0519b20": "度身見彼岸，故說迴向；度不堅固彼岸，故",
    "T09n0278_019:0519b21": "說迴向；度諸行彼岸，故說迴向；度諸有彼",
    "T09n0278_019:0519b22": "岸，故說迴向；度諸取彼岸，故說迴向；度諸",
    "T09n0278_019:0519b23": "世間法彼岸，故說迴向。菩薩摩訶薩若能",
    "T09n0278_019:0519b24": "以此善根迴向，則皆隨順一切諸佛、隨順",
    "T09n0278_019:0519b25": "法、隨順智、隨順菩提、隨順義、隨順迴向、",
    "T09n0278_019:0519b26": "隨順行、隨順真實、隨順清淨。菩薩摩訶薩",
    "T09n0278_019:0519b27": "如是迴向已，令一切眾生得如來法；諸佛",
    "T09n0278_019:0519b28": "歡喜，無佛不值，無法不了，於一切法無",
    "T09n0278_019:0519b29": "違無失，悉能分別一切佛法，不捨正法，不",
    "T09n0278_019:0519c01": "違因緣，內外諸法，法力具足，無有休息。佛",
    "T09n0278_019:0519c02": "子！是為菩薩摩訶薩第六隨順一切堅固善",
    "T09n0278_019:0519c03": "根迴向。菩薩摩訶薩住此迴向，無量諸佛皆",
    "T09n0278_019:0519c04": "悉守護，得堅固法，修一切智；解隨順義，解",
    "T09n0278_019:0519c05": "一切法，隨順真性，得一切法，隨順堅固善",
    "T09n0278_019:0519c06": "根，隨順滿足諸願；得隨順堅固法，一切金",
    "T09n0278_019:0519c07": "剛所不能壞，得隨順堅固願，於一切法中",
    "T09n0278_019:0519c08": "而得自在。」爾時，金剛幢菩薩承佛神力，觀",
    "T09n0278_019:0519c09": "察十方，觀察一切大眾，觀察法界，深入諸",
    "T09n0278_019:0519c10": "法句味之義，修無量心，大悲普覆一切眾",
    "T09n0278_019:0519c11": "生，覺悟三世如來家法，入於一切諸佛功",
    "T09n0278_019:0519c12": "德，逮得諸佛自在之身，分別一切諸眾生",
    "T09n0278_019:0519c13": "心，隨所種善根，應受化時，隨順法身示",
    "T09n0278_019:0519c14": "現色身，以偈頌曰：",
    "T09n0278_019:0519c15": "「一切世間諸大王，　　菩薩現身於彼生，",
    "T09n0278_019:0519c16": "處彼尊豪大王位，　　悉能調伏諸群生。",
    "T09n0278_019:0519c17": "其心柔軟常清淨，　　於一切眾得自在，",
    "T09n0278_019:0519c18": "常以正法治天下，　　方便隨順樂世間。",
    "T09n0278_019:0519c19": "菩薩清淨王家生，　　常能如應轉法輪，",
    "T09n0278_019:0519c20": "遠離諸惡正治國，　　十方眾生無違教。",
    "T09n0278_019:0519c21": "菩薩色相功德滿，　　具足甚深妙智慧，",
    "T09n0278_019:0519c22": "堅固安住不退轉，　　悉能降伏一切魔。",
    "T09n0278_019:0519c23": "常能具持清淨戒，　　決定安住忍辱力，",
    "T09n0278_019:0519c24": "除滅一切瞋恚毒，　　常能修習最勝法。",
    "T09n0278_019:0519c25": "菩薩具行布施法，　　飲食華鬘乘衣服，",
    "T09n0278_019:0519c26": "塗香房舍明淨燈，　　如是等施無有量。",
    "T09n0278_019:0519c27": "菩薩所施益眾生，　　常能開發廣大心，",
    "T09n0278_019:0519c28": "其意清淨大歡喜，　　布施尊勝及世間。",
    "T09n0278_019:0519c29": "菩薩悉能捨無量，　　內外所有一切物，",
    "T09n0278_019:0520a01": "所行布施常歡喜，　　未曾暫有中悔心。",
    "T09n0278_019:0520a02": "菩薩悉能施頭目，　　手足肌肉及骨髓，",
    "T09n0278_019:0520a03": "一切身分盡惠施，　　其心未曾生中悔。",
    "T09n0278_019:0520a04": "菩薩處在大王位，　　清淨豪貴人中尊，",
    "T09n0278_019:0520a05": "大悲以舌施群生，　　楚毒無量不中悔。",
    "T09n0278_019:0520a06": "菩薩施舌淨善根，　　迴向一切諸群生，",
    "T09n0278_019:0520a07": "悉令此等眾生類，　　具足成就廣長舌。",
    "T09n0278_019:0520a08": "菩薩歡喜施妻子，　　其心未曾生憂悔，",
    "T09n0278_019:0520a09": "又復欣悅施國土，　　亦能捨身無所吝。",
    "T09n0278_019:0520a10": "隨所樂求盡施與，　　應時惠施無嫌恨，",
    "T09n0278_019:0520a11": "一切所有能悉捨，　　諸來求者皆滿足。",
    "T09n0278_019:0520a12": "為法捨身無央數，　　修諸苦行求菩提，",
    "T09n0278_019:0520a13": "又為眾生受諸苦，　　求無上智不退轉。",
    "T09n0278_019:0520a14": "聽受如來正法故，　　以身布施無疲厭，",
    "T09n0278_019:0520a15": "內心歡喜無有量，　　救護一切眾生故。",
    "T09n0278_019:0520a16": "菩薩得見諸佛已，　　慈心恭敬設供養，",
    "T09n0278_019:0520a17": "饒益歡喜悉具足，　　皆能聞持諸佛法。",
    "T09n0278_019:0520a18": "迴向一切眾生類，　　悉令世間得安樂，",
    "T09n0278_019:0520a19": "普能救護一切眾，　　永使究竟得解脫。",
    "T09n0278_019:0520a20": "菩薩具足諸眷屬，　　色身端嚴順教命，",
    "T09n0278_019:0520a21": "妙莊嚴具為校飾，　　聰叡仁賢巧智慧。",
    "T09n0278_019:0520a22": "以饒益故悉布施，　　而未曾有微吝心，",
    "T09n0278_019:0520a23": "不為世間資生利，　　饒益眾生求菩提。",
    "T09n0278_019:0520a24": "具足修習淨功德，　　履行無量諸勝業，",
    "T09n0278_019:0520a25": "迴向一切眾生類，　　亦不取業堅固相。",
    "T09n0278_019:0520a26": "菩薩能捨大王位，　　嚴飾京都諸城邑，",
    "T09n0278_019:0520a27": "宮殿內外一切物，　　遊觀園林諸池流。",
    "T09n0278_019:0520a28": "無量無數百千劫，　　以無上心行布施，",
    "T09n0278_019:0520a29": "開悟世間示彼岸，　　隨順化導群生類。",
    "T09n0278_019:0520b01": "菩薩見有來求者，　　悉從他方世界至，",
    "T09n0278_019:0520b02": "隨彼所須滿其願，　　菩薩大喜充遍身。",
    "T09n0278_019:0520b03": "菩薩迴向施功德，　　三世一切諸如來，",
    "T09n0278_019:0520b04": "所學究竟到彼岸，　　無上導師之境界。",
    "T09n0278_019:0520b05": "菩薩觀察一切法，　　誰為度脫眾生者，",
    "T09n0278_019:0520b06": "為度脫誰至何處，　　解空不捨布施心。",
    "T09n0278_019:0520b07": "菩薩迴向智慧故，　　菩薩迴向求正法，",
    "T09n0278_019:0520b08": "菩薩迴向甚深義，　　於一切法無所著。",
    "T09n0278_019:0520b09": "心不分別一切業，　　於諸業報不染著，",
    "T09n0278_019:0520b10": "了達菩提從緣起，　　於法真性無所壞。",
    "T09n0278_019:0520b11": "解了己身不染著，　　其心寂滅無所依，",
    "T09n0278_019:0520b12": "智慧分別無業性，　　善解因緣非無業。",
    "T09n0278_019:0520b13": "不虛妄取過去法，　　亦復不取未來法，",
    "T09n0278_019:0520b14": "了達現在無所有，　　觀察三世悉空寂。",
    "T09n0278_019:0520b15": "菩薩究竟色彼岸，　　受想行識亦如是，",
    "T09n0278_019:0520b16": "永度一切到彼岸，　　其心謙順常清淨。",
    "T09n0278_019:0520b17": "觀察五陰十八界，　　分別諸入及己身，",
    "T09n0278_019:0520b18": "於此諸法求菩提，　　皆悉空寂不可得。",
    "T09n0278_019:0520b19": "不取諸法常住相，　　於斷滅相亦不受，",
    "T09n0278_019:0520b20": "一切諸法非有無，　　諸業因緣和合生。",
    "T09n0278_019:0520b21": "無有眾生得菩提，　　一切諸法悉寂滅，",
    "T09n0278_019:0520b22": "心不染著諸佛剎，　　了達三世無所有，",
    "T09n0278_019:0520b23": "若能如是解正法，　　亦如一切諸最勝。",
    "T09n0278_019:0520b24": "雖復推求無所得，　　菩薩所行亦不虛，",
    "T09n0278_019:0520b25": "是故緣中求諸法，　　不違一切因緣道。",
    "T09n0278_019:0520b26": "分別解說諸業迹，　　欲令眾生悉清淨，",
    "T09n0278_019:0520b27": "是為智者所修行，　　一切諸佛之所說。",
    "T09n0278_019:0520b28": "隨順思惟入正義，　　自然覺悟無上道，",
    "T09n0278_019:0520b29": "諸法無生亦無滅，　　亦復無來亦無去，",
    "T09n0278_019:0520c01": "不於此死而彼生，　　深解一切諸佛法，",
    "T09n0278_019:0520c02": "了達諸法真實性，　　於法性中無所著。",
    "T09n0278_019:0520c03": "永離諸法虛妄相，　　彼人得見諸佛智，",
    "T09n0278_019:0520c04": "分別解了諸法趣，　　眾生諸趣佛國趣，",
    "T09n0278_019:0520c05": "一切三世所有法，　　皆悉了知無有餘，",
    "T09n0278_019:0520c06": "三世諸佛所覺法，　　悉能具足聞受持。",
    "T09n0278_019:0520c07": "所說三世一切法，　　如是等法悉非法，",
    "T09n0278_019:0520c08": "隨順修行一切法，　　而亦不壞諸法相，",
    "T09n0278_019:0520c09": "菩薩迴向諸眾生，　　令彼疾得一切智。",
    "T09n0278_019:0520c10": "「佛子！何等為菩薩摩訶薩第七等心隨順",
    "T09n0278_019:0520c11": "一切眾生迴向？「佛子！此菩薩摩訶薩增長下",
    "T09n0278_019:0520c12": "品善根、中品善根、上品善根、無量善根、廣善",
    "T09n0278_019:0520c13": "根、種種善根、不可測量善根、不可思議善根、",
    "T09n0278_019:0520c14": "阿僧祇善根、無邊善根、佛境界善根、法境界",
    "T09n0278_019:0520c15": "善根、僧境界善根、善知識境界善根、一切眾",
    "T09n0278_019:0520c16": "生境界善根、方便境界善根、修習微妙境界",
    "T09n0278_019:0520c17": "善根、內境界善根、外境界善根、無量別異功",
    "T09n0278_019:0520c18": "德境界善根、修習一切施境界善根、清淨戒",
    "T09n0278_019:0520c19": "境界善根、菩薩內自專正於一切捨忍辱境界",
    "T09n0278_019:0520c20": "善根、精進不退轉境界善根、入種種禪定境",
    "T09n0278_019:0520c21": "界善根、修行諸地智慧境界善根、分別一切",
    "T09n0278_019:0520c22": "眾生心心境界善根、積集無量清淨功德善",
    "T09n0278_019:0520c23": "根、修習正念菩薩業境界善根、普覆一切眾",
    "T09n0278_019:0520c24": "生境界善根。菩薩摩訶薩行如是等無量善",
    "T09n0278_019:0520c25": "根，修習究竟，積集長養，廣開解已，則能安住",
    "T09n0278_019:0520c26": "忍力，閉惡趣門；善調諸根，威儀具足，永離",
    "T09n0278_019:0520c27": "顛倒，決定正趣；堪為一切諸佛法器，普為",
    "T09n0278_019:0520c28": "眾生作無上福田；常為諸佛之所守護，出",
    "T09n0278_019:0520c29": "生長養一切諸佛清淨善根，隨順具滿如來",
    "T09n0278_019:0521a01": "大願，深樂佛業，心得自在，悉與三世諸如",
    "T09n0278_019:0521a02": "來等；普能供養一切諸佛，究竟一切諸如",
    "T09n0278_019:0521a03": "來力，常為諸佛之所讚歎；不求生天，不",
    "T09n0278_019:0521a04": "貪利養，不著諸行，一切善根皆悉迴向，",
    "T09n0278_019:0521a05": "為一切眾生作功德藏；具足諸道，普覆一",
    "T09n0278_019:0521a06": "切，於生死中拔出眾生，教令修習一切",
    "T09n0278_019:0521a07": "善根，迴向一切境界而不斷絕；開一切智",
    "T09n0278_019:0521a08": "菩提之門，建立智幢，嚴淨大道；普示眾生，",
    "T09n0278_019:0521a09": "捨離一切世間塵垢；施心功德，生如來家，清",
    "T09n0278_019:0521a10": "淨功德，皆悉滿足無上福田，不著眾生，不依",
    "T09n0278_019:0521a11": "世間；令一切眾生，皆悉清淨，修習攝取一",
    "T09n0278_019:0521a12": "切善根。菩薩摩訶薩離垢清淨菩提心，攝取",
    "T09n0278_019:0521a13": "善根，作如是念：『此菩提心所起善根、菩提",
    "T09n0278_019:0521a14": "心思惟善根、菩提心所得善根、菩提心正希",
    "T09n0278_019:0521a15": "望善根、一向菩提心善根，憐愍一切眾生，",
    "T09n0278_019:0521a16": "攝取一切種智境界，究竟十力境界，積集",
    "T09n0278_019:0521a17": "十力境界；不壞法界善根，不退轉善根。』「菩薩",
    "T09n0278_019:0521a18": "摩訶薩復作是念：『如此善根若有果報，我",
    "T09n0278_019:0521a19": "當盡未來際，行菩薩行，不捨眾生故，修行",
    "T09n0278_019:0521a20": "大捨，迴向一切眾生，悉無有餘：令無數世",
    "T09n0278_019:0521a21": "界珍寶充滿，令無數世界寶衣充滿，令無數",
    "T09n0278_019:0521a22": "世界妙香充滿，令無數世界莊嚴具充滿，令",
    "T09n0278_019:0521a23": "無數世界摩尼寶充滿，令無數世界勝摩尼",
    "T09n0278_019:0521a24": "寶充滿，令無數世界妙色雜華充滿，令無數",
    "T09n0278_019:0521a25": "世界上味充滿，令無數世界金銀充滿，令無",
    "T09n0278_019:0521a26": "數世界天床充滿，妙寶莊嚴敷以天衣，令無",
    "T09n0278_019:0521a27": "數世界雜寶莊嚴天冠充滿。若有一人，盡未",
    "T09n0278_019:0521a28": "來劫，常來求索，以此寶物而惠施之，未曾",
    "T09n0278_019:0521a29": "厭倦。如一眾生，一切眾生亦復如是。』菩薩",
    "T09n0278_019:0521b01": "摩訶薩如是施時，以平等心、無偏愛心、不",
    "T09n0278_019:0521b02": "求名心、無熱惱心、無中悔心、專求一切智",
    "T09n0278_019:0521b03": "心、清淨道心、一向施心、憐愍心、調伏心、安",
    "T09n0278_019:0521b04": "住一切智心；菩薩摩訶薩善根如是迴向，",
    "T09n0278_019:0521b05": "盡未來劫，常行布施。「復次，菩薩摩訶薩善根",
    "T09n0278_019:0521b06": "如是迴向一切眾生，悉無有餘：『我當以",
    "T09n0278_019:0521b07": "寶象充滿無數世界，七支具足，六瘤成滿，",
    "T09n0278_019:0521b08": "建大寶幢，真金莊嚴，白寶網覆，一切雜寶",
    "T09n0278_019:0521b09": "而莊嚴之，以用布施；我當以清淨寶馬、婆",
    "T09n0278_019:0521b10": "羅馬王等充滿無數世界，以一切馬寶莊嚴",
    "T09n0278_019:0521b11": "具而莊嚴之，以用布施；無數世界，寶女充",
    "T09n0278_019:0521b12": "滿，娛樂具足，以用布施；無數世界，男女充滿，",
    "T09n0278_019:0521b13": "以用布施；無數世界，己身充滿，以用布施；無",
    "T09n0278_019:0521b14": "數世界，己身、頭首充滿，不放逸心，以用布",
    "T09n0278_019:0521b15": "施；無數世界，己目充滿，以用布施；無數世界，",
    "T09n0278_019:0521b16": "己身充滿，堪忍楚毒，破骨出髓，以用布施；",
    "T09n0278_019:0521b17": "無數世界，大王座處，皆悉充滿，以用布施；無",
    "T09n0278_019:0521b18": "數世界，給使僮僕，皆悉充滿，以用布施。修習",
    "T09n0278_019:0521b19": "平等一切施心，於一世界中，盡未來劫，修菩",
    "T09n0278_019:0521b20": "薩行，為一眾生；於一切世界中，盡未來劫，",
    "T09n0278_019:0521b21": "修菩薩行，為一眾生；為一切眾生，亦復如",
    "T09n0278_019:0521b22": "是。具足大悲，遠離眾惡，普念一切，令我",
    "T09n0278_019:0521b23": "布施，究竟不退，行布施時，乃至不生一念",
    "T09n0278_019:0521b24": "憂悔之心。』菩薩摩訶薩復作是念：『我行如",
    "T09n0278_019:0521b25": "是無量布施，以無著心、無縛心、解脫心、大",
    "T09n0278_019:0521b26": "心、甚深心、攝取心、離憎愛心、離壽命心、善",
    "T09n0278_019:0521b27": "調伏心、不亂心、無害心、安住一切智心、慧光",
    "T09n0278_019:0521b28": "普照一切法心、入一切智心。』「菩薩摩訶薩以",
    "T09n0278_019:0521b29": "此善根念念迴向：令一切眾生，財寶滿足；",
    "T09n0278_019:0521c01": "令一切眾生，具足無盡大功德藏；令一切",
    "T09n0278_019:0521c02": "眾生，得安隱樂；令一切眾生，長養菩薩摩",
    "T09n0278_019:0521c03": "訶衍業；令一切眾生，滿足深法；令一切",
    "T09n0278_019:0521c04": "眾生，得不退轉一切智乘；令一切眾生，見",
    "T09n0278_019:0521c05": "一切佛；令一切眾生，普於眾生，無所選擇；",
    "T09n0278_019:0521c06": "令一切眾生，悉得清淨平等之心；令一切",
    "T09n0278_019:0521c07": "眾生，離諸難處，得一切智；令一切眾生，饒",
    "T09n0278_019:0521c08": "益安樂無量眾生；令一切眾生，普於一切",
    "T09n0278_019:0521c09": "得平等心；令一切眾生，得柔軟施心；令一",
    "T09n0278_019:0521c10": "切眾生，攝取真實惠施之心；令一切眾生，",
    "T09n0278_019:0521c11": "不失施心；令一切眾生，具足施心，永滅貧",
    "T09n0278_019:0521c12": "窮；令一切眾生，悉攝世間諸妙財寶，無所",
    "T09n0278_019:0521c13": "乏短；令一切眾生，行無量施；令一切眾生，",
    "T09n0278_019:0521c14": "行一切施；令一切眾生，盡未來劫，修行布",
    "T09n0278_019:0521c15": "施，心無退轉；令一切眾生，悉捨一切，心不",
    "T09n0278_019:0521c16": "中悔；令一切眾生，隨順行施，饒益眾生；令",
    "T09n0278_019:0521c17": "一切眾生，行勝廣施；令一切眾生，行種種",
    "T09n0278_019:0521c18": "莊嚴施；令一切眾生，行無著施；令一切眾",
    "T09n0278_019:0521c19": "生，行平等施；令一切眾生，行大力金剛施；",
    "T09n0278_019:0521c20": "令一切眾生，行如日光明施；令一切眾生，",
    "T09n0278_019:0521c21": "得如來智；令一切眾生，善根眷屬，具足成滿；",
    "T09n0278_019:0521c22": "令一切眾生，善根智慧，悉現在前；令一切眾",
    "T09n0278_019:0521c23": "生，得不可壞正直之心；令一切眾生，具足",
    "T09n0278_019:0521c24": "成就，清淨善根；令一切眾生，於煩惱睡眠，",
    "T09n0278_019:0521c25": "智慧覺悟；令一切眾生，疑惑悉除；令一切",
    "T09n0278_019:0521c26": "眾生，得平等智清淨功德；令一切眾生，功",
    "T09n0278_019:0521c27": "德悉備，無能壞者；令一切眾生，具足清淨，",
    "T09n0278_019:0521c28": "不動三昧；令一切眾生，具不可壞薩婆若",
    "T09n0278_019:0521c29": "智；令一切眾生，具足菩薩無量清淨自在正",
    "T09n0278_019:0522a01": "行；令一切眾生，修習無著清淨善根；令一",
    "T09n0278_019:0522a02": "切眾生，淨修正念三世諸佛；令一切眾生，",
    "T09n0278_019:0522a03": "出生勝妙清淨善根；令一切眾生，除滅一",
    "T09n0278_019:0522a04": "切諸魔魔業障礙道法；令一切眾生，皆悉履",
    "T09n0278_019:0522a05": "行無量功德，生諸三昧，清淨滿足；令一切眾",
    "T09n0278_019:0522a06": "生常念諸佛，未曾廢忘；令一切眾生，常見",
    "T09n0278_019:0522a07": "諸佛，悉令歡喜，初不遠離；令一切眾生，開",
    "T09n0278_019:0522a08": "淨法門，出生善根，諸白淨法，平等具足；令",
    "T09n0278_019:0522a09": "一切眾生，悉得無量平等正直之心；令一切",
    "T09n0278_019:0522a10": "眾生，成就清淨平等施心；令一切眾生，滿",
    "T09n0278_019:0522a11": "足諸佛尸波羅蜜，平等清淨；令一切眾生，",
    "T09n0278_019:0522a12": "具大精進波羅蜜，未曾懈怠；令一切眾生，",
    "T09n0278_019:0522a13": "得大羼提波羅蜜；令一切眾生，得無量禪",
    "T09n0278_019:0522a14": "智慧，分別滿足諸通；令一切眾生，於一切",
    "T09n0278_019:0522a15": "法得離身般若波羅蜜，平等滿足；令一切",
    "T09n0278_019:0522a16": "眾生，得清淨法界，平等滿足；令一切眾生，",
    "T09n0278_019:0522a17": "悉具淨妙諸通善根；令一切眾生，修平等",
    "T09n0278_019:0522a18": "行，具諸善法；令一切眾生，究竟永度諸佛",
    "T09n0278_019:0522a19": "境界；令一切眾生，身、口、意業平等清淨；令",
    "T09n0278_019:0522a20": "一切眾生，諸業行報平等清淨；令一切眾",
    "T09n0278_019:0522a21": "生，悉得諸法平等清淨；令一切眾生，悉得",
    "T09n0278_019:0522a22": "諸法清淨平等實義；令一切眾生，悉得清淨",
    "T09n0278_019:0522a23": "諸勝妙行；令一切眾生，悉得菩薩諸清淨",
    "T09n0278_019:0522a24": "願；令一切眾生，普得平等淨功德智；令一",
    "T09n0278_019:0522a25": "切眾生，以諸善根迴向薩婆若乘，平等滿足；",
    "T09n0278_019:0522a26": "令一切眾生，顯現一切嚴淨佛剎，平等滿足；",
    "T09n0278_019:0522a27": "令一切眾生，得見諸佛，除滅一切諸煩惱",
    "T09n0278_019:0522a28": "患；令一切眾生，具諸相好，功德莊嚴，平等滿",
    "T09n0278_019:0522a29": "足；令一切眾生，得八種聲，百千妙聲而莊",
    "T09n0278_019:0522b01": "嚴之，如來無量功德清淨梵音，皆悉具足；令",
    "T09n0278_019:0522b02": "一切眾生，十力莊嚴，成就無礙平等之心；令",
    "T09n0278_019:0522b03": "一切眾生，得一切佛無盡法明，無量諸辯，平",
    "T09n0278_019:0522b04": "等滿足；令一切眾生，得無上無畏人中之雄",
    "T09n0278_019:0522b05": "大師子吼；令一切眾生，得一切智，轉不退",
    "T09n0278_019:0522b06": "法輪；令一切眾生，出生諸法，平等滿足；令",
    "T09n0278_019:0522b07": "一切眾生，善根清淨，應不失時，平等滿足；令",
    "T09n0278_019:0522b08": "一切眾生，成就清淨調御師法，平等滿足；",
    "T09n0278_019:0522b09": "令一切眾生，於淳一莊嚴、無量莊嚴、大莊",
    "T09n0278_019:0522b10": "嚴、諸佛莊嚴，平等滿足；令一切眾生，觀察",
    "T09n0278_019:0522b11": "三世，分別平等；令一切眾生，詣諸佛所，聞",
    "T09n0278_019:0522b12": "法受持，解了平等，圓滿具足；令一切眾生，慚",
    "T09n0278_019:0522b13": "愧智慧與諸佛等；令一切眾生，得平等智，",
    "T09n0278_019:0522b14": "觀察諸法；令一切眾生，得不動業報，離諸",
    "T09n0278_019:0522b15": "障礙，平等滿足；令一切眾生，入甚深智，悉",
    "T09n0278_019:0522b16": "分別知眾生諸根，平等滿足；令一切眾生，",
    "T09n0278_019:0522b17": "得無分別平等智慧，皆悉等一，清淨滿足；令",
    "T09n0278_019:0522b18": "一切眾生，隨順無厭善根，平等分別，皆悉滿",
    "T09n0278_019:0522b19": "足；令一切眾生，於大神足而得自在，菩薩",
    "T09n0278_019:0522b20": "神力，平等滿足；令一切眾生，悉得諸佛無盡",
    "T09n0278_019:0522b21": "功德智慧之藏，究竟功德，皆悉等一；令一切",
    "T09n0278_019:0522b22": "眾生，於諸法中得離虛妄，隨順平等，入一",
    "T09n0278_019:0522b23": "切法，知菩提心；令一切眾生，勝妙福田，平",
    "T09n0278_019:0522b24": "等滿足；令一切眾生，得清淨大悲，普為世",
    "T09n0278_019:0522b25": "間最上福田；令一切眾生，堅固無壞，平等滿",
    "T09n0278_019:0522b26": "足；令一切眾生，見真實法，不可破壞，平等",
    "T09n0278_019:0522b27": "滿足；令一切眾生，得最勝心，思惟正觀，平",
    "T09n0278_019:0522b28": "等滿足；令一切眾生，離諸恐怖，入甚深法，",
    "T09n0278_019:0522b29": "到於彼岸；令一切眾生，放一光明，普照",
    "T09n0278_019:0522c01": "十方，等度一切；令一切眾生，悉得菩薩不",
    "T09n0278_019:0522c02": "退精進，同行同願，平等滿足；令一切眾生，",
    "T09n0278_019:0522c03": "出一言音，平等滿足；令一切眾生，於菩薩",
    "T09n0278_019:0522c04": "直心，平等滿足；令一切眾生，悉得覩見諸",
    "T09n0278_019:0522c05": "善知識，心大歡喜；令一切眾生，皆悉具足",
    "T09n0278_019:0522c06": "菩薩諸行，調伏眾生，未曾休息，平等滿足；",
    "T09n0278_019:0522c07": "令一切眾生，得不斷辯，普入諸音，平等滿",
    "T09n0278_019:0522c08": "足；令一切眾生，能以一心知一切心，一切",
    "T09n0278_019:0522c09": "善根，平等滿足；令一切眾生，修諸善根而",
    "T09n0278_019:0522c10": "不退轉，安立眾生於清淨智；令一切眾生，",
    "T09n0278_019:0522c11": "得一切智，平等功德，清淨法身；令一切眾生，",
    "T09n0278_019:0522c12": "悉捨愚癡，觀察善根，平等滿足；令一切眾",
    "T09n0278_019:0522c13": "生，得一薩婆若，成等正覺，平等滿足；令一",
    "T09n0278_019:0522c14": "切眾生，離諸惡趣，出生一道，一切種智，平",
    "T09n0278_019:0522c15": "等滿足；令一切眾生，得一眾清淨，悉能普",
    "T09n0278_019:0522c16": "淨一切大眾，平等智慧而莊嚴之；令一切",
    "T09n0278_019:0522c17": "眾生，於一佛剎，普見一切諸如來剎，平等滿",
    "T09n0278_019:0522c18": "足；令一切眾生，一切莊嚴、不可說莊嚴、不",
    "T09n0278_019:0522c19": "可量莊嚴、無盡莊嚴，莊嚴一切佛剎，平等滿",
    "T09n0278_019:0522c20": "足；令一切眾生，分別解了無量諸法，見甚",
    "T09n0278_019:0522c21": "深義，平等滿足；令一切眾生，得諸聖行，諸",
    "T09n0278_019:0522c22": "佛自在，平等滿足；令一切眾生，非一非異，",
    "T09n0278_019:0522c23": "諸神通力，平等滿足；令一切眾生，隨順善",
    "T09n0278_019:0522c24": "根，普為諸佛，甘露灌頂；令一切眾生，清淨",
    "T09n0278_019:0522c25": "智身，平等具足。「如是，菩薩摩訶薩憐愍饒",
    "T09n0278_019:0522c26": "益眾生，大悲哀念眾生，令一切眾生，皆悉",
    "T09n0278_019:0522c27": "清淨，離慳嫉結，具足無量無邊善妙功德，",
    "T09n0278_019:0522c28": "常樂勝法，離瞋恚濁及諸障礙。其心柔軟，",
    "T09n0278_019:0522c29": "離癡正直而無邪曲，所行堅實不可沮壞，",
    "T09n0278_019:0523a01": "得不退轉平等之心，白淨法力，皆悉成就，不",
    "T09n0278_019:0523a02": "信不失，善解迴向；修習功德，調伏眾生，",
    "T09n0278_019:0523a03": "除滅一切諸不善業，專精苦行，普教一切，",
    "T09n0278_019:0523a04": "具足修習苦行善根，為諸眾生具受眾苦，",
    "T09n0278_019:0523a05": "慧眼清淨，觀察善根，智慧聖行，善根迴向",
    "T09n0278_019:0523a06": "一切眾生。令一切眾生，安住清淨微妙功",
    "T09n0278_019:0523a07": "德，遠離熾然，成就等心善根迴向；令一切",
    "T09n0278_019:0523a08": "眾生，得薩婆若，修習迴向；攝取眾生一切",
    "T09n0278_019:0523a09": "善根，平等具足，具足成就等心迴向。以如",
    "T09n0278_019:0523a10": "是等無量善根迴向眾生：令一切眾生，常",
    "T09n0278_019:0523a11": "得安隱；令一切眾生，常得清淨；令一切眾",
    "T09n0278_019:0523a12": "生，常得安樂；令一切眾生，得究竟解脫；令",
    "T09n0278_019:0523a13": "一切眾生，得究竟平等；令一切眾生，得自",
    "T09n0278_019:0523a14": "在神力；令一切眾生，安住白法；令一切眾",
    "T09n0278_019:0523a15": "生，得無障眼；令一切眾生，調伏諸根；令",
    "T09n0278_019:0523a16": "一切眾生，具足十力，教化眾生。「菩薩摩訶",
    "T09n0278_019:0523a17": "薩修行如是迴向時，不著業迴向、不著報",
    "T09n0278_019:0523a18": "迴向、不著身迴向、不著利養迴向、不著諸剎",
    "T09n0278_019:0523a19": "迴向、不著諸方迴向、不著眾生迴向、亦不離",
    "T09n0278_019:0523a20": "眾生迴向、不著一切迴向、不著法迴向。菩薩",
    "T09n0278_019:0523a21": "摩訶薩如是迴向時，作如是念：『令一切眾",
    "T09n0278_019:0523a22": "生，滿足佛智，得清淨心，智慧分別，內心寂",
    "T09n0278_019:0523a23": "靜，外緣不亂，得在三世諸佛家生。』「菩薩摩",
    "T09n0278_019:0523a24": "訶薩行如是迴向，勝出一切，無能壞者，一",
    "T09n0278_019:0523a25": "切眾生，悉共讚歎，所不能盡；普行一切諸菩",
    "T09n0278_019:0523a26": "薩行，以少方便遍詣諸剎，悉見諸佛無",
    "T09n0278_019:0523a27": "所障礙；又見諸剎一切菩薩修習眾行，悉",
    "T09n0278_019:0523a28": "得一切巧妙方便，分別一切法陀羅尼，演說",
    "T09n0278_019:0523a29": "妙法，教化眾生，盡未來劫，未曾斷絕；於念",
    "T09n0278_019:0523b01": "念中，不可說不可說諸佛世界，悉現受生，猶",
    "T09n0278_019:0523b02": "如電光；於念念中，悉能嚴淨不可說不可",
    "T09n0278_019:0523b03": "說諸佛世界，修行嚴淨佛剎智慧而無厭",
    "T09n0278_019:0523b04": "足；令不可說不可說眾生清淨成就，平等滿",
    "T09n0278_019:0523b05": "足，隨其所住善根，悉能具足諸波羅蜜，攝",
    "T09n0278_019:0523b06": "取眾生，除滅垢穢，成就淨業，得無礙淨耳，",
    "T09n0278_019:0523b07": "於不可說不可說世界，佛轉法輪，悉聞受持，",
    "T09n0278_019:0523b08": "於彼諸佛，不生遠想，乃至未曾一彈指頃",
    "T09n0278_019:0523b09": "不聞正法；住無所有，無依、無染，無著、無行，",
    "T09n0278_019:0523b10": "堅固不壞菩薩神力；於念念中，不可說不可",
    "T09n0278_019:0523b11": "說一切佛剎，隨其所應，悉現其身，修菩薩",
    "T09n0278_019:0523b12": "行，常與同見從事，不相違背。「菩薩摩訶薩",
    "T09n0278_019:0523b13": "修菩薩行時，成就如是無量無邊清淨功",
    "T09n0278_019:0523b14": "德，說不可盡，況成無上菩提，得最正覺。所",
    "T09n0278_019:0523b15": "謂：一切佛剎清淨平等，一切眾生清淨平等，",
    "T09n0278_019:0523b16": "一切身清淨平等，一切根清淨平等，一切業",
    "T09n0278_019:0523b17": "報清淨平等，一切眷屬清淨平等，滿足諸行",
    "T09n0278_019:0523b18": "清淨平等，方便入一切法清淨平等，滿足一",
    "T09n0278_019:0523b19": "切如來諸願迴向清淨平等，示現一切諸佛",
    "T09n0278_019:0523b20": "境界自在清淨平等。「菩薩摩訶薩如是善根",
    "T09n0278_019:0523b21": "迴向已，得一切清淨功德法門，以諸功德",
    "T09n0278_019:0523b22": "而莊嚴之。菩薩摩訶薩如是行迴向，不違",
    "T09n0278_019:0523b23": "一切剎，剎不違眾生；剎不違眾生業，眾生",
    "T09n0278_019:0523b24": "業不違剎；思不違心，心不違思；思不違",
    "T09n0278_019:0523b25": "心境界，心境界不違思；業緣不違報，報",
    "T09n0278_019:0523b26": "緣不違業；業不違業迹，業迹不違業；法",
    "T09n0278_019:0523b27": "不違相，相不違法；法生不違性，性不違",
    "T09n0278_019:0523b28": "法生；剎平等不違眾生平等，眾生平等不",
    "T09n0278_019:0523b29": "違剎平等；一切眾生平等不違一切法平等，",
    "T09n0278_019:0523c01": "一切法平等不違一切眾生平等；離欲際平",
    "T09n0278_019:0523c02": "等不違一切眾生安住平等，一切眾生安住",
    "T09n0278_019:0523c03": "平等不違離欲際平等；過去不違未來，未",
    "T09n0278_019:0523c04": "來不違過去；過去不違未來、現在，未來、現",
    "T09n0278_019:0523c05": "在不違過去；世平等不違佛平等，佛平等",
    "T09n0278_019:0523c06": "不違世平等；菩薩行不違薩婆若，薩婆若",
    "T09n0278_019:0523c07": "不違菩薩行。「菩薩摩訶薩行如是迴向，得",
    "T09n0278_019:0523c08": "平等業，得平等報，得平等身，得平等道，得",
    "T09n0278_019:0523c09": "平等願，得平等一切眾生心，得平等一切",
    "T09n0278_019:0523c10": "剎，得平等一切行，得平等一切智，得三世",
    "T09n0278_019:0523c11": "諸佛平等，得見諸佛及諸菩薩，得一切善",
    "T09n0278_019:0523c12": "根，得滿一切願，得成就一切眾生，得善",
    "T09n0278_019:0523c13": "分別一切諸業，得見一切諸善知識悉令",
    "T09n0278_019:0523c14": "歡喜，得清淨大眾，得究竟諸佛正教，得究",
    "T09n0278_019:0523c15": "竟一切白淨法迴向。「佛子！是為菩薩摩訶薩",
    "T09n0278_019:0523c16": "第七等心隨順一切眾生迴向。菩薩摩訶薩",
    "T09n0278_019:0523c17": "成就此迴向已，則能摧伏一切怨敵，悉能",
    "T09n0278_019:0523c18": "拔出一切欲刺，得無生道，到無二處，得無",
    "T09n0278_019:0523c19": "量自在功德之王，救護眾生，神足無礙，遍遊",
    "T09n0278_019:0523c20": "諸剎，常樂寂靜，於一切身而得自在，悉能",
    "T09n0278_019:0523c21": "出生菩薩大行，於諸行願得自在智，分別",
    "T09n0278_019:0523c22": "了知一切諸法，悉能遍生一切佛剎；得無",
    "T09n0278_019:0523c23": "礙耳，聞一切剎所有音聲；得淨慧眼，見一",
    "T09n0278_019:0523c24": "切佛修諸善根，未曾休息，具足成就一切",
    "T09n0278_019:0523c25": "諸法。菩薩摩訶薩以此等心隨順一切眾",
    "T09n0278_019:0523c26": "生迴向，迴向諸善根。」爾時，金剛幢菩薩承",
    "T09n0278_019:0523c27": "佛神力，普觀十方，以偈頌曰：",
    "T09n0278_019:0523c28": "「菩薩具行諸功德，　　深遠清淨甚微妙，",
    "T09n0278_019:0523c29": "所行功德雖微小，　　悉能迴向廣無量。",
    "T09n0278_019:0524a01": "菩薩一切資生具，　　珍妙奇特貴無價，",
    "T09n0278_019:0524a02": "象馬寶王諸輦輿，　　種種寶衣及眾珍，",
    "T09n0278_019:0524a03": "己身頭目并手足，　　破骨出髓割肌肉，",
    "T09n0278_019:0524a04": "充滿無量諸世界，　　悉以惠施無貪吝。",
    "T09n0278_019:0524a05": "如是無量無邊劫，　　一切普施不退轉，",
    "T09n0278_019:0524a06": "以此功德悉迴向，　　救度無量眾生故。",
    "T09n0278_019:0524a07": "菩薩饒益一切眾，　　清淨功德諸妙願，",
    "T09n0278_019:0524a08": "安樂三有群生類，　　悉令究竟證菩提。",
    "T09n0278_019:0524a09": "菩薩平等發大願，　　隨順修習清淨業，",
    "T09n0278_019:0524a10": "令一切眾得平等，　　於彼願中無所著。",
    "T09n0278_019:0524a11": "普於世間無嫌恨，　　悉能隨順行諸願，",
    "T09n0278_019:0524a12": "悉能迴向群生類，　　不違一切諸賢聖。",
    "T09n0278_019:0524a13": "一切世間智慧日，　　斯從布施淨戒生，",
    "T09n0278_019:0524a14": "勤修精進無懈怠，　　於一切願不退轉。",
    "T09n0278_019:0524a15": "菩薩迴向到彼岸，　　能開清淨妙法門，",
    "T09n0278_019:0524a16": "得兩足尊勝智慧，　　分別實義到彼岸。",
    "T09n0278_019:0524a17": "菩薩梵音悉究竟，　　具足堅固妙智慧，",
    "T09n0278_019:0524a18": "深入正法離障礙，　　菩薩於彼意無著。",
    "T09n0278_019:0524a19": "菩薩心淨不作二，　　亦復不作不二法，",
    "T09n0278_019:0524a20": "捨離二法不二法，　　覺悟眾生語言道。",
    "T09n0278_019:0524a21": "菩薩覺悟世平等，　　諸心音聲一切業，",
    "T09n0278_019:0524a22": "一切眾生猶如化，　　悉從因緣業報轉。",
    "T09n0278_019:0524a23": "一切世間所造作，　　十方無量業音聲，",
    "T09n0278_019:0524a24": "悉從業緣之所起，　　應滅彼業令無餘。",
    "T09n0278_019:0524a25": "菩薩觀察一切眾，　　身口意業悉平等，",
    "T09n0278_019:0524a26": "普令眾生得平等，　　猶如一切無等等。",
    "T09n0278_019:0524a27": "菩薩善業悉迴向，　　普令眾生色清淨，",
    "T09n0278_019:0524a28": "具足一切諸功德，　　悉同無上調御士。",
    "T09n0278_019:0524a29": "一切眾中最殊勝，　　具足功德妙法身，",
    "T09n0278_019:0524b01": "功德大海悉迴向，　　饒益安樂諸群生。",
    "T09n0278_019:0524b02": "我所修行諸功德，　　普令一切悉清淨，",
    "T09n0278_019:0524b03": "諸佛清淨無倫匹，　　普令世間亦如是。",
    "T09n0278_019:0524b04": "平等善根悉迴向，　　令一切眾知實義，",
    "T09n0278_019:0524b05": "微妙智慧功德滿，　　悉與一切如來等。",
    "T09n0278_019:0524b06": "菩薩觀察一切法，　　世間寂滅空無餘，",
    "T09n0278_019:0524b07": "無有造作無造者，　　亦復不壞諸業報。",
    "T09n0278_019:0524b08": "於彼靜亂無有二，　　悉以等心正觀察，",
    "T09n0278_019:0524b09": "菩薩真實解世間，　　遠離一切諸虛妄。",
    "T09n0278_019:0524b10": "如是真實佛子等，　　從諸如來法化生，",
    "T09n0278_019:0524b11": "無量功德悉迴向，　　一切疑惑悉除滅。",
    "T09n0278_019:0524b12": "大方廣佛華嚴經卷第十九"
}