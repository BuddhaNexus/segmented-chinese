{
    "T50n2061_014:0790b02": "宋高僧傳卷第十四",
    "T50n2061_014:0790b04": "宋左街天壽寺通慧大師",
    "T50n2061_014:0790b05": "賜紫沙門贊寧等奉　勅撰",
    "T50n2061_014:0790b06": "4 明律篇之一明律篇第四之一正傳二十人附見五人",
    "T50n2061_014:0790b07": "唐京兆西明寺道宣傳唐京兆西明寺道宣傳大慈",
    "T50n2061_014:0790b08": "釋道宣姓錢氏，丹徒人也，一云長城人。其先",
    "T50n2061_014:0790b09": "出自廣陵太守讓之後，洎太史令樂之撰",
    "T50n2061_014:0790b10": "《天文集占》一百卷；考諱申府君，陳吏部尚書；",
    "T50n2061_014:0790b11": "皆高矩令猷，周仁全行，盛德百代，君子萬",
    "T50n2061_014:0790b12": "年。母娠而夢月貫其懷，復夢梵僧語曰：「汝",
    "T50n2061_014:0790b13": "所妊者即梁朝僧祐律師，祐則南齊剡溪隱",
    "T50n2061_014:0790b14": "嶽寺僧護也。宜從出家，崇樹釋教」云。凡十",
    "T50n2061_014:0790b15": "二月在胎，四月八日降誕。九歲能賦。十五",
    "T50n2061_014:0790b16": "厭俗，誦習諸經，依智頵律師受業。洎十",
    "T50n2061_014:0790b17": "六落髮，所謂除結，非欲染衣，便隷日嚴",
    "T50n2061_014:0790b18": "道場。弱冠，極力護持，專精克念，感舍利現",
    "T50n2061_014:0790b19": "於寶函。隋大業年中，從智首律師受具。武",
    "T50n2061_014:0790b20": "德中依首習律，纔聽一遍，方議修禪。頵師",
    "T50n2061_014:0790b21": "呵曰：「夫適遐自邇，因微知章，修捨有時，功",
    "T50n2061_014:0790b22": "願須滿，未宜即去律也。」抑令聽二十遍，",
    "T50n2061_014:0790b23": "已，乃坐山林，行定慧，晦迹於終南倣掌之",
    "T50n2061_014:0790b24": "谷。所居乏水，神人指之，穿地尺餘，其泉迸",
    "T50n2061_014:0790b25": "涌，時號為白泉寺。猛獸馴伏，每有所依，名",
    "T50n2061_014:0790b26": "華芬芳，奇草蔓延。隋末徙崇義精舍，載遷豐",
    "T50n2061_014:0790b27": "德寺。嘗因獨坐，護法神告曰：「彼清官村，故淨",
    "T50n2061_014:0790b28": "業寺，地當寶勢，道可習成。」聞斯卜焉，焚功",
    "T50n2061_014:0790b29": "德香，行般舟定。時有群龍禮謁，若男若女，",
    "T50n2061_014:0790c01": "化為人形。沙彌散心，顧盻邪視。龍赫然發",
    "T50n2061_014:0790c02": "怒，將搏攫之，尋追悔，吐毒井中，具陳而去。",
    "T50n2061_014:0790c03": "宣乃令封閉，人或潛開，往往煙上，審其神",
    "T50n2061_014:0790c04": "變。或送異華一奩，形似棗華，大如榆莢，香",
    "T50n2061_014:0790c05": "氣馝馟，數載宛然。又供奇果，季孟梨柰，然",
    "T50n2061_014:0790c06": "其味甘，其色潔，非人間所遇也。門徒嘗欲",
    "T50n2061_014:0790c07": "舉陰事，先是潛通，以定觀根，隨病與藥。",
    "T50n2061_014:0790c08": "皆此類者。有處士孫思邈嘗隱終南山，與",
    "T50n2061_014:0790c09": "宣相接，結林下之交，每一往來，議論終夕。",
    "T50n2061_014:0790c10": "時天旱，有西域僧於昆明池結壇祈雨，",
    "T50n2061_014:0790c11": "詔有司備香燈供具。凡七日，池水日縮數",
    "T50n2061_014:0790c12": "尺。有老人夜詣宣求救，頗形倉卒之狀，曰：",
    "T50n2061_014:0790c13": "「弟子即昆明池龍也。時之無雨，乃天意也，非",
    "T50n2061_014:0790c14": "由弟子。今胡僧取利於弟子，而欺天子言",
    "T50n2061_014:0790c15": "祈雨。命在旦夕，乞和尚法力加護！」宣曰：「吾",
    "T50n2061_014:0790c16": "無能救爾，爾可急求孫先生。」老人至思邈",
    "T50n2061_014:0790c17": "石室，冤訴再三，云：「宣律師示我，故敢相投也。」",
    "T50n2061_014:0790c18": "邈曰：「我知昆明池龍宮有仙方三十首，能示",
    "T50n2061_014:0790c19": "余，余乃救爾。」老人曰：「此方上界不許輒傳，",
    "T50n2061_014:0790c20": "今事急矣，固何所悋？」少選，捧方而至。邈曰：",
    "T50n2061_014:0790c21": "「爾速還，無懼胡僧也！」自是池水大漲，數日",
    "T50n2061_014:0790c22": "溢岸，胡僧術將盡矣，無能為也。及西明寺",
    "T50n2061_014:0790c23": "初就，詔宣充上座。三藏奘師至止，詔與翻",
    "T50n2061_014:0790c24": "譯。又送真身往扶風無憂王寺。遇勅令僧",
    "T50n2061_014:0790c25": "拜等，上啟朝宰，護法又如此者。撰《法門文",
    "T50n2061_014:0790c26": "記》、《廣弘明集》、《續高僧傳》、《三寶錄》、《羯磨戒疏》、《行事",
    "T50n2061_014:0790c27": "鈔》、《義鈔》等二百二十餘卷。三衣皆紵，一食唯",
    "T50n2061_014:0790c28": "菽。行則杖策，坐不倚床，蚤蝨從遊，居然除",
    "T50n2061_014:0790c29": "受，土木自得，固己亡身。嘗築一壇，俄有長",
    "T50n2061_014:0791a01": "眉僧談道，知者其實賓頭盧也。復三果梵僧",
    "T50n2061_014:0791a02": "禮壇讚曰：「自佛滅後，像法住世，興發毘尼，",
    "T50n2061_014:0791a03": "唯師一人也。」乾封二年春，冥感天人來談律",
    "T50n2061_014:0791a04": "相，言：「鈔文《輕重儀》中舛誤，皆譯之過，非師之",
    "T50n2061_014:0791a05": "咎，請師改正。」故今所行著述，多是重修本是",
    "T50n2061_014:0791a06": "也。又有天人云：「曾撰《祇洹圖經》，計人間",
    "T50n2061_014:0791a07": "紙帛一百許卷。」宣苦告口占，一一抄記，上下",
    "T50n2061_014:0791a08": "二卷。又口傳偈頌，號《付囑儀》十卷是也。貞",
    "T50n2061_014:0791a09": "觀中曾隱沁部雲室山，人睹天童給侍左",
    "T50n2061_014:0791a10": "右。於西明寺夜行道，足跌前階，有物扶持，",
    "T50n2061_014:0791a11": "履空無害。熟顧視之，乃少年也。宣遽問：「何",
    "T50n2061_014:0791a12": "人中夜在此？」少年曰：「某非常人，即毘沙門天",
    "T50n2061_014:0791a13": "王之子那吒也，護法之故，擁護和尚，時之久",
    "T50n2061_014:0791a14": "矣。」宣曰：「貧道修行，無事煩太子。太子威神",
    "T50n2061_014:0791a15": "自在，西域有可作佛事者，願為致之！」太子",
    "T50n2061_014:0791a16": "曰：「某有佛牙，寶掌雖久，頭目猶捨，敢不奉",
    "T50n2061_014:0791a17": "獻。」俄授於宣，宣保錄供養焉。復次庭除，有",
    "T50n2061_014:0791a18": "一天來禮謁，謂宣曰：「律師當生覩史天宮」，",
    "T50n2061_014:0791a19": "持物一苞，云是棘林香。爾後十旬，安坐而",
    "T50n2061_014:0791a20": "化，則乾封二年十月三日也。春秋七十二，僧",
    "T50n2061_014:0791a21": "臘五十二。累門人窆于壇谷石室，其後樹",
    "T50n2061_014:0791a22": "塔三所。高宗下詔，令崇飾圖寫宣之真相。",
    "T50n2061_014:0791a23": "匠韓伯通塑繢之，蓋追仰道風也。宣從登",
    "T50n2061_014:0791a24": "戒壇及當泥曰，其間受法傳教，弟子可千",
    "T50n2061_014:0791a25": "百人。其親度曰大慈律師、授法者文綱等。",
    "T50n2061_014:0791a26": "其天人付授佛牙，密令文綱掌護，持去崇聖",
    "T50n2061_014:0791a27": "寺東塔。大和初，丞相韋公處厚建塔於西廊",
    "T50n2061_014:0791a28": "焉。宣之持律，聲振竺乾；宣之編修，美流天",
    "T50n2061_014:0791a29": "下。是故無畏三藏到東夏朝謁，帝問：「自遠",
    "T50n2061_014:0791b01": "而來，得無勞乎？欲於何方休息？」三藏奏曰：",
    "T50n2061_014:0791b02": "「在天竺時常聞西明寺宣律師，秉持第一，願",
    "T50n2061_014:0791b03": "往依止焉。」勅允之。宣持禁堅牢，捫蝨以綿",
    "T50n2061_014:0791b04": "紙裹投於地。三藏曰：「撲有情於地之聲",
    "T50n2061_014:0791b05": "也。」凡諸密行，或制或遮，良可知矣。至代宗大",
    "T50n2061_014:0791b06": "曆二年，勅此寺三綱：「如聞彼寺有大德道宣",
    "T50n2061_014:0791b07": "律師傳授得釋迦佛牙及肉舍利，宜即詣",
    "T50n2061_014:0791b08": "右銀臺門進來，朕要觀禮。」至十一年十月，",
    "T50n2061_014:0791b09": "勅：「每年內中出香一合，送西明寺故道宣律",
    "T50n2061_014:0791b10": "師堂，為國焚之禱祝。」至懿宗咸通十年，左",
    "T50n2061_014:0791b11": "右街僧令霄、玄暢等上表乞追贈。其年十月",
    "T50n2061_014:0791b12": "勅諡曰澄照，塔曰淨光。先所居久在終",
    "T50n2061_014:0791b13": "南，故號南山律宗焉。天寶元載靈昌太守李",
    "T50n2061_014:0791b14": "邕，會昌元年工部郎中嚴厚本，各為碑頌德",
    "T50n2061_014:0791b15": "云。",
    "T50n2061_014:0791b16": "系曰：律宗犯即問心，心有虛實故。如未得",
    "T50n2061_014:0791b17": "道，起覆想說，則宜犯重矣。若實有天龍",
    "T50n2061_014:0791b18": "來至我所，而云犯重，招謗還婆羅漢同也。",
    "T50n2061_014:0791b19": "宣屢屢有天之使者，或送佛牙，或充給使，",
    "T50n2061_014:0791b20": "非宣自述也。如遣龍去孫先生所，豈自言",
    "T50n2061_014:0791b21": "邪？至於乾封之際，天神合沓，或寫《祇洹圖",
    "T50n2061_014:0791b22": "經》、《付囑儀》等，且非寓言於鬼物乎？君不見",
    "T50n2061_014:0791b23": "《十誦律》中諸比丘尚揚言：「目連犯妄」，佛言：「目",
    "T50n2061_014:0791b24": "連隨心想說無罪。」佛世猶爾，像季嫉賢，斯",
    "T50n2061_014:0791b25": "何足怪也。又無畏非開元中者，貞觀、顯慶已",
    "T50n2061_014:0791b26": "來莫別有無畏否？",
    "T50n2061_014:0791b27": "唐京兆恒濟寺道成傳唐京兆恒濟寺道成傳",
    "T50n2061_014:0791b28": "釋道成者，不知何許人也。居於天邑，演",
    "T50n2061_014:0791b29": "彼律乘。戒月揚光，圓而不缺；德瓶告實，滿",
    "T50n2061_014:0791c01": "而不傾。當顯慶中，敷《四分》一宗，有同霧",
    "T50n2061_014:0791c02": "市。時文綱律匠雖先依澄照大師，後習律",
    "T50n2061_014:0791c03": "文，乃登成之堂奧矣。又懷素著述，皆出其",
    "T50n2061_014:0791c04": "門。垂拱中，日照三藏譯《顯識》等經，天后詔名",
    "T50n2061_014:0791c05": "德十員助其法化，成與明恂、嘉尚同預證",
    "T50n2061_014:0791c06": "義。由是聲飛神甸，位首方壇，謂之梧桐多",
    "T50n2061_014:0791c07": "棲鳳鳥，謂之芳沚頗秀蘭叢。門生孔多，無",
    "T50n2061_014:0791c08": "過此集，然不詳終所。",
    "T50n2061_014:0791c09": "系曰：成公與隋蔣州道成同號而異實，二",
    "T50n2061_014:0791c10": "者奚先？通曰：「隋成也精乎《十誦》，著述尤多；",
    "T50n2061_014:0791c11": "唐成也傳乎《四分》，譯講偕妙。然其撰集則開",
    "T50n2061_014:0791c12": "悟迷淪，究其翻傳則陶甄教道。譬猶後焰",
    "T50n2061_014:0791c13": "靡及乎前光，似寶或慚乎真寶，互有長短，",
    "T50n2061_014:0791c14": "用則無遺也。」",
    "T50n2061_014:0791c15": "唐京師崇聖寺文綱傳唐京師崇聖寺文綱傳名恪",
    "T50n2061_014:0791c16": "釋文綱，姓孔氏，會稽人也。曾祖範，陳都官尚",
    "T50n2061_014:0791c17": "書；祖󱑊，祠部侍郎；考頂生逃海避隋，擇木",
    "T50n2061_014:0791c18": "歸舜，貞觀始拜尚乘直長；咸光復儒業，旁",
    "T50n2061_014:0791c19": "通釋教。是故綱也植宿根，從習氣。慈母懷",
    "T50n2061_014:0791c20": "孕，雜食棄捐。有婆羅門僧頭陀語其母曰：",
    "T50n2061_014:0791c21": "「若此男，終紹三寶。」自爾每聞空中多異香、",
    "T50n2061_014:0791c22": "雜仙樂。及誕育之日，白鶴翔集，若臨視焉。",
    "T50n2061_014:0791c23": "比襁褓中，午後不受乳哺，猶堅持齋者。童",
    "T50n2061_014:0791c24": "齓，隨師訪道。十二出家，冠年受具。精慮苦",
    "T50n2061_014:0791c25": "行，專念息心，藜羹糗糧，麻衣草薦。操有彝檢，",
    "T50n2061_014:0791c26": "口無溢言。尋詣京兆沙門道成律師，稟毘",
    "T50n2061_014:0791c27": "尼藏。二十五講律，三十登壇。每勤修深思，",
    "T50n2061_014:0791c28": "凝視反聽，淨如止水，嶷若斷山。或風雨宴",
    "T50n2061_014:0791c29": "居，或晝夜獨得。故能吉祥在手，不捨其瓶；",
    "T50n2061_014:0792a01": "威德迎風，不絕於氣。出籠瘠雁，坐致虛空，",
    "T50n2061_014:0792a02": "起屋下層，自然成就。唯甘露之渧口，喻利",
    "T50n2061_014:0792a03": "劍之傷人，慎之，重之！廣矣，至矣！由是八",
    "T50n2061_014:0792a04": "方來學，《四分》永流，請益者舉袂雲臨，讚歎者",
    "T50n2061_014:0792a05": "發聲雷駭。久視中，天作淫雨，人有憂色。綱",
    "T50n2061_014:0792a06": "愍之，乃端坐思惟，却倚屋壁。奄至中夕，欻",
    "T50n2061_014:0792a07": "爾半傾，唯餘背間，嶷然山立，識者以為得神",
    "T50n2061_014:0792a08": "通，因定力故。日月靈跡，幽明潛感，兆於集",
    "T50n2061_014:0792a09": "事，應乎遣言。左右怪之，綱曰：「夫真實無相，",
    "T50n2061_014:0792a10": "塵色本空。正覺圓常，大悲湛定，不可取也。」",
    "T50n2061_014:0792a11": "是以一時法主，四朝帝師，同迦葉之入城，",
    "T50n2061_014:0792a12": "遇匿王之說戒，竹園門外別有沙彌，畢樹",
    "T50n2061_014:0792a13": "枝間廣聞鵽鳥。所以受潤者博，入見者深。",
    "T50n2061_014:0792a14": "萬病已痊，獲歡喜之藥；一心不染，解煩惱之",
    "T50n2061_014:0792a15": "繩。又恭承絲綸，京都翻譯，追論惠用，遠契",
    "T50n2061_014:0792a16": "如因，翹誠滿朝，檀施敵國，但依布薩，盡用",
    "T50n2061_014:0792a17": "莊嚴。累歷伽藍二十餘所，凡是塔廟，各已華",
    "T50n2061_014:0792a18": "豐。猶且刺血書經，向六百卷；登壇受具，僅",
    "T50n2061_014:0792a19": "數千人。至苦至勤，納無我之海；不寢不食，",
    "T50n2061_014:0792a20": "種無生之田。長安四年，奉勅往岐州無憂王",
    "T50n2061_014:0792a21": "寺迎舍利。景龍二載，中宗孝和皇帝延入內",
    "T50n2061_014:0792a22": "道場行道，送真身舍利往無憂王寺入塔。",
    "T50n2061_014:0792a23": "其年於乾陵宮為內尼受戒。復於宮中坐",
    "T50n2061_014:0792a24": "夏，為二聖內尼講《四分律》一遍。中宗嘉尚，",
    "T50n2061_014:0792a25": "為度弟子，賜什物、綵帛三千匹。因奏道場",
    "T50n2061_014:0792a26": "靈感之事，六月七日，御札題牓為靈感寺是",
    "T50n2061_014:0792a27": "也，諸寺辟碩德以隷焉。夫其左籞宿，右上",
    "T50n2061_014:0792a28": "林，南臺終山，北池渭水。千門宮闕，化出雲",
    "T50n2061_014:0792a29": "霄，萬乘旌旗，天迴原隰。先天載睿宗聖真皇",
    "T50n2061_014:0792b01": "帝，又於別殿請為菩薩戒師，妃主環階，侍從",
    "T50n2061_014:0792b02": "羅拜。兜率天上，親聽法言；王舍城中，普聞淨",
    "T50n2061_014:0792b03": "戒。恩旨賜絹三千餘匹，綱悉付常住，隨事",
    "T50n2061_014:0792b04": "修營。或金地繚垣，用增上價；或寶坊飛閣，",
    "T50n2061_014:0792b05": "克壯全模；或講堂經樓，舍利淨土；或軒廊器",
    "T50n2061_014:0792b06": "物，厨庫園林，皆信施法財，周給僧寶。方將",
    "T50n2061_014:0792b07": "示迷津，引覺路，濯熱火宅，拯溺毒流，而乃",
    "T50n2061_014:0792b08": "奄忽神遷，斯須薪盡，雖有應化，何其速歟！",
    "T50n2061_014:0792b09": "以開元十五年八月十五日怡然長往，時春",
    "T50n2061_014:0792b10": "秋九十有二。其年九月四日，塔於寺側焉。聞",
    "T50n2061_014:0792b11": "哀奔喪，執紼會葬，香華幢蓋，緇素華夷，填",
    "T50n2061_014:0792b12": "城塞川，篲雲翳景，蓋數萬人。有若法侶，京",
    "T50n2061_014:0792b13": "兆懷素、滿意、承禮、襄陽崇拔、扶風鳳林、江陵恒",
    "T50n2061_014:0792b14": "景、淄川名恪等百餘人，咸曰：「智河舟遷，法宇",
    "T50n2061_014:0792b15": "棟橈而已哉！」有若弟子，淮南道岸、蜀川神積、",
    "T50n2061_014:0792b16": "岐隴慧顗、京兆神慧、思義、紹覺、律藏、恒暹、崇業",
    "T50n2061_014:0792b17": "等五十餘人，並目以慈眼入於度門，金棺",
    "T50n2061_014:0792b18": "不追，灰骨罔答。乃請滑臺太守李邕為碑。",
    "T50n2061_014:0792b19": "邕象彼馬遷，法其班氏，以二人而同傳，",
    "T50n2061_014:0792b20": "必百行以齊肩。不忝懷素前，不慚宣師",
    "T50n2061_014:0792b21": "後，李北海題品，不其韙乎！有淄州名恪律",
    "T50n2061_014:0792b22": "師者，精執律範，切勤求解，嘗廁宣師法筵，",
    "T50n2061_014:0792b23": "躬問《鈔序》義。宣師親錄，隨喜靈感壇，班名",
    "T50n2061_014:0792b24": "於經末，又附麗文綱之門也。",
    "T50n2061_014:0792b25": "唐京師恒濟寺懷素傳唐京師恒濟寺懷素傳賓律師",
    "T50n2061_014:0792b26": "釋懷素，姓范氏，其先南陽人也。曾祖嶽，高宗",
    "T50n2061_014:0792b27": "朝選調為絳州曲沃縣丞。祖徽，延州廣武縣",
    "T50n2061_014:0792b28": "令。父強，左武衛長史，乃為京兆人也。母李",
    "T50n2061_014:0792b29": "氏夢雲雷震駭，因而娠焉。誕育之辰，神光滿",
    "T50n2061_014:0792c01": "室。見者求占：此子貴極，當為王者之師傅",
    "T50n2061_014:0792c02": "也。幼齡聰黠，器度寬然，識者曰：「學必成功，才",
    "T50n2061_014:0792c03": "當逸格。」耳聞口誦，皆謂老成。年及十歲，忽",
    "T50n2061_014:0792c04": "發出家之意，猛利之性，二親難沮。貞觀十九",
    "T50n2061_014:0792c05": "年，玄奘三藏方西域迴，誓求為師。雲與龍而",
    "T50n2061_014:0792c06": "同物，星將月以共光，俱懸釋氏之天，悉麗",
    "T50n2061_014:0792c07": "著明之象。初尋經論，不費光陰。受具已來，",
    "T50n2061_014:0792c08": "專攻律部。有鄴郡法礪律師，一方名器，五律",
    "T50n2061_014:0792c09": "宗師，迷方皆俟其指南，得路咸推其鄉導。",
    "T50n2061_014:0792c10": "著疏十卷，別是命家。見接素公，知成律匠。研",
    "T50n2061_014:0792c11": "習三載，乃見諸瑕，喟然歎曰：「古人義章，未能",
    "T50n2061_014:0792c12": "盡善！」咸亨元年，發起勇心，別述《開四分律",
    "T50n2061_014:0792c13": "記》。至上元三年丙子歸京，奉詔住西太原",
    "T50n2061_014:0792c14": "寺傍聽道成律師講，不輟緝綴。永淳元年，",
    "T50n2061_014:0792c15": "十軸畢功，一家新立，彈糾古疏，十有六失",
    "T50n2061_014:0792c16": "焉。新義半千百條也。傅翼之彪，搏攫而有知",
    "T50n2061_014:0792c17": "皆畏；乘風之震，砰輷而無遠不聞。所化翕",
    "T50n2061_014:0792c18": "然，所傳多矣。復著《俱舍論疏》一十五卷，《遺教",
    "T50n2061_014:0792c19": "經疏》二卷，《鈔》三卷，《新疏拾遺鈔》二十卷，《四分僧",
    "T50n2061_014:0792c20": "尼羯磨文》兩卷，《四分僧尼戒本》各一卷。日誦",
    "T50n2061_014:0792c21": "《金剛經》三十卷，講大律已疏計五十餘遍，其",
    "T50n2061_014:0792c22": "餘書經、畫像，不可勝數。於本寺別院忽示",
    "T50n2061_014:0792c23": "疾，力且薾然，告秀章曰：「余律行多缺，一報",
    "T50n2061_014:0792c24": "將終。」時空中有天樂瀏亮，奄然而逝，俗齡",
    "T50n2061_014:0792c25": "七十四，法臘五十三。葬日，有鴻鶴遶塔悲",
    "T50n2061_014:0792c26": "鳴，至暮方散。素所撰述，宗薩婆多，何邪？",
    "T50n2061_014:0792c27": "以法密部緣化地部出，化地從有部生，故出受",
    "T50n2061_014:0792c28": "體以無表色也。又斥二宗云：「相部無知，則",
    "T50n2061_014:0792c29": "大開量中，得自取大小行也。南山犯重，則",
    "T50n2061_014:0793a01": "與天神言論，是自言得上人法也。」大抵素",
    "T50n2061_014:0793a02": "疏出，謂之「新章」焉。開元中，嵩山賓律師造《飾",
    "T50n2061_014:0793a03": "宗記》以解釋之，對礪舊疏也。又謂為東、西",
    "T50n2061_014:0793a04": "塔律宗，因傳習處為名耳。大曆中，相國元",
    "T50n2061_014:0793a05": "公載奏成都寶園寺置戒壇，傳新疏，以俸",
    "T50n2061_014:0793a06": "錢寫疏四十本，《法華經疏》三十本，委寶園光",
    "T50n2061_014:0793a07": "翌傳行之。後元公命如淨公為素作傳。韋",
    "T50n2061_014:0793a08": "南康皋作靈壇，傳授毘尼新《疏記》，有承襲",
    "T50n2061_014:0793a09": "者，刊名于石。其辭酋麗，其翰兼美，為蜀中",
    "T50n2061_014:0793a10": "口實焉。",
    "T50n2061_014:0793a11": "唐光州道岸傳唐光州道岸傳",
    "T50n2061_014:0793a12": "釋道岸，姓唐氏，世居頴川，是為大族，漢尚",
    "T50n2061_014:0793a13": "書令琳、司空珍、吳尚書僕射固、雍州刺史彬、涼",
    "T50n2061_014:0793a14": "鎮北將軍瑤之後也。永嘉南度，遷於光州，衣",
    "T50n2061_014:0793a15": "冠人物，暉映今古。岸生而不群，少而奇概，爰",
    "T50n2061_014:0793a16": "在髫齓，有若老成。齒胄膠庠，侚齊墳典，",
    "T50n2061_014:0793a17": "猶恐聞見未博，藝業有遺。遂浮江淮，達洙",
    "T50n2061_014:0793a18": "泗，探禹穴，升孔堂，多歷年所矣。操翰林之",
    "T50n2061_014:0793a19": "鼓吹，游學海之波瀾，討論百家，商攉三教。",
    "T50n2061_014:0793a20": "乃歎曰：「學古入官，紆金拾紫，儒教也。餐松",
    "T50n2061_014:0793a21": "餌栢，駕鶴乘龍，道教也。不出輪迴之中，俱",
    "T50n2061_014:0793a22": "非栰喻之義，豈若三乘妙旨，六度宏功，錙",
    "T50n2061_014:0793a23": "銖世間，掌握沙界哉！」遂落髮出家，洗心訪",
    "T50n2061_014:0793a24": "道，一音克舉，四句精通。堅修律儀，深入禪",
    "T50n2061_014:0793a25": "慧。夜夢迦葉來為導師，朝閱真經，宛契冥",
    "T50n2061_014:0793a26": "牒。由是聲名籍甚，遠近吹噓，為出世之津",
    "T50n2061_014:0793a27": "梁，固經行之領袖。十方龍象，罔不師範焉；",
    "T50n2061_014:0793a28": "萬國鵷鸞，無敢詶對者。向若迴茲妙識，適",
    "T50n2061_014:0793a29": "彼殊途，議才必總於四科，濟世雅符於三",
    "T50n2061_014:0793b01": "傑。有若越中初法師者，祕藏精微，罔不明",
    "T50n2061_014:0793b02": "練，道高寰宇，德重丘山。岸聞善若驚，同聲",
    "T50n2061_014:0793b03": "相應，乘杯去楚，杖錫遊吳。雲霧一披，鐘鼓",
    "T50n2061_014:0793b04": "齊振，期牙合契，澄什聯芳。由是常居會稽",
    "T50n2061_014:0793b05": "龍興寺焉。揚越黎庶，江淮釋子，輻輳烏合，巷",
    "T50n2061_014:0793b06": "少居人，罕登元禮之門，且覩公超之市。岸",
    "T50n2061_014:0793b07": "身遺纏蓋，心等虛空，不擇賢愚，無論貴",
    "T50n2061_014:0793b08": "賤，溫顏接待，善誘克勤，明鑑莫疲，洪鍾必應。",
    "T50n2061_014:0793b09": "皆窺天挹海，虛往實歸，其利博哉，無得稱",
    "T50n2061_014:0793b10": "也！時號為大和尚。登無畏座，講木叉律，容",
    "T50n2061_014:0793b11": "止端嚴，辭辯清暢，連環氷釋，理窟毫分，瞻仰",
    "T50n2061_014:0793b12": "者皆悉由衷，聽受者得未曾有。於是高僧",
    "T50n2061_014:0793b13": "大士，心醉神傾，捐棄舊聞，佩服新義，江介",
    "T50n2061_014:0793b14": "一變，其道大行。孝和皇帝精貫白業，遊藝玄",
    "T50n2061_014:0793b15": "樞，聞而異焉。遣使徵召，前後數介。然始入",
    "T50n2061_014:0793b16": "朝，與大德數人同居內殿，帝因朝暇，躬閱",
    "T50n2061_014:0793b17": "清言。雖天睠屢迴，而聖威難犯，凡厥目對，",
    "T50n2061_014:0793b18": "靡不魂驚。皆向日趨風，滅聽收視。岸人望",
    "T50n2061_014:0793b19": "雖重，僧臘未高，猶淪居下筵，累隔先輩。惜",
    "T50n2061_014:0793b20": "帝有輪王之位，不起承迎；以吾為舍那之",
    "T50n2061_014:0793b21": "後，晏然方坐。皇帝覩其高尚，伏以尊嚴，偏",
    "T50n2061_014:0793b22": "賜衣鉢，特彰榮寵。因請如來法味，屈為菩",
    "T50n2061_014:0793b23": "薩戒師。親率六宮，圍繞供養，仍圖畫於林",
    "T50n2061_014:0793b24": "光宮。御製〈畫讚〉，辭曰：「戒珠皎潔，慧流清淨，",
    "T50n2061_014:0793b25": "身局五篇，心融八定。學綜真典，觀通實性，",
    "T50n2061_014:0793b26": "維持法務，綱統僧政。律藏冀兮傳芳，象教",
    "T50n2061_014:0793b27": "因乎光盛。」比夫靈臺影像，麟閣丹青，功德",
    "T50n2061_014:0793b28": "義殊，師臣禮異。銓擇網管，統帥僧徒者，有",
    "T50n2061_014:0793b29": "司之任也。以岸盛德廣大，至行高邈，思遍雨",
    "T50n2061_014:0793c01": "露，特變章程。所歷都白馬、中興、莊嚴、薦福、",
    "T50n2061_014:0793c02": "罔極等寺，綱維總務，皆承勅命，深契物心，",
    "T50n2061_014:0793c03": "天下以為榮，古今所未有。中宗有懷罔極，",
    "T50n2061_014:0793c04": "追福因心，先於長安造薦福寺。事不時就，",
    "T50n2061_014:0793c05": "作者煩勞，勅岸與工部尚書張錫同典其",
    "T50n2061_014:0793c06": "任。廣開方便，博施慈悲，人或子來，役無留",
    "T50n2061_014:0793c07": "務，費約功倍。帝甚嘉之，頻邀賞錫，何間昏",
    "T50n2061_014:0793c08": "曉。既荷天澤，言酬恩地，遂還光州，度人置",
    "T50n2061_014:0793c09": "寺。於是祇陀苑囿，欝起僧坊，拘隣比丘，便",
    "T50n2061_014:0793c10": "為人寶，能事斯畢，夫何恨哉！江海一辭，星霜",
    "T50n2061_014:0793c11": "二紀，每懷成道之所，更迫鐘漏之期。遂去",
    "T50n2061_014:0793c12": "上京，還至本處。將申顧命，精擇門人，僧行",
    "T50n2061_014:0793c13": "超、玄儼者，是稱上足也。克傳珠髻之寶，俾",
    "T50n2061_014:0793c14": "賜金口之言，右脇而臥，示其泡幻也。以開",
    "T50n2061_014:0793c15": "元五年歲次丁巳八月十日滅度於會稽龍",
    "T50n2061_014:0793c16": "興道場。時年六十有四。海竭何依？山崩安仰？",
    "T50n2061_014:0793c17": "天人感慟，道俗哀號，執紼衣縗，動盈萬計。",
    "T50n2061_014:0793c18": "弟子龍興寺慧武、寺主義海、都維那道融、大禹",
    "T50n2061_014:0793c19": "寺懷則、大善寺道超、齊明寺思一、雲明寺慧周、",
    "T50n2061_014:0793c20": "洪邑寺懷瑩、香嚴寺懷彥、平原寺道綱、湖州大",
    "T50n2061_014:0793c21": "雲寺子瑀、興國寺慧纂等，秀稟珪璋，器承磨",
    "T50n2061_014:0793c22": "琢，荷導蒙之力，懷栝羽之恩，思播芳塵，必",
    "T50n2061_014:0793c23": "題貞石，乃請禮部侍郎姚奕為碑紀德。初，",
    "T50n2061_014:0793c24": "岸本文綱律師高足也，及孝和所重，其道克",
    "T50n2061_014:0793c25": "昌。以江表多行《十誦律》，東南僧堅執，罔知",
    "T50n2061_014:0793c26": "《四分》，岸請帝墨勅執行南山律宗。伊宗盛",
    "T50n2061_014:0793c27": "于江淮間者，岸之力也。",
    "T50n2061_014:0793c28": "唐百濟國金山寺真表傳唐百濟國金山寺真表傳",
    "T50n2061_014:0793c29": "釋真表者，百濟人也。家在金山，世為弋獵。",
    "T50n2061_014:0794a01": "表多蹻捷，弓矢最便。當開元中，逐獸之餘，",
    "T50n2061_014:0794a02": "憩於田畎間，折柳條貫蝦蟇成串，置",
    "T50n2061_014:0794a03": "於水中，擬為食調。遂入山網捕。因逐鹿，",
    "T50n2061_014:0794a04": "由山北路歸家，全忘取貫蟇歟。至明年",
    "T50n2061_014:0794a05": "春，獵次，聞蟇鳴。就水，見去載所貫三十許",
    "T50n2061_014:0794a06": "蝦蟇猶活。表於時歎惋，自責曰：「苦哉？何為",
    "T50n2061_014:0794a07": "口腹，令彼經年受苦？」乃絕柳條，徐輕放縱。",
    "T50n2061_014:0794a08": "因發意出家，自思惟曰：「我若堂下辭親，室中",
    "T50n2061_014:0794a09": "割愛，難離慾海，莫揭愚籠。」由是逃入深",
    "T50n2061_014:0794a10": "山，以刀截髮，苦到懺悔，舉身撲地，志求戒",
    "T50n2061_014:0794a11": "法，誓願要期彌勒菩薩授我戒法也。夜倍",
    "T50n2061_014:0794a12": "日功，遶旋叩搕，心心無間，念念翹勤，經於",
    "T50n2061_014:0794a13": "七宵。詰旦，見地藏菩薩手搖金錫，為表策",
    "T50n2061_014:0794a14": "發，教發戒緣，作受前方便。感斯瑞應，歎喜",
    "T50n2061_014:0794a15": "遍身，勇猛過前。二七日滿，有大鬼現可怖",
    "T50n2061_014:0794a16": "相，而推表墜於巖下，身無所傷。匍匐就",
    "T50n2061_014:0794a17": "登石壇上，加復魔相未休，百端千緒。至第",
    "T50n2061_014:0794a18": "三七日質明，有吉祥鳥鳴曰：「菩薩來也。」乃",
    "T50n2061_014:0794a19": "見白雲若浸粉然，更無高下，山川平滿，成",
    "T50n2061_014:0794a20": "銀色世界，兜率天主逶迤自在，儀衛陸離，圍",
    "T50n2061_014:0794a21": "遶石壇，香風華雨，且非凡世之景物焉。爾時",
    "T50n2061_014:0794a22": "慈氏徐步而行，至於壇所，垂手摩表頂",
    "T50n2061_014:0794a23": "曰：「善哉！大丈夫求戒如是，至於再，至於",
    "T50n2061_014:0794a24": "三，蘇迷盧可手攘而却，爾心終不退。」乃為",
    "T50n2061_014:0794a25": "授法，表身心和悅，猶如三禪意識與樂根",
    "T50n2061_014:0794a26": "相應也。四萬二千福河，常流一切功德，尋發",
    "T50n2061_014:0794a27": "天眼焉。慈氏躬授三法衣、瓦鉢，復賜名曰",
    "T50n2061_014:0794a28": "真表。又於膝下出二物，非牙非玉，乃籤檢",
    "T50n2061_014:0794a29": "之制也，一題曰「九者」，一題曰「八者」，各二字，",
    "T50n2061_014:0794b01": "付度表云：「若人求戒，當先悔罪。罪福則持",
    "T50n2061_014:0794b02": "犯，性也。」更加一百八籤，籤上署百八煩惱名",
    "T50n2061_014:0794b03": "目，「如來戒人，或九十日，或四十日，或三七",
    "T50n2061_014:0794b04": "日行懺，苦到精進，期滿限終，將九、八二籤",
    "T50n2061_014:0794b05": "參合百八者，佛前望空而擲。其籤墮地，以",
    "T50n2061_014:0794b06": "驗罪滅、不滅之相。若百八籤飛逗四畔，唯八、",
    "T50n2061_014:0794b07": "九二籤卓然壇心而立者，即得上上品戒",
    "T50n2061_014:0794b08": "焉；若眾籤雖遠，或一二來觸九、八籤，拈觀",
    "T50n2061_014:0794b09": "是何煩惱名，抑令前人重覆懺悔已。正將",
    "T50n2061_014:0794b10": "重悔煩惱籤和九、八者，擲其煩惱籤，去者",
    "T50n2061_014:0794b11": "名中品戒焉。若眾籤埋覆九、八者，則罪不",
    "T50n2061_014:0794b12": "滅，不得戒也。設加懺悔過九十日，得下",
    "T50n2061_014:0794b13": "品戒焉。」慈氏重告誨云：「八者新熏也，九者",
    "T50n2061_014:0794b14": "本有焉。」囑累已，天仗既迴，山川雲霽。於是持",
    "T50n2061_014:0794b15": "天衣，執天鉢——猶如五夏比丘——，徇道下山。草",
    "T50n2061_014:0794b16": "木為其低垂覆路，殊無溪谷高下之別。飛",
    "T50n2061_014:0794b17": "禽鷙獸，馴伏步前。又聞空中唱告村落聚",
    "T50n2061_014:0794b18": "邑，言菩薩出山來，何不迎接？時則人民男女",
    "T50n2061_014:0794b19": "布髮掩泥者、脫衣覆路者、氈罽𣰽毺承足",
    "T50n2061_014:0794b20": "者、華絪美褥填坑者，表咸曲副人情，一一",
    "T50n2061_014:0794b21": "迪踐。有女子提半端白㲲覆於途中，表似",
    "T50n2061_014:0794b22": "驚忙之色，迴避別行。女子怪其不平等，表",
    "T50n2061_014:0794b23": "曰：「吾非無慈不均也，適觀㲲縷間皆是",
    "T50n2061_014:0794b24": "狶子，吾慮傷生，避其誤犯耳。」原其女子，本",
    "T50n2061_014:0794b25": "屠家販買得此布也。自爾常有二虎左右",
    "T50n2061_014:0794b26": "隨行，表語之曰：「吾不入郛郭，汝可導引",
    "T50n2061_014:0794b27": "至可修行處。」則乃緩步而行三十來里，就",
    "T50n2061_014:0794b28": "一山坡，蹲跽於前。時則挂錫樹枝，敷草端",
    "T50n2061_014:0794b29": "坐。四望信士，不勸自來，同造伽藍，號金山",
    "T50n2061_014:0794c01": "寺焉。後人求戒，年年懺罪者絕多，今影堂",
    "T50n2061_014:0794c02": "中道具存焉。",
    "T50n2061_014:0794c03": "系曰：表公革心變行，一日千里，果得慈氏",
    "T50n2061_014:0794c04": "為授戒法。此五十受中何受邪？通曰：「近上",
    "T50n2061_014:0794c05": "法見諦自誓也。發天眼通，是證初、二果也。",
    "T50n2061_014:0794c06": "非諦理現觀而何？專據石壇，與多子塔前",
    "T50n2061_014:0794c07": "自誓同也。」或曰：「所授籤檢以驗罪滅之相，",
    "T50n2061_014:0794c08": "諸聖教無文。莫同諸天傳授，或魔鬼所為，",
    "T50n2061_014:0794c09": "不可為後法乎？」通曰：「若彰善癉惡，利益不",
    "T50n2061_014:0794c10": "殊。彌勒天主是天傳授，非魔必矣。諸聖",
    "T50n2061_014:0794c11": "教中有懺罪求徵祥，證其罪滅不滅。然其",
    "T50n2061_014:0794c12": "佛滅度，彌勒降閻浮說《瑜伽》，豈可不為後",
    "T50n2061_014:0794c13": "世法耶？《十誦律》云：『雖非佛制，諸方為清淨",
    "T50n2061_014:0794c14": "者，不得不行也。』」",
    "T50n2061_014:0794c15": "唐安州十力寺秀律師傳唐安州十力寺秀律師傳",
    "T50n2061_014:0794c16": "釋秀公者，齊安人也。髫年天然有離俗之",
    "T50n2061_014:0794c17": "意焉。既丁荼蓼，便往蜀郡，禮興律師，諷",
    "T50n2061_014:0794c18": "誦經典，易若溫尋。又依之進具，果通達毘",
    "T50n2061_014:0794c19": "尼，乃為興公傳律上足弟子歟！如是四載，",
    "T50n2061_014:0794c20": "入長安，造宣律師門，為依止之客。勤以忘",
    "T50n2061_014:0794c21": "勞，涉十六年，不離函丈。窮幽諸部，陶練",
    "T50n2061_014:0794c22": "數家，將首疏為宗本，然向黃州報所生",
    "T50n2061_014:0794c23": "地。次往安陸，大揚講訓。聲美所聞，諸王牧",
    "T50n2061_014:0794c24": "守攸共遵承正化，緇徒咸摹細行。有貞固",
    "T50n2061_014:0794c25": "律師居於上席；解冠諸生最顯清名；餘皆",
    "T50n2061_014:0794c26": "後殿。其諸成業，不可勝算。春秋七十餘，卒",
    "T50n2061_014:0794c27": "於十力寺本房焉。",
    "T50n2061_014:0794c28": "唐京師崇聖寺靈㟧傳唐京師崇聖寺靈㟧傳",
    "T50n2061_014:0794c29": "釋靈㟧者，不知何許人也。勤乎切問，靡憚",
    "T50n2061_014:0795a01": "尋師。乾封中，於西明寺躬預南山宣師法",
    "T50n2061_014:0795a02": "席。然其不拘常所，或近文綱，或親大慈，皆",
    "T50n2061_014:0795a03": "求益也。末塗懼失宣意，隨講收采所聞，號",
    "T50n2061_014:0795a04": "之曰《記》，以解《刪補鈔》也。若然者推究造義",
    "T50n2061_014:0795a05": "章之始，唯慈與㟧也。又別撰《輕重訣》，故苑",
    "T50n2061_014:0795a06": "陵玄胄親覩其文，故援引之以解《量處輕",
    "T50n2061_014:0795a07": "重儀》焉。金革之故，其訣湮滅，無復可尋矣。",
    "T50n2061_014:0795a08": "唐京兆崇福寺滿意傳唐京兆崇福寺滿意傳",
    "T50n2061_014:0795a09": "釋滿意，不知何許人也。風神峭拔，識量寬",
    "T50n2061_014:0795a10": "和，經論旁通，專於律學。武德末，所遇鄴都",
    "T50n2061_014:0795a11": "法礪律師，作疏解《曇無德律》，遂往摳衣，明",
    "T50n2061_014:0795a12": "其授受。如是講導三十許年。乃傳付觀音寺",
    "T50n2061_014:0795a13": "大亮律師。亮方授越州曇一。盛化之間，出龍",
    "T50n2061_014:0795a14": "象之資，無過意之門也矣。",
    "T50n2061_014:0795a15": "唐京兆西明寺崇業傳唐京兆西明寺崇業傳",
    "T50n2061_014:0795a16": "釋崇業，不知何許人也。初同弋陽道岸",
    "T50n2061_014:0795a17": "學毘尼於文綱之法集。業之服勤，淬礪罔",
    "T50n2061_014:0795a18": "怠，黌肆之間推居元長。與淄州名恪齊名，",
    "T50n2061_014:0795a19": "挺拔剛毅過之，美聲洋洋達於禁闥。睿宗",
    "T50n2061_014:0795a20": "聖真皇帝操心履道，勅以舊邸造安國寺。有",
    "T50n2061_014:0795a21": "詔業入承明熏修，別殿為帝授菩薩戒。施",
    "T50n2061_014:0795a22": "物優渥，僉迴捨修菩提寺殿宇，抑由先不",
    "T50n2061_014:0795a23": "畜盈長之故也。開元中微疾，囑弟子曰：",
    "T50n2061_014:0795a24": "「吾化窮數盡，汝曹堅以防川，無令放逸！」語訖，",
    "T50n2061_014:0795a25": "終於所居寺之別院。業即南山之嗣孫矣。",
    "T50n2061_014:0795a26": "唐越州法華山寺玄儼傳唐越州法華山寺玄儼傳融濟",
    "T50n2061_014:0795a27": "釋玄儼，俗姓徐氏，晉室南遷，因官諸暨，遂",
    "T50n2061_014:0795a28": "為縣族。年始十二，辭親從師，事富春僧暉。",
    "T50n2061_014:0795a29": "證聖元年，恩制度人，始墮僧數，隸懸溜寺。儼",
    "T50n2061_014:0795b01": "幼而明敏，長則韶令，標格峻整，風儀凜然。迨",
    "T50n2061_014:0795b02": "於弱冠，乃從光州岸師諮受具戒。後乃遊",
    "T50n2061_014:0795b03": "詣上京，探賾律範，遇崇福意律師并融濟律",
    "T50n2061_014:0795b04": "師，皆名匠一方，南山上足，咸能昇堂睹奧，",
    "T50n2061_014:0795b05": "共所印可。由是道尊戒潔，名動京師。安國",
    "T50n2061_014:0795b06": "授記，並充大德。後還江左，偏行《四分》。因著",
    "T50n2061_014:0795b07": "《輔篇記》十卷、《羯磨述章》三篇，至今僧徒遠近",
    "T50n2061_014:0795b08": "傳寫。初，光州岸公甞因假寐，忽夢神僧謂",
    "T50n2061_014:0795b09": "曰：「玄儼當為法器，云何教以小乘？」後乃命",
    "T50n2061_014:0795b10": "宣般若。由是研精覃思，採摭舊學，撰《金剛",
    "T50n2061_014:0795b11": "義疏》七卷，古德所不解，先達所未詳。我則",
    "T50n2061_014:0795b12": "發揮光明，若指諸掌。誓以一生宣講百",
    "T50n2061_014:0795b13": "遍。越邑精舍，時稱法華，晉沙門曇翼曾結菴",
    "T50n2061_014:0795b14": "山巔，入是法三昧，感遍吉菩薩。徒觀其：塔",
    "T50n2061_014:0795b15": "類多寶，涌出以證經；宮如轉輪，飛行而聽",
    "T50n2061_014:0795b16": "法。雙烏所以示兆，今尚翔鳴；六象所以呈",
    "T50n2061_014:0795b17": "奇，時猶隱現。不可得而思議者，蓋斯之謂",
    "T50n2061_014:0795b18": "歟。信如來之福庭，是菩薩之隱岳。儼乃考盤",
    "T50n2061_014:0795b19": "是卜，束鉢深棲，建置戒壇，招集律行。若夫",
    "T50n2061_014:0795b20": "秦衡上士，燕代高僧，數若稻麻，算同竹葦，",
    "T50n2061_014:0795b21": "伏膺請益，躡屩擔簦。宴坐不出，幾三十載。開",
    "T50n2061_014:0795b22": "元二十四年，帝親注《金剛般若經》，詔頒天下，",
    "T50n2061_014:0795b23": "普令宣講。都督河南元彥沖躬請儼重光",
    "T50n2061_014:0795b24": "聖日，遂闡揚幽贊，允合天心，令盲者見日",
    "T50n2061_014:0795b25": "月之光，聾者聞雷霆之響。儼之演暢，蓋有力",
    "T50n2061_014:0795b26": "焉。夫樂小法者迷自我而為病，通大方",
    "T50n2061_014:0795b27": "者懵開空之法道。若夫會三歸一，觸理冥",
    "T50n2061_014:0795b28": "事，自優波離已下猶或病諸。而儼綱紀小",
    "T50n2061_014:0795b29": "乘，演暢大法，晤佛境之非有，識魔界之為",
    "T50n2061_014:0795c01": "空。故能使涅槃將生死一如，煩惱與菩提",
    "T50n2061_014:0795c02": "齊致，發心而登佛地，非我而誰？白黑歸依，",
    "T50n2061_014:0795c03": "當仁不讓。昔僧護法師常居石城，宴坐青",
    "T50n2061_014:0795c04": "壁，仰其中峯，如有佛像，願造十丈，以圖",
    "T50n2061_014:0795c05": "兜率。良願未諧，護公長逝。梁武皇帝詔僧祐",
    "T50n2061_014:0795c06": "律師馳傳經理，規模刻劃，意匠纔施。俄而山",
    "T50n2061_014:0795c07": "塚崒崩，全身坐現，合高百餘尺。雖金石絲竹，",
    "T50n2061_014:0795c08": "四天之供施常聞；功德莊嚴，十地之琱鐫尚",
    "T50n2061_014:0795c09": "闕。儼乃內傾衣鉢，外率檀那，布以黃金之",
    "T50n2061_014:0795c10": "色，鎔以白銀之相，銅錫鉛鍇，球琳琅玕，七寶",
    "T50n2061_014:0795c11": "由是渾成，八珍於焉具足。雖寶積獻蓋，界",
    "T50n2061_014:0795c12": "現三千；迦葉貢衣，金踰十萬；如須彌之現",
    "T50n2061_014:0795c13": "於大海，若杲日之出於高山，此又儼之功",
    "T50n2061_014:0795c14": "德不可思議者也。故洛州刺史徐嶠、工部",
    "T50n2061_014:0795c15": "尚書徐安貞，咸以宗室設道友之禮；國子司",
    "T50n2061_014:0795c16": "業康希銑、太子賓客賀知章、朝散大夫杭州臨",
    "T50n2061_014:0795c17": "安縣令朱元眘，亦以鄉曲具法朋之契。開",
    "T50n2061_014:0795c18": "元二十六載，恩制度人，採訪使潤州刺史齊",
    "T50n2061_014:0795c19": "澣、越州都督景誠、採訪盧見義、泗州刺史王",
    "T50n2061_014:0795c20": "弼，無不停旟淨境，稟承法訓。齊公乃方舟",
    "T50n2061_014:0795c21": "結乘，奉迎儼於丹陽、餘杭、吳興諸郡，令新度",
    "T50n2061_014:0795c22": "釋子躬授具戒。自廣陵迄於信安，地方千",
    "T50n2061_014:0795c23": "里，道俗受法者殆出萬人。凡禮《佛名經》一",
    "T50n2061_014:0795c24": "百遍，設無遮大會十筵，而入境住持，舉無",
    "T50n2061_014:0795c25": "與比。夫秉法傳授，從佛口生，有門人法華",
    "T50n2061_014:0795c26": "曇俊、崇默、龍興崇一、開元智符、稱心崇義、香嚴",
    "T50n2061_014:0795c27": "懷節、寶林洪霈、覺引、灌頂，皆不傾油鉢，無",
    "T50n2061_014:0795c28": "漏浮囊。經不云乎？如旃檀林，旃檀圍遶；如",
    "T50n2061_014:0795c29": "師子王，師子圍遶。信儼之威神有在，而法主",
    "T50n2061_014:0796a01": "之功德不刊。將知三界無安，百靈共盡，此生",
    "T50n2061_014:0796a02": "已適於後息，他世應見於前心。以天寶元",
    "T50n2061_014:0796a03": "載歲次壬午，緣化已畢。十一月三日，現疾",
    "T50n2061_014:0796a04": "於繩床，七日午時，坐終於戒壇院，春秋六",
    "T50n2061_014:0796a05": "十有八。粵其月二十五日，窆於寺南秦山之",
    "T50n2061_014:0796a06": "下。高樹雙塔，光明踰於白雲；列植千松，秀",
    "T50n2061_014:0796a07": "色羅於明月。經始則神邕、崇曉，住持則唯湛、",
    "T50n2061_014:0796a08": "道昭，並躬護聖場，親傳智印。其餘三千門人，",
    "T50n2061_014:0796a09": "五百弟子，承般若之深法，受毘尼之密行，",
    "T50n2061_014:0796a10": "盡號顓門，無待彌勒。天寶十五載歲次景",
    "T50n2061_014:0796a11": "申，萬齊融述《頌德碑》焉。",
    "T50n2061_014:0796a12": "唐杭州靈智寺德秀傳唐杭州靈智寺德秀傳",
    "T50n2061_014:0796a13": "釋德秀，俗姓孫氏，富陽人也。少出塵區，早",
    "T50n2061_014:0796a14": "棲梵宇。當圓戒檢，正護浮囊，匪定常師，",
    "T50n2061_014:0796a15": "留神律府。講談之外，嘗哀鬼神乏食，恒以",
    "T50n2061_014:0796a16": "深更施其飲食。浙汭之民，傾誠畏服。及終",
    "T50n2061_014:0796a17": "於定山，頗多靈異，則天寶初載也。遷神座",
    "T50n2061_014:0796a18": "入塔時，天降舍利七顆，門人以瓶盛之，緘",
    "T50n2061_014:0796a19": "于其塔。或發之，見秀齒上生舍利，紛紛而",
    "T50n2061_014:0796a20": "墜。後人還累甓成浮圖。鄉人云：「恒有白蛇",
    "T50n2061_014:0796a21": "蟠屈守塔，樵牧之童無敢近者。」",
    "T50n2061_014:0796a22": "唐開業寺愛同傳唐開業寺愛同傳玄通",
    "T50n2061_014:0796a23": "釋愛同，俗姓趙氏，本天水人也。代襲冠冕",
    "T50n2061_014:0796a24": "弱齡挺拔，惠然肯來，為佛家子。具戒後，講彌",
    "T50n2061_014:0796a25": "沙塞律，遠近師稟，若鱗羽宗乎鯤鳳也。昔",
    "T50n2061_014:0796a26": "南宋朝罽賓三藏覺壽譯成此律，因出《羯磨》",
    "T50n2061_014:0796a27": "一卷，時運遷移，其本零落，尋求不獲，學者無",
    "T50n2061_014:0796a28": "依。同遂於大律之內，抄出《羯磨》一卷，彼宗",
    "T50n2061_014:0796a29": "學者盛傳流布，被事方全。孝和之世，神龍中",
    "T50n2061_014:0796b01": "盛重翻宣，同與文綱等參預譯場，推為證",
    "T50n2061_014:0796b02": "義。義淨所出之經，同有力焉。著《五分律疏》",
    "T50n2061_014:0796b03": "十卷，復遺囑西明寺玄通律師重施潤色。",
    "T50n2061_014:0796b04": "後安史俶擾，焚燎喪寺，今無類矣。",
    "T50n2061_014:0796b05": "唐五臺山詮律師傳唐五臺山詮律師傳",
    "T50n2061_014:0796b06": "釋詮律師者，五臺縣人也。綵服出家，冠年受",
    "T50n2061_014:0796b07": "戒，儀則清雅，眾稟綱繩。習毘尼宗，祕菩薩",
    "T50n2061_014:0796b08": "行。詮除訓徒外，守默無撓，遠近有事，靡不",
    "T50n2061_014:0796b09": "豫知，人謂為得他心通也。一食終日，弊衣",
    "T50n2061_014:0796b10": "遮體，不貯顆粒，房無縷綜。其強本節用，",
    "T50n2061_014:0796b11": "造次不可及也。入滅之日，祥雲欝密，天樂錚",
    "T50n2061_014:0796b12": "摐，闔寺僧徒皆聞異香馚馥。乃召集寺眾，",
    "T50n2061_014:0796b13": "執手告辭，囑累門人，加趺而滅云。",
    "T50n2061_014:0796b14": "唐揚州龍興寺法慎傳唐揚州龍興寺法慎傳",
    "T50n2061_014:0796b15": "釋法慎，姓郭氏，江都人也。孩抱之歲，誓齒空",
    "T50n2061_014:0796b16": "門，親愛所鍾，志不可奪。從瑤臺成律師受",
    "T50n2061_014:0796b17": "具戒。依太原寺東塔，體解律文，絕其所疑，",
    "T50n2061_014:0796b18": "時賢推服。或一言曲分於象表，精理自得於",
    "T50n2061_014:0796b19": "環中，聲振京師，如晞愛日。諸寺眾請綱領，",
    "T50n2061_014:0796b20": "乃默然而東歸。既還揚都，俯允群願，恒誦",
    "T50n2061_014:0796b21": "《金剛般若經》、《如意輪》。般若佛心，我得此心，眾",
    "T50n2061_014:0796b22": "生亦得。如意勝願，我如此願，眾生亦如。謂「天",
    "T50n2061_014:0796b23": "台止觀，包一切經義；東山法門，是一切佛乘。",
    "T50n2061_014:0796b24": "色空兩亡，定慧雙照，不可得而稱也。」慎暑",
    "T50n2061_014:0796b25": "不攝齊，食不求飽，居不易坐。四方捨施，",
    "T50n2061_014:0796b26": "歸於大眾，一身有無，均於最下。朝廷之士銜",
    "T50n2061_014:0796b27": "命往還，路出維揚，終歲百數，不踐門閾，以",
    "T50n2061_014:0796b28": "為大羞。仰承一盻，如洗飢渴。慎與人子",
    "T50n2061_014:0796b29": "言依於孝，與人臣言依於忠，與人上言",
    "T50n2061_014:0796c01": "依於仁，與人下言依於禮。佛教儒行，合而",
    "T50n2061_014:0796c02": "為一。學者流誤，故親校經論。延來者聽",
    "T50n2061_014:0796c03": "受，故大起僧坊。將警群迷，故廣圖菩薩因",
    "T50n2061_014:0796c04": "地。善護諸命，故曲濟眾生壽量。以文字度",
    "T50n2061_014:0796c05": "人，故工於翰墨。以法皆佛法，故兼采儒流。",
    "T50n2061_014:0796c06": "以我慢為防，故自負衣鉢。以規規為任，",
    "T50n2061_014:0796c07": "故綱正緇林。以發揮道宗，故上行恭禮。以",
    "T50n2061_014:0796c08": "感慕遺迹，故不遠他邦。以龍象參議，故再",
    "T50n2061_014:0796c09": "至京國。以軌度端明，故研精律部歟！黃門",
    "T50n2061_014:0796c10": "侍郎盧藏用才高名重，罕於推挹，一見于慎，",
    "T50n2061_014:0796c11": "慕味循環，不能離坐。退而歎曰：「宇宙之內，信",
    "T50n2061_014:0796c12": "有高人！」黃門於院中置以經藏，嚴以香燈，",
    "T50n2061_014:0796c13": "天地無疆，像法常在。太子少保陸象先、兵部",
    "T50n2061_014:0796c14": "尚書畢構、少府監陸餘慶、吏部侍郎嚴挺之、河",
    "T50n2061_014:0796c15": "南尹崔希逸、太尉房琯、中書侍郎平章事崔渙、",
    "T50n2061_014:0796c16": "禮部尚書李憕、辭人王昌齡、著作郎綦母潛，僉",
    "T50n2061_014:0796c17": "所瞻奉，願同灑掃。感動朝宰如此。以天",
    "T50n2061_014:0796c18": "寶七載十月十四日晨興盥漱，就胡床加趺，",
    "T50n2061_014:0796c19": "心奉西方，既曛而滅於龍興寺別院，春秋八",
    "T50n2061_014:0796c20": "十三，夏六十二。緇素弟子，北距泗沂，南踰",
    "T50n2061_014:0796c21": "嶺徼，望哭者千族，會葬者萬人。其上首曰會",
    "T50n2061_014:0796c22": "稽曇一、閩僧懷一、南康崇叡、晉陵義宣、錢塘譚",
    "T50n2061_014:0796c23": "山寺惠鸞、洛京法瑜、崇元、鶴林寺法勵、法海、維",
    "T50n2061_014:0796c24": "揚惠凝、明幽、靈祐、靈一等，罔不成樂說辯",
    "T50n2061_014:0796c25": "才，入法華三昧。眾所知識，物之依怙。天上",
    "T50n2061_014:0796c26": "甘露，正味調柔；人中象王，利根成熟。音樂樹",
    "T50n2061_014:0796c27": "下，長流福慧之泉；雪山峯頂，仰見清涼之月。",
    "T50n2061_014:0796c28": "金剛決定，煩惱無餘。優曇開敷，香潔盈滿。法",
    "T50n2061_014:0796c29": "施之恩，郡居之感，哀奉色身，經始靈塔於",
    "T50n2061_014:0797a01": "蕪城西蜀岡之原，像教也。幽公自幼及衰，恒",
    "T50n2061_014:0797a02": "所親侍，後請吏部員外郎趙郡李華為碑",
    "T50n2061_014:0797a03": "紀述，大曆八年癸丑十二月也。大理司直張",
    "T50n2061_014:0797a04": "從申書，趙郡李陽氷題額。其塔亦幽公經度。",
    "T50n2061_014:0797a05": "建塔之地，廣袤如素，高卑得中。周臨四衢，",
    "T50n2061_014:0797a06": "平視千里。門人環蒔列柏，薦以名香。其塔",
    "T50n2061_014:0797a07": "屬會昌中，例皆毀焉。",
    "T50n2061_014:0797a08": "唐杭州華嚴寺道光傳唐杭州華嚴寺道光傳",
    "T50n2061_014:0797a09": "釋道光，姓󰠀氏，踰齓出家。方冠受具，詣光",
    "T50n2061_014:0797a10": "州和尚學通毘尼。於時夏淺德崇，壇場屬",
    "T50n2061_014:0797a11": "望，蓋天賚真士，為「東南義虎」，雲雨慈味，笙",
    "T50n2061_014:0797a12": "鏞道聲。光持《法華經》，創塔廟，洎沒身不怠",
    "T50n2061_014:0797a13": "也。上元元年庚子仲秋示疾，終於本寺，春",
    "T50n2061_014:0797a14": "秋七十九，法臘五十八。是日馳陽昧昧，淫雨",
    "T50n2061_014:0797a15": "㴓㴓，烈風崇朝，嘉木為折，乃東土福盡之徵",
    "T50n2061_014:0797a16": "也。俄然喜氣五色，亭亭如蓋，移晷不散，偏",
    "T50n2061_014:0797a17": "映精廬，即西方往生之意也。初光未歿，其",
    "T50n2061_014:0797a18": "月三日質明，支疾凝神，依色身觀，彌陀具",
    "T50n2061_014:0797a19": "相現在其前。滿庭碧華，昔所未覩者。四日",
    "T50n2061_014:0797a20": "昧爽，有異人請光為和尚，遂開目彈指曰：",
    "T50n2061_014:0797a21": "「但發菩提心」。至五日，曼陀羅華自天而雨。",
    "T50n2061_014:0797a22": "門人神烈、義津追慕弗遑，各分法味，流布",
    "T50n2061_014:0797a23": "行化，香火無窮云。",
    "T50n2061_014:0797a24": "唐揚州大雲寺鑒真傳唐揚州大雲寺鑒真傳",
    "T50n2061_014:0797a25": "釋鑒真，姓淳于氏，廣陵江陽縣人也。總丱俊",
    "T50n2061_014:0797a26": "明，器度宏博，能典謁矣。隨父入大雲寺，見",
    "T50n2061_014:0797a27": "佛像，感動夙心，因白父求出家。父奇其志，",
    "T50n2061_014:0797a28": "許焉。登便就智滿禪師，循其獎訓。屬天后",
    "T50n2061_014:0797a29": "長安元年，詔於天下度僧。乃為息慈配住",
    "T50n2061_014:0797b01": "本寺，後改為龍興。殆中宗孝和帝神龍元年，",
    "T50n2061_014:0797b02": "從道岸律師受菩薩戒。景龍元年，詣長安。",
    "T50n2061_014:0797b03": "至二年三月二十八日，於實際寺依荊州恒",
    "T50n2061_014:0797b04": "景律師邊得戒。雖新發意，有老成風，觀",
    "T50n2061_014:0797b05": "光兩京，名師陶誘。三藏教法，數稔該通，動必",
    "T50n2061_014:0797b06": "研幾，曾無矜伐。言旋淮海，以戒律化誘，欝",
    "T50n2061_014:0797b07": "為一方宗首。氷池印月，適足清明；猊座",
    "T50n2061_014:0797b08": "揚音，良多響答。時日本國有沙門榮叡、普照",
    "T50n2061_014:0797b09": "等東來募法，用補缺然。於開元年中，達于",
    "T50n2061_014:0797b10": "揚州，爰來請問，禮真足曰：「我國在海之中，",
    "T50n2061_014:0797b11": "不知距齊州幾千萬里。雖有法而無傳",
    "T50n2061_014:0797b12": "法人，譬猶終夜有求於幽室，非燭何見乎？",
    "T50n2061_014:0797b13": "願師可能輟此方之利樂，為海東之導師",
    "T50n2061_014:0797b14": "乎！」真觀其所以，察其翹勤，乃問之曰：「昔聞",
    "T50n2061_014:0797b15": "南岳思禪師生彼為國王，興隆佛法，是乎？",
    "T50n2061_014:0797b16": "又聞彼國長屋曾造千袈裟來施中華名德，",
    "T50n2061_014:0797b17": "復於衣緣繡偈云：『山川異域，風月同天，寄",
    "T50n2061_014:0797b18": "諸佛子，共結來緣。』以此思之，誠是佛法有",
    "T50n2061_014:0797b19": "緣之地也。」默許行焉。所言長屋者，則相國",
    "T50n2061_014:0797b20": "也。真乃募比丘思託等一十四人，買舟自",
    "T50n2061_014:0797b21": "廣陵齎經、律法離岸，乃天寶二載六月也。",
    "T50n2061_014:0797b22": "至越州浦，止署風山。真夜夢甚靈異。纔出",
    "T50n2061_014:0797b23": "洋，遇惡風濤，舟人顧其垂沒，有投棄𣝕香",
    "T50n2061_014:0797b24": "木者。聞空中聲云：「勿棄投」，時見舳艫各",
    "T50n2061_014:0797b25": "有神將介甲操仗焉，尋時風定。俄漂入蛇",
    "T50n2061_014:0797b26": "海，其蛇長三丈餘，色若錦文。後入魚海，魚",
    "T50n2061_014:0797b27": "長尺餘，飛滿空中。次一洋，純見飛鳥集於",
    "T50n2061_014:0797b28": "舟背，壓之幾沒。洎出鳥海，乏水。俄泊一島，",
    "T50n2061_014:0797b29": "池且泓澄，人飲甘美。相次達於日本，其國王",
    "T50n2061_014:0797c01": "歡喜迎入城大寺安止。初於盧遮那殿前",
    "T50n2061_014:0797c02": "立壇，為國王授菩薩戒。次夫人、王子等，",
    "T50n2061_014:0797c03": "然後教本土有德沙門足滿十員，度沙彌澄",
    "T50n2061_014:0797c04": "修等四百人，用白四羯磨法也。又有王子",
    "T50n2061_014:0797c05": "一品親田捨宅造寺，號招提，施水田一百",
    "T50n2061_014:0797c06": "頃。自是已來，長敷律藏，受教者多，彼國號",
    "T50n2061_014:0797c07": "大和尚，傳戒律之始祖也。以日本天平寶",
    "T50n2061_014:0797c08": "字七年癸卯歲五月五日，無疾辭眾，坐亡，身",
    "T50n2061_014:0797c09": "不傾壞，乃唐代宗廣德元年矣。春秋七十七。",
    "T50n2061_014:0797c10": "至今其身不施苧漆，國王、貴人、信士時將寶",
    "T50n2061_014:0797c11": "香塗之。僧思託著《東征傳》詳述焉。",
    "T50n2061_014:0797c12": "唐杭州天竺山靈隱寺守直傳唐杭州天竺山靈隱寺守直傳",
    "T50n2061_014:0797c13": "釋守直，字堅道，錢塘人也，姓范氏，齊信安太",
    "T50n2061_014:0797c14": "守瑝之八葉。禮既冠眾，君子器之。夙有丘",
    "T50n2061_014:0797c15": "園之期，不顧玄纁之錫。遂詣蘇州支硎寺",
    "T50n2061_014:0797c16": "圓大師所受具足律儀。是夜，眼中光現長一",
    "T50n2061_014:0797c17": "丈餘，持久方滅，蓋得戒之驗也。後抵江陵，",
    "T50n2061_014:0797c18": "依真公。三年練行。尋禮天下二百餘郡，聖",
    "T50n2061_014:0797c19": "跡所至，無不至焉。見無畏三藏，為受菩薩",
    "T50n2061_014:0797c20": "戒。聞普寂大師傳《楞伽》心印。講《起信宗論》",
    "T50n2061_014:0797c21": "二十餘遍；《南山律鈔》四十遍，平等一雨，大小",
    "T50n2061_014:0797c22": "雙機在乎圓音，未嘗少異。乃立願誦《華嚴",
    "T50n2061_014:0797c23": "經》，還於中宵夢神人施珠一顆。及覺，惘惘",
    "T50n2061_014:0797c24": "然如珠在握。是歲入五臺山，轉《華嚴經》二",
    "T50n2061_014:0797c25": "百遍，追夙心也。宏覽大藏經三過，廣正",
    "T50n2061_014:0797c26": "見也。至開元二十六年，有制舉高行，俗道",
    "T50n2061_014:0797c27": "請正名隷大林寺，後移籍天竺住靈隱峯，",
    "T50n2061_014:0797c28": "時大曆二年也。至五年三月，寓于龍興淨土",
    "T50n2061_014:0797c29": "院，謂左右曰：「夫至人乘如而來，乘如而去，",
    "T50n2061_014:0798a01": "示其心然也。而愚夫欲以長繩繫彼白日，",
    "T50n2061_014:0798a02": "安可得乎？吾景落桑榆，豈淹久也？」以其年",
    "T50n2061_014:0798a03": "此月二十九日告終，春秋七十一，僧臘四十",
    "T50n2061_014:0798a04": "五。其間臨壇度人多矣，顯名者洞庭辯秀、",
    "T50n2061_014:0798a05": "湖州皎然、惠普、道莊、會稽清江、清源、杭州擇隣、",
    "T50n2061_014:0798a06": "神偃、常州道進。晝公著塔銘云。",
    "T50n2061_014:0798a07": "唐洪州大明寺嚴峻傳唐洪州大明寺嚴峻傳",
    "T50n2061_014:0798a08": "釋嚴峻，姓樊氏，濰州人也。父任硤州長史、昭",
    "T50n2061_014:0798a09": "王府司馬。峻性地夷然，學習明利。年及十九，",
    "T50n2061_014:0798a10": "應進士舉。倏罹荼蓼，思報劬勞，投南陽佛",
    "T50n2061_014:0798a11": "寺。後抵荊州玉泉山蘭若，遇真禪師，示其",
    "T50n2061_014:0798a12": "禪觀，入城泊大雲寺。峻秉持戒印，用之不",
    "T50n2061_014:0798a13": "刓；憑附浮囊，渡之攸往。眾請臨壇，復舉",
    "T50n2061_014:0798a14": "律之宗主，僶俛承命。忽逢觀淨禪師，頓明",
    "T50n2061_014:0798a15": "心法。大曆元年，思往清涼山，未達廬陵，見",
    "T50n2061_014:0798a16": "顏魯公，一言相契，膠漆如也。二年春，宜春太",
    "T50n2061_014:0798a17": "守俾僧正馳疏請召。四年春，洪州刺史李華",
    "T50n2061_014:0798a18": "員外延入大明寺住止。三月中，俄命沐浴",
    "T50n2061_014:0798a19": "換衣，舉望空虛，合掌而逝，春秋五十九。遷",
    "T50n2061_014:0798a20": "塔，弟子圓約等於寺前大泉池立碑存焉。",
    "T50n2061_014:0798a21": "唐會稽開元寺曇一傳唐會稽開元寺曇一傳",
    "T50n2061_014:0798a22": "釋曇一，姓張氏，蓋韓人也。其先軒轅賦姓，",
    "T50n2061_014:0798a23": "至良佐漢，侯于留。魏、晉已還，衣冠繼代。曾",
    "T50n2061_014:0798a24": "祖恒隋太常卿，扈蹕揚都，遂家於越。恒生",
    "T50n2061_014:0798a25": "孝廉翼，翼生處士蕆，蕆生一，令聞江南，今",
    "T50n2061_014:0798a26": "四葉矣。一宿植淨因，生知慧性，弱而敏悟，長",
    "T50n2061_014:0798a27": "而聰明。年十五，從李滔先生習《詩》、《禮》，終日",
    "T50n2061_014:0798a28": "不違。十六，聽雲門寺茂亮法師經論，一聞懸",
    "T50n2061_014:0798a29": "解。法師異之，謂其母孟氏曰：「此佛子也！可",
    "T50n2061_014:0798b01": "令削髮，當與授記。」亮即孝和皇帝菩薩戒",
    "T50n2061_014:0798b02": "師也。一聞而歡喜，有度世之志。景龍中，承恩",
    "T50n2061_014:0798b03": "出家，隷在僧錄。年滿受具於丹陽玄昶律",
    "T50n2061_014:0798b04": "師，學通《事鈔》於當陽曇勝律師。既而鑽木見",
    "T50n2061_014:0798b05": "煙，窺牆覩奧。開元五年，西遊長安，依觀音",
    "T50n2061_014:0798b06": "寺大亮律師，傳毘尼藏，崇聖寺檀子法師學",
    "T50n2061_014:0798b07": "《唯識》、《俱舍》等論，安國寺印度沙門受菩薩戒。",
    "T50n2061_014:0798b08": "於是蓮華不染之義，甘露甚深之旨，一傳慧",
    "T50n2061_014:0798b09": "炬，了作梵雄。遠近瞻仰，如宗師矣。然刃有",
    "T50n2061_014:0798b10": "餘地，時兼外學，常問《周易》於左常侍󰠀無",
    "T50n2061_014:0798b11": "量，論《史記》於國子司業馬貞。遂漁獵百氏，",
    "T50n2061_014:0798b12": "囊括六籍，增廣聞見。自是儒家、調御、人天",
    "T50n2061_014:0798b13": "皆因佛事。公卿嚮慕，京師籍甚。時丞相燕",
    "T50n2061_014:0798b14": "國公張說、廣平宋璟、尚書蘇瓌、兗國陸象先、祕",
    "T50n2061_014:0798b15": "書監賀知章、宣州涇縣令萬齊融、皆以同聲",
    "T50n2061_014:0798b16": "並為師友，雖支許之會靈嘉，宗、雷之集廬",
    "T50n2061_014:0798b17": "岳，未云多也。《四分律》者，後秦三藏法師梵僧",
    "T50n2061_014:0798b18": "佛陀耶舍傳誦中華，與羅什法師共為翻",
    "T50n2061_014:0798b19": "譯，今之講授，自此員來。魏法聰律師始為演",
    "T50n2061_014:0798b20": "說，聰授道覆，覆授光。洎隋朝相部勵律師",
    "T50n2061_014:0798b21": "作疏十卷，西京崇福寺滿意律師盛傳此疏，",
    "T50n2061_014:0798b22": "付授亮律師。其所傳授一，一依勵律師疏",
    "T50n2061_014:0798b23": "及唐初終南宣律師《四分律鈔》三卷，詳略同",
    "T50n2061_014:0798b24": "異。自著《發正義記》十卷。明兩宗之踳駁，發",
    "T50n2061_014:0798b25": "五部之鈐鍵。後學開悟，夜行得燭，前疑泮釋，",
    "T50n2061_014:0798b26": "陽和解氷，佛日昭晣而再中，法棟崢嶸以高",
    "T50n2061_014:0798b27": "峙。《發正記》中〈斥破南山持犯〉中可見也。二",
    "T50n2061_014:0798b28": "十五年，仗錫東歸。明年詔置開元寺，長史張",
    "T50n2061_014:0798b29": "楚舉為寺主，因而居焉。一聲振京華，道高",
    "T50n2061_014:0798c01": "吳會，布大慈以攝眾，修萬行以表儀。順",
    "T50n2061_014:0798c02": "風問道者轂擊肩摩，函丈請益者波委雲",
    "T50n2061_014:0798c03": "萃。虛受之量，隨而演說，故前後講《四分律》三",
    "T50n2061_014:0798c04": "十五遍，《刪補鈔》二十餘遍焉。江淮釋子受木",
    "T50n2061_014:0798c05": "叉者，非一登壇，即不為得法，從持僧律。",
    "T50n2061_014:0798c06": "蓋度人十萬計矣。至德之際，國步多艱，緇徒",
    "T50n2061_014:0798c07": "慢法，罕率經教。國相王公出鎮於越，以一",
    "T50n2061_014:0798c08": "德名素高，請為僧統。一變清淨，大闡熏修，",
    "T50n2061_014:0798c09": "浹旬之間，迴邪入正。善誘潛化，皆此類焉。始",
    "T50n2061_014:0798c10": "者一入關謁明達法師，目之曰：「汝人中師",
    "T50n2061_014:0798c11": "子也。」又遇遵善寺尼慈和，歌曰：「曇一師，解",
    "T50n2061_014:0798c12": "毘尼，大聰明，更無疑。」為達人之所諺多矣。",
    "T50n2061_014:0798c13": "天寶十四載，淛河潮水南激錢塘，大雲伽藍",
    "T50n2061_014:0798c14": "當茲湍𣵡，因請一講律，學徒千人咸發大",
    "T50n2061_014:0798c15": "願。每上，念《摩訶般若》，乃止濤激，以福伍胥",
    "T50n2061_014:0798c16": "龍王。用茲莊嚴，祈於衛護。五月晦夜，惚怳",
    "T50n2061_014:0798c17": "之間，見一神人，衣冠甚偉，稽首謝曰：「蒙垂",
    "T50n2061_014:0798c18": "法施，即改波流。」未逾九十日，漲沙五十里，",
    "T50n2061_014:0798c19": "道俗驚歎，得未曾有。一蔚為法主，大揚教",
    "T50n2061_014:0798c20": "跡，發明前佛之付囑，保證後佛之護念。四",
    "T50n2061_014:0798c21": "句作偈，受持者了於未了；一音演法，諦聽者",
    "T50n2061_014:0798c22": "聞所不聞。非夫天地淳精，江山粹靈，與法",
    "T50n2061_014:0798c23": "作程，間世而生。孰能玄通密證如此其大者",
    "T50n2061_014:0798c24": "乎？寺中洪鐘，一所作也，遠徵鳧氏，近法雷",
    "T50n2061_014:0798c25": "門。生存累年，匠其規制，歿後三日，成於鎔造，",
    "T50n2061_014:0798c26": "聲應百里，扛乎萬鈞，蒲牢叫而地震，師子",
    "T50n2061_014:0798c27": "吼而山嶪，警悟聾俗，導引迷方，胡可言也！",
    "T50n2061_014:0798c28": "法謝形離，薪盡火滅，以大曆六年十一月十",
    "T50n2061_014:0798c29": "七日遷化於寺之律院，報齡八十，僧臘六十",
    "T50n2061_014:0799a01": "一。即以明年十一月二十四日遷座於秦望",
    "T50n2061_014:0799a02": "山，從先和尚之塋也。一春秋已高，精爽逾",
    "T50n2061_014:0799a03": "勵，既不衰憊，初無疾苦。忽謂侍者曰：「吾",
    "T50n2061_014:0799a04": "將掃禮墳塔，歸骨於此。」數日之後，奄然而",
    "T50n2061_014:0799a05": "終。江淮之南，河洛之表，衣縗制服，執紼送",
    "T50n2061_014:0799a06": "喪，號哭滿山，旛華蔽野，比夫劇孟之母送",
    "T50n2061_014:0799a07": "車千乘，孔丘之墓栽樹萬株，可同年哉！門",
    "T50n2061_014:0799a08": "人越州妙喜寺常照、建法寺清源、湖州龍興寺",
    "T50n2061_014:0799a09": "神玩、宣州隱靜寺道昂、杭州龍興寺義賓、台州",
    "T50n2061_014:0799a10": "國清寺湛然、蘇州開元寺辯秀、潤州棲霞寺昭",
    "T50n2061_014:0799a11": "亮、常州龍興寺法俊等，早發童蒙，咸承訓",
    "T50n2061_014:0799a12": "誘，三千弟子仰梁木而增悲，八萬門人望",
    "T50n2061_014:0799a13": "栴檀而不及。時會稽徐公浩素敦鄉里之",
    "T50n2061_014:0799a14": "舊，為碑頌德焉。大曆十一年也。",
    "T50n2061_014:0799a15": "宋高僧傳卷第十四"
}