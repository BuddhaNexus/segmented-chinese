{
    "X26n0517_002:0229b16": "仁王護國般若波羅蜜多經卷上科疏卷二",
    "X26n0517_002:0229b17": "唐三藏沙門大廣智不空奉　詔譯",
    "X26n0517_002:0229b18": "明慈慧寺開山比丘蜀東普真貴述",
    "X26n0517_002:0229b19": "△二正演玄微。二。初分科略敘。",
    "X26n0517_002:0229b20": "此下正宗有六品經文分四。一內護佛法。顯理虗",
    "X26n0517_002:0229b21": "玄。有三品。即第二觀如來品。明自利行。答第一問。",
    "X26n0517_002:0229b22": "第三菩薩行品。明利他行。答第二問。及第三問。第",
    "X26n0517_002:0229b23": "四二諦品。明二護所依正理。二外護國土。顯法妙",
    "X26n0517_002:0229b24": "利。即第五護國品。三報恩供養。顯果難思。即第六",
    "X26n0517_002:0229c01": "不思議品。四宏經相貌。顯行無盡。即第七奉持品。",
    "X26n0517_002:0229c02": "也。△二依科釋文。四。初內護佛法。顯理虗玄二。初",
    "X26n0517_002:0229c03": "略。開二護。二。初當品名題。",
    "X26n0517_002:0229c04": "觀如來品第二",
    "X26n0517_002:0229c05": "前如來光瑞之興。意明般若玄趣。以為內外二護",
    "X26n0517_002:0229c06": "根宗。故一出三昧。預知王心。因護國之念緣。為二",
    "X26n0517_002:0229c07": "護之誠請。於中先明護果。端在度生。不住相以明",
    "X26n0517_002:0229c08": "真。觀體空而行化。理智無二。生佛一如。次明觀身",
    "X26n0517_002:0229c09": "遠離諸相。徹底心言罔及。是為正觀。故名觀如來",
    "X26n0517_002:0229c10": "品。然觀即觀照般若。如來即實相般若。如來為實",
    "X26n0517_002:0229c11": "相者。以秦譯名觀空品故。故知以理從智。譯名如",
    "X26n0517_002:0229c12": "來。以智從理。譯名觀空。金剛云。如來者。即諸法如",
    "X26n0517_002:0229c13": "義。即以如義為如來也。是知無相妙慧。觀法實相",
    "X26n0517_002:0229c14": "總之無生無滅。非去非來。即有無而逈超。冥同真",
    "X26n0517_002:0229c15": "際。離我人而永斷。等一妙空。明其真也。萬境一如。",
    "X26n0517_002:0229c16": "究其俗也。諸緣幻有。此菩薩正修中道之理觀。豈",
    "X26n0517_002:0229c17": "與凡小之滯溺。有無邪外之妄執常斷同年而語",
    "X26n0517_002:0229c18": "者哉。觀照是用。實相即體。不得是體。不發是用。不",
    "X26n0517_002:0229c19": "得是用。不顯此體。攝用歸體。則境智兩忘。體用不",
    "X26n0517_002:0229c20": "二。若從體超用。則離即雙成。同時遮照。所謂用根",
    "X26n0517_002:0229c21": "諸體。體逐乎用。體用雖二。不離一般若矣。然不可",
    "X26n0517_002:0229c22": "執此為實。何者。若作有會。則被有見[祝/土]殺。若作空",
    "X26n0517_002:0229c23": "見。則被空見[祝/土]殺。到這裡名言路絕。心智莫窺。一",
    "X26n0517_002:0229c24": "切二邊。皆不能入。若作中道會。禍同二邊既非空",
    "X26n0517_002:0230a01": "有。又不名中。畢竟喚作甚麼即得這裡爍迦羅眼",
    "X26n0517_002:0230a02": "窺覰不入。大悲千手。摸索不著。故大品云。設有一",
    "X26n0517_002:0230a03": "法過於菩提涅槃之上。吾亦說為如幻如夢者。此",
    "X26n0517_002:0230a04": "也。△二正解經文三。初預知請意。",
    "X26n0517_002:0230a05": "爾時世尊。從三昧起。坐師子座。告大眾言。吾知十六",
    "X26n0517_002:0230a06": "諸國王等。咸作是念。世尊大慈。普皆利樂。我等諸王",
    "X26n0517_002:0230a07": "云何護國。",
    "X26n0517_002:0230a08": "佛知說二護般若時至。故從三昧起也。然佛無不",
    "X26n0517_002:0230a09": "定時。今言出入者。為物示軌故。師子座。表佛說法",
    "X26n0517_002:0230a10": "無畏如為人中師子也。大眾。即所被機。王之有國。",
    "X26n0517_002:0230a11": "天命人心。理亂安危係焉。得其道。則天命順。人心",
    "X26n0517_002:0230a12": "服。失其道。則天反時。物逆理。故治亂護國之樞機。",
    "X26n0517_002:0230a13": "只在一心之上轉移耳。是以佛纔出定。方有事於",
    "X26n0517_002:0230a14": "般若。王即念請。心靳護國。故知護國之要。非般若",
    "X26n0517_002:0230a15": "妙利。而誰能哉。然佛即知王念請者。所謂鑿池不",
    "X26n0517_002:0230a16": "待月。池成月自來。豈同他人有心。予忖度之之謂",
    "X26n0517_002:0230a17": "耶。古疏謂十六國王。意欲問護國因緣。據前嘆請",
    "X26n0517_002:0230a18": "祇主在斯王。今知請意通及十六國者。盖問不可",
    "X26n0517_002:0230a19": "多。請必有主。姑推斯王為首。佛知請意不局一人。",
    "X26n0517_002:0230a20": "故理當十六國王也。則知念請護國之問。與後菩",
    "X26n0517_002:0230a21": "薩行品二諦品。並護國品。為張本也。△二略開誡",
    "X26n0517_002:0230a22": "聽。",
    "X26n0517_002:0230a23": "善男子。吾今先為諸菩薩摩訶薩。說護佛果護十地",
    "X26n0517_002:0230a24": "行。汝等皆應諦聽諦聽。善思念之。",
    "X26n0517_002:0230b01": "據下文不住行化。等生佛以皆空。不著名相。齊理",
    "X26n0517_002:0230b02": "智而一性。是護佛果也。依五忍而修行。自他普利。",
    "X26n0517_002:0230b03": "住多劫而正化。權實雙行。是護十地行也然二護",
    "X26n0517_002:0230b04": "諸王未請。佛自先為說護佛果護十地二事者。意",
    "X26n0517_002:0230b05": "明二護。為外護之本。若但說護國。則安樂平和之",
    "X26n0517_002:0230b06": "時。人心易憍易泰。一恣妄想。喪心昧理。日流於離",
    "X26n0517_002:0230b07": "亂而不可知者。故佛先開二護出世之法。令知法",
    "X26n0517_002:0230b08": "法同如。處處皆空。以此直窮佛果因行之性海。然",
    "X26n0517_002:0230b09": "後修稱般若之福田。以此護國而有餘裕。故知開",
    "X26n0517_002:0230b10": "內二護者。又與外護國土為張本也。汝等下。誡聽",
    "X26n0517_002:0230b11": "楞嚴云。汝等以緣心聽法。此法亦緣。非得法性。今",
    "X26n0517_002:0230b12": "誡諦聽者。正使無以緣心聽法也。息慮亡緣。易食",
    "X26n0517_002:0230b13": "甘飲。於法方有分矣。諦聽。即聞慧。善思。即思慧。義",
    "X26n0517_002:0230b14": "含修慧。故誡聽而含三慧也。△三領誡讚供。",
    "X26n0517_002:0230b15": "是時大眾。波斯匿王等。聞佛語已。咸共讚言。善哉善",
    "X26n0517_002:0230b16": "哉。即散無量諸妙寶花。於虗空中變成寶盖。覆諸大",
    "X26n0517_002:0230b17": "眾。靡不周徧。",
    "X26n0517_002:0230b18": "法華諸子索車。長者自知財富無量等賜大白牛",
    "X26n0517_002:0230b19": "車。盖過諸子所望也。今王等念請護國因緣。佛先",
    "X26n0517_002:0230b20": "以出世二護示之。亦過其諸王所望。故歡喜讚善",
    "X26n0517_002:0230b21": "供養如此重讚善者。盖信知如來宣暢般若。發明",
    "X26n0517_002:0230b22": "人人本有妙慧。故古疏引智論云。佛說般若。無央",
    "X26n0517_002:0230b23": "數眾生。當續佛慧。又引龍樹釋云。能破眾生諸大",
    "X26n0517_002:0230b24": "煩惱。能與諸佛無上大法。即此意也。散妙寶花。表",
    "X26n0517_002:0230c01": "依性起修。萬行芬披也。空中變盖普覆者。表無緣",
    "X26n0517_002:0230c02": "慈悲。如天普盖濟度一切。清涼萬類也。故知佛說",
    "X26n0517_002:0230c03": "般若。品品得益。有自來矣。△二問答廣釋。二。初當",
    "X26n0517_002:0230c04": "機正問。",
    "X26n0517_002:0230c05": "時波斯匿王。即從座起。頂禮佛足。合掌長跪。而白佛",
    "X26n0517_002:0230c06": "言。世尊。菩薩摩訶薩。云何護佛果。云何護十地行。",
    "X26n0517_002:0230c07": "孔子問孝。曾參避席而對。示其師道尊嚴。敬之至",
    "X26n0517_002:0230c08": "也。矧請出世大法乎。即為法亡軀身為床座。所甘",
    "X26n0517_002:0230c09": "心也。故王身輕萬乘。禮四大高視之聖人。志小九",
    "X26n0517_002:0230c10": "五。叩十地獨尊之調御。盖以護國護法。兩事逼切。",
    "X26n0517_002:0230c11": "治世出世。二緣服膺。所致然也。豈徒然哉。斯亦以",
    "X26n0517_002:0230c12": "道優裕天下。不以國爵威服天下。實乃古佛示現",
    "X26n0517_002:0230c13": "廣利羣生耳。此進問具三業虔誠。如常所說。菩薩",
    "X26n0517_002:0230c14": "具云菩提薩埵。此云覺有情。釋有三義。一覺謂上",
    "X26n0517_002:0230c15": "求佛果。有情謂下化眾生。二覺謂斷證自利。有情",
    "X26n0517_002:0230c16": "謂慈悲利生。三覺謂已斷已證。能覺悟自心。有情",
    "X26n0517_002:0230c17": "謂未斷未證。有餘情緣。此指能修能。護之人。下明",
    "X26n0517_002:0230c18": "所修所護之法。問意謂我等念請護國。佛即先開",
    "X26n0517_002:0230c19": "二護。此慈悲之至也。然未知因果二修。以何法修。",
    "X26n0517_002:0230c20": "以何法護。故此問之。盖佛開示二護。但舉其本源。",
    "X26n0517_002:0230c21": "而王問云何修。則濬以導其流。所謂接拍成令。敲",
    "X26n0517_002:0230c22": "唱俱行。有如此夫。△二如來垂答。四。初明自利。答",
    "X26n0517_002:0230c23": "第一問。三。初正觀空理。二。初正演真空。二。初標宗",
    "X26n0517_002:0230c24": "正釋。二。初正釋。二。初指所化境。",
    "X26n0517_002:0231a01": "佛告波斯匿王言。護佛果者。諸菩薩摩訶薩。應如是",
    "X26n0517_002:0231a02": "住。教化一切。卵生胎生濕生化生。",
    "X26n0517_002:0231a03": "護佛果句。牒定前問。諸菩薩。指下五忍位菩薩。諸",
    "X26n0517_002:0231a04": "乃眾多不一之稱。故知指下五忍位也。應如是一",
    "X26n0517_002:0231a05": "句。即逆指向下不住色相不觀色如等。謂應如是",
    "X26n0517_002:0231a06": "住不住色相等。教化眾生也。楞嚴云。見明色發。明",
    "X26n0517_002:0231a07": "見想成。乃至卵唯想生。胎因情有。濕以合感。化以",
    "X26n0517_002:0231a08": "離應。此明四生假妄覺為因。妄業招感。受生不同。",
    "X26n0517_002:0231a09": "故有四耳。然天獄化生。鬼通胎化。鳥龍四生。人亦",
    "X26n0517_002:0231a10": "通四。故古疏云爾時人胎生時。毗舍佉子。從三十",
    "X26n0517_002:0231a11": "二卵生。大山小山比丘。從鶴卵生。菴摩羅女。從濕",
    "X26n0517_002:0231a12": "氣生。劫初人。皆化生。此四生通局不同也。然三界",
    "X26n0517_002:0231a13": "普及。九類均霑。此如金剛經意。今言四生者。亦略",
    "X26n0517_002:0231a14": "指耳。義必具有。卵生居首者。以俱舍明其四緣故。",
    "X26n0517_002:0231a15": "此約緣多居首也。若約心者。以從本流末為次第",
    "X26n0517_002:0231a16": "故。問。護果說果。名實相應。今標護果。而釋以化生",
    "X26n0517_002:0231a17": "者。何也。答。護果正在度生。如不度生。何顯護果。況",
    "X26n0517_002:0231a18": "果海離言。護何所施。寄生言護。方顯護果。度生因",
    "X26n0517_002:0231a19": "果。實相成也。故華嚴十地品。以解脫月金剛藏。表",
    "X26n0517_002:0231a20": "因表果。亦以因位可說。果海離言耳。問。卵濕無想。",
    "X26n0517_002:0231a21": "有頂無色。云何教化。答。有三因緣。一難處生者。待",
    "X26n0517_002:0231a22": "其時故。二非難處生。未成熟者。成熟之故。三已成",
    "X26n0517_002:0231a23": "熟者。解脫之故。△二能化之智。二。初正觀蘊空。",
    "X26n0517_002:0231a24": "不觀色相。不觀色如。受想行識我人知見。常樂我淨。",
    "X26n0517_002:0231b01": "四攝六度。二諦四諦。力無畏等。一切諸法。乃至菩薩",
    "X26n0517_002:0231b02": "如來。亦復如是不觀相。不觀如。",
    "X26n0517_002:0231b03": "初二句。舉色為首。受想下。例明諸法。眼得之為色。",
    "X26n0517_002:0231b04": "色以質礙為義。有十一法。即五根六塵。細分即形",
    "X26n0517_002:0231b05": "顯二色。各有多種。眾生正報色身。所謂假借四大",
    "X26n0517_002:0231b06": "以為身也。故度生意在利濟。而涉俗貴在忘心。凡",
    "X26n0517_002:0231b07": "眾生色相色如。在菩薩不住不觀。是終身度生。無",
    "X26n0517_002:0231b08": "生可度。終日行化。無化可行。物來順應。如鏡現像。",
    "X26n0517_002:0231b09": "妍媸不存。金剛云。應無所住。而生其心。楞嚴云。虗",
    "X26n0517_002:0231b10": "受照應。了罔陳習。此之謂也。問。住相觀如。有何過",
    "X26n0517_002:0231b11": "耶。答。住色相是有。即凡夫妄見。亦邪外常見。觀色",
    "X26n0517_002:0231b12": "如是空。是小乘偏見。亦邪外斷見。然執有執無著",
    "X26n0517_002:0231b13": "斷著常。有無窮過。唯觀法性。冥同真際。斯為得矣。",
    "X26n0517_002:0231b14": "故菩薩化生。貴不住不觀。又五義故不住觀。一性",
    "X26n0517_002:0231b15": "空故。二同體故。三本寂故。四無念故。五法界故。此",
    "X26n0517_002:0231b16": "中一三唯生。二五通能所教化。四唯局能化。受想",
    "X26n0517_002:0231b17": "等者。此謂非特色之一法。不住色相。不觀色如。凡",
    "X26n0517_002:0231b18": "梁淨理行因果。一切皆如是也。盖此般若玄理。非",
    "X26n0517_002:0231b19": "染淨相。非非染淨相。非理行相。非非理行相。非因",
    "X26n0517_002:0231b20": "果相。非非因果相。誠為皮膚脫落盡。唯有一真實。",
    "X26n0517_002:0231b21": "故起信論云。一者如實空。以能究竟顯實故。釋云",
    "X26n0517_002:0231b22": "所言空者。從本以來。一切染法。不相應故。謂離一",
    "X26n0517_002:0231b23": "切差別之相。以無虗妄心念故。當知真如自性。非",
    "X26n0517_002:0231b24": "有相。非無相等。又云。一者如實空鏡。遠離一切心",
    "X26n0517_002:0231c01": "境界相。無法可現。非覺照義故。然起信真如。即仁",
    "X26n0517_002:0231c02": "王實相般若也。若別釋者。受想一句。合前色法。即",
    "X26n0517_002:0231c03": "五蘊也。受以領納。有苦樂捨三。想以思念。行以遷",
    "X26n0517_002:0231c04": "流。識以了別。此四即心法。色心和合。成有情身也。",
    "X26n0517_002:0231c05": "我人一句。計實主宰曰我。對自妄名曰人。知見即",
    "X26n0517_002:0231c06": "六根知見。上句法執。此句人執。常樂一句。即涅槃",
    "X26n0517_002:0231c07": "四德。不遷不變曰常。遠離眾苦曰樂。得大自在曰",
    "X26n0517_002:0231c08": "我。蕩無纖塵曰淨。此佛果四德。能破本末二種四",
    "X26n0517_002:0231c09": "倒。如涅槃經說。四攝六度。二諦四諦。十力四無畏。",
    "X26n0517_002:0231c10": "名相如常。菩薩因也。如來果也。然皆空其相者。要",
    "X26n0517_002:0231c11": "在乎先空自心。若離妄念。實無可空故。故起信云。",
    "X26n0517_002:0231c12": "一切境界。唯依妄念而有差別。如此既從妄念所",
    "X26n0517_002:0231c13": "變。妄既本空。所變何實。△二徵釋喻顯。",
    "X26n0517_002:0231c14": "所以者何。以諸法性。即真實故。無來無去。無生無滅。",
    "X26n0517_002:0231c15": "同真際。等法性。無二無別。猶如虗空。蘊處界相。無我",
    "X26n0517_002:0231c16": "我所。",
    "X26n0517_002:0231c17": "初句徵也。意謂所化眾生是染法。言不住色相等",
    "X26n0517_002:0231c18": "觀可爾。因果理行斯是淨法。何亦空空不住不觀",
    "X26n0517_002:0231c19": "耶。以諸下。釋也謂以諸法性。即真實性故。既即真",
    "X26n0517_002:0231c20": "實。故觀相是有。觀如是空。各墮一邊。豈是真實性",
    "X26n0517_002:0231c21": "哉。所謂世間相常住。寧容一毫增減於其間乎。無",
    "X26n0517_002:0231c22": "來下。明真實體性之妙也。無來去。謂三際莫能易",
    "X26n0517_002:0231c23": "也。無生滅。謂四相所不遷也。同真際而無相。逈超",
    "X26n0517_002:0231c24": "邊表。豈方隅之所能拘。等法性而隨緣。泯絕一多。",
    "X26n0517_002:0232a01": "非大小之可為限。混法界以為體。妙契寰中故無",
    "X26n0517_002:0232a02": "二。總萬有以成身。玄同物內故無別。故知諸法之",
    "X26n0517_002:0232a03": "性也。如空普遍。似空普容。既如空離相。則三科二",
    "X26n0517_002:0232a04": "執。何有一法可當情哉。開心合色。開色合心。心色",
    "X26n0517_002:0232a05": "俱開。為愚色心者。說三科之廣略。如常所明。我即",
    "X26n0517_002:0232a06": "能執。我所即所執。△二結行。",
    "X26n0517_002:0232a07": "是為菩薩摩訶薩修行般若波羅蜜多。",
    "X26n0517_002:0232a08": "此言不住不觀而修。是名為真修也。△二問答廣",
    "X26n0517_002:0232a09": "釋。三。初明三種般若。三。初實相般若。二。初問何相",
    "X26n0517_002:0232a10": "化生。",
    "X26n0517_002:0232a11": "波斯匿王白佛言。世尊。若菩薩眾生性無二者。菩薩",
    "X26n0517_002:0232a12": "以何相而化眾生耶。",
    "X26n0517_002:0232a13": "此即領前經旨為問端也意謂上云諸法性。即真",
    "X26n0517_002:0232a14": "實相無二無別。是則能化所。化。原一體性。且不知",
    "X26n0517_002:0232a15": "以何相。而化眾生耶。若化則有眾生。是亦住相。不",
    "X26n0517_002:0232a16": "化則無眾生。何名護化眾生。而又云菩薩如是化",
    "X26n0517_002:0232a17": "耶。△二答不住相化。二。初真則無化。",
    "X26n0517_002:0232a18": "佛言。大王。色受想行識。常樂我淨。法性不住色。不住",
    "X26n0517_002:0232a19": "非色。受想行識。常樂我淨。亦不住淨。不住非淨。何以",
    "X26n0517_002:0232a20": "故。以諸法性悉皆空故。",
    "X26n0517_002:0232a21": "此處當照前文。徧舉諸法名目。譯人圖省文。故但",
    "X26n0517_002:0232a22": "舉染淨二法耳。色等即染。常等即淨。法性即指前",
    "X26n0517_002:0232a23": "染淨法之真實性也。若以法性二字。聯上句經文。",
    "X26n0517_002:0232a24": "謂色等法性。不住色。不住非色。不住常非常。極為",
    "X26n0517_002:0232b01": "穩便。若法性字屬下句。不住色等。則法性二字。即",
    "X26n0517_002:0232b02": "無著落。且不知經之法性道理也。故法性二字。應",
    "X26n0517_002:0232b03": "屬上句明矣。受想下。例觀諸法。盖上觀色之法性。",
    "X26n0517_002:0232b04": "故云不住色等。今觀受等四蘊。並常等四德。若如",
    "X26n0517_002:0232b05": "前文。應添法性二字。即云受之法性。不住受不住",
    "X26n0517_002:0232b06": "非受。乃至常樂我淨。法性不住淨。不住非淨。但經",
    "X26n0517_002:0232b07": "文影略中間受等不住觀智。而缺少法性二字也",
    "X26n0517_002:0232b08": "若謂不必補出法性二字。豈獨色有法性。而受等",
    "X26n0517_002:0232b09": "不具法性也耶。然前言不住色相。猶似淺淺。今云",
    "X26n0517_002:0232b10": "不住色等。是遮有也。以即悲之智。不住生死一邊",
    "X26n0517_002:0232b11": "不住非色等。是遮空也。以即智之悲。不住涅槃一",
    "X26n0517_002:0232b12": "邊。二邊不住中道顯然。猶如太空一相。所謂以同",
    "X26n0517_002:0232b13": "體菩薩。化同體眾生。同體眾生。受同體菩薩教化",
    "X26n0517_002:0232b14": "此則化而無化。不化中化。渾然無間矣。詎可求何",
    "X26n0517_002:0232b15": "相而化眾生也耶。何以故。徵。意謂染淨諸法。各有",
    "X26n0517_002:0232b16": "形量分齊。何故不住耶。以諸下釋。意謂諸法之性",
    "X26n0517_002:0232b17": "本空。故不可定言住色住非色。住淨住非淨也。如",
    "X26n0517_002:0232b18": "其不空。則染淨森列。何有一法云不住哉。問。據經",
    "X26n0517_002:0232b19": "言諸法皆空。其如方今現有者。何也。答。豈不觀空",
    "X26n0517_002:0232b20": "花水泡乎。空原無花。病眼妄執。水原無泡。風來激",
    "X26n0517_002:0232b21": "起。眼瘥風息。求花求泡。俱不可得。盖正見花泡時。",
    "X26n0517_002:0232b22": "其花泡之性自虗。故眾生慧眼不明。妄見三界空",
    "X26n0517_002:0232b23": "花。無明未斷。執著六塵漚泡。凡以徧計執性。情有",
    "X26n0517_002:0232b24": "理無。倘能特地了徹。觀萬法而體凝寂。忽爾爆破。",
    "X26n0517_002:0232c01": "將一塵而全收剎海者。夫何空與不空。掛念攖心",
    "X26n0517_002:0232c02": "者哉。△二明俗則有化。二。初明因假故有。",
    "X26n0517_002:0232c03": "由世諦故。由三假故。一切有情蘊處界法。造福非福。",
    "X26n0517_002:0232c04": "不動行等因果皆有。三乘賢聖。所修諸行。乃至佛果。",
    "X26n0517_002:0232c05": "皆名為有。六十二見。亦名為有。",
    "X26n0517_002:0232c06": "初二句。出菩薩化眾生之因。而有二義。一繇世諦。",
    "X26n0517_002:0232c07": "即建化門頭。眾生菩薩。兩不壞相。以幻化幻。雖知",
    "X26n0517_002:0232c08": "不實。而作化事。所謂世諦幻化起。猶如空中花。二",
    "X26n0517_002:0232c09": "繇三假。即水月道場。能化所化。假名施設。以假成",
    "X26n0517_002:0232c10": "假。所謂諸有幻法生。三假集故有。有此二義。故有",
    "X26n0517_002:0232c11": "眾生可化也。三假。謂法受名。三諦。謂色心空也。一",
    "X26n0517_002:0232c12": "切下。明一切皆有也。前繇諸法性空故。一切皆空。",
    "X26n0517_002:0232c13": "今繇上二因故。染淨因果。聖凡邪正。一切皆有。故",
    "X26n0517_002:0232c14": "知以空為門。空有齊空。以有為門。有空俱有。猶楞",
    "X26n0517_002:0232c15": "嚴三諦圓融俱非世出世間。俱即世出世間法義",
    "X26n0517_002:0232c16": "也。然此經猶有非空非有為門。一切皆非空非有",
    "X26n0517_002:0232c17": "亦空亦有為門。一切皆亦空亦有之義。如楞嚴離",
    "X26n0517_002:0232c18": "即離非。是即非即雙遮雙照。遮照同時。以顯其妙。",
    "X26n0517_002:0232c19": "但引而不發耳。向下別釋。一切有句。總標也。蘊處",
    "X26n0517_002:0232c20": "下。即別明。蘊等可知。造福。即善業。謂五戒十善。為",
    "X26n0517_002:0232c21": "人天因。非福。即惡業。謂五逆十惡。為三途因。不動",
    "X26n0517_002:0232c22": "行等。即色無色界業。以有四禪四空。不為下界欲",
    "X26n0517_002:0232c23": "染煩動故。因即三界六趣之因。果即二十五有之",
    "X26n0517_002:0232c24": "果。此有世間法也。三乘各有賢聖。如聲聞乘。則七",
    "X26n0517_002:0233a01": "賢四果為賢聖。緣覺乘則賢同七賢。聖即緣獨。菩",
    "X26n0517_002:0233a02": "薩則三賢十聖。所修諸行一句。即四諦十二因緣。",
    "X26n0517_002:0233a03": "六度萬行。乃至佛果。約果德。即十力四無畏不共",
    "X26n0517_002:0233a04": "佛法。四智三身三德五眼。此有出世法也。上即正",
    "X26n0517_002:0233a05": "道。下即邪道。通六十二見。總不出斷常二見為根",
    "X26n0517_002:0233a06": "本。若細分之。不離五陰三世。如云一一句。二異句。",
    "X26n0517_002:0233a07": "三亦一亦異句。四非一非異句。一陰四句。五陰成",
    "X26n0517_002:0233a08": "二十句。此約過去世論。現在未來各二十句。共成",
    "X26n0517_002:0233a09": "六十句。合前根本。斷常二見。故名六十二也。此皆",
    "X26n0517_002:0233a10": "不了諦理。妄執一異斷常。以儱侗三世。故名邪見。",
    "X26n0517_002:0233a11": "然既一切皆有。豈無眾生可化之相乎。△二明執",
    "X26n0517_002:0233a12": "有迷真。",
    "X26n0517_002:0233a13": "大王。若著名相分別諸法。六趣四生三乘行果。即是",
    "X26n0517_002:0233a14": "不見諸法實性。",
    "X26n0517_002:0233a15": "諸法各有名。如水火金銀等諸法。亦各有性。如火",
    "X26n0517_002:0233a16": "之煖。水之濕是也。此名此性兼之不離。故一有所",
    "X26n0517_002:0233a17": "著於此。即染淨分別。凡聖欣厭。念念不空。如境擾",
    "X26n0517_002:0233a18": "心紛時。即被諸法轉變。豈見諸法實性耶。故楞伽",
    "X26n0517_002:0233a19": "云。相名常相隨。能生諸妄想。即著名相。三祖云。但",
    "X26n0517_002:0233a20": "莫憎愛。洞然明白。即不著分別也。然不見諸法實",
    "X26n0517_002:0233a21": "性。猶似難明。故再申其義。如世人見種種珍物。忽",
    "X26n0517_002:0233a22": "然心發晦蒙。雖經目前。昏然不知為何物也。是不",
    "X26n0517_002:0233a23": "見珍物之實性也。如水一也。天見是琉璃。人見是",
    "X26n0517_002:0233a24": "清流。鬼見是火反害自己。此餓鬼不見水之實性",
    "X26n0517_002:0233b01": "矣。古德云。祇須著眼看仙人。莫看仙人手中扇。如",
    "X26n0517_002:0233b02": "此則見實性矣。△二觀照般若。二。初智照相違問。",
    "X26n0517_002:0233b03": "波斯匿王白佛言。諸法實性清淨平等。非有非無智",
    "X26n0517_002:0233b04": "云何照。",
    "X26n0517_002:0233b05": "問意謂前明諸法真實之性。不住一切。此清淨也。",
    "X26n0517_002:0233b06": "[泳-永+曶]同真際。此平等也。一切皆空故非有。一切俱有",
    "X26n0517_002:0233b07": "故非無。既真體如此。智云何照耶。豈亦智照同真。",
    "X26n0517_002:0233b08": "亦清淨平等。非有非無耶。抑法性如此而智照或",
    "X26n0517_002:0233b09": "不如此耶。△二理智一如答。二。初略標宗答。",
    "X26n0517_002:0233b10": "佛言大王。智照實性。非有非無。",
    "X26n0517_002:0233b11": "答意謂實性既非有無。而般若正智。觀照實性時。",
    "X26n0517_002:0233b12": "以理軌智。能照所照。俱非有無。故無知論云。真諦",
    "X26n0517_002:0233b13": "無相。真智無知。又云般若可虗而照。真諦可亡而",
    "X26n0517_002:0233b14": "知。皆此義也。譬如函盖相合。圓則俱圓。方則俱方。",
    "X26n0517_002:0233b15": "亦如鏡體鏡光。光體大小。無二無別。故華嚴疏云。",
    "X26n0517_002:0233b16": "無有如外智。能證於如。無有智外如。為智所證。此",
    "X26n0517_002:0233b17": "理智合一。體用不二。離言思之極致矣。△二廣徵",
    "X26n0517_002:0233b18": "釋答。二。初所觀俱空。二。初總顯性空。",
    "X26n0517_002:0233b19": "所以者何。法性空故。",
    "X26n0517_002:0233b20": "初句徵起非有非無之義。釋謂性本自空。非推之",
    "X26n0517_002:0233b21": "使空也。繇法性空故。則知照性非有非無。而清淨",
    "X26n0517_002:0233b22": "平等無二矣。古疏謂此空。非照已方空。非作得故",
    "X26n0517_002:0233b23": "空。直繇般若性離。無自性故。理本自空。然空即今",
    "X26n0517_002:0233b24": "之非有非無之義也。△二歷觀諸法。二。初正明法",
    "X26n0517_002:0233c01": "空。",
    "X26n0517_002:0233c02": "是即色受想行識。十二處。十八界。士夫六界。十二因",
    "X26n0517_002:0233c03": "緣。二諦四諦。一切皆空。",
    "X26n0517_002:0233c04": "躡上應云繇法性空故。是即五蘊等法無不皆空。",
    "X26n0517_002:0233c05": "盖一空一切空。法爾如此。所謂般若了萬法之本",
    "X26n0517_002:0233c06": "空者。信哉。然大論明五蘊是果報空。以五蘊假合。",
    "X26n0517_002:0233c07": "成正報故。十二處。是受用空。以根塵對待。互為受",
    "X26n0517_002:0233c08": "用故。十八界是性別空。以三六各別種性故。如眼",
    "X26n0517_002:0233c09": "色眼識。為一種性等。士夫。即眾生我見之別稱。如",
    "X26n0517_002:0233c10": "云我人眾生士夫知見等。六界。即地水火風空識。",
    "X26n0517_002:0233c11": "大論名此為遍到空。以此六法。徧一切故。阿含經",
    "X26n0517_002:0233c12": "云。六主爭大。地云我能載。水云我漂潤。火云能爍",
    "X26n0517_002:0233c13": "照。風云能生動。空云能容受。識云若無我者。色則",
    "X26n0517_002:0233c14": "敗壞。五雖大而識為主。故四大圍空。識居其中也。",
    "X26n0517_002:0233c15": "十二因緣。與四諦二諦。廣略不同。為對機故。如因",
    "X26n0517_002:0233c16": "緣生起相。謂無明緣行等。即廣說苦集二諦俗諦",
    "X26n0517_002:0233c17": "也。因緣修斷相。謂無明滅行滅等。即廣說滅道二",
    "X26n0517_002:0233c18": "諦真諦也。餘義至後廣釋之。△二釋成空義。",
    "X26n0517_002:0233c19": "是諸法等。即生即滅。即有即空。剎那剎那。亦復如是。",
    "X26n0517_002:0233c20": "何以故。一念中有九十剎那。一剎那經九百生滅。諸",
    "X26n0517_002:0233c21": "有為法。悉皆空故。",
    "X26n0517_002:0233c22": "此有四節。初三句。標宗也。諸法。指上五蘊。乃至四",
    "X26n0517_002:0233c23": "諦等。以此諸法之體。念念遷流。新新不住。即生即",
    "X26n0517_002:0233c24": "滅。四相同時。正如石火電光。眨眼即空。故楞伽云",
    "X26n0517_002:0234a01": "初生即有滅。不為愚者說。淨名云。汝今即時。亦生",
    "X26n0517_002:0234a02": "亦老亦滅故。又云過現未來。二世皆空。故知體性",
    "X26n0517_002:0234a03": "皆空。此會相歸性也。故起信云。若得無念者。則知",
    "X26n0517_002:0234a04": "心相生住異滅。以無念等故。而實無有始覺之異。",
    "X26n0517_002:0234a05": "以四相俱時而有。皆無自立。本來平等。同一覺故。",
    "X26n0517_002:0234a06": "大疏云。此以所相法體。隨法性而融通。故能相之",
    "X26n0517_002:0234a07": "相。亦生滅而不礙是也。此不同法相。謂本無今有",
    "X26n0517_002:0234a08": "名生。生位暫停名住。住別前後名異。暫有還無名",
    "X26n0517_002:0234a09": "滅。據此。則前三是有。故同在現在。後一是無。故在",
    "X26n0517_002:0234a10": "過去。四相不同時也。豈等法性同時四相乎。小乘",
    "X26n0517_002:0234a11": "以生前住滅後。或生住同時。則招過實甚。不能繁",
    "X26n0517_002:0234a12": "引。即有即無者。若法定有有相。則終無無相。如說",
    "X26n0517_002:0234a13": "三世有者。未來中有。還至現在。轉入過去。不捨本",
    "X26n0517_002:0234a14": "相。是則為常。又定有者。應不從緣。不從因者。墮無",
    "X26n0517_002:0234a15": "因常。若法定無。先有今無是為斷。今則二諦融通。",
    "X26n0517_002:0234a16": "有無不二。故能即無即有。即有即無。顯中道於觀",
    "X26n0517_002:0234a17": "心。通照用於一念。故大疏云。空是即有之空。有是",
    "X26n0517_002:0234a18": "即空之有。良在此也。二剎那二句。類釋也。剎那。極",
    "X26n0517_002:0234a19": "短時也。盖言上之諸法。而有染淨形狀。言即生即",
    "X26n0517_002:0234a20": "滅可爾。然極短之剎那。剎那亦不得停住。盖念念",
    "X26n0517_002:0234a21": "生滅亦空矣。此則非止空於諸法。即剎那之念亦",
    "X26n0517_002:0234a22": "空空耳。故云亦復如是。故楞嚴匿王答佛云。雖此",
    "X26n0517_002:0234a23": "殂落。中間流易。且限十年。若復令我。微細諦觀。豈",
    "X26n0517_002:0234a24": "唯年變。亦兼月化。何直月化。兼又日遷。沉思諦觀。",
    "X26n0517_002:0234b01": "剎那剎那。念念之間。不得停住。此言幻身。念念遷",
    "X26n0517_002:0234b02": "謝也。楞伽云。一切法無生。我說剎那義。此言剎那",
    "X26n0517_002:0234b03": "亦空之義。正符今義。三何以故徵也。意謂空法則",
    "X26n0517_002:0234b04": "法眾多。且是有體。剎那何以空之耶。豈剎那猶有",
    "X26n0517_002:0234b05": "別說耶。四一念下。釋也。古疏謂此中有二義。一自",
    "X26n0517_002:0234b06": "一之多。一念攝九十剎那。一剎那攝九百生滅。九",
    "X26n0517_002:0234b07": "十剎那。義當八萬一千生滅。求其定實不可得。則",
    "X26n0517_002:0234b08": "此心空矣。二自多之少。謂生滅不出剎那。剎那不",
    "X26n0517_002:0234b09": "出一念。於其念中。求定實不可得。則此念空矣。然",
    "X26n0517_002:0234b10": "心空念空。凡屬有為孰不空哉。所謂空者。乃本來",
    "X26n0517_002:0234b11": "寂滅真常之空。非小乘邪外所執之空矣。△二明",
    "X26n0517_002:0234b12": "能觀雙照。二。初觀照有無。二。初真實般若。",
    "X26n0517_002:0234b13": "以甚深般若波羅蜜多。照見諸法一切皆空。內空外",
    "X26n0517_002:0234b14": "空。內外空。空空。大空。勝義空。有為空。無為空。無始空。",
    "X26n0517_002:0234b15": "畢竟空。散空。本性空。自相空。一切法空。般若波羅蜜",
    "X26n0517_002:0234b16": "多空。因空。佛果空。空空故空。",
    "X26n0517_002:0234b17": "初明照空相也。所以念念諸法皆空者。無他。良繇",
    "X26n0517_002:0234b18": "甚深般若。照見諸法性本空故。以般若現前。徹照",
    "X26n0517_002:0234b19": "十界。依正色心。幻緣和合。了無自性。夢境空花等",
    "X26n0517_002:0234b20": "無有異。如杲日升天。萬象不能迯其影。似黃金出",
    "X26n0517_002:0234b21": "鞴。鑛沙難以齊其用也。內空下。明照分限。大論問",
    "X26n0517_002:0234b22": "云。若少則應一空。若多則應無量。何止十八耶。龍",
    "X26n0517_002:0234b23": "樹答云。若略則事不周。若廣則繁難悟。如藥服少",
    "X26n0517_002:0234b24": "則病不瘥。服多則更增疾。今說空亦如是。少說則",
    "X26n0517_002:0234c01": "不能破邪見。多說則逼近於滋蔓。故唯十八也。內",
    "X26n0517_002:0234c02": "空。謂內無六入。我空也。外空。謂外忘六塵。法空也。",
    "X26n0517_002:0234c03": "內外空。則根塵俱泯。我法兩空。有為空。即三科等",
    "X26n0517_002:0234c04": "法空也。無為空。即小乘三無為空。兼大乘三種亦",
    "X26n0517_002:0234c05": "可。以般若空一切法。豈空小而不空大耶。空空者。",
    "X26n0517_002:0234c06": "謂重空前空故。大論云。以諸空破內外等法。復以",
    "X26n0517_002:0234c07": "此空破諸空。是名空空。大空者。謂十方俱空故。大",
    "X26n0517_002:0234c08": "經云。大空者。是般若空。勝義空者。本空世諦。世諦",
    "X26n0517_002:0234c09": "不有。故勝義亦空。無始空者。古疏云。外道以冥初",
    "X26n0517_002:0234c10": "為始。破此見故。名無始空。畢竟空者。諸法徹底空",
    "X26n0517_002:0234c11": "故。散空。謂因緣別離故。如四大各離。恩愛分斷故。",
    "X26n0517_002:0234c12": "本性空者。古疏謂諸法本無。惑者計有。乃至執言",
    "X26n0517_002:0234c13": "如來性等。決定是有。為破此見。云本性空。故經云。",
    "X26n0517_002:0234c14": "眼空無我無我所。何以故。性自爾故。乃至意亦如",
    "X26n0517_002:0234c15": "是。又華嚴云。觀眼無生無自性。識空寂滅無所有",
    "X26n0517_002:0234c16": "者。此也。自相空者。謂法法皆有自相。如棹橙以各",
    "X26n0517_002:0234c17": "形為自相。釵釧以形質為自相。從緣而有。故空之",
    "X26n0517_002:0234c18": "也。一切法空者。謂依正染淨。凡聖俱空故。般若波",
    "X26n0517_002:0234c19": "羅蜜多空者。即無相妙慧。空諸萬法。不住有無之",
    "X26n0517_002:0234c20": "空亦空也。因空者。六度諦緣等空也。果空者菩提",
    "X26n0517_002:0234c21": "涅槃空也。空空故空一句。謂一空破有是空也。以",
    "X26n0517_002:0234c22": "空空空。又一空也空之又空之。以至於空。了不可",
    "X26n0517_002:0234c23": "得。故法界真空絕相。泯絕無寄門云。不可言即色",
    "X26n0517_002:0234c24": "不即色。不可言即空不即空。不可亦不可此語亦",
    "X26n0517_002:0235a01": "不受。泯絕無寄。忘情絕解。故知到此。方名真空。義",
    "X26n0517_002:0235a02": "即同此。△二相似般若。",
    "X26n0517_002:0235a03": "諸有為法。法集故有。受集故有。名集故有。因集故有。",
    "X26n0517_002:0235a04": "果集故有。六趣故有。十地故有。佛果故有。一切皆有。",
    "X26n0517_002:0235a05": "諸有下。明三假而有也。古疏云。然則空本破有。有",
    "X26n0517_002:0235a06": "既空矣有從何立。而為俗耶。故曰因法集故有等。",
    "X26n0517_002:0235a07": "法受名為三假。法謂因緣合集故。受謂領納前境",
    "X26n0517_002:0235a08": "故。即心生法生義也。名謂因名而集故。如本非一",
    "X26n0517_002:0235a09": "家。集父子兄弟子孫主僕之名。而有家也。諸法例",
    "X26n0517_002:0235a10": "此。謂之假者。所謂物無當名之實。名無得物之功",
    "X26n0517_002:0235a11": "是也。因集下。明四諦即有也。集。即惑業。世間因也",
    "X26n0517_002:0235a12": "苦。即果報。世間果也。滅。即有餘涅槃。出世果也。道。",
    "X26n0517_002:0235a13": "即助道等法。出世因也。繇此二種因果。故有世出",
    "X26n0517_002:0235a14": "世法。六趣下。明凡聖即有也。初句凡夫。次二句俱",
    "X26n0517_002:0235a15": "聖。十地分真位。佛果究竟位。此善惡因果差別。故",
    "X26n0517_002:0235a16": "有六趣。證位見修不同。故有十地。妙往菩提。歸無",
    "X26n0517_002:0235a17": "所得。故有佛果。如此則自凡及聖。世出世法。皆繇",
    "X26n0517_002:0235a18": "染淨幻緣成立。應知前之一切空。乃即有之真空。",
    "X26n0517_002:0235a19": "空而非斷。此之一切有。乃即空之妙有。有而非常。",
    "X26n0517_002:0235a20": "非斷非常。即空即有。則般若之觀照。至矣。盡矣。故",
    "X26n0517_002:0235a21": "心經疏云。良以真空未甞不有。即有以辨於空。幻",
    "X26n0517_002:0235a22": "有未始不空。即空以明於有等。皆此義也。若然者。",
    "X26n0517_002:0235a23": "以斯化生。則化生不住。以護佛果。則佛法常存。以",
    "X26n0517_002:0235a24": "護地行。則行行契真。盖以因果生佛。皆同如故。等",
    "X26n0517_002:0235b01": "法性故。△二明其得失。二。初邪觀則失。",
    "X26n0517_002:0235b02": "善男子。若菩薩住於法相。有我相人相。有情知見。為",
    "X26n0517_002:0235b03": "住世間。即非菩薩。所以者何。一切諸法。悉皆空故。",
    "X26n0517_002:0235b04": "此中有標徵釋。標謂菩薩行深般若。徹照萬法本",
    "X26n0517_002:0235b05": "空。若有所住著。則我人知見隨生。故非菩薩。徵謂",
    "X26n0517_002:0235b06": "住法。何以非是菩薩耶。釋謂不了諸法皆空故。住",
    "X26n0517_002:0235b07": "於法相。故金剛經云。若菩薩住於法則有我人眾",
    "X26n0517_002:0235b08": "生壽者相。即非菩薩。正同此也。△二正觀則得。二。",
    "X26n0517_002:0235b09": "初以理正觀。",
    "X26n0517_002:0235b10": "若於諸法。而得不動。不生不滅。無相無無相。不應起",
    "X26n0517_002:0235b11": "見。何以故。一切法皆如也諸佛法僧亦如也。",
    "X26n0517_002:0235b12": "此亦具標徵釋。在文可知。即色是空。當體凝寂曰",
    "X26n0517_002:0235b13": "不動。法位常住。四相不遷曰不生滅。故不同生滅",
    "X26n0517_002:0235b14": "法也。無相者。謂無一切色空之相也。無無相者。謂",
    "X26n0517_002:0235b15": "無相亦無也。若滯此無相。是棄有著空。故亦無之。",
    "X26n0517_002:0235b16": "故經云。諸佛說空法。為離於有見。若復見有空。諸",
    "X26n0517_002:0235b17": "佛所不化。然如上諸法不動。乃至云無無相。不應",
    "X26n0517_002:0235b18": "起如是見。一起於見。則反成動滅有無之法矣。真",
    "X26n0517_002:0235b19": "正觀中。如紅爐然。豈容此等片雪渣滓哉。徵意。謂",
    "X26n0517_002:0235b20": "起見。何礙於法耶。釋意。謂諸法同如。三寶皆如。如",
    "X26n0517_002:0235b21": "則平等一味。無二無別。焉用起此見乎。然總括空",
    "X26n0517_002:0235b22": "有之義。以觀行釋者有三。一諸法皆空。以成止行。",
    "X26n0517_002:0235b23": "諸法皆有。以成觀行。空有無二。一念頓現。即止觀",
    "X26n0517_002:0235b24": "俱行。方為究竟。二觀法即空。成大智不住生死。觀",
    "X26n0517_002:0235c01": "法假有。成大悲不住涅槃。以空有境不二。悲智念",
    "X26n0517_002:0235c02": "不殊。成不住行。三空有無礙觀。一從假入空觀。謂",
    "X26n0517_002:0235c03": "一切本空故。云從空入假觀。謂一切幻有故。三空",
    "X26n0517_002:0235c04": "假平等觀。謂空有同時故。△二具足聖位。",
    "X26n0517_002:0235c05": "聖智現前。最初一念。具足八萬四千波羅蜜多。名歡",
    "X26n0517_002:0235c06": "喜地。障盡解脫。運載名乘。動相滅時。名金剛定。體相",
    "X26n0517_002:0235c07": "平等。名一切智智。",
    "X26n0517_002:0235c08": "聖智。即般若正智。此智觀法性既久。則迷雲開處",
    "X26n0517_002:0235c09": "聖智突露。然此智從本以來。而輝鑑天地。騰耀古",
    "X26n0517_002:0235c10": "今。無時不在。無處不然。吾人不得現前者。盖惑業",
    "X26n0517_002:0235c11": "深厚。自障蔽也。故經云。如日普照。盲者不見。非日",
    "X26n0517_002:0235c12": "咎也。智亦如是。不得現前。非智咎也。倘能念念純",
    "X26n0517_002:0235c13": "真。即此聖智。時時現前。與佛不殊矣。最初下。示智",
    "X26n0517_002:0235c14": "之功能。最初一念。即此智初現之一念也。此智初",
    "X26n0517_002:0235c15": "起。性無分別。體若虗空。無所不包。亦如大海。無所",
    "X26n0517_002:0235c16": "不涵。塵勞如許既滅。故能具足如許波羅蜜多。亦",
    "X26n0517_002:0235c17": "如經云。破塵出大千經卷之義。故云一念具足。言",
    "X26n0517_002:0235c18": "八萬四千者。以翻惑成智故。此地特名歡喜者。以",
    "X26n0517_002:0235c19": "生如來家。住平等忍。初無相智。照勝義諦。一相平",
    "X26n0517_002:0235c20": "等。從此亦能於方便智。念念修習無量勝行。故名",
    "X26n0517_002:0235c21": "歡喜。障。指住相無明等。此智現前時。地地各斷一",
    "X26n0517_002:0235c22": "障二愚。各證真如。各得解脫。從因至果。如車運載。",
    "X26n0517_002:0235c23": "可能遠到。故亦名乘。動相。指生相無明。此惑起時。",
    "X26n0517_002:0235c24": "菩薩以一念相應慧。摧滅無餘。如金剛能壞萬物",
    "X26n0517_002:0236a01": "故此名焉。起信謂一念相應。覺心初起。必無初相。",
    "X26n0517_002:0236a02": "即此意也。從此直至一相無相。無生無滅。同真際",
    "X26n0517_002:0236a03": "等法性。滿功德海。住如來位。名一切智智。言智智",
    "X26n0517_002:0236a04": "者。以如來洞了萬法故。上智字。即連上一切二字。",
    "X26n0517_002:0236a05": "指佛也。下智字。謂佛之智。如云。一切智之智也。大",
    "X26n0517_002:0236a06": "抵此般若空智現前時。約初證真如。即位名初地。",
    "X26n0517_002:0236a07": "約能運載。即此名乘。約地盡斷惑利用。名金剛定。",
    "X26n0517_002:0236a08": "約平等萬法。即名佛智也。古疏依賢劫經說。從光",
    "X26n0517_002:0236a09": "曜度終至分布舍利度。合有三百五十功德門。一",
    "X26n0517_002:0236a10": "一各修六度。即二千一百。復將二千一百。對十法。",
    "X26n0517_002:0236a11": "謂四大。六衰。又對十善。一一皆有二千一百。即二",
    "X26n0517_002:0236a12": "萬一千。又將二萬二千。對四眾生。多貪。多嗔。多癡",
    "X26n0517_002:0236a13": "三毒等分。各有二萬二千。合之即有八萬四千也。",
    "X26n0517_002:0236a14": "△三文字般若。三。初多佛共說。",
    "X26n0517_002:0236a15": "大王。此般若波羅蜜多。文字章句。百佛千佛。百千萬",
    "X26n0517_002:0236a16": "億一切諸佛。而同共說。",
    "X26n0517_002:0236a17": "此下示文字般若功德深大也。諸佛同說者。以般",
    "X26n0517_002:0236a18": "若為諸佛母。修因證果。莫不繇之。如心經云。以無",
    "X26n0517_002:0236a19": "所得故。乃至云三世諸佛。依般若波羅蜜多故。得",
    "X26n0517_002:0236a20": "阿耨等。據此。則諸佛同說宜矣。所謂通方宏規。佛",
    "X26n0517_002:0236a21": "佛不易也。△二舉事況勝。",
    "X26n0517_002:0236a22": "若有人於恒河沙三千大千世界。滿中七寶以用布",
    "X26n0517_002:0236a23": "施。大千世界。一切有情。皆得阿羅漢果。不如有人。於",
    "X26n0517_002:0236a24": "此經中。乃至起於一念淨信。何況有能受持讀誦解",
    "X26n0517_002:0236b01": "一句者。",
    "X26n0517_002:0236b02": "此世界中。此國土。乃我等居者。方是南洲。三千洲",
    "X26n0517_002:0236b03": "中。八百大洲之一國土耳。此外還有東西北之三",
    "X26n0517_002:0236b04": "洲。此四洲須彌。一日月所照。積此一千四洲。乃至",
    "X26n0517_002:0236b05": "一千日月。一千須彌山。及大海鐵圍等。為一小千",
    "X26n0517_002:0236b06": "世界。積此一千小千世界。為一中千世界。積此一",
    "X26n0517_002:0236b07": "中千世界。方成一大千世界。此大千世界有百億",
    "X26n0517_002:0236b08": "須彌山。百億日月輪。百億四天下。百億七金山等。",
    "X26n0517_002:0236b09": "故阿含偈云。四大洲日月。蘇迷盧欲天。梵世各一",
    "X26n0517_002:0236b10": "千。名一小千界。此小千千倍。說名一中千。此千倍",
    "X26n0517_002:0236b11": "大千。皆同一成壞。觀此則一大千世界。不知其世",
    "X26n0517_002:0236b12": "界廣博極量何似。今以恒沙數大千世界。此不可",
    "X26n0517_002:0236b13": "說之國土也。何況於此世界滿中七寶。以用布施。",
    "X26n0517_002:0236b14": "大千界內。一切眾生。其財施又何如數量可較計",
    "X26n0517_002:0236b15": "哉。而又念財施有盡。法施無窮。一一教成四果。此",
    "X26n0517_002:0236b16": "功德又難以心念數量所議者。然於此經功較量",
    "X26n0517_002:0236b17": "何如耶。向下顯勝云。不如有人等。盖此經是諸佛",
    "X26n0517_002:0236b18": "智母。眾生本覺。一念淨信。則於般若緣分。可謂至",
    "X26n0517_002:0236b19": "深至厚矣。非借往昔多種善根。孰能臻此。故知恒",
    "X26n0517_002:0236b20": "沙界滿中之珍寶。秪是有漏之福田。盡教成眾生",
    "X26n0517_002:0236b21": "之四果。但成螢火光明。豈與一念淨信此經者。較",
    "X26n0517_002:0236b22": "量功德乎。故金剛經云。如來滅度後五百歲。有持",
    "X26n0517_002:0236b23": "戒修福者。於此章句能生信心。以此為實當知此",
    "X26n0517_002:0236b24": "人。已於千萬佛所種諸善根。聞是章句。乃至一念",
    "X26n0517_002:0236c01": "生淨信者。如來悉知悉見福德等。故知今經之一",
    "X26n0517_002:0236c02": "念淨信者。非第閒人也。大品云。於一切法不信。是",
    "X26n0517_002:0236c03": "淨信般若。且金剛一經。有六處較量顯勝。法華較",
    "X26n0517_002:0236c04": "隨喜第五十人之勝福。與夫今經較量同途異轍",
    "X26n0517_002:0236c05": "觀者可不淨信哉。然須達不住相以信般若。了般",
    "X26n0517_002:0236c06": "若即一心庶幾也。何況下。顯勝也。盖一念淨信。特",
    "X26n0517_002:0236c07": "暫時自信耳。受持讀誦。則信之久行之篤矣。然不",
    "X26n0517_002:0236c08": "如解一句者。盖解說利他。則又進於受持故愈不",
    "X26n0517_002:0236c09": "可較量也。古德偈云。讀經須解義解義須修行。若",
    "X26n0517_002:0236c10": "能依義學。即入涅槃城讀經不解義。多見不如盲",
    "X26n0517_002:0236c11": "緣文廣占地。心中不肯耕。現在作愚癡。未來苦趣",
    "X26n0517_002:0236c12": "嬰。此解一句超前前之謂也。問。前福量大。何以不",
    "X26n0517_002:0236c13": "如。答。彌勒偈云。福不趣菩提。二能趣菩提。故永嘉",
    "X26n0517_002:0236c14": "云。一句了然超百億。則知解一句於得力處。即達",
    "X26n0517_002:0236c15": "千逕九逵之道也。△三明信解相。二。初正明文字",
    "X26n0517_002:0236c16": "相空。",
    "X26n0517_002:0236c17": "所以者何。文字性離。無文字相。非法非非法。般若空",
    "X26n0517_002:0236c18": "故。菩薩亦空。",
    "X26n0517_002:0236c19": "初句徵也。謂信解此經全部。福不可量。此猶可說",
    "X26n0517_002:0236c20": "何故信止一念解止一句。而福勝功高。愈不可幾",
    "X26n0517_002:0236c21": "及也耶。文字下。釋也。謂解一句信一念而福德難",
    "X26n0517_002:0236c22": "較者。以達文字之性離故。推求文字之相不可得",
    "X26n0517_002:0236c23": "故。惟其文字性離。即是解脫。解脫即是般若。斯則",
    "X26n0517_002:0236c24": "文字空故。顯般若空。故經云我依文字般若。而證",
    "X26n0517_002:0237a01": "諸法實相也。然所行之般若既空。能行之菩薩亦",
    "X26n0517_002:0237a02": "空。所謂人法雙泯。能所俱寂。如明鏡之虗寂。妍媸",
    "X26n0517_002:0237a03": "無心。似紅爐之熾燄。金鐵俱化。何有一法之不空",
    "X26n0517_002:0237a04": "空耶。非法。謂文字非有也。非非法。謂文字非無也。",
    "X26n0517_002:0237a05": "又非法。此法指順理之善也。非非法。此非法指逆",
    "X26n0517_002:0237a06": "理之惡也。然文字亦非此二者矣。故金剛云。如來",
    "X26n0517_002:0237a07": "有所說法耶。須菩提云如我解佛所說義。亦無有",
    "X26n0517_002:0237a08": "定法。如來所說。何以故。如來所說法。皆不可取。不",
    "X26n0517_002:0237a09": "可說。非法非非法。此即文字性空之理也。△二兼",
    "X26n0517_002:0237a10": "明行位俱空。",
    "X26n0517_002:0237a11": "何以故。於十地中。地地皆有始生住生。及以終生。此",
    "X26n0517_002:0237a12": "三十生。悉皆是空。一切智智。亦復皆空。",
    "X26n0517_002:0237a13": "初句徵。謂文字般若空時。何以菩薩亦空耶。於十",
    "X26n0517_002:0237a14": "下。釋。謂空菩薩者。非空一菩薩耳。然地位生生。智",
    "X26n0517_002:0237a15": "慧因果皆空。又非止空因位。果位亦復皆空。盖一",
    "X26n0517_002:0237a16": "空一切空耳。以般若妙慧。豈容此金屑哉。三十生",
    "X26n0517_002:0237a17": "者。華嚴明地位。每位皆有入住出之三心。一入心。",
    "X26n0517_002:0237a18": "謂此位始入彼位。未能斷證時也。如從十向始入",
    "X26n0517_002:0237a19": "初地等。二住心。謂正在地位。觀照斷證時也。如初",
    "X26n0517_002:0237a20": "地證徧行真如等。三出心。謂從此地位。斷證功畢。",
    "X26n0517_002:0237a21": "修勝進往前位也。如初地將入二地。二地將入三",
    "X26n0517_002:0237a22": "地等。今始生。即彼入心。以創入故。今住生。即彼住",
    "X26n0517_002:0237a23": "心。今終生。即彼出心。以位將出故。然彼言心。乃約",
    "X26n0517_002:0237a24": "觀心入位分齊有三。今言生。約生法王家。淺深不",
    "X26n0517_002:0237b01": "等。然心生言異。斷證義同也。△二明依教發觀。二。",
    "X26n0517_002:0237b02": "初凡夫邪觀。",
    "X26n0517_002:0237b04": "大王。若菩薩見境見智。見說見受。即非聖見。是愚夫",
    "X26n0517_002:0237b05": "見。",
    "X26n0517_002:0237b06": "境指實相。智指觀照。說受指文字。此等理智一如。",
    "X26n0517_002:0237b07": "能所皆空。若見可得。即著四相。豈成正見。故楞嚴",
    "X26n0517_002:0237b08": "云。若作聖解。即受羣邪。故知無智無得。方是行深",
    "X26n0517_002:0237b09": "般若。無說無聽。斯為勝義諦門。△二智者正觀。二。",
    "X26n0517_002:0237b10": "初人天染淨空。",
    "X26n0517_002:0237b11": "有情果報。三界虗妄。欲界分別。所造諸業。色四靜慮。",
    "X26n0517_002:0237b12": "定所作業。無色四空。定所起業。三有業果。一切皆空。",
    "X26n0517_002:0237b13": "初二句。總指三界依正色心空也。言虗妄者。以因",
    "X26n0517_002:0237b14": "緣和合則有。因緣別離則滅。故楞嚴云。因緣和合",
    "X26n0517_002:0237b15": "虗妄有生。因緣別離虗妄名滅。又云界若空華等。",
    "X26n0517_002:0237b16": "此也。欲界下。別明三界空。欲等三界。即苦道。以三",
    "X26n0517_002:0237b17": "界無安。猶如火宅故。所造業。即業道。分別。即煩惱",
    "X26n0517_002:0237b18": "惑。依惑造業。即業道。以欲界有分別十使等。色界",
    "X26n0517_002:0237b19": "四禪。喜樂等支。以依定發。名定所作業。無色四空。",
    "X26n0517_002:0237b20": "着空着識等執。皆即是惑。亦因定起。名定起業。三",
    "X26n0517_002:0237b21": "有下二句。總結空也。然分別三界造業有異者。下",
    "X26n0517_002:0237b22": "界不離人我妄想。所造善惡種種不同。分別二字。",
    "X26n0517_002:0237b23": "對上二界而言。以下界昏散。上界禪定澄清故。下",
    "X26n0517_002:0237b24": "界言造。以藉因緣三業結搆故。上二界言作言起",
    "X26n0517_002:0237c01": "者。以四禪尚礙色身。容有作義。四空唯有定果色。",
    "X26n0517_002:0237c02": "故但言起。此三界不同之狀也。問。前云三界。後云",
    "X26n0517_002:0237c03": "三有。何也。答。果報分齊不同。故以界名。因果總是",
    "X26n0517_002:0237c04": "不忘。故以有名。但眼目殊稱。義唯一也。△二聖賢",
    "X26n0517_002:0237c05": "斷證空。",
    "X26n0517_002:0237c06": "三界根本。無明亦空。聖位諸地。無漏生滅。於三界中。",
    "X26n0517_002:0237c07": "餘無明習。變易果報。亦復皆空。等覺菩薩。得金剛定。",
    "X26n0517_002:0237c08": "二死因果空。一切智亦空。佛無上覺。種智圓滿。擇非",
    "X26n0517_002:0237c09": "擇滅。真淨法界。性相平等。應用亦空。",
    "X26n0517_002:0237c10": "無明為三界妄有根本。然此無明。以從本覺一念",
    "X26n0517_002:0237c11": "妄動。念念相續。故說無始無明。而此無明。不離覺",
    "X26n0517_002:0237c12": "性。了之即空。此句應作例顯空相。故加亦字。意謂",
    "X26n0517_002:0237c13": "不但三界空。即三界之根本無明亦空。盖以迷妄",
    "X26n0517_002:0237c14": "方成虗空。想澄乃有國土。則知三界。皆因無明而",
    "X26n0517_002:0237c15": "有。以故枝末根本。二者俱空矣。問。據前解無明不",
    "X26n0517_002:0237c16": "離覺性。則無明空時。覺性空否。答。圓覺云。幻滅滅",
    "X26n0517_002:0237c17": "故。非幻不滅。又起信云。以一切心識之相。皆是無",
    "X26n0517_002:0237c18": "明。無明之相。不離覺性。非可壞。非不可壞。如大海",
    "X26n0517_002:0237c19": "水。因風波動。水相風相。不相捨離。而水非動性。若",
    "X26n0517_002:0237c20": "風相止滅。動相則滅。濕性不壞故。如是眾生。自性",
    "X26n0517_002:0237c21": "清淨心。因無明風動。心與無明俱無形相。不相捨",
    "X26n0517_002:0237c22": "離。而心非動性。若無明滅。相續則滅。智性不壞故。",
    "X26n0517_002:0237c23": "據此。則無明自空矣。何與覺性哉。問。永嘉云。無明",
    "X26n0517_002:0237c24": "實性即佛性。何亦空耶。今若空。則無明非即實性",
    "X26n0517_002:0238a01": "耶。答。若據今經。則正智實無無明。特因不覺言之",
    "X26n0517_002:0238a02": "故空耳。永嘉之意。盖頓證之說耳。如圓覺謂。猶如",
    "X26n0517_002:0238a03": "迷人。惑南為北。悟則即北是南矣。宗趣各別。無相",
    "X26n0517_002:0238a04": "濫也。聖位諸地下。謂十地處亦空也。十地親證真",
    "X26n0517_002:0238a05": "如。超越賢位。故名聖。無漏生滅者。無漏。即指十地",
    "X26n0517_002:0238a06": "中。依真名位。所修之行。初地行檀。發十大願。二地",
    "X26n0517_002:0238a07": "持戒。廣修十善等是。然無明未盡。故各有生滅也。",
    "X26n0517_002:0238a08": "又於三界。因無明餘習未盡。亦有變易生死果報。",
    "X26n0517_002:0238a09": "故無明既空。而變易果報等。一一皆空也。然十地",
    "X26n0517_002:0238a10": "所斷。即住相無明十品。其斷惑分齊。並無明餘習",
    "X26n0517_002:0238a11": "分齊。如華嚴疏鈔詳明。奈文義俱廣。今且唯約起",
    "X26n0517_002:0238a12": "信論明之。文云。依無明熏習所起識者。(此指根本。識也)非",
    "X26n0517_002:0238a13": "凡夫二乘智慧所覺。謂依菩薩。從初正信發心觀",
    "X26n0517_002:0238a14": "察。(此指三賢位。以比觀智觀察也)若證法身。得少分知。(此指初地。以現量智",
    "X26n0517_002:0238a15": "證真如也)乃至菩薩究竟地。不能盡知。(此指修道以上十一地處說也)",
    "X26n0517_002:0238a16": "唯佛能了。(所謂佛性者。十一地菩薩。如隔縠觀月。不能了了見)何以故。是心",
    "X26n0517_002:0238a17": "從本以來。自性清淨。而有無明。為無明所染。有其",
    "X26n0517_002:0238a18": "染心。雖有染心。而常恒不變。是故此義。唯佛能知。",
    "X26n0517_002:0238a19": "所謂心性常無念故。名為不變。以不達一法界故。",
    "X26n0517_002:0238a20": "心不相應。忽然念起。名為無明。染心者。有六種。云",
    "X26n0517_002:0238a21": "何為六。一執相應染。依二乘解脫。及信相應地遠",
    "X26n0517_002:0238a22": "離故。(此即執取相。指人執分別。二乘信地。同得人空。故能離也)二不斷相應染。",
    "X26n0517_002:0238a23": "依信相應地修學方便。漸漸能捨。得淨心地。究竟",
    "X26n0517_002:0238a24": "離故。(此即相續相。指法執分別。歷三賢至初地證法空故。故能究竟離也)三分別智",
    "X26n0517_002:0238b01": "相應染。依具戒地漸離。乃至無相方便地。究竟離",
    "X26n0517_002:0238b02": "故。(此即智相。乃法。執俱生。二地至七地方離)四所現色不相應染。依色",
    "X26n0517_002:0238b03": "自在地能離故。(此三細中現相。以第八地。現形不滯心迹。故能離之)五能見",
    "X26n0517_002:0238b04": "心不相應染。依心自在地能離故。(此即轉相。以九地說法不滯言",
    "X26n0517_002:0238b05": "詮。故能離之)六根本業不相應染。依菩薩地盡。得入如",
    "X26n0517_002:0238b06": "來地能離故。(此即業相。金剛定一念相應。故能離也)乃至不了一法",
    "X26n0517_002:0238b07": "界義者。(即無明也)從信相應地觀察學斷。入淨心地隨",
    "X26n0517_002:0238b08": "分得離。至如來地能究竟離故。(此言無明。地上分離。佛圓離故)言",
    "X26n0517_002:0238b09": "相應義者。謂心念法異。依染淨差別。而知相緣相",
    "X26n0517_002:0238b10": "同故。(知即心王緣即心所)不相應義者。謂即心不覺。(指三細相)常",
    "X26n0517_002:0238b11": "無別異。不同知相緣相故。(謂不同心王心所相應也)又染心義",
    "X26n0517_002:0238b12": "者。名為煩惱礙。能障真如根本智故。(此後能礙得名)無明",
    "X26n0517_002:0238b13": "義者。名為智礙。能障世間自在業智故。(此從所礙得名)此",
    "X26n0517_002:0238b14": "義云何。(徵二礙之所以。向下雙釋)以依染心。能見能現。妄取境",
    "X26n0517_002:0238b15": "界。違平等性故。(此釋煩惱礙也)以一切法常靜。無明不覺。",
    "X26n0517_002:0238b16": "妄與法違。不能得隨順世間一切境界種種智故",
    "X26n0517_002:0238b17": "(此釋智礙)上論所言無明義者。即今之根本無明也。所",
    "X26n0517_002:0238b18": "言二礙等者。即今之無漏生滅變易果報。而不得",
    "X26n0517_002:0238b19": "自在者也。以有二礙故。能礙真如正智。能障世間",
    "X26n0517_002:0238b20": "自在業故。所言依無明起六染心不同。斷離分位",
    "X26n0517_002:0238b21": "不一。即今之聖位諸地無漏生滅餘習。乃至等覺",
    "X26n0517_002:0238b22": "金剛定斷離是也。但彼論約生滅門中。從真起妄。",
    "X26n0517_002:0238b23": "斷證分齊而說。此經則總略出其義名。一一空之。",
    "X26n0517_002:0238b24": "故不同耳。若約無明餘習。則六染二礙。何甞非一",
    "X26n0517_002:0238c01": "義乎。故引其名義。使知般若空空者。殆空此也。不",
    "X26n0517_002:0238c02": "然。今經無漏生滅。乃何生滅。餘習是何餘習。變易",
    "X26n0517_002:0238c03": "因何有變易耶。二死因即二礙。果即二死也。一切",
    "X26n0517_002:0238c04": "智。即十一地證極之智也。佛無下。謂佛果及果後",
    "X26n0517_002:0238c05": "之用亦空也。佛無上覺。即三覺究竟也。種智圓滿。",
    "X26n0517_002:0238c06": "即四智圓明也。擇非擇。即二種無為。謂擇滅無為。",
    "X26n0517_002:0238c07": "即待決擇而顯者。非擇者。即不待決擇而顯也。真",
    "X26n0517_002:0238c08": "淨法界者。即佛所證圓理。重重無盡者也。以絕一",
    "X26n0517_002:0238c09": "切相。故名真淨。性相平等者。即性即相。等同一味",
    "X26n0517_002:0238c10": "也。所謂相為即性之相。猶即波以辨於水。性為即",
    "X26n0517_002:0238c11": "相之性。猶即水以辨於波也。應用者。即證果海之",
    "X26n0517_002:0238c12": "後。逆流而出。妙同萬物之事也。上明真身。此明應",
    "X26n0517_002:0238c13": "身。其報身。約自受用。即真身攝。約他受用。亦應化",
    "X26n0517_002:0238c14": "攝。故不言之。然般若正智現前。從因至果。斷證應",
    "X26n0517_002:0238c15": "用。無不空也。△三說聽法性空。",
    "X26n0517_002:0238c16": "善男子。若有修習般若波羅蜜多。說者聽者。譬如幻",
    "X26n0517_002:0238c17": "士。無說無聽。法同法性。猶如虗空。一切法皆如也。",
    "X26n0517_002:0238c18": "善男子。呼當機而語之也。然此經唯斯王當機。而",
    "X26n0517_002:0238c19": "前後呼召不一者。以彼為億兆之主。故或稱大王。",
    "X26n0517_002:0238c20": "此約俗諦稱尊呼之也。今以王等。成就信等。諸善",
    "X26n0517_002:0238c21": "根故。直呼善男子。此約修道為名稱之也。幻士下。",
    "X26n0517_002:0238c22": "楞嚴云。譬如諸幻師。幻作諸男女。雖復諸根動。要",
    "X26n0517_002:0238c23": "以一機抽。息機歸寂然。諸幻成無性。法合云。元依",
    "X26n0517_002:0238c24": "一精明。分成六和合。一處成休復。六用則不行。此",
    "X26n0517_002:0239a01": "約六根中。一根圓通。六根自清淨。故先以幻喻明",
    "X26n0517_002:0239a02": "之。今明說聽如幻者。良以修習般若究竟觀照。能",
    "X26n0517_002:0239a03": "空此耳。盖觀照深時。諸法自寂。說聽何當情哉。心",
    "X26n0517_002:0239a04": "經云。無眼耳鼻舌身意。然六根既空。即顯說聽亦",
    "X26n0517_002:0239a05": "空矣。大品云。聽如幻人聽。說如幻人說。淨名云。夫",
    "X26n0517_002:0239a06": "說法者。無說無示。其聽法者。無聞無得。皆此義也。",
    "X26n0517_002:0239a07": "法同下。舉喻例明也。上法字。指諸法也。法性二字。",
    "X26n0517_002:0239a08": "指諸法中真實之性也。所謂真如者是。言同者。以",
    "X26n0517_002:0239a09": "諸法無性。當體即真。無不是如耳。故下又例明一",
    "X26n0517_002:0239a10": "切皆如也。良繇真如隨緣。能成染淨諸法。故諸法",
    "X26n0517_002:0239a11": "體空即如。猶水隨風成波。則波波舉體是水矣。故",
    "X26n0517_002:0239a12": "淨名云。法同法性。入諸法故。諸法皆如。眾賢聖皆",
    "X26n0517_002:0239a13": "如。至於彌勒亦如也。起信云。此真如體。無有可遣。",
    "X26n0517_002:0239a14": "以一切法。悉皆真故。亦不可立。以一切法。皆同如",
    "X26n0517_002:0239a15": "故。俱此義也。△三總結答意。",
    "X26n0517_002:0239a16": "大王。菩薩摩訶薩。護佛果為若此。",
    "X26n0517_002:0239a17": "△二別觀佛身。三。初如來垂問。",
    "X26n0517_002:0239a18": "爾時世尊。告波斯匿王言。汝以何相。而觀如來。",
    "X26n0517_002:0239a19": "如來法身。非一多有無。大小報化。體同太虗者也。",
    "X26n0517_002:0239a20": "然隨機大小。故現身勝劣。不了義者。起真實見。如",
    "X26n0517_002:0239a21": "三惡道。見如黑象脚。人天見為樹神等。故起信論",
    "X26n0517_002:0239a22": "云。一者依分別事識。凡夫二乘心所見者。名為應",
    "X26n0517_002:0239a23": "身。以不知轉識現故。見從外來。取色分齊。不能盡",
    "X26n0517_002:0239a24": "知故。二者依於業識。謂諸菩薩。從初發意。乃至菩",
    "X26n0517_002:0239b01": "薩究竟地所見者。名為報身。身有無量色。色有無",
    "X26n0517_002:0239b02": "量相。相有無量好。所住依報等。乃至云故說為報。",
    "X26n0517_002:0239b03": "又為凡夫所見者。是其麤色。隨於六道所見不同。",
    "X26n0517_002:0239b04": "乃至云故說為應。據此。佛身即一耳。不了唯識。隨",
    "X26n0517_002:0239b05": "六識以見佛身。故見從外來。了達唯識。順業識以",
    "X26n0517_002:0239b06": "見佛。故見無外塵。此則俱非真如正觀佛身究竟",
    "X26n0517_002:0239b07": "之妙也。故今佛問云。汝以何相而觀如來。意謂相",
    "X26n0517_002:0239b08": "是有為。生住異滅。佛身異此。即非身相。故般若觀",
    "X26n0517_002:0239b09": "照之時。則身相俱離。豈存諸礙。以塞正眼。故下當",
    "X26n0517_002:0239b10": "機默契玄旨。答云觀身實相觀佛亦然。良以感應",
    "X26n0517_002:0239b11": "道交。雅合其妙。然此問答。渾如金剛云。須菩提於",
    "X26n0517_002:0239b12": "意云何。可以身相見如來不。不也。世尊。不可以身",
    "X26n0517_002:0239b13": "相見如來。何以故。如來所說身相。即非身相。佛告",
    "X26n0517_002:0239b14": "須菩提。凡所有相。皆是虗妄。若見諸相非相。即見",
    "X26n0517_002:0239b15": "如來。但彼約見。則從根塵對偶言之。此約觀門。則",
    "X26n0517_002:0239b16": "從理智觀照言之。雖見觀不同。其義實無有二也。",
    "X26n0517_002:0239b17": "△二匿王敬答。三。初總顯真空。",
    "X26n0517_002:0239b18": "波斯匿王言。觀身實相。觀佛亦然。",
    "X26n0517_002:0239b19": "法相宗中。以出世智。為依生滅識種。故四智心品。",
    "X26n0517_002:0239b20": "為相所遷。佛果報身。有為無漏。盖以四智。攝於三",
    "X26n0517_002:0239b21": "身。大圓鏡智。成自受用身。故說報身有為無漏。此",
    "X26n0517_002:0239b22": "則報身。猶非實相。況化身不屬有為乎。法性宗明",
    "X26n0517_002:0239b23": "世出世智。依如來藏。始本不二。則有為無為。非一",
    "X26n0517_002:0239b24": "非異。故佛化身。即常即法。不墮諸數。況於報體。即",
    "X26n0517_002:0239c01": "體之智。非相所遷耶。據此。則以般若正智。了身相",
    "X26n0517_002:0239c02": "本空。即此本空。凝然湛寂真實不動之相。匿王久",
    "X26n0517_002:0239c03": "默斯旨。故答云。觀身實相也。知自身則知佛身。故",
    "X26n0517_002:0239c04": "又云觀佛亦然。永嘉云。幻化空身即法身。肇公云。",
    "X26n0517_002:0239c05": "行合解通。則為見佛。所謂依他無性。即是圓成。豈",
    "X26n0517_002:0239c06": "同凡小執空執有。不能善達中道實相耶。△二別",
    "X26n0517_002:0239c07": "明離相。四。初離世間法。",
    "X26n0517_002:0239c08": "無前際。無後際。無中際。不住三際。不住五蘊。不離五",
    "X26n0517_002:0239c09": "蘊。不住四大。不離四大。不住六處。不離六處。不住三",
    "X26n0517_002:0239c10": "界。不離三界。不住方。不離方。",
    "X26n0517_002:0239c11": "此下別顯佛身。離諸相也。金剛三世求心俱不可",
    "X26n0517_002:0239c12": "得。盖以過去已滅。現在不住。未來未至故。又華嚴",
    "X26n0517_002:0239c13": "云。一念普觀無量劫。無去無來亦無住。如是了知",
    "X26n0517_002:0239c14": "三世事。超諸方便成十力。又云。以不妄取過去法。",
    "X26n0517_002:0239c15": "亦不貪著未來事。不於現在有所住。了達三世悉",
    "X26n0517_002:0239c16": "空寂。此皆即三世。而無三世也。況般若正眼現前。",
    "X26n0517_002:0239c17": "佛身寧住此三世耶。所謂隨順世俗。說有三世。非",
    "X26n0517_002:0239c18": "謂菩提。有去來今矣。五蘊假合四大妄成者。色身",
    "X26n0517_002:0239c19": "也。故不離。然四大本空。五蘊非實。故不住。即聲色",
    "X26n0517_002:0239c20": "而求佛。是行邪道。故不住。徧六處而常彰。斯為體",
    "X26n0517_002:0239c21": "真。故不離。以有大智非生死故。三界不住。以有大",
    "X26n0517_002:0239c22": "悲。非涅槃故。三界不離也。方即十方。體非疆域之",
    "X26n0517_002:0239c23": "可限。故不住。用徧法界而莫藏。故不離。凡此皆不",
    "X26n0517_002:0239c24": "住不離之玄趣。所謂觀此身者。即觀實相般若矣。",
    "X26n0517_002:0240a01": "故彌勒偈云。三相異體故。離彼是如來。意謂。但離",
    "X26n0517_002:0240a02": "徧計。即是真常。豈離此而別求乎。△二離對待",
    "X26n0517_002:0240a03": "法。",
    "X26n0517_002:0240a04": "明無明等。非一非異。非此非彼。非淨非穢。非有為。非",
    "X26n0517_002:0240a05": "無為。無自相。無他相。無名。無相。無強。無弱。無示。無說。",
    "X26n0517_002:0240a06": "夫纔涉定名。即有對待。故龍樹云。若法從待成。是",
    "X26n0517_002:0240a07": "法還成待。然般若空諸所有。寧容此等渣滓哉。覺",
    "X26n0517_002:0240a08": "海澄圓。朗照萬法曰明。識浪騰躍。迷晦自性曰無",
    "X26n0517_002:0240a09": "明。實相中非明無明。故經云無無明等也。渾無差",
    "X26n0517_002:0240a10": "殊曰一。迷於一。則但知一本。罔明萬殊。了不同歸",
    "X26n0517_002:0240a11": "曰異。執於異。則著於千差。豈知一軌。躭己認我為",
    "X26n0517_002:0240a12": "此。外對他人名彼。至於依正淨穢等法。皆妄想而",
    "X26n0517_002:0240a13": "為自性。佛身實相。原非此等。故皆云非。有為世間",
    "X26n0517_002:0240a14": "法。以有生滅成壞故。無為出世法。以亘古今恒一",
    "X26n0517_002:0240a15": "故。若依法相。九十四法。俱是有為。六種無為。即無",
    "X26n0517_002:0240a16": "為法。自相。即諸法之因。他相。即諸法之緣。然萬法",
    "X26n0517_002:0240a17": "不自生。亦不從他生。豈謂佛身有自他相哉。諸法",
    "X26n0517_002:0240a18": "假號曰名。名可見者曰相。然相名常相隨。能生諸",
    "X26n0517_002:0240a19": "妄想。故般若正觀。皆非此等矣。法之得因緣而有",
    "X26n0517_002:0240a20": "力者曰強。法之失因緣而寡助者曰弱。佛身挺然",
    "X26n0517_002:0240a21": "不拘於物。而能物於物。故無此也。心行處滅故無",
    "X26n0517_002:0240a22": "示。言語道斷故無說。所謂但有言說。俱無實義。佛",
    "X26n0517_002:0240a23": "身豈存可說示乎。△三離度敝法。",
    "X26n0517_002:0240a24": "非施非慳。非戒非犯。非忍非恚。非進非怠。非定非亂。",
    "X26n0517_002:0240b01": "非智非愚。",
    "X26n0517_002:0240b02": "此如起信云。解行發心者。從初正信以來。於第一",
    "X26n0517_002:0240b03": "阿僧祇劫。將欲滿故。於真如法中。深解現前。所修",
    "X26n0517_002:0240b04": "離相。以知法性。體無慳貪故。隨順修行檀波羅蜜。",
    "X26n0517_002:0240b05": "乃至以知法性體明離無明故。隨順修般若波羅",
    "X26n0517_002:0240b06": "蜜。據此。則十住十向發心所修六度。尚且離相而",
    "X26n0517_002:0240b07": "隨順。況觀佛法身實相。豈容諸六度六敝者耶。盖",
    "X26n0517_002:0240b08": "此身實相。與法性一義耳。△四離業報法。",
    "X26n0517_002:0240b09": "非來非去。非入非出。非福田非不福田。非相非無相。",
    "X26n0517_002:0240b10": "非取非捨。非大非小。非見非聞。非覺非知。",
    "X26n0517_002:0240b11": "時至業熟有生曰來。果滿因盡還滅曰去。自外而",
    "X26n0517_002:0240b12": "合曰入。從內而離曰出。又境能牽心曰入。心能著",
    "X26n0517_002:0240b13": "境曰出。福田。即三寶出世淨業也。非福田。即三途",
    "X26n0517_002:0240b14": "沉墜染因也。相即俗有千差。無相即空為一味。此",
    "X26n0517_002:0240b15": "皆所執之境。不出空有二法也。取即貪愛而欲得。",
    "X26n0517_002:0240b16": "捨即憎厭而遠離。此乃能執之心。不出得失兩途",
    "X26n0517_002:0240b17": "也。大如大海須彌等。小如一毛芥子等。見聞即眼",
    "X26n0517_002:0240b18": "耳二根。覺即鼻舌身三根。以俱合中知故。知即意",
    "X26n0517_002:0240b19": "根。此六根也。然總非之者。以佛身無為。不墮諸數",
    "X26n0517_002:0240b20": "故。數尚不墮。豈容來去入出之能擬。有無取捨之",
    "X26n0517_002:0240b21": "可住耶。△三結歸真際。",
    "X26n0517_002:0240b22": "心行處滅。言語道斷。同真際。等法性。我以此相。而觀",
    "X26n0517_002:0240b23": "如來。",
    "X26n0517_002:0240b24": "謂之實相者。即諸世諦。觸事而真者也。佛乃證此",
    "X26n0517_002:0240c01": "者也。而此身即實相矣。到此。心將緣而慮息。故心",
    "X26n0517_002:0240c02": "行處滅。口欲言而詞喪。故言語道斷。言真際者。乃",
    "X26n0517_002:0240c03": "無際之際。佛身亦無身之身。故曰同。法言性者。謂",
    "X26n0517_002:0240c04": "實相。乃諸法真實之性。佛身乃諸法真實之身。故",
    "X26n0517_002:0240c05": "云等。然曰同日等。猶似二法。實則佛身即法。性即",
    "X26n0517_002:0240c06": "真際。[泳-永+曶]然一體矣。我以下。結前對佛。如是則以般",
    "X26n0517_002:0240c07": "若正智。解於如來。是為真實觀佛也。△三印許令",
    "X26n0517_002:0240c08": "觀。",
    "X26n0517_002:0240c09": "佛言。善男子。如汝所說。諸佛如來力無畏等。恒沙功",
    "X26n0517_002:0240c10": "德。諸不共法。悉皆如是。修般若波羅蜜多者。應如是",
    "X26n0517_002:0240c11": "觀。若他觀者。名為邪觀。",
    "X26n0517_002:0240c12": "此舉一隅令反三隅也。良以身法功德。等無有二。",
    "X26n0517_002:0240c13": "觀身既全實相。力等功德。又且果非實相哉。故結",
    "X26n0517_002:0240c14": "例曰。悉亦如是。又結許云。修般若者。應如是正觀。",
    "X26n0517_002:0240c15": "否則心外求法。與離水求波者何異哉。故又誡云。",
    "X26n0517_002:0240c16": "若他觀者名為邪觀。△三時眾得益。",
    "X26n0517_002:0240c17": "說是法時。無量大眾。得法眼淨。",
    "X26n0517_002:0240c18": "般若正觀照萬法空。故聞法者善達諸法之自虗。",
    "X26n0517_002:0240c19": "而不累其神明。故皆得法眼清淨也。然非但觀俗。",
    "X26n0517_002:0240c20": "亦能照真矣。上明自利行。答第一問境。",
    "X26n0517_002:0240c21": "△二明利他行答第二問。二。初當品名題。",
    "X26n0517_002:0240c22": "菩薩行品第三",
    "X26n0517_002:0240c23": "前開二護。上答護果。端在觀空利生。不住行化。未",
    "X26n0517_002:0240c24": "委護因。其要在何。故有此品。答第二問也。菩薩。即",
    "X26n0517_002:0241a01": "能修之人。行乃所修之法。人即五忍位。法即五忍",
    "X26n0517_002:0241a02": "法。法不假人。法無繇明。人不藉法。人自何修。故法",
    "X26n0517_002:0241a03": "分上中下三。總五十二位之熏修。人列信解行證。",
    "X26n0517_002:0241a04": "括一十四忍之深淺。至於斷證之分齊。隨忍力強",
    "X26n0517_002:0241a05": "弱辨攸分。理智之邊涯。隨入位劫願論長短。能修",
    "X26n0517_002:0241a06": "所修。皆不離一般若觀照中矣。然行有事理。今攝",
    "X26n0517_002:0241a07": "事歸理。事行即理行。故經初標云修行般若波羅",
    "X26n0517_002:0241a08": "蜜多。而必理行者。所謂有作之修。多劫終成敗壞。",
    "X26n0517_002:0241a09": "無心體極。一念頓契佛家。且般若會上。理行尚空。",
    "X26n0517_002:0241a10": "事行何容立哉。△二正釋經文。二。初當機請問。",
    "X26n0517_002:0241a11": "爾時波斯匿王。白佛言。世尊。護十地行菩薩摩訶薩。",
    "X26n0517_002:0241a12": "應云何修行。云何化眾生。復以何相。而住觀察。",
    "X26n0517_002:0241a13": "護十地行。牒前第二護也。菩薩。即標能修人也。然",
    "X26n0517_002:0241a14": "信住行向並十地皆因。而獨言護十地行者。何也。",
    "X26n0517_002:0241a15": "華嚴明三賢加行。但修福慧資糧。利他大悲不廣。",
    "X26n0517_002:0241a16": "入地則正智漸明。長養大悲。至十一地。純是利他",
    "X26n0517_002:0241a17": "之心。故於十地偏明護意也。此有三問。一問諸位",
    "X26n0517_002:0241a18": "修行。此即悲之智。故下經云。依五忍以為修行。又",
    "X26n0517_002:0241a19": "習種性修十住行等。二問化眾生。此即智之悲。故",
    "X26n0517_002:0241a20": "下經云。習種性位。具此十心。而能少分化諸眾生。",
    "X26n0517_002:0241a21": "乃至一切智地。無緣大悲。常化眾生等。三問能化",
    "X26n0517_002:0241a22": "所化。觀察如幻。即智悲雙運。故下經云。以幻化身",
    "X26n0517_002:0241a23": "而見幻化。正住平等。無有彼我。如是觀察。化利眾",
    "X26n0517_002:0241a24": "生等。故知護因位者。必須修斷。故有初問。不離大",
    "X26n0517_002:0241b01": "悲。故有第二問。必正觀察。方契玄趣。故有第三問。",
    "X26n0517_002:0241b02": "然匿王實古佛興權起教。故三問如此切當也。△",
    "X26n0517_002:0241b03": "二如來垂答。三。初答前二問。三。初正答二問。二。初",
    "X26n0517_002:0241b04": "正答前問明利他。三。初略答。",
    "X26n0517_002:0241b05": "佛告大王。諸菩薩摩訶薩。依五忍法。以為修行。所謂",
    "X26n0517_002:0241b06": "伏忍。信忍。順忍。無生忍。皆上中下。於寂滅忍。而有上",
    "X26n0517_002:0241b07": "下。名為菩薩修行般若波羅蜜多。",
    "X26n0517_002:0241b08": "初標人法總數。古謂忍者。行之成名。此謂忍即智",
    "X26n0517_002:0241b09": "耳。但初學道時。斷證工夫匪易。必以智銘心。久斷",
    "X26n0517_002:0241b10": "久證。名忍。所謂無間道也。若已斷已證。則忍即是",
    "X26n0517_002:0241b11": "智。所謂解脫道也。而小乘八忍八智。豈得不其然",
    "X26n0517_002:0241b12": "乎。伏忍下。列名。伏謂賢位。未能親證智斷。功德猶",
    "X26n0517_002:0241b13": "弱。故但伏其惑。若斷則例如殺賊。何更言伏耶。信",
    "X26n0517_002:0241b14": "謂即入聖位。初二三地。能斷三障色煩惱縛。得無",
    "X26n0517_002:0241b15": "漏正信故。順謂四五六地。能斷三障心煩惱縛。以",
    "X26n0517_002:0241b16": "空慧無緣之智。還照心空之境。故名順忍。無生忍",
    "X26n0517_002:0241b17": "謂七八九地。能斷三障色心習氣。斷此習時。諸念",
    "X26n0517_002:0241b18": "不生。常觀勝義。照性不二。名無生忍。寂滅忍。謂第",
    "X26n0517_002:0241b19": "十地。及佛也。以心智寂滅。無緣照性。非有非無。湛",
    "X26n0517_002:0241b20": "然清淨。無來無去。常住不變。名寂滅忍。然此忍有",
    "X26n0517_002:0241b21": "上下者。盖佛與菩薩。同依此忍。金剛喻定名下忍。",
    "X26n0517_002:0241b22": "即等覺後心。若夫一相無相。名上忍。即妙覺佛地",
    "X26n0517_002:0241b23": "也。前四忍各有三品者。以斷證各有勝劣不等故。",
    "X26n0517_002:0241b24": "如伏忍中。十住初發大心。十行修十種大行。十向",
    "X26n0517_002:0241c01": "回真向俗。回智向悲。此伏忍上中下之別。餘三如",
    "X26n0517_002:0241c02": "前已辨。名為下。總結。謂依此修。是為修行甚深般",
    "X26n0517_002:0241c03": "若。盖忍與般若智。不相違背。唯始終之稱故耳。△",
    "X26n0517_002:0241c04": "二廣答。五。初伏忍位。三。初習種性。",
    "X26n0517_002:0241c05": "善男子。初伏忍位。起習種性。修十住行。初發心相。有",
    "X26n0517_002:0241c06": "恒河沙眾生。見佛法僧。發於十信。所謂信心。念心。精",
    "X26n0517_002:0241c07": "進心。慧心。定心。不退心。戒心。願心。護法心。回向心。具",
    "X26n0517_002:0241c08": "此十心。而能少分化諸眾生。超過二乘一切善地。是",
    "X26n0517_002:0241c09": "為菩薩初長養心。為聖胎故。",
    "X26n0517_002:0241c10": "此伏忍初性。其文有五。善男下。明方便相。初句標",
    "X26n0517_002:0241c11": "忍名。即伏忍之下忍也。起習種性者。下經謂習忍",
    "X26n0517_002:0241c12": "以前。經十千劫。行十善行。有進無退。譬如輕毛。隨",
    "X26n0517_002:0241c13": "風東西。若至忍位。入正定聚。知我法相。悉皆空故。",
    "X26n0517_002:0241c14": "住解脫位。於一阿僧祇劫。修習此忍。能起勝行。故",
    "X26n0517_002:0241c15": "曰起修。十住行下。謂此習種性位人。見三寶相。發",
    "X26n0517_002:0241c16": "菩提心。於諸眾生。利樂悲愍。觀己身也。知一切而",
    "X26n0517_002:0241c17": "無我。明業行也。了生滅以俱空。至於毀譽不動。善",
    "X26n0517_002:0241c18": "惡無移。三業不失。六和罔虧。於發信心。圓具十數。",
    "X26n0517_002:0241c19": "非入正定聚者。孰發如此心也。有恒河下。謂下忍",
    "X26n0517_002:0241c20": "行人。轉化發大心人甚多。或有如許多人。一時發",
    "X26n0517_002:0241c21": "大心也。若以三性配之。三寶即緣因佛性。能發即",
    "X26n0517_002:0241c22": "了因佛性。所發即正因佛性。盖藉三寶助緣。自己",
    "X26n0517_002:0241c23": "智慧明了。而發此盖天盖地因心也。所謂下。明入",
    "X26n0517_002:0241c24": "位心。此於三寶田中。發此十心善順名信。明記曰",
    "X26n0517_002:0242a01": "念。不退名進。決斷曰慧。不動名定。深入曰不退。防",
    "X26n0517_002:0242a02": "護曰戒。上求曰願。保持名護法。至菩提名回向。楞",
    "X26n0517_002:0242a03": "嚴十信名。一妙信常住名信。二憶念無妄名念。三",
    "X26n0517_002:0242a04": "進趣真淨名進。四純智無習名慧。五湛寂常凝名",
    "X26n0517_002:0242a05": "定。六明性深入名不退。七保持不失名護法。八妙",
    "X26n0517_002:0242a06": "力向佛名回向。九住真無累名戒。十自在往生名",
    "X26n0517_002:0242a07": "願。此上十心。與今十心相對。前六如次。後四雖次",
    "X26n0517_002:0242a08": "不同。義亦無爽。具此下。顯力用。十心。即前所發十",
    "X26n0517_002:0242a09": "心為因。具此。則方便善巧。調伏眾生。言少分者。於",
    "X26n0517_002:0242a10": "行則下。於悲則劣。於智則微故。超過下。明殊勝也。",
    "X26n0517_002:0242a11": "謂此位心發十種。二乘無此心相。少分度生。二乘",
    "X26n0517_002:0242a12": "無此大悲。故超過之。況同除四住。於此為齊。若伏",
    "X26n0517_002:0242a13": "無明。三藏則劣。喻如太子處胎。貴壓羣臣。頻伽在",
    "X26n0517_002:0242a14": "殻。聲逾眾鳥。信哉。一切善地。即二乘斷證事也。是",
    "X26n0517_002:0242a15": "為下。結行相也。此位方出不定聚而入正定聚。修",
    "X26n0517_002:0242a16": "習此忍。則心與忍。二俱增長。故名長養。未發大心。",
    "X26n0517_002:0242a17": "猶屬毛道凡夫。一發大心。則墮入佛數。故為聖胎",
    "X26n0517_002:0242a18": "也。△二性種性。",
    "X26n0517_002:0242a19": "復次性種性菩薩。修行十種波羅蜜多。起十對治。所",
    "X26n0517_002:0242a20": "謂觀察身受心法。不淨諸苦。無常無我。治貪嗔癡三",
    "X26n0517_002:0242a21": "不善根。起施慈慧三種善根。觀察三世。過去因忍。現",
    "X26n0517_002:0242a22": "在因果忍。未來果忍。此位菩薩。廣利眾生。超過我見",
    "X26n0517_002:0242a23": "人見眾生等想。外道倒想。所不能壞。",
    "X26n0517_002:0242a24": "此伏忍中之中忍也。故下經云。捨財命故。(施端內外)持",
    "X26n0517_002:0242b01": "淨戒故。(三種律儀)心謙下故。(三種忍義)利自他故。(即三精進)生死",
    "X26n0517_002:0242b02": "無亂故。無相甚深故。達有如幻故。不求果報故。得",
    "X26n0517_002:0242b03": "無礙解故。念念示現佛神力故。如次配十度。此明",
    "X26n0517_002:0242b04": "入位所修行也。起十對治者。總標。所謂下。詳明觀",
    "X26n0517_002:0242b05": "修所治之法。身受下。所對治法。不淨下。能對治觀",
    "X26n0517_002:0242b06": "謂眾生身根。內外妄成。五種不淨。而俗貪為香潔。",
    "X26n0517_002:0242b07": "此身倒也。故觀身革囊盛穢。九孔流溢。此以不淨",
    "X26n0517_002:0242b08": "對治貪也。受有三受。即苦樂捨。受。則不免有苦。而",
    "X26n0517_002:0242b09": "俗貪為欲樂。遂於革囊眾穢。生美麗相。惑著不捨。",
    "X26n0517_002:0242b10": "此受倒也。今觀受皆苦。則一切受。即不足戀。此以",
    "X26n0517_002:0242b11": "苦對治貪也。妄心紛紜。生滅相續。此心倒也。觀心",
    "X26n0517_002:0242b12": "無常。則一切妄法。皆不足戀。而猶貪著追求。是為",
    "X26n0517_002:0242b13": "至愚之者。此以無常。對治嗔也。幻境紛拏。一異不",
    "X26n0517_002:0242b14": "定。此法倒也。觀法無我。則一切妄念。皆不可動。而",
    "X26n0517_002:0242b15": "猶妄計窮詰。是為癡也。故一一對破之。治貪下。所",
    "X26n0517_002:0242b16": "斷惑也。起施下。三善根也。逐境生愛追求不捨。貪",
    "X26n0517_002:0242b17": "也。施則己身尚捨。於物何貪哉。發於違拒忿恨不",
    "X26n0517_002:0242b18": "寧。嗔也。慈則於心自平。於人何恨乎。昧理顛倒。見",
    "X26n0517_002:0242b19": "事朧[月*董]。癡也。慧則於性開發。於理斯明。何癡之有",
    "X26n0517_002:0242b20": "哉。貪等謂不善者。以能發業潤生故。慈等謂行善",
    "X26n0517_002:0242b21": "者。以能除惑斷業故。觀察三世下。觀十二因緣也。",
    "X26n0517_002:0242b22": "過去二支因。即無明行。故名觀因忍。忍即推因審",
    "X26n0517_002:0242b23": "因等智也。約未斷邊名忍。下忍例知。現在五支果。",
    "X26n0517_002:0242b24": "即識名色六入觸受。現在三支因。即愛取有。名觀",
    "X26n0517_002:0242c01": "因果忍。未來二支果。即生老死。故名觀果忍。所以",
    "X26n0517_002:0242c02": "觀者。以有無明故。則行等至老死相緣而生。若觀",
    "X26n0517_002:0242c03": "破無明。則皮既不存。毛無所付。此觀斷之要也。此",
    "X26n0517_002:0242c04": "位下。化多眾也。以中品修習八萬四千波羅蜜多。",
    "X26n0517_002:0242c05": "住真實觀。能化多眾。若行不廣。何以化多眾乎。超",
    "X26n0517_002:0242c06": "過下。明離患也。此位住真實觀。無自他我人等見。",
    "X26n0517_002:0242c07": "念念虗偽。三假諸法。了不可得。故云超眾生等想。",
    "X26n0517_002:0242c08": "即不淨謂淨。無我謂我。外道倒想。即執常執斷。此",
    "X26n0517_002:0242c09": "不達三世因果者。菩薩則一心朗照。內患遠離。真",
    "X26n0517_002:0242c10": "見虗澈。外魔難動。非但不能壞。且於觀照中。邪智",
    "X26n0517_002:0242c11": "自化為正智矣。△三道種性。",
    "X26n0517_002:0242c12": "復次道種性菩薩。修十回向。起十忍心。謂觀五蘊。色",
    "X26n0517_002:0242c13": "受想行識。得戒忍。定忍。慧忍。解脫忍。解脫知見忍。觀",
    "X26n0517_002:0242c14": "三界因果。得空忍。無想忍。無願忍。觀二諦假實諸法",
    "X26n0517_002:0242c15": "無常。得無常忍。一切法空。得無生忍。此位菩薩。作轉",
    "X26n0517_002:0242c16": "輪王。能廣化利一切眾生。",
    "X26n0517_002:0242c17": "此文有三。復次下。標行修也。揀前顯後。故言復次。",
    "X26n0517_002:0242c18": "此修伏忍上品位。前習種。明解。性種明行。此則明",
    "X26n0517_002:0242c19": "願。種性言道者。謂欲入初地。能與聖道為因性故。",
    "X26n0517_002:0242c20": "回向有三。一回向真如實際。即理也。二回向佛果",
    "X26n0517_002:0242c21": "菩提。即智也。三回向法界眾生。即悲也。開則有十",
    "X26n0517_002:0242c22": "回向。即第一不壞眾生相回向。乃至第十法界無",
    "X26n0517_002:0242c23": "量回向。盖回真向俗。回小回大。回有為向無為等。",
    "X26n0517_002:0242c24": "不如此。則悲願不大。度生不廣。智證亦非甚深。故",
    "X26n0517_002:0243a01": "須如此。十忍。如下明之。謂觀下。明觀得忍也。五蘊。",
    "X26n0517_002:0243a02": "即所觀之法。得戒下。即觀成得益。謂以能觀之智。",
    "X26n0517_002:0243a03": "觀色體空。便得戒忍。以作無作戒。皆色陰攝故。如",
    "X26n0517_002:0243a04": "正受戒時。觀念戒法。非受所引色。觀受體空。得慧",
    "X26n0517_002:0243a05": "忍。以依受方定。定則發慧故。觀想體空得定忍。繇",
    "X26n0517_002:0243a06": "倒想消忘。禪定自現故。觀行體空。得解脫忍。以行",
    "X26n0517_002:0243a07": "空則不被遷動所縛。常得解脫自在故。觀識體空。",
    "X26n0517_002:0243a08": "得知見忍。以了別不有。知見現前故。是知五蘊。與",
    "X26n0517_002:0243a09": "五分一也。迷則即五分法身是五蘊。悟則五蘊即",
    "X26n0517_002:0243a10": "五分法身矣。觀三界下。觀諸有結惑。得三空門也。",
    "X26n0517_002:0243a11": "謂即惑業習氣是同。三界二十五有是果。空忍等",
    "X26n0517_002:0243a12": "者。智者大師云。以諸法無我我所名空。以空故萬",
    "X26n0517_002:0243a13": "法一異等相。實不可得。名無相。知一切無相不可",
    "X26n0517_002:0243a14": "得。即於三界無所願求。不復造作三有生死之業。",
    "X26n0517_002:0243a15": "名無願。亦名無作。繇是離諸苦縛即得解脫。觀二",
    "X26n0517_002:0243a16": "諦下。即真俗名二諦。從假入空觀真諦。則法法皆",
    "X26n0517_002:0243a17": "空。從空入假觀俗諦。則物物全有。以觀諸法有無",
    "X26n0517_002:0243a18": "不常。故得無常忍。然一切法。雖差別萬端。皆是因",
    "X26n0517_002:0243a19": "緣幻有不實。原來一味。本無少法可生可滅。名得",
    "X26n0517_002:0243a20": "無生忍。此位下。明依忍寄位化生也。下經云。此位",
    "X26n0517_002:0243a21": "上品。修習八萬四千波羅蜜多。於三阿僧祇劫。修",
    "X26n0517_002:0243a22": "二利行。廣大饒益。得善調伏諸三摩地。故知化生",
    "X26n0517_002:0243a23": "廣多。盖根諸此也。作輪王者。以寄位教化。故習種",
    "X26n0517_002:0243a24": "銅輪。性種銀輪。道種金輪。故下頌云。習種銅輪四",
    "X26n0517_002:0243b01": "天下等。△二信忍位。",
    "X26n0517_002:0243b02": "復次信忍菩薩。謂歡喜地。離垢地。發光地。能斷三障",
    "X26n0517_002:0243b03": "色煩惱縛。行四攝法。布施愛語。利行同事。修四無量。",
    "X26n0517_002:0243b04": "慈無量心。悲無量心。喜無量心。捨無量心。具四弘願。",
    "X26n0517_002:0243b05": "斷諸纏盖。常化眾生。修佛知見。成無上覺。住三脫門。",
    "X26n0517_002:0243b06": "空解脫門。無相解脫門。無願解脫門。此是菩薩摩訶",
    "X26n0517_002:0243b07": "薩。從初發心。至一切智。諸行根本。利益安樂。一切眾",
    "X26n0517_002:0243b08": "生。",
    "X26n0517_002:0243b09": "此文有四。復次下。標列名也。謂以無漏智信。信三",
    "X26n0517_002:0243b10": "寶等。故名信忍。此有下中上位。以覺通如來。盡佛",
    "X26n0517_002:0243b11": "境界。初得法喜。故名歡喜。異性入同。同性亦滅。異",
    "X26n0517_002:0243b12": "同垢盡。名離垢地。情見垢淨。妙覺明生。名發光地。",
    "X26n0517_002:0243b13": "謂之地者。以蘊積前法。至於成實一切佛法。法依",
    "X26n0517_002:0243b14": "此發生。故謂之地。能斷下。明斷障也。準唯識十地。",
    "X26n0517_002:0243b15": "每地斷一障二愚。謂初地斷異生障。一執著我法",
    "X26n0517_002:0243b16": "愚。二諸趣雜染愚。二地斷邪行障。一微細誤犯愚。",
    "X26n0517_002:0243b17": "二種種業趣愚。三地斷暗鈍障。一欲貪愚。二圓滿",
    "X26n0517_002:0243b18": "聞持陀羅尼愚。謂之色煩惱縛者。以此三障。於法",
    "X26n0517_002:0243b19": "不自在故。若起信論。則謂初地斷法執分別盡。二",
    "X26n0517_002:0243b20": "地三地。斷法執俱生。然法即色也。若言斷障所顯",
    "X26n0517_002:0243b21": "真理。則初地證徧行真如。二地證最勝真如。三地",
    "X26n0517_002:0243b22": "證勝流真如。以斷處自有證故。行四攝下。明修四",
    "X26n0517_002:0243b23": "行化生也。謂生界無邊。而根欲性解。亦有無量。此",
    "X26n0517_002:0243b24": "四化生。最勝方便。何則。布施攝貧窮。愛語攝剛暴。",
    "X26n0517_002:0243c01": "利行攝疑怠。同事則先同後異。轉彼惡緣。然四攝",
    "X26n0517_002:0243c02": "中。唯同事一攝。則又是攝化微密善巧之至者。何",
    "X26n0517_002:0243c03": "則。盖菩薩見人不可轉移勸化。必從初發意始求",
    "X26n0517_002:0243c04": "道時。乃至得佛。於中若見若念。或為眷屬。則慈愛",
    "X26n0517_002:0243c05": "攝生。或現給使。則居卑利物。或作知友。則同類勸",
    "X26n0517_002:0243c06": "發。或現冤家。則驚怖入道。或猿中現猿。鹿中現鹿。",
    "X26n0517_002:0243c07": "乃至蒲荷等類。皆以同事攝化。故知同事一攝。妙",
    "X26n0517_002:0243c08": "矣至矣。修四下。修四無量心。謂憐愍眾生。本在慈",
    "X26n0517_002:0243c09": "悲。故大慈與樂。大悲拔苦。樂即世出世樂。苦即生",
    "X26n0517_002:0243c10": "老等苦。洪濟塵勞。務在喜捨。故大喜忘憂。大捨行",
    "X26n0517_002:0243c11": "施。四謂無量者。以生界無窮故。然禪天有四無量。",
    "X26n0517_002:0243c12": "以有量處。而言無量。今此則稱性真實無量。此又",
    "X26n0517_002:0243c13": "凡聖無量之分也。具四下。明攝大願也。謂妙行無",
    "X26n0517_002:0243c14": "願。則無以高期遠到。故行須濟之以願也。願輪廣",
    "X26n0517_002:0243c15": "大。佛佛出世。不出此四。謂之弘者。以大願彌綸故。",
    "X26n0517_002:0243c16": "斷諸盖纏。即煩惱無盡誓願斷。以五盖十纏。即煩",
    "X26n0517_002:0243c17": "惱故。常化眾生。即眾生無邊誓願度。以常化即度",
    "X26n0517_002:0243c18": "生故。修佛知見。即法門無量誓願學。以修佛慧。須",
    "X26n0517_002:0243c19": "學法門故。成無上覺。即佛道無上誓願成。以佛即",
    "X26n0517_002:0243c20": "覺義故。住三下。修三空也。謂一切皆執為有。於心",
    "X26n0517_002:0243c21": "有所願求。均之於心於境。兩皆不得自在。故須三",
    "X26n0517_002:0243c22": "空門以治之。空則真空一如。幻相寂滅。無相則一",
    "X26n0517_002:0243c23": "異等離。了不可得。無願則無所希覬。如木馬遊春。",
    "X26n0517_002:0243c24": "故三皆為解脫門。住謂堅持不失。門謂出入無擁。",
    "X26n0517_002:0244a01": "此是下。總結行修。謂菩薩始從發心。終及果證。上",
    "X26n0517_002:0244a02": "求下化。不離此十五行修。故名諸行根本。良以此",
    "X26n0517_002:0244a03": "行。如陰陽二氣。何物不資此為始。資此以成終耶。",
    "X26n0517_002:0244a04": "△三順忍位。",
    "X26n0517_002:0244a05": "復次順忍菩薩。謂燄慧地。難勝地。現前地。能斷三障",
    "X26n0517_002:0244a06": "心煩惱縛。能於一身徧往十方。億佛剎土。現不可說",
    "X26n0517_002:0244a07": "神通變化。利樂眾生。",
    "X26n0517_002:0244a08": "此文有三。復次下。標地名也。謂近無生。而未證得。",
    "X26n0517_002:0244a09": "故名順忍。此亦有下中上三位。明極覺滿。一切緣",
    "X26n0517_002:0244a10": "影。悉皆爍絕。名燄慧。一切同異。所不能至。名難勝。",
    "X26n0517_002:0244a11": "無為真如。性淨明露。名現前地。能斷下。明除障也。",
    "X26n0517_002:0244a12": "亦準唯識。四地斷微細煩惱現行障。一等至愛愚。",
    "X26n0517_002:0244a13": "二法愛愚。五地斷下乘般涅槃障。一純作意背生",
    "X26n0517_002:0244a14": "死愚。二純作意向涅槃愚。六地斷麤相現行障。一",
    "X26n0517_002:0244a15": "現行觀察流轉愚。二相多現行愚。謂之心煩惱縛",
    "X26n0517_002:0244a16": "者。以此三障能礙觀心。不自在故。然斷證相需。故",
    "X26n0517_002:0244a17": "有斷則有證。則四地證無攝授真如。五地證無差",
    "X26n0517_002:0244a18": "別真如。六地證無染淨真如。能於下。明攝化也。古",
    "X26n0517_002:0244a19": "疏謂前信忍位。明化身故。不言現一身於徧剎。今",
    "X26n0517_002:0244a20": "順忍。明實身故。能一身徧往剎土。亦能一身現不",
    "X26n0517_002:0244a21": "可說神變。凡見聞者。覩化儀而生信。喜神通而欽",
    "X26n0517_002:0244a22": "服。故能利樂一切眾生也。△四無生忍。",
    "X26n0517_002:0244a23": "復次無生忍菩薩。謂遠行地。不動地。善慧地。能斷三",
    "X26n0517_002:0244a24": "障色心習氣。而能示現不可說身。隨類饒益一切眾",
    "X26n0517_002:0244b01": "生。",
    "X26n0517_002:0244b02": "此文亦三。初亦標名也。謂色心諸法。求自求他。及",
    "X26n0517_002:0244b03": "共無因。皆不可得。於此得智。名無生忍。華嚴謂不",
    "X26n0517_002:0244b04": "見少法生。不見少法滅。離諸情垢。無作無願。安住",
    "X26n0517_002:0244b05": "是道。名之為忍。此忍亦有下中上三。盡真如際。逈",
    "X26n0517_002:0244b06": "超極造。名遠行。得其全體。一真凝常。名不動。得無",
    "X26n0517_002:0244b07": "礙智。發真如用。曰善慧。能斷下。明除障也。謂上順",
    "X26n0517_002:0244b08": "忍。且各單斷色心二法現行。此忍雙斷二法習氣。",
    "X26n0517_002:0244b09": "即人法二執種子也。七地能斷微細現行障。一細",
    "X26n0517_002:0244b10": "相現行愚。二純作意求無相愚。八地能斷無相中",
    "X26n0517_002:0244b11": "作加行障。一於無相作功用愚。二於有相不自在",
    "X26n0517_002:0244b12": "愚。九地能斷利他行中不欲行障。一於無量所說",
    "X26n0517_002:0244b13": "法名句文字後後慧辨陀羅尼自在愚。二辨才自",
    "X26n0517_002:0244b14": "在愚。若斷障顯證。即七地證法無差別真如。八地",
    "X26n0517_002:0244b15": "證不增減真如。九地證智自在真如也。而能下。明",
    "X26n0517_002:0244b16": "攝化也。準後文謂七地。住於滅定起殊勝行。雖常",
    "X26n0517_002:0244b17": "寂滅。廣化眾生。謂八地能於一念。而起智業。以十",
    "X26n0517_002:0244b18": "力智。徧不可說。大千世界隨諸眾生。普皆利樂。九",
    "X26n0517_002:0244b19": "地於一剎那頃。於不可說許諸世界中。隨諸眾生",
    "X26n0517_002:0244b20": "所有問難。一音解釋普令歡喜。即此義也。△五寂",
    "X26n0517_002:0244b21": "滅忍。三。初因果對辨。",
    "X26n0517_002:0244b22": "復次寂滅忍者。佛與菩薩。同依此忍。金剛喻定。住下",
    "X26n0517_002:0244b23": "忍位。名為菩薩。至於上忍。名一切智。觀勝義諦。斷無",
    "X26n0517_002:0244b24": "明相。是為等覺。一相無相。平等無二。為第十一。",
    "X26n0517_002:0244c01": "此文亦三。復次下。明因果同依也。謂前忍則色心",
    "X26n0517_002:0244c02": "習氣皆斷。猶是能所未忘。智證未泯地位。今至此",
    "X26n0517_002:0244c03": "忍極處。生無可生。滅無可滅。心則無一心而不寂。",
    "X26n0517_002:0244c04": "想則無一想而不滅。寂亦無寂。滅亦無滅。無寂亦",
    "X26n0517_002:0244c05": "無。無滅亦無。亦無亦無。是謂真寂滅性。佛之所已",
    "X26n0517_002:0244c06": "證極者也。十地菩薩將證者。亦依此忍希至。故云",
    "X26n0517_002:0244c07": "同依此忍。此如心經無所得義。佛與菩薩。同依之",
    "X26n0517_002:0244c08": "得證菩提涅槃也。金剛下。明優劣也。謂此定能破",
    "X26n0517_002:0244c09": "生相無明。堅利如金剛能壞萬物。而萬物不能壞",
    "X26n0517_002:0244c10": "金剛。故因果同依此忍。共入金剛理定。然約修證",
    "X26n0517_002:0244c11": "義說。故有入定。實則入無所入。斷無所斷也。忍分",
    "X26n0517_002:0244c12": "上下者。盖因果既爾兩分。故分極證有兩異。是以",
    "X26n0517_002:0244c13": "無間道中。因位攝故。乃名下忍。解脫道中。果位攝",
    "X26n0517_002:0244c14": "故。方名上忍。故下忍即菩薩。上忍即佛也。問。前之",
    "X26n0517_002:0244c15": "四忍。皆分三品。此忍止分上下。無等覺位者。何也。",
    "X26n0517_002:0244c16": "答。前之四忍俱屬因位。以因位。有入住出之三心。",
    "X26n0517_002:0244c17": "故分下中上之三忍。此忍則前心是因。後心即佛。",
    "X26n0517_002:0244c18": "以闕中間。唯分上下也。等覺一位。諸經開合不同。",
    "X26n0517_002:0244c19": "開則乃十地之勝進。佛地之前相。中間優因齊果。",
    "X26n0517_002:0244c20": "故作等覺一位。如楞嚴云。如來逆流而出。菩薩順",
    "X26n0517_002:0244c21": "行而至。覺際入交。名為等覺是也。合則約因。則等",
    "X26n0517_002:0244c22": "覺合於勝進。約果則等覺合於前相。此盖因果。同",
    "X26n0517_002:0244c23": "依住心。無二別者。如今經所名者是也。問。今經標",
    "X26n0517_002:0244c24": "有等覺之名。何云合耶。答。雖有等覺之名。然而忍",
    "X26n0517_002:0245a01": "分乎上下。故知下忍十地等覺俱攝。此中上忍。唯",
    "X26n0517_002:0245a02": "攝佛果也。又勝進攝於下忍。前相攝於上忍。如此",
    "X26n0517_002:0245a03": "則知等覺之位。非如別經開顯明矣。觀勝下。明淺",
    "X26n0517_002:0245a04": "深也。謂勝義諦。即中道妙理。當人佛性也。諦謂勝",
    "X26n0517_002:0245a05": "義者。以非俗非真。即俗即真。超情離謂。脫邊冥中",
    "X26n0517_002:0245a06": "故。此即所觀實相般若。觀之一字。能觀中道妙智。",
    "X26n0517_002:0245a07": "所謂觀照般若也。理智冥合。能所泯忘。斯為得之。",
    "X26n0517_002:0245a08": "若約十地所證。則此等覺位。既與第十地合同。故",
    "X26n0517_002:0245a09": "所證理。即十種真如中。第十法自在所依真如。然",
    "X26n0517_002:0245a10": "此真如。即勝義諦也。無明。即所斷惑障。約此等覺",
    "X26n0517_002:0245a11": "位言之。則此無明。即生相也。起信云。覺心初起。心",
    "X26n0517_002:0245a12": "無初相。以遠離微細念故。得見心性。心即常住。法",
    "X26n0517_002:0245a13": "相云。金剛道後異熟空。據此則識與無明俱根本。",
    "X26n0517_002:0245a14": "識盡則無明亦盡矣。若約十地分斷之惑。即第十",
    "X26n0517_002:0245a15": "地之一障二愚。障即於諸法中不得自在障。二愚",
    "X26n0517_002:0245a16": "即一大神通愚。二誤入微細秘密愚。盖法雲等覺",
    "X26n0517_002:0245a17": "既無別開之名。則十地之所斷證。即等覺之所斷",
    "X26n0517_002:0245a18": "證者也。十一地。即佛位也。以佛越十地而獨尊故。",
    "X26n0517_002:0245a19": "前之因位。有斷有證。有能有所。此則無明即明。泯",
    "X26n0517_002:0245a20": "絕斷證。混法界以為體。故云一相。齊生滅而圓離。",
    "X26n0517_002:0245a21": "故云無相。舉真體。而生佛不增不減。攝妙用。而萬",
    "X26n0517_002:0245a22": "法非有非無。故云無二。此則等法性以一如。同真",
    "X26n0517_002:0245a23": "際而無外。歸無所得。猶若虗空。問。因果止一間耳。",
    "X26n0517_002:0245a24": "何以菩薩觀斷有相。而佛界無相平等耶。答。顏子",
    "X26n0517_002:0245b01": "豈非亞聖乎。然於聖人。則天壤懸絕。菩薩之於佛。",
    "X26n0517_002:0245b02": "亦類此也。故大般若云。十地聞見佛性。諸佛如來",
    "X26n0517_002:0245b03": "眼見佛性。又十地菩薩。名有上士。佛名無上士。又",
    "X26n0517_002:0245b04": "菩薩如十四夜月。佛如十五夜月。知此佛言則因",
    "X26n0517_002:0245b05": "果之間關不同。明矣。△二別明果相。",
    "X26n0517_002:0245b06": "一切智地。非有非無。湛然清淨。無來無去。常住不變。",
    "X26n0517_002:0245b07": "同真際。等法性。無緣大悲。常化眾生。乘一切智乘。來",
    "X26n0517_002:0245b08": "化三界。",
    "X26n0517_002:0245b09": "上謂因果共依一忍。故約定約證淺深對辦。此則",
    "X26n0517_002:0245b10": "直明果證。豎窮橫徧。汪洋無際之妙也。一切智者。",
    "X26n0517_002:0245b11": "謂金剛下定。但盡心色麤細之相。不得此名。今佛",
    "X26n0517_002:0245b12": "地中。非但盡相。亦盡無相。故得此名。可謂緣觀雙",
    "X26n0517_002:0245b13": "忘。境智俱寂也。真諦即空。俗諦即有。此則雙超二",
    "X26n0517_002:0245b14": "諦。故非有無。湛然清淨。即絕待離名。常寂無相之",
    "X26n0517_002:0245b15": "謂。過去名去。未來名來。此則不離當念。一際平等。",
    "X26n0517_002:0245b16": "故無去來。常住不變。即不生不滅。該今亘古之謂。",
    "X26n0517_002:0245b17": "徧法界而無際者。真際也。佛則法身周徧。無相無",
    "X26n0517_002:0245b18": "名。故云同。等諸緣而作體者。法性也。佛則真智融",
    "X26n0517_002:0245b19": "通。非一非多。故名等。凡此。非佛徹證窮源真修惑",
    "X26n0517_002:0245b20": "盡者。其孰能有一於此哉。無緣下。明妙同萬物也。",
    "X26n0517_002:0245b21": "謂極證於解脫道中。逆流而出。妙同萬物之事。因",
    "X26n0517_002:0245b22": "位利生。未免作意。即不動地後。無功用道。雖云無",
    "X26n0517_002:0245b23": "緣。亦約分證而說。唯佛等生界以一如。觀一切而",
    "X26n0517_002:0245b24": "愍恤。無緣慮之悲心。如一月映萬水。故云無緣。大",
    "X26n0517_002:0245c01": "悲。謂之無緣者。即何思何慮之妙者。悲至於無緣。",
    "X26n0517_002:0245c02": "孰有加於此哉。一切智乘。即真知真見一佛乘。如",
    "X26n0517_002:0245c03": "來乘此一乘。故普令一切眾生同得滅度也。言常",
    "X26n0517_002:0245c04": "化又言來化者。時無間歇。人欲普度。故云常化。出",
    "X26n0517_002:0245c05": "真兆聖。興慈利物。故云來化。問。佛必欲化眾生者。",
    "X26n0517_002:0245c06": "為有昔緣化耶。為法爾如斯耶。答。昔緣法爾。二俱",
    "X26n0517_002:0245c07": "不偏。論其所化。不無昔緣。故曰非昔緣無以導心",
    "X26n0517_002:0245c08": "矣。心佛眾生。法無差別。故如來初成佛時。普見眾",
    "X26n0517_002:0245c09": "生俱成正覺。盖以佛所證者。總在眾生心中。既佛",
    "X26n0517_002:0245c10": "證生心。生在佛內。故生佛互相在時。各實非虗。因",
    "X26n0517_002:0245c11": "果交澈。故眾生心中佛。為佛心中眾生說法。教化",
    "X26n0517_002:0245c12": "佛心中眾生。受眾生心中佛說法教化矣。此雖圓",
    "X26n0517_002:0245c13": "教意。亦此無緣化生之大旨。不然。佛化眾生。雖如",
    "X26n0517_002:0245c14": "鏡像無心。而能所必有相矣。何謂無緣哉。△三依",
    "X26n0517_002:0245c15": "宗明異。三。初指攝生分齊。",
    "X26n0517_002:0245c16": "善男子。諸眾生類。一切煩惱。業異熟果。二十二根。不",
    "X26n0517_002:0245c17": "出三界。諸佛示導。應化法身。亦不離此。",
    "X26n0517_002:0245c18": "上云來化三界。即佛是能化。三界眾生為所化。故",
    "X26n0517_002:0245c19": "此明之。眾生類者。即十二類生。煩惱即無明。貪等",
    "X26n0517_002:0245c20": "業。即善惡不動等三。異熟果者。唯識謂有漏善不",
    "X26n0517_002:0245c21": "善法。所招隔世。自相續身。異熟無記。即前世造業。",
    "X26n0517_002:0245c22": "今世受果。今世造業。來世受果。異時而熟。名為異",
    "X26n0517_002:0245c23": "熟。或因通善惡。果唯無記。異類而熟。名為異熟。此",
    "X26n0517_002:0245c24": "上二解。異通因果。或善惡業。未得果時。與取果用。",
    "X26n0517_002:0246a01": "至得果時。與與果用。取果與果。功用有殊。名之為",
    "X26n0517_002:0246a02": "異。復是能熟。變令熟故。異即是熟。名為異熟。二十",
    "X26n0517_002:0246a03": "二根者。謂眼等六根。苦樂憂喜捨五。男女命三。信",
    "X26n0517_002:0246a04": "進念定慧五。共成十九根。未知根。欲知根。已知根。",
    "X26n0517_002:0246a05": "成二十二根。前二十一根。不出分段三界。後已知",
    "X26n0517_002:0246a06": "根。不出變易三界。上即所化分齊。下明能化也。諸",
    "X26n0517_002:0246a07": "佛等者。以法身即應化故。眾生既在三界。佛以大",
    "X26n0517_002:0246a08": "悲而拔濟之。所謂眾生有病。佛亦有病。菩薩病者。",
    "X26n0517_002:0246a09": "從大悲起。故不離此。然與憂民之憂。樂民之樂。同",
    "X26n0517_002:0246a10": "民患者。相類矣。△二斥邪說難憑。",
    "X26n0517_002:0246a11": "若有說言。於三界外別更有一眾生界者。即是外道",
    "X26n0517_002:0246a12": "大有經說。",
    "X26n0517_002:0246a13": "上明所化能化。皆不離三界。然則法身即應化。而",
    "X26n0517_002:0246a14": "界外即界內也。而謂界外復有眾生可化者。此外",
    "X26n0517_002:0246a15": "道說。非佛正說也。盖真體無外。而三界亦無外。此",
    "X26n0517_002:0246a16": "佛之正談。若謂三界有外。而真法性體。豈亦有外",
    "X26n0517_002:0246a17": "乎。大般若云。我今此身。即是法身。亦應云。今此三",
    "X26n0517_002:0246a18": "界。即是法界。外道豈知哉。起信亦有此破意。但小",
    "X26n0517_002:0246a19": "為異。故彼文云。五者聞修多羅說。依如來藏故有",
    "X26n0517_002:0246a20": "生死。依如來藏故有涅槃。以不解故。謂眾生有始。",
    "X26n0517_002:0246a21": "以見始故。復謂如來。所得涅槃。有其終盡。還作眾",
    "X26n0517_002:0246a22": "生。云何對治。以如來藏無前際故。無明之相亦無",
    "X26n0517_002:0246a23": "有始。若說三界外。更有眾生始起者。即是外道經",
    "X26n0517_002:0246a24": "說。然衛世即外道。說有六諦。大有經。是其一諦。彼",
    "X26n0517_002:0246b01": "經說云。此三界外。別有世界。故佛今破斥如此。古",
    "X26n0517_002:0246b02": "疏云。理實而論。若言界外有眾生。即同外道。若言",
    "X26n0517_002:0246b03": "界外無眾生。即同二乘。諸佛菩薩見者。即不有不",
    "X26n0517_002:0246b04": "無。不有不無。即非如非異。非如非異。即不如三界。",
    "X26n0517_002:0246b05": "見於三界。如此等事。佛於法華經中。方顯了說。古",
    "X26n0517_002:0246b06": "疏亦有問答。并錄於此。故彼問云。界外實無眾生",
    "X26n0517_002:0246b07": "耶。答。聖教不同。有無異說。此經則云。三界外無眾",
    "X26n0517_002:0246b08": "生。餘經則有。法華云。餘國作佛。三百繇旬外。權置",
    "X26n0517_002:0246b09": "化城。淨名曰。上方界分。度如四十二恒沙佛土。有",
    "X26n0517_002:0246b10": "佛國名香積。若界外無人。豈容三界內上方有爾",
    "X26n0517_002:0246b11": "許佛土耶。故知亦有。問。此經云無。餘經云有。如何",
    "X26n0517_002:0246b12": "會通。答。此中云無。無分段生死眾生。餘經云有。有",
    "X26n0517_002:0246b13": "變易生死眾生。故大論云。聲聞生界外。白銀世界。",
    "X26n0517_002:0246b14": "無煩惱名。只約無煩惱。即云無眾生。而聲聞無明",
    "X26n0517_002:0246b15": "未斷。豈實無耶。此文正是通教意。偏論界內煩惱",
    "X26n0517_002:0246b16": "眾生也。△三引昔說證今。",
    "X26n0517_002:0246b17": "大王。我常語諸眾生。但斷三界無明盡者。即名為佛。",
    "X26n0517_002:0246b18": "自性清淨。名本覺性。即是諸佛。一切智智。由此得為",
    "X26n0517_002:0246b19": "眾生之本。亦是諸佛菩薩行本。",
    "X26n0517_002:0246b20": "無明為惑業果報之本。故斷盡即名為佛也。起信",
    "X26n0517_002:0246b21": "云。當知無明。能生一切染法。以一切染法。皆是不",
    "X26n0517_002:0246b22": "覺相故。然此無明。從何而有耶。以依如來藏故。有",
    "X26n0517_002:0246b23": "生滅心。此心從本以來。念念相續。未曾離念。故說",
    "X26n0517_002:0246b24": "無始無明。若得無念者。則無明實相。即佛性矣。故",
    "X26n0517_002:0246c01": "名為佛。自性下。明正因佛性。謂真體離妄。非假斷",
    "X26n0517_002:0246c02": "證。本自覺故。名曰本覺。起信云。所言覺義者。謂心",
    "X26n0517_002:0246c03": "體離念。離念相者。等虗空界。無所不徧。法界一相。",
    "X26n0517_002:0246c04": "即是如來平等法身。依此法身。說名本覺。此之謂",
    "X26n0517_002:0246c05": "也。無明斷盡。覺證心源。故名佛智。到此則始本不",
    "X26n0517_002:0246c06": "二。名究竟覺。一切眾生。無始已來。本行事業。當體",
    "X26n0517_002:0246c07": "無非性德。故為生本。因修果證。即此便是面目。故",
    "X26n0517_002:0246c08": "為行本。故知三界唯心。萬法同體。盡此則覺齊佛",
    "X26n0517_002:0246c09": "覺。自性清淨。言為生本。為行本。皆非物也。豈容圓",
    "X26n0517_002:0246c10": "滿具足之理。而更有三界外眾生可化耶。然則說",
    "X26n0517_002:0246c11": "三界外有眾生者。真邪說也。△三總結。",
    "X26n0517_002:0246c12": "是為菩薩。本所修行。五忍法中。十四忍也。",
    "X26n0517_002:0246c13": "合之則五。開之十四。一切菩薩。修證之相。不出於",
    "X26n0517_002:0246c14": "此。故結云是為等。△二答後問兼自利。二。初總牒",
    "X26n0517_002:0246c15": "前問。",
    "X26n0517_002:0246c16": "佛言。大王。汝先問言。菩薩云何化眾生者。",
    "X26n0517_002:0246c17": "繇前匿王第三問云。菩薩摩訶薩護十地行。云何",
    "X26n0517_002:0246c18": "化眾生。故此牒之。問。護十地行。必化眾生者。何也。",
    "X26n0517_002:0246c19": "答。十地行是菩薩本業。本業以大悲為首。能行大",
    "X26n0517_002:0246c20": "悲教化眾生。則地行清淨廣大。是為不失。豈同二",
    "X26n0517_002:0246c21": "乘沉空。凡夫躭有耶。△二再為垂答。三。初略標地",
    "X26n0517_002:0246c22": "行。",
    "X26n0517_002:0246c23": "菩薩摩訶薩。應如是化。從初一地至後一地。自所行",
    "X26n0517_002:0246c24": "處及佛行處。一切知見故。",
    "X26n0517_002:0247a01": "菩薩下。明行所依。謂從歡喜地。乃至法雲地。此十",
    "X26n0517_002:0247a02": "地位。即教化眾生清淨業行之所依也。如所謂住",
    "X26n0517_002:0247a03": "生功德名為地。然為舉十地。不言三賢佛住者。盖",
    "X26n0517_002:0247a04": "以三賢非聖。未證真如。非所依處。佛位已圓。所證",
    "X26n0517_002:0247a05": "至極。無修行相。故特舉十地。良在此也。自所下。簡",
    "X26n0517_002:0247a06": "明二行。自所行處。即十地境。所謂初地輪王。二地",
    "X26n0517_002:0247a07": "忉利。乃至法雲四禪。及初地行檀。二地持戒。乃至",
    "X26n0517_002:0247a08": "十地智證等是。及者。兼也。並也。佛所行處。謂妙覺",
    "X26n0517_002:0247a09": "地境。則無緣大悲。常化眾生。共證實相也。一切知",
    "X26n0517_002:0247a10": "見者。謂三智開發名佛知。五眼圓明名佛見。此見",
    "X26n0517_002:0247a11": "則無所不見。此知則無所不知。知見如此。故自他",
    "X26n0517_002:0247a12": "行業。寧不清淨哉。△二廣申義相。十。初歡喜地。",
    "X26n0517_002:0247a13": "若菩薩摩訶薩。住百佛剎。作贍部洲轉輪聖王。修百",
    "X26n0517_002:0247a14": "法明門。以檀波羅蜜多。住平等心。化四天下。一切眾",
    "X26n0517_002:0247a15": "生。",
    "X26n0517_002:0247a16": "此初住剎權現也。古疏謂國土有三。一說法國土。",
    "X26n0517_002:0247a17": "百億日月。化小乘。二神通國土。億億日月。化中乘。",
    "X26n0517_002:0247a18": "三智慧國土。無量世界。化菩薩。此則智慧為上。神",
    "X26n0517_002:0247a19": "通次之。說法為下。此一往言之。實則說法通三。神",
    "X26n0517_002:0247a20": "通但二。智慧唯一。安有下土而不神通。寂光而不",
    "X26n0517_002:0247a21": "說法者乎。故楞伽明法佛有說也。住百佛剎者。即",
    "X26n0517_002:0247a22": "說法土也。贍部。即南閻浮提。以此洲勝三洲。多佛",
    "X26n0517_002:0247a23": "出世。有大乘根器眾生。入道場故。輪王有四。舊說",
    "X26n0517_002:0247a24": "此即鐵輪王。然瓔珞上品十善作鐵輪王。化一天",
    "X26n0517_002:0247b01": "下。此經亦然。天台判為圓教。十地經云。初地菩薩",
    "X26n0517_002:0247b02": "作鐵輪王。天台判為別教。此判似未足憑。然既云",
    "X26n0517_002:0247b03": "住百佛剎。則轉輪聖王。合是權現金輪聖主耳。豈",
    "X26n0517_002:0247b04": "以一贍部可礙哉。故瓔珞云。初地已上作琉璃王。",
    "X26n0517_002:0247b05": "據此非止金輪為極也。況秦譯又作四天王乎。然",
    "X26n0517_002:0247b06": "十地瓔珞。約金銀銅鐵。四輪寄住。可如前說。今既",
    "X26n0517_002:0247b07": "輪王。秦譯四天王。又順次序也。以二地寄忉利天",
    "X26n0517_002:0247b08": "故。又不必拘於轉輪聖王。為鐵輪矣。思之。修百下。",
    "X26n0517_002:0247b09": "明修行也。此自利行。所謂百法者。於十善中。一一",
    "X26n0517_002:0247b10": "更明十善故。言明門者。地上以無分別智修行故。",
    "X26n0517_002:0247b11": "即此百法。一一能出無量利他功德故。華嚴初地。",
    "X26n0517_002:0247b12": "亦發十種大願度生。又非止百法行業也。以檀下。",
    "X26n0517_002:0247b13": "明化生也。此利他行。然萬行首明檀度者。盖以一",
    "X26n0517_002:0247b14": "檀行。兼包萬行耳。故彌勒頌云。檀義攝於六。資生",
    "X26n0517_002:0247b15": "無畏法。此中一二三。是名修行住。此言檀之一法。",
    "X26n0517_002:0247b16": "略攝六度。資生。即財施。兼內外財。此布施度。無畏。",
    "X26n0517_002:0247b17": "即無畏施。攝持戒忍辱二度。以繇戒忍。方得無畏",
    "X26n0517_002:0247b18": "故。法即法施。此攝精進禪定智慧三度。以不退不",
    "X26n0517_002:0247b19": "亂不癡。即能法施故。一度攝六度如此。則知檀度",
    "X26n0517_002:0247b20": "亦總攝萬行矣。然究論檀度。必內捨六根。外捨六",
    "X26n0517_002:0247b21": "塵。中捨六識。外捨萬法。斯是行檀彼岸之行。而眾",
    "X26n0517_002:0247b22": "生卒爾不能。故先以施財一法發起。且捨財最難。",
    "X26n0517_002:0247b23": "始而勉強。終而泰然。馴至三輪體空。不住相行施",
    "X26n0517_002:0247b24": "福德。如虗空不可得思量。斯施財妙行也。財施既",
    "X26n0517_002:0247c01": "成。則心境萬法亦捨。從此一道而登彼岸。此初地",
    "X26n0517_002:0247c02": "寄位所行檀法。下明能行施心。住平等忍者。謂無",
    "X26n0517_002:0247c03": "自他相。以行檀則財無偏黨。化生則一道齊觀。無",
    "X26n0517_002:0247c04": "不如意饒益。故得化四天下一切眾生。此乃寄位",
    "X26n0517_002:0247c05": "化生。護初地行也。△二離垢地。",
    "X26n0517_002:0247c06": "若菩薩摩訶薩。住千佛剎。作忉利天王。修千法明門。",
    "X26n0517_002:0247c07": "說十善道。化一切眾生。",
    "X26n0517_002:0247c08": "此初明權現住剎。此下住剎則地地增勝。修法則",
    "X26n0517_002:0247c09": "倍倍轉多。然此有二義。一是自利。則開擴性覺成",
    "X26n0517_002:0247c10": "熟佛果。二是利他。則長養大悲廣攝化界。此二地",
    "X26n0517_002:0247c11": "所住剎。則十倍於初地。故權作王。亦尊居天界。梵",
    "X26n0517_002:0247c12": "語忉利。此云三十三天。此天居須彌山頂。即帝釋",
    "X26n0517_002:0247c13": "王化之域。四方各八輔臣。此王臣總論。故有三十",
    "X26n0517_002:0247c14": "三天。修千下。明修行。謂於十善。一一各修百善。總",
    "X26n0517_002:0247c15": "成千法門焉。以無分別智。而修此法能生功德。故",
    "X26n0517_002:0247c16": "亦名門。下皆準此。然此地離破戒垢。行大悲觀。念",
    "X26n0517_002:0247c17": "念現前。又不止於千法明門也。說十下。明化生。所",
    "X26n0517_002:0247c18": "謂遠殺害。不與不取。心無染欲。得真實語。和合語。",
    "X26n0517_002:0247c19": "柔軟語。調伏語。常行捨心。常起慈心。住真實心。寂",
    "X26n0517_002:0247c20": "靜純善。以此法而奉持。止惡防非。即以此法而開",
    "X26n0517_002:0247c21": "化。攝意守口。是雖十善。為生天之本。而成無上正",
    "X26n0517_002:0247c22": "覺。亦不離此熏修。此寄位化生。護二地行也。△三",
    "X26n0517_002:0247c23": "發光地。",
    "X26n0517_002:0247c24": "若菩薩摩訶薩。住萬佛剎。作夜魔天王。修萬法明門。",
    "X26n0517_002:0248a01": "依四禪定。化一切眾生。",
    "X26n0517_002:0248a02": "老子云。修身其德乃真。至於修天下其德乃普。信",
    "X26n0517_002:0248a03": "斯言矣。則今住萬佛剎而轉多。宜王作夜摩而遞",
    "X26n0517_002:0248a04": "上。其德行愈廣。故寄位益尊也。夜摩云時分。以蓮",
    "X26n0517_002:0248a05": "花開合。分晝夜故。前忉利則地居天。此乃空居天",
    "X26n0517_002:0248a06": "之第一天。上乃明住剎權現。下明寄住修行。寄位",
    "X26n0517_002:0248a07": "既轉增。而修行亦愈勝。故明門亦萬法矣。所謂色",
    "X26n0517_002:0248a08": "大般若大。境寬智慧寬。下文明此位。具三明六通。",
    "X26n0517_002:0248a09": "依四下。明化生。謂初禪離生喜樂定。謂離欲界雜",
    "X26n0517_002:0248a10": "惡生。得輕安樂故。二禪定生喜樂定。謂有定水潤",
    "X26n0517_002:0248a11": "業。憂懸不逼故。三禪離喜妙樂定。謂心雖離喜。妙",
    "X26n0517_002:0248a12": "樂自具故。四禪捨念清淨定。謂苦樂雙忘。能滅緣",
    "X26n0517_002:0248a13": "影故。此中亦兼四空定。盖四禪八定常相需也。即",
    "X26n0517_002:0248a14": "第五空無邊處定。謂覺身為礙。厭色依空故。第六",
    "X26n0517_002:0248a15": "識無邊處定。謂已無色空。唯依賴耶故。第七無所",
    "X26n0517_002:0248a16": "有處定。謂境識都泯。寂無攸往故。第八非想非非",
    "X26n0517_002:0248a17": "想處定。謂識性幽綿。存盡不定故。然此定雖上二",
    "X26n0517_002:0248a18": "界有漏之修作。亦二乘之定力。作佛之鴻漸。故說",
    "X26n0517_002:0248a19": "此以化生。為護三地行也。△四燄慧地。",
    "X26n0517_002:0248a20": "若菩薩摩訶薩。住億佛剎。作覩史多天王。修億法明",
    "X26n0517_002:0248a21": "門。行菩提分法。化一切眾生。",
    "X26n0517_002:0248a22": "此初明權現住剎。十萬曰億。則所住之剎。此地又",
    "X26n0517_002:0248a23": "十倍勝三地矣。覩史多。云知足。此天離欲修知足",
    "X26n0517_002:0248a24": "行。故作此天王。則果報殊勝。又仞夜摩之上。然位",
    "X26n0517_002:0248b01": "之尊者其化熾。故下化生而愈廣。修億下。明修行。",
    "X26n0517_002:0248b02": "此地修行順忍明極覺滿。如大火燄。燒斷緣影。出",
    "X26n0517_002:0248b03": "世無比者也。即億法門而修者。亦因住億佛剎故。",
    "X26n0517_002:0248b04": "實則還照心空無量境也。行菩下。明化生。法即三",
    "X26n0517_002:0248b05": "十七品助道。一四念處。以觀念不忘。故觀身不淨。",
    "X26n0517_002:0248b06": "觀受是苦。觀心無常。觀法無我。二四正勤。以勤修",
    "X26n0517_002:0248b07": "非邪故。即善未生令生。已生令增長。惡未斷令斷。",
    "X26n0517_002:0248b08": "已斷令不生故。三四神足。以觀修通力故。即欲勤",
    "X26n0517_002:0248b09": "心觀。四五根。以不被境移故。即信進念定慧。五五",
    "X26n0517_002:0248b10": "力。以對境不屈故。亦即信進念定慧。六七覺支。即",
    "X26n0517_002:0248b11": "輕安等七。七八正道。謂正見正思正語正業等。修",
    "X26n0517_002:0248b12": "此無邊菩提分法。為欲成就佛果菩提。謂以此法",
    "X26n0517_002:0248b13": "而化他。即以此法而自修。自行化他。為護四地行",
    "X26n0517_002:0248b14": "也。△五難勝地。",
    "X26n0517_002:0248b15": "若菩薩摩訶薩。住百億佛剎。作化樂天王。修百億法",
    "X26n0517_002:0248b16": "明門。二諦四諦。化一切眾生。",
    "X26n0517_002:0248b17": "古云世界無邊塵擾擾。眾生無盡業忙忙。盖謂兩",
    "X26n0517_002:0248b18": "法俱無量也。今菩薩住剎百億。則悲心與百億而",
    "X26n0517_002:0248b19": "同增。作化樂王。則應化並此位而高上。此非權現",
    "X26n0517_002:0248b20": "乎。修百下。明修行也。謂剎住百億。則法門亦百億。",
    "X26n0517_002:0248b21": "信曰境寬則心量益大也。然華嚴云。此地為利眾",
    "X26n0517_002:0248b22": "生。習諸五明。集諸功德。具觀諸諦。四地出世。而此",
    "X26n0517_002:0248b23": "復入世。又垂形於六趣。則不止修前法明門也。二",
    "X26n0517_002:0248b24": "諦下。以法化世。謂法門雖廣。能化不出空假。所觀",
    "X26n0517_002:0248c01": "不越真俗。真則無相勝義。一際平等。非自他所作。",
    "X26n0517_002:0248c02": "俗則因緣幻有。千差萬狀。亦非自他所作。故下文",
    "X26n0517_002:0248c03": "云。於解常自一。於諦常自二。了達此無二。直入勝",
    "X26n0517_002:0248c04": "義諦。四諦。即苦集滅道。此即世出世間二種因果。",
    "X26n0517_002:0248c05": "如欲觀之。則觀知諸苦。世間果也。觀斷集業。世間",
    "X26n0517_002:0248c06": "因也。觀修助道。出世因也。觀證滅諦。出世果也。世",
    "X26n0517_002:0248c07": "因若斷。苦果不生。出世因修。聖果自證。若約說示。",
    "X26n0517_002:0248c08": "即先示相。次勸修。後作證。三轉四諦法輪。令諸眾",
    "X26n0517_002:0248c09": "生。知此斷此。修此證此。然此四諦。有生滅無量無",
    "X26n0517_002:0248c10": "生無作之異。此佛法關鍵。說此化生。孰不信哉。即",
    "X26n0517_002:0248c11": "以此法。自修化他。為護五地行也。△六現前地。",
    "X26n0517_002:0248c12": "若菩薩摩訶薩。住千億佛剎。作他化自在天王。修千",
    "X26n0517_002:0248c13": "億法明門。十二因緣智。化一切眾生。",
    "X26n0517_002:0248c14": "此云千億。則又增於百億。然猶有數量也。盖最初",
    "X26n0517_002:0248c15": "發心菩薩。不為住爾許佛剎。化爾許眾生。此但權",
    "X26n0517_002:0248c16": "住應化耳。他化自在。即欲界第六天王。諸欲樂境。",
    "X26n0517_002:0248c17": "不勞自化。皆繇他化自得受用。故此名焉。修千下。",
    "X26n0517_002:0248c18": "明修行。即此千億法門。出生千億行修。廣化千億",
    "X26n0517_002:0248c19": "佛剎眾生。然稱性法門。杳無窮極。則千億法門。亦",
    "X26n0517_002:0248c20": "寄位增進之修。未足為多也。十二下。明法化生。此",
    "X26n0517_002:0248c21": "寄中乘之法。而修而化。此因緣法。支有十二。不出",
    "X26n0517_002:0248c22": "三世因果。即過去二支因。現在五支果。現在三支",
    "X26n0517_002:0248c23": "因。未來二支果。此有二門。一流轉門。即生起相。謂",
    "X26n0517_002:0248c24": "無明緣行等。二還滅門。即修斷相。謂無明滅。則行",
    "X26n0517_002:0249a01": "滅等。此約所觀。智約能觀。即推因審因等智。推謂",
    "X26n0517_002:0249a02": "推窮三世之因。審謂審諦三世之因。此二俱通三",
    "X26n0517_002:0249a03": "世。加之根本住法一智。即七智也。一支具七。則行",
    "X26n0517_002:0249a04": "等十一支。成七十七智。無明未斷。故不言之。溫陵",
    "X26n0517_002:0249a05": "環師云。性智本明。妙湛精了。繇妄塵瞥起。俄然晦",
    "X26n0517_002:0249a06": "昧。名無明。於無明體。一念初動。名行。晦昧搖動。則",
    "X26n0517_002:0249a07": "失彼精了。粘湛發知。故轉智名識。十二因緣。此三",
    "X26n0517_002:0249a08": "為根本。餘九為支末。相因以成三世之緣耳。智本",
    "X26n0517_002:0249a09": "無知。繇識故知。形為妄心。謂之名。乃六賊之主也。",
    "X26n0517_002:0249a10": "性本無生。繇識故生。形為幻質。謂之色。即四蘊之",
    "X26n0517_002:0249a11": "依也。則名色者。識初托胎凝滑之相。繇凝滑而具",
    "X26n0517_002:0249a12": "六根名六入。根成出胎根與境交名觸。領納前境",
    "X26n0517_002:0249a13": "名受。有所受故。愛心生而愛斯取之。繇愛取故。惑",
    "X26n0517_002:0249a14": "業相續。善惡有狀名有。繇諸有結。為三界生因名",
    "X26n0517_002:0249a15": "生。有生則老死苦惱隨之矣。此生起之相也。將欲",
    "X26n0517_002:0249a16": "滅之。以何為要耶。當知彼無明者。非有實體。初一",
    "X26n0517_002:0249a17": "心源廓然妙湛。繇知見立知。妄塵瞥起。故有無明。",
    "X26n0517_002:0249a18": "若知見無見。則智性真淨。復還妙湛。洞澈精了。名",
    "X26n0517_002:0249a19": "無明滅。則自行已下。莫不皆滅。盖本既不存。末無",
    "X26n0517_002:0249a20": "所附。此修斷之相也。華嚴六地。有星羅十門。月滿",
    "X26n0517_002:0249a21": "三觀。而觀因緣。無餘蘊矣。故知因緣之法。雖屬小",
    "X26n0517_002:0249a22": "乘。實通大乘。其要皆為斷生死本。滅無明因。化導",
    "X26n0517_002:0249a23": "眾生。使復本明妙性而已。凡為道看教者。當留神",
    "X26n0517_002:0249a24": "乎此。即此因緣。自修化他。為護六地行也。△七遠",
    "X26n0517_002:0249b01": "行地。",
    "X26n0517_002:0249b02": "若菩薩摩訶薩。住萬億佛剎。作初禪梵王。修萬億法",
    "X26n0517_002:0249b03": "明門。方便善巧智。化一切眾生。",
    "X26n0517_002:0249b04": "此剎萬億。視前千億。又加十倍之多。然亦菩薩寄",
    "X26n0517_002:0249b05": "位權化如此。非稱性之量也。語其稱性。則一塵中",
    "X26n0517_002:0249b06": "有塵數剎。何數量可及哉。初禪梵王。即如娑婆世",
    "X26n0517_002:0249b07": "界主。螺髻梵王。楞嚴云。身心妙圓。威儀不缺。清淨",
    "X26n0517_002:0249b08": "禁戒。加以明悟。是人能統梵眾。為大梵王者。是也。",
    "X26n0517_002:0249b09": "修萬下。明修行。此菩薩住於滅盡定。起殊勝行。雖",
    "X26n0517_002:0249b10": "常寂滅。而廣化眾生。或示聲聞。而常隨佛智。示同",
    "X26n0517_002:0249b11": "外道魔王。而盡真如實際。一切莊嚴。皆得圓滿。觀",
    "X26n0517_002:0249b12": "此豈萬億云乎哉。方便下。明化生。肇公云。般若之",
    "X26n0517_002:0249b13": "門觀空。漚和之門涉有。實則此地觀空。而萬行沸",
    "X26n0517_002:0249b14": "騰。涉有而一道清淨。權智導化。恒順眾生。巧應物",
    "X26n0517_002:0249b15": "心。成令歡喜。以此化生。為護七地行也。△八不動",
    "X26n0517_002:0249b16": "地。",
    "X26n0517_002:0249b17": "若菩薩摩訶薩。住百萬微塵數佛剎。作二禪梵王。修",
    "X26n0517_002:0249b18": "百萬微塵數法明門。雙照平等。神通願智。化一切眾",
    "X26n0517_002:0249b19": "生。",
    "X26n0517_002:0249b20": "下頌云。不動菩薩二禪王。得變易身常自在。能於",
    "X26n0517_002:0249b21": "百萬微塵剎。隨其形類化眾生。是也。二禪天王。即",
    "X26n0517_002:0249b22": "光音天。楞嚴云。此天吸持圓光。成就教體。發化清",
    "X26n0517_002:0249b23": "淨。應用無盡。故此名焉。修百下。明修行。上言住剎",
    "X26n0517_002:0249b24": "如此之多。故此修法。亦如此之廣也。華嚴明此地",
    "X26n0517_002:0249c01": "心心寂滅。諸行不起。諸佛作七勸橋。能以一念而",
    "X26n0517_002:0249c02": "起智業。心心趣入一切智。發百萬大願。普利一切。",
    "X26n0517_002:0249c03": "觀此。則知修如上法門。亦未足為多也。雙照下。以",
    "X26n0517_002:0249c04": "法化生。謂觀真則一真無二。觀俗則千差有殊。此",
    "X26n0517_002:0249c05": "菩薩之智。觀真非真。即俗而真。觀俗非俗。即真而",
    "X26n0517_002:0249c06": "俗。俗不違真。即俗而真。真不違俗。即真而俗。故云",
    "X26n0517_002:0249c07": "雙照。平等。神通。即以十力智。徧不可說世界。隨諸",
    "X26n0517_002:0249c08": "眾生。普令利樂也。願智。即於千阿僧祇劫。滿足百",
    "X26n0517_002:0249c09": "萬大願。趣向佛果也。雖然一真如心。常凝不動。以",
    "X26n0517_002:0249c10": "此化生。為護八地行也。△九善慧地。",
    "X26n0517_002:0249c11": "若菩薩摩訶薩。住百萬億阿僧祇微塵數佛剎。作三",
    "X26n0517_002:0249c12": "禪梵王。修百萬億阿僧祇微塵數法明門。以四無礙",
    "X26n0517_002:0249c13": "智。化一切眾生。",
    "X26n0517_002:0249c14": "此九地住剎數量。非算數較計可明者。盖此地願",
    "X26n0517_002:0249c15": "力廣大故耳。然亦非稱性也。以存數量故。三禪梵",
    "X26n0517_002:0249c16": "王。即徧淨天。楞嚴云。此天世界身心。一切圓淨。淨",
    "X26n0517_002:0249c17": "德成就。勝託現前。歸寂滅樂。故此名焉。修百下。明",
    "X26n0517_002:0249c18": "修法。此亦寄位如此修耳。實則此地。具大神通。修",
    "X26n0517_002:0249c19": "力無畏。證智自在。於阿僧祇劫。能現百萬恒河沙",
    "X26n0517_002:0249c20": "等諸佛神力。無盡法藏。利益圓滿也。以四下。言化",
    "X26n0517_002:0249c21": "生也。華嚴云。此地菩薩。既得真體。斯發真用。凡所",
    "X26n0517_002:0249c22": "照應。皆是真如。故名普慧。此菩薩具四無礙智。作",
    "X26n0517_002:0249c23": "大法師。演說無量阿僧祗句義。無有窮盡。下經云。",
    "X26n0517_002:0249c24": "一剎那頃。於不可說諸世界中。隨諸眾生所有問",
    "X26n0517_002:0250a01": "難。一音解釋。普令歡喜。此即四智化生之義。然智",
    "X26n0517_002:0250a02": "謂無礙者。以巧應物心。圓應無方故。四智。即法義",
    "X26n0517_002:0250a03": "詞樂也。以此化生。為護九地行也。△十法雲地。",
    "X26n0517_002:0250a04": "若菩薩摩訶薩。住不可說不可說佛剎。作第四禪大",
    "X26n0517_002:0250a05": "梵天王。為三界主。修不可說不可說法明門。得理盡",
    "X26n0517_002:0250a06": "三昧。同佛行處。盡三界源。普利眾生。如佛境界。",
    "X26n0517_002:0250a07": "從初發信心已。百萬阿僧祇劫。廣積無邊助道法。",
    "X26n0517_002:0250a08": "廣增長無邊大智慧。故能住此不可說等佛剎。因",
    "X26n0517_002:0250a09": "位至此。無以加焉。大梵天王。即摩醯首羅大自在",
    "X26n0517_002:0250a10": "天王。此為三界主者。以神用廣大。智慧第一。能知",
    "X26n0517_002:0250a11": "三界七日雨滴之數故也。修不下。明修行。謂此亦",
    "X26n0517_002:0250a12": "行隨位而增也。得理下。明化生。謂此地修習功畢。",
    "X26n0517_002:0250a13": "學行已滿。故名理盡。慈陰妙雲。覆涅槃海。具體而",
    "X26n0517_002:0250a14": "微。故云同佛。無明為三界惑業之本。此地無明已",
    "X26n0517_002:0250a15": "盡。故云盡源。大慈充滿。以無緣心。施作佛事。隨其",
    "X26n0517_002:0250a16": "所應。令入佛道。故云普利。此地隨順佛二轉依果。",
    "X26n0517_002:0250a17": "故云佛境。此皆地盡境界行德。前地所無矣。亦以",
    "X26n0517_002:0250a18": "此修。為護十地行也。△三結顯道同。",
    "X26n0517_002:0250a19": "是為菩薩摩訶薩。現諸王身。化導之事。十方如來。亦",
    "X26n0517_002:0250a20": "復如是。證無上覺。常徧法界。利樂眾生。",
    "X26n0517_002:0250a21": "前問云何化眾生。此結答是為等。然果同因者。以",
    "X26n0517_002:0250a22": "因果相澈故。此則化生利樂。在因在果。一時一處。",
    "X26n0517_002:0250a23": "不可離故。故結顯如此云。△二說偈讚佛。三。初時",
    "X26n0517_002:0250a24": "眾供養。",
    "X26n0517_002:0250b01": "爾時一切大眾。即從座起。散不可說花。焚不可說香。",
    "X26n0517_002:0250b02": "供養恭敬。稱讚如來。時波斯匿王。即於佛前。以偈讚",
    "X26n0517_002:0250b03": "曰。",
    "X26n0517_002:0250b04": "華表因。香表德。以上住剎修法。俱不可說。則地因",
    "X26n0517_002:0250b05": "與地德。二俱不可說矣。△二匿王偈讚。三。初總頌",
    "X26n0517_002:0250b06": "三寶。二。初頌三寶業用。二。初讚佛三業清淨。",
    "X26n0517_002:0250b07": "　世尊導師金剛體　　心行寂滅轉法輪",
    "X26n0517_002:0250b08": "　八辯圓音為開演",
    "X26n0517_002:0250b09": "出世獨尊。導迷指悟。師範人天。故云世尊導師。此",
    "X26n0517_002:0250b10": "三業所依之主。下明三業。金剛體。身業也。此指法",
    "X26n0517_002:0250b11": "身。謂之金剛體。以法身之體。猶若虗空。百非俱絕。",
    "X26n0517_002:0250b12": "四句圓離。不同生滅諸法。有遷變故。亦可目應身。",
    "X26n0517_002:0250b13": "以應不離真故。所謂吾今此身。即常即法故也。心",
    "X26n0517_002:0250b14": "行寂滅。意業也。所謂妙智宜理。說應無心。非同妄",
    "X26n0517_002:0250b15": "心。有生滅故。八辨圓音。口業也。捷疾應物名辨。八",
    "X26n0517_002:0250b16": "圓音者。梵摩喻經云。一最好聲。二易了。三調和。四",
    "X26n0517_002:0250b17": "柔軟。五不悞。六不女。七尊重。八深遠聲。此音名圓",
    "X26n0517_002:0250b18": "者。謂若音不徧。是音不圓。若音等徧。失其韻曲。是",
    "X26n0517_002:0250b19": "圓非音。今佛不壞曲而等徧。不動徧而韻差。此是",
    "X26n0517_002:0250b20": "如來圓音。非心識境界耳。轉法輪。即指上五忍等",
    "X26n0517_002:0250b21": "法。以五忍摧壞諸障故。開演。即指說五忍法之音。",
    "X26n0517_002:0250b22": "轉輪約內。故隨意業。開演約外。故隨口業。若約三",
    "X26n0517_002:0250b23": "寶。上之三業即佛寶。轉法輪。約所轉邊即法寶。下",
    "X26n0517_002:0250b24": "即僧寶。若約三輪。即三業如次得神通記心教誡",
    "X26n0517_002:0250c01": "也。又此三句。古釋為五種具足。一世尊。威德具足。",
    "X26n0517_002:0250c02": "二導師。智慧具足。三金剛體。法身具足。四心行寂",
    "X26n0517_002:0250c03": "滅。解脫具足。五轉法輪。化他具足。然與三業辭異",
    "X26n0517_002:0250c04": "義同。故略錄於此。△二讚眾聞法得益。",
    "X26n0517_002:0250c05": "　時眾得道百萬億　　天人俱修出離行",
    "X26n0517_002:0250c06": "　能習一切菩薩道",
    "X26n0517_002:0250c07": "起信云。所謂如來在世。眾生利根。能說之人。色心",
    "X26n0517_002:0250c08": "業勝。圓音一演。異類等解。此明時機說聽俱勝。故",
    "X26n0517_002:0250c09": "易入道。今經得益。亦如此矣。時眾。即序分三乘人",
    "X26n0517_002:0250c10": "天等。得道。即聞五忍法而獲益者。百萬億。謂得益",
    "X26n0517_002:0250c11": "之多也。然天人正樂。未可以整心慮趍菩提。而一",
    "X26n0517_002:0250c12": "聞此法。遂能心厭塵囂。身修出世者。盖以如來三",
    "X26n0517_002:0250c13": "業殊勝。故一見色相。一聞正法。而妄念消除。真心",
    "X26n0517_002:0250c14": "顯現也。然天人雖身欲染。在欲無欲。處染不染。此",
    "X26n0517_002:0250c15": "亦出離行也。然菩薩之道。不出自利利他。依五忍",
    "X26n0517_002:0250c16": "而修行。自利也。寄權位而度生。利他也。故聞此法",
    "X26n0517_002:0250c17": "者。皆習其道。即所謂受之於佛。而習之於己也。若",
    "X26n0517_002:0250c18": "以五果配屬者。時眾得道。即增上果。俱修出難。即",
    "X26n0517_002:0250c19": "離繫果。能習大道。即等流果。以聞此法習此道故。",
    "X26n0517_002:0250c20": "△二頌五忍深玄。三。初因果同依。",
    "X26n0517_002:0250c21": "　五忍功德妙法門　　十四菩薩能諦了",
    "X26n0517_002:0250c22": "　三賢十聖忍中行",
    "X26n0517_002:0250c23": "初句讚忍法顯妙。次二句讚因位該攝。二利俱獲。",
    "X26n0517_002:0250c24": "故云功德。觀修虗玄。故云妙法。出生殊勝。故言門",
    "X26n0517_002:0251a01": "也。諦了者。以一切菩薩。原始要終。徹因該果。證斷",
    "X26n0517_002:0251a02": "化利。不離此五忍故。忍中行即賢聖依此聞思修",
    "X26n0517_002:0251a03": "而趣進也。△二果位獨超。",
    "X26n0517_002:0251a04": "唯佛一人能盡源。",
    "X26n0517_002:0251a05": "唯者。遮揀義也。真窮惑盡。唯佛能之。以因但分證。",
    "X26n0517_002:0251a06": "則一理未到真窮之域。因位亦分斷。則諸障未徹",
    "X26n0517_002:0251a07": "妄盡之源。佛則常淨解脫。寂滅難思。截有海而泛",
    "X26n0517_002:0251a08": "慈舟。二利到岸。剪稠林而入寶所。萬德圓成。非止",
    "X26n0517_002:0251a09": "入妙窮源。亦且出真逆派。然則唯佛方能如此極",
    "X26n0517_002:0251a10": "深遠到也。△三含攝三寶。",
    "X26n0517_002:0251a11": "　佛法眾海三寶藏　　無量功德於中攝",
    "X26n0517_002:0251a12": "此一體三寶。不離五忍。即三寶無量功德。亦皆含",
    "X26n0517_002:0251a13": "攝此中矣。盖此五忍也。觀照真俗即佛寶。軌持正",
    "X26n0517_002:0251a14": "修即法寶。不違真如即僧寶。可謂如空包色。似藏",
    "X26n0517_002:0251a15": "普含。妙哉五忍。其一切因果之根底乎。△二別頌",
    "X26n0517_002:0251a16": "五忍。五。初頌伏忍。二。初正頌忍位。二。初頌十信位。",
    "X26n0517_002:0251a17": "　十善菩薩發大心　　長別三界苦輪海",
    "X26n0517_002:0251a18": "　中下品善粟散王　　上品十善鐵輪王",
    "X26n0517_002:0251a19": "夫堪能發心。非容易也。起信謂依不定聚眾生。有",
    "X26n0517_002:0251a20": "熏習善根力故。信業果報。能起十善。厭生死苦。欲",
    "X26n0517_002:0251a21": "求無上菩提。得值諸佛。親承供養。修行信心。經一",
    "X26n0517_002:0251a22": "萬劫。信心成就。故諸佛菩薩。教令發心。或以大悲",
    "X26n0517_002:0251a23": "故。能自發心。或因正法欲滅。以護法因緣故。能自",
    "X26n0517_002:0251a24": "發心。此上證初句。下證第二句。如是信成就發心",
    "X26n0517_002:0251b01": "者。入正定聚。畢竟不退。名住如來種中正因相應。",
    "X26n0517_002:0251b02": "然信成就發心。廣即前之十種。略則有三。一直心。",
    "X26n0517_002:0251b03": "正念真如法一故。二深心。樂集一切諸善行故。三",
    "X26n0517_002:0251b04": "大悲心。欲拔一切眾生苦故。又十善發心。求出三",
    "X26n0517_002:0251b05": "界。雖未出離。已能離惡道。故云長別。十善不出身",
    "X26n0517_002:0251b06": "三口四意三耳。以上品心修。則善屬上品。下二心",
    "X26n0517_002:0251b07": "修。則善屬中下。盖發心有專略敬怠之殊。故十善",
    "X26n0517_002:0251b08": "有上中下品之異也。粟散王者。此王散於閻浮者",
    "X26n0517_002:0251b09": "最多。如粟然也。鐵輪王。即王一閻浮提者。如無憂",
    "X26n0517_002:0251b10": "王者是也。△二頌住行向位。",
    "X26n0517_002:0251b11": "　習種銅輪二天下　　銀輪三天性種性",
    "X26n0517_002:0251b12": "　道種堅德轉輪王　　七寶金輪四天下",
    "X26n0517_002:0251b13": "初句頌住位。謂以熏習善根力故。修十住行。見佛",
    "X26n0517_002:0251b14": "法僧。發菩提心。故名習種。銅輪。即此王隨福感而",
    "X26n0517_002:0251b15": "至者。二天下。即此王王化疆宇分限也。次句頌行",
    "X26n0517_002:0251b16": "位。銀輪。亦即隨福業來應者。三天。即王王化之境",
    "X26n0517_002:0251b17": "也。性種。性。即慧義。謂下忍聞慧。中忍。思慧。習已成",
    "X26n0517_002:0251b18": "性。故名種性。然瓔珞中有六性。亦名六慧。六性。即",
    "X26n0517_002:0251b19": "習種。性種。道種。聖種。等覺種。妙覺種。六慧。即聞思",
    "X26n0517_002:0251b20": "修無相照寂寂照也。道種二句。頌十向。此修上伏",
    "X26n0517_002:0251b21": "忍。入平等道。名道種性。下文云。此菩薩住堅忍中。",
    "X26n0517_002:0251b22": "觀諸法性。得無生滅。故名堅德轉輪王。即此王乘",
    "X26n0517_002:0251b23": "此輪。以教化四天下也。金輪者。亦隨此王福力所",
    "X26n0517_002:0251b24": "致。七寶。謂女珠輪主兵主藏象馬也。△二別頌忍",
    "X26n0517_002:0251c01": "德。二。初結前忍位。",
    "X26n0517_002:0251c02": "　伏忍聖胎三十人　　十住十行十回向",
    "X26n0517_002:0251c03": "地前三賢。未得無漏。未得證理。但能伏惑。而不能",
    "X26n0517_002:0251c04": "斷。故名伏忍。以有忍智能伏煩惱也。三十心。與十",
    "X26n0517_002:0251c05": "聖作胎。故名聖胎。三十人。前經習種性云。是為菩",
    "X26n0517_002:0251c06": "薩長養心。以為聖胎故。後道種性云。能證聖人平",
    "X26n0517_002:0251c07": "等地故。即此意也。下句即結忍所依之位。謂住行",
    "X26n0517_002:0251c08": "向各十也。△二頌後勝進。二。初明出生因果。",
    "X26n0517_002:0251c09": "　三世諸佛於中學　　無不由此伏忍生",
    "X26n0517_002:0251c10": "　一切菩薩行根本　　是故發心信心難",
    "X26n0517_002:0251c11": "金剛經云。一切賢聖。皆以無為法。而有差別。今亦",
    "X26n0517_002:0251c12": "應云。一切因果。皆依伏忍智而為門戶發心也。盖",
    "X26n0517_002:0251c13": "以此忍。乃入道之階梯。成佛之關鍵。故曰根本。然",
    "X26n0517_002:0251c14": "菩薩之行。本乎伏忍。伏忍則成於信心。是故此忍",
    "X26n0517_002:0251c15": "不難。發心為難。亦猶百谷王之本。所謂眾流。眾流",
    "X26n0517_002:0251c16": "則發於涓滴。是亦眾流不難。涓滴為難也。所以信",
    "X26n0517_002:0251c17": "心難者。古疏云。以信心一發。入圓十住。即斷無明。",
    "X26n0517_002:0251c18": "而無明磐礴。非一心三觀。所不能斷。能斷之智。從",
    "X26n0517_002:0251c19": "十信生。所以歎其信心難也。△二明心相功能。",
    "X26n0517_002:0251c20": "　若得信心必不退　　進入無生初地道",
    "X26n0517_002:0251c21": "　化利自他悉平等　　是名菩薩初發心",
    "X26n0517_002:0251c22": "此謂若得圓教發心。必不退轉。即不落階級。便入",
    "X26n0517_002:0251c23": "初地之道。以初地生如來家。初證真如。故名無生。",
    "X26n0517_002:0251c24": "第三句。即進入初地二利之行。以此地住平等忍。",
    "X26n0517_002:0252a01": "無有二相。方便妙用二利自在。名悉平等。末句結",
    "X26n0517_002:0252a02": "名可知。問。信心不退者。為的是圓教意。為抑是別",
    "X26n0517_002:0252a03": "教意耶。古疏答云。若約別教。即從十信漸進不退。",
    "X26n0517_002:0252a04": "登於歡喜。若約圓教。十信菩薩。即不退轉。便登初",
    "X26n0517_002:0252a05": "住。以圓教初住。即別教初地。故華嚴及下經文。亦",
    "X26n0517_002:0252a06": "以十住為十地。此是天台一家之義。實則初發心",
    "X26n0517_002:0252a07": "時便成正覺。因徹果海。豈止進入初地哉。又豈論",
    "X26n0517_002:0252a08": "其退不退哉。如楞嚴云。識陰若盡。則汝現前。六根",
    "X26n0517_002:0252a09": "互用。從互用中。能入菩薩金剛乾慧。圓明精心於",
    "X26n0517_002:0252a10": "中發化。如淨琉璃內含寶月。如是乃超。信住行向。",
    "X26n0517_002:0252a11": "四加行心。菩薩所行金剛喻定。等覺圓明。入於如",
    "X26n0517_002:0252a12": "來妙莊嚴海。圓滿菩提。歸無所得。此良證也。發心",
    "X26n0517_002:0252a13": "或退墮者。起信論亦有此義。彼文云。若有眾生。善",
    "X26n0517_002:0252a14": "根微少。久遠已來。煩惱深厚。雖值於佛。亦得供養。",
    "X26n0517_002:0252a15": "然起人天種子。或起二乘種子。設有求大乘者。根",
    "X26n0517_002:0252a16": "則不定。若進若退。或有供養諸佛。未經一萬劫。於",
    "X26n0517_002:0252a17": "中遇緣。亦有發心。所謂見佛色相發心。或因供養",
    "X26n0517_002:0252a18": "眾僧發心。或因一乘之人。教令發心。或學他發心。",
    "X26n0517_002:0252a19": "如是等發心。悉皆不定。遇惡因緣。或便退失。墮二",
    "X26n0517_002:0252a20": "乘地。據論文意。則知惑重德薄。倒求異求。猶豫大",
    "X26n0517_002:0252a21": "乘。行時未滿。遇緣不勝。以色見佛。住相供僧。隨劣",
    "X26n0517_002:0252a22": "教學他迹。而發心者。皆退失矣。必不退意。已引論",
    "X26n0517_002:0252a23": "在前發心處中。大抵內外熏習。久遠善根。修勝福",
    "X26n0517_002:0252a24": "田。修勝智解行成。堪發之時。一遇勝緣。或藉他力。",
    "X26n0517_002:0252b01": "或依自力。發此十心。於下無失。於上有得。畢竟不",
    "X26n0517_002:0252b02": "退。入正定聚矣。知此。則不但信滿發心不退。即在",
    "X26n0517_002:0252b03": "五品。在乾慧。而種習俱勝者。亦必不退也。所謂根",
    "X26n0517_002:0252b04": "心生者。則小善可成佛道。襲迹取者。即大行難超",
    "X26n0517_002:0252b05": "因心也。大聖隨機。有說性種性人。猶退地獄。約始",
    "X26n0517_002:0252b06": "教意說。有說初阿僧祇劫猶退墮者。約小教意說。",
    "X26n0517_002:0252b07": "有說十向而退墮者。亦約始教意說。有說十信退",
    "X26n0517_002:0252b08": "者。亦約始終權教而說。若約圓教發心。即妙超有",
    "X26n0517_002:0252b09": "分。何所退哉。然瓔珞說十住中。七住已前則退者。",
    "X26n0517_002:0252b10": "如淨目天子。法才王子。舍利弗等。欲入七住。值遇",
    "X26n0517_002:0252b11": "惡緣。而退落凡夫。作大邪見者。是也。或是權現退",
    "X26n0517_002:0252b12": "墮。驚進未學者。有之。故起信復云。如修多羅或說",
    "X26n0517_002:0252b13": "有退墮惡趣者。非其實退。但為初學菩薩。未入正",
    "X26n0517_002:0252b14": "位。而懈怠者。恐怖令彼勇猛故。又是菩薩。一發心",
    "X26n0517_002:0252b15": "後。遠離怯弱。畢竟不退。墮二乘地。若聞無量無邊",
    "X26n0517_002:0252b16": "阿僧祇。勤苦難行。乃得涅槃。亦不怯弱。以信知一",
    "X26n0517_002:0252b17": "切法。從本已來。自涅槃故。據此。則知發心退墮者。",
    "X26n0517_002:0252b18": "不可諍為實退。抑有權現退墮而已歟。",
    "X26n0517_002:0252b20": "仁王護國般若波羅蜜多經卷上科疏卷二"
}