{
    "X72n1435_035:0378a20": "無異禪師廣錄卷第三十五",
    "X72n1435_035:0378a21": "博山和尚傳",
    "X72n1435_035:0378a22": "弟子　智達劉日杲　撰",
    "X72n1435_035:0378a23": "博山和尚者。舒城人也。諱大艤。字無異。人咸稱為無",
    "X72n1435_035:0378a24": "異禪師云。族姓沙。其父太公取姚氏。生和尚也。輙不",
    "X72n1435_035:0378b01": "得食酒肉乳和尚。否則不為食。越七月而母死。使它",
    "X72n1435_035:0378b02": "人婦有子者乳之。易數人皆不肯食。太公日糜榛栗",
    "X72n1435_035:0378b03": "食和尚。和尚得不死。葢神異焉。少長能飲食。更不飲",
    "X72n1435_035:0378b04": "酒及肉食也。嘗與鄰兒嬉戲。為一兒所撲仆折齒。太",
    "X72n1435_035:0378b05": "公性故嚴毅。和尚懼其詬。鄰兒也遂噀血。歸而詳告",
    "X72n1435_035:0378b06": "它故。太公得不怒。慈惠葢天性云。年十六。矢志出家。",
    "X72n1435_035:0378b07": "之金陵瓦棺寺。聽講法華。慨然曰。求之在我。豈可循",
    "X72n1435_035:0378b08": "文逐句哉。遂去。之建武禮五臺通法師。薙髮受業。脩",
    "X72n1435_035:0378b09": "智者止觀之道。甞露坐松下。不知晨夜蚊蚋集軀。如",
    "X72n1435_035:0378b10": "唼槁木。內焉不知有血肉身心。外焉不見有山河大",
    "X72n1435_035:0378b11": "地也。如是五年。寒暑罔輟已。而詣超華山。從洪法師",
    "X72n1435_035:0378b12": "受比丘律。是時壽昌經大師。方居峩峯。揚曹洞之法。",
    "X72n1435_035:0378b13": "和尚聞其名。往謁焉。見壽昌。荷鋤戴笠。狀類田父。輙",
    "X72n1435_035:0378b14": "心疑之。遂入閩光澤。居白雲峯三年。以所得著書。呈",
    "X72n1435_035:0378b15": "壽昌。壽昌以書報之。謂其非第一義。和尚始爽然自",
    "X72n1435_035:0378b16": "失也。遂焚香禮拜。毀其藁。不復示人。益潛心宗乘。閱",
    "X72n1435_035:0378b17": "船子藏身語。疑情頓發。至忘寢食。居歲餘。忽見趙州",
    "X72n1435_035:0378b18": "囑僧語。恍然有得。走見壽昌。時壽昌。已從峩峯徙寶",
    "X72n1435_035:0378b19": "方矣。語次頗離微不合。遂居寶方。力求道要。幾至委",
    "X72n1435_035:0378b20": "頓。面目黧黑。膚僅支骨。而精進不衰。一日壽昌受玉",
    "X72n1435_035:0378b21": "山請。欲與和尚偕行。和尚不肯往。曰暑甚安事僕僕",
    "X72n1435_035:0378b22": "也。壽昌曰。今日當有人為女說法。令女疾悟。遂行。途",
    "X72n1435_035:0378b23": "次論君臣五位之旨。和尚語刺刺不休。壽昌皆然之。",
    "X72n1435_035:0378b24": "既而謂和尚曰。佛印螘尋腥蠅逐臭語。為君位事臣",
    "X72n1435_035:0378c01": "位事。和尚曰。臣邊事。壽昌呵之曰。大有人笑女在。至",
    "X72n1435_035:0378c02": "玉山和尚。趺坐石上。忽聞神像仆地。中心豁然。急作",
    "X72n1435_035:0378c03": "頌呈壽昌。(頌曰。玉山誘一言。心灰語路絕。幾多玄解會。如沸湯澆雪。沒巴鼻金針。好因緣時節。",
    "X72n1435_035:0378c04": "梅蕋綻枯枝。桃花開九月。觸目如休辨。別急水灘頭。拋探篙溺殺。無數英雄客)壽昌曰。子一",
    "X72n1435_035:0378c05": "到多門又到門。和尚益自厲。歸坐一小樓。朝夕不寐。",
    "X72n1435_035:0378c06": "復居歲餘。一日如廁。見人緣木。遂悟至道。疾走見壽",
    "X72n1435_035:0378c07": "昌和尚。所居去寶方寺數十里。須臾而至。幾不知足",
    "X72n1435_035:0378c08": "之蹈之也。入門。壽昌方當戶而坐。見和尚至狀異平",
    "X72n1435_035:0378c09": "日。因迎問曰。子近日如何。和尚曰。有條活路。不許人",
    "X72n1435_035:0378c10": "知。壽昌曰。因甚不許人知。和尚曰。不知不知。壽昌曰。",
    "X72n1435_035:0378c11": "婆子云何燒菴逐僧。和尚曰。黃金增色耳。昌壽因舉",
    "X72n1435_035:0378c12": "龍吟虎嘯語。命和尚頌。和尚援筆疾書以呈。(頌曰。殺活爭雄",
    "X72n1435_035:0378c13": "各有奇。模糊肉眼曷能知。吐光不遂時流意。依舊春風逐馬蹄)壽昌笑曰。子今日始",
    "X72n1435_035:0378c14": "信吾不女欺也。和尚曰。向後還有事也無。壽昌曰。老",
    "X72n1435_035:0378c15": "僧祇知二時粥飯。不復知有向後事。又問。壽昌曰。女",
    "X72n1435_035:0378c16": "後得坐披衣。幸無籌策足矣。遂命秉拂。贈之以偈。(偈曰。",
    "X72n1435_035:0378c17": "本然清淨更如然。契證多生值有緣。觸目渾融皆至妙。通身作用總虛玄。五宗極則機齊貫。三藏精微理共圓。",
    "X72n1435_035:0378c18": "不礙古今凡聖事。如來禪合祖師禪)時和尚方二十七歲。聞鵞湖心大",
    "X72n1435_035:0378c19": "師。以雲棲宏大師神足。授律鵞湖。往受菩薩毗尼。鵞",
    "X72n1435_035:0378c20": "湖興者十年。弟子三百餘人。初不置首座也。和尚至。",
    "X72n1435_035:0378c21": "即留為首座。作偈贈之。(偈曰。鵞湖十載虛元位。一旦緣何立少年。兩個眉毛八個",
    "X72n1435_035:0378c22": "繓。須知佛祖不容前)厥後三禮雲棲。雲棲遇和尚殊優至。因書",
    "X72n1435_035:0378c23": "演暢真乘數字贈之。居鵞湖者六月。即還入閩。圓上",
    "X72n1435_035:0378c24": "座與從父廣文君崇慶。因于鵞湖。見和尚也。輙心折",
    "X72n1435_035:0379a01": "之。因謀所以致和尚者。圓上座遂重繭入閩。請和尚。",
    "X72n1435_035:0379a02": "和尚乃與照監院正首座等八人。至信州。初遊西巖。",
    "X72n1435_035:0379a03": "居四十餘日。嘗無所得。食則采野蔌為羮。怡然甚樂。",
    "X72n1435_035:0379a04": "既而居祖印院者七月。乃遷博山。博山故韶國師道",
    "X72n1435_035:0379a05": "場。荒廢日久。寺僧皆肉食者流。廣文君倡諸縉紳。偕",
    "X72n1435_035:0379a06": "寺僧請和尚。和尚至。則誅茅為屋。僅足容[邱-丘+黍]。而禪律",
    "X72n1435_035:0379a07": "並行。蹶然興起。鵞湖聞和尚居博山。即以授戒儀軌",
    "X72n1435_035:0379a08": "[田/廾]之。是時沈大參蒸趙司李士禎。俱從事佛乘。交重",
    "X72n1435_035:0379a09": "和尚也。而和尚道日隆。旋入邵武。葺廣福寶安二蘭",
    "X72n1435_035:0379a10": "若。受化者各數百人。和尚乃使正首座居廣福。而自",
    "X72n1435_035:0379a11": "歸博山。闢草建剎。漸成精藍。居亡何。壽昌以應董巖",
    "X72n1435_035:0379a12": "請。不暇往。遂以書趣和尚。為升座說法。和尚乃往。大",
    "X72n1435_035:0379a13": "闡宗風。辯才無礙。趙文學光孚歎曰。此真壽昌兒也。",
    "X72n1435_035:0379a14": "繼登仰山。再轉法輪。還博山。而弟子益進。朔既燕都。",
    "X72n1435_035:0379a15": "南盡交趾。望風而至者。歲以千計。和尚垂四問。以騐",
    "X72n1435_035:0379a16": "四方。禪那多如枘鑿。又誾首座至。和尚見其機頴不",
    "X72n1435_035:0379a17": "凡。遂令閉關。時加警策。居六年。以偈呈和尚。和尚曰。",
    "X72n1435_035:0379a18": "是將師子吼者。乃令出關。以偈贈之。(偈曰。始行大事六年雪。頓入圓",
    "X72n1435_035:0379a19": "明一片冰。今日幸親無縫塔。掣開關鎻萬千層)置為首座。(偈曰。匡扶大法賴吾儕。正眼從茲觸",
    "X72n1435_035:0379a20": "處開。肯信座元一具地。一花端有一如來)嗣是登壇說法時。參揚扢。如見",
    "X72n1435_035:0379a21": "微笑之風。和尚嘗教從父廣文君。參船子藏身語。忽",
    "X72n1435_035:0379a22": "病中有得。拈唐人詩為頌。和尚笑頷之。(頌曰。雨前初見花間蕋。雨",
    "X72n1435_035:0379a23": "後全無葉底花。蜂蝶紛紛過墻去。却疑春色在鄰家)太末詹觀察在泮。聞和尚",
    "X72n1435_035:0379a24": "名。請和尚。居惠安寺。和尚曰。予與劉君。為布衣交。奈",
    "X72n1435_035:0379b01": "何舍就公乎。觀察知不可彊。乃請圓上座居之。和尚",
    "X72n1435_035:0379b02": "既出家。與太公不相聞。及和尚名大著。太公始知和",
    "X72n1435_035:0379b03": "尚尚在。因至博山相見。悲喜交集。曰詎意。公至是者",
    "X72n1435_035:0379b04": "和尚因孝養備至。且宛為勸諭太公。得斷肉食。歲餘",
    "X72n1435_035:0379b05": "而歸。時郡侯故和尚弟子。為具舟送之。至累月而太",
    "X72n1435_035:0379b06": "公卒。和尚因歸展墓。道懷寧人人。焚香導迎。瞻禮恐",
    "X72n1435_035:0379b07": "後。劉太史若宰。時方為諸生。偕其兄弟。禮和尚為師",
    "X72n1435_035:0379b08": "求度。和尚曰。公神氣凝靜。當得上第。為法苑干城。出",
    "X72n1435_035:0379b09": "家須異日爾。因為授菩薩戒。太史著十問。論宗教異",
    "X72n1435_035:0379b10": "同之旨。和尚憑几裁答。慧辯雲興。語具書中。明年太",
    "X72n1435_035:0379b11": "史舉進士第。一一如和尚語。其它學士大夫文學布",
    "X72n1435_035:0379b12": "衣。禮足求戒者。動至數萬。過桐城。幢葢迎者倍。懷寧",
    "X72n1435_035:0379b13": "道路。駢闐至有不得見者。吳庶子應賓。夙參雲棲。自",
    "X72n1435_035:0379b14": "負知識。來參和尚請益。和尚曰。覩公所著頌。深入禪",
    "X72n1435_035:0379b15": "理。第解耳語。于悟猶未也。庶子曰。云何。和尚曰。燒菴",
    "X72n1435_035:0379b16": "頌云爾。(頌曰。寒巖枯木太僧生。說道無情却有情。煙滅。灰飛成露地。閒花野草任縱橫)得無",
    "X72n1435_035:0379b17": "不肯是僧邪。庶子曰。然。和尚曰。吾故謂公乃解也。庶",
    "X72n1435_035:0379b18": "子始心服。願廁弟子列。受菩薩毗尼焉。鞭影頻加。絕",
    "X72n1435_035:0379b19": "塵而犇矣。是時縉紳先生。雲集景附。方太史拱乾數",
    "X72n1435_035:0379b20": "十輩。皆皈蓮座。深[(歹*又)/食]法喜。因請登浮山說法也。至舒",
    "X72n1435_035:0379b21": "城謁太公墓。吳庶子及其同輩。具蔬果。為太公設祭。",
    "X72n1435_035:0379b22": "諸文學多從。和尚至舒城者。舒城人且競奔。墓次瞻",
    "X72n1435_035:0379b23": "禮和尚。墓前僅餘席地。和尚得成禮而已。一時蹂踐。",
    "X72n1435_035:0379b24": "墓為不封。和尚歸道。桐城懷寧。其導迎益倍。昔時葢",
    "X72n1435_035:0379c01": "苾蒭白衣。皈心受戒者。無慮千萬人。天啟丁卯冬。余",
    "X72n1435_035:0379c02": "冏卿大成。來博山參和尚。冏卿固夙窺禪理。輙維摩",
    "X72n1435_035:0379c03": "自居。初見猶不肯下。迨與語信宿。冏卿如醉醍醐。始",
    "X72n1435_035:0379c04": "求為弟子。繾綣倍至。及去和尚曰。此真具隻眼人也。",
    "X72n1435_035:0379c05": "先時閩中曹大參學佺數十人。請和尚至鼓山。和尚",
    "X72n1435_035:0379c06": "謝不行。是歲固請。乃[遄-而+王]過劒州道路。爭為參禮。不殊",
    "X72n1435_035:0379c07": "往舒城時。去鼓山三十里許。有洲。常暵涸船為不通。",
    "X72n1435_035:0379c08": "必海潮至。船始得過。和尚乃以冬月行。又非潮期。水",
    "X72n1435_035:0379c09": "遽漲溢。和尚船既度。仍涸如故。既至。揮麈據席。音如",
    "X72n1435_035:0379c10": "潮吼。來集者。數千餘人歸。而博山名。益著于天下。故",
    "X72n1435_035:0379c11": "壽昌弟子黃司李端伯。久習禪要。壽昌入滅。即皈禮",
    "X72n1435_035:0379c12": "和尚也。別數年。走博山謁和尚。與之語幾超乘焉。余",
    "X72n1435_035:0379c13": "冏卿既歸。知正法有在。欲得和尚之金陵。乃糾合徐",
    "X72n1435_035:0379c14": "魏公弘基及諸薦紳。以書幣介陳文學。丹衷來迎。和",
    "X72n1435_035:0379c15": "尚道所經處。導迎之儀。益倍桐城。至金陵居天界寺。",
    "X72n1435_035:0379c16": "寺故廣袤數十里。可容數百萬人。是時冠履相趾。寺",
    "X72n1435_035:0379c17": "為之小。香積之費。日至鉅萬。人各一蔬一飯而已。魏",
    "X72n1435_035:0379c18": "公初度日。禮和尚。登座說法。是日金陵人。皆見白玉",
    "X72n1435_035:0379c19": "光映天界寺處。甚有見四天王現身雲端者。姑蘇劉",
    "X72n1435_035:0379c20": "監軍錫玄。素慕和尚。聞和尚在金陵。走謁焉。詢以台",
    "X72n1435_035:0379c21": "教。辯如懸河。和尚為剖疑義。更示以別傳之道。監軍",
    "X72n1435_035:0379c22": "窅然自喪。和尚歸。送至蕪湖始還。余冏卿留連江干",
    "X72n1435_035:0379c23": "不忍去。和尚笑曰。此別何足惜。明年秋乃別公耳。壽",
    "X72n1435_035:0379c24": "昌入滅者十年。和尚往禮墖。過董巖。趙文學子來謁。",
    "X72n1435_035:0380a01": "請和尚再至董巖。和尚低徊良久曰。曩非先和尚及",
    "X72n1435_035:0380a02": "乃公促余說法。尚須十年。一旦見迫。遂至登座。往來",
    "X72n1435_035:0380a03": "吳越江閩間。三十年于茲矣。出世太早。謝世亦應爾。",
    "X72n1435_035:0380a04": "吾其逝乎。語訖長笑而別。還山則與彭博士份楊太",
    "X72n1435_035:0380a05": "守聞中謀建浮屠。為身後計。結夏著宗教通說一卷。",
    "X72n1435_035:0380a06": "盡抒玄蘊。九月初書成。遂示疾。至十七日。有星大如",
    "X72n1435_035:0380a07": "盤。霣方丈鴟吻間。中夜和尚召誾首座。至榻前。反覆",
    "X72n1435_035:0380a08": "宗乘奧義。因相與大笑。次首座問疾語已。(和尚示疾次首座問。",
    "X72n1435_035:0380a09": "和尚四大安樂否。和尚曰。儘著些受用。問。和尚病誰是不病底。曰熱大作麼。又問。末後一段光明如何垂示。曰。",
    "X72n1435_035:0380a10": "問者事作麼)進問和尚。去來自在云何。和尚索筆大書曰。",
    "X72n1435_035:0380a11": "歷歷分明。擲筆趺坐而逝。世壽五十有六。法臘四十",
    "X72n1435_035:0380a12": "有一。嵩上座集其語。為賸錄若干卷。行于世。大弟子",
    "X72n1435_035:0380a13": "智誾。飫餐法乳。堪稱入室。成正德業。夙著鈞足。為後",
    "X72n1435_035:0380a14": "來模範。大忠道柔海納道舟等。皆洪冶之利器。法廐",
    "X72n1435_035:0380a15": "之良駒。道恒道嵩弘恩。辭榮入道。精修禪寂。幾幾乎",
    "X72n1435_035:0380a16": "截流之香象焉。同居者七百餘人。葢人盡旃檀云。",
    "X72n1435_035:0380a17": "贊曰。余小子日杲。得從諸從兄椷栻樾槻。及友人鄭",
    "X72n1435_035:0380a18": "大球大瑗徐植之潘巘楊鳳翥鵬舉之屬。師事和尚",
    "X72n1435_035:0380a19": "也。見其貌甚偉異。如世所圖慈氏少林像。豈其後身",
    "X72n1435_035:0380a20": "與。明興二百餘年。宗乘寥寥。得和尚而丕振。猗與盛",
    "X72n1435_035:0380a21": "哉。禪律不相謀。宗教不相為也。而和尚法嗣壽昌。律",
    "X72n1435_035:0380a22": "傳鵞湖。殆兼之矣。宜其徧坐名剎。為世仰止聲。且與",
    "X72n1435_035:0380a23": "大鑒爭烈也。",
    "X72n1435_035:0380a24": "博山和尚傳。",
    "X72n1435_035:0380b02": "中興信州博山能仁禪寺無異大師墖銘并序",
    "X72n1435_035:0380b03": "大法垂東。而般若祖翁。有卜世之讖。少之嫩桂林曰。",
    "X72n1435_035:0380b04": "二株去之。千有餘祀。而我博山無異大師。以壽昌钁",
    "X72n1435_035:0380b05": "頭禪。入于洞山寶鏡三昧。漆園有言。萬世而下。知其",
    "X72n1435_035:0380b06": "解者。旦暮遇之也。嗣黃檗者。不妨親見馬祖。稟龍樹",
    "X72n1435_035:0380b07": "者。復能光啟台宗。誰謂壽昌口生。定非船子法化耶。",
    "X72n1435_035:0380b08": "少林記莂。非其地之謂。其人之謂也。師龍舒沙氏子。",
    "X72n1435_035:0380b09": "法諱大艤。一諱元來。學者稱無異和尚。生而白衣重",
    "X72n1435_035:0380b10": "包。[卄/暈]血酒漿。不入于口。夙熏慈忍。兒時匿墮齒。于厥",
    "X72n1435_035:0380b11": "翁隣子無恐。而蚤為閔氏孤子舍圉若僧舍悠若。十",
    "X72n1435_035:0380b12": "六遊金陵。聞法華于雪浪座下。喟然嘆曰。是法非思",
    "X72n1435_035:0380b13": "量分別之所能解。聲分別心。何有教外別傳。天牖之",
    "X72n1435_035:0380b14": "矣。遂禮五臺靜菴通和尚。為出家兒。求智者旋陀羅",
    "X72n1435_035:0380b15": "尼落處。觀心露坐。身土湛如。不知其顙之為噆膚者",
    "X72n1435_035:0380b16": "酒也。如是五年。永嘉空相應法。暖相現前。而師根力",
    "X72n1435_035:0380b17": "自勸。使為壽昌老人作德雲妙高想。初至峨峰。覩簑",
    "X72n1435_035:0380b18": "笠翁爾。入閩止光澤之白雲峯。著心經指南。洋洋乎",
    "X72n1435_035:0380b19": "幾于兩涯不辨。得峨峰報書。直待飲光破顏。別出相",
    "X72n1435_035:0380b20": "見。始信為過量人。炷香遙禮。矢志宗乘。而船子沒蹤",
    "X72n1435_035:0380b21": "跡話。從印宗法友。舌端為師門鼓吹。猶未有以難也。",
    "X72n1435_035:0380b22": "馳贈伽陀。有低頭始見月孤明之句。而師更念。船子",
    "X72n1435_035:0380b23": "在藥山之門。何以二十年始得。瞥地疑情頓發。七聖",
    "X72n1435_035:0380b24": "皆迷。兀兀騰騰。五十旬有半。而於趙州有佛無佛。機",
    "X72n1435_035:0380c01": "緣如釋重負。謁壽昌于寶方。多乎呈簡。曾不得其一",
    "X72n1435_035:0380c02": "頷。居再閱月。形色枯瘁。望之似木雞矣。從赴玉山。揚",
    "X72n1435_035:0380c03": "扢洞宗。時得印可。昌問。佛印偈云。蟻子解尋腥處走。",
    "X72n1435_035:0380c04": "青蠅偏向臭邊飛。君耶臣耶。師云。臣邊事。昌呵之曰。",
    "X72n1435_035:0380c05": "大有人咲汝在。師云。前何以是。今何以非。昌云。一非",
    "X72n1435_035:0380c06": "一切非矣。既達。辟人端居。食頃聞護法神倒地。不覺",
    "X72n1435_035:0380c07": "心開。呈偈云。玉山誘一言。心灰語路絕。幾多玄解會。",
    "X72n1435_035:0380c08": "如沸湯澆雪。沒巴鼻金鍼。好因緣時節。梅蘃綻枯枝。",
    "X72n1435_035:0380c09": "桃花開九月。觸目如休辨別。急水灘頭拋探篙。溺殺",
    "X72n1435_035:0380c10": "無限英雄客。昌曰。一到多門又到門。葢解心絕矣。而",
    "X72n1435_035:0380c11": "命根未斷。別居宗乘堂。又五十旬有半。覩登樹人而",
    "X72n1435_035:0380c12": "悟。乃徹源底也。趣謁寶方。入門便拜。昌問。近日如何。",
    "X72n1435_035:0380c13": "師曰。有個活路。不許人知。昌云。因甚不許人知。師曰。",
    "X72n1435_035:0380c14": "不知不知。昌舉燒庵趂僧話。問婆子作麼生手眼。師",
    "X72n1435_035:0380c15": "曰。黃金增色爾。又舉僧問玄則禪師。龍吟霧起虎嘯",
    "X72n1435_035:0380c16": "風生公案。命頌之。師援筆立就曰。殺活爭雄各有奇。",
    "X72n1435_035:0380c17": "模糊肉眼曷能知。吐光不遂時流意。依舊春風逐馬",
    "X72n1435_035:0380c18": "啼。昌笑云。子今日始知吾不汝欺也。師問。向後還有",
    "X72n1435_035:0380c19": "事也無。昌云。老僧只知穿衣喫飯。師曰。豈無方便。昌",
    "X72n1435_035:0380c20": "云。子後得坐披衣。幸無籌策足矣。因命秉拂。贈以偈",
    "X72n1435_035:0380c21": "言。本然清淨亘如然。契證多生值有緣。觸目混融皆",
    "X72n1435_035:0380c22": "至妙。通身作用總虗玄。五宗極則機齊貫。三藏精微",
    "X72n1435_035:0380c23": "理共圓。不礙古今凡聖事。如來禪合祖師禪。更囑之",
    "X72n1435_035:0380c24": "曰。當以無心。相續正用。盡法行持。詶無報之慈恩。利",
    "X72n1435_035:0381a01": "有緣之正信。而師自是佩離文字印。入正徧知海。香",
    "X72n1435_035:0381a02": "幢剎土。湧沒毫端。多聞總持。得大無畏。正偏妙挾。圓",
    "X72n1435_035:0381a03": "頓雙銷。不得知五位之為十玄。六相之非三墮矣。宋",
    "X72n1435_035:0381a04": "薦福本禪師。甞說法于信州博山之能仁寺。人亡政",
    "X72n1435_035:0381a05": "熄。剎有典刑。萬曆壬寅。師年二十有八。受豐邑劉孝",
    "X72n1435_035:0381a06": "廉崇慶鄭節推維城楊別駕時芳上足萬融圓輩請。",
    "X72n1435_035:0381a07": "偕八弟子成正等玠等融等處焉。雖草昧乎禪律。威",
    "X72n1435_035:0381a08": "儀居然。三代禮樂。壽昌度于己事而辦。自建陽董巖。",
    "X72n1435_035:0381a09": "遣書者三。屬以代座。師不得已。勉為一眾。舉似家珍。",
    "X72n1435_035:0381a10": "而博山宗風。遂擅天下。閩越吳楚間。惟一月真無與",
    "X72n1435_035:0381a11": "等者。以故六和麋至。四事雲興。久之金碧熒煌。園林",
    "X72n1435_035:0381a12": "葱菁。而踞燈王師子。稱八百人善知識矣。或謂波羅",
    "X72n1435_035:0381a13": "提木叉。不為宗通者說。而師自打落鼻孔。身心羯磨。",
    "X72n1435_035:0381a14": "次第具足性遮。皆淨持犯。兼忘甞之。卒然窺以閴爾。",
    "X72n1435_035:0381a15": "鬼神不得見其隙矣。故師於超華極菴洪公鵞湖養",
    "X72n1435_035:0381a16": "菴心公。皆用和尚禮。而鵞湖虗座元者十載。亟以屬",
    "X72n1435_035:0381a17": "焉。師是以三覲雲棲祖翁。得其殊目。特書演暢真乘",
    "X72n1435_035:0381a18": "之牓。而師念戒為師故。徙五臺之派。繫籍雲棲。其後",
    "X72n1435_035:0381a19": "又以得法因緣。兼為壽昌衍嗣故。出師門者。源一而",
    "X72n1435_035:0381a20": "委二。鋒頴則開之。眼藏惇龐。而茂以香光。禪土交參。",
    "X72n1435_035:0381a21": "銷歸不二。而一片熱腸。視寐者力負夜趨。愀然沸然。",
    "X72n1435_035:0381a22": "不啻赤子之將入井。悲心普運。愛見都忘。第二峯頭。",
    "X72n1435_035:0381a23": "對緣施攝。苟不至一闡提。則昧谷之於高山。蒙茸之",
    "X72n1435_035:0381a24": "於寬博。信進念熏。得未曾有一也。至於就父朝君如",
    "X72n1435_035:0381b01": "奉節度符印。乃至無有一剎那際瞥起。傷他余小子",
    "X72n1435_035:0381b02": "瀹。亦竊於日用中少分覰著。壽昌謂殺佛活祖人。尚",
    "X72n1435_035:0381b03": "不敢縱心生滅。師可謂拳拳服膺。薙染以來。正勤匪",
    "X72n1435_035:0381b04": "懈。白衣丈室。坑塹自遮。郡邑宰官。來而不往。沈觀察",
    "X72n1435_035:0381b05": "蒸季任之義。殷勤三請。始克遘遇。禮於招提。而蕭使",
    "X72n1435_035:0381b06": "君思似趙節推士禎謝邑令邦薦輩。嚴座白椎。先生",
    "X72n1435_035:0381b07": "之門。無執政矣。南湧北沒。則閩之鼓山諸剎。鞭影頻",
    "X72n1435_035:0381b08": "垂。博山雨笠。煙包強半。海濵鄒魯。宇內名流。載自綸",
    "X72n1435_035:0381b09": "扉圭弁。洎乎墨綬銅符。西面而咨。北面而禮。多至不",
    "X72n1435_035:0381b10": "可殫述。述其先後左右。師于一大事者。余小子瀹。得",
    "X72n1435_035:0381b11": "師親繫衣珠。從雲棲優婆塞。稱博山菩薩弟子。曹山",
    "X72n1435_035:0381b12": "孝滿。將不在茲。葢師充充於色身之父。而皇皇於慧",
    "X72n1435_035:0381b13": "身之母。寶方一悟。自以子職無愆。更二十餘年。從故",
    "X72n1435_035:0381b14": "鄉人。得生父耗亟致之伊蒲之餐。以脩法喜。而孕珠",
    "X72n1435_035:0381b15": "九品之臺。所需雖鉢鐼之自出。必請於眾。明年天啟",
    "X72n1435_035:0381b16": "丁卯。尋訃而至。取道桐鄉。慈社法檀厥名。錫類盍簪",
    "X72n1435_035:0381b17": "盈缶實蕃。有徒小子。妄引其端。攀附有心。步趨無足。",
    "X72n1435_035:0381b18": "而浮山密邇。桑梓賴師。右掌遙擎。永言孝思。緣熏增",
    "X72n1435_035:0381b19": "上。寂光與力。庶幾究竟莊嚴。崇禎己巳。金陵之遊。則",
    "X72n1435_035:0381b20": "余開府大成。聞所聞而來。見所見而慕。惠徼",
    "X72n1435_035:0381b21": "二祖徧啟羣蒙。天界法幢。所謂無大無小。從公于邁",
    "X72n1435_035:0381b22": "狂奔[目*匿]就。號為四輩弟子者。指以億萬計。而師圓音",
    "X72n1435_035:0381b23": "曲唱。乘言會宗。不落思惟。法爾回互。真不啻覩影。闍",
    "X72n1435_035:0381b24": "黎從涅槃起。一時干鳴瓜印之。徒往往竊臨濟後架",
    "X72n1435_035:0381c01": "禪。作日下孤燈伎倆。劍揮巢破。露布全彰。而歸正一",
    "X72n1435_035:0381c02": "編。足使法門五衰頓還。魯陽三舍。功成名遂。意在斯",
    "X72n1435_035:0381c03": "乎。師慈容淨滿。道骨堅凝。眉采燁然。春秋在顙。法筵",
    "X72n1435_035:0381c04": "清眾不肅而嚴。刈麥負薪。無不人人委蛇詳敘。若有",
    "X72n1435_035:0381c05": "深湛之思者。師云。吾功令雲栖而未之逮耳。初發悟",
    "X72n1435_035:0381c06": "時。常坐一小樓。日惟一餐。手不釋卷。脇不置席者累",
    "X72n1435_035:0381c07": "月。偶嬰憊疾。巍坐終宵。瞷其室者。排闥而投五體。葢",
    "X72n1435_035:0381c08": "那伽之定。戒與之俱。無作悉檀。不住於相。酬機應供。",
    "X72n1435_035:0381c09": "可日食三兩金。而師滴水同餐。寸絲不掛。追憶昔者",
    "X72n1435_035:0381c10": "自閩嶠出。向鐵山折脚。鐺邊飽四旬瓔珞粥。香厨狼",
    "X72n1435_035:0381c11": "籍。了不作濃淡觀。而檀波之別。注于師者。宿于蘧廬。",
    "X72n1435_035:0381c12": "如時而布皆僧物也。壽昌並畊三剎。雲棲移粟諸方。",
    "X72n1435_035:0381c13": "師其二之中乎。請轉法輪。藉手為壽。則氷之投石矣。",
    "X72n1435_035:0381c14": "雲棲之役普陀。是瞻颶風蕩舟。眾乃大恐。遊目於斯。",
    "X72n1435_035:0381c15": "儼若空生。晏坐曰。正恁麼時。送却皮袋子便休。而天",
    "X72n1435_035:0381c16": "界拈椎。博山返錫。小子聞其度越者兩事。不動智無",
    "X72n1435_035:0381c17": "緣慈。皆非有心人境界。用師家法語。忌十成。此以知",
    "X72n1435_035:0381c18": "師之能為主中主也。為法求人。婆心徹困。有請益者。",
    "X72n1435_035:0381c19": "示以一息不來。句歸何處。猛令提撕。不徹不止。而師",
    "X72n1435_035:0381c20": "高懸祖印。把斷要津。相似悟頭推入活埋坑裏。痛與",
    "X72n1435_035:0381c21": "鉗鎚。登其門者。龍象如雲。未卜他時。阿誰道個何必。",
    "X72n1435_035:0381c22": "以故三十年間。不少當機。罕聞付法。甞與余開府。激",
    "X72n1435_035:0381c23": "揚此事。大有徑庭。苟非向上一路。乘悟併鎖。寧與不",
    "X72n1435_035:0381c24": "可傳者。俱往以需後覺。或見而知之。或聞而知之。及",
    "X72n1435_035:0382a01": "其知之一也。終不以如來慧命。博禪雛手中。瓣香佛",
    "X72n1435_035:0382a02": "事矣。辯驗龍蛇。三垂影草。一曰。古澗寒泉。水作何色。",
    "X72n1435_035:0382a03": "二曰。不萌之草。為甚麼能藏香象。三曰。徹底無依。向",
    "X72n1435_035:0382a04": "甚處安身立命。洞上之玄。全提徧吼。薦之言下。何處",
    "X72n1435_035:0382a05": "不是。博山歸自金陵。輙營窣堵。苾蒭分乞。亦未之前",
    "X72n1435_035:0382a06": "聞也。經始子來。忽命簡錄方丈。察及秋毫。若遠行之",
    "X72n1435_035:0382a07": "戒處守。居未幾。而大悲之疾示矣。慰諭經旬。遂有遺",
    "X72n1435_035:0382a08": "教。衲僧衣線下事。嘔心衝口。刺刺不休。首座智誾問",
    "X72n1435_035:0382a09": "和尚。安樂否。師曰。儘著些子受用。問還有不病者無。",
    "X72n1435_035:0382a10": "師曰。熱大作麼。問來去自繇。請道一句。師為書歷歷",
    "X72n1435_035:0382a11": "分明四字。漏當子夜。坐脫翛然。崇禎庚午季秋之十",
    "X72n1435_035:0382a12": "有八日也。却顧來時。萬曆乙亥仲冬之廿有九日。僧",
    "X72n1435_035:0382a13": "臘四十有一。復更四稔。而世壽之甲始周。踰年辛未",
    "X72n1435_035:0382a14": "孟冬廿有一日。奉全身。墖於寺西棲鳳嶺之陽。師所",
    "X72n1435_035:0382a15": "筮也。天之將喪。民之無援。法梁崩摧。慧日滅沒。緇白",
    "X72n1435_035:0382a16": "遐邇。愴地籲天。而最初代座董巖。迫於三命。早榮之",
    "X72n1435_035:0382a17": "木。未獲後凋。師甞為建陽檀越趙居士。晏如言之矣。",
    "X72n1435_035:0382a18": "方網出入。一身多身。真性廓然。不借而借。仰山老子。",
    "X72n1435_035:0382a19": "已於千載之上。邈得師真。所留言說法身。別為九種。",
    "X72n1435_035:0382a20": "回源之錄。肇起博山通說之錫。實開雙樹闡信地。則",
    "X72n1435_035:0382a21": "毗耶下座作拈古。而天童喪機。禪警語為發最上乘",
    "X72n1435_035:0382a22": "者。痛處加錐。滑時與杖。可當換骨神丹。淨土偈橫陳",
    "X72n1435_035:0382a23": "清泰。四華再發。頭陀一粲。永明料揀。光影重重。而宗",
    "X72n1435_035:0382a24": "教答響。所謂三根普被。四教均談。不壞今時。全超古",
    "X72n1435_035:0382b01": "路。竺乾四十九年。震旦千七百則。只者些子。師可謂",
    "X72n1435_035:0382b02": "得法自在三昧矣。智誾是師尊重弟子。齒光心印。具",
    "X72n1435_035:0382b03": "體而微。諸監院次及于事。夾輔門庭。咸正無缺。博山",
    "X72n1435_035:0382b04": "營勳區宇。成照為魁。別治邵武二藍。曰廣福。曰寶安。",
    "X72n1435_035:0382b05": "則成正為師。分身揚化。台州道嵩。洞明因果。勇棄葢",
    "X72n1435_035:0382b06": "纏苦。到禮首楞嚴王。得肉眼淨。欲明祖意。但辦肯心。",
    "X72n1435_035:0382b07": "與誾公鞭弭周旋。故是博山二玅。還觀高足其數甚",
    "X72n1435_035:0382b08": "多。了因時至。必有與師代興。而叶久昌之讖者。居士",
    "X72n1435_035:0382b09": "之及門者。劉孝廉最為莫逆。初繫念準提陀羅尼。機",
    "X72n1435_035:0382b10": "緣僅熟。被師以船子公案鈍寘八年。忽發輕安。借昔",
    "X72n1435_035:0382b11": "人韻語頌之。雨前初見花間蘂。雨後全無葉底花。蜂",
    "X72n1435_035:0382b12": "蝶紛紛過墻去。却疑春色在鄰家。師擊節稱善。臨終",
    "X72n1435_035:0382b13": "感大士現身。詰所希望。對以成佛度生。而沒今也。披",
    "X72n1435_035:0382b14": "誓願鎧。究涅槃心。雄峙金湯。必余開府大成徐魏公",
    "X72n1435_035:0382b15": "弘基之為巨擘。劉監軍錫玄。以中興台教為己任。勞",
    "X72n1435_035:0382b16": "師就機落草引入。曹源彭廣文份楊史君聞中般若",
    "X72n1435_035:0382b17": "根銛。參求志篤。尤師所屬目也。至如廣瀹。無論天下",
    "X72n1435_035:0382b18": "事。即書于錫類。篇者於冶為鍮。於稼為莠。醍醐在握。",
    "X72n1435_035:0382b19": "竟作餓夫。恩大難詶。付在祇劫。誾公率先耆舊。勒狀",
    "X72n1435_035:0382b20": "徵辭。拙指妙音。誰當側耳。博山拄杖。躍出墖廟東頭。",
    "X72n1435_035:0382b21": "過百由旬。打教髓出有分在。銘曰。",
    "X72n1435_035:0382b22": "　儒聖之統　　歷年五百　　聞而知之　　與見無別",
    "X72n1435_035:0382b23": "　迦文眼藏　　一祖無宗　　覿面傳心　　曰在爾躬",
    "X72n1435_035:0382b24": "　將心與傳　　了不可得　　不可得中　　剎那塵劫",
    "X72n1435_035:0382c01": "　塵劫剎那　　非去來今　　等無間緣　　異世同神",
    "X72n1435_035:0382c02": "　諸識猶爾　　況真如性　　古鏡新磨　　明明祖印",
    "X72n1435_035:0382c03": "　所以洞宗　　集于壽昌　　大好山下　　五位全彰",
    "X72n1435_035:0382c04": "　即彰即藏　　無跡亦跡　　黑白交參　　綿綿密密",
    "X72n1435_035:0382c05": "　峩峯非住　　寶方不來　　樹頭雲破　　池面天開",
    "X72n1435_035:0382c06": "　不許人知　　聊通一線　　壽昌所聞　　博山所見",
    "X72n1435_035:0382c07": "　殺活縱橫　　鳥道不行　　全身歸父　　退位朝君",
    "X72n1435_035:0382c08": "　從平等慈　　流差別智　　海墨書空　　解脫文字",
    "X72n1435_035:0382c09": "　和寡彌頭　　惜得眉毛　　盡法行持　　令嚴寂寥",
    "X72n1435_035:0382c10": "　到處垂綸　　逢場栽竹　　長者馳求　　醫王付囑",
    "X72n1435_035:0382c11": "　星隕告符　　仰此頺山　　日面月面　　前三後三",
    "X72n1435_035:0382c12": "　不涉虗玄　　重談至妙　　起坐啜茗　　莞爾而笑",
    "X72n1435_035:0382c13": "　師所住處　　即名少林　　桂子飄香　　其聚如雲",
    "X72n1435_035:0382c14": "　迷中倍人　　咄哉廣瀹　　湛然十虗　　徒勞執捉",
    "X72n1435_035:0382c15": "　師無身度　　何墖何銘　　威音那畔　　石女彈琴",
    "X72n1435_035:0382c16": "崇禎四年歲次辛未十月。",
    "X72n1435_035:0382c17": "賜進士出身奉直大夫左春坊左諭德兼翰林院侍",
    "X72n1435_035:0382c18": "讀",
    "X72n1435_035:0382c19": "覃恩進階奉政大夫菩薩十戒弟子皖舒廣瀹吳應",
    "X72n1435_035:0382c20": "賓謹撰",
    "X72n1435_035:0382c22": "無異禪師廣錄墖銘卷之三十五(終)",
    "X72n1435_035:0383a03": "募刻",
    "X72n1435_035:0383a04": "祖翁異和尚廣錄序",
    "X72n1435_035:0383a06": "洞水溯曹溪。源深流遠。龍峯連鳳嶺。山好風高。障",
    "X72n1435_035:0383a07": "迴末法狂瀾。直指祖師玄奧。驚人活句。韵出清霄。",
    "X72n1435_035:0383a08": "炤世明燈。光騰碧漢。此",
    "X72n1435_035:0383a09": "祖翁。揭開寶鏡。掉盡老婆舌頭者也。不謂。丙丁奪燄。",
    "X72n1435_035:0383a10": "致螢耀以彌空。溪壑亂流。赴海門而失所。磵本師",
    "X72n1435_035:0383a11": "每將舊譜。示我弟兄。欲展弘慈。阻於阿堵。或以初",
    "X72n1435_035:0383a12": "機葢障。遂使方冊缺文。(瀚)用是不揣因緣。惟觀時",
    "X72n1435_035:0383a13": "節。冀先聲之不墜。令後學之有從。遠乞諸檀徧聯",
    "X72n1435_035:0383a14": "法屬捐貲彚梓。非但慧炬重明。附藏流通。且令昏",
    "X72n1435_035:0383a15": "迷頓起。益世多矣。厥功偉歟。住博山法孫(弘瀚)稽",
    "X72n1435_035:0383a16": "首百拜謹題。"
}