{
    "T09n0278_057:0761c13": "大方廣佛華嚴經卷第五十七",
    "T09n0278_057:0761c15": "東晉天竺三藏佛馱跋陀羅譯",
    "T09n0278_057:0761c16": "之十四入法界品第三十四之十四",
    "T09n0278_057:0761c17": "爾時，善財童子作如是念：「我當云何見",
    "T09n0278_057:0761c18": "善知識？善知識者遠離世間住，無所住，不",
    "T09n0278_057:0761c19": "著諸入，超出障礙，趣無礙道，具淨法身、善",
    "T09n0278_057:0761c20": "業、化身，以明淨智觀諸世間，大願成滿，持",
    "T09n0278_057:0761c21": "佛法，身如意。法身非生滅身、非來去身、非虛",
    "T09n0278_057:0761c22": "實身、非聚散身。一切諸相即一相。身離邊見、",
    "T09n0278_057:0761c23": "身無所著、身無窮盡、身滅眾虛妄。如電光身、",
    "T09n0278_057:0761c24": "如幻夢身、如鏡像身、如淨日身，充滿一切",
    "T09n0278_057:0761c25": "諸方，化身於三世中無壞。法身非身之身，如",
    "T09n0278_057:0761c26": "是等身一切世間所不能見；唯是普賢菩",
    "T09n0278_057:0761c27": "薩所見彼善知識行無礙行，我當云何能",
    "T09n0278_057:0761c28": "見、親近知其相貌？聞法受持？」作是念已；時，",
    "T09n0278_057:0761c29": "有城天，名曰寶眼，眷屬圍遶，在虛空中，為",
    "T09n0278_057:0762a01": "善財現妙莊嚴身，以天寶、冠寶莊嚴具供",
    "T09n0278_057:0762a02": "養善財，作如是言：「善男子！應守護心城，",
    "T09n0278_057:0762a03": "離生死故；應莊嚴心城，得十力故；應淨",
    "T09n0278_057:0762a04": "心城，遠離慳嫉諸諂曲故；應滅熾然猛焰",
    "T09n0278_057:0762a05": "心城，諸禪三昧法門相續得自在故；應照",
    "T09n0278_057:0762a06": "心城，常以般若波羅蜜光照如來海及眷",
    "T09n0278_057:0762a07": "屬故；應長養心城，攝取諸佛方便道故；",
    "T09n0278_057:0762a08": "應堅固心城，出生普賢諸行願故；應修心",
    "T09n0278_057:0762a09": "城，諸魔魔民及餘怨敵莫能壞故；應明心",
    "T09n0278_057:0762a10": "城，得諸如來智光明故；應修無壞心城，",
    "T09n0278_057:0762a11": "能受如來正法雲故；應具心城，己心悉",
    "T09n0278_057:0762a12": "受一切如來功德海故；應廣心城，大慈普",
    "T09n0278_057:0762a13": "覆一切眾生故；應蓋心城，以法普覆障不",
    "T09n0278_057:0762a14": "善故；應進心城，無量大悲救一切眾生故；",
    "T09n0278_057:0762a15": "應開心城門，正念一切三世佛故；應達心",
    "T09n0278_057:0762a16": "城，悉知諸佛轉正法輪、修多羅法門因緣起",
    "T09n0278_057:0762a17": "故；應知心城道，開示顯現一切智道故；應",
    "T09n0278_057:0762a18": "持心城，具三世佛諸願海故；應知心城力，",
    "T09n0278_057:0762a19": "長養法界功德力故；應放心城，普照光明，",
    "T09n0278_057:0762a20": "知一切眾生諸根、欲性、結業、習氣、諸垢淨故；",
    "T09n0278_057:0762a21": "應知心城自在力，攝取一切諸法界故；應",
    "T09n0278_057:0762a22": "瑩心城，住佛念故；應知心城實相，了達",
    "T09n0278_057:0762a23": "諸法無實性故；應知心城如幻，入一切智",
    "T09n0278_057:0762a24": "正法城故。菩薩摩訶薩若如是知諸心城",
    "T09n0278_057:0762a25": "者，則能積集一切善根，何以故？蠲除無量",
    "T09n0278_057:0762a26": "諸障礙故。所謂：見佛障、聞法障、供養佛障、",
    "T09n0278_057:0762a27": "攝眾生障、淨佛剎障。佛子！菩薩摩訶薩若",
    "T09n0278_057:0762a28": "有如是無障礙心，以少方便，能見一切諸",
    "T09n0278_057:0762a29": "善知識，究竟成就一切種智。」爾時，有天名",
    "T09n0278_057:0762b01": "法妙德，在虛空中，妙聲讚歎摩耶夫人，又",
    "T09n0278_057:0762b02": "放種種色光明網，廣照無量諸佛世界。爾時，",
    "T09n0278_057:0762b03": "善財見光明網，照諸佛身，遶一匝已，然後",
    "T09n0278_057:0762b04": "還來入善財頂，充滿其身。爾時，善財即得",
    "T09n0278_057:0762b05": "離垢淨光明眼，除滅一切愚癡闇障；得離",
    "T09n0278_057:0762b06": "瞖眼，了知一切眾生實性；得離垢眼，觀一",
    "T09n0278_057:0762b07": "切法性；得淨慧眼，觀一切剎性；得淨光眼，",
    "T09n0278_057:0762b08": "見佛法身；得普明眼，觀不思議如來色身；",
    "T09n0278_057:0762b09": "得無礙光眼，觀察一切世界成敗；得遍光",
    "T09n0278_057:0762b10": "眼，見一切佛轉正法輪，出生修多羅；得普境",
    "T09n0278_057:0762b11": "界眼，觀察無量諸佛神力，教化眾生，得普",
    "T09n0278_057:0762b12": "見眼；觀一切世界隨因緣起。諸佛興世時，",
    "T09n0278_057:0762b13": "有守護菩薩法堂羅剎鬼王，名曰善眼；與",
    "T09n0278_057:0762b14": "妻子俱，一萬羅剎眷屬圍遶，在虛空中，散",
    "T09n0278_057:0762b15": "眾妙華，語善財言：「善男子！若有菩薩成就",
    "T09n0278_057:0762b16": "十法，則能親近諸善知識。何等為十？所謂：",
    "T09n0278_057:0762b17": "直心清淨，遠離諂曲；不壞大悲，攝取眾生；",
    "T09n0278_057:0762b18": "觀察眾生非真實性，於薩婆若心不退轉；",
    "T09n0278_057:0762b19": "於佛大眾得堅信力；以淨慧眼觀諸法",
    "T09n0278_057:0762b20": "性；無壞大悲普覆眾生；明淨慧光了諸法",
    "T09n0278_057:0762b21": "界；善對治法，雨甘露雲除生死苦；順善知",
    "T09n0278_057:0762b22": "識；以明淨眼觀諸法性相續不斷。菩薩成",
    "T09n0278_057:0762b23": "就此十法者，則能親近諸善知識。「復次，佛",
    "T09n0278_057:0762b24": "子！菩薩成就十三昧門，則能覩見諸善知",
    "T09n0278_057:0762b25": "識。何等為十？所謂：淨法虛空圓滿三昧；觀察",
    "T09n0278_057:0762b26": "一切方海三昧；分別一切境界三昧；對見十",
    "T09n0278_057:0762b27": "方諸佛三昧；長養功德藏海三昧；念念不捨",
    "T09n0278_057:0762b28": "善知識三昧；現前見一切如來功德善知識",
    "T09n0278_057:0762b29": "三昧；詣善知識三昧；常得不離一切善知識",
    "T09n0278_057:0762c01": "三昧；恭敬供養善知識無過失三昧。善男子！",
    "T09n0278_057:0762c02": "菩薩成就此十三昧門，則能覩見諸善知識。",
    "T09n0278_057:0762c03": "又得諸善知識微妙音聲轉正法輪三昧法",
    "T09n0278_057:0762c04": "門；若有菩薩住此法門，悉知一切諸佛平",
    "T09n0278_057:0762c05": "等，常能覩見諸善知識。」爾時，善財答羅剎",
    "T09n0278_057:0762c06": "言：「善哉！善哉！以哀愍故，方便教我見善知",
    "T09n0278_057:0762c07": "識。願為我說云何往詣善知識所？於何方",
    "T09n0278_057:0762c08": "處城邑、聚落求善知識？」答言：「善男子！敬禮",
    "T09n0278_057:0762c09": "十方求善知識，正念思惟一切境界求善",
    "T09n0278_057:0762c10": "知識；勇猛自在，遍遊十方求善知識；知身、",
    "T09n0278_057:0762c11": "知行，如夢、如電，詣善知識。」爾時，善財隨順",
    "T09n0278_057:0762c12": "其教，即時覩見大寶蓮華從地涌出。金剛",
    "T09n0278_057:0762c13": "為莖，摩尼為葉，淨寶為臺，眾妙香鬚，以",
    "T09n0278_057:0762c14": "阿僧祇摩尼寶網羅覆其上。蓮華臺上有一",
    "T09n0278_057:0762c15": "樓觀，名曰攝取法界方藏。金剛為地，樓有",
    "T09n0278_057:0762c16": "千柱，一切摩尼眾寶合成，種種莊嚴，懸阿僧",
    "T09n0278_057:0762c17": "祇妙寶、瓔珞、阿僧祇寶以為欄楯。爾時，善財",
    "T09n0278_057:0762c18": "見樓觀中有摩尼寶師子之座。眾寶莊飾；雜",
    "T09n0278_057:0762c19": "寶欄楯；敷眾妙衣；寶網覆上；建寶幢蓋；於",
    "T09n0278_057:0762c20": "金鈴中，出妙音聲，雨妙香華；諸寶鈴中出",
    "T09n0278_057:0762c21": "諸菩薩願行音聲；寶月幢中出佛化身；淨",
    "T09n0278_057:0762c22": "摩尼中顯現如來次第受生；日摩尼中放",
    "T09n0278_057:0762c23": "無量光，照十方剎；摩尼寶王光明幢中放",
    "T09n0278_057:0762c24": "一切佛，圓滿光明；明淨寶中出眾供具，一切",
    "T09n0278_057:0762c25": "眾生燈佛正法雲；如意寶中念念出生普賢",
    "T09n0278_057:0762c26": "自在，充滿法界；須彌幢中出天妙聲，讚歎",
    "T09n0278_057:0762c27": "如來。爾時，善財見此不可思議莊嚴高座、不",
    "T09n0278_057:0762c28": "可思議眷屬圍遶；見摩耶夫人處彼座上，端",
    "T09n0278_057:0762c29": "正姝妙，具淨色身、出三世間色身、一切世間",
    "T09n0278_057:0763a01": "對現色身、遠離一切有趣色身、隨其所應教",
    "T09n0278_057:0763a02": "化色身、一切眾生不染色身、起廣大色身、與",
    "T09n0278_057:0763a03": "一切眾生等色身、一切眾生無等色身、一切",
    "T09n0278_057:0763a04": "眾生見不虛色身；種種色身，隨所應化，顯現",
    "T09n0278_057:0763a05": "色身、無量形像色身、普門形像色身、一切眾",
    "T09n0278_057:0763a06": "生對現色身、廣大自在門莊嚴色身、教化一",
    "T09n0278_057:0763a07": "切眾生色身、一切眾生對現垂形色身、一切",
    "T09n0278_057:0763a08": "時現種種不壞色身、一切眾生究竟不究竟",
    "T09n0278_057:0763a09": "住持色身；不去色身，於一切趣無所滅",
    "T09n0278_057:0763a10": "故；不來色身，於一切趣無所生故；不起",
    "T09n0278_057:0763a11": "色身，不起、不現故；不滅色身，離一切世間語",
    "T09n0278_057:0763a12": "言道故；不虛色身，隨所得故；不欺色身，",
    "T09n0278_057:0763a13": "隨應世間故；無所至色身，不生不死故；不",
    "T09n0278_057:0763a14": "壞色身，法性無壞故；無相色身，三世語言",
    "T09n0278_057:0763a15": "斷故；一相色身，無相善說相故；如電色身，",
    "T09n0278_057:0763a16": "隨應一切眾生心故；如幻色身，智幻滿故；",
    "T09n0278_057:0763a17": "如焰色身，持眾生想故；如影色身，一切眾",
    "T09n0278_057:0763a18": "生本願相續不斷故；如夢色身，隨應眾生不",
    "T09n0278_057:0763a19": "可壞故；究竟法界色身，淨如虛空故；現大",
    "T09n0278_057:0763a20": "悲色身，成就一切眾生故；顯現無礙門色",
    "T09n0278_057:0763a21": "身，於念念中滿法界故；無量無邊色身，淨",
    "T09n0278_057:0763a22": "一切世門離語言道故；無所依色身，教化",
    "T09n0278_057:0763a23": "眾生究竟願故；住持色身，能辦一切眾生",
    "T09n0278_057:0763a24": "事故；不生色身，幻願滿故；無比色身，出世",
    "T09n0278_057:0763a25": "間故；隨應色身，隨應度故；不雜色身，隨業相",
    "T09n0278_057:0763a26": "續故；如意珠色身，滿足一切眾生願故；離",
    "T09n0278_057:0763a27": "虛妄色身，一切眾生虛妄起故；離覺觀色身，",
    "T09n0278_057:0763a28": "一切眾生不能思察故；不究竟色身，除滅",
    "T09n0278_057:0763a29": "生死故；清淨色身，離如來覺觀故；如是色",
    "T09n0278_057:0763b01": "非色，色如電故；受非受，除滅世間苦受",
    "T09n0278_057:0763b02": "故；離一切想，分別一切眾生想故；出生行",
    "T09n0278_057:0763b03": "非行，諸業如幻故；離識境界，滿足菩薩智",
    "T09n0278_057:0763b04": "慧願故；空無所有，一切眾生語言斷故；色身",
    "T09n0278_057:0763b05": "成就，妙色不滅故。爾時，善財見摩耶夫人",
    "T09n0278_057:0763b06": "隨應眾生示現如是種種無量色身眾生，",
    "T09n0278_057:0763b07": "或見過他化自在天王女身，乃至過四天",
    "T09n0278_057:0763b08": "王女身；或見過龍王女身，乃至過人王女",
    "T09n0278_057:0763b09": "身。爾時，善財見如是等種種色身，長養一",
    "T09n0278_057:0763b10": "切眾生善根，行不可壞檀波羅蜜，大悲普念",
    "T09n0278_057:0763b11": "一切眾生，出生如來無量功德。勇猛精進求",
    "T09n0278_057:0763b12": "薩婆若，知一切法皆寂滅相，入深忍海，具",
    "T09n0278_057:0763b13": "足一切無壞禪定，修習一切三昧境界，逮得",
    "T09n0278_057:0763b14": "如來圓滿禪定，滅一切眾生諸煩惱海。皆悉",
    "T09n0278_057:0763b15": "嚴淨一切法界，分別了知諸佛法輪，以明",
    "T09n0278_057:0763b16": "淨智觀一切法海，見一切佛心無厭足。次",
    "T09n0278_057:0763b17": "第觀察三世如來，開一切佛門，見三世佛。",
    "T09n0278_057:0763b18": "次第興世淨佛道，戒如如如空，攝一切眾",
    "T09n0278_057:0763b19": "生而教化之，得淨法身，淨一切佛剎。諸大",
    "T09n0278_057:0763b20": "誓願究竟，化度一切眾生。一念充遍諸佛境",
    "T09n0278_057:0763b21": "界，出生菩薩自在神力。顯現無量清淨色",
    "T09n0278_057:0763b22": "身，降一切魔力，增長功德力，生善法力，得",
    "T09n0278_057:0763b23": "一切佛力，具菩薩力，生一切智力。如來智",
    "T09n0278_057:0763b24": "慧普照一切，悉知無量眾生心海，了知眾",
    "T09n0278_057:0763b25": "生諸根欲性。一身充滿十方無量無邊佛剎，",
    "T09n0278_057:0763b26": "悉分別知佛剎成敗，開淨智眼，見三世海、",
    "T09n0278_057:0763b27": "諸佛法海出生一切如來功德，知一切菩薩",
    "T09n0278_057:0763b28": "所修功德，從初發心乃至究竟長養一切",
    "T09n0278_057:0763b29": "眾生善根，於一切世間讚歎一切諸佛功",
    "T09n0278_057:0763c01": "德，成滿一切菩薩母願。爾時，善財見摩耶",
    "T09n0278_057:0763c02": "夫人有如是等閻浮提微塵等未曾有事，即",
    "T09n0278_057:0763c03": "變化己身，悉與摩耶夫人身等，合掌禮敬，",
    "T09n0278_057:0763c04": "五體投地，即得無量無邊諸三昧門。正念修",
    "T09n0278_057:0763c05": "習，分別觀察，隨順出生印證。證已，從三昧",
    "T09n0278_057:0763c06": "起；起已，敬遶摩耶夫人及諸眷屬，恭敬合掌",
    "T09n0278_057:0763c07": "於一面住，白言：「大聖！文殊師利菩薩，往昔",
    "T09n0278_057:0763c08": "教我發阿耨多羅三藐三菩提心，求善知",
    "T09n0278_057:0763c09": "識，親近供養。我已漸求至大聖所，願為演",
    "T09n0278_057:0763c10": "說云何菩薩學菩薩行、修菩薩道？」答言：「佛",
    "T09n0278_057:0763c11": "子！我已成就大願智幻法門。得此法門故，",
    "T09n0278_057:0763c12": "為盧舍那如來母。於此閻浮提迦毘羅城淨",
    "T09n0278_057:0763c13": "飯王宮，從右脇生悉達太子，顯現不可思",
    "T09n0278_057:0763c14": "議自在神力。善男子！菩薩於兜率天命終",
    "T09n0278_057:0763c15": "時，一一毛孔放大光明，名一切如來受生圓",
    "T09n0278_057:0763c16": "滿功德，顯現不可說不可說佛剎微塵等菩",
    "T09n0278_057:0763c17": "薩受生莊嚴，普照一切世界；照已，來觸我",
    "T09n0278_057:0763c18": "頂，遍入我身一切毛孔；入已，普見菩薩受生，",
    "T09n0278_057:0763c19": "自在莊嚴，又見出家、往詣道場、成等正覺，",
    "T09n0278_057:0763c20": "菩薩、天人、大眾圍遶，恭敬供養轉正法輪。彼",
    "T09n0278_057:0763c21": "諸如來於過去世行菩薩行，於諸佛所恭",
    "T09n0278_057:0763c22": "敬供養發菩提心，淨諸佛剎。無量化身充",
    "T09n0278_057:0763c23": "滿法界，教化眾生，乃至示現大般涅槃，如",
    "T09n0278_057:0763c24": "是等事，皆悉覩見。又，善男子！彼妙光明來入",
    "T09n0278_057:0763c25": "我身，我身爾時超出世間，與虛空等，亦不",
    "T09n0278_057:0763c26": "過人身，悉能容受十方菩薩，莊嚴宮殿。",
    "T09n0278_057:0763c27": "爾時，菩薩從兜率天降神下時，與十佛剎",
    "T09n0278_057:0763c28": "微塵等菩薩俱，皆悉同行大願，善根莊嚴，法",
    "T09n0278_057:0763c29": "門智慧自在，一切諸地清淨，法身無量，色身",
    "T09n0278_057:0764a01": "究竟，普賢諸大願行悉皆同等。如是菩薩眷",
    "T09n0278_057:0764a02": "屬圍遶，又與八萬諸龍王俱，娑伽羅龍王等，",
    "T09n0278_057:0764a03": "及諸夜叉八部神等，恭敬供養。降神下時，放",
    "T09n0278_057:0764a04": "大光明普照世界；現自在力除滅一切諸",
    "T09n0278_057:0764a05": "惡道苦；以巧方便教化不可思議眾生，皆",
    "T09n0278_057:0764a06": "悉令知宿世業行；令諸菩薩修不放逸，無",
    "T09n0278_057:0764a07": "所染著，救護眾生，令悉覩見此菩薩身，",
    "T09n0278_057:0764a08": "現如是等諸奇特事：與大眾俱，來處我胎，",
    "T09n0278_057:0764a09": "彼諸菩薩於我胎內遊行自在，或以三千",
    "T09n0278_057:0764a10": "大千世界以為一步，或不可說不可說佛剎",
    "T09n0278_057:0764a11": "微塵等世界以為一步。又念念中十方一切",
    "T09n0278_057:0764a12": "世界，一切佛所不可說不可說菩薩眷屬，及",
    "T09n0278_057:0764a13": "四天王、忉利天王乃至梵王，如是等一切天",
    "T09n0278_057:0764a14": "王皆入我胎欲見菩薩，恭敬、供養、聽受正",
    "T09n0278_057:0764a15": "法，悉皆容受如是等眾，而胎不廣大亦不",
    "T09n0278_057:0764a16": "迫迮，於此世界示現如是神變，受生十方",
    "T09n0278_057:0764a17": "一切閻浮提中亦復如是，亦不分身種種現",
    "T09n0278_057:0764a18": "化，隨其所應為菩薩母。何以故？修此大願",
    "T09n0278_057:0764a19": "智幻法門故。善男子！我為盧舍那佛母，拘",
    "T09n0278_057:0764a20": "樓孫佛、拘那含牟尼佛、迦葉佛、彌勒佛、師子",
    "T09n0278_057:0764a21": "佛、法幢佛、善眼佛、淨華佛、妙德華佛、提舍",
    "T09n0278_057:0764a22": "佛、弗沙佛、歡喜意佛、自在佛、離垢佛、明淨",
    "T09n0278_057:0764a23": "月佛、執炬佛、樂靜佛、金剛楯佛、清淨義佛、",
    "T09n0278_057:0764a24": "阿私陀佛、度彼岸佛、高焰山佛、執燈佛、寶蓮",
    "T09n0278_057:0764a25": "華佛、功德稱佛、無量德持佛、妙德燈佛、莊嚴",
    "T09n0278_057:0764a26": "身佛、善威儀佛、妙德慈佛、善幢佛、智盛佛、",
    "T09n0278_057:0764a27": "無量音佛、無諍佛、散疑佛、清淨佛、廣光佛、",
    "T09n0278_057:0764a28": "速淨佛、妙德雲佛、莊嚴頂髮佛、樹王佛、莊嚴",
    "T09n0278_057:0764a29": "寶冠佛、智海佛、淨寶佛、堅天冠佛、具諸願",
    "T09n0278_057:0764b01": "佛、大自在佛、妙德王佛、勝妙德佛、栴檀雲",
    "T09n0278_057:0764b02": "佛、廣淨眼佛、殊勝慧佛、修習智佛、高王佛、",
    "T09n0278_057:0764b03": "自在慧佛、離色佛、師子喜佛、無上王佛、妙德",
    "T09n0278_057:0764b04": "頂佛、金剛智山佛、妙德藏佛、寶網嚴身佛、善",
    "T09n0278_057:0764b05": "慧佛、自在天佛、大地天佛、無著功德佛、眾牙",
    "T09n0278_057:0764b06": "佛、慧光佛、妙德天佛、無上坐佛、無上德佛、",
    "T09n0278_057:0764b07": "仙人伏根佛、隨順語佛、自在德幢佛、明淨幢",
    "T09n0278_057:0764b08": "佛、分別支佛、毘舍佉佛、放一切眾生香光明",
    "T09n0278_057:0764b09": "佛、金剛寶嚴佛、歡喜眼佛、滅欲塵佛、高大身",
    "T09n0278_057:0764b10": "佛、善天佛、無上天佛、向寂滅佛、覺智佛、離",
    "T09n0278_057:0764b11": "塵垢佛、光焰王佛、安住佛、毘舍佉天佛、金剛",
    "T09n0278_057:0764b12": "山佛、智焰盛妙德佛、安隱佛、優波提舍佛、具",
    "T09n0278_057:0764b13": "淨德佛、樂賢德佛、第一義勇佛、百光焰佛、一",
    "T09n0278_057:0764b14": "增上佛、深音聲佛、大地王佛、白淨佛、山音聲",
    "T09n0278_057:0764b15": "佛、殊勝佛、不可壞佛、無上醫佛、功德月佛、",
    "T09n0278_057:0764b16": "不違逆佛、功德聚佛、月出佛、功德天佛、光",
    "T09n0278_057:0764b17": "明盛佛、娑羅陰佛、藥王佛、勝寶佛、金剛慧",
    "T09n0278_057:0764b18": "佛、八十妙德佛、一切無壞佛、大名稱王佛、",
    "T09n0278_057:0764b19": "勇進持佛、無量光佛、大莊嚴焰佛、法王不",
    "T09n0278_057:0764b20": "虛佛、不退地佛、明淨天佛、苦行佛、淨天佛、",
    "T09n0278_057:0764b21": "同意佛、解脫音佛、無壞王佛、滅諂偽佛、淨",
    "T09n0278_057:0764b22": "薝蔔光佛、善勝月佛、執明炬佛、莊嚴身佛、",
    "T09n0278_057:0764b23": "不可說佛、觀眾生佛、無量光佛、無畏音佛、最",
    "T09n0278_057:0764b24": "勝天佛、無畏智盛佛、妙德華佛、月光焰佛、不",
    "T09n0278_057:0764b25": "退慧佛、離愛佛、不著慧佛、長養德聚佛、滅惡",
    "T09n0278_057:0764b26": "道佛、無量化師子吼佛、義不退佛、見無礙",
    "T09n0278_057:0764b27": "佛、降眾魔佛、不著相佛、離虛妄海佛、清淨海",
    "T09n0278_057:0764b28": "佛、不可沮壞須彌山佛、無著智佛、無量坐佛、",
    "T09n0278_057:0764b29": "與魔戰佛、隨師行佛、無上調佛、常月佛、饒益",
    "T09n0278_057:0764c01": "王佛、不動陰佛、饒益名佛、饒益慧佛、壽持",
    "T09n0278_057:0764c02": "佛、壽名佛、滿稱佛、無壞盛佛、色明淨佛、無",
    "T09n0278_057:0764c03": "相智佛、勇無動佛、難思妙德佛、同月行佛、",
    "T09n0278_057:0764c04": "無量身佛、隨順王佛、增壽天佛。佛子！如是",
    "T09n0278_057:0764c05": "等賢劫一切佛，於此世界成等正覺，我悉",
    "T09n0278_057:0764c06": "為母，亦於十方一切世界教化眾生。」爾時，",
    "T09n0278_057:0764c07": "善財白言：「大聖！得此法門其已久如？」答言：",
    "T09n0278_057:0764c08": "「佛子！乃往古世，過不可思議非諸菩薩通明",
    "T09n0278_057:0764c09": "境界不可數劫，有劫名淨光明，有世界",
    "T09n0278_057:0764c10": "名曰妙德須彌山王。其土清淨無諸垢穢，眾",
    "T09n0278_057:0764c11": "寶合成種種嚴飾，見者無厭。彼世界中有",
    "T09n0278_057:0764c12": "千億四天下，諸四天下中有一四天下，彼",
    "T09n0278_057:0764c13": "四天下中有八十億大王之都，彼王都中",
    "T09n0278_057:0764c14": "有一王都，名曰智幢，有轉輪王名曰勇盛。",
    "T09n0278_057:0764c15": "彼王都北有一道場，名月光明，其道場神",
    "T09n0278_057:0764c16": "名慈妙德。時，有菩薩名離垢幢，坐於道場，",
    "T09n0278_057:0764c17": "臨成正覺時，有惡魔名金剛光明，與眷屬",
    "T09n0278_057:0764c18": "俱，至菩薩所，壞其道行；時，勇盛王具足菩",
    "T09n0278_057:0764c19": "薩神力自在，化作兵眾，多彼魔軍而摧伏",
    "T09n0278_057:0764c20": "之；時，彼菩薩得成正覺；時，道場神見此事",
    "T09n0278_057:0764c21": "已，歡喜無量，發如是願。此轉輪王乃至成",
    "T09n0278_057:0764c22": "佛，我為其母。善男子！我曾於彼道場，供養",
    "T09n0278_057:0764c23": "十那由他佛。善男子！彼道場神，豈異人乎？我",
    "T09n0278_057:0764c24": "身是也。轉輪王者，盧舍那佛是也。善男子！我",
    "T09n0278_057:0764c25": "從爾時發願已來，盧舍那佛於一切有行",
    "T09n0278_057:0764c26": "菩薩行，教化眾生，乃至最後受生，我常為",
    "T09n0278_057:0764c27": "母。復次，善男子！現在、過去、十方、無量、無邊諸",
    "T09n0278_057:0764c28": "佛，放大光明來照我身、宮殿、住處者，彼最",
    "T09n0278_057:0764c29": "後生，我悉為母。善男子！我唯知此大願智",
    "T09n0278_057:0765a01": "幻法門；諸大菩薩具大悲藏，教化眾生，心",
    "T09n0278_057:0765a02": "無厭足，得自在法，一一毛孔現一切佛自",
    "T09n0278_057:0765a03": "在神力。我當云何能知、能說彼功德行？」爾",
    "T09n0278_057:0765a04": "時，摩耶夫人告善財童子言：「善男子！於此",
    "T09n0278_057:0765a05": "世界三十三天，有王名正念王，有童女",
    "T09n0278_057:0765a06": "名天主光。汝詣彼問云何菩薩學菩薩行、",
    "T09n0278_057:0765a07": "修菩薩道。」時，善財童子敬受其教，頭面作",
    "T09n0278_057:0765a08": "禮，遶無數匝，戀慕瞻仰，却行而退。",
    "T09n0278_057:0765a09": "遂往天宮見彼童女，禮足圍遶，合掌前住，",
    "T09n0278_057:0765a10": "白言：「聖者！我已先發阿耨多羅三藐三菩提",
    "T09n0278_057:0765a11": "心，而未知菩薩云何學菩薩行、修菩薩道？",
    "T09n0278_057:0765a12": "我聞聖者善能誘誨，願為我說。」天女答言：「善",
    "T09n0278_057:0765a13": "男子！我得菩薩解脫，名無礙念清淨莊嚴。",
    "T09n0278_057:0765a14": "善男子！我念過去有最勝劫，名青蓮華。我",
    "T09n0278_057:0765a15": "於彼劫中，供養恒河沙等諸佛如來。彼諸如",
    "T09n0278_057:0765a16": "來從初出家，我皆瞻奉、守護、供養，造僧伽",
    "T09n0278_057:0765a17": "藍營辦什物。又彼諸佛從為菩薩住母",
    "T09n0278_057:0765a18": "胎時，誕生之時，行七步時，大師子吼時，住",
    "T09n0278_057:0765a19": "童子位在宮中時，向菩提樹成正覺時，",
    "T09n0278_057:0765a20": "轉正法輪、現佛神變、教化調伏眾生之時，",
    "T09n0278_057:0765a21": "如是一切諸所作事，從初發心乃至法盡，我",
    "T09n0278_057:0765a22": "皆明憶無有遺餘，常現在前，念持不忘。又",
    "T09n0278_057:0765a23": "憶過去劫，名善地，我於彼供養十恒河沙",
    "T09n0278_057:0765a24": "等諸佛如來。又過去劫，名為妙德，我於彼",
    "T09n0278_057:0765a25": "供養一佛世界微塵等諸佛如來。又劫名無",
    "T09n0278_057:0765a26": "所得，我於彼供養八十四億百千那由他諸",
    "T09n0278_057:0765a27": "佛如來。又劫名善光，我於彼供養閻浮提",
    "T09n0278_057:0765a28": "微塵等諸佛如來。又劫名無量光，我於彼",
    "T09n0278_057:0765a29": "供養二十恒河沙等諸佛如來。又劫名精進",
    "T09n0278_057:0765b01": "德，我於彼供養一恒河沙等諸佛如來。又劫",
    "T09n0278_057:0765b02": "名善悲，我於彼供養八十恒河沙等諸佛如",
    "T09n0278_057:0765b03": "來。又劫名勝遊，我於彼供養六十恒河沙",
    "T09n0278_057:0765b04": "等諸佛如來。又劫名妙月，我於彼供養七",
    "T09n0278_057:0765b05": "十恒河沙等諸佛如來。善男子！如是憶念恒",
    "T09n0278_057:0765b06": "河沙劫，我常不捨諸佛如來、應、正等覺，從",
    "T09n0278_057:0765b07": "彼一切諸如來所，聞此無礙念清淨莊嚴菩",
    "T09n0278_057:0765b08": "薩解脫，受持修行，恒不間斷，隨順趣入。如",
    "T09n0278_057:0765b09": "是先劫所有如來，從初菩薩乃至法盡，一",
    "T09n0278_057:0765b10": "切神變我以淨嚴解脫之力，皆隨憶念明了",
    "T09n0278_057:0765b11": "現前，持而順行，曾無懈廢。善男子！我唯知",
    "T09n0278_057:0765b12": "此無礙念清淨解脫，如諸菩薩摩訶薩出生",
    "T09n0278_057:0765b13": "死夜，朗然明徹，永離癡冥，未甞惛寐，心無",
    "T09n0278_057:0765b14": "諸蓋，身行輕安，於諸法性清淨覺了，成就",
    "T09n0278_057:0765b15": "十力，開悟群生。而我云何能知、能說彼功",
    "T09n0278_057:0765b16": "德行？善男子！迦毘羅城有童子師，名曰遍",
    "T09n0278_057:0765b17": "友。汝詣彼問云何菩薩學菩薩行、修菩薩",
    "T09n0278_057:0765b18": "道。」時，善財童子以聞法故，身心遍悅，不思",
    "T09n0278_057:0765b19": "議善根流派增廣，頭面敬禮天主光足，遶",
    "T09n0278_057:0765b20": "無數匝，戀仰辭去。",
    "T09n0278_057:0765b21": "從天宮下，漸向彼城，至遍友所，禮足圍遶，",
    "T09n0278_057:0765b22": "合掌恭敬，於一面立，白言：「聖者！我已先發",
    "T09n0278_057:0765b23": "阿耨多羅三藐三菩提心，而未知菩薩云何",
    "T09n0278_057:0765b24": "學菩薩行、修菩薩道？我聞聖者善能誘誨，",
    "T09n0278_057:0765b25": "願為我說。」遍友答言：「善男子！此有童子名",
    "T09n0278_057:0765b26": "善知眾藝，學菩薩字智。汝可問之，當為汝",
    "T09n0278_057:0765b27": "說。」",
    "T09n0278_057:0765b28": "爾時，善財即至其所，頭頂禮敬，於一面立，",
    "T09n0278_057:0765b29": "白言：「聖者！我已先發阿耨多羅三藐三菩提",
    "T09n0278_057:0765c01": "心，而未知菩薩云何學菩薩行、修菩薩道？",
    "T09n0278_057:0765c02": "我聞聖者善能誘誨，願為我說。」時，彼童子告",
    "T09n0278_057:0765c03": "善財言：「善男子！我得菩薩解脫，名善知眾",
    "T09n0278_057:0765c04": "藝。我恒唱持入此解脫根本之字，唱阿字",
    "T09n0278_057:0765c05": "時，入般若波羅蜜門，名菩薩威德各別境",
    "T09n0278_057:0765c06": "界；唱羅字時，入般若波羅蜜門，名平等",
    "T09n0278_057:0765c07": "一味最上無邊；唱波字時，入般若波羅",
    "T09n0278_057:0765c08": "蜜門，名法界無異相；唱者字時，入般若",
    "T09n0278_057:0765c09": "波羅蜜門，名普輪斷差別；唱多字時，入般",
    "T09n0278_057:0765c10": "若波羅蜜門，名得無依無上；唱邏字時，入",
    "T09n0278_057:0765c11": "般若波羅蜜門，名離依止無垢；唱荼徒假",
    "T09n0278_057:0765c12": "反字時，入般若波羅蜜門，名不退轉之",
    "T09n0278_057:0765c13": "行；唱婆字時，入般若波羅蜜門，名金剛",
    "T09n0278_057:0765c14": "場；唱荼字時，入般若波羅蜜門，名曰普",
    "T09n0278_057:0765c15": "輪；唱沙字時，入般若波羅蜜門，名為海",
    "T09n0278_057:0765c16": "藏；唱他字時，入般若波羅蜜門，名普生",
    "T09n0278_057:0765c17": "安住；唱那字時，入般若波羅蜜門，名圓",
    "T09n0278_057:0765c18": "滿光；唱那字時，入般若波羅蜜門，名",
    "T09n0278_057:0765c19": "差別積聚；唱史吒字時，入般若波羅蜜",
    "T09n0278_057:0765c20": "門，名普光明，息諸煩惱；唱迦字時，入般",
    "T09n0278_057:0765c21": "若波羅蜜門，名差別一味；唱娑字時，入",
    "T09n0278_057:0765c22": "般若波羅蜜門，名霈然法雨；唱摩字時，",
    "T09n0278_057:0765c23": "入般若波羅蜜門，名大流湍激，眾峯齊峙；",
    "T09n0278_057:0765c24": "唱伽字時，入般若波羅蜜門，名普上安立；",
    "T09n0278_057:0765c25": "唱娑他字時，入般若波羅蜜門，名真如藏",
    "T09n0278_057:0765c26": "遍平等；唱社字時，入般若波羅蜜門，名入",
    "T09n0278_057:0765c27": "世間海清淨；唱室者字時，入般若波羅蜜",
    "T09n0278_057:0765c28": "門，名一切諸佛正念莊嚴；唱拕字時，入",
    "T09n0278_057:0765c29": "般若波羅蜜門，名觀察圓滿法聚；唱奢字",
    "T09n0278_057:0766a01": "時，入般若波羅蜜門，名一切諸佛教授輪",
    "T09n0278_057:0766a02": "光；唱佉字時，入般若波羅蜜門，名淨修因",
    "T09n0278_057:0766a03": "地現前智藏；唱叉字時，入般若波羅蜜門，",
    "T09n0278_057:0766a04": "名息諸業海藏蘊；唱娑多字時，入般若波",
    "T09n0278_057:0766a05": "羅蜜門，名蠲諸惑障開淨光明；唱壤字時，",
    "T09n0278_057:0766a06": "入般若波羅蜜門，名作世間了悟因；唱頗",
    "T09n0278_057:0766a07": "字時，入般若波羅蜜門，名智慧輪，斷生死；",
    "T09n0278_057:0766a08": "唱婆字時，入般若波羅蜜門，名一切宮殿具",
    "T09n0278_057:0766a09": "足莊嚴；唱車字時，入般若波羅蜜門，名修",
    "T09n0278_057:0766a10": "行戒藏各別圓滿；唱娑摩字時，入般若波",
    "T09n0278_057:0766a11": "羅蜜門，名隨十方現見諸佛；唱訶娑字時，",
    "T09n0278_057:0766a12": "入般若波羅蜜門，名觀察一切無緣眾生，方",
    "T09n0278_057:0766a13": "便攝受，令生海藏；唱訶字時，入般若波羅",
    "T09n0278_057:0766a14": "蜜門，名修行趣入一切功德海；唱伽字時，",
    "T09n0278_057:0766a15": "入般若波羅蜜門，名持一切法雲堅固海藏；",
    "T09n0278_057:0766a16": "唱吒字時，入般若波羅蜜門，名十方諸佛",
    "T09n0278_057:0766a17": "隨願現前；唱拏字時，入般若波羅蜜門，名",
    "T09n0278_057:0766a18": "不動字輪聚集諸億字；唱娑頗字時，入般",
    "T09n0278_057:0766a19": "若波羅蜜門，名化眾生究竟處；唱娑迦字",
    "T09n0278_057:0766a20": "時，入般若波羅蜜門，名諸地滿足、無著無礙、",
    "T09n0278_057:0766a21": "解脫光明輪遍照；唱闍字時，入般若波羅",
    "T09n0278_057:0766a22": "蜜門，名宣說一切佛法境界；唱多娑字時，",
    "T09n0278_057:0766a23": "入般若波羅蜜門，名一切虛空法雷遍吼；",
    "T09n0278_057:0766a24": "唱侘恥加反字時，入般若波羅蜜門，名曉諸",
    "T09n0278_057:0766a25": "迷識無我明燈；唱陀字時，入般若波羅蜜",
    "T09n0278_057:0766a26": "門，名一切法輪出生之藏。善男子！我唱如",
    "T09n0278_057:0766a27": "是入諸解脫根本字時，此四十二般若波羅",
    "T09n0278_057:0766a28": "蜜門為首，入無量無數般若波羅蜜門。善男",
    "T09n0278_057:0766a29": "子！我唯知此善知眾藝菩薩解脫，如諸菩薩",
    "T09n0278_057:0766b01": "摩訶薩能於一切世、出世間善巧之法，以",
    "T09n0278_057:0766b02": "智通達到於彼岸。殊方異藝，咸綜無遺；文",
    "T09n0278_057:0766b03": "字算數蘊其深解；醫藥呪術善𤻲眾病。有",
    "T09n0278_057:0766b04": "諸眾生，鬼魅所持怨憎呪詛、惡星變怪、死屍",
    "T09n0278_057:0766b05": "奔逐、癲癇羸𤸃種種諸疾，咸能救之使得痊",
    "T09n0278_057:0766b06": "愈。又善別知金玉、珠貝、珊瑚、瑠璃、摩尼、硨磲、",
    "T09n0278_057:0766b07": "鷄薩羅等一切寶藏出生之處，品類不同，價",
    "T09n0278_057:0766b08": "直多少。村營鄉邑、大小都城、宮殿苑園、巖泉",
    "T09n0278_057:0766b09": "藪澤，凡是一切人眾所居，菩薩咸能隨方攝",
    "T09n0278_057:0766b10": "護。又善觀察天文地理、人相吉凶、鳥獸音聲、",
    "T09n0278_057:0766b11": "雲霞氣候、年穀豐儉、國土安危，如是世間",
    "T09n0278_057:0766b12": "所有技藝莫不該練，盡其源本。又能分別",
    "T09n0278_057:0766b13": "出世之法，正名辯義，觀察體相，隨順修行，智",
    "T09n0278_057:0766b14": "入其中，無疑無礙，無愚闇，無頑鈍，無憂",
    "T09n0278_057:0766b15": "惱，無沈沒，無不現證。而我云何能知、能說",
    "T09n0278_057:0766b16": "彼功德行？善男子！此摩竭提國有一聚落，彼",
    "T09n0278_057:0766b17": "中有城，名婆呾那。有優婆夷，號曰賢勝。汝",
    "T09n0278_057:0766b18": "詣彼問云何菩薩學菩薩行、修菩薩道。」時，",
    "T09n0278_057:0766b19": "善財童子頭面敬禮眾藝之足，遶無數匝，戀",
    "T09n0278_057:0766b20": "仰辭去。",
    "T09n0278_057:0766b21": "向聚落城至賢勝所，禮足圍遶，合掌恭敬，",
    "T09n0278_057:0766b22": "於一面立，白言：「聖者！我已先發阿耨多羅",
    "T09n0278_057:0766b23": "三藐三菩提心，而未知菩薩云何學菩薩行、",
    "T09n0278_057:0766b24": "修菩薩道？我聞聖者善能誘誨，願為我說。」",
    "T09n0278_057:0766b25": "賢勝答言：「善男子！我得菩薩法門，名無依",
    "T09n0278_057:0766b26": "處道場，既自開解復為人說。又得無盡三",
    "T09n0278_057:0766b27": "昧非彼三昧法，有盡無盡以能出生一切",
    "T09n0278_057:0766b28": "智性眼無盡故；又能出生一切智性耳無盡",
    "T09n0278_057:0766b29": "故；又能出生一切智性鼻無盡故；又能出",
    "T09n0278_057:0766c01": "生一切智性舌無盡故；又能出生一切智性",
    "T09n0278_057:0766c02": "身無盡故；又能出生一切智性意無盡故；又",
    "T09n0278_057:0766c03": "能出生一切智性種種慧明無盡故；又能出",
    "T09n0278_057:0766c04": "生一切智性周遍神通無盡故；又能出生一",
    "T09n0278_057:0766c05": "切智性如海波濤無量功德皆無盡故；又能",
    "T09n0278_057:0766c06": "出生一切智性遍世間光無盡故。善男子！我",
    "T09n0278_057:0766c07": "唯知此無依處道場法門，如諸菩薩摩訶薩",
    "T09n0278_057:0766c08": "一切無著功德行。而我云何盡能知說？善男",
    "T09n0278_057:0766c09": "子！南方有城，名為沃田。彼有長者，名堅固",
    "T09n0278_057:0766c10": "解脫。汝可往問云何菩薩學菩薩行、修菩",
    "T09n0278_057:0766c11": "薩道。」爾時，善財禮賢勝足，遶無數匝，戀慕",
    "T09n0278_057:0766c12": "瞻仰，辭退南行。",
    "T09n0278_057:0766c13": "到於彼城，詣長者所，禮足圍遶，合掌恭敬，",
    "T09n0278_057:0766c14": "於一面立，白言：「聖者！我已先發阿耨多羅",
    "T09n0278_057:0766c15": "三藐三菩提心，而未知菩薩云何學菩薩行、",
    "T09n0278_057:0766c16": "修菩薩道？我聞聖者善能誘誨，願為我說。」",
    "T09n0278_057:0766c17": "長者答言：「善男子！我得菩薩解脫，名無著",
    "T09n0278_057:0766c18": "清淨念。我自得是解脫已來，法願充滿，於",
    "T09n0278_057:0766c19": "十方佛所無復希求。善男子！我唯知此淨",
    "T09n0278_057:0766c20": "念解脫，如諸菩薩摩訶薩獲無所畏大師子",
    "T09n0278_057:0766c21": "吼，安住高廣福慧之聚。而我云何能知、能",
    "T09n0278_057:0766c22": "說彼功德行？善男子！即此城中有一長者，名",
    "T09n0278_057:0766c23": "為妙月，其長者宅常有光明。汝詣彼問云",
    "T09n0278_057:0766c24": "何菩薩學菩薩行、修菩薩道。」時，善財童子",
    "T09n0278_057:0766c25": "禮堅固足，遶無數匝，辭退而行。",
    "T09n0278_057:0766c26": "向妙月所，禮足圍遶，合掌恭敬，於一面立，",
    "T09n0278_057:0766c27": "白言：「聖者！我已先發阿耨多羅三藐三菩提",
    "T09n0278_057:0766c28": "心，而未知菩薩云何學菩薩行、修菩薩道？",
    "T09n0278_057:0766c29": "我聞聖者善能誘誨，願為我說。」妙月答言：",
    "T09n0278_057:0767a01": "「善男子！我得菩薩解脫，名淨智光明。善男",
    "T09n0278_057:0767a02": "子！我唯知此智光解脫，如諸菩薩摩訶薩",
    "T09n0278_057:0767a03": "證得無量解脫法門，而我云何能知、能說彼",
    "T09n0278_057:0767a04": "功德行？善男子！於此南方，有城名出生，彼",
    "T09n0278_057:0767a05": "有長者，名無勝軍。汝詣彼問云何菩薩學",
    "T09n0278_057:0767a06": "菩薩行、修菩薩道。」是時，善財禮妙月足，遶",
    "T09n0278_057:0767a07": "無數匝，戀仰辭去。",
    "T09n0278_057:0767a08": "漸向彼城，至長者所，禮足圍遶，合掌恭敬，",
    "T09n0278_057:0767a09": "於一面立，白言：「聖者！我已先發阿耨多羅",
    "T09n0278_057:0767a10": "三藐三菩提心，而未知菩薩云何學菩薩行、",
    "T09n0278_057:0767a11": "修菩薩道？我聞聖者善能誘誨，願為我說。」",
    "T09n0278_057:0767a12": "長者答言：「善男子！我得菩薩解脫，名無盡",
    "T09n0278_057:0767a13": "相。我以證此菩薩解脫，見無量佛，得無盡",
    "T09n0278_057:0767a14": "藏。善男子！我唯知此無盡相解脫，如諸菩",
    "T09n0278_057:0767a15": "薩摩訶薩得無限智、無礙辯才。而我云何能",
    "T09n0278_057:0767a16": "知、能說彼功德行？善男子！於此城南有一",
    "T09n0278_057:0767a17": "聚落，名之為法。彼聚落中有婆羅門，名尸",
    "T09n0278_057:0767a18": "毘最勝。汝詣彼問云何菩薩學菩薩行、修",
    "T09n0278_057:0767a19": "菩薩道。」時，善財童子禮無勝軍足，遶無數",
    "T09n0278_057:0767a20": "匝，戀仰辭去，漸次南行。",
    "T09n0278_057:0767a21": "詣彼聚落，見尸毘最勝，禮足圍遶，合掌恭敬，",
    "T09n0278_057:0767a22": "於一面立，白言：「聖者！我已先發阿耨多羅",
    "T09n0278_057:0767a23": "三藐三菩提心，而未知菩薩云何學菩薩行、",
    "T09n0278_057:0767a24": "修菩薩道？我聞聖者善能誘誨，願為我說。」",
    "T09n0278_057:0767a25": "婆羅門答言：「善男子！我得菩薩法門，名誠",
    "T09n0278_057:0767a26": "願語。過去、現在、未來菩薩以是語故，乃至",
    "T09n0278_057:0767a27": "於阿耨多羅三藐三菩提無有退轉，無已",
    "T09n0278_057:0767a28": "退，無現退，無當退。善男子！我以住於誠願",
    "T09n0278_057:0767a29": "語故，隨意所作莫不成滿。善男子！我唯",
    "T09n0278_057:0767b01": "知此誠語法門，如諸菩薩摩訶薩與誠願",
    "T09n0278_057:0767b02": "語，行止無違，言必以誠，未曾虛妄，無量功",
    "T09n0278_057:0767b03": "德因之出生。而我云何能知、能說？善男子！於",
    "T09n0278_057:0767b04": "此南方有城，名妙意華門。彼有童子，名曰",
    "T09n0278_057:0767b05": "德生。復有童女，名為有德。汝詣彼問云何",
    "T09n0278_057:0767b06": "菩薩學菩薩行、修菩薩道。」時，善財童子於",
    "T09n0278_057:0767b07": "法尊重，禮婆羅門足，遶無數匝，戀仰而去。",
    "T09n0278_057:0767b08": "漸次南行，至於彼城，見童子、童女，頂禮其",
    "T09n0278_057:0767b09": "足。圍遶畢已，於前合掌而作是言：「聖者！我",
    "T09n0278_057:0767b10": "已先發阿耨多羅三藐三菩提心，而未知菩",
    "T09n0278_057:0767b11": "薩云何學菩薩行、修菩薩道？唯願慈哀為",
    "T09n0278_057:0767b12": "我宣說！」時，童子、童女告善財言：「善男子！我",
    "T09n0278_057:0767b13": "等證得菩薩解脫，名為幻住。以斯淨智觀",
    "T09n0278_057:0767b14": "諸世間皆幻住，因緣生故；一切眾生皆幻住，",
    "T09n0278_057:0767b15": "業煩惱所起故；一切法皆幻住，無明有愛等",
    "T09n0278_057:0767b16": "展轉緣生故；一切三界皆幻住，顛倒智所生",
    "T09n0278_057:0767b17": "故；一切眾生生滅，生、老、死、憂悲、苦惱皆幻住，",
    "T09n0278_057:0767b18": "虛妄分別所生故；一切國土皆幻住，想倒、心",
    "T09n0278_057:0767b19": "倒、見倒、無明所現故；一切聲聞、辟支佛皆幻",
    "T09n0278_057:0767b20": "住，智斷分別所成故；一切菩薩皆幻住，能自",
    "T09n0278_057:0767b21": "調伏教化眾生殊勝智心及諸行願之所成",
    "T09n0278_057:0767b22": "故；一切菩薩眾會變化調伏諸所施為皆幻",
    "T09n0278_057:0767b23": "住，願及智所攝成故。善男子！幻境自性不",
    "T09n0278_057:0767b24": "可思議。善男子！我等二人但能知此菩薩解",
    "T09n0278_057:0767b25": "脫，如諸菩薩摩訶薩善入無邊諸事幻網。",
    "T09n0278_057:0767b26": "彼功德行，我等云何能知、能說？」時，童子、童女",
    "T09n0278_057:0767b27": "說自解脫已，諸善根力不思議故，令善財",
    "T09n0278_057:0767b28": "身柔軟、光澤，自說本願。",
    "T09n0278_057:0767b29": "大方廣佛華嚴經卷第五十七"
}