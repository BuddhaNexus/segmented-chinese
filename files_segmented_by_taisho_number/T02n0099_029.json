{
    "T02n0099_029:0205b24": "雜阿含經卷第二十九",
    "T02n0099_029:0205b26": "宋天竺三藏求那跋陀羅譯",
    "T02n0099_029:0205b27": "二九797（七九七）如是我聞：一時，佛住舍衛國祇樹給孤",
    "T02n0099_029:0205b28": "獨園。爾時，世尊告諸比丘：「有沙門法及沙門",
    "T02n0099_029:0205b29": "果。諦聽，善思，當為汝說。何等為沙門法？謂",
    "T02n0099_029:0205c01": "八聖道——正見乃至正定。何等為沙門果？謂須",
    "T02n0099_029:0205c02": "陀洹果、斯陀含果、阿那含果、阿羅漢果。何等",
    "T02n0099_029:0205c03": "為須陀洹果？謂三結斷。何等為斯陀含果？",
    "T02n0099_029:0205c04": "謂三結斷，貪、恚、癡薄。何等為阿那含果？謂五",
    "T02n0099_029:0205c05": "下分結盡。何等為阿羅漢果？謂貪、恚、癡永盡，",
    "T02n0099_029:0205c06": "一切煩惱永盡。」佛說此經已，諸比丘聞佛",
    "T02n0099_029:0205c07": "所說，歡喜奉行。",
    "T02n0099_029:0205c08": "798（七九八）如是我聞：一時，佛住舍衛國祇樹給孤",
    "T02n0099_029:0205c09": "獨園。爾時，世尊告諸比丘：「有沙門法、沙門、",
    "T02n0099_029:0205c10": "沙門義。諦聽，善思，當為汝說。何等為沙門",
    "T02n0099_029:0205c11": "法？謂八聖道——正見乃至正定。何等為沙門？",
    "T02n0099_029:0205c12": "謂成就此法者。何等為沙門義？謂貪欲永",
    "T02n0099_029:0205c13": "斷，瞋恚、癡永斷，一切煩惱永斷。」佛說此經",
    "T02n0099_029:0205c14": "已，諸比丘聞佛所說，歡喜奉行。",
    "T02n0099_029:0205c15": "799（七九九）如是我聞：一時，佛住舍衛國祇樹給孤",
    "T02n0099_029:0205c16": "獨園。爾時，世尊告諸比丘……如上說。差別者：",
    "T02n0099_029:0205c17": "「有沙門果。何等為沙門果？謂須陀洹果、斯陀",
    "T02n0099_029:0205c18": "含果、阿那含果、阿羅漢果。」佛說此經已，諸",
    "T02n0099_029:0205c19": "比丘聞佛所說，歡喜奉行。",
    "T02n0099_029:0205c20": "800（八〇〇）如是婆羅門法、婆羅門、婆羅門義、婆",
    "T02n0099_029:0205c21": "羅門果。",
    "T02n0099_029:0205c22": "梵行法、梵行者、梵行義、梵行果亦如上說。",
    "T02n0099_029:0205c23": "801（八〇一）如是我聞：一時，佛住舍衛國祇樹給孤",
    "T02n0099_029:0205c24": "獨園。爾時，世尊告諸比丘：「有五法，多所饒",
    "T02n0099_029:0205c25": "益修安那般那念。何等為五？住於淨戒波",
    "T02n0099_029:0205c26": "羅提木叉律儀，威儀行處具足，於微細罪",
    "T02n0099_029:0205c27": "能生怖畏，受持學戒，是名第一多所饒",
    "T02n0099_029:0205c28": "益修習安那般那念。復次，比丘！少欲、少事、少",
    "T02n0099_029:0205c29": "務，是名二法多所饒益修習安那般那念。",
    "T02n0099_029:0206a01": "復次，比丘！飲食知量，多少得中，不為飲食",
    "T02n0099_029:0206a02": "起求欲想，精勤思惟，是名三法多所饒益",
    "T02n0099_029:0206a03": "修安那般那念。復次，比丘！初夜、後夜不著",
    "T02n0099_029:0206a04": "睡眠，精勤思惟，是名四法多所饒益修安",
    "T02n0099_029:0206a05": "那般那念。復次，比丘！空閑林中，離諸憒閙，",
    "T02n0099_029:0206a06": "是名五法多種饒益修習安那般那念。」佛",
    "T02n0099_029:0206a07": "說此經已，諸比丘聞佛所說，歡喜奉行。",
    "T02n0099_029:0206a08": "802（八〇二）如是我聞：一時，佛住舍衛國祇樹給孤",
    "T02n0099_029:0206a09": "獨園。爾時，世尊告諸比丘：「當修安那般那",
    "T02n0099_029:0206a10": "念。若比丘修習安那般那念多修習者，得",
    "T02n0099_029:0206a11": "身止息及心止息，有覺有觀，寂滅、純一，明分",
    "T02n0099_029:0206a12": "想修習滿足。」佛說此經已，諸比丘聞佛所",
    "T02n0099_029:0206a13": "說，歡喜奉行。",
    "T02n0099_029:0206a14": "803（八〇三）如是我聞：一時，佛住舍衛國祇樹給",
    "T02n0099_029:0206a15": "孤獨園。爾時，世尊告諸比丘：「修習安那般那",
    "T02n0099_029:0206a16": "念。若比丘修習安那般那念，多修習者，得",
    "T02n0099_029:0206a17": "身心止息，有覺有觀，寂滅、純一，明分想修習",
    "T02n0099_029:0206a18": "滿足。何等為修習安那般那念多修習已，",
    "T02n0099_029:0206a19": "身心止息，有覺有觀，寂滅、純一，明分想修習",
    "T02n0099_029:0206a20": "滿足？是比丘若依聚落、城邑止住，晨朝著",
    "T02n0099_029:0206a21": "衣持鉢，入村乞食，善護其身，守諸根門，善",
    "T02n0099_029:0206a22": "繫心住。乞食已，還住處，舉衣鉢，洗足已，或",
    "T02n0099_029:0206a23": "入林中、閑房、樹下，或空露地，端身正坐，繫",
    "T02n0099_029:0206a24": "念面前，斷世貪愛，離欲清淨，瞋恚、睡眠、掉",
    "T02n0099_029:0206a25": "悔、疑斷，度諸疑惑，於諸善法心得決定。遠",
    "T02n0099_029:0206a26": "離五蓋煩惱於心，令慧力羸，為障礙分，不",
    "T02n0099_029:0206a27": "趣涅槃。念於內息，繫念善學，念於外息，",
    "T02n0099_029:0206a28": "繫念善學。息長息短，覺知一切身入息，於",
    "T02n0099_029:0206a29": "一切身入息善學，覺知一切身出息，於一切",
    "T02n0099_029:0206b01": "身出息善學。覺知一切身行息入息，於一切",
    "T02n0099_029:0206b02": "身行息入息善學，覺知一切身行息出息，於",
    "T02n0099_029:0206b03": "一切身行息出息善學。覺知喜，覺知樂，覺",
    "T02n0099_029:0206b04": "知心行，覺知心行息入息，於覺知心行息",
    "T02n0099_029:0206b05": "入息善學；覺知心行息出息，於覺知心行",
    "T02n0099_029:0206b06": "息出息善學。覺知心，覺知心悅，覺知心定，",
    "T02n0099_029:0206b07": "覺知心解脫入息，於覺知心解脫入息善",
    "T02n0099_029:0206b08": "學，覺知心解脫出息，於覺知心解脫出息",
    "T02n0099_029:0206b09": "善學，觀察無常，觀察斷，觀察無欲，觀察滅",
    "T02n0099_029:0206b10": "入息，於觀察滅入息善學；觀察滅出息，於",
    "T02n0099_029:0206b11": "觀察滅出息善學，是名修安那般那念，身",
    "T02n0099_029:0206b12": "止息、心止息，有覺有觀，寂滅、純一，明分想修",
    "T02n0099_029:0206b13": "習滿足。」佛說此經已，諸比丘聞佛所說，歡",
    "T02n0099_029:0206b14": "喜奉行。",
    "T02n0099_029:0206b15": "804（八〇四）如是我聞：一時，佛住舍衛國祇樹給",
    "T02n0099_029:0206b16": "孤獨園。爾時，世尊告諸比丘：「當修安那般",
    "T02n0099_029:0206b17": "那念。安那般那念修習多修習者，斷諸覺",
    "T02n0099_029:0206b18": "想。云何安那般那念修習多修習斷諸覺",
    "T02n0099_029:0206b19": "想？若比丘依止聚落、城邑住……」如上廣說，乃",
    "T02n0099_029:0206b20": "至「於出息滅善學，是名安那般那念修習",
    "T02n0099_029:0206b21": "多修習斷諸覺想。」佛說此經已，諸比丘聞",
    "T02n0099_029:0206b22": "佛所說，歡喜奉行。如斷覺想，如是不動",
    "T02n0099_029:0206b23": "搖，得大果大福利，如是得甘露、究竟甘露，",
    "T02n0099_029:0206b24": "得二果、四果、七果，一一經亦如上說。",
    "T02n0099_029:0206b25": "805（八〇五）如是我聞：一時，佛住舍衛國祇樹給",
    "T02n0099_029:0206b26": "孤獨園。爾時，世尊告諸比丘：「如我所說安",
    "T02n0099_029:0206b27": "那般那念，汝等修習不？」時，有比丘名阿梨",
    "T02n0099_029:0206b28": "瑟吒，於眾中坐，即從座起，整衣服，為佛",
    "T02n0099_029:0206b29": "作禮，右膝著地，合掌白佛言：「世尊！世尊所",
    "T02n0099_029:0206c01": "說安那般那念，我已修習。」佛告阿梨瑟吒比",
    "T02n0099_029:0206c02": "丘：「汝云何修習我所說安那般那念？」比丘白",
    "T02n0099_029:0206c03": "佛：「世尊！我於過去諸行不顧念，未來諸行",
    "T02n0099_029:0206c04": "不生欣樂，於現在諸行不生染著，於內",
    "T02n0099_029:0206c05": "外對礙想善正除滅。我已如是修世尊所",
    "T02n0099_029:0206c06": "說安那般那念。」佛告阿梨瑟吒比丘：「汝實修",
    "T02n0099_029:0206c07": "我所說安那般那念，非不修，然其比丘於",
    "T02n0099_029:0206c08": "汝所修安那般那念所，更有勝妙過其上",
    "T02n0099_029:0206c09": "者。何等是勝妙過阿梨瑟吒所修安那般那",
    "T02n0099_029:0206c10": "念者？是比丘依止城邑、聚落……」如前廣說，乃",
    "T02n0099_029:0206c11": "至「於滅出息觀察善學，是名，阿梨瑟吒比",
    "T02n0099_029:0206c12": "丘！勝妙過汝所修安那般那念者。」佛說此",
    "T02n0099_029:0206c13": "經已，諸比丘聞佛所說，歡喜奉行。",
    "T02n0099_029:0206c14": "806（八〇六）如是我聞：一時，佛住舍衛國祇樹給",
    "T02n0099_029:0206c15": "孤獨園。爾時，世尊於晨朝時著衣持鉢，入",
    "T02n0099_029:0206c16": "舍衛城乞食。食已，還精舍，舉衣鉢，洗足已，",
    "T02n0099_029:0206c17": "持尼師檀入安陀林，坐一樹下，晝日禪",
    "T02n0099_029:0206c18": "思。時，尊者罽賓那亦晨朝時著衣持鉢，",
    "T02n0099_029:0206c19": "入舍衛城乞食。還，舉衣鉢，洗足已，持尼師",
    "T02n0099_029:0206c20": "檀入安陀林，於樹下坐禪，去佛不遠，正",
    "T02n0099_029:0206c21": "身不動，身心正直，勝妙思惟。爾時，眾多比",
    "T02n0099_029:0206c22": "丘晡時從禪覺，往詣佛所，稽首禮佛足，退",
    "T02n0099_029:0206c23": "坐一面。佛語諸比丘：「汝等見尊者罽賓那",
    "T02n0099_029:0206c24": "不？去我不遠，正身端坐，身心不動，住勝妙",
    "T02n0099_029:0206c25": "住。」諸比丘白佛：「世尊！我等數見彼尊者正",
    "T02n0099_029:0206c26": "身端坐，善攝其身，不傾不動，專心勝妙。」佛",
    "T02n0099_029:0206c27": "告諸比丘：「若比丘修習三昧，身心安住，不",
    "T02n0099_029:0206c28": "傾不動，住勝妙住者，此比丘得此三昧，不",
    "T02n0099_029:0206c29": "勤方便，隨欲即得。」諸比丘白佛：「何等三昧，",
    "T02n0099_029:0207a01": "比丘得此三昧，身心不動，住勝妙住？」佛告",
    "T02n0099_029:0207a02": "諸比丘：「若比丘依止聚落，晨朝著衣持鉢，",
    "T02n0099_029:0207a03": "入村乞食已，還精舍，舉衣鉢，洗足已，入",
    "T02n0099_029:0207a04": "林中，若閑房、露坐，思惟繫念，乃至息滅觀察",
    "T02n0099_029:0207a05": "善學，是名三昧，若比丘端坐思惟，身心不",
    "T02n0099_029:0207a06": "動，住勝妙住。」佛說此經已，諸比丘聞佛所",
    "T02n0099_029:0207a07": "說，歡喜奉行。",
    "T02n0099_029:0207a08": "807（八〇七）如是我聞：一時，佛住一奢能伽羅林",
    "T02n0099_029:0207a09": "中。爾時，世尊告諸比丘：「我欲二月坐禪，諸",
    "T02n0099_029:0207a10": "比丘勿復往來，唯除送食比丘及布薩時。」",
    "T02n0099_029:0207a11": "爾時，世尊作是語已，即二月坐禪，無一比",
    "T02n0099_029:0207a12": "丘敢往來者，唯除送食及布薩時。爾時，世尊",
    "T02n0099_029:0207a13": "坐禪二月過已，從禪覺，於比丘僧前坐，告",
    "T02n0099_029:0207a14": "諸比丘：「若諸外道出家來問汝等：『沙門瞿",
    "T02n0099_029:0207a15": "曇於二月中云何坐禪？』汝應答言：『如來二",
    "T02n0099_029:0207a16": "月以安那般那念坐禪思惟住。』所以者何？",
    "T02n0099_029:0207a17": "我於此二月念安那般那，多住思惟，入息",
    "T02n0099_029:0207a18": "時念入息如實知，出息時念出息如實知。",
    "T02n0099_029:0207a19": "若長若短，一切身覺入息念如實知，一切身",
    "T02n0099_029:0207a20": "覺出息念如實知。身行休息入息念如實知，",
    "T02n0099_029:0207a21": "乃至滅出息念如實知。我悉知已，我時作是",
    "T02n0099_029:0207a22": "念：『此則麁思惟住，我今於此思惟止息已，",
    "T02n0099_029:0207a23": "當更修餘微細修住而住。』「爾時，我息止麁思",
    "T02n0099_029:0207a24": "惟已，即更入微細思惟，多住而住。時，有三",
    "T02n0099_029:0207a25": "天子，極上妙色，過夜來至我所。一天子作",
    "T02n0099_029:0207a26": "是言：『沙門瞿曇時到。』復有一天子言：『此非",
    "T02n0099_029:0207a27": "時到，是時向至。』第三天子言：『非為時到，亦",
    "T02n0099_029:0207a28": "非時向至，此則修住，是阿羅訶寂滅耳！』」佛",
    "T02n0099_029:0207a29": "告諸比丘：「若有正說，聖住、天住、梵住、學住、",
    "T02n0099_029:0207b01": "無學住、如來住，學人所不得當得，不到當",
    "T02n0099_029:0207b02": "到，不證當證，無學人現法樂住者，謂安那",
    "T02n0099_029:0207b03": "般那念，此則正說。所以者何？安那般那念者，",
    "T02n0099_029:0207b04": "是聖住、天住、梵住，乃至無學現法樂住。」佛",
    "T02n0099_029:0207b05": "說此經已，諸比丘聞佛所說，歡喜奉行。",
    "T02n0099_029:0207b06": "808（八〇八）如是我聞：一時，佛住迦毘羅越尼拘",
    "T02n0099_029:0207b07": "律樹園中。爾時，釋氏摩訶男詣尊者迦磨",
    "T02n0099_029:0207b08": "比丘所，禮迦磨比丘足已，退坐一面，語迦",
    "T02n0099_029:0207b09": "磨比丘言：「云何？尊者迦磨！學住者為即是",
    "T02n0099_029:0207b10": "如來住耶？為學住異、如來住異？」迦磨比丘答",
    "T02n0099_029:0207b11": "言：「摩訶男！學住異、如來住異。摩訶男！學住",
    "T02n0099_029:0207b12": "者，斷五蓋多住。如來住者，於五蓋已斷已",
    "T02n0099_029:0207b13": "知，斷其根本，如截多羅樹頭，更不生長，",
    "T02n0099_029:0207b14": "於未來世成不生法。「一時，世尊住一奢能",
    "T02n0099_029:0207b15": "伽羅林中。爾時，世尊告諸比丘：『我欲於此",
    "T02n0099_029:0207b16": "一奢能伽羅林中二月坐禪，汝諸比丘勿",
    "T02n0099_029:0207b17": "使往來，唯除送食比丘及布薩時……』廣說如",
    "T02n0099_029:0207b18": "前，乃至『無學現法樂住。以是故知，摩訶男！",
    "T02n0099_029:0207b19": "學住異、如來住異。』」釋氏摩訶男聞迦磨比丘",
    "T02n0099_029:0207b20": "所說歡喜，從座起去。",
    "T02n0099_029:0207b21": "809（八〇九）如是我聞：一時，佛住金剛聚落跋求",
    "T02n0099_029:0207b22": "摩河側薩羅梨林中。爾時，世尊為諸比丘",
    "T02n0099_029:0207b23": "說不淨觀，讚歎不淨觀言：「諸比丘修不淨",
    "T02n0099_029:0207b24": "觀，多修習者，得大果大福利。」時，諸比丘修",
    "T02n0099_029:0207b25": "不淨觀已，極厭患身，或以刀自殺，或服毒",
    "T02n0099_029:0207b26": "藥，或繩自絞、投巖自殺，或令餘比丘殺。有",
    "T02n0099_029:0207b27": "異比丘極生厭患惡露不淨，至鹿林梵志",
    "T02n0099_029:0207b28": "子所，語鹿林梵志子言：「賢首！汝能殺我者，",
    "T02n0099_029:0207b29": "衣鉢屬汝。」時，鹿林梵志子即殺彼比丘，持",
    "T02n0099_029:0207c01": "刀至跋求摩河邊，洗刀時，有魔天住於空",
    "T02n0099_029:0207c02": "中，讚鹿林梵志子言：「善哉！善哉！賢首！汝得",
    "T02n0099_029:0207c03": "無量功德，能令諸沙門釋子持戒有德，未度",
    "T02n0099_029:0207c04": "者度，未脫者脫，未穌息者令得穌息，未",
    "T02n0099_029:0207c05": "涅槃者令得涅槃，諸長利衣鉢雜物悉皆",
    "T02n0099_029:0207c06": "屬汝。」時，鹿林梵志子聞讚歎已，增惡邪見，",
    "T02n0099_029:0207c07": "作是念：「我今真實大作福德，令沙門釋子",
    "T02n0099_029:0207c08": "持戒功德者，未度者度，未脫者脫，未穌息",
    "T02n0099_029:0207c09": "者令得穌息，未涅槃者令得涅槃，衣鉢",
    "T02n0099_029:0207c10": "雜物悉皆屬我。」於是手執利刀，循諸房舍、",
    "T02n0099_029:0207c11": "諸經行處、別房、禪房，見諸比丘，作如是言：",
    "T02n0099_029:0207c12": "「何等沙門持戒有德，未度者我能令度，未脫",
    "T02n0099_029:0207c13": "者令脫，未穌息者令得穌息，未涅槃令",
    "T02n0099_029:0207c14": "得涅槃？」時，有諸比丘厭患身者，皆出房",
    "T02n0099_029:0207c15": "舍，語鹿林梵志子言：「我未得度，汝當度我；",
    "T02n0099_029:0207c16": "我未得脫，汝當脫我；我未得穌息，汝當",
    "T02n0099_029:0207c17": "令我得穌息；我未得涅槃，汝當令我得",
    "T02n0099_029:0207c18": "涅槃。」時，鹿林梵志子即以利刀殺彼比丘，",
    "T02n0099_029:0207c19": "次第，乃至殺六十人。爾時，世尊至十五日說",
    "T02n0099_029:0207c20": "戒時，於眾僧前坐，告尊者阿難：「何因何緣",
    "T02n0099_029:0207c21": "諸比丘轉少、轉減、轉盡？」阿難白佛言：「世尊",
    "T02n0099_029:0207c22": "為諸比丘說修不淨觀，讚歎不淨觀。諸比",
    "T02n0099_029:0207c23": "丘修不淨觀已，極厭患身……」廣說乃至「殺六",
    "T02n0099_029:0207c24": "十比丘。世尊！以是因緣故，令諸比丘轉少、",
    "T02n0099_029:0207c25": "轉減、轉盡。唯願世尊更說餘法，令諸比丘",
    "T02n0099_029:0207c26": "聞已，勤修智慧，樂受正法，樂住正法。」佛",
    "T02n0099_029:0207c27": "告阿難：「是故，我今次第說，住微細住，隨",
    "T02n0099_029:0207c28": "順開覺，已起、未起惡不善法速令休息，如",
    "T02n0099_029:0207c29": "天大雨，起、未起塵能令休息。如是，比丘！修",
    "T02n0099_029:0208a01": "微細住，諸起、未起惡不善法能令休息，阿",
    "T02n0099_029:0208a02": "難！何等為微細住多修習，隨順開覺，已起、",
    "T02n0099_029:0208a03": "未起惡不善法能令休息？謂安那般那念住。」",
    "T02n0099_029:0208a04": "阿難白佛：「云何修習安那般那念住，隨順",
    "T02n0099_029:0208a05": "開覺，已起、未起惡不善法能令休息？」佛告",
    "T02n0099_029:0208a06": "阿難：「若比丘依止聚落……」如前廣說，乃至「如",
    "T02n0099_029:0208a07": "滅出息念而學。」佛說此經已，尊者阿難聞",
    "T02n0099_029:0208a08": "佛所說，歡喜奉行。",
    "T02n0099_029:0208a09": "810（八一〇）如是我聞：一時，佛住金剛跋求摩河",
    "T02n0099_029:0208a10": "側薩羅梨林中。爾時，尊者阿難獨一靜處，思",
    "T02n0099_029:0208a11": "惟禪思，作如是念：「頗有一法，修習多修習，",
    "T02n0099_029:0208a12": "令四法滿足；四法滿足已，七法滿足；七法滿",
    "T02n0099_029:0208a13": "足已，二法滿足？」時，尊者阿難從禪覺已，往",
    "T02n0099_029:0208a14": "詣佛所，稽首禮足，退坐一面，白佛言：「世尊！",
    "T02n0099_029:0208a15": "我獨一靜處，思惟禪思，作是念：『頗有一法，",
    "T02n0099_029:0208a16": "多修習已，令四法滿足，乃至二法滿足？我今",
    "T02n0099_029:0208a17": "問世尊，寧有一法，多修習已，能令，乃至二",
    "T02n0099_029:0208a18": "法滿足耶？』」佛告阿難：「有一法，多修習已，乃",
    "T02n0099_029:0208a19": "至能令二法滿足。何等為一法？謂安那般那",
    "T02n0099_029:0208a20": "念。多修習已，能令四念處滿足；四念處滿足",
    "T02n0099_029:0208a21": "已，七覺分滿足；七覺分滿足已，明、解脫滿",
    "T02n0099_029:0208a22": "足。云何修安那般那念，四念處滿足？是比",
    "T02n0099_029:0208a23": "丘依止聚落，乃至如滅出息念學。阿難！如",
    "T02n0099_029:0208a24": "是聖弟子入息念時如入息念學，出息念時",
    "T02n0099_029:0208a25": "如出息念學；若長若短，一切身行覺知，入息",
    "T02n0099_029:0208a26": "念時如入息念學，出息念時如出息念學；",
    "T02n0099_029:0208a27": "身行休息入息念時，如身行休息入息念",
    "T02n0099_029:0208a28": "學；身行休息出息念時，如身行休息出息念",
    "T02n0099_029:0208a29": "學。聖弟子爾時身身觀念住，異於身者，彼",
    "T02n0099_029:0208b01": "亦如是隨身比思惟。「若有時聖弟子喜覺",
    "T02n0099_029:0208b02": "知，樂覺知，心行覺知，心行息覺知，入息念時",
    "T02n0099_029:0208b03": "如心行息入息念學，心行息出息念時如",
    "T02n0099_029:0208b04": "心行息出息念學。是聖弟子爾時受受觀念",
    "T02n0099_029:0208b05": "住，若復異受者，彼亦受隨身比思惟。有",
    "T02n0099_029:0208b06": "時聖弟子心覺知，心悅、心定、心解脫覺知，入",
    "T02n0099_029:0208b07": "息念時如入息念學，心解脫出息念時如",
    "T02n0099_029:0208b08": "心解脫出息念學，是聖弟子爾時心心觀念",
    "T02n0099_029:0208b09": "住，若有異心者，彼亦隨心比思惟。「若聖弟",
    "T02n0099_029:0208b10": "子有時觀無常、斷、無欲、滅，如無常、斷、無欲、滅",
    "T02n0099_029:0208b11": "觀住學，是聖弟子爾時法法觀念住異於",
    "T02n0099_029:0208b12": "法者，亦隨法比思惟，是名修安那般那念，",
    "T02n0099_029:0208b13": "滿足四念處。」阿難白佛：「如是修習安那般",
    "T02n0099_029:0208b14": "那念，令四念處滿足。云何修四念處，令七",
    "T02n0099_029:0208b15": "覺分滿足？」佛告阿難：「若比丘身身觀念住，念",
    "T02n0099_029:0208b16": "住已，繫念住不忘。爾時方便修念覺分，修",
    "T02n0099_029:0208b17": "念覺分已，念覺分滿足；念覺滿足已，於法",
    "T02n0099_029:0208b18": "選擇思量。爾時方便修擇法覺分，修擇法",
    "T02n0099_029:0208b19": "覺分已，擇法覺分滿足，於法選擇分別思量",
    "T02n0099_029:0208b20": "已，得精勤方便。爾時方便修習精進覺分，",
    "T02n0099_029:0208b21": "修精進覺分已，精進覺分滿足，方便精進已，",
    "T02n0099_029:0208b22": "則心歡喜。爾時方便修喜覺分，修喜覺分",
    "T02n0099_029:0208b23": "已，喜覺分滿足，歡喜已，身心猗息。爾時方",
    "T02n0099_029:0208b24": "便修猗覺分，修猗覺分已，猗覺分滿足，",
    "T02n0099_029:0208b25": "身心樂已，得三昧。爾時修定覺分，修定覺",
    "T02n0099_029:0208b26": "分已，定覺分滿足，定覺分滿足已，貪憂則",
    "T02n0099_029:0208b27": "滅，得平等捨。爾時方便修捨覺分，修捨覺",
    "T02n0099_029:0208b28": "分已，捨覺分滿足，受、心、法法念處亦如是",
    "T02n0099_029:0208b29": "說，是名修四念處，滿足七覺分。」阿難白佛：",
    "T02n0099_029:0208c01": "「是名修四念處，滿足七覺分。云何修七覺",
    "T02n0099_029:0208c02": "分，滿足明、解脫？」佛告阿難：「若比丘修念覺",
    "T02n0099_029:0208c03": "分，依遠離、依無欲、依滅、向於捨；修念覺",
    "T02n0099_029:0208c04": "分已，滿足明、解脫。乃至修捨覺分，依遠離、",
    "T02n0099_029:0208c05": "依無欲、依滅、向於捨，如是修捨覺分已，",
    "T02n0099_029:0208c06": "明、解脫滿足。阿難！是名法法相類、法法相潤。",
    "T02n0099_029:0208c07": "如是十三法，一法為增上，一法為門，次第",
    "T02n0099_029:0208c08": "增進，修習滿足。」佛說此經已，尊者阿難聞",
    "T02n0099_029:0208c09": "佛所說，歡喜奉行。",
    "T02n0099_029:0208c10": "811-812（八一一～八一二）如是異比丘所問，佛問諸比丘",
    "T02n0099_029:0208c11": "亦如上說。",
    "T02n0099_029:0208c12": "813（八一三）如是我聞：一時，佛住金毘羅聚落金",
    "T02n0099_029:0208c13": "毘林中。爾時，世尊告尊者金毘羅：「我今當",
    "T02n0099_029:0208c14": "說精勤修習四念處。諦聽，善思，當為汝",
    "T02n0099_029:0208c15": "說。」爾時，尊者金毘羅默然住，如是再三。爾時，",
    "T02n0099_029:0208c16": "尊者阿難語尊者金毘羅：「今大師告汝！」如",
    "T02n0099_029:0208c17": "是三說。尊者金毘羅語尊者阿難：「我已知。",
    "T02n0099_029:0208c18": "尊者阿難！我已知。尊者瞿曇！」爾時，尊者阿難",
    "T02n0099_029:0208c19": "白佛言：「世尊！是時。世尊！是時。善逝！唯願為",
    "T02n0099_029:0208c20": "諸比丘說精勤修四念處，諸比丘聞已，當",
    "T02n0099_029:0208c21": "受奉行。」",
    "T02n0099_029:0208c22": "佛告阿難：「諦聽，善思，當為汝說。若比丘入",
    "T02n0099_029:0208c23": "息念時如入息學，乃至滅出息時如滅出",
    "T02n0099_029:0208c24": "息學；爾時聖弟子念入息時如念入息學，",
    "T02n0099_029:0208c25": "乃至身行止息出息時如身行止息出息學，",
    "T02n0099_029:0208c26": "爾時聖弟子身身觀念住。爾時聖弟子身",
    "T02n0099_029:0208c27": "身觀念住已，如是知善內思惟。」佛告阿難：",
    "T02n0099_029:0208c28": "「譬如有人乘車輿從東方顛沛而來，當於",
    "T02n0099_029:0208c29": "爾時踐蹈諸土堆壠不？」阿難白佛：「如是，",
    "T02n0099_029:0208c30": "世尊！」佛告阿難：「如是聖弟子念入息時",
    "T02n0099_029:0209a01": "如入息念學，如是乃至善內思惟。若爾時",
    "T02n0099_029:0209a02": "聖弟子覺知喜，乃至覺知意行息學，聖弟子",
    "T02n0099_029:0209a03": "受受觀念住。聖弟子受受觀念已，如是知善",
    "T02n0099_029:0209a04": "內思惟。譬如有人乘車輿從南方顛沛而",
    "T02n0099_029:0209a05": "來，云何？阿難！當踐蹈土堆壠不？」阿難白佛：",
    "T02n0099_029:0209a06": "「如是，世尊！」佛告阿難：「如是聖弟子受受觀",
    "T02n0099_029:0209a07": "念住，知善內思惟。若聖弟子覺知心、欣悅心、",
    "T02n0099_029:0209a08": "定心，解脫心入息如解脫心入息學，解脫心",
    "T02n0099_029:0209a09": "出息如解脫心出息學，爾時聖弟子心心",
    "T02n0099_029:0209a10": "觀念住。如是聖弟子心心觀念住已，知善內",
    "T02n0099_029:0209a11": "思惟。譬如有人乘車輿從西方來，彼當踐",
    "T02n0099_029:0209a12": "蹈土堆壠不？」阿難白佛：「如是，世尊！」佛告阿",
    "T02n0099_029:0209a13": "難：「如是聖弟子覺知心，乃至心解脫出息",
    "T02n0099_029:0209a14": "如心解脫出息學；如是聖弟子爾時心心",
    "T02n0099_029:0209a15": "觀念住，知善內思惟。善於身、受、心，貪憂滅捨，",
    "T02n0099_029:0209a16": "爾時聖弟子法法觀念住。如是聖弟子法法",
    "T02n0099_029:0209a17": "觀念住已，知善內思惟。阿難！譬如四衢道",
    "T02n0099_029:0209a18": "有土堆壠，有人乘車輿從北方顛沛而來，",
    "T02n0099_029:0209a19": "當踐蹈土堆壠不？」阿難白佛：「如是，世尊！」佛",
    "T02n0099_029:0209a20": "告阿難：「如是，聖弟子法法觀念住，知善內",
    "T02n0099_029:0209a21": "思惟。阿難！是名比丘精勤方便修四念處。」佛",
    "T02n0099_029:0209a22": "說此經已，尊者阿難聞佛所說，歡喜奉行。",
    "T02n0099_029:0209a23": "814（八一四）如是我聞：一時，佛住舍衛國祇樹給",
    "T02n0099_029:0209a24": "孤獨園。爾時，世尊告諸比丘：「當修安那般那",
    "T02n0099_029:0209a25": "念。修安那般那念多修習已，身不疲倦，眼",
    "T02n0099_029:0209a26": "亦不患，樂隨順觀住，樂覺知，不染著樂。云",
    "T02n0099_029:0209a27": "何修安那般那念，身不疲倦，眼亦不患，樂",
    "T02n0099_029:0209a28": "隨觀住，樂覺知，不染著樂？是比丘依止聚",
    "T02n0099_029:0209a29": "落，乃至觀滅出息時如滅出息學，是名",
    "T02n0099_029:0209b01": "修安那般那念，身不疲倦，眼亦不患，樂隨",
    "T02n0099_029:0209b02": "觀住，樂覺知，不染著樂。如是修安那般那",
    "T02n0099_029:0209b03": "念者，得大果大福利。是比丘欲求離欲、",
    "T02n0099_029:0209b04": "惡不善法，有覺有觀，離生喜樂，初禪具足住，",
    "T02n0099_029:0209b05": "是比丘當修安那般那念。如是修安那般",
    "T02n0099_029:0209b06": "那念，得大果大福利。是比丘欲求第二、第",
    "T02n0099_029:0209b07": "三、第四禪，慈、悲、喜、捨，空入處、識入處、無所有",
    "T02n0099_029:0209b08": "入處、非想非非想入處，具足三結盡，得須陀",
    "T02n0099_029:0209b09": "洹果；三結盡，貪、恚、癡薄，得斯陀含果；五下分",
    "T02n0099_029:0209b10": "結盡，得阿那含果，得無量種神通力，天耳、",
    "T02n0099_029:0209b11": "他心智、宿命智、生死智、漏盡智者。如是比丘",
    "T02n0099_029:0209b12": "當修安那般那念。如是安那般那念，得大",
    "T02n0099_029:0209b13": "果大福利。」佛說此經已，諸比丘聞佛所說，",
    "T02n0099_029:0209b14": "歡喜奉行。",
    "T02n0099_029:0209b15": "815（八一五）如是我聞：一時，佛住舍衛國祇樹給孤",
    "T02n0099_029:0209b16": "獨園夏安居。爾時，眾多上座聲聞於世尊左",
    "T02n0099_029:0209b17": "右樹下、窟中安居。時，有眾多年少比丘詣",
    "T02n0099_029:0209b18": "佛所，稽首佛足，退坐一面。佛為諸年少比",
    "T02n0099_029:0209b19": "丘種種說法，示、教、照、喜；示、教、照、喜已，默然",
    "T02n0099_029:0209b20": "住。諸年少比丘聞佛所說，歡喜隨喜，從座",
    "T02n0099_029:0209b21": "起，作禮而去。",
    "T02n0099_029:0209b22": "諸年少比丘往詣上座比丘所，禮諸上座",
    "T02n0099_029:0209b23": "足已，於一面坐。時，諸上座比丘作是念：「我",
    "T02n0099_029:0209b24": "等當攝受此諸年少比丘，或一人受一人，",
    "T02n0099_029:0209b25": "或一人受二、三、多人。」作是念已，即便攝受，",
    "T02n0099_029:0209b26": "或一人受一人，或受二、三、多人，或有上座",
    "T02n0099_029:0209b27": "乃至受六十人。爾時，世尊十五日布薩時，於",
    "T02n0099_029:0209b28": "大眾前敷座而坐。爾時，世尊觀察諸比丘",
    "T02n0099_029:0209b29": "已，告比丘：「善哉！善哉！我今喜諸比丘行",
    "T02n0099_029:0209c01": "諸正事。是故，比丘！當勤精進。」於此舍衛國，",
    "T02n0099_029:0209c02": "滿迦低月，諸處人間比丘聞世尊於舍衛",
    "T02n0099_029:0209c03": "國安居，滿迦低月滿已，作衣竟，持衣鉢，",
    "T02n0099_029:0209c04": "於舍衛國人間遊行。漸至舍衛國，舉衣鉢，",
    "T02n0099_029:0209c05": "洗足已，詣世尊所，稽首禮足已，退坐一面。",
    "T02n0099_029:0209c06": "爾時，世尊為人間比丘種種說法，示、教、照、喜",
    "T02n0099_029:0209c07": "已，默然住。爾時人間比丘聞佛說法，歡喜",
    "T02n0099_029:0209c08": "隨喜，從座起，作禮而去。往詣上座比丘所，",
    "T02n0099_029:0209c09": "稽首禮足，退坐一面。時，諸上座作是念：「我",
    "T02n0099_029:0209c10": "等當受此人間比丘，或一人受一人，或二、",
    "T02n0099_029:0209c11": "三，乃至多人。」即便受之，或一人受一人，或",
    "T02n0099_029:0209c12": "二、三，乃至有受六十人者。彼上座比丘受",
    "T02n0099_029:0209c13": "諸人間比丘，教誡、教授，善知先後次第。爾時，",
    "T02n0099_029:0209c14": "世尊月十五日布薩時，於大眾前敷座而",
    "T02n0099_029:0209c15": "坐，觀察諸比丘眾，告諸比丘：「善哉！善哉！諸",
    "T02n0099_029:0209c16": "比丘！我欣汝等所行正事，樂汝等所行正",
    "T02n0099_029:0209c17": "事。諸比丘！過去諸佛亦有比丘眾所行正",
    "T02n0099_029:0209c18": "事如今此眾，未來諸佛所有諸眾亦當如",
    "T02n0099_029:0209c19": "是所行正事如今此眾。所以者何？今此眾",
    "T02n0099_029:0209c20": "中諸長老比丘，有得初禪、第二禪、第三禪、第",
    "T02n0099_029:0209c21": "四禪，慈、悲、喜、捨，空入處、識入處、無所有入",
    "T02n0099_029:0209c22": "處、非想非非想處具足住。有比丘三結盡，",
    "T02n0099_029:0209c23": "得須陀洹，不墮惡趣法，決定正向三菩",
    "T02n0099_029:0209c24": "提，七有天人往生，究竟苦邊。有比丘三結",
    "T02n0099_029:0209c25": "盡，貪、恚、癡薄，得斯陀含。有比丘五下分結",
    "T02n0099_029:0209c26": "盡，得阿那含，生般涅槃，不復還生此世。有",
    "T02n0099_029:0209c27": "比丘得無量神通境界，天耳、他心智、宿命智、",
    "T02n0099_029:0209c28": "生死智、漏盡智。有比丘修不淨觀，斷貪欲，",
    "T02n0099_029:0209c29": "修慈心，斷瞋恚，修無常想，斷我慢，修安",
    "T02n0099_029:0210a01": "那般那念，斷覺想。云何？比丘！修安那般那",
    "T02n0099_029:0210a02": "念斷覺想？是比丘依止聚落，乃至觀滅出",
    "T02n0099_029:0210a03": "息如觀滅出息學，是名修安那般那念",
    "T02n0099_029:0210a04": "斷覺想。」佛說此經已，諸比丘聞佛所說，歡",
    "T02n0099_029:0210a05": "喜奉行。",
    "T02n0099_029:0210a06": "816（八一六）如是我聞：一時，佛住舍衛國祇樹給",
    "T02n0099_029:0210a07": "孤獨園。爾時，世尊告諸比丘：「有三學。何等",
    "T02n0099_029:0210a08": "為三？謂增上戒學、增上意學、謂增上慧",
    "T02n0099_029:0210a09": "學。」爾時，世尊即說偈言：",
    "T02n0099_029:0210a10": "「三學具足者，　　是比丘正行，",
    "T02n0099_029:0210a11": "增上戒心慧，　　三法勤精進，",
    "T02n0099_029:0210a12": "勇猛堅固城，　　常守護諸根。",
    "T02n0099_029:0210a13": "如晝如其夜，　　如夜亦如晝，",
    "T02n0099_029:0210a14": "如前如其後，　　如後亦如前，",
    "T02n0099_029:0210a15": "如上如其下，　　如下亦如上。",
    "T02n0099_029:0210a16": "無量諸三昧，　　映一切諸方，",
    "T02n0099_029:0210a17": "是說為覺跡，　　第一清涼集，",
    "T02n0099_029:0210a18": "捨離無明諍，　　其心善解脫，",
    "T02n0099_029:0210a19": "我為世間覺，　　明行悉具足，",
    "T02n0099_029:0210a20": "正念不忘住，　　其心得解脫，",
    "T02n0099_029:0210a21": "身壞而命終，　　如燈盡火滅。」",
    "T02n0099_029:0210a22": "佛說此經已，諸比丘聞佛所說，歡喜奉行。",
    "T02n0099_029:0210a23": "817（八一七）如是我聞：一時，佛住舍衛國祇樹給孤",
    "T02n0099_029:0210a24": "獨園。爾時，世尊告諸比丘：「亦復有三學。何",
    "T02n0099_029:0210a25": "等為三？謂增上戒學、增上意學、增上慧學。",
    "T02n0099_029:0210a26": "何等為增上戒學？若比丘住於戒波羅提木",
    "T02n0099_029:0210a27": "叉律儀，威儀行處具足，見微細罪則生怖",
    "T02n0099_029:0210a28": "畏，受持學戒。何等為增上意學？若比丘離",
    "T02n0099_029:0210a29": "欲、惡不善法，乃至第四禪具足住。何等為增",
    "T02n0099_029:0210b01": "上慧學？是比丘此苦聖諦如實知，集、滅、道聖",
    "T02n0099_029:0210b02": "諦如實知，是名增上慧學。」爾時，世尊即說",
    "T02n0099_029:0210b03": "偈，如上所說。佛說此經已，諸比丘聞佛",
    "T02n0099_029:0210b04": "所說，歡喜奉行。",
    "T02n0099_029:0210b05": "818（八一八）如是我聞：一時，佛住舍衛國祇樹給孤",
    "T02n0099_029:0210b06": "獨園。爾時，世尊告諸比丘：「有比丘增上戒",
    "T02n0099_029:0210b07": "學，非增上意、增上慧學，有增上戒、增上意",
    "T02n0099_029:0210b08": "學，非增上慧學。聖弟子增上慧方便隨順成",
    "T02n0099_029:0210b09": "就住者，增上戒、增上意修習滿足。如是聖弟",
    "T02n0099_029:0210b10": "子增上慧方便隨順成就住者，無上慧壽而",
    "T02n0099_029:0210b11": "活。」佛說此經已，諸比丘聞佛所說，歡喜奉",
    "T02n0099_029:0210b12": "行。",
    "T02n0099_029:0210b13": "819（八一九）如是我聞：一時，佛住舍衛國祇樹給",
    "T02n0099_029:0210b14": "孤獨園。爾時，世尊告諸比丘：「過二百五十",
    "T02n0099_029:0210b15": "戒，隨次半月來說波羅提木叉修多羅，令",
    "T02n0099_029:0210b16": "彼自求學者而學，說三學，能攝諸戒。何等",
    "T02n0099_029:0210b17": "為三？謂增上戒學、增上意學、增上慧學。」佛",
    "T02n0099_029:0210b18": "說此經已，諸比丘聞佛所說，歡喜奉行。",
    "T02n0099_029:0210b19": "820（八二〇）如是我聞：一時，佛住舍衛國祇樹給",
    "T02n0099_029:0210b20": "孤獨園。爾時，世尊告諸比丘……如上說。差別",
    "T02n0099_029:0210b21": "者：「何等為增上戒學？謂比丘重於戒，戒增",
    "T02n0099_029:0210b22": "上，不重於定，定不增上，不重於慧，慧不",
    "T02n0099_029:0210b23": "增上；於彼彼分細微戒，犯則隨悔。所以者",
    "T02n0099_029:0210b24": "何？我不說彼不堪能，若彼戒隨順梵行、饒",
    "T02n0099_029:0210b25": "益梵行、久住梵行，如是比丘戒堅固、戒",
    "T02n0099_029:0210b26": "師常住、戒常隨順生，受持而學。如是知、如",
    "T02n0099_029:0210b27": "是見，斷三結，謂身見、戒取、疑。斷此三結，得",
    "T02n0099_029:0210b28": "須陀洹，不墮惡趣法，決定正趣三菩提，",
    "T02n0099_029:0210b29": "七有天人往生，究竟苦邊，是名學增上戒。",
    "T02n0099_029:0210c01": "「何等為增上意學？是比丘重於戒，戒增上，",
    "T02n0099_029:0210c02": "重於定，定增上，不重於慧，慧不增上；於",
    "T02n0099_029:0210c03": "彼彼分細微戒，乃至受持學戒。如是知、如",
    "T02n0099_029:0210c04": "是見，斷於五下分結，謂身見、戒取、疑、貪欲、",
    "T02n0099_029:0210c05": "瞋恚。斷此五下分結，受生般涅槃，阿那含，",
    "T02n0099_029:0210c06": "不還此世，是名增上意學。「何等為增上慧",
    "T02n0099_029:0210c07": "學？是比丘重於戒，戒增上，重於定，定增上，",
    "T02n0099_029:0210c08": "重於慧，慧增上。彼如是知、如是見，欲有漏",
    "T02n0099_029:0210c09": "心解脫、有有漏心解脫、無明有漏心解脫，解",
    "T02n0099_029:0210c10": "脫知見：『我生已盡，梵行已立，所作已作，自知",
    "T02n0099_029:0210c11": "不受後有。』是名增上慧學。」佛說此經已，",
    "T02n0099_029:0210c12": "諸比丘聞佛所說，歡喜奉行。",
    "T02n0099_029:0210c13": "821（八二一）如是我聞：一時，佛住舍衛國祇樹給",
    "T02n0099_029:0210c14": "孤獨園。爾時，世尊告諸比丘：「過二百五十",
    "T02n0099_029:0210c15": "戒，隨次半月來說波羅提木叉修多羅，若彼",
    "T02n0099_029:0210c16": "善男子自隨意所欲而學者，我為說三學。",
    "T02n0099_029:0210c17": "若學此三學，則攝受一切學戒。何等為三？",
    "T02n0099_029:0210c18": "謂增上戒學、增上意學、增上慧學。「何等為增",
    "T02n0099_029:0210c19": "上戒學？是比丘重於戒，戒增上，不重於",
    "T02n0099_029:0210c20": "定，定不增上，不重於慧，慧不增上；於彼",
    "T02n0099_029:0210c21": "彼分細微戒，乃至受持學戒。如是知、如是",
    "T02n0099_029:0210c22": "見，斷三結，謂身見、戒取、疑，貪、恚、癡薄，成一",
    "T02n0099_029:0210c23": "種子道。彼地未等覺者，名斯陀含，彼地未等",
    "T02n0099_029:0210c24": "覺者，名家家，彼地未等覺者，名七有，彼地",
    "T02n0099_029:0210c25": "未等覺者，名隨法行，彼地未等覺者，名隨",
    "T02n0099_029:0210c26": "信行，是名增上戒學。「何等為增上意學？是",
    "T02n0099_029:0210c27": "名比丘重於戒，戒增上，重於定，定增上，",
    "T02n0099_029:0210c28": "不重於慧，慧不增上；於彼彼分細微戒學，",
    "T02n0099_029:0210c29": "乃至受持學戒。如是知、如是見，斷五下分",
    "T02n0099_029:0211a01": "結，謂身見、戒取、疑、貪欲、瞋恚。斷此五下分，",
    "T02n0099_029:0211a02": "能得中般涅槃。彼地未等覺者，得生般涅",
    "T02n0099_029:0211a03": "槃，彼地未等覺者，得無行般涅槃，彼地未等",
    "T02n0099_029:0211a04": "覺者，得有行般涅槃，彼地未等覺者，得上",
    "T02n0099_029:0211a05": "流般涅槃，是名增上意學。「何等為增上慧",
    "T02n0099_029:0211a06": "學？是比丘重於戒，戒增上，重於定，定增上，",
    "T02n0099_029:0211a07": "重於慧，慧增上。如是知、如是見，欲有漏心",
    "T02n0099_029:0211a08": "解脫、有有漏心解脫、無明有漏心解脫，解脫",
    "T02n0099_029:0211a09": "知見：『我生已盡，梵行已立，所作已作，自知不",
    "T02n0099_029:0211a10": "受後有。』是名增上慧學。」佛說此經已，諸比",
    "T02n0099_029:0211a11": "丘聞佛所說，歡喜奉行。",
    "T02n0099_029:0211a12": "822（八二二）如是我聞：一時，佛住舍衛國祇樹給孤",
    "T02n0099_029:0211a13": "獨園。爾時，世尊告諸比丘：「若比丘具足戒住",
    "T02n0099_029:0211a14": "者，善攝持波羅提木叉，具足威儀行處，見",
    "T02n0099_029:0211a15": "細微罪，能生怖畏。比丘具足戒住，善攝持",
    "T02n0099_029:0211a16": "波羅提木叉，具足威儀行處，見細微罪，能",
    "T02n0099_029:0211a17": "生怖畏，等受學戒，令三學修習滿足。何等",
    "T02n0099_029:0211a18": "為三？增上戒學、增上意學、增上慧學。「何等",
    "T02n0099_029:0211a19": "為增上戒學？是比丘戒為滿足，少定、少慧，",
    "T02n0099_029:0211a20": "於彼彼分細微戒，乃至受持戒學；彼如是",
    "T02n0099_029:0211a21": "知、如是見，斷三結，謂身見、戒取、疑。斷此三",
    "T02n0099_029:0211a22": "結，得須陀洹，不墮惡趣，決定正趣三菩",
    "T02n0099_029:0211a23": "提，七有天人往生，究竟苦邊。「何等為增上",
    "T02n0099_029:0211a24": "意學？是比丘定滿足，三昧滿足，少於慧，彼",
    "T02n0099_029:0211a25": "彼分細微戒，犯則隨悔，乃至受持學戒。如是",
    "T02n0099_029:0211a26": "知、如是見，斷五下分結，謂身見、戒取、疑、貪欲、",
    "T02n0099_029:0211a27": "瞋恚，斷此五下分結，得生般涅槃，阿那含",
    "T02n0099_029:0211a28": "不復還生此世，是名增上意學。「何等為增",
    "T02n0099_029:0211a29": "上慧學？是比丘學戒滿足、定滿足、慧滿足。",
    "T02n0099_029:0211b01": "如是知、如是見，欲有漏心解脫、有有漏心解",
    "T02n0099_029:0211b02": "脫、無明有漏心解脫，解脫知見：『我生已盡，梵",
    "T02n0099_029:0211b03": "行已立，所作已作，自知不受後有。』是名增",
    "T02n0099_029:0211b04": "上慧學。」佛說此經已，諸比丘聞佛所說，",
    "T02n0099_029:0211b05": "歡喜奉行。",
    "T02n0099_029:0211b06": "823（八二三）如是我聞：一時，佛住舍衛國祇樹給",
    "T02n0099_029:0211b07": "孤獨園。爾時，世尊告諸比丘：「若比丘具足戒",
    "T02n0099_029:0211b08": "住，善攝波羅提木叉，具足威儀行處，見微",
    "T02n0099_029:0211b09": "細罪，能生怖畏，受持學戒住，滿足三學。何",
    "T02n0099_029:0211b10": "等為三？謂增上戒、增上意、增上慧。「何等為",
    "T02n0099_029:0211b11": "增上戒？是比丘戒滿足，少定、少慧，於彼彼",
    "T02n0099_029:0211b12": "分細微戒，乃至受持學戒。如是知、如是見，",
    "T02n0099_029:0211b13": "斷三結，貪、恚、癡薄，得一種子道。若彼地未",
    "T02n0099_029:0211b14": "等覺者，得斯陀含，彼地未等覺者，名家家，",
    "T02n0099_029:0211b15": "彼地未等覺者，得須陀洹，彼地未等覺者，",
    "T02n0099_029:0211b16": "得隨法行，彼地未等覺者，得隨信行，是名",
    "T02n0099_029:0211b17": "增上戒學。「何等為增上意學？是比丘戒滿",
    "T02n0099_029:0211b18": "足、定滿足、少於慧，於彼彼分細微戒，乃至",
    "T02n0099_029:0211b19": "受持學戒。如是知、如是見，斷五下分結，謂",
    "T02n0099_029:0211b20": "身見、戒取、疑、貪欲、瞋恚，斷此五下分結，得中",
    "T02n0099_029:0211b21": "般涅槃，於彼未等覺者，得生般涅槃，於彼",
    "T02n0099_029:0211b22": "未等覺者，得無行般涅槃，於彼未等覺者，",
    "T02n0099_029:0211b23": "得有行般涅槃，於彼未等覺者，得上流般",
    "T02n0099_029:0211b24": "涅槃，是名增上意學。「何等為增上慧學？是",
    "T02n0099_029:0211b25": "比丘學戒滿足、定滿足、慧滿足。如是知、如",
    "T02n0099_029:0211b26": "是見，欲有漏心解脫、有有漏心解脫、無明",
    "T02n0099_029:0211b27": "漏心解脫，解脫知見：『我生已盡，梵行是立，",
    "T02n0099_029:0211b28": "所作已作，自知不受後有。』是名增上慧學。」",
    "T02n0099_029:0211b29": "佛說此經已，諸比丘聞佛所說，歡喜奉行。",
    "T02n0099_029:0211c01": "824（八二四）如是我聞：一時，佛住舍衛國祇樹給",
    "T02n0099_029:0211c02": "孤獨園。爾時，世尊告諸比丘：「有二學。何等",
    "T02n0099_029:0211c03": "為二？謂上威儀學、上波羅提木叉學。」爾時，",
    "T02n0099_029:0211c04": "世尊即說偈言：",
    "T02n0099_029:0211c05": "「學者學戒時，　　直道隨順行，",
    "T02n0099_029:0211c06": "專審勤方便，　　善自護其身，",
    "T02n0099_029:0211c07": "得初漏盡智，　　次究竟無知，",
    "T02n0099_029:0211c08": "得無知解脫，　　知見悉已度。",
    "T02n0099_029:0211c09": "成不動解脫，　　諸有結滅盡，",
    "T02n0099_029:0211c10": "彼諸根具足，　　諸根寂靜樂，",
    "T02n0099_029:0211c11": "持此後邊身，　　摧伏眾魔怨。」",
    "T02n0099_029:0211c12": "佛說此經已，諸比丘聞佛所說，歡喜奉行。",
    "T02n0099_029:0211c13": "825（八二五）如是我聞：一時，佛住舍衛國祇樹給",
    "T02n0099_029:0211c14": "孤獨園。爾時，世尊告諸比丘：「學戒多福利，",
    "T02n0099_029:0211c15": "住智慧為上，解脫堅固，念為增上。若比丘",
    "T02n0099_029:0211c16": "學戒福利，智慧為上，解脫堅固，念增上已，",
    "T02n0099_029:0211c17": "令三學滿足。何等為三？謂增上戒學、增上",
    "T02n0099_029:0211c18": "意學、增上慧學。」爾時，世尊即說偈言：",
    "T02n0099_029:0211c19": "「學戒隨福利，　　專思三昧禪，",
    "T02n0099_029:0211c20": "智慧為最上，　　現生之最後，",
    "T02n0099_029:0211c21": "牟尼持後邊，　　降魔度彼岸。」",
    "T02n0099_029:0211c22": "佛說此經已，諸比丘聞佛所說，歡喜奉行。",
    "T02n0099_029:0211c23": "826（八二六）如是我聞：一時，佛住舍衛國祇樹給孤",
    "T02n0099_029:0211c24": "獨園。爾時，世尊告諸比丘……如上說。差別者：",
    "T02n0099_029:0211c25": "「諸比丘！何等為學戒隨福利？謂大師為諸聲",
    "T02n0099_029:0211c26": "聞制戒，所謂攝僧，極攝僧，不信者信，信者",
    "T02n0099_029:0211c27": "增其信，調伏惡人，慙愧者得樂住，現法防",
    "T02n0099_029:0211c28": "護有漏，未來得正對治，令梵行久住。如大",
    "T02n0099_029:0211c29": "師已為聲聞制戒，謂攝僧，乃至梵行久住。",
    "T02n0099_029:0212a01": "如是如是學戒者，行堅固戒、恒戒、常行戒、",
    "T02n0099_029:0212a02": "受持學戒，是名比丘戒福利。「何等智慧為",
    "T02n0099_029:0212a03": "上？謂大師為聲聞說法，大悲哀愍，以義饒",
    "T02n0099_029:0212a04": "益，若安慰、若安樂、若安慰安樂。如是如是",
    "T02n0099_029:0212a05": "大師為諸聲聞說法，大悲哀愍，以義饒益，",
    "T02n0099_029:0212a06": "安慰安樂。如是如是於彼彼法、彼彼處，智",
    "T02n0099_029:0212a07": "慧觀察，是名比丘智慧為上。「何等為解脫堅",
    "T02n0099_029:0212a08": "固？謂大師為諸聲聞說法，大悲哀愍，以義",
    "T02n0099_029:0212a09": "饒益，安慰安樂。如是如是說彼彼法。如是",
    "T02n0099_029:0212a10": "彼處如是彼處得解脫樂，是名比丘堅固",
    "T02n0099_029:0212a11": "解脫。「何等為比丘念增上？未滿足戒身者，",
    "T02n0099_029:0212a12": "專心繫念安住，未觀察者，於彼彼處智慧繫",
    "T02n0099_029:0212a13": "念安住，已觀察者，於彼彼處重念安住，未",
    "T02n0099_029:0212a14": "觸法者，於彼彼處解脫念安住，已觸法者，",
    "T02n0099_029:0212a15": "於彼彼處解脫念安住，是名比丘正念增",
    "T02n0099_029:0212a16": "上。」爾時，世尊即說偈言：",
    "T02n0099_029:0212a17": "「學戒隨福利，　　專思三昧禪，",
    "T02n0099_029:0212a18": "智慧為最上，　　現生最後邊，",
    "T02n0099_029:0212a19": "牟尼持後邊，　　降魔度彼岸。」",
    "T02n0099_029:0212a20": "佛說是經已，諸比丘聞佛所說，歡喜奉行。",
    "T02n0099_029:0212a21": "尸婆迦修多羅，如後，佛當說。",
    "T02n0099_029:0212a22": "如是阿難陀比丘及異比丘所問、佛問諸比",
    "T02n0099_029:0212a23": "丘三經，亦如上說。",
    "T02n0099_029:0212a24": "827（八二七）如是我聞：一時，佛住舍衛國祇樹給",
    "T02n0099_029:0212a25": "孤獨園。爾時，世尊告諸比丘：「譬如田夫有",
    "T02n0099_029:0212a26": "三種作田，隨時善作。何等為三？謂彼田夫",
    "T02n0099_029:0212a27": "隨時耕磨，隨時溉灌，隨時下種。彼田夫隨",
    "T02n0099_029:0212a28": "時耕磨、溉灌、下種已，不作是念：『欲令今",
    "T02n0099_029:0212a29": "日生長，今日果實，今日成熟，若明日、後日也。』",
    "T02n0099_029:0212b01": "諸比丘！然彼長者耕田、溉灌、下種已，不作是",
    "T02n0099_029:0212b02": "念：『今日生長、果實、成熟，若明日、若復後日。』而",
    "T02n0099_029:0212b03": "彼種子已入地中，則自隨時生長，果實成",
    "T02n0099_029:0212b04": "熟。如是，比丘於此三學隨時善學？謂善戒",
    "T02n0099_029:0212b05": "學、善意學、善慧學已，不作是念：『欲令我今",
    "T02n0099_029:0212b06": "日得不起諸漏，心善解脫，若明日、若後日。』",
    "T02n0099_029:0212b07": "不作是念：『自然神力能令今日，若明日、後",
    "T02n0099_029:0212b08": "日，不起諸漏，心善解脫。』彼已隨時增上戒",
    "T02n0099_029:0212b09": "學、增上意學、增上慧學已，隨彼時節，自得",
    "T02n0099_029:0212b10": "不起諸漏，心善解脫。「譬如，比丘！伏鷄生",
    "T02n0099_029:0212b11": "卵，若十乃至十二，隨時消息，冷暖愛護。彼",
    "T02n0099_029:0212b12": "伏鷄不作是念：『我今日，若明日、後日，當以",
    "T02n0099_029:0212b13": "口啄，若以瓜刮，令其兒安隱得生。』然其",
    "T02n0099_029:0212b14": "伏鷄善伏其子，愛護隨時，其子自然安隱",
    "T02n0099_029:0212b15": "得生。如是，比丘善學三學，隨其時節，自得",
    "T02n0099_029:0212b16": "不起諸漏，心善解脫。」佛說此經已，諸比丘",
    "T02n0099_029:0212b17": "聞佛所說，歡喜奉行。",
    "T02n0099_029:0212b18": "828（八二八）如是我聞：一時，佛住舍衛國祇樹給",
    "T02n0099_029:0212b19": "孤獨園。爾時，世尊告諸比丘：「譬如驢隨群",
    "T02n0099_029:0212b20": "牛而行，而作是念：『我作牛聲。』然其彼形亦",
    "T02n0099_029:0212b21": "不似牛，色亦不似牛，聲出不似，隨大群",
    "T02n0099_029:0212b22": "牛，謂己是牛，而作牛鳴，而去牛實遠。如是，",
    "T02n0099_029:0212b23": "有一愚癡男子違律犯戒，隨逐大眾，言：",
    "T02n0099_029:0212b24": "『我是比丘。我是比丘。』而不學習勝欲增上",
    "T02n0099_029:0212b25": "戒學、增上意學、增上慧學，隨逐大眾，自言：",
    "T02n0099_029:0212b26": "『我是比丘。我是比丘。』其實去比丘大遠。」爾",
    "T02n0099_029:0212b27": "時，世尊即說偈言：",
    "T02n0099_029:0212b28": "「同蹄無角獸，　　四足具聲口，",
    "T02n0099_029:0212b29": "隨逐大群牛，　　常以為等侶。",
    "T02n0099_029:0212c01": "形亦非牛類，　　不能作牛聲，",
    "T02n0099_029:0212c02": "如是愚癡人，　　不隨繫心念。",
    "T02n0099_029:0212c03": "於善逝教誡，　　無欲勤方便，",
    "T02n0099_029:0212c04": "懈怠心輕慢，　　不獲無上道。",
    "T02n0099_029:0212c05": "如驢在群牛，　　去牛常自遠，",
    "T02n0099_029:0212c06": "彼雖隨大眾，　　內行常自乖。」",
    "T02n0099_029:0212c07": "佛說此經已，諸比丘聞佛所說，歡喜奉行。",
    "T02n0099_029:0212c08": "829（八二九）如是我聞：一時，佛住跋耆聚落，尊者",
    "T02n0099_029:0212c09": "跋耆子侍佛左右。爾時，尊者跋耆子詣佛",
    "T02n0099_029:0212c10": "所，稽首禮足，退住一面，白佛言：「世尊！佛",
    "T02n0099_029:0212c11": "說過二百五十戒，令族姓子隨次半月來",
    "T02n0099_029:0212c12": "說波羅提木叉修多羅，令諸族姓子隨欲",
    "T02n0099_029:0212c13": "而學。然今，世尊！我不堪能隨學而學。」佛告",
    "T02n0099_029:0212c14": "跋耆子：「汝堪能隨時學三學不？」跋耆子白",
    "T02n0099_029:0212c15": "佛言：「堪能，世尊！」佛告跋耆子：「汝當隨時增",
    "T02n0099_029:0212c16": "上戒學、增上意學、增上慧學。隨時精勤增",
    "T02n0099_029:0212c17": "上戒學、增上意學、增上慧學已，不久當得",
    "T02n0099_029:0212c18": "盡諸有漏，無漏心解脫、慧解脫，現法自知作",
    "T02n0099_029:0212c19": "證：『我生已盡，梵行已立，所作已作，自知不",
    "T02n0099_029:0212c20": "受後有。』」爾時，尊者跋耆子聞佛所說，歡喜",
    "T02n0099_029:0212c21": "隨喜，作禮而去。",
    "T02n0099_029:0212c22": "爾時，尊者跋耆子受佛教誡、教授已，獨一靜",
    "T02n0099_029:0212c23": "處，專精思惟……如上說，乃至「心善解脫，得阿",
    "T02n0099_029:0212c24": "羅漢。」",
    "T02n0099_029:0212c25": "雜阿含經卷第二十九"
}