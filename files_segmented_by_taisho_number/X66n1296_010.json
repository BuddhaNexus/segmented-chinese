{
    "X66n1296_010:0056c18": "宗門拈古彚集卷第十",
    "X66n1296_010:0056c20": "古杭白巖嗣祖沙門　淨符　彚集",
    "X66n1296_010:0056c21": "　　△南二",
    "X66n1296_010:0056c22": "南泉山下有一菴主。或謂曰。南泉和尚近日出世。何",
    "X66n1296_010:0056c23": "不去禮見。主曰。非但南泉。直饒千佛出興我亦不去。",
    "X66n1296_010:0056c24": "泉聞乃令趙州往勘之。州見便說拜。主不顧。州從西",
    "X66n1296_010:0057a01": "過東又從東過西。主並不顧。州曰草賊大敗。遂拽下",
    "X66n1296_010:0057a02": "簾子便歸。舉似泉。泉曰我從來疑著這漢。次日泉乃",
    "X66n1296_010:0057a03": "與沙彌攜茶一瓶盞三隻到菴。擲向地上乃曰。昨日",
    "X66n1296_010:0057a04": "的昨日的。主曰昨日的是什麼。泉於沙彌背上拍一",
    "X66n1296_010:0057a05": "下曰。賺我來賺我來。拂袖便回。",
    "X66n1296_010:0057a06": "雪竇顯云。大小南泉趙州被這擔板漢勘破了。",
    "X66n1296_010:0057a07": "溈山喆云。菴主坐觀成敗。大小南泉趙州向淨地",
    "X66n1296_010:0057a08": "上喫交。",
    "X66n1296_010:0057a09": "智海禾云。是即是。菴主只解把定封疆。不能同生",
    "X66n1296_010:0057a10": "同死。當時趙州禮拜。但云這賊我識得你。待伊從",
    "X66n1296_010:0057a11": "東過西從西過東。便拽拄杖趂出。且看趙州別有",
    "X66n1296_010:0057a12": "箇什麼伎倆。",
    "X66n1296_010:0057a13": "甌峰承云。且道那裏是擔板漢勘破南泉趙州處。",
    "X66n1296_010:0057a14": "若是明眼衲僧。向這裏勘破雪竇也不難。",
    "X66n1296_010:0057a15": "南泉因陸亘大夫問。弟子家中有一片石。也曾坐也",
    "X66n1296_010:0057a16": "曾臥。如今擬鐫作佛。得麼。泉曰得。大夫曰莫不得麼。",
    "X66n1296_010:0057a17": "泉曰不得不得。",
    "X66n1296_010:0057a18": "雲巖晟云。坐即佛。不坐即非佛。",
    "X66n1296_010:0057a19": "洞山价云。不坐即佛。坐即非佛。",
    "X66n1296_010:0057a20": "天童覺云。轉功就位。轉位就功。還他洞上父子。且",
    "X66n1296_010:0057a21": "道南泉意作麼生。直是針錐不入。",
    "X66n1296_010:0057a22": "高峰妙云。南泉恁麼祇對。正所謂聖人無常心以",
    "X66n1296_010:0057a23": "百姓為心也。",
    "X66n1296_010:0057a24": "大巍倫云。陸大夫一片石。如不遇南泉。幾喪淳矣。",
    "X66n1296_010:0057b01": "天奇瑞云。大夫向這石頭上坐臥不安。皆是自不",
    "X66n1296_010:0057b02": "守分。若非南泉。怎得風光徧界。難然。總是泥裏洗",
    "X66n1296_010:0057b03": "土塊。",
    "X66n1296_010:0057b04": "愚菴盂云。南泉老漢也是箇五百僧善知識。為甚",
    "X66n1296_010:0057b05": "人質所疑了無雌黃。人言得便言得。人言不得亦",
    "X66n1296_010:0057b06": "言不得。大眾。要識南泉麼。落花飛絮壓浮萍。縱在",
    "X66n1296_010:0057b07": "蒼苔不須掃。",
    "X66n1296_010:0057b08": "芙蓉覺云。盡道南泉騎賊馬趕賊。奪賊鎗殺賊。殊",
    "X66n1296_010:0057b09": "不知落花有意隨流水。流水無情戀落花。陸亘盡",
    "X66n1296_010:0057b10": "生平伎倆要騐人。不知被這片石一生擔板。",
    "X66n1296_010:0057b11": "白巖符云。王老師機輪轉處。如水銀墮地顆顆皆",
    "X66n1296_010:0057b12": "圓。初不假絲毫造作。然要且不知他大夫是何心",
    "X66n1296_010:0057b13": "行。",
    "X66n1296_010:0057b14": "南泉示眾曰。三世諸佛不知有。黧奴白牯却知有。",
    "X66n1296_010:0057b15": "大溈智云。三世諸佛既不知有。黧奴白牯又何曾",
    "X66n1296_010:0057b16": "夢見。灼然須知向上有知有底人始得。且作麼生",
    "X66n1296_010:0057b17": "是知有的人。喫官酒。臥官街。當處死。當處埋。沙場",
    "X66n1296_010:0057b18": "無限英靈漢。堆山積嶽露屍骸。",
    "X66n1296_010:0057b19": "博山來云。手把地。尾連天。王老師異類中行也。三",
    "X66n1296_010:0057b20": "世諸佛不知有。掬明月於無影樹頭。黧奴白牯却",
    "X66n1296_010:0057b21": "知有。剪白雲於不應山谷。何人知此意。除是長嘯",
    "X66n1296_010:0057b22": "者。",
    "X66n1296_010:0057b23": "愚菴盂云。我要問諸人。如何是黧奴白牯知有底",
    "X66n1296_010:0057b24": "事。有對曰。黃金國土琉璃地。獅子巖前水草香。余",
    "X66n1296_010:0057c01": "云。你作恁麼語話。銜銕負鞍有日在。",
    "X66n1296_010:0057c02": "南泉問良欽。空劫中還有佛否。欽曰有。泉曰是阿誰。",
    "X66n1296_010:0057c03": "欽曰良欽。泉曰居何國土。欽無語。",
    "X66n1296_010:0057c04": "洞山瑩代欽轉身便行。",
    "X66n1296_010:0057c05": "海門涌云。老胡西來覓箇不受惑底人。如良公者",
    "X66n1296_010:0057c06": "未易多得。奈將成九仞之山欠進一簣之土。當時",
    "X66n1296_010:0057c07": "若能輕彈一指。敢教王老師不作等閒看。",
    "X66n1296_010:0057c08": "南泉因甘贄行者設齋請念誦。泉拈起槌曰。大眾為",
    "X66n1296_010:0057c09": "黧奴白牯念摩訶般若波羅蜜。甘贄拂袖便出。粥後",
    "X66n1296_010:0057c10": "泉問典座。行者在甚麼處。座曰當時便去也。乃泉打",
    "X66n1296_010:0057c11": "破鍋子。",
    "X66n1296_010:0057c12": "雲門信云。南泉老老大大未免隨人起倒。直饒打",
    "X66n1296_010:0057c13": "破鍋子。也是賊過後張弓。",
    "X66n1296_010:0057c14": "愚菴盂云。兔子懷胎。蚌含明月。三十棒寄打雪竇。",
    "X66n1296_010:0057c15": "六不收看破雲門。女媧氏煉石補天。秦始皇驅山",
    "X66n1296_010:0057c16": "塞海。雖然如是。三十年後舉著。一回飲水一回噎。",
    "X66n1296_010:0057c17": "明招補云。王老師雖則據令而行。也是不奈船何",
    "X66n1296_010:0057c18": "打破戽斗。",
    "X66n1296_010:0057c19": "如菴彰云。行者設粥不是好心。南泉雖則念誦分",
    "X66n1296_010:0057c20": "明。爭奈被人覰破。祇如打破粥鍋。畢竟如何話會。",
    "X66n1296_010:0057c21": "顧左右云。知音不在頻頻舉。達者須知暗裏驚。",
    "X66n1296_010:0057c22": "南泉因趙州問知有底人向什麼處去。泉曰向山前",
    "X66n1296_010:0057c23": "檀越家作一頭水牯牛去。州曰謝師指示。泉曰昨夜",
    "X66n1296_010:0057c24": "三更月到牕。",
    "X66n1296_010:0058a01": "雲峰悅云。若不是南泉。洎被打破蔡州。",
    "X66n1296_010:0058a02": "徑山杲云。雲峰老人失却一隻眼。殊不知只因後",
    "X66n1296_010:0058a03": "語。當下打破蔡州。",
    "X66n1296_010:0058a04": "開先金云。如斯問答還他南泉父子。遞相讚仰也",
    "X66n1296_010:0058a05": "須妙喜雲峰。開先又作麼生。昨夜三更月到牕。雲",
    "X66n1296_010:0058a06": "峰妙喜兩窺光。如今欲識山前事。且去襄陽問老",
    "X66n1296_010:0058a07": "龐。",
    "X66n1296_010:0058a08": "洞山瑩云。雲峰看樓打樓。徑山因孔著楔。若約衲",
    "X66n1296_010:0058a09": "僧眼目。敢保俱未夢見。且道洞山有甚長處。良久",
    "X66n1296_010:0058a10": "云。獅子不食鵰殘。俊鷹不打死兔。",
    "X66n1296_010:0058a11": "南泉問維那。今日普請作甚麼。那曰拽磨。泉曰磨從",
    "X66n1296_010:0058a12": "你拽。不得動著磨中心樹子。那無語。",
    "X66n1296_010:0058a13": "保福展代僧云。比來拽磨。如今却不拽。",
    "X66n1296_010:0058a14": "法眼益代僧云。恁麼即不拽也。",
    "X66n1296_010:0058a15": "南泉問黃檗。黃金為世界。白銀為壁落。是什麼人居",
    "X66n1296_010:0058a16": "處。檗曰是聖人居處。泉曰更有一人居何國土。檗义",
    "X66n1296_010:0058a17": "手而立。泉曰。道不得。何不問王老師。檗却問。更有一",
    "X66n1296_010:0058a18": "人居何國土。泉曰可惜許。",
    "X66n1296_010:0058a19": "天寧琦云。二大老一人無事生事。一人將錯就錯。",
    "X66n1296_010:0058a20": "直是好笑。當時若作黃檗。待他道更有一人居何",
    "X66n1296_010:0058a21": "國土。但道這野狐精。設使南泉通身是口。也須飲",
    "X66n1296_010:0058a22": "氣吞聲。",
    "X66n1296_010:0058a23": "能仁鑑云。潛行密用如愚若魯。還他黃檗。若是家",
    "X66n1296_010:0058a24": "有諍子。國有諍臣。猶欠一著。待云道不得何不問",
    "X66n1296_010:0058b01": "取王老師。但云可惜許。縱使南泉通身伎倆。到這",
    "X66n1296_010:0058b02": "裏施展不開。",
    "X66n1296_010:0058b03": "南泉坐次。一僧問訊。叉手而立。泉曰太俗生。僧合掌。",
    "X66n1296_010:0058b04": "泉曰太僧生。僧無語。",
    "X66n1296_010:0058b05": "徑山杲云。合掌太僧生。叉手又俗氣。總不恁麼時。",
    "X66n1296_010:0058b06": "尊體無頓處。無頓處。有巴鼻。唵蘇魯蘇魯[口*悉]唎[口*悉]",
    "X66n1296_010:0058b07": "唎。喝。近來王令稍嚴。不許攙行奪市。",
    "X66n1296_010:0058b08": "天寧琦云。叉手太俗。合掌太僧。不僧不俗。誰敢安",
    "X66n1296_010:0058b09": "名。撿點將來。也是垛生招箭。且道落在這僧分上",
    "X66n1296_010:0058b10": "南泉分上。",
    "X66n1296_010:0058b11": "南泉曰。我十八上便解作活計。趙州道。我十八上便",
    "X66n1296_010:0058b12": "解破家散宅。",
    "X66n1296_010:0058b13": "神鼎諲云。你道破家散宅底好。解做活計底好。初",
    "X66n1296_010:0058b14": "參之士且取前語。久參先德直須破家。更有一言。",
    "X66n1296_010:0058b15": "萬里厓州。",
    "X66n1296_010:0058b16": "普賢素云。十八上便解作活計。囊無繫蟻之絲。厨",
    "X66n1296_010:0058b17": "乏聚蠅之糝。十八上便解破家散宅。南頭買賤。北",
    "X66n1296_010:0058b18": "頭賣貴。撿點將來。各好與三十棒。這裏且放過一",
    "X66n1296_010:0058b19": "著。何故。曾為蕩子偏憐客。自愛貪杯惜醉人。",
    "X66n1296_010:0058b20": "薦福璨云。山僧當時若見。各人脚跟下痛與三十。",
    "X66n1296_010:0058b21": "何故。他家自有黃金骨。不必旃檀入細雕。",
    "X66n1296_010:0058b22": "地藏學云。諸禪德。還是解做活計底是。破家散宅",
    "X66n1296_010:0058b23": "底是。撿點得出。許你親見二大老立地處。不然。自",
    "X66n1296_010:0058b24": "己脚跟下泥水不分無自由分。且作麼生方得自",
    "X66n1296_010:0058c01": "由。擊拂子云。等閒拶出虗空骨。出沒縱橫總不拘。",
    "X66n1296_010:0058c02": "南泉因座主辭。泉問甚麼處去。主曰山下去。泉曰第",
    "X66n1296_010:0058c03": "一不得謗王老師。主曰爭敢謗和尚。泉乃噴啑曰多",
    "X66n1296_010:0058c04": "少。主便出去。",
    "X66n1296_010:0058c05": "石霜諸云。不為人斟酌。",
    "X66n1296_010:0058c06": "雲居膺云。非師本意。",
    "X66n1296_010:0058c07": "長慶稜云。請領話。",
    "X66n1296_010:0058c08": "雲居錫徵云。座主當時出去。且道是會不會。",
    "X66n1296_010:0058c09": "南泉普請擇菜次。時趙州作爐頭。乃在堂內呌曰救",
    "X66n1296_010:0058c10": "火救火。大眾一齊到僧堂。州乃關却門。眾無語。泉乃",
    "X66n1296_010:0058c11": "拋鑰匙從牕入。",
    "X66n1296_010:0058c12": "義山訥云。我不學南泉益油添薪。當時見他閉却",
    "X66n1296_010:0058c13": "門。便拈土塊就門上書兩箇封字。要他趙州至今",
    "X66n1296_010:0058c14": "出身無計。",
    "X66n1296_010:0058c15": "洪州廬山歸宗智常禪師(南二馬祖一嗣)與南泉同行。一日",
    "X66n1296_010:0058c16": "告別煎茶次。泉曰從前與師兄商量語句。彼此已知。",
    "X66n1296_010:0058c17": "此後有人問。畢竟事作麼生。宗曰。這一片地。大好卓",
    "X66n1296_010:0058c18": "菴。泉曰。卓菴且置。畢竟事作麼生。宗乃踢翻茶銚便",
    "X66n1296_010:0058c19": "起。泉曰。師兄喫茶了。普願未喫。宗曰。作這箇語話。滴",
    "X66n1296_010:0058c20": "水也難消。",
    "X66n1296_010:0058c21": "五祖戒云。南泉只解作客不解作主。",
    "X66n1296_010:0058c22": "溈山喆云。南泉逢強即弱。歸宗逢弱即強。三十年",
    "X66n1296_010:0058c23": "同行。畢竟事不通商量。雖然如是。猶較王老師一",
    "X66n1296_010:0058c24": "綫道。",
    "X66n1296_010:0059a01": "昭覺勤云。驚羣之句誰不聳然。有者道南泉搆他",
    "X66n1296_010:0059a02": "歸宗不著。所以遭他呵叱。殊不知行人更在青山",
    "X66n1296_010:0059a03": "外。蔣山不惜眉毛。為諸人下箇註脚。南泉探頭太",
    "X66n1296_010:0059a04": "過。歸宗壁立萬仞。且道還有出身路也無。喝下須",
    "X66n1296_010:0059a05": "教三日聾。",
    "X66n1296_010:0059a06": "天童華云。南泉貪程太急。歸宗薄處先穿。二老雖",
    "X66n1296_010:0059a07": "發明馬祖正眼。要且極則事未夢見在。何故。家住",
    "X66n1296_010:0059a08": "東州。",
    "X66n1296_010:0059a09": "龍池微云。南泉逆水撐船篙篙到底。只是撐不上。",
    "X66n1296_010:0059a10": "歸宗順風使帆揚揚得意。其奈略遇波濤便手忙",
    "X66n1296_010:0059a11": "脚亂。雖然。還知二老落處麼。拈拄杖卓一卓云。從",
    "X66n1296_010:0059a12": "前汗馬無人識。只要重論葢代功。",
    "X66n1296_010:0059a13": "歸宗因僧辭乃問甚麼處去。曰諸方學五味禪去。宗",
    "X66n1296_010:0059a14": "曰。諸方有五味禪。我這裏只有一味禪。僧便問如何",
    "X66n1296_010:0059a15": "是一味禪。宗便打。僧曰會也會也。宗曰道道。僧擬開",
    "X66n1296_010:0059a16": "口。宗又打。",
    "X66n1296_010:0059a17": "黃檗運云。馬大師出八十四員善知識。箇箇屙轆",
    "X66n1296_010:0059a18": "轆地。祇有歸宗較些子。",
    "X66n1296_010:0059a19": "昭覺勤云。若作黃檗深辯端倪。幾乎勞而無功。",
    "X66n1296_010:0059a20": "資福先云。歸宗幸是好一味禪。無端著鹽著醋却",
    "X66n1296_010:0059a21": "成五味了也。如今忽有人來辭。去諸方學五味禪。",
    "X66n1296_010:0059a22": "只向他道善為道路。若是箇漢必然別有生涯。",
    "X66n1296_010:0059a23": "天寧琦舉黃檗語畢云。說什麼較些子。直是未在。",
    "X66n1296_010:0059a24": "我這裏只有一味禪。便與掀倒禪牀。見之不取。思",
    "X66n1296_010:0059b01": "之千里。",
    "X66n1296_010:0059b02": "徑山琇云。五味禪。一味禪。總拈向一邊。當時這僧",
    "X66n1296_010:0059b03": "見歸宗擬拈棒。拂袖便行。非但靠倒歸宗。管取話",
    "X66n1296_010:0059b04": "行天下。",
    "X66n1296_010:0059b05": "天井新別昭覺語云。只因黃檗明辨端倪。所以勞",
    "X66n1296_010:0059b06": "而無功。",
    "X66n1296_010:0059b07": "演教泐云。黃檗昭覺只見錐頭利不見鑿頭方。殊",
    "X66n1296_010:0059b08": "不知歸宗被這僧一拶。直得手忙脚亂。",
    "X66n1296_010:0059b09": "歸宗因僧問如何是佛。宗曰向你道你還信否。曰和",
    "X66n1296_010:0059b10": "尚重言焉敢不信。宗曰只你是。曰如何保任。宗曰一",
    "X66n1296_010:0059b11": "翳在眼。空花亂墜。僧有省。",
    "X66n1296_010:0059b12": "法眼益云。若無後語。何處討歸宗。",
    "X66n1296_010:0059b13": "雪竇顯於和尚重言焉敢不信下別宗云。侍者寮",
    "X66n1296_010:0059b14": "喫茶去。",
    "X66n1296_010:0059b15": "歸宗因芙蓉辭乃問甚麼處去。蓉曰歸嶺中去。宗曰",
    "X66n1296_010:0059b16": "子在此多年。裝束了却來。為子說一上佛法。蓉結束",
    "X66n1296_010:0059b17": "了上去。宗曰近前來。蓉乃近前。宗曰時寒途中善為。",
    "X66n1296_010:0059b18": "蓉聆此言頓忘前解。",
    "X66n1296_010:0059b19": "高峰妙云。歸宗佛法恁麼流布。拈花微笑命若懸",
    "X66n1296_010:0059b20": "絲。今日凡有人來告辭。總與艸鞵一緉。",
    "X66n1296_010:0059b21": "歸宗剗草次。有座主來參。偶見一蛇過。宗以鋤斷之。",
    "X66n1296_010:0059b22": "主曰。久響歸宗。元來只是箇麤行沙門。宗曰你麤我",
    "X66n1296_010:0059b23": "麤。主曰如何是麤。宗竪起鋤頭。主曰如何是細。宗作",
    "X66n1296_010:0059b24": "斬蛇勢。主曰與麼則依而行之。宗曰依而行之且置。",
    "X66n1296_010:0059c01": "你甚處見我斬蛇。主無對。",
    "X66n1296_010:0059c02": "德山鑑因雪峰問。古人斬蛇意旨如何。山便打。峰",
    "X66n1296_010:0059c03": "便走。山召云存衲子。峰回首。山云他後悟去方知",
    "X66n1296_010:0059c04": "老漢徹底婆心。",
    "X66n1296_010:0059c05": "雪竇顯云。歸宗只解慎初不能護末。德山頗能據",
    "X66n1296_010:0059c06": "令未明斬蛇。乃云。大眾看。翠峰今日斬三五條。以",
    "X66n1296_010:0059c07": "拄杖一時打散。",
    "X66n1296_010:0059c08": "歸宗因普請入園取菜。乃畫圓相圍却一株。以標插",
    "X66n1296_010:0059c09": "之。語眾曰輒不得動著。便去。少頃宗復來。見菜猶在。",
    "X66n1296_010:0059c10": "遽以棒趂曰。這一隊漢。無一箇有智慧底。蹋倒標子",
    "X66n1296_010:0059c11": "拔菜而歸。",
    "X66n1296_010:0059c12": "雲居莊云。設有僧㧞却這一株菜。莫契得歸宗意",
    "X66n1296_010:0059c13": "麼。拈拄杖敲香几云。歸宗和尚來也。靠拄杖下座。",
    "X66n1296_010:0059c14": "歸宗因一僧於夜半忽大呌曰。我悟也。我悟也。一眾",
    "X66n1296_010:0059c15": "駭然。明日宗上堂曰。喚昨夜呌大悟底僧出來。僧便",
    "X66n1296_010:0059c16": "出。宗曰你昨夜見箇什麼道理便呌大悟。僧曰尼姑",
    "X66n1296_010:0059c17": "元是女人做。宗便休。",
    "X66n1296_010:0059c18": "白巖符云。歸宗只有照妍媸鏡。且無增黃金色底",
    "X66n1296_010:0059c19": "鉗錘。若是山僧。待道尼姑原是女人做。便痛與一",
    "X66n1296_010:0059c20": "頓趂出。要教渠平地上別有生機。",
    "X66n1296_010:0059c21": "杭州鹽官海昌齊安國師(南二馬祖一嗣)一日喚侍者。與我",
    "X66n1296_010:0059c22": "過犀牛扇子來。者曰扇子破也。官曰。扇子既破。還我",
    "X66n1296_010:0059c23": "犀牛兒來。侍者無對。",
    "X66n1296_010:0059c24": "投子同代侍者云。不辭拈出。恐頭角不全。雪竇顯",
    "X66n1296_010:0060a01": "云。我要不完全底頭角。",
    "X66n1296_010:0060a02": "石霜諸代侍者云。若還和尚即無也。雪竇云。犀牛",
    "X66n1296_010:0060a03": "兒猶在。",
    "X66n1296_010:0060a04": "保福展代侍者云。和尚年尊。別請人好。雪竇云。可",
    "X66n1296_010:0060a05": "惜勞而無功。",
    "X66n1296_010:0060a06": "資福寶畫一圓相。相內書一牛字。雪竇云。適來為",
    "X66n1296_010:0060a07": "甚不拈出。",
    "X66n1296_010:0060a08": "雪竇顯云。若要清風再拂頭角重生。請諸禪客下",
    "X66n1296_010:0060a09": "一轉語。扇子既破還我犀牛兒來。一僧云。大眾參",
    "X66n1296_010:0060a10": "堂去。竇喝一喝云。拋鈎釣鯤鯨。釣得箇蝦蟇。",
    "X66n1296_010:0060a11": "雲居舜代侍者云。已颺在搕[打-丁+(天/韭)]堆頭了也。",
    "X66n1296_010:0060a12": "報恩秀云。諸方拈掇總是空口白話。要且端的不",
    "X66n1296_010:0060a13": "曾與鹽官相見。萬松若作侍者。見道與我過犀牛",
    "X66n1296_010:0060a14": "扇子來。有甚羽蒲紙竹綾絹椶櫚信手拈來便與",
    "X66n1296_010:0060a15": "一柄。何也。縱有千般異。終無兩樣風。",
    "X66n1296_010:0060a16": "證果成云。扇子既破還我犀牛兒來。這老漢何不",
    "X66n1296_010:0060a17": "領話。",
    "X66n1296_010:0060a18": "寶壽新代侍者云。幸是某甲。若是別箇。一場禍事。",
    "X66n1296_010:0060a19": "白巖符云。古今諸老各出隻手互呈頭角。盡為侍",
    "X66n1296_010:0060a20": "者代語。然秋菊春蘭各擅其美則不無。要且未能",
    "X66n1296_010:0060a21": "盡善。殊不知當時鹽官錯過侍者。且道那裏是錯",
    "X66n1296_010:0060a22": "過侍者處。不見道扇子破也。",
    "X66n1296_010:0060a23": "鹽官因講僧參。官問座主業何經論。曰講華嚴經。官",
    "X66n1296_010:0060a24": "曰華嚴有幾種法界。曰。廣說則重重無盡。略言有四",
    "X66n1296_010:0060b01": "種。官竪起拂子曰。這箇是第幾種法界。主沉吟。官曰。",
    "X66n1296_010:0060b02": "思而知慮而解。鬼家活計。日下孤燈。果然失照。",
    "X66n1296_010:0060b03": "保福展代云。若禮拜即喫和尚棒。",
    "X66n1296_010:0060b04": "禾山殷代講僧云。某甲不煩。和尚莫怪。",
    "X66n1296_010:0060b05": "法眼益代拊掌三下。",
    "X66n1296_010:0060b06": "昭覺勤云。鹽官以強凌弱則且置。如何道得一句",
    "X66n1296_010:0060b07": "恰好。免得他道鬼家活計。良久云。劍閣路雖險。夜",
    "X66n1296_010:0060b08": "行人更多。",
    "X66n1296_010:0060b09": "徑山杲云。兩段不同。收歸上科。",
    "X66n1296_010:0060b10": "鹽官會下有主事僧。忽一日見鬼使來追。乃告曰某",
    "X66n1296_010:0060b11": "甲身充主事未暇脩行。乞容七日得否。使曰。待為白",
    "X66n1296_010:0060b12": "王。若許七日後來。不然須臾便至。言訖不見。至七日",
    "X66n1296_010:0060b13": "後復來。竟覓其僧了不可得。",
    "X66n1296_010:0060b14": "洞山价因有舉問僧曰。若被覓著時如何抵擬他。",
    "X66n1296_010:0060b15": "山代云。被他覓得也。",
    "X66n1296_010:0060b16": "天童悟徵云。前頭鬼使因甚見。後頭鬼使因甚不",
    "X66n1296_010:0060b17": "見。",
    "X66n1296_010:0060b18": "鹽官示眾曰。虗空為皷。須彌為椎。什麼人打得。眾無",
    "X66n1296_010:0060b19": "對。",
    "X66n1296_010:0060b20": "南泉願云。王老師不打這破鼓。",
    "X66n1296_010:0060b21": "法眼益別云。王老師不打。",
    "X66n1296_010:0060b22": "雪竇顯云。打者甚眾。聽者極少。且問誰是解打者。",
    "X66n1296_010:0060b23": "莫謗鹽官好。南泉道王老師不打這破皷。法眼道",
    "X66n1296_010:0060b24": "王老師不打。兩箇既不奈何。一箇更是懡[怡-台+羅]。又云。",
    "X66n1296_010:0060c01": "王老師不打。還肯得諸方也無。自代云。千年田。八",
    "X66n1296_010:0060c02": "百主。",
    "X66n1296_010:0060c03": "黃龍心云。南泉法眼只解瞻前不能顧後。且如鹽",
    "X66n1296_010:0060c04": "官道。虗空為鼓須彌為椎。什麼處是破處。直饒檢",
    "X66n1296_010:0060c05": "點得破處分明。我更要問你覓鼓在。",
    "X66n1296_010:0060c06": "天童華云。南泉法眼大似喫李子只向赤邊咬。山",
    "X66n1296_010:0060c07": "僧今日與鹽官相見去也。虗空為鼓須彌為椎。要",
    "X66n1296_010:0060c08": "打便打。莫問是誰。乃卓拄杖一下。",
    "X66n1296_010:0060c09": "天童傑云。諸方尊宿各出隻手。只是隨例打鼓。並",
    "X66n1296_010:0060c10": "無一人性躁。祥符今日直截與諸人道。虗空為皷",
    "X66n1296_010:0060c11": "須彌為椎。漆桶參堂去。",
    "X66n1296_010:0060c12": "天寧琦云。且道甚處是他破處。驢年夢見麼。",
    "X66n1296_010:0060c13": "雲居莊云。南泉與麼道。鹽官還肯也無。山僧即不",
    "X66n1296_010:0060c14": "然。虗空為皷須彌為槌什麼人打得。但向他道打",
    "X66n1296_010:0060c15": "即不辭。只是罕遇知音。",
    "X66n1296_010:0060c16": "愚菴盂云。山僧有鼓便打。有笛便弄。無論渠破與",
    "X66n1296_010:0060c17": "不破。若更問我覓鼓。自領出去。",
    "X66n1296_010:0060c18": "寶壽新云。虗空為鼓須彌為椎什麼人打得。乃代",
    "X66n1296_010:0060c19": "云。聽。",
    "X66n1296_010:0060c20": "能仁鑑云。二尊宿節拍相隨。大似桑林之舞。可謂",
    "X66n1296_010:0060c21": "解和。撿點將來。未免隨人脚跟轉。大巖今日要與",
    "X66n1296_010:0060c22": "鹽官相見。虗空為鼓須彌為槌。驀拈拄杖卓一卓",
    "X66n1296_010:0060c23": "云。切忌聞著。",
    "X66n1296_010:0060c24": "鹽官因僧問如何是本身盧舍那。官曰與老僧過淨",
    "X66n1296_010:0061a01": "瓶來。僧將淨瓶至。官曰却安舊處著。僧送至本處。復",
    "X66n1296_010:0061a02": "理前問。官曰古佛過去久矣。",
    "X66n1296_010:0061a03": "雲門偃別官語云。無朕迹。",
    "X66n1296_010:0061a04": "雪竇顯云。直是一手指天一手指地。爭得無。還會",
    "X66n1296_010:0061a05": "麼。雲在嶺頭閒不徹。",
    "X66n1296_010:0061a06": "溈山喆云。山僧不然。忽有人問如何是本身盧舍",
    "X66n1296_010:0061a07": "那。但云大眾歸堂去。若人向大溈門下薦得。古釋",
    "X66n1296_010:0061a08": "迦不先。新彌勒不後。且道轉身一句作麼生道。良",
    "X66n1296_010:0061a09": "久云。明年更有新條在。惱亂春風卒未休。",
    "X66n1296_010:0061a10": "東禪觀云。盲者難以與乎文彩。聵者難以與乎音",
    "X66n1296_010:0061a11": "聲。這僧既不薦來機。國師只成虗設。雲門道無朕",
    "X66n1296_010:0061a12": "迹。扶國師不起。雪竇道一手指天一手指地爭得",
    "X66n1296_010:0061a13": "無也。扶國師不起。以拂子畫一畫云。前來葛藤一",
    "X66n1296_010:0061a14": "齊畫斷。且道畢竟如何是本身盧舍那。擲拂子下",
    "X66n1296_010:0061a15": "座。",
    "X66n1296_010:0061a16": "南堂欲云。國師不得。雲門洎合勞而無功。總似雪",
    "X66n1296_010:0061a17": "竇未免白日見鬼。如今有問山僧如何是本身盧",
    "X66n1296_010:0061a18": "舍那。向道一氣不言含有象。萬靈何處謝無私。",
    "X66n1296_010:0061a19": "白巖符云。這僧貪觀六橋花柳。失却故園春色。且",
    "X66n1296_010:0061a20": "置勿論。祇如鹽官與麼提持。還與他本身盧舍那",
    "X66n1296_010:0061a21": "有交涉無交涉。",
    "X66n1296_010:0061a22": "鹽官因法空禪師到請問經中諸義。官一一答了。乃",
    "X66n1296_010:0061a23": "曰。自禪師到來。貧道總未得作主人。空曰便請。官曰",
    "X66n1296_010:0061a24": "今日夜也。且歸本位安置。待明日來。空下去。至明旦",
    "X66n1296_010:0061b01": "官令沙彌屈法空。空至。官顧沙彌曰。咄。這沙彌不曉",
    "X66n1296_010:0061b02": "事。教屈法空禪師。祇屈得箇守堂家人來。空無語。",
    "X66n1296_010:0061b03": "鼓山賢云。齊安主禮有餘。法空不會為客。我若作",
    "X66n1296_010:0061b04": "法空。待道貧道總未得作主人。便好道和尚可謂",
    "X66n1296_010:0061b05": "習氣難忘。更道屈得守堂家人來。向他道莫怪沙",
    "X66n1296_010:0061b06": "彌。自是和尚亦未識法空。拂袖便出。管教齊安作",
    "X66n1296_010:0061b07": "主不成。",
    "X66n1296_010:0061b08": "明州大梅法常禪師(南二馬祖一嗣)住大梅。馬祖令一僧問。",
    "X66n1296_010:0061b09": "和尚見馬祖得箇甚麼便住此山。梅曰。大師向我道",
    "X66n1296_010:0061b10": "即心即佛。我便向這裏住。僧曰大師佛法近日又別。",
    "X66n1296_010:0061b11": "梅曰作麼生別。曰他又道非心非佛。梅曰這老漢惑",
    "X66n1296_010:0061b12": "亂人未有了日。任他非心非佛。我只管即心即佛。僧",
    "X66n1296_010:0061b13": "回舉似馬祖。祖曰梅子熟也。",
    "X66n1296_010:0061b14": "禾山殷因僧問。大梅恁麼。意作麼生。殷云真獅子",
    "X66n1296_010:0061b15": "兒。",
    "X66n1296_010:0061b16": "天井新云。即心即佛。非心非佛。牙齒無筋。舌頭無",
    "X66n1296_010:0061b17": "骨。梅子熟也。是典罰語是證明語。長安今夜家家",
    "X66n1296_010:0061b18": "月。幾處笙歌幾處愁。",
    "X66n1296_010:0061b19": "西遯超云。馬祖添箇八兩。連前凑成一斤。大梅已",
    "X66n1296_010:0061b20": "足一斤。何妨佯推八兩。雖然如是。未識他父子鍼",
    "X66n1296_010:0061b21": "芥水乳在。咄咄。自領三十棒。",
    "X66n1296_010:0061b22": "白巖符云。一往看來。大梅這漢大似箇隔墻擔板。",
    "X66n1296_010:0061b23": "殊不知他是箇渾剛打就生銕鑄成底。而所謂殺",
    "X66n1296_010:0061b24": "活縱奪權實照用。一點也不曾欠缺。馬祖在三千",
    "X66n1296_010:0061c01": "里外劈面唾噫。大梅還甘也未。",
    "X66n1296_010:0061c02": "大梅因夾山與定山同行議論次。定曰。生死中無佛。",
    "X66n1296_010:0061c03": "即無生死。夾曰。生死中有佛。即不迷生死。互相不肯",
    "X66n1296_010:0061c04": "乃同上山請質。夾山理前語問。未審二人見處。那箇",
    "X66n1296_010:0061c05": "較親。梅曰一親一踈。夾山復問那箇親。梅曰。且去。明",
    "X66n1296_010:0061c06": "日來。夾山明日又問那箇親。梅曰。親者不問。問者不",
    "X66n1296_010:0061c07": "親。夾山住後乃曰。我當時在大梅失却一隻眼。",
    "X66n1296_010:0061c08": "雪竇顯云。夾山畢竟不知換得一隻眼。大梅老漢",
    "X66n1296_010:0061c09": "當時聞舉。以棒一時打出。豈止劃斷兩人葛藤。亦",
    "X66n1296_010:0061c10": "乃為天下宗匠。",
    "X66n1296_010:0061c11": "昭覺勤云。是則是。兩口金剛王寶劍。要且拂掠虗",
    "X66n1296_010:0061c12": "空。金山則不然。生死為諸佛根基。諸佛乃生死爐",
    "X66n1296_010:0061c13": "鞴。若解險絕承當。即證六通八解。",
    "X66n1296_010:0061c14": "南堂欲云。夾山失却隻眼。住後方知。雪竇畫斷葛",
    "X66n1296_010:0061c15": "藤。作得天下宗匠。雖然。李將軍有佳聲在。不得封",
    "X66n1296_010:0061c16": "侯也是閒。",
    "X66n1296_010:0061c17": "萬善緣云。這兩箇瞎漢。累他大梅費鹽費醬。夾山",
    "X66n1296_010:0061c18": "後來縱然知過。怎奈只具一隻眼。",
    "X66n1296_010:0061c19": "雪竇雲云。祇如道失却一隻眼。換得一隻眼。同別",
    "X66n1296_010:0061c20": "在甚麼處。若撿點得出。許你具一隻眼。不然。更為",
    "X66n1296_010:0061c21": "你下箇註脚。失却一隻換一隻。今朝却是四月一。",
    "X66n1296_010:0061c22": "一年三百六十日。每日盋盂兩度濕。參。",
    "X66n1296_010:0061c23": "古南門云。雪竇醉後添杯。不知大梅牙如劍樹。二",
    "X66n1296_010:0061c24": "老葛藤早已劃斷。夾山失却一隻眼。過後方知。那",
    "X66n1296_010:0062a01": "一隻向甚處去也。古南不避檢責確實評量道。有",
    "X66n1296_010:0062a02": "佛無佛。死生生死。一翳在眼。空花亂墜。",
    "X66n1296_010:0062a03": "大梅因龐居士問。久嚮大梅。未審梅子熟也未。梅曰。",
    "X66n1296_010:0062a04": "熟也。你向甚麼處下口。士曰百雜碎。梅伸手曰還我",
    "X66n1296_010:0062a05": "核子來。士無語。",
    "X66n1296_010:0062a06": "翠巖芝云。此二人大似把手上高山。",
    "X66n1296_010:0062a07": "寶峰文云。且道二人相見還有優劣也無。",
    "X66n1296_010:0062a08": "大梅幟代龐公云。嚼破裏頭仁。用核作麼。復呵呵",
    "X66n1296_010:0062a09": "笑曰。恁麼道也是﨟月扇子。",
    "X66n1296_010:0062a10": "國清英云。要識大梅龐公麼。本是同根生。相煎何",
    "X66n1296_010:0062a11": "太急。",
    "X66n1296_010:0062a12": "留錫省云。不負見馬大師者只一龐老子。善與諸",
    "X66n1296_010:0062a13": "老打口皷無敗手。因甚於大梅手裏一時鈍置。殊",
    "X66n1296_010:0062a14": "不知他當時無語其聲如雷。",
    "X66n1296_010:0062a15": "大梅因僧問如何是祖師西來意。梅曰西來無意。",
    "X66n1296_010:0062a16": "鹽官安聞云。一箇棺材兩箇死漢。雪竇顯云。三箇",
    "X66n1296_010:0062a17": "也有。",
    "X66n1296_010:0062a18": "玄沙備云。鹽官是作家。",
    "X66n1296_010:0062a19": "黃龍新云。雪竇道三箇也有。是死漢是活漢。具眼",
    "X66n1296_010:0062a20": "者請試甄別。昭覺勤云。一串穿却。",
    "X66n1296_010:0062a21": "大梅忽一日示眾曰。來莫可抑。往莫可追。從容間聞",
    "X66n1296_010:0062a22": "鼯鼠聲。梅乃曰。即此物。非他物。汝等諸人善自護持。",
    "X66n1296_010:0062a23": "吾今逝矣。言訖示滅。",
    "X66n1296_010:0062a24": "雪竇顯云。這漢生來莾鹵。死後顢頇。即此物非他",
    "X66n1296_010:0062b01": "物。是何物。還有分付處也無。有般漢不解截斷大",
    "X66n1296_010:0062b02": "梅脚跟。只管道貪程太速。",
    "X66n1296_010:0062b03": "寶峰文云。既非他物。是什麼物。",
    "X66n1296_010:0062b04": "興善廣云。者漢臨死猶口裏水漉漉地。即此物非",
    "X66n1296_010:0062b05": "他物。瞞頇不少。咄。",
    "X66n1296_010:0062b07": "宗門拈古彚集卷第十"
}