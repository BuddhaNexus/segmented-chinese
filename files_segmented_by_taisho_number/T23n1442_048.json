{
    "T23n1442_048:0889a08": "5根本說一切有部毘奈耶卷第四",
    "T23n1442_048:0889a09": "十八",
    "T23n1442_048:0889a11": "三藏法師義淨奉　制譯",
    "T23n1442_048:0889a12": "入王宮門學處第八十二之五",
    "T23n1442_048:0889a13": "「時諸商人聞是語已，咸皆大怖無計所出。至",
    "T23n1442_048:0889a14": "十五日褒灑陀時，皆向城北詣天馬所。時彼",
    "T23n1442_048:0889a15": "天馬從大海出，於海岸邊食自然香稻。是時",
    "T23n1442_048:0889a16": "有一無智商人，不記前言，見馬王已作如是",
    "T23n1442_048:0889a17": "語：『君等知不？此是婆羅訶天馬王食噉香稻，",
    "T23n1442_048:0889a18": "我等宜應就禮其足白言：「我向彼岸歸贍部",
    "T23n1442_048:0889a19": "洲。」』時彼商主告諸人曰：『我於鐵城受彼言告，",
    "T23n1442_048:0889a20": "事不如是！乃至馬王未語已來無宜逼近，要",
    "T23n1442_048:0889a21": "待馬王飽食香稻身體充悅，舉首四顧三說",
    "T23n1442_048:0889a22": "是言：「誰向彼岸歸贍部洲？」聞是語時方至馬",
    "T23n1442_048:0889a23": "所求渡大海。』時馬食訖四顧三告，諸人聞已",
    "T23n1442_048:0889a24": "就禮其足，合掌恭敬作如是語：『我等求向彼",
    "T23n1442_048:0889a25": "岸還贍部洲。』時彼馬王告諸人曰：『汝等若欲",
    "T23n1442_048:0889a26": "安渡大海歸贍部洲者，當依我教諦受思惟，",
    "T23n1442_048:0889a27": "若不依者無由越渡。彼羅剎女化作美容倍",
    "T23n1442_048:0889a28": "勝常日，將諸男女來相誘誑作如是語：「我依",
    "T23n1442_048:0889a29": "汝活為作歸依，今棄我去欲何所適？如上所",
    "T23n1442_048:0889b01": "陳，宅舍、珍寶咸皆具說，若不住者汝之男女",
    "T23n1442_048:0889b02": "自可持將。」汝等若聞如是告時，生顧戀心作",
    "T23n1442_048:0889b03": "妻子想，愛彼珍寶及諸園觀，情生願樂欲到",
    "T23n1442_048:0889b04": "還者，縱昇我背必當墮落，猶如熟果不住其",
    "T23n1442_048:0889b05": "枝。時彼諸女復羅剎像，皆競取食皮肉筋骨，",
    "T23n1442_048:0889b06": "腸胃血髓髮毛爪齒，皆盡無餘，廣說如前，",
    "T23n1442_048:0889b07": "乃至渧血在地悉皆取食。若其汝等遵奉我",
    "T23n1442_048:0889b08": "教，不起如是愛戀心者，持我一毛亦不墮落，",
    "T23n1442_048:0889b09": "能超大海至贍部洲。』時彼馬王於諸商人善",
    "T23n1442_048:0889b10": "教語已，即便低身令彼附近，或持騣尾及以",
    "T23n1442_048:0889b11": "身毛隨情執捉。時彼天馬踊身虛空，望贍部",
    "T23n1442_048:0889b12": "洲騰驤雲路。「爾時恐畏幡動，羅剎見怪作如",
    "T23n1442_048:0889b13": "是念：『今此幡動，豈非贍部洲人棄我逃逝？』遍",
    "T23n1442_048:0889b14": "觀房舍不見有人，即皆變形作美女像，持諸",
    "T23n1442_048:0889b15": "男女咸至大海求覓商人。既遙見已隨後啼",
    "T23n1442_048:0889b16": "泣，告言：『賢首！何意踈我并諸男女棄捨而去？",
    "T23n1442_048:0889b17": "君等若並厭背我者，汝之稚子各並携將。』時",
    "T23n1442_048:0889b18": "諸商人聞是語已，各生顧戀於彼宅舍，及以",
    "T23n1442_048:0889b19": "園池并諸珍寶起愛念時，於天馬上身皆墮",
    "T23n1442_048:0889b20": "落，猶如熟果不住其枝。時羅剎女隨取食之",
    "T23n1442_048:0889b21": "如馬王所說。唯商主一人心無顧戀，憑附天",
    "T23n1442_048:0889b22": "馬得出海岸，安隱無礙達贍部洲。」",
    "T23n1442_048:0889b23": "爾時世尊告諸苾芻曰：「汝等觀此諸人，由生",
    "T23n1442_048:0889b24": "愛戀不順教故悉皆墜墮。當知汝等若於自",
    "T23n1442_048:0889b25": "身作如是念：『眼即是我，我有於眼，乃至耳鼻",
    "T23n1442_048:0889b26": "舌身意亦復如是。又念色即是我，我有於色，",
    "T23n1442_048:0889b27": "乃至聲香味觸法。又念地界是我，我有於地，",
    "T23n1442_048:0889b28": "乃至水界、火界、風界、空界、識界。又念色蘊是",
    "T23n1442_048:0889b29": "我，我有色蘊，受想行識亦復如是。』汝等苾芻！",
    "T23n1442_048:0889c01": "若起如是我我所想，於自於他情生耽著，棄",
    "T23n1442_048:0889c02": "背正教欣樂邪道，便當墮落生死海中，受諸",
    "T23n1442_048:0889c03": "苦惱無有出期。譬如無智商人棄天馬教，愛",
    "T23n1442_048:0889c04": "羅剎女墮大海中。汝諸苾芻！若於自身不作",
    "T23n1442_048:0889c05": "是念：『眼即是我，我有於眼，乃至耳鼻舌身意。",
    "T23n1442_048:0889c06": "色即是我，我有於色，乃至聲香味觸法。地界",
    "T23n1442_048:0889c07": "是我，我有於地，乃至水界、火界、風界、空界、識",
    "T23n1442_048:0889c08": "界。色蘊是我，我有色蘊，受想行識亦復如是。』",
    "T23n1442_048:0889c09": "汝等苾芻！若能不作如是我我所想，於自於",
    "T23n1442_048:0889c10": "他情無耽著，受行正教棄背邪道，即不墮落",
    "T23n1442_048:0889c11": "生死海中，安隱快樂趣涅槃城。譬如有智商",
    "T23n1442_048:0889c12": "主受天馬教，棄羅剎女能出大海至贍部洲。」",
    "T23n1442_048:0889c13": "爾時世尊說伽他曰：",
    "T23n1442_048:0889c14": "「諸有無智人，　　不信於佛教，",
    "T23n1442_048:0889c15": "當受輪迴苦，　　如愛羅剎女。",
    "T23n1442_048:0889c16": "若有智慧人，　　遵奉於佛教，",
    "T23n1442_048:0889c17": "當出生死海，　　如隨天馬言。」",
    "T23n1442_048:0889c18": "爾時世尊告諸苾芻：「彼諸商人不能奉持天",
    "T23n1442_048:0889c19": "馬教故，於大海中悉皆墮落，被羅剎女之所",
    "T23n1442_048:0889c20": "噉食。唯商主師子胤，受天馬教堅心專一，安",
    "T23n1442_048:0889c21": "隱能得出於大海至贍部洲。時師子胤妻大",
    "T23n1442_048:0889c22": "羅剎女，不尋其夫住在城內，諸羅剎女俱來",
    "T23n1442_048:0889c23": "告曰：『如我等輩尋覓逃夫，持以歸還俱共噉",
    "T23n1442_048:0889c24": "食。汝夫主去竟不遠求，准此情狀遣還贍部。",
    "T23n1442_048:0889c25": "若即尋覓獲得者善，若不得者我當食汝不",
    "T23n1442_048:0889c26": "應致恨。』彼既聞已極生憂怖，告諸羅剎女曰：",
    "T23n1442_048:0889c27": "『汝等固執苦令覓者，我今宜往贍部洲內擒",
    "T23n1442_048:0889c28": "捉將來。』眾羅剎女曰：『斯為甚善。』時商主婦即",
    "T23n1442_048:0889c29": "自騰虛超越大海，屈伸臂頃至贍部洲，化作",
    "T23n1442_048:0890a01": "可畏藥叉之像，猛害倍常在師子胤前當路",
    "T23n1442_048:0890a02": "而住。時師子胤覩藥叉像，即拔利劍欲斬藥",
    "T23n1442_048:0890a03": "叉，彼便驚走避道而住。如是展轉不相捨離，",
    "T23n1442_048:0890a04": "遂於中路逢遇商旅。彼之商主與師子胤是",
    "T23n1442_048:0890a05": "舊知識，情懷莫逆歡讌言離。時彼羅剎化為",
    "T23n1442_048:0890a06": "美女，并携稚子具妙莊嚴，便詣中國商主之",
    "T23n1442_048:0890a07": "前，禮彼足已作如是白：『我是赤銅洲國王之",
    "T23n1442_048:0890a08": "女，父母娉我與師子胤商主為妻，携我母子",
    "T23n1442_048:0890a09": "歸贍部洲，於大海內遇摩竭魚觸破船舶，所",
    "T23n1442_048:0890a10": "有珍寶散失無遺，以我為不祥遂便見棄。我",
    "T23n1442_048:0890a11": "之幸會今得相逢，唯願將母子就彼申謝。』彼",
    "T23n1442_048:0890a12": "即告言：『我當送去。』時彼商主見此婦人慇懃",
    "T23n1442_048:0890a13": "懇惻，為往師子胤處告言：『知識！汝之妻室儀",
    "T23n1442_048:0890a14": "容可愛，復是王女。如此儔匹舉世難求，既無",
    "T23n1442_048:0890a15": "大愆，不應輒棄，宜應收採與彼同居。』時師",
    "T23n1442_048:0890a16": "子胤告曰：『彼非王女，是赤銅洲暴惡羅剎眾",
    "T23n1442_048:0890a17": "中之大食人血肉，非我妻也。』商主答曰：『若",
    "T23n1442_048:0890a18": "如是者何緣至此？』時師子胤具告因緣，商主",
    "T23n1442_048:0890a19": "聞已，默然無語，即以路糧并諸雜物贈已而",
    "T23n1442_048:0890a20": "去。「時師子胤漸漸歸還至于本舍，時羅剎女",
    "T23n1442_048:0890a21": "亦隨其後，并携小童至師子胤宅，從倚門側",
    "T23n1442_048:0890a22": "在一邊住。時彼眾人見其兒子共相告曰：『仁",
    "T23n1442_048:0890a23": "等當知！今此童兒觀其貌狀，是師子胤兒子",
    "T23n1442_048:0890a24": "不虛。』羅剎報曰：『君等鑒貌知是非虛，宿緣薄",
    "T23n1442_048:0890a25": "福被父所棄。』告言：『姊妹從何處來？汝是誰婦？』",
    "T23n1442_048:0890a26": "羅剎告曰：『我是赤銅洲國王之女，父母娉我",
    "T23n1442_048:0890a27": "與師子胤商主為妻，携我母子歸贍部洲，於",
    "T23n1442_048:0890a28": "大海內遇摩竭魚觸破船舶，所有珍寶散失",
    "T23n1442_048:0890a29": "無遺，以我為不祥遂便見棄，流離辛苦得達",
    "T23n1442_048:0890b01": "於此。幸願諸君將我及子就商主處而申懺",
    "T23n1442_048:0890b02": "謝。』時彼諸人詣商主父母處，以事陳告。于時",
    "T23n1442_048:0890b03": "父母語師子胤曰：『彼是王女，宗族尊高隨汝",
    "T23n1442_048:0890b04": "遠來，深可悲歎，并携稚子益用傷懷。汝可愍",
    "T23n1442_048:0890b05": "之無宜見棄，違心之事仁者不為。』時師子胤",
    "T23n1442_048:0890b06": "稽首三拜白父母曰：『彼非王女是惡羅剎，於",
    "T23n1442_048:0890b07": "赤銅洲縱大暴虐，漂泊商旅皆取食之。我輩",
    "T23n1442_048:0890b08": "諸人並皆食盡，我有餘福得奉尊顏。』父母告",
    "T23n1442_048:0890b09": "曰：『一切女人皆是羅剎，何故爾婦獨與惡名，",
    "T23n1442_048:0890b10": "宜應收納召入居室。』重白父母曰：『我知非人",
    "T23n1442_048:0890b11": "不堪共住，尊必愛念隨意納之，我向他家別",
    "T23n1442_048:0890b12": "求居止。』親曰：『我為汝故喚入家庭，汝苦見嫌",
    "T23n1442_048:0890b13": "於我何用？宜隨汝意令彼母子逐緣自活。』即",
    "T23n1442_048:0890b14": "遣使者驅之使去。「時彼母子既被擯斥便詣",
    "T23n1442_048:0890b15": "王門，諸臣總集嗟其美麗，即便俱入白大王",
    "T23n1442_048:0890b16": "言：『門有女人儀容罕匹，忽然至此靡識所由。』",
    "T23n1442_048:0890b17": "王言：『引入，我自親問。』臣即召進，王見女人姿",
    "T23n1442_048:0890b18": "容絕代美貌無雙，便起染心極生愛著，告",
    "T23n1442_048:0890b19": "言：『善來美女！從何所來？因何至此？』女便稽首",
    "T23n1442_048:0890b20": "白大王言：『我本住在大海南岸赤銅洲所，是",
    "T23n1442_048:0890b21": "國王女。其師子胤因風漂蕩舟檝無遺，與諸",
    "T23n1442_048:0890b22": "商人漂至我國，父母娉我與彼為妻，為立新",
    "T23n1442_048:0890b23": "舍多賜珍寶。經歷歲時誕生幼稚，携我母子",
    "T23n1442_048:0890b24": "遠渡滄溟，遇摩竭魚破其船舶，遭大辛苦達",
    "T23n1442_048:0890b25": "贍部洲，以我為不祥便生棄擲。今歸本宅復",
    "T23n1442_048:0890b26": "不相容，無處存生故來啟白，唯願大王恩慈",
    "T23n1442_048:0890b27": "動殖，喚商主來為我申謝。』王聞語已起悲愍",
    "T23n1442_048:0890b28": "心，告言：『勿憂，宜可寬意。』即遣使者喚商主來。",
    "T23n1442_048:0890b29": "師子胤至致敬王已在一面立。王告師子胤",
    "T23n1442_048:0890c01": "曰：『此是王女！娉汝為妻既生子息，相隨至此。",
    "T23n1442_048:0890c02": "因何非理輒為擯斥？設令有過亦可相容。』時",
    "T23n1442_048:0890c03": "師子胤進啟：『大王！此非赤銅洲大王之女，是",
    "T23n1442_048:0890c04": "惡羅剎殘害生靈，具以海洲所經之事委悉",
    "T23n1442_048:0890c05": "陳述。我之同侶總皆食盡，唯我得存。此羅",
    "T23n1442_048:0890c06": "剎女尚不相放，飛騰大海變作美容，王熟察",
    "T23n1442_048:0890c07": "之宜須驅逐，勿令縱暴。』王曰：『一切女人皆",
    "T23n1442_048:0890c08": "是羅剎，何但此女獨見相嫌？必汝不愛宜當",
    "T23n1442_048:0890c09": "與我。』白言：『大王！我聞孝竭於家、忠盡於國，恐",
    "T23n1442_048:0890c10": "延大禍事在非輕。大王有心生愛念者，我不",
    "T23n1442_048:0890c11": "敢進亦不敢止，必有禍生非臣之過。』」",
    "T23n1442_048:0890c12": "爾時世尊告諸苾芻曰：「當知女人於諸男子，",
    "T23n1442_048:0890c13": "是繫縛處是沈溺處，貪染容色不信忠言不",
    "T23n1442_048:0890c14": "思其禍，汝等應知。時師子頂王心生愛著，",
    "T23n1442_048:0890c15": "即令此女進入後宮。時師子胤知王意止進",
    "T23n1442_048:0890c16": "諫無路，遂在殿前告諸輔相曰：『諸君當知！王",
    "T23n1442_048:0890c17": "愛羅剎將入後宮，必延大禍知非我過。』說是",
    "T23n1442_048:0890c18": "語已掩泣而出。",
    "T23n1442_048:0890c19": "「其王後時於羅剎女深生愛念，倍異常流耽",
    "T23n1442_048:0890c20": "染荒迷不思國政。時羅剎女縱諸妖媚，總攝",
    "T23n1442_048:0890c21": "王宮令無自在，便於夜半凌虛而還，往赤銅",
    "T23n1442_048:0890c22": "洲羅剎女所。諸女見來俱生慶喜，問言：『商主",
    "T23n1442_048:0890c23": "今在何處？』告諸女曰：『姊妹！汝何念彼一商主",
    "T23n1442_048:0890c24": "乎？我別汝等至贍部洲，到師子劫城師子頂",
    "T23n1442_048:0890c25": "王所，彼遂納我令入後宮，冊我為后。我縱妖",
    "T23n1442_048:0890c26": "媚使城中人皆無自在，王不理政心醉荒迷，",
    "T23n1442_048:0890c27": "汝等可共俱行詣彼城所，隨情噉食任意持",
    "T23n1442_048:0890c28": "歸。』諸羅剎女聞是告已，歡喜踊躍飛騰虛空，",
    "T23n1442_048:0890c29": "即於其夜至師子劫，食噉城內所有人物。至",
    "T23n1442_048:0891a01": "天曉已城門不開，於王宮上見諸雕鷲食人",
    "T23n1442_048:0891a02": "肉者飛滿空中，輔國大臣俱集門所，佇立經",
    "T23n1442_048:0891a03": "久待門不開。各共高聲遍告城邑，天明已久",
    "T23n1442_048:0891a04": "王門不開，於內宮上多食人鳥，飛騰亂下口",
    "T23n1442_048:0891a05": "銜骨肉，人並驚惶圖計無所。時師子胤聞斯",
    "T23n1442_048:0891a06": "告已，便拔利劍趨走城門，告諸人曰：『君等",
    "T23n1442_048:0891a07": "何議？我於先時已相告白，王納羅剎定招其",
    "T23n1442_048:0891a08": "禍，今城門不開滿空飛鳥，觀此相貌禍延王",
    "T23n1442_048:0891a09": "室。』諸臣曰：『其計何圖？』商主曰：『宜置高梯上城",
    "T23n1442_048:0891a10": "瞻察。』既安梯已，商主乃拔利劍上城隅，遙望",
    "T23n1442_048:0891a11": "宮中見死屍狼籍，即便跳下，誦神呪麾利劍，",
    "T23n1442_048:0891a12": "擊彼五百羅剎四散馳走，或持人手或有擎",
    "T23n1442_048:0891a13": "足，或持頭腹飛騰而去。城外諸人悉皆遙見。",
    "T23n1442_048:0891a14": "于時商主大開城門，諸人競入共覩荒殘，輔",
    "T23n1442_048:0891a15": "相大臣號叫城邑，共諸人眾灑淚宮中，各並",
    "T23n1442_048:0891a16": "歸家荒迷無次。後於他日總集諸人，共相議",
    "T23n1442_048:0891a17": "曰：『國主大王自貽伊咎，納羅剎女不受忠言，",
    "T23n1442_048:0891a18": "今並滅亡。君等欲為何計？』第一大臣告諸人",
    "T23n1442_048:0891a19": "曰：『先王已死復靡儲君，寶位既虛百姓無主。",
    "T23n1442_048:0891a20": "無君不立，今當冊誰？』次臣告曰：『為國主者有",
    "T23n1442_048:0891a21": "智有勇方昇鼎位。』諸人告曰：『商主師子胤與",
    "T23n1442_048:0891a22": "五百人入海取寶，餘人皆被羅剎所害，唯獨",
    "T23n1442_048:0891a23": "一身得歸鄉國，被羅剎女尋至本城不受其媚。",
    "T23n1442_048:0891a24": "王納此女，固詞直諫，不受忠言荒婬失道以",
    "T23n1442_048:0891a25": "取亡滅。商主拔劍獨入城中，為我國人屏除",
    "T23n1442_048:0891a26": "群禲，此則大勇大智餘莫過也。』大臣議曰：『誠",
    "T23n1442_048:0891a27": "如所言，宜令彼人以為君主。』即便共至商主",
    "T23n1442_048:0891a28": "之處，同心請曰：『商主知不？大王已死復無儲",
    "T23n1442_048:0891a29": "君，國祚空虛不可無主。國人今欲奉冊為王，",
    "T23n1442_048:0891b01": "垂哀為受。』是時商主告諸人曰：『我是商人經",
    "T23n1442_048:0891b02": "求活命，寧堪重位為國主耶？可覓餘人以當",
    "T23n1442_048:0891b03": "寶位。』眾復請曰：『餘無堪者，幸願慈悲受眾人",
    "T23n1442_048:0891b04": "請。』時彼商主如是固辭，國人再三頻求頂",
    "T23n1442_048:0891b05": "禮。",
    "T23n1442_048:0891b06": "「爾時商主既辭不獲免，告眾人曰：『我實不材",
    "T23n1442_048:0891b07": "無心當此，隨眾人意，共立盟言，我為王後",
    "T23n1442_048:0891b08": "所有教令無違逆者，我當受冊。』眾人稽首謝",
    "T23n1442_048:0891b09": "已咸曰：『奉行。』其大臣等即便灑掃城隍莊嚴",
    "T23n1442_048:0891b10": "殿宇，以妙香水灌頂稱王，萬機之務一朝權",
    "T23n1442_048:0891b11": "執。王乃念曰：『我昔商人入海取寶，同行之輩",
    "T23n1442_048:0891b12": "為羅剎所食。我時無力除彼怨害，今為國主",
    "T23n1442_048:0891b13": "所欲隨情，屏除羅剎滿我宿願。』即便下令廣",
    "T23n1442_048:0891b14": "召呪師能役使鬼神者，遠近咸集，更持明呪",
    "T23n1442_048:0891b15": "靈驗肅成。復揀兵旗令習弓矢，命大臣曰：",
    "T23n1442_048:0891b16": "『卿等知不我有宿讎，在大海外欲往除殄，多",
    "T23n1442_048:0891b17": "須舟檝宜可營辦，不久將行。』是時諸臣多造",
    "T23n1442_048:0891b18": "船舶，卜日揆時嚴整四兵至大海口，遇風陞",
    "T23n1442_048:0891b19": "舶，欲達南岸。時羅剎城內凶幡飄動，諸女見",
    "T23n1442_048:0891b20": "已共相謂曰：『姊妹！當知今凶幡動，必有贍部",
    "T23n1442_048:0891b21": "洲人念昔怨惡，情懷酷暴來誅我等，宜往海",
    "T23n1442_048:0891b22": "濱觀其所作。』總命徒侶俱臨海岸，見諸船舶",
    "T23n1442_048:0891b23": "蓋海而來，各並驚惶欲為拒戰。其時師子胤",
    "T23n1442_048:0891b24": "王總命維舟，四兵俱下奮臂大呼，與羅剎共",
    "T23n1442_048:0891b25": "戰，乃縱神呪冥縛羅剎，鋒矢既交殺戮過",
    "T23n1442_048:0891b26": "半。明呪力故走叛無由，所有餘殘請命求救。",
    "T23n1442_048:0891b27": "王乃告曰：『共立要盟方存汝命，汝從今後移",
    "T23n1442_048:0891b28": "向餘處，不得重來更為殘戮。若隨教者得存",
    "T23n1442_048:0891b29": "餘命。』諸羅剎女稽首拜曰：『我等昔來廣興暴",
    "T23n1442_048:0891c01": "惡，從今已往奉遵言教，遷移遠去不敢傷殘。』",
    "T23n1442_048:0891c02": "時羅剎女拜辭王已遠適餘方。時師子胤王",
    "T23n1442_048:0891c03": "平除舊城破鐵城獄，重開疆宇建立新城，召",
    "T23n1442_048:0891c04": "募諸人住斯寶渚，廣收珠玉還贍部洲，彼國",
    "T23n1442_048:0891c05": "因王以為其號名師子洲。」",
    "T23n1442_048:0891c06": "爾時世尊告諸苾芻：「汝等勿生異念！往時師",
    "T23n1442_048:0891c07": "子胤王者即我身是，彼師子頂王者即老叟",
    "T23n1442_048:0891c08": "苾芻是，彼羅剎女者即無比是。往時師子頂",
    "T23n1442_048:0891c09": "由愛羅剎女故遂至命終，今貪無比還致身",
    "T23n1442_048:0891c10": "死。汝諸苾芻！我於往時已曾捨棄彼羅剎女，",
    "T23n1442_048:0891c11": "豈於今日遂彼求心？是故汝等當善思惟，知",
    "T23n1442_048:0891c12": "諸女人是沈溺境，作不淨想深生厭離，於我",
    "T23n1442_048:0891c13": "教誡專心奉持。」時諸苾芻及餘大眾，聞佛說",
    "T23n1442_048:0891c14": "已歡喜奉行禮佛而去。",
    "T23n1442_048:0891c15": "爾時無憂婆羅門，將無比女往憍閃毘，娉與",
    "T23n1442_048:0891c16": "鄔陀延王。時王便置無比於妙花樓，給五百",
    "T23n1442_048:0891c17": "侍女日與五百金錢，廣說乃至王授無憂為",
    "T23n1442_048:0891c18": "輔國大臣。時有二人，來至王所樂為奉事：一",
    "T23n1442_048:0891c19": "人能說喜事，一人能說憂事。曾於一時王與",
    "T23n1442_048:0891c20": "二夫人一處同坐，鄔陀延王啑，紺容夫人云：",
    "T23n1442_048:0891c21": "「南無佛陀！願王長命無病。」無比夫人云：「南無",
    "T23n1442_048:0891c22": "大天！願王具壽無病。」是時無比情懷嫉妬，便",
    "T23n1442_048:0891c23": "白王言：「紺容食大王食而思佛陀。」王聞語已",
    "T23n1442_048:0891c24": "默然無對。又於他日數於王處搆扇讒言，王",
    "T23n1442_048:0891c25": "作番次就二夫人處而受飲食。次至紺容，時",
    "T23n1442_048:0891c26": "無比夫人密作是計，令捕鳥者將活鳥而進",
    "T23n1442_048:0891c27": "於王。王曰：「我於今日誰處食耶？」無比答曰：「次",
    "T23n1442_048:0891c28": "至紺容。」王曰：「可持此鳥令充食用。」紺容見活",
    "T23n1442_048:0891c29": "不肯受之，捕人還送。王見怪言：「何不烹宰？」王",
    "T23n1442_048:0892a01": "復尋思，由彼念善情存護命。無比白言：「若為",
    "T23n1442_048:0892a02": "佛及僧，彼便殺鳥以充供養。」王曰：「可報紺容",
    "T23n1442_048:0892a03": "為佛辦食。」無比即便教捕人曰：「汝可殺鳥授",
    "T23n1442_048:0892a04": "與夫人。」即殺將付，紺容見死受以充厨，捕人",
    "T23n1442_048:0892a05": "還報夫人已受。王便大瞋：「為我不受，為餘便",
    "T23n1442_048:0892a06": "殺。」王持弓箭往射紺容。夫人遙見即入慈定，",
    "T23n1442_048:0892a07": "王所射箭中路而墮，迴鏃向王。王便更射，夫",
    "T23n1442_048:0892a08": "人白言：「王勿自害。」王曰：「何意如是？」夫人曰：「我",
    "T23n1442_048:0892a09": "證不還復無愆過，王興惡意必招重罪。」王問",
    "T23n1442_048:0892a10": "知實，便就禮敬懺謝前非，情厚夫人作姊妹",
    "T23n1442_048:0892a11": "想。從茲已後但有新穀新果必先見授，日日",
    "T23n1442_048:0892a12": "常自問其安不？時王邊境有城反叛，王親領",
    "T23n1442_048:0892a13": "兵自往征罰，遂勅大臣無憂留守都邑。其二",
    "T23n1442_048:0892a14": "夫人掌率宮內，王曰：「汝之二人勿相嫉妬，晨",
    "T23n1442_048:0892a15": "昏靡怠守護宮闈。」夫人曰：「善。」是時無比每勸",
    "T23n1442_048:0892a16": "其父令害紺容，無憂遂即作殺方便。時紺容",
    "T23n1442_048:0892a17": "夫人夜讀佛經復須抄寫，告大臣曰：「樺皮貝",
    "T23n1442_048:0892a18": "葉筆墨燈明，此要所須便宜多進入。」大臣依",
    "T23n1442_048:0892a19": "教奉進，於樺皮內密安火炭置在宮門，夜被",
    "T23n1442_048:0892a20": "風吹火便大發光徹樓上，城人咸至悉皆持水",
    "T23n1442_048:0892a21": "共救火災。時無憂大臣便拔利劍遮不令進，",
    "T23n1442_048:0892a22": "告諸人曰：「汝等豈欲劫內宮耶？」諸人遂散。時",
    "T23n1442_048:0892a23": "紺容夫人與五百婇女俱昇樓閣，告諸女",
    "T23n1442_048:0892a24": "曰：「我與汝等自業所招，卒難逃避。」說伽他曰：",
    "T23n1442_048:0892a25": "「我於城隙處，　　遙望見世尊；",
    "T23n1442_048:0892a26": "依教具修行，　　已獲真實諦。」",
    "T23n1442_048:0892a27": "諸女皆悉投身火聚猶若飛蛾，同時命殞，曲",
    "T23n1442_048:0892a28": "脊侍女從水竇出得免火災。無憂大臣至天",
    "T23n1442_048:0892a29": "曉已，收諸女骨棄在尸林。苾芻入城為行乞",
    "T23n1442_048:0892b01": "食，見斯事已還白世尊。佛因廣說如《增五經》。",
    "T23n1442_048:0892b02": "乃至世尊將諸苾芻往尸林處，觀五百諸女",
    "T23n1442_048:0892b03": "所有殘骸，告諸苾芻說伽他曰：",
    "T23n1442_048:0892b04": "「世間癡所縛，　　惡事將為善，",
    "T23n1442_048:0892b05": "貪愛繫愚人，　　常居黑闇獄。",
    "T23n1442_048:0892b06": "不善將為善，　　觀察盡空無，",
    "T23n1442_048:0892b07": "當起厭離心，　　勿生於染著。」",
    "T23n1442_048:0892b08": "爾時國人及留守臣，見紺容死計無所出，遂",
    "T23n1442_048:0892b09": "喚能說憂事人曰：「汝比受王祿，今正是時。」往",
    "T23n1442_048:0892b10": "白大王云：「紺容夫人赴火而死。」廣說乃至，其",
    "T23n1442_048:0892b11": "人即共大臣等議：「可畫一幀作紺容夫人所",
    "T23n1442_048:0892b12": "為因緣、投火死狀，并與象馬各數滿五百，童",
    "T23n1442_048:0892b13": "男童女亦各五百，真金一億，別嚴四兵，如是",
    "T23n1442_048:0892b14": "辦已我當為去。」大臣即皆為辦。其說憂事人，",
    "T23n1442_048:0892b15": "領斯兵眾詣王營所，去營不遠遣使持書，白",
    "T23n1442_048:0892b16": "鄔陀延王曰：「我是某國大王！唯有一子被死",
    "T23n1442_048:0892b17": "將去，我今求死來至此國，欲以象馬乃至金",
    "T23n1442_048:0892b18": "寶將贖子命。若允者善，若不得者我當共戰，",
    "T23n1442_048:0892b19": "願王助我。」時王啟封讀書而笑，遣使往喚外",
    "T23n1442_048:0892b20": "國王來。奉命尋至，申問訊已問言：「知識！比曾",
    "T23n1442_048:0892b21": "見有被死將去求索得耶？」答曰：「若被死將去",
    "T23n1442_048:0892b22": "求不得者，可開此幀善為觀察。」王遂開看，告",
    "T23n1442_048:0892b23": "曰：「豈可紺容被火燒死耶？」答言：「已死，願王寬",
    "T23n1442_048:0892b24": "其罪勿責於我，恐王憂惱設此權謀。」說伽他",
    "T23n1442_048:0892b25": "曰：",
    "T23n1442_048:0892b26": "「我不是王非子死，　　我是王臣食王祿；",
    "T23n1442_048:0892b27": "有非愛事白王知，　　唯願恩寬恕其罪。」",
    "T23n1442_048:0892b28": "時王聞已遂即旋軍還憍閃毘國，勅法官曰：",
    "T23n1442_048:0892b29": "「可執無憂，身塗紫礦置熱陶內斷其命根。又",
    "T23n1442_048:0892c01": "以無比頭髮繫不調馬足，踐踏之令死。」時法",
    "T23n1442_048:0892c02": "官大臣遂殺無憂，以無比夫人置地牢內。王",
    "T23n1442_048:0892c03": "經七日不見無比，極懷憂悴。王問：「無比今何所",
    "T23n1442_048:0892c04": "在？」大臣曰：「王勅令死。」王曰：「紺容已被火燒，無",
    "T23n1442_048:0892c05": "比今復身死。卿等意欲令我出家？」諸臣皆默",
    "T23n1442_048:0892c06": "然無對。臣知王念，遂出無比將以見王，王時",
    "T23n1442_048:0892c07": "大悅具問其故，嗟嘆希奇。王有疑心，遂往問",
    "T23n1442_048:0892c08": "佛，廣說乃至請世尊曰：「何因緣故紺容獲得",
    "T23n1442_048:0892c09": "不還道果，以五百婇女而為侍從，俱悉同時",
    "T23n1442_048:0892c10": "被火燒死。唯曲脊女一人得活，幸願世尊為說",
    "T23n1442_048:0892c11": "本緣。」佛言：「大王當知！乃往古昔婆羅痆斯國",
    "T23n1442_048:0892c12": "有王，名梵摩達多。其王最大夫人，曾於一時",
    "T23n1442_048:0892c13": "與五百婇女，遊觀花園入芳池浴。既出池已",
    "T23n1442_048:0892c14": "時寒求火。去此不遠有獨覺聖者，造一草庵",
    "T23n1442_048:0892c15": "在中住止。時彼夫人命一使女：『汝可以火燒彼",
    "T23n1442_048:0892c16": "草庵。』女遂往彼，見出家者住草庵中，不忍放",
    "T23n1442_048:0892c17": "火。夫人即便自往放火，諸女見已悉共歡笑，",
    "T23n1442_048:0892c18": "俱言：『好火。』聖者見已心生悲愍，便從火內飛",
    "T23n1442_048:0892c19": "騰大虛，現大神通冀拔其苦。諸女見已遙請",
    "T23n1442_048:0892c20": "下來，求哀懺謝為設飲食，以申供養各為發",
    "T23n1442_048:0892c21": "願。爾時夫人者即紺容是，彼侍女者即五百",
    "T23n1442_048:0892c22": "內人是。由彼業力，雖復妙容得聖道果，然於",
    "T23n1442_048:0892c23": "五百生中及五百侍女被火燒死。彼使女者",
    "T23n1442_048:0892c24": "即曲脊女是，由不肯燒故常得免難。善惡報",
    "T23n1442_048:0892c25": "應，大王當知。」王又請問：「以何因緣，其曲脊女",
    "T23n1442_048:0892c26": "受曲脊報，所聽受經一聞領悟，而身居賤位？」",
    "T23n1442_048:0892c27": "佛告大王：「昔婆羅痆斯有一長者，名曰善續。",
    "T23n1442_048:0892c28": "爾時長者遂請五百獨覺聖人就舍而食。時",
    "T23n1442_048:0892c29": "此眾中有一獨覺，身患風疾食時手戰其鉢",
    "T23n1442_048:0893a01": "欲墮，時善續長者有一小女，見彼手戰便脫",
    "T23n1442_048:0893a02": "臂釧用支其鉢，見不動已即便發願：『猶如此",
    "T23n1442_048:0893a03": "鉢不復動搖，我於來世所聽妙法心無動搖",
    "T23n1442_048:0893a04": "領悟不忘。』復一聖人身患曲脊，便於他日食",
    "T23n1442_048:0893a05": "時不見。女問父曰：『有一聖者何不來食？』父曰：",
    "T23n1442_048:0893a06": "『聖者何狀？』女便戲心曲脊學聖者形，如此聖",
    "T23n1442_048:0893a07": "人眾中不見。又復常喚親戚為婢。大王當知！",
    "T23n1442_048:0893a08": "由奉鉢支發願力故，今得聞持聰明領悟。由",
    "T23n1442_048:0893a09": "作輕心學聖人故，今得曲脊報。由昔喚人，為",
    "T23n1442_048:0893a10": "婢故，常居賤類。」王復請佛：「何因無比於七日",
    "T23n1442_048:0893a11": "中居地牢內，不得飲食而容貌不變？」佛告大",
    "T23n1442_048:0893a12": "王：「於過去世有婆羅門女，與剎帝利女共為",
    "T23n1442_048:0893a13": "知友。其剎帝利女有信敬心，每施苾芻隨時",
    "T23n1442_048:0893a14": "飲食。後時婆羅門女命剎帝利女就舍而食，",
    "T23n1442_048:0893a15": "既至舍已，有獨覺者為乞食故來至其家，剎",
    "T23n1442_048:0893a16": "帝利女報婆羅門女曰：『與聖者食。』女言：『我不",
    "T23n1442_048:0893a17": "能與。』報曰：『若不施者，我自還家奉施其食。』時",
    "T23n1442_048:0893a18": "婆羅門女隨知友情持食施與。剎帝利女見",
    "T23n1442_048:0893a19": "施食已教其發願，即發願曰：『願我此福，今生",
    "T23n1442_048:0893a20": "後生莫受勝報，遭厄難時勿受飢苦。』由彼願",
    "T23n1442_048:0893a21": "力，今不受飢顏容不變。」後於異時，妙音長者",
    "T23n1442_048:0893a22": "供養佛僧，有一使女常令供給，此女遇疾因",
    "T23n1442_048:0893a23": "即身亡，臨命終時便發是願：「我比役力供佛",
    "T23n1442_048:0893a24": "及僧所有福緣，捨此身已，當於妙音長者最",
    "T23n1442_048:0893a25": "大夫人託娠受生，顏貌姝美與妙容相似，鄔",
    "T23n1442_048:0893a26": "陀延王納我為后。」作是願已即便命終託娠",
    "T23n1442_048:0893a27": "夫人，時經九月初誕之際室滿光明，因名吉",
    "T23n1442_048:0893a28": "祥慧。憶前生事，年漸長大，宿殖信心。具壽阿",
    "T23n1442_048:0893a29": "難陀次行乞食遇至其舍，時吉祥女頂禮足",
    "T23n1442_048:0893b01": "已白言：「聖者！願持我語敬禮世尊并諸聖眾，",
    "T23n1442_048:0893b02": "少疾少惱起居輕利安樂行不？」時阿難陀還",
    "T23n1442_048:0893b03": "住處已，持吉祥慧語，為禮世尊及諸大眾申",
    "T23n1442_048:0893b04": "問訊已，佛告阿難陀：「汝識彼吉祥慧不？」白言：",
    "T23n1442_048:0893b05": "「不識。」佛言：「彼是妙音園中供養使女，由供養",
    "T23n1442_048:0893b06": "僧發願力故，還生妙音長者家。」廣說乃至既",
    "T23n1442_048:0893b07": "長成已，於高樓上望鄔陀延王，王遙見之謂",
    "T23n1442_048:0893b08": "是無比，遂召長者問曰：「何故宅內久藏無比？」",
    "T23n1442_048:0893b09": "答曰：「不是。」王不信語重問：「是誰？」答曰：「是我之",
    "T23n1442_048:0893b10": "女。」王曰：「隨其是非，當娉與我。」遂具盛禮迎",
    "T23n1442_048:0893b11": "娶後宮，與五百婇女以為給侍。時吉祥慧欲",
    "T23n1442_048:0893b12": "見世尊及苾芻眾，便白王知。王隨其意，即辦",
    "T23n1442_048:0893b13": "供養請佛僧眾，欲於七日受食宮中。王自親",
    "T23n1442_048:0893b14": "往，既至佛所具威儀已白佛言：「世尊！吉祥慧",
    "T23n1442_048:0893b15": "請佛及僧宮中受食。」佛默然受，王禮而去。還",
    "T23n1442_048:0893b16": "報夫人令辦種種上妙美食，往白時至，世尊",
    "T23n1442_048:0893b17": "不去，令舍利子與眾俱行。既至王門不敢輒",
    "T23n1442_048:0893b18": "入，王命令進，舍利子作是念：「世尊制戒不許",
    "T23n1442_048:0893b19": "輒入宮門；今得王教復不許違，佛以此緣或",
    "T23n1442_048:0893b20": "容開許。」即入宮內安置坐定。時吉祥慧夫人",
    "T23n1442_048:0893b21": "及王，自手持奉上妙飲食。食已聽法，即於座",
    "T23n1442_048:0893b22": "上夫人獲預流果，經七日已僧眾辭去。諸苾",
    "T23n1442_048:0893b23": "芻既至佛所，禮佛足已述如上事。佛告舍利",
    "T23n1442_048:0893b24": "子：「善哉！我未開許汝已知時。汝等當知！前是",
    "T23n1442_048:0893b25": "創制，此是隨開，為諸苾芻重制學處，應如是",
    "T23n1442_048:0893b26": "說：",
    "T23n1442_048:0893b27": "「若復苾芻明相未出，剎帝利灌頂王未藏寶",
    "T23n1442_048:0893b28": "及寶類，若入過宮門閫者，除餘緣故，波逸底",
    "T23n1442_048:0893b29": "迦。」",
    "T23n1442_048:0893c01": "若復苾芻者，謂鄔陀夷，餘義如上。明相未出",
    "T23n1442_048:0893c02": "者，謂天未曉，有三種相。王及寶等並如前說。",
    "T23n1442_048:0893c03": "宮門閫者有三種別：謂城門、王門、宮門。過者，",
    "T23n1442_048:0893c04": "謂足越也。除餘緣故者，除得勝法如舍利子",
    "T23n1442_048:0893c05": "等。釋罪如上。此中犯者其事云何？苾芻未曉",
    "T23n1442_048:0893c06": "未曉想及疑，越城門者得惡作。曉未曉想疑，",
    "T23n1442_048:0893c07": "亦得惡作。王門亦爾。若越宮門想疑，本罪。次",
    "T23n1442_048:0893c08": "二句惡作，次二句無犯。若王王妃及太子大",
    "T23n1442_048:0893c09": "臣喚亦無犯。又無犯者，謂最初犯人，或癡狂、",
    "T23n1442_048:0893c10": "心亂、痛惱所纏。",
    "T23n1442_048:0893c11": "根本說一切有部毘奈耶卷第四十八"
}