{
    "X67n1303_004:0296b13": "林泉老人評唱投子青和尚頌古空谷集卷四",
    "X67n1303_004:0296b15": "後學性一閱",
    "X67n1303_004:0296b16": "生生道人梓",
    "X67n1303_004:0296b17": "第五十二則首山菩提",
    "X67n1303_004:0296b18": "示眾云。長安大道七縱八橫。咫尺鄉關一了百當。不",
    "X67n1303_004:0296b19": "移寸步。孰能得到。",
    "X67n1303_004:0296b20": "舉僧問首山。如何是菩提路(脚跟下薦取)。山云此去襄",
    "X67n1303_004:0296b21": "縣五里(不多不少)。僧云向上事如何(得一望二)。山云來往不",
    "X67n1303_004:0296b22": "易(同道方知)。",
    "X67n1303_004:0296b23": "師云。處處菩提路。頭頭古佛家。不勞重進問。海角與",
    "X67n1303_004:0296b24": "天涯。梵語菩提。此云覺。若知擬心即差。便解動念即",
    "X67n1303_004:0296c01": "錯。汝但於十二時中。行住坐臥。拈匙舉筯。運水般柴。",
    "X67n1303_004:0296c02": "常能覺察身心。不被六根六塵六識使作。若向世諦",
    "X67n1303_004:0296c03": "門中教貪嗔癡汩沒。深為可怜。儻肯迴光返照。返本",
    "X67n1303_004:0296c04": "還源。即凡心而見佛心。就迷路而歸覺路。甚生次第。",
    "X67n1303_004:0296c05": "清谿居士陳時可問竹林海和尚云。如何是道。曰貪",
    "X67n1303_004:0296c06": "嗔癡是道。士深肯之。若也於斯明得。菩提煩惱本無",
    "X67n1303_004:0296c07": "有二。恁麼看來。何必緊繫芒鞋旋尋竹杖向人問路。",
    "X67n1303_004:0296c08": "首山見這僧掉呆搭癡。就便提携道。此去襄縣五里。",
    "X67n1303_004:0296c09": "此謂就船買得魚偏美。踏雪沽來酒倍香。這僧稍知",
    "X67n1303_004:0296c10": "滋味。恨心不捨。又問向上事如何。故首山因便截勢",
    "X67n1303_004:0296c11": "就口便嗢道。來往不易。雖然如是。且於鳥道存心覓。",
    "X67n1303_004:0296c12": "休向區區意路尋。他日逢人不得錯舉。頌曰。",
    "X67n1303_004:0296c13": "問路窮途擬進程(看脚下)。綠楊鶯語送行人(不悋慈悲)。牌",
    "X67n1303_004:0296c14": "標五里向君說(謝師指示)。莫道當年不指陳(爭能諱得)。",
    "X67n1303_004:0296c15": "師云。楊無為道。淨土周沙界。云何獨指西。但能從一",
    "X67n1303_004:0296c16": "入。處處是菩提。恁麼會得。並不索說老婆禪教驀直",
    "X67n1303_004:0296c17": "去。既不消迤邐行脚。更何須特地歸鄉。若阮籍遇窮",
    "X67n1303_004:0296c18": "途輙慟哭而迴。如此擬進。豈非大錯。雖是短長亭畔",
    "X67n1303_004:0296c19": "楊柳青青。歸興悠悠鶯聲恰恰。臨行更盡一杯酒。著",
    "X67n1303_004:0296c20": "意參詳更度量。休數單堠雙堠。枉了將心用心。為汝",
    "X67n1303_004:0296c21": "恁麼指陳。當可歸家穩坐。竛竮飄蕩多辛苦。莫道山",
    "X67n1303_004:0296c22": "僧不道來。",
    "X67n1303_004:0296c23": "第五十三則巖頭片帆",
    "X67n1303_004:0296c24": "示眾云。恒居彼岸。唯貪駕險截流。空守澄源。終不隨",
    "X67n1303_004:0297a01": "風倒柂。還有悠悠漾漾垂綸擲釣者麼。",
    "X67n1303_004:0297a02": "舉僧問巖頭。古帆不挂時如何(平生厭風浪。抵死倦舟航)。巖云",
    "X67n1303_004:0297a03": "後園驢喫草(在意放者)。師拈云。寒山睡重。拾得起遲(筭來",
    "X67n1303_004:0297a04": "名利不如閑)。",
    "X67n1303_004:0297a05": "師云。世界未成之際。父母未生已前。無地水之可成",
    "X67n1303_004:0297a06": "褫。無火風之可離散。無諸佛之可歸依。無眾生之可",
    "X67n1303_004:0297a07": "濟度。向澄源湛水獨䌫孤舟。不挂片帆。不施短棹。畏",
    "X67n1303_004:0297a08": "風波之險惡。戀荻葦之深藏。這僧將此大意來問。巖",
    "X67n1303_004:0297a09": "頭雖能及盡今時。大坻少些和氣。不見舡子誠禪師",
    "X67n1303_004:0297a10": "囑夾山云。直得藏身處沒蹤跡。沒蹤跡處莫藏身。吾",
    "X67n1303_004:0297a11": "三十年在藥山只明斯事。所以巖頭亦不截斷眾流。",
    "X67n1303_004:0297a12": "亦不隨波逐浪。向不溜處楔一馬杓道。後園驢喫草。",
    "X67n1303_004:0297a13": "於飽青時慎勿咬嚼。切恐中結肚脹。料竄灑蹄。不守",
    "X67n1303_004:0297a14": "繫驢橛。自然無惹絆。是他投子優游平易。不滯玄關。",
    "X67n1303_004:0297a15": "忘寵辱。離憂喜。與輕輕拈過道。寒山睡重。拾得起遲。",
    "X67n1303_004:0297a16": "他誰管你前園與後園。喫草不喫草。雖然如是。休從",
    "X67n1303_004:0297a17": "長耳咆哮處。蹉過胡笳一韻長。頌曰。",
    "X67n1303_004:0297a18": "雲暗西巖東嶺明(隱而彌彰)。汀洲南面起笛聲(不容採聽)。天",
    "X67n1303_004:0297a19": "光睡重和衣潤(始覺渾身泥水濕)。鶯囀高枝柳帶春(切忌隨聲",
    "X67n1303_004:0297a20": "逐色)。",
    "X67n1303_004:0297a21": "師云。交互明中暗。功齊轉覺難。力窮尋進退。金鎻網",
    "X67n1303_004:0297a22": "鞔鞔。其實此事有眼難窺有耳難聽。雲暗西巖月生",
    "X67n1303_004:0297a23": "東嶺。向半明半暗處。似見不見時。理圓言偏。言生理",
    "X67n1303_004:0297a24": "喪。不免汀洲南面品起笛聲。蓼岸西頭頻頻側耳。非",
    "X67n1303_004:0297b01": "賞鑑者不達其旨。非知音者莫造其微。此之所謂若",
    "X67n1303_004:0297b02": "將耳聽終難會。眼裏聞聲方得知。其奈天光滴翠。燭",
    "X67n1303_004:0297b03": "影搖紅。木女魂消。石人睡重。非止幕天席地。其由枕",
    "X67n1303_004:0297b04": "石眠雲。露泣花梢。風鳴樹杪。既潤澤於布衲。合休沐",
    "X67n1303_004:0297b05": "於雲流。普使人人盡皆知有。渾一似春日流鶯。出幽",
    "X67n1303_004:0297b06": "谷遷喬木。衣金縷囀笙篁。恰恰啼時要汝不著聲色。",
    "X67n1303_004:0297b07": "翩翩飛去有誰能曉真如。恁麼會得。方信道。侵陵雪",
    "X67n1303_004:0297b08": "色還萱草。漏泄春光有柳條。",
    "X67n1303_004:0297b09": "第五十四則風穴麈鹿",
    "X67n1303_004:0297b10": "示眾云。事存函蓋。且容彷彿酬酢。理極忘情。誰敢依",
    "X67n1303_004:0297b11": "俙比擬。不犯唇皮一句。合作麼生道。",
    "X67n1303_004:0297b12": "舉僧問風穴。麈鹿成群。如何射得主中主(險)。穴云。",
    "X67n1303_004:0297b13": "釣船載到瀟湘岸。氣咽無寥問白鷗(切忌道著)。",
    "X67n1303_004:0297b14": "師云。門門一切境。回互不回互。回而更相涉。不爾依",
    "X67n1303_004:0297b15": "位住。至理一言。擬舉唇寒齒冷。將垂半肯。欲窮膽喪",
    "X67n1303_004:0297b16": "魂消。忌犯當頭。豈容喘息。只可傍提護諱。不宜冐黷",
    "X67n1303_004:0297b17": "尊嚴。麈鹿者乃群鹿之長也。制字之法故从鹿从主。",
    "X67n1303_004:0297b18": "群鹿隨之。皆視麈尾所轉為准。古之談柄用麈拂揮",
    "X67n1303_004:0297b19": "之。良有以也。獸類尚別尊卑。人胡不分上下。由是風",
    "X67n1303_004:0297b20": "穴識尊卑存上下。故不犯顏觸忤。宛轉虗玄。傍通奧",
    "X67n1303_004:0297b21": "妙。以有語之無語。不談之極談。對他道釣船載到瀟",
    "X67n1303_004:0297b22": "湘岸。氣咽無寥問白鷗。為復是推惡離己。為復是讓",
    "X67n1303_004:0297b23": "善叢林。具眼者辨看。其或未然。試聽投子重宣聖勑。",
    "X67n1303_004:0297b24": "頌曰。",
    "X67n1303_004:0297c01": "禁殿重闈視聽危(誰敢妄通消息)。側思偏立絳綸垂(勑遍天下。",
    "X67n1303_004:0297c02": "王不流行)。漢鄉雲斷汀洲逈(仰望不及)。嶺暮猿啼孤月隨(大小",
    "X67n1303_004:0297c03": "明白)。",
    "X67n1303_004:0297c04": "師云。九重深密處。不許外人知。此明尊貴一路無敢",
    "X67n1303_004:0297c05": "當鋒。擬來視聽罪不容誅。踈山仁禪師始問洞山。未",
    "X67n1303_004:0297c06": "有之言請師示誨。山曰不諾無人肯。踈曰還可切也",
    "X67n1303_004:0297c07": "無。山曰闍黎即今切得麼。踈曰切不得則無諱處。山",
    "X67n1303_004:0297c08": "肯之。僧後問曹山。先師道吾常於此切。意旨如何。山",
    "X67n1303_004:0297c09": "曰要頭斫取去。僧又問雪峰。峰以拄杖劈口打曰。我",
    "X67n1303_004:0297c10": "也曾到洞山來。林泉道。寧可截舌。不犯國諱。此皆正",
    "X67n1303_004:0297c11": "偏回互兼帶叶通之微旨也。雖則側思偏立拱密威",
    "X67n1303_004:0297c12": "嚴。臣當退位朝君子。合轉身就父。絳綸垂者。禮記緇",
    "X67n1303_004:0297c13": "衣。子曰。王言如絲。其出如綸。王言如綸。其出如綍。故",
    "X67n1303_004:0297c14": "大人不倡游言。游者浮也。不可用之言也。綍音弗。車",
    "X67n1303_004:0297c15": "索也。既爾漢天雲斷。必然昏霧不生。沙岸汀洲固宜",
    "X67n1303_004:0297c16": "孤逈。山寒嶺暮。幽澗猿啼。霜重風嚴。喬松鶴唳。當此",
    "X67n1303_004:0297c17": "之際。作麼生辨的。野色更無山隔斷。月光直與水相",
    "X67n1303_004:0297c18": "連。",
    "X67n1303_004:0297c19": "第五十五則投子三身",
    "X67n1303_004:0297c20": "示眾云。三即一。一即三。三一不相攝。分明為指南。莫",
    "X67n1303_004:0297c21": "有深談實相善說法要者麼。",
    "X67n1303_004:0297c22": "舉僧問投子。三身中那身說法(諦聽諦聽)。子乃彈指(此義",
    "X67n1303_004:0297c23": "文長。付在來日)。",
    "X67n1303_004:0297c24": "師云。三身謂法．報．化也。法身毗盧遮那。此云遍一切",
    "X67n1303_004:0298a01": "處。報身盧舍那。此云滿淨。化身釋迦牟尼。此云能仁",
    "X67n1303_004:0298a02": "寂默。在眾生身中即寂．智．用。寂是法身。智是報身。用",
    "X67n1303_004:0298a03": "是化身。這僧今問那身說法。待似含元殿裏坐。猶自",
    "X67n1303_004:0298a04": "問長安。你子細參詳。那一身不與汝說。不見道。剎說。",
    "X67n1303_004:0298a05": "眾生說。三世一切說。熾然說。無間歇。恁麼看來。何待",
    "X67n1303_004:0298a06": "彈指而纔聞邪。僧貫休詩云。紫栴檀塔六七級。紅菡",
    "X67n1303_004:0298a07": "萏花三四枝。禪客相逢只彈子。此心能有幾人知。林",
    "X67n1303_004:0298a08": "泉道。用知作麼。林泉雖恁舉來。不可便恁麼會。不可",
    "X67n1303_004:0298a09": "不恁麼會。畢竟如何。乃鳴指一下。頌曰。",
    "X67n1303_004:0298a10": "三身說法問端由(事窮的要)。彈指輕輕海岳收(理極深玄)。金",
    "X67n1303_004:0298a11": "鎻塔開紅日像(高著眼看)。夜深人笑碧峰頭(傍觀者哂)。",
    "X67n1303_004:0298a12": "師云。知音不在頻頻舉。達者須知暗裏驚。而況巖樹",
    "X67n1303_004:0298a13": "庭柯各挺無邊之妙相。猿吟鳥噪皆談不二之圓音。",
    "X67n1303_004:0298a14": "頭頭爾法法爾。儻能於未發問時。未彈指處。深辨來",
    "X67n1303_004:0298a15": "風。稍知去就。任茫茫之滄海。縱岌岌之群峰。萬狀俱",
    "X67n1303_004:0298a16": "泯。千波竭沸。雖是放去較危。何礙收來太速。玉關金",
    "X67n1303_004:0298a17": "鎻八面玲瓏。寶塔珠簾十方通暢。赫赫禪天紅日。巍",
    "X67n1303_004:0298a18": "巍聖像金容。不離三身而明一性。忽若夜深人悄笑",
    "X67n1303_004:0298a19": "虗空。不解點頭。試來碧岫峰前肯入廛。何妨垂手。機",
    "X67n1303_004:0298a20": "感相投一句。更請道看。暫時斂念輕彈處。樓閣重重",
    "X67n1303_004:0298a21": "門自開。",
    "X67n1303_004:0298a22": "第五十六則曹溪意旨",
    "X67n1303_004:0298a23": "示眾云。水長船高。豈學臥輪誇伎倆。風恬浪靜。不應",
    "X67n1303_004:0298a24": "如秀拂塵埃。伶利衲僧自知下落。",
    "X67n1303_004:0298b01": "舉僧問仰山湧和尚。曹溪意旨如何(朝朝相似。日日一般)。山",
    "X67n1303_004:0298b02": "云一鎻入寒空(徒勞摸索)。",
    "X67n1303_004:0298b03": "師云。唐中宗神龍元年降詔云。朕請安．秀二師宮中",
    "X67n1303_004:0298b04": "供養。萬機之暇每究一乘。二師並推讓曰。南方有能",
    "X67n1303_004:0298b05": "禪師。密受忍大師衣法。可就彼問。今遣內侍薛簡馳",
    "X67n1303_004:0298b06": "詔迎請。願師慈念。速赴上京。祖上表辭疾。願終林麓。",
    "X67n1303_004:0298b07": "簡曰。京城禪德皆云欲得會道必須坐禪習定。若不",
    "X67n1303_004:0298b08": "因禪定而得解脫者未之有也。未審師所說法如何。",
    "X67n1303_004:0298b09": "祖曰。道由心悟。豈在坐也。經云。若見如來若坐若臥。",
    "X67n1303_004:0298b10": "是行邪道。何故。無所從來。亦無所去。若無生滅。是如",
    "X67n1303_004:0298b11": "來清淨禪。諸法空寂是如來清淨坐。究竟無證。豈況",
    "X67n1303_004:0298b12": "坐邪。簡曰。弟子回。主上必問。願和尚慈悲指示心要。",
    "X67n1303_004:0298b13": "祖曰。道無明暗。明暗是代謝之義。明暗無盡。亦是有",
    "X67n1303_004:0298b14": "盡。相待立名。故經云。法無有比。無相待故。簡曰。明喻",
    "X67n1303_004:0298b15": "智慧。暗況煩惱。修道之人儻不以智慧照破煩惱。無",
    "X67n1303_004:0298b16": "始生死憑何出離。祖曰。煩惱即是菩提。無二無別。若",
    "X67n1303_004:0298b17": "以智慧照煩惱者。此是二乘小見羊鹿等機。大智上",
    "X67n1303_004:0298b18": "根悉不如是。簡曰。如何是大乘見解。祖曰。明與無明",
    "X67n1303_004:0298b19": "其性無二。無二之性即是實性。實性者。處凡愚而不",
    "X67n1303_004:0298b20": "減。在聖賢而不增。住煩惱而不亂。居禪定而不寂。不",
    "X67n1303_004:0298b21": "斷不常不來不去。不在中間及其內外。不生不滅性",
    "X67n1303_004:0298b22": "相如如。常住不遷名之曰道。簡曰。師說不生不滅。何",
    "X67n1303_004:0298b23": "異外道。祖曰。外道所說不生不滅者。將滅止生。以生",
    "X67n1303_004:0298b24": "顯滅。滅猶不滅。生說無生。我說不生不滅者。本自無",
    "X67n1303_004:0298c01": "生。今亦無滅。所以不同外道。汝若欲知心要。但一切",
    "X67n1303_004:0298c02": "善惡都莫思量。自然得入清淨心體。湛然常寂。妙用",
    "X67n1303_004:0298c03": "恒沙。簡蒙指教。豁然大悟。禮辭歸闕。表奏祖語。有詔",
    "X67n1303_004:0298c04": "謝師。并賜磨衲袈裟絹五百疋。寶鉢一口。林泉道。勿",
    "X67n1303_004:0298c05": "謂龍顏善分別。故應天眼識天人。汝等諸人若謂林",
    "X67n1303_004:0298c06": "泉以此便為曹溪意旨者。大似持蠡酌海握管窺天。",
    "X67n1303_004:0298c07": "若要見諦明白。須問投子始得。頌曰。",
    "X67n1303_004:0298c08": "重峰層仞插寒空(巍巍峩峩磊磊落落)。塔鎻深雲勢莫窮(仰望",
    "X67n1303_004:0298c09": "不及)。千古松聲來有韻(莫將耳聽)。萬年溪水去無蹤(只可心知)。",
    "X67n1303_004:0298c10": "師云。高高標不出。隱隱莫能窺。那許追攀。豈容奔(去呼)",
    "X67n1303_004:0298c11": "湊。既待依俙彷彿。不無突屼崢嶸。重峰層仞插窅漠",
    "X67n1303_004:0298c12": "之寒空。古澗幽泉瀉灣環之夜壑。巖扄梵剎塔鎻深",
    "X67n1303_004:0298c13": "雲。休云佳趣難窮。畢竟玄微漏泄。聲傳千古。松風韻",
    "X67n1303_004:0298c14": "出於青霄。意緒萬年。溪水終投於碧海。林泉恁麼舉",
    "X67n1303_004:0298c15": "似將來。大似與鉢盂安柄。令混沌粧眉。還可喜麼。有",
    "X67n1303_004:0298c16": "意氣時添意氣。不風流處也風流。",
    "X67n1303_004:0298c17": "第五十七則雪峰長蕖",
    "X67n1303_004:0298c18": "示眾云。半半和和。抹抹搭搭。沒名沒姓。無繫無拘。時",
    "X67n1303_004:0298c19": "時示時人。時人皆不識。有具眼者麼。",
    "X67n1303_004:0298c20": "舉僧問福州靈峰顯和尚。如何是諸佛向上人(千聖",
    "X67n1303_004:0298c21": "亦不識)。峰云白雲覆青山(隱而彌彰)。僧云莫便是和尚為",
    "X67n1303_004:0298c22": "人處也無(認著依前還不是)。峰云淥沼徒長蕖(根非生下土)。",
    "X67n1303_004:0298c23": "師云。毗盧有師。法身有主。非具天眼龍睛者莫能覰",
    "X67n1303_004:0298c24": "見。洞山一日為眾曰。體得佛向上人。方有說話分。僧",
    "X67n1303_004:0299a01": "便問如何是佛向上人。山曰非佛。林泉道。為垂一隻",
    "X67n1303_004:0299a02": "手。不惜兩莖眉。保福別云。佛非。林泉道。倒用顛拈子",
    "X67n1303_004:0299a03": "細看。法眼別云。方便呼為佛。林泉道。不惜唇皮盡情",
    "X67n1303_004:0299a04": "吐露。若也於斯薦得。方信道有名呼不得。無位可安",
    "X67n1303_004:0299a05": "排。自古至今無人能識。故靈峰寬遮外羅。出就藏鋒。",
    "X67n1303_004:0299a06": "道白雲覆青山。雖則體用互興正偏兼到。其實舌上",
    "X67n1303_004:0299a07": "無十字關。口角有空王印。更須子細參詳。慎勿死在",
    "X67n1303_004:0299a08": "句下。這僧果然究妙失宗。機昧終始。鑽入紅綿套索。",
    "X67n1303_004:0299a09": "跳入碧玉穽坑。道莫便是和尚為人處也無。靈峰火",
    "X67n1303_004:0299a10": "到頭上急忙撲撒道。淥沼徒長蕖。林泉道。休於言下",
    "X67n1303_004:0299a11": "覓。莫向意中求。免致拖泥帶水。那消逐氣尋香。向乾",
    "X67n1303_004:0299a12": "乾淨淨冷冷清清處試參頌意。頌曰。",
    "X67n1303_004:0299a13": "雪嶠層層翠鎻深(蛇鑽不入)。風生寒岫結重雲(仰望不及)。夜",
    "X67n1303_004:0299a14": "來丹鳳冲霄漢(沒蹤跡斷消息)。聽曉樵人逐鴈群(一句無私語。千",
    "X67n1303_004:0299a15": "山走衲僧)。",
    "X67n1303_004:0299a16": "師云。氷霜一色。雪片交光。明白轉身。還曾墮位。莫守",
    "X67n1303_004:0299a17": "層層雪嶠。休栖密密霜林。漫貪疊巘堆青。枉戀幽巖",
    "X67n1303_004:0299a18": "鎻翠。非止形興未質。其由名起無名。古聖不安排。至",
    "X67n1303_004:0299a19": "今無處所。直得龍吟霧起虎嘯風生。轉位回途從偏",
    "X67n1303_004:0299a20": "入正。功勳不犯兼帶叶通。雖寒岫暗結重雲。奈春嶺",
    "X67n1303_004:0299a21": "微生皓月。夜來丹鳳偶爾冲霄。聽曉樵人虗勞心力。",
    "X67n1303_004:0299a22": "霜鴈既歸塞北。雲流莫背司南。恰如鷂子過新羅。致",
    "X67n1303_004:0299a23": "使鬅頭空[絕/耳]耳。還知麼。都為此時曾蹉過。故令今日",
    "X67n1303_004:0299a24": "卒難逢。",
    "X67n1303_004:0299b01": "第五十八則廣教冀州",
    "X67n1303_004:0299b02": "示眾云。無師智。自然智。沒可思量。分別心。取捨心。決",
    "X67n1303_004:0299b03": "難裁斷。莫有摸索著知下落者麼。",
    "X67n1303_004:0299b04": "舉僧問蘄州廣教志和尚。是甚麼物。學人不會(只是",
    "X67n1303_004:0299b05": "你不具眼)。志云生在冀州(將謂忘却)。",
    "X67n1303_004:0299b06": "師云。有物先天地。無形本寂寥。能為萬象主。不逐四",
    "X67n1303_004:0299b07": "時凋。林泉恁麼舉來。會那不會。若言會。情存一念悟。",
    "X67n1303_004:0299b08": "寧越舊時迷。若言不會。虗生浪死。有甚了期。向端的",
    "X67n1303_004:0299b09": "處道將一句來。黃蘗云。打破大唐國。覓箇不會的不",
    "X67n1303_004:0299b10": "得。又石頭和尚云。衲帔蒙頭萬事休。此時山僧都不",
    "X67n1303_004:0299b11": "會。又慈覺云。釋迦猶不會。迦葉豈能傳。若會得這不",
    "X67n1303_004:0299b12": "會的。甚生次第。六祖大師告眾曰。吾有一物。無頭無",
    "X67n1303_004:0299b13": "尾。無名無字。無背無面。諸人還識否。荷澤出曰。是諸",
    "X67n1303_004:0299b14": "法之本源。乃神會之佛性。祖曰。向汝道無名無字。汝",
    "X67n1303_004:0299b15": "便作本源佛性。澤禮拜而退。祖曰。此子向後設有把",
    "X67n1303_004:0299b16": "茆蓋頭。也只成得箇知解宗徒。林泉道。靈山授記也",
    "X67n1303_004:0299b17": "不似今日。這僧不會。荷澤誇知。畢竟此物是何模樣。",
    "X67n1303_004:0299b18": "不似廣教說得道理好。待道是識。誇空花之濃淡。定",
    "X67n1303_004:0299b19": "兔角之短長。待道不識。憎金有色。謗沉無香。不如且",
    "X67n1303_004:0299b20": "敘鄉貫道。生在冀州。識與不識。會與不會。一任卜度。",
    "X67n1303_004:0299b21": "其餘意況。自有投子為伊指注。頌曰。",
    "X67n1303_004:0299b22": "禁幄重闈苔蘚深(孰能履殘)。金鈴不動侍無人(照而常寂)。誰",
    "X67n1303_004:0299b23": "携班杖來相問(不識不識)。報說東園麥壠青(切忌妄傳消息)。",
    "X67n1303_004:0299b24": "師云。曹洞正宗假尊貴一路。明至極幽玄之道。視之",
    "X67n1303_004:0299c01": "無見。聽之無聞。若至尊之處寶位。上下悚慄。內外雍",
    "X67n1303_004:0299c02": "容。猶眾星之拱北辰。如百川之潮東海。故喻以龍樓",
    "X67n1303_004:0299c03": "鳳闕禁幄重闈。非箇中人曷能履踐。所以綠苔斑蘚",
    "X67n1303_004:0299c04": "隱密幽深。故云寶香鳳燭煙雲合。寂寂簾垂不露顏。",
    "X67n1303_004:0299c05": "由是金鈴絕響畫鼓聲消。臣退位以辭君。子轉身而",
    "X67n1303_004:0299c06": "就父。非止借功明位。還能借位明功。曲為今時入廛",
    "X67n1303_004:0299c07": "垂手。故以非物之物。不會之會。不解交處。再三再四",
    "X67n1303_004:0299c08": "與携斑竹方便提携。這僧問既有宗。廣教答亦攸同。",
    "X67n1303_004:0299c09": "雖是生在冀州。何處不為鄉國。莫使承言者喪。休教",
    "X67n1303_004:0299c10": "滯句者迷。東園麥壠任青青。春意儘教藏不住。雖然",
    "X67n1303_004:0299c11": "如是。一氣不言含有象。萬靈何處謝無私。",
    "X67n1303_004:0299c12": "第五十九則風穴皮裘",
    "X67n1303_004:0299c13": "示眾云。鼻下有口。眼上有眉。怕伊不信。折麼問。誰還",
    "X67n1303_004:0299c14": "許顛拈倒用竪判橫批麼。",
    "X67n1303_004:0299c15": "舉僧問風穴。如何是學人親切處(熱則趂涼寒向火)。穴云。",
    "X67n1303_004:0299c16": "須彌南畔齊打皷。賀蘭山上築皮毬(不勞採聽)。",
    "X67n1303_004:0299c17": "師云。得處但能忘計較。用時全不費功夫。若向十二",
    "X67n1303_004:0299c18": "時中行住坐臥。呻吟聲咳。運水般柴。著衣喫飯處不",
    "X67n1303_004:0299c19": "被塵境所礙。世事相謾。於陰入界處。外不隨應。內不",
    "X67n1303_004:0299c20": "居空。自然中間無繫縛處。故石霜云。休去。歇去。一念",
    "X67n1303_004:0299c21": "萬年去。寒灰枯木去。古廟香爐去。一條白練去。應須",
    "X67n1303_004:0299c22": "念茲在茲。休更抑而不抑。當合切切一一親為。這邊",
    "X67n1303_004:0299c23": "冷淡那畔相應。所以風穴拈轉話頭。教你至親至切",
    "X67n1303_004:0299c24": "處灑灑落落脫塵離俗。非止教你出生死樊籠。解識",
    "X67n1303_004:0300a01": "情覊絆。特與汝道。須彌南畔齊打皷。賀蘭山上築皮",
    "X67n1303_004:0300a02": "毬。知他是你聽得那不聽得。曾見不曾見。古不云乎。",
    "X67n1303_004:0300a03": "萬籟有心聞不得。孤巖無聽却知音。子細參詳。不宜",
    "X67n1303_004:0300a04": "造次。頌曰。",
    "X67n1303_004:0300a05": "親切曾伸問老翁(敏而好學)。東山歌唱北山吟(拍拍是令)。弄",
    "X67n1303_004:0300a06": "潮須是江吳客(隔行是利)。別語還他漢地人(理長即就)。",
    "X67n1303_004:0300a07": "師云。雪峰和尚三上投子。九到洞山。汾陽昭參七十",
    "X67n1303_004:0300a08": "一員大善知識。後到首山問。百丈卷席意旨如何。山",
    "X67n1303_004:0300a09": "曰龍袖拂開全體現。昭曰師意如何。山曰象王行處",
    "X67n1303_004:0300a10": "絕狐蹤。昭於言下大悟。拜起曰。萬古碧潭空界月。再",
    "X67n1303_004:0300a11": "三撈摝始應知。問者曰。見何道理便爾自肯。昭曰正",
    "X67n1303_004:0300a12": "是我放身命處。非止這僧以親切之言曾問老翁。上",
    "X67n1303_004:0300a13": "代下世誰不如之。要碎疑團。須參老宿。深謝風穴指",
    "X67n1303_004:0300a14": "東畫西將南作北。吐無礙辯。學無舌人吟無字詩歌",
    "X67n1303_004:0300a15": "無聲曲。何啻絲竹可以傳心。目擊以之存道。此非本",
    "X67n1303_004:0300a16": "色衲僧莫可得而知也。這僧恁麼問。風穴恁麼答。若",
    "X67n1303_004:0300a17": "非曾泛滄溟慣經風浪。弄潮於性海。駕險於真空。莫",
    "X67n1303_004:0300a18": "能及此。唯江吳賈客可同舟而濟。知胡越而無異心。",
    "X67n1303_004:0300a19": "風穴雖恁分明舉似。若蕃語相似。何故如是。只為分",
    "X67n1303_004:0300a20": "明極。飜令所得遲。林泉權做通事舍人。聊與妄傳消",
    "X67n1303_004:0300a21": "息。還會麼。他日逢人。不得錯舉。",
    "X67n1303_004:0300a22": "第六十則僧問首山",
    "X67n1303_004:0300a23": "示眾云。窮玄究妙。好肉剜瘡。數黑尋行。無風起浪。待",
    "X67n1303_004:0300a24": "要不悶。且守本分。還肯恁的麼。",
    "X67n1303_004:0300b01": "舉僧問首山。如何是學人用心處(如人飲水冷暖自知)。山云",
    "X67n1303_004:0300b02": "恠你一問遲也(大道廣濶忙作甚麼)。",
    "X67n1303_004:0300b03": "師云。將心用心轉見病深。況此事不可以有心知。不",
    "X67n1303_004:0300b04": "可以無心得。楞嚴經云。阿難言。如來現今徵心所在。",
    "X67n1303_004:0300b05": "而我以心推窮尋逐。即能推者我將為心。佛言。咄。阿",
    "X67n1303_004:0300b06": "難。此非汝心。阿難矍然避座。合掌起立白佛。此非我",
    "X67n1303_004:0300b07": "心。當名何等。佛告阿難。此是前塵虗妄相想。惑汝真",
    "X67n1303_004:0300b08": "性。由汝無始至于今生。認賊為子。失汝元常。故受輪",
    "X67n1303_004:0300b09": "轉。二祖謂達磨曰。我心未寧。乞師與安。磨曰。將心來。",
    "X67n1303_004:0300b10": "與汝安。祖良久曰。覓心了不可得。磨曰我與汝安心",
    "X67n1303_004:0300b11": "竟。只如吾佛徵處。達磨安時。未審這僧作麼生用。若",
    "X67n1303_004:0300b12": "也解用。常啼賣處休違價。其或未然。海東有果莫欺",
    "X67n1303_004:0300b13": "謾。首山道。恠你一問遲也。為慈悲之故有落草之談。",
    "X67n1303_004:0300b14": "方來便去。待要教他疾會所以。反恠其遲。可怜一片",
    "X67n1303_004:0300b15": "婆心切。望斷三山片月輝。其餘光彩分付投子。頌曰。",
    "X67n1303_004:0300b16": "未語難明迷悟情(勘破了也)。發言方表赤心人(少賣弄)。只",
    "X67n1303_004:0300b17": "知進步求名玉(轉急轉遲)。爭信靈苗不受春(虛勞心力)。",
    "X67n1303_004:0300b18": "師云。若是靈利衲僧。未語先知。不言自會。直待發言",
    "X67n1303_004:0300b19": "吐氣。堪作甚麼。從來迷悟似迷。今日悟迷非悟。爭奈",
    "X67n1303_004:0300b20": "赤心片片知人少。覿面堆堆覩者稀。圭峰云。作有義",
    "X67n1303_004:0300b21": "事是醒悟心。作無義事是散亂心。散亂隨情轉。臨終",
    "X67n1303_004:0300b22": "被業牽。醒悟不由情。臨終能轉業。儻能退步就己收",
    "X67n1303_004:0300b23": "攝身心。宛勝進步求名徒增瑕纇。枉向荊山抱璞。還",
    "X67n1303_004:0300b24": "同卞氏招殃。不如自守如意寶珠。免受途中竛竮辛",
    "X67n1303_004:0300c01": "苦。而況靈苗生有地。大悟不存師。豈受春風和氣分",
    "X67n1303_004:0300c02": "拆芳妍。不勞造物化工隨時般弄。若也於斯薦得。自",
    "X67n1303_004:0300c03": "知無伎倆。似覺得便宜。",
    "X67n1303_004:0300c04": "第六十一則首山此經",
    "X67n1303_004:0300c05": "示眾云。六成就中莫攝。四法印內難收。端的卷不到",
    "X67n1303_004:0300c06": "頭。其實展不到尾。爭肯容易。教人隨喜。",
    "X67n1303_004:0300c07": "舉僧問首山。一切諸佛皆從此經出。如何是此經",
    "X67n1303_004:0300c08": "(汝還識字麼)。山云低聲低聲(開口即錯)。僧云如何受持(動念即差)。",
    "X67n1303_004:0300c09": "山云不染污(已是鹽悔觸大羹)。",
    "X67n1303_004:0300c10": "師云。東印土國王請二十七祖般若多羅齋。王問曰",
    "X67n1303_004:0300c11": "何不看經。祖云貧道入息不居陰界。出息不涉眾緣。",
    "X67n1303_004:0300c12": "常轉如是經百千萬億卷。林泉道。有勞尊者神用。藥",
    "X67n1303_004:0300c13": "山尋常不許人看經。有時自看次。僧曰。和尚尋常不",
    "X67n1303_004:0300c14": "許人看經。何故自看。曰我只要遮眼。云某學和尚得",
    "X67n1303_004:0300c15": "否。曰。汝若看。牛皮也須穿透。林泉道。面赤不如語直。",
    "X67n1303_004:0300c16": "巧說不如便道。又一日看經次。僧明哲云。和尚休猱",
    "X67n1303_004:0300c17": "人得也。師卷却經曰。日頭早晚也。云正當午也。曰猶",
    "X67n1303_004:0300c18": "有這箇文彩在。云某甲無亦無。曰老兄大晒聰明。云。",
    "X67n1303_004:0300c19": "某只恁麼。未審和尚尊意如何。曰。老僧跛跛挈挈。百",
    "X67n1303_004:0300c20": "醜千拙。且恁過時。林泉道。猶有這箇文彩在。只如尊",
    "X67n1303_004:0300c21": "者與藥山看轉的。是此經那不是此經。若向未開口",
    "X67n1303_004:0300c22": "時薦得。何必竺法蘭陀特來飜譯。首山云低聲低聲。",
    "X67n1303_004:0300c23": "意恐這僧承虗接響數黑尋行。故恁麼道。這僧魂靈",
    "X67n1303_004:0300c24": "不著軀殻。猶自審問如何受持。不想首山誨人不倦。",
    "X67n1303_004:0301a01": "就口便嗢道。不污染。若是喫火不燒舌的衲僧。便解",
    "X67n1303_004:0301a02": "轉身吐氣。不被眼謾。豈容口決。頌曰。",
    "X67n1303_004:0301a03": "水出崑崙山起雲(兩段不同)。釣人樵父昧來因(當局者迷)。只",
    "X67n1303_004:0301a04": "知洪浪巖巒濶(水自水兮山自山)。不肯拋絲棄斧聲(各自有前",
    "X67n1303_004:0301a05": "程)。",
    "X67n1303_004:0301a06": "師云。是法住法位。世間相常住。是知無一法不本乎",
    "X67n1303_004:0301a07": "心。無一物不根乎性。若以比量而較。見煙定知是火。",
    "X67n1303_004:0301a08": "見角決然是牛。水豈無其淵源。山豈無其雲霧。釣人",
    "X67n1303_004:0301a09": "依水。樵夫依山。而不委艮覆椀。坎中滿。童蒙之爻象。",
    "X67n1303_004:0301a10": "動靜之緣由。雖知洪浪瀾飜。不肯拋綸罷釣。貪尋嵓",
    "X67n1303_004:0301a11": "巒寬闊。徒勞斧鑿痕深。大似點罰這僧。只知一切諸",
    "X67n1303_004:0301a12": "佛皆從此經而出。殊不知此經亦賴一切諸佛而說。",
    "X67n1303_004:0301a13": "不見道。過去已說。未來未說。現在今說。還知此經下",
    "X67n1303_004:0301a14": "落麼。以拂子擊禪床云。休得也。",
    "X67n1303_004:0301a15": "第六十二則趙橫高坡",
    "X67n1303_004:0301a16": "示眾云。念念釋迦出世。還能會古通今。步步彌勒下",
    "X67n1303_004:0301a17": "生。莫避撞頭磕額。處處相逢。休推不識。",
    "X67n1303_004:0301a18": "舉僧問郢州趙橫山柔和尚。如何是佛(不禮拜更待何時)。",
    "X67n1303_004:0301a19": "柔云。平地望高坡(徒勞斫額)。",
    "X67n1303_004:0301a20": "師舉花嚴經云。佛身充滿於法界。普現一切群生前。",
    "X67n1303_004:0301a21": "隨緣赴感靡不周。而恒處此菩提座。方信道無一名",
    "X67n1303_004:0301a22": "不播如來之號。無一物不闡遮那之形。又高仲常題",
    "X67n1303_004:0301a23": "龍門萬佛詩云。鑿破蒼崕已失真。又添行客眼中塵。",
    "X67n1303_004:0301a24": "請君試看他山石。不費功夫自法身。林泉道。恁麼看",
    "X67n1303_004:0301b01": "來。左逢而右遇。目富而心飫。拶破面門無迴避處。所",
    "X67n1303_004:0301b02": "以用老婆心太切。當陽指示更不囊藏被蓋。直教體",
    "X67n1303_004:0301b03": "露真常。道平地望高坡。莫便淹揉眵眼斫額擡眉。擬",
    "X67n1303_004:0301b04": "若如斯蹉過久矣。不見道仰之彌高鑽之彌堅。瞻之",
    "X67n1303_004:0301b05": "在前忽焉在後。且向無縈惹沒粘帶處。子細參詳。頌",
    "X67n1303_004:0301b06": "曰。",
    "X67n1303_004:0301b07": "江山歷盡幾施功(草鞋錢還來也未)。方得逢人話昔同(不是",
    "X67n1303_004:0301b08": "知音徒側耳)。春到洞庭無壁岸(方知暖日初融)。鳥啼西嶺月生",
    "X67n1303_004:0301b09": "東(切忌隨聲逐色)。",
    "X67n1303_004:0301b10": "師云。漳江問潼泉。天門一合。十方無路。有人道得。擺",
    "X67n1303_004:0301b11": "手出漳江。泉云。蟄戶不開。龍無龍句。江云是汝恁麼",
    "X67n1303_004:0301b12": "道那。泉云。是則直言是。不是則直言不是。江云擺手",
    "X67n1303_004:0301b13": "出漳江。林泉道。只如恁麼道。是肯他不肯他。諾伊不",
    "X67n1303_004:0301b14": "諾伊。具眼者辨看。又趙州問僧。千山萬水來。那箇是",
    "X67n1303_004:0301b15": "你自己。僧云。某甲不會。敢問和尚。如何是學人自己。",
    "X67n1303_004:0301b16": "州云萬水千山。林泉道。只是舊時行的路。逢人舉著",
    "X67n1303_004:0301b17": "便誵訛若。向這裏會得。方信道君子千里同風。元本",
    "X67n1303_004:0301b18": "一家無二。既有洞庭春色。不無曲為今時。問甚氷消",
    "X67n1303_004:0301b19": "北岸花發南枝。恰恰鶯啼翩翩蝶戲。月生東嶺日墜",
    "X67n1303_004:0301b20": "西樓。皆不離我建化玄門。還會得麼。遂以手斫額云。",
    "X67n1303_004:0301b21": "遠觀不審。近覩分明。",
    "X67n1303_004:0301b22": "第六十三則九峰龜毛",
    "X67n1303_004:0301b23": "示眾云。禪天遼濶豈限西東。性海汪洋那分南北。箇",
    "X67n1303_004:0301b24": "裏既無遠近。就中寧有輕沉。試來[占*支]掇。便知深細。",
    "X67n1303_004:0301c01": "舉僧問九峰勤和尚。如何是西來意(碧眼胡僧笑點頭)。峰",
    "X67n1303_004:0301c02": "云一寸龜毛重九斤(無星秤上一任稱盤)。",
    "X67n1303_004:0301c03": "師云。祖意本不西來。西來那有祖意。僧問藥山。祖師",
    "X67n1303_004:0301c04": "未到此土。此土還有西來意否。曰有。云。既有。祖師又",
    "X67n1303_004:0301c05": "來作麼。曰。只為有。所以來。林泉道。若不來。焉知有。而",
    "X67n1303_004:0301c06": "況此意自無始時來。千佛出世亦不曾增。千佛入滅",
    "X67n1303_004:0301c07": "亦不曾減。何必問祖師來與不來。東語西語。所以老",
    "X67n1303_004:0301c08": "龐云。明明百草頭。明明祖師意。恁麼觀來。無一處而",
    "X67n1303_004:0301c09": "不周。無一法而不遍。雖然如是。還丹一粒。點鐵成金。",
    "X67n1303_004:0301c10": "丹未點時。鐵只是鐵。故九峰不悋慈悲。曲垂方便。教",
    "X67n1303_004:0301c11": "這僧向無輕重處教知輕重。無斤兩處要知斤兩。雖",
    "X67n1303_004:0301c12": "是權衡在手。貴圖施設由人。休只於龜毛上尋兔角",
    "X67n1303_004:0301c13": "邊覓。非唯鷂子過新羅。枉又刻舟來記劒。西來的意",
    "X67n1303_004:0301c14": "本不囊藏。東土衲僧不勞別討。如或不然。請問投子。",
    "X67n1303_004:0301c15": "頌曰。",
    "X67n1303_004:0301c16": "等閑不語未逢人(知音者少)。語便傷直似太親(老婆心切)。不",
    "X67n1303_004:0301c17": "顧火中鸞鳳息(枉費神詞)。驚他石虎暗生嗔(不勞怯懼)。",
    "X67n1303_004:0301c18": "師云。青林師虔禪師道。我有一寶琴。寄之在曠野。不",
    "X67n1303_004:0301c19": "是不解彈。未遇知音者。故少林面壁。摩詰忘言。石鞏",
    "X67n1303_004:0301c20": "張弓。俱胝竪指。鎮州三聖慧然禪師一日上堂云。我",
    "X67n1303_004:0301c21": "逢人即出。出則不為人。便下座。興化云。我逢人即不",
    "X67n1303_004:0301c22": "出。出則便為人。林泉道。先行不到。末後太過。一人放",
    "X67n1303_004:0301c23": "行中把住。一人把住中放行。殺人刀活人劒總在三",
    "X67n1303_004:0301c24": "聖興化手裏。雖是九峯言如劈竹。心若直絃。皆為慈",
    "X67n1303_004:0302a01": "悲之故能如是也。火中鸞鳳。海底泥牛。無處棲泊。莫",
    "X67n1303_004:0302a02": "能摸索。從教石虎生嗔。一任須彌懊惱。露柱燈籠總",
    "X67n1303_004:0302a03": "不恠得。還達此意麼。斤兩錙銖見端的。終歸輸我定",
    "X67n1303_004:0302a04": "盤星。",
    "X67n1303_004:0302a05": "第六十四則臨濟吹毛",
    "X67n1303_004:0302a06": "示眾云。芟凡夷聖當稟鏌鎁。剪惑裁疑須憑巨闕。不",
    "X67n1303_004:0302a07": "傷鋒不犯手的知是阿誰。",
    "X67n1303_004:0302a08": "舉僧問臨濟。如何是吹毛劒(不害口磣)。濟云禍事禍事",
    "X67n1303_004:0302a09": "(識法者恐)。僧禮拜(識甚痛痒)。濟便打(殺人見血)。",
    "X67n1303_004:0302a10": "師云。沿流不止問如何。真照無邊說似他。離相離名",
    "X67n1303_004:0302a11": "人不稟。吹毛用了急須磨。林泉道。宜著精彩。免勞鈍",
    "X67n1303_004:0302a12": "滯。這僧向實際理上發此一問。大似燒紙攬禍崇。合",
    "X67n1303_004:0302a13": "口惹官防。臨濟比他喫鹽多如喫米。終不肯檐干負",
    "X67n1303_004:0302a14": "計釁及自身。所以道禍事禍事。這僧有若強魂出現。",
    "X67n1303_004:0302a15": "做精倒恠急忙禮拜。怎不教臨濟提正令總權衡劈",
    "X67n1303_004:0302a16": "脊便棒。若是皮下有血眼裏有筋。也合似他見黃蘗",
    "X67n1303_004:0302a17": "的時節。如蒿枝拂相似。復向大愚肋下亦築三拳。若",
    "X67n1303_004:0302a18": "解如此知恩報恩。甚生次第。咦。痴猫枉守鼠窟。死狗",
    "X67n1303_004:0302a19": "難扶上墻。伶利衲僧輙莫麤心大膽。頌曰。",
    "X67n1303_004:0302a20": "劒藏匣冷逼人寒(喪膽忘魂)。擬問棲遲過嶺南(遠之遠矣)。更",
    "X67n1303_004:0302a21": "欲進前求退後(鷂過新羅)。悲風千古遶溪潭(海中尋不得。岸上却",
    "X67n1303_004:0302a22": "相逢)。",
    "X67n1303_004:0302a23": "師云。晉書。雷煥善天文。張華因望斗牛間有異氣。邀",
    "X67n1303_004:0302a24": "煥夜登樓仰視。煥曰僕察之久矣。寶劒之精上於天。",
    "X67n1303_004:0302b01": "在豫章酆城縣界。華乃薦雷為酆城令。修獄掘基得",
    "X67n1303_004:0302b02": "石匣。有雙劒光甚艶。發送一與華。留一自佩。華被誅",
    "X67n1303_004:0302b03": "失劒。煥卒。子為州從事。佩父劒至延平津。劒躍墮水。",
    "X67n1303_004:0302b04": "使人投之。見兩龍有文章。投者懼迴。此頌金剛王劒。",
    "X67n1303_004:0302b05": "獨露堂堂。擬涉唇吻。即犯鋒鋩。何止棲遲嶺南而已",
    "X67n1303_004:0302b06": "哉。更欲進前退後。轉見差訛。而況臨濟正令。棒頭喝",
    "X67n1303_004:0302b07": "下凡聖不存。豈容狐朋狗黨至此輙生狂解者邪。漫",
    "X67n1303_004:0302b08": "使悲風千古空遶溪潭。枉教臨濟一枝虗勞雲水。慎",
    "X67n1303_004:0302b09": "勿累吾累汝。應須了性了心。遂拈拄杖云。休嗟一棒",
    "X67n1303_004:0302b10": "一條痕。任你半肯半不肯。復靠却云。盡法無民。",
    "X67n1303_004:0302b11": "第六十五則大隨證龜",
    "X67n1303_004:0302b12": "示眾云。一點靈光本非內外。千年闇室權立階梯。莫",
    "X67n1303_004:0302b13": "有逈脫根塵獨耀今古者麼。",
    "X67n1303_004:0302b14": "舉僧問大隨。如何是室中燈(不勞挑剔)。隨云三人證龜",
    "X67n1303_004:0302b15": "成鼈(眾口難調)。",
    "X67n1303_004:0302b16": "師云。譬如暗中寶。無燈不可見。佛法無人說。雖慧莫",
    "X67n1303_004:0302b17": "能了。大般若經云。欲界定嬈亂不定如四衢道燈。色",
    "X67n1303_004:0302b18": "界定嬈亂常定不動如室中燈。這僧若解定亂兩融",
    "X67n1303_004:0302b19": "真俗一致。自然灑灑落落了了明明。不必剜身千盞",
    "X67n1303_004:0302b20": "灌滿膏油。箭剔昏燈祈求天眼。但肯時時不昧。休愁",
    "X67n1303_004:0302b21": "處處皆通。耀古騰今赫赫兮光明遍照。輝天鑒地晃",
    "X67n1303_004:0302b22": "晃兮氣焰崢嶸。何止室中獨能煒燁。故大隨以三人",
    "X67n1303_004:0302b23": "證龜成鼈之語試探這僧。看具眼那不具眼。覷見那",
    "X67n1303_004:0302b24": "覷不見。休只管向長檠短檠上觀瞻。於大盞小盞內",
    "X67n1303_004:0302c01": "剔撥。畢竟煌煌智炬燦燦心燈。室內街頭無可不可。",
    "X67n1303_004:0302c02": "所以道休於言下覓。莫向句中求。要知深細端的。更",
    "X67n1303_004:0302c03": "須請問投子。頌曰。",
    "X67n1303_004:0302c04": "六耳同謀事可成(少賣弄)。直言方表赤心人(且信一半)。室",
    "X67n1303_004:0302c05": "中燈焰誰來撥(投子[妳-女+口])。白髮童兒兩鬢新(罕見罕聞)。",
    "X67n1303_004:0302c06": "師云。三人同一心。[土*孛]土變為金。何止六耳而謀大事。",
    "X67n1303_004:0302c07": "設使證龜成鼈。呼鐘作瓮。舌在汝口。何傷之有。平生",
    "X67n1303_004:0302c08": "心膽直言處。分付這僧。至理幽微。曲說時休剛錯會。",
    "X67n1303_004:0302c09": "室中燈焰著意裁劃。箇裏光明看誰招撥。若達無說",
    "X67n1303_004:0302c10": "說。其道自玄玄。白髮童兒雖增新於兩鬢。青眸衲子",
    "X67n1303_004:0302c11": "還仍舊於雙睛。若能見徹根源。方信元無意路。林泉",
    "X67n1303_004:0302c12": "恁麼分析。還理會得麼。遂下座云。且歸林下去。別日",
    "X67n1303_004:0302c13": "再商量。",
    "X67n1303_004:0302c14": "第六十六則瑞巖不出",
    "X67n1303_004:0302c15": "示眾云。玄微及盡。妙密難明。至賾幽深。威嚴可尚。未",
    "X67n1303_004:0302c16": "登寶位保養聖胎者。知是何人。",
    "X67n1303_004:0302c17": "舉僧問瑞巖。如何是誕生王子(九重深處但聞名)。巖云深",
    "X67n1303_004:0302c18": "宮引不出(貴人難見面)。",
    "X67n1303_004:0302c19": "師云。洞山設王子五位。喻至尊大寶本來尊貴。眾生",
    "X67n1303_004:0302c20": "心佛亦復如是。雖則人人具足箇箇圓成。奈無始時",
    "X67n1303_004:0302c21": "來迷真執妄背覺合塵。故以迷悟修證漸次堦級而",
    "X67n1303_004:0302c22": "比類之。五位者。一誕生。二朝生。三末生。四化生。五內",
    "X67n1303_004:0302c23": "生。故石霜諸禪師一一頌出。誕生頌曰。天然貴胤本",
    "X67n1303_004:0302c24": "非功。德合乾坤育勢隆。始末一期無別種。宮分六宅",
    "X67n1303_004:0303a01": "不他宗。上和下睦陰陽順。共氣連枝器量同。欲識誕",
    "X67n1303_004:0303a02": "生王子父。鶴騰霄漢出銀籠。朝生曰。苦學情論世莫",
    "X67n1303_004:0303a03": "群。出來凡事已超倫。詩成五字三冬雪。筆落分毫四",
    "X67n1303_004:0303a04": "海雲。萬卷積功彰聖代。一心忠孝輔明君。鹽梅不是",
    "X67n1303_004:0303a05": "生知得。金榜何勞顯至勳。末生曰。久棲巖壑用工夫。",
    "X67n1303_004:0303a06": "草榻柴扉守志孤。十載見聞心自委。一身冬夏衣縑",
    "X67n1303_004:0303a07": "無。澄凝含笑三秋思。清苦高名上哲圖。業就高科酬",
    "X67n1303_004:0303a08": "極志。比來臣相不當途。化生曰。傍分帝命為傳持。萬",
    "X67n1303_004:0303a09": "里山河布政威。紅影日輪凝下界。碧油風冷暑炎時。",
    "X67n1303_004:0303a10": "高低豈廢尊卑奉。五袴蘇途遠近知。妙印手提邊塞",
    "X67n1303_004:0303a11": "靜。當陽那肯露纖機。內生曰。九重深處復何宣。挂弊",
    "X67n1303_004:0303a12": "由來顯妙傳。祗奉一人天地貴。從他諸道自分權。紫",
    "X67n1303_004:0303a13": "羅帳合君臣隔。黃閤簾垂禁制全。為汝方隅宮屬戀。",
    "X67n1303_004:0303a14": "遂將黃葉止啼錢。這僧依此五位首題為問。今具錄",
    "X67n1303_004:0303a15": "之。瑞巖所答之意不言可曉。平鋪梗槩。投子深明的",
    "X67n1303_004:0303a16": "確。玄微請參頌意。頌曰。",
    "X67n1303_004:0303a17": "貴異天然應有時(靡從人得)。六宮春苑少相隨(攀仰不及)。星",
    "X67n1303_004:0303a18": "攢半夜天輪逈(河淡斗垂夜柄)。燭曉東闈簾靜垂(杳絕視聽)。",
    "X67n1303_004:0303a19": "師云。以世諦為論。位及九五。界總三千。享萬乘之名。",
    "X67n1303_004:0303a20": "衍兆民之慶。富有四海。貴為一人。此豈非貴異天然",
    "X67n1303_004:0303a21": "有時而已哉。況我真乘菩提妙種。人人心地莫不包",
    "X67n1303_004:0303a22": "藏。雖黑業荒蕪。儻蒙法雨滋榮。例皆秀拔而已。亦猶",
    "X67n1303_004:0303a23": "積代簪纓本來尊貴。誕質應世必有其時。既處六宮",
    "X67n1303_004:0303a24": "應修萬德。六宮者。阿房。紫微。天一。玄武。長樂。建章。爛",
    "X67n1303_004:0303b01": "遊春苑誰敢相隨。曲為今時權分主伴。星攢半夜月",
    "X67n1303_004:0303b02": "落三更。銀漢橫空天輪孤逈。東闈燭曉北闕香消。垂",
    "X67n1303_004:0303b03": "珠簾不面堯眉。扄玉殿難瞻舜目。正當此時。合作麼",
    "X67n1303_004:0303b04": "生奉重。轉身就父無標的。拈却花冠不得名。",
    "X67n1303_004:0303b05": "第六十七則文殊成勞",
    "X67n1303_004:0303b06": "示眾云。呻吟謦咳無非妙用神通。瞬目揚眉總是法",
    "X67n1303_004:0303b07": "門佛事。下坡不走。快便難逢。至理玄微。若為話會。莫",
    "X67n1303_004:0303b08": "有知音可嘉者麼。",
    "X67n1303_004:0303b09": "舉僧問鼎州文殊和尚。古人垂一足意旨如何(既能",
    "X67n1303_004:0303b10": "覿面相呈。何必重重詢問)。殊云坐久成勞(莫是脚麻麼)。",
    "X67n1303_004:0303b11": "師云。釋迦拈花。趙州指栢。道吾舞笏。雪峰輥毬。皆以",
    "X67n1303_004:0303b12": "無言之旨為眾提携。若認一機一境。不無半暗半明。",
    "X67n1303_004:0303b13": "非唯料調沒交涉。端的早自關甚事。是他文殊向優",
    "X67n1303_004:0303b14": "游平易無艱阻處。更不搆思信口便道坐久成勞。此",
    "X67n1303_004:0303b15": "謂之騎賊馬趂賊。奪賊槍刺賊。並不索張筋努脉掉",
    "X67n1303_004:0303b16": "臂撑拳。問在答處。答在問處。何必窮玄究妙。索隱鈎",
    "X67n1303_004:0303b17": "深。舉足下足皆是道場。開口合口無非妙理。莫便於",
    "X67n1303_004:0303b18": "禪床邊蒲團上結跏趺坐。鋪眉苫眼處穿鑿鑽研疏",
    "X67n1303_004:0303b19": "通解釋。到底乾骨頭上有甚麼汁。若知無味之味。試",
    "X67n1303_004:0303b20": "看投子有條攀條無條舉例。頌曰。",
    "X67n1303_004:0303b21": "馳書纔去返怱怱(草鞋錢還來也未)。一足垂酬繼後蹤(步步",
    "X67n1303_004:0303b22": "踏着)。坐久成勞誰委悉(沒脚跟漢)。紅爐點雪自相通(不是知音",
    "X67n1303_004:0303b23": "人不知)。",
    "X67n1303_004:0303b24": "師舉青原思禪師令希遷馳書與南嶽讓和尚曰。汝",
    "X67n1303_004:0303c01": "達書了速迴。吾有箇鈯斧子與汝住山。遷至彼。未呈",
    "X67n1303_004:0303c02": "書便問。不慕諸聖。不重己靈時如何。讓曰。子問太高",
    "X67n1303_004:0303c03": "生。何不向下問。遷云。寧可永劫沉淪。不慕諸聖解脫。",
    "X67n1303_004:0303c04": "讓便休。迴至青原。思問曰。子去未久。送書達否。遷云。",
    "X67n1303_004:0303c05": "信亦不通。書亦不達。曰作麼生。遷舉前話了却云。去",
    "X67n1303_004:0303c06": "時蒙和尚許住山斧子。便請取。思垂一足。遷禮拜。林",
    "X67n1303_004:0303c07": "泉道。好好脩事著。潭州長髭曠禪師因石頭問甚麼",
    "X67n1303_004:0303c08": "處來。云嶺南來。曰大庾嶺頭有舖功德成就也未。云。",
    "X67n1303_004:0303c09": "成就久矣。只欠點眼在。曰莫要點麼。云便請。石頭垂",
    "X67n1303_004:0303c10": "一足。髭便作禮。頭曰你見箇甚麼便禮拜。云某見處",
    "X67n1303_004:0303c11": "如紅爐上一點雪。林泉道。無見為真見。孰能達此情。",
    "X67n1303_004:0303c12": "恁麼舉來。這僧問意。文殊答辭。歷歷分明首尾相見。",
    "X67n1303_004:0303c13": "還知投子妙叶兼帶。針線貫通處麼。無目綉雙鳳。冲",
    "X67n1303_004:0303c14": "虗透碧霄。",
    "X67n1303_004:0303c15": "第六十八則上藍市廛",
    "X67n1303_004:0303c16": "示眾云。事窮的要。須煩竹杖芒鞋。理絕幽微。焉用月",
    "X67n1303_004:0303c17": "缾雲錫。有箇不出門知天下事的漢。汝還識麼。",
    "X67n1303_004:0303c18": "舉僧問上藍超和尚。善財見文殊後。為甚麼却往",
    "X67n1303_004:0303c19": "南方(為欠布單錢)。藍云。學憑入室。知乃通方(非師不委)。僧云。",
    "X67n1303_004:0303c20": "到蘇摩城。為甚麼彌勒却遣見文殊(爭之不足。讓之有餘)。藍",
    "X67n1303_004:0303c21": "云。道曠無涯。逢人不盡(許伊曾見作家來)。師拈云。然道無",
    "X67n1303_004:0303c22": "迷悟。法證由師(車不橫推。理無曲斷)。不住聖凡。莊嚴妙行(一念",
    "X67n1303_004:0303c23": "不生全體現)。是以文殊遣去須彌登山(跋涉不易)。海岸逢師",
    "X67n1303_004:0303c24": "市廛禮友(君子不耻下問)。或刀山婬舍罪杻王宮(縱橫無不是)。",
    "X67n1303_004:0304a01": "或童女童男瞿夷聖后(左右盡逢原)。彌勒彈指普賢親",
    "X67n1303_004:0304a02": "瞻(一般拈弄與君殊)。再見文殊復有何事(依舊眉毛眼上橫)。信知",
    "X67n1303_004:0304a03": "通方知有。道曠無涯(不是苦辛人不知)。不昧光蹤歷窮盡",
    "X67n1303_004:0304a04": "妙(若不登樓望。焉知滄海寬)。諸仁者。還知更有一人。為甚麼善",
    "X67n1303_004:0304a05": "財不參(無眼相見)。且道是甚麼人(從來雖共住。到底不知名)。良久云",
    "X67n1303_004:0304a06": "(月色淨中見。泉聲深夜聞)。滿頭白髮離巖谷。半夜穿雲入市廛",
    "X67n1303_004:0304a07": "(偏處不逢。玄中不失)。",
    "X67n1303_004:0304a08": "師云。不行萬里地。不讀萬卷書。毋閱工部詩。言其見",
    "X67n1303_004:0304a09": "聞慱贍智量恢弘。方能為也。世法尚然如是。況吾真",
    "X67n1303_004:0304a10": "乘世出世間無上妙道大解脫門邪。若非具遊戲神",
    "X67n1303_004:0304a11": "通。奮迅三昧。得大總持。有大威力。曷能經由百一十",
    "X67n1303_004:0304a12": "城參五十五大善知識。善財初誕生時。其家所有伏",
    "X67n1303_004:0304a13": "藏珍寶悉皆出現。故立斯號。始遇文殊師利發菩提",
    "X67n1303_004:0304a14": "心。及問云何脩菩薩行。展轉指示解脫玄門。末後至",
    "X67n1303_004:0304a15": "蘇摩城。彌勒復遣再見文殊。林泉道。原始要終親切",
    "X67n1303_004:0304a16": "旨。肯教虗費草鞋錢。所以上藍云。道曠無涯。逢人不",
    "X67n1303_004:0304a17": "盡。若便恁麼會去。處處長安路。門門古佛家。不勞重",
    "X67n1303_004:0304a18": "進步。特地訪烟霞。投子拈云。然道無迷悟。法證由師。",
    "X67n1303_004:0304a19": "不住聖凡。莊嚴妙行。林泉道。起初不遇作家。到底飜",
    "X67n1303_004:0304a20": "成骨董。迷本非迷。悟本非悟。其道玄玄。何消指注。至",
    "X67n1303_004:0304a21": "此無聖凡可立。無妙行可脩。方稱一乘圓頓之性。雖",
    "X67n1303_004:0304a22": "文殊指令遍參。其實大解脫門誰不無之。不見道是",
    "X67n1303_004:0304a23": "處語言皆合道。誰家絃管不傳心。癡愛成解脫真源。",
    "X67n1303_004:0304a24": "貪嗔運菩提大用。妄想興而涅盤現。塵勞起而佛道",
    "X67n1303_004:0304b01": "成。若然則不昧光蹤縱橫得妙。更問善財不參的知",
    "X67n1303_004:0304b02": "識。若能覿面相呈。莫認默然良久。雖則滿頭白髮暫",
    "X67n1303_004:0304b03": "別巖阿。還能半夜穿雲來遊市肆。偶爾相逢合談何",
    "X67n1303_004:0304b04": "事。任從滄海變。終不為君通。頌曰。",
    "X67n1303_004:0304b05": "日出昇空高下周(普天匝地)。崑崙源派入川流(大無不包。小無",
    "X67n1303_004:0304b06": "不入)。春山雲逗風無盡(銷鎔頓入不思議)。鴈去迴南天地秋",
    "X67n1303_004:0304b07": "(年年不別)。",
    "X67n1303_004:0304b08": "師云。解脫門中千光朗耀。菩提心內一點難謾。蕩蕩",
    "X67n1303_004:0304b09": "乎哉恢恢然矣。運晶明之慧日。升窅漠之真空。燀赫",
    "X67n1303_004:0304b10": "而高下普周。照燭而古今無間。崑崙源派分入百川。",
    "X67n1303_004:0304b11": "華藏緣由收歸六相。若春山雲逗往復無際而動靜",
    "X67n1303_004:0304b12": "一源。曉樹風生圓音互奏而即同萬籟。優游四法界。",
    "X67n1303_004:0304b13": "不離十玄門。寒鴈回南遍詢知識。秋風應律搖蕩乾",
    "X67n1303_004:0304b14": "坤。只如不涉途程一句。合作麼生道。點地脚跟難摸",
    "X67n1303_004:0304b15": "索。莫隨萬水與千山。",
    "X67n1303_004:0304b16": "第六十九則洛浦藏教",
    "X67n1303_004:0304b17": "示眾云。開真如門。正見磨盤秋結子。離言說相。忽逢",
    "X67n1303_004:0304b18": "碓觜夜生花。自從諸聖不安排。直至而今無處所。莫",
    "X67n1303_004:0304b19": "有達此理的麼。",
    "X67n1303_004:0304b20": "舉僧問洛浦。如何是一大藏教收不得者(果然不知。果然",
    "X67n1303_004:0304b21": "不識)。浦云。雨滋三草秀。片玉本來輝(心中明了了。何必意遲遲)。",
    "X67n1303_004:0304b22": "師云。如來所說一大時教。分而為三。一經藏。二律藏。",
    "X67n1303_004:0304b23": "三論藏。然此土流傳者萬分之一也。這僧今問藏教",
    "X67n1303_004:0304b24": "中收不得者。非謂紙上語也。欲窮一切眾生亘古亘",
    "X67n1303_004:0304c01": "今歷劫常存無生無滅妙覺之真心者也。始自鹿野",
    "X67n1303_004:0304c02": "苑。終至跋提河。於其二中間。未甞說一字。此未說之",
    "X67n1303_004:0304c03": "說。不傳之傳。何隨函而可收攝者邪。又云。吾四十九",
    "X67n1303_004:0304c04": "年所說三乘十二分教。皆是止啼黃葉。汝等諸人還",
    "X67n1303_004:0304c05": "識真金麼。將知此金豈非藏教收不得者歟。洛浦故",
    "X67n1303_004:0304c06": "以雨滋三草秀片玉本來輝為答。法華藥草喻說密",
    "X67n1303_004:0304c07": "雲彌布等澍。其澤普洽卉木及諸藥草。小根小莖小",
    "X67n1303_004:0304c08": "枝小葉。中根中莖中枝中葉。大根大莖大枝大葉。諸",
    "X67n1303_004:0304c09": "樹大小隨上中下各有所受。一雲所雨。稱其種性而",
    "X67n1303_004:0304c10": "得生長。雖三乘根機不等。而如來所賜法雨無有異",
    "X67n1303_004:0304c11": "也。片玉光輝靡從他得。況汝之真心本來具足者也。",
    "X67n1303_004:0304c12": "不見道。聲前一句圓音美。物外三山片月輝。其餘光",
    "X67n1303_004:0304c13": "彩別看頌意。頌曰。",
    "X67n1303_004:0304c14": "畢鉢巖花曉帶春(一氣不言含有象)。香風時結鷲峰層(萬靈",
    "X67n1303_004:0304c15": "何處謝無私)。須知玉像缾中塔(若人窺得破)。別有輝天鑑地",
    "X67n1303_004:0304c16": "燈(大小大明白)。",
    "X67n1303_004:0304c17": "師云。東君不世情。委曲到山家。隨分有春色。一枝三",
    "X67n1303_004:0304c18": "四花。畢鉢巖乃阿難結集法藏之所也。自此香風遠",
    "X67n1303_004:0304c19": "布。瑞靄層分。福利群生。恩霑萬國。如來說法之處號",
    "X67n1303_004:0304c20": "靈鷲山。山多鷲鳥。故以為名。雖阿難結集而出。皆我",
    "X67n1303_004:0304c21": "佛金口親宣。萬古流通皆因此也。法苑珠林第十云。",
    "X67n1303_004:0304c22": "四天王白宣律師曰。如來臨般涅盤時。與人天大眾",
    "X67n1303_004:0304c23": "在香山頂阿耨池南牛頭精舍住。告大迦葉。汝將須",
    "X67n1303_004:0304c24": "菩提在須彌山頂。吹大法螺召集十方十地諸菩薩",
    "X67n1303_004:0305a01": "及聲聞僧。百億梵釋及四天王等。亦召十方諸佛來",
    "X67n1303_004:0305a02": "集香山。迦葉隨教。大眾雲集。爾時世尊跏趺而坐。入",
    "X67n1303_004:0305a03": "金剛三昧定。大地六種震動。又放眉毫相光。遍照大",
    "X67n1303_004:0305a04": "千。經于七日。大眾咸疑不如何緣。世尊從三昧起。熈",
    "X67n1303_004:0305a05": "怡微笑告諸大眾言。我初踰城始出宮門外有乾闥",
    "X67n1303_004:0305a06": "婆王將領步族奏百千天樂來至我所。即問我言。欲",
    "X67n1303_004:0305a07": "往何所。我答言欲求菩提。彼語我言。定成正覺。有拘",
    "X67n1303_004:0305a08": "留孫佛欲入涅盤時付囑我金瓶。瓶中有寶塔。盛七",
    "X67n1303_004:0305a09": "寶印。黃金印有二。白銀印有五。將付悉達。常使我護。",
    "X67n1303_004:0305a10": "若成正覺。時我尋來。至依言受瓶已。不久成道。大梵",
    "X67n1303_004:0305a11": "天王與地神堅牢。於菩提樹南以黃金白玉造大金",
    "X67n1303_004:0305a12": "剛壇。眾寶莊嚴。雖然如是。還知輝天鑒地一點分明",
    "X67n1303_004:0305a13": "處麼。昔日雲巖曾漏泄。輪王不戴寶花冠。",
    "X67n1303_004:0305a15": "林泉老人評唱投子青和尚頌古空谷集卷四"
}