{
    "X84n1583_004:0424a07": "續燈正統卷四",
    "X84n1583_004:0424a09": "南海普陀嗣祖沙門西蜀　性統　編集",
    "X84n1583_004:0424a10": "　　臨濟宗",
    "X84n1583_004:0424a11": "　　　大鑑下第十六世",
    "X84n1583_004:0424a12": "　　　　龍門遠禪師法嗣",
    "X84n1583_004:0424a13": "衢州府烏巨雪堂道行禪師處州葉氏子。依泗州普",
    "X84n1583_004:0424a14": "照英得度。參佛眼。聞舉玄沙築著脚指話。遂大悟。出",
    "X84n1583_004:0424a15": "世住南明。遷薦福。末領烏巨。上堂。會即便會。玉本無",
    "X84n1583_004:0424a16": "瑕。若言不會。碓[此/束]生華。試問九年面壁。何如鷲嶺拈",
    "X84n1583_004:0424a17": "華。南明恁麼商確。也是順風撒沙。參。上堂。雲籠嶽",
    "X84n1583_004:0424a18": "頂。百鳥無聲。月隱寒潭。龍珠自耀。正當恁麼時。直得",
    "X84n1583_004:0424a19": "石梁忽然大悟。石洞頓爾心休。虗空開口作證。溪北",
    "X84n1583_004:0424a20": "石僧點頭。諸人總在者裡瞌睡。笑殺陝府鐵牛。上",
    "X84n1583_004:0424a21": "堂。佛說三乘十二分。頓漸偏圓。痴人面前。不得說夢。",
    "X84n1583_004:0424a22": "祖師西來。直指人心。見性成佛。痴人面前。不得說夢。",
    "X84n1583_004:0424a23": "臨濟三玄。洞山五位。雲門三句。痴人面前。不得說夢。",
    "X84n1583_004:0424a24": "南明恁麼道。還免得遭人檢責麼。良久曰。石人機似",
    "X84n1583_004:0424b01": "汝。也解唱巴歌。汝若似石人。雪曲也應和。還有和得",
    "X84n1583_004:0424b02": "雪曲底麼。若有。喚來與老僧洗脚。上堂。通身是口。",
    "X84n1583_004:0424b03": "說得一半。通身是眼。用得一橛。用不到處說有餘。說",
    "X84n1583_004:0424b04": "不到處用無盡。所以道。當用無說。當說無用。用說同",
    "X84n1583_004:0424b05": "時。用說不同時。諸人若也擬議。西峰在你脚底。上",
    "X84n1583_004:0424b06": "堂。句亦剗意亦剗。絕毫絕釐處。如山如嶽。句亦到意",
    "X84n1583_004:0424b07": "亦到。如山如嶽處。絕毫絕釐。忽若拶通一線。意句俱",
    "X84n1583_004:0424b08": "到俱不到。俱剗俱不剗。直得三句外絕牢籠。六句外",
    "X84n1583_004:0424b09": "無標的。正當恁麼時。一句作麼生道。傾葢同途不同",
    "X84n1583_004:0424b10": "轍。相將携手上高臺。上堂。趙州道。老僧除却二時",
    "X84n1583_004:0424b11": "齋粥。是雜用心處。烏巨。今朝六月旦。行者擊鼓。長老",
    "X84n1583_004:0424b12": "陞堂。你諸人。總來者裡雜用心。上堂。舉僧問雲門。",
    "X84n1583_004:0424b13": "如何是驚人句。門曰。響。師曰。雲門答者僧話不得便",
    "X84n1583_004:0424b14": "休。為甚麼。却來鼓粥飯氣。以當平生。上堂。黃梅雨",
    "X84n1583_004:0424b15": "麥秋寒。恁麼會太無端。時節因緣佛性義。大都須是",
    "X84n1583_004:0424b16": "髑髏乾。示眾。舉□□璣問僧。禪以何為義。眾下語",
    "X84n1583_004:0424b17": "皆不契。璣自代云。以謗為義。師曰。三世諸佛是謗。西",
    "X84n1583_004:0424b18": "天二十八祖是謗。唐土六祖是謗。天下老和尚是謗。",
    "X84n1583_004:0424b19": "諸人是謗。山僧是謗。於中還有不謗者麼。談玄說妙",
    "X84n1583_004:0424b20": "河沙數。爭似雙峰謗得親。示疾次。門弟子教授汪",
    "X84n1583_004:0424b21": "喬年至。師以後事委之。示以偈曰。識則識自本心。見",
    "X84n1583_004:0424b22": "則見自本性。識得本心本性。正是宗門大病。復曰。爛",
    "X84n1583_004:0424b23": "泥中有刺。莫道不疑好。黎明沐浴更服。跏趺而逝。闍",
    "X84n1583_004:0424b24": "維。煙所至處。纍然皆五色舍利。齒舌不壞。塔於寺西。",
    "X84n1583_004:0424c01": "撫州府白楊法順禪師綿州文氏子。依止佛眼。聞眼",
    "X84n1583_004:0424c02": "普說。舉傅大士心王銘云。水中鹽味。色裡膠青。決定",
    "X84n1583_004:0424c03": "是有。不見其形。師於言下有省。後觀寶藏迅轉。頓明",
    "X84n1583_004:0424c04": "大法。趨丈室作禮。呈偈曰。頂有異峰雲冉冉。源無別",
    "X84n1583_004:0424c05": "派水冷冷。游山未到山窮處。終被青山礙眼睛。眼。笑",
    "X84n1583_004:0424c06": "而可之。住後上堂。好事堆堆疊疊來。不須造作與",
    "X84n1583_004:0424c07": "安排。落林黃葉水推去。橫谷白雲風卷回。寒雁一聲",
    "X84n1583_004:0424c08": "情念斷。霜鐘纔動我山摧。白楊更有過人處。盡夜寒",
    "X84n1583_004:0424c09": "爐撥死灰。忽有箇衲僧出來道。長老少賣弄。得恁麼",
    "X84n1583_004:0424c10": "窮乞相。山僧祇向他道。却被你道著。上堂。我手何",
    "X84n1583_004:0424c11": "似佛手。天上南星北斗。我脚何似驢脚。往事都來忘",
    "X84n1583_004:0424c12": "却。人人盡有生緣。箇箇足方頂圓。大愚灘頭立處。孤",
    "X84n1583_004:0424c13": "月影射深灣。會不得見還難。一曲漁歌過遠灘。示",
    "X84n1583_004:0424c14": "眾。染緣易就。道業難成。不了目前萬緣差別。祇見境",
    "X84n1583_004:0424c15": "風浩浩。凋殘功德之林。心火炎炎。燒盡菩提之種。道",
    "X84n1583_004:0424c16": "念若同情念成佛。多時為眾如為己身。彼此事辦。不",
    "X84n1583_004:0424c17": "見他非我是。自然上敬下恭。佛法時時現前。煩惱塵",
    "X84n1583_004:0424c18": "塵解脫。上堂。鷄啼曉月。狗吠枯樁。只可默會。難入",
    "X84n1583_004:0424c19": "思量。看不見處。動地放光。說不到處。天地玄黃。撫城",
    "X84n1583_004:0424c20": "尺六狀。紙元來出在清江。大眾。分明話出人難見。昨",
    "X84n1583_004:0424c21": "夜三更月到牕。上堂。風吹茆茨屋脊漏。雨打闍黎",
    "X84n1583_004:0424c22": "眼睛溼。恁麼分明却不知。却來者裡低頭立。因病",
    "X84n1583_004:0424c23": "示眾。久病未甞推木枕。人來多是問如何。山僧據問",
    "X84n1583_004:0424c24": "隨緣對。窓外黃鸝口更多。只如七尺之軀。甚處受病。",
    "X84n1583_004:0425a01": "眾中具眼者。試為山僧指出看。眾下語。皆不契。師自",
    "X84n1583_004:0425a02": "拊掌一下。作嘔吐聲。又曰。好箇木枕子。師律身清",
    "X84n1583_004:0425a03": "苦。出入唯杖笠獨行。示寂。闍維收舍利。目睛齒舌數",
    "X84n1583_004:0425a04": "珠。同靈骨塔于寺西。",
    "X84n1583_004:0425a05": "南康府雲居法如禪師丹丘胡氏子。依護國瑞。祝髮",
    "X84n1583_004:0425a06": "登具。徧參諸老。晚至龍門。以平日所證白佛眼。眼曰。",
    "X84n1583_004:0425a07": "此皆學解。非究竟事。欲了生死。當求妙悟。師駭然。一",
    "X84n1583_004:0425a08": "日命主香積。以道業未辦固辭。眼勉曰。姑就職。其中",
    "X84n1583_004:0425a09": "大有人為汝說法。未幾。晨興開廚門。望見聖僧。忽契",
    "X84n1583_004:0425a10": "證。趨白佛眼。眼曰。者裡還見聖僧麼。師詣前問訊叉",
    "X84n1583_004:0425a11": "手立。眼曰。向汝道。大有人為汝說法。住後上堂。一",
    "X84n1583_004:0425a12": "法若有。毗盧墮在凡夫。萬法若無。普賢失其境界。向",
    "X84n1583_004:0425a13": "者裡。有無俱遣。得失兩亡。直得十方世界。三世諸佛。",
    "X84n1583_004:0425a14": "總不可得。見前諸人。且道。十二時中。向甚麼處。安身",
    "X84n1583_004:0425a15": "立命。披蓑側立千峰外。引水澆蔬五老前。上堂。乾",
    "X84n1583_004:0425a16": "坤之內。宇宙之間。中有一寶。秘在形山。雲居又且不",
    "X84n1583_004:0425a17": "然。乾坤之內。宇宙之間。中有一寶。擲下拄杖曰。大眾",
    "X84n1583_004:0425a18": "也須識取。",
    "X84n1583_004:0425a19": "南康府歸宗真牧正賢禪師潼川陳氏子。世為名儒。",
    "X84n1583_004:0425a20": "幼從三聖澄。為苾芻具戒。游成都。依大慈秀習經論。",
    "X84n1583_004:0425a21": "過目成誦。義亦頓曉。秀稱為經藏子。出蜀扣佛眼。一",
    "X84n1583_004:0425a22": "日入室。眼舉殷勤抱得栴檀樹。語聲未絕。師頓悟。眼",
    "X84n1583_004:0425a23": "曰。經藏子。漏逗了也。因手書真牧二字授之。紹興己",
    "X84n1583_004:0425a24": "巳。出住歸宗。上堂。且第一句如何道。汝等若向世",
    "X84n1583_004:0425b01": "界未成時。父母未生時。佛未出世時。祖師未西來時",
    "X84n1583_004:0425b02": "道得。已是第二句。且第一句如何道。直饒你十成道",
    "X84n1583_004:0425b03": "得。未免左之右之。卓拄杖下座。上堂。良久。召大眾",
    "X84n1583_004:0425b04": "曰。者裡作麼生。若也擬議。賢上座。謾你諸人去也。打",
    "X84n1583_004:0425b05": "地和尚。瞋他秘魔巖主。擎箇叉兒。胡說亂道。遂將一",
    "X84n1583_004:0425b06": "摑成韲粉。散在十方世界。還知麼。舉拂子曰。而今却",
    "X84n1583_004:0425b07": "在拂子頭上。說一切智智清淨無二。無二分無別無",
    "X84n1583_004:0425b08": "斷故。還聞麼。閻老子知得。乃曰。賢上座。你若相當去。",
    "X84n1583_004:0425b09": "不妨奇特。或不相當。總在我手裡。却向他道。閻老子",
    "X84n1583_004:0425b10": "你也退步摸索鼻孔看。擊禪牀下座　僧問。久默。斯",
    "X84n1583_004:0425b11": "要已泄真機。學人上來。請師開示。師曰。耳朵在甚麼",
    "X84n1583_004:0425b12": "處。曰一句分明該萬象。師曰。分明底事作麼生。曰台",
    "X84n1583_004:0425b13": "星照臨。枯木回春。師曰。換却你眼睛。",
    "X84n1583_004:0425b14": "湖州府吉安州道場正堂明辯禪師本郡俞氏子。幼",
    "X84n1583_004:0425b15": "事報本蘊。圓顱受具。後謁諸方。至少林。聞僧舉佛眼",
    "X84n1583_004:0425b16": "以古詩發明。師子尊者被難話曰。楊子江頭楊柳春。",
    "X84n1583_004:0425b17": "楊華愁殺渡江人。一聲羗笛離亭晚。君向瀟湘我向",
    "X84n1583_004:0425b18": "秦。師默有所契。即趨龍門求入室。佛眼問。從上祖師",
    "X84n1583_004:0425b19": "方冊因緣。許你會得。忽舉拳曰。者箇因何喚作拳。師",
    "X84n1583_004:0425b20": "擬對。眼築其口曰。不得作道理。於是頓去知見。住",
    "X84n1583_004:0425b21": "後上堂。猛虎口邊拾得。毒蛇頭上安排。更不釘樁搖",
    "X84n1583_004:0425b22": "艣。回頭別有生涯。婆子被我勘破了。大悲院裡有村",
    "X84n1583_004:0425b23": "齋。上堂。淨五眼。湧金春色晚。得五力。吹落桃華碧。",
    "X84n1583_004:0425b24": "唯證乃知難可測。卓拄杖曰。一片何人得。流經十萬",
    "X84n1583_004:0425c01": "家。上堂。三祖道。但莫憎愛。洞然明白。當時老僧若",
    "X84n1583_004:0425c02": "見。便與一摑。且道。是憎邪。是愛邪。近來經界稍嚴。不",
    "X84n1583_004:0425c03": "許詭名挾佃。解制上堂。十五日已前不得去。少林",
    "X84n1583_004:0425c04": "隻履無藏處。十五日已後不得住。桂子天香和雨露。",
    "X84n1583_004:0425c05": "正當十五日。又且如何。阿呵呵。風流不在著衣多。",
    "X84n1583_004:0425c06": "上堂。舉僧問投子。大死底人。却活時如何。子曰。不許",
    "X84n1583_004:0425c07": "夜行。投明須到。師曰。我疑千年蒼玉精。化為一片秋",
    "X84n1583_004:0425c08": "水骨。海神欲護護不得。一旦鰲頭忽擎出。上堂。華",
    "X84n1583_004:0425c09": "開隴上。柳綻堤邊。黃鶯調叔夜之琴。芳草入謝公之",
    "X84n1583_004:0425c10": "句。何必聞聲悟道。見色明心。非唯水上覓漚。已是眼",
    "X84n1583_004:0425c11": "中著屑。擘開胸曰。汝等當觀吾紫磨金色之身。今日",
    "X84n1583_004:0425c12": "則有。明日則無。大似無風起浪。全不知羞。且道。今日",
    "X84n1583_004:0425c13": "事作麼生。好箇迷逢達磨。不知誰解承當。僧問。如",
    "X84n1583_004:0425c14": "何是佛。師乃鳴指三下。問。語默涉離微。如何通不",
    "X84n1583_004:0425c15": "犯。師曰。橫身三界外。獨脫萬機前。曰祇如風穴道。長",
    "X84n1583_004:0425c16": "憶江南三月裡。鷓鴣啼處百華香。又作麼生。師曰。說",
    "X84n1583_004:0425c17": "者箇不唧[口*留]漢作麼。曰嫰竹搖金風細細。百華鋪地",
    "X84n1583_004:0425c18": "日遲遲。師曰。你向甚麼處見風穴。曰眼裡耳裡絕瀟",
    "X84n1583_004:0425c19": "灑。師曰。料掉無交涉。問。如何是佛。師曰。無柴猛燒",
    "X84n1583_004:0425c20": "火。曰如何是法。師曰。貧做富裝裹。曰如何是僧。師曰。",
    "X84n1583_004:0425c21": "賣扇老婆手遮日。曰如何是和尚栗棘蓬。師曰。不答",
    "X84n1583_004:0425c22": "此話。曰為甚麼不答。師大笑曰。吞不進。吐不出。問。",
    "X84n1583_004:0425c23": "蓮華未出水時如何。師曰。未過冬至莫道寒。曰出水",
    "X84n1583_004:0425c24": "後如何。師曰。未過夏至莫道熱。曰出與未出時如何。",
    "X84n1583_004:0426a01": "師曰。三十年後。不要錯舉。問。如何是一喝如金剛",
    "X84n1583_004:0426a02": "王寶劍。師曰。古墓毒虵頭戴角。曰如何是一喝如踞",
    "X84n1583_004:0426a03": "地師子。師曰。虗空笑點頭。曰如何是一喝如探竿影",
    "X84n1583_004:0426a04": "草。師曰。石人拍手笑呵呵。曰如何是一喝不作一喝",
    "X84n1583_004:0426a05": "用。師曰。布袋裡猪頭。曰四喝已蒙師指示。向上還有",
    "X84n1583_004:0426a06": "事也無。師曰有。曰如何是向上事。師曰。鋸解秤鎚。隨",
    "X84n1583_004:0426a07": "聲便喝。佛眼忌拈香。龍門和尚。闡提潦倒。不信佛",
    "X84n1583_004:0426a08": "法。滅除禪道。拶破毗盧向上關。貓兒洗面自道好。一",
    "X84n1583_004:0426a09": "炷沈香爐上然。換手搥胸空懊惱。遂搖手曰。休懊惱。",
    "X84n1583_004:0426a10": "以坐具搭肩上。作女人拜曰。莫怪下房媳婦。觸忤大",
    "X84n1583_004:0426a11": "人好。室中垂問曰。猫兒為甚麼愛捉老鼠。又曰。板",
    "X84n1583_004:0426a12": "鳴因甚麼狗吠。師家風嚴冷。初機多憚之。有達磨",
    "X84n1583_004:0426a13": "贊曰。昇元閣前懡[怡台+羅]。洛陽峰畔乖張。皮髓傳成話杷。",
    "X84n1583_004:0426a14": "隻履無處埋藏。不是一番寒徹骨。爭得梅華樸鼻香。",
    "X84n1583_004:0426a15": "雪堂行見曰。先師猶有此人在。只消此贊。可以坐斷",
    "X84n1583_004:0426a16": "天下人舌頭。由是。衲子奔湊。臨終登座。拈拄杖。於",
    "X84n1583_004:0426a17": "左邊卓一下曰。三十二相無此相。於左邊卓一下曰。",
    "X84n1583_004:0426a18": "八十種好無此好。僧繇一筆畵成。誌公露出草稿。又",
    "X84n1583_004:0426a19": "卓一下。顧大眾曰。莫懊惱。直下承當休更討。下座歸",
    "X84n1583_004:0426a20": "方丈。趺坐儼然而逝。火後收靈骨設利。藏所建之塔。",
    "X84n1583_004:0426a21": "曰僊人山。",
    "X84n1583_004:0426a22": "長沙府方廣深禪師僧問。一法若有。毗盧墮在凡夫。",
    "X84n1583_004:0426a23": "萬法若無。普賢失其境界。未審。意旨如何。師曰。富嫌",
    "X84n1583_004:0426a24": "千口少。貧恨一身多。",
    "X84n1583_004:0426b01": "世寄首座者成都人。遍依師席。晚造龍門。一日燕坐",
    "X84n1583_004:0426b02": "瞌睡間。群蛙忽鳴。誤聽為淨髮版響。亟趨往。有曉之",
    "X84n1583_004:0426b03": "者曰。蛙鳴非版也。師恍然。詣方丈剖露。佛眼曰。豈不",
    "X84n1583_004:0426b04": "見羅睺羅。師遽止曰。和尚不必舉。待去自看。未幾。有",
    "X84n1583_004:0426b05": "省。乃占偈曰。夢中聞版響。覺後蝦蟆啼。蝦蟆與版響。",
    "X84n1583_004:0426b06": "山嶽一時齊。由是益臻玄奧。眼命分座。師固辭曰。此",
    "X84n1583_004:0426b07": "非細事也。如金針刺眼。毫髮若差。睛則破矣。願生生",
    "X84n1583_004:0426b08": "居學地。而自煅煉。眼。因以偈美之曰。有道只因頻退",
    "X84n1583_004:0426b09": "步。謙和元自慣回光。不知已在青雲上。猶更將身入",
    "X84n1583_004:0426b10": "眾藏。暮年。學者力請不容辭。後因說偈曰。諸法空故",
    "X84n1583_004:0426b11": "我心空。我心空故諸法同。諸法我心無別體。祇在而",
    "X84n1583_004:0426b12": "今一念中。且道。是那一念。眾罔措。師喝一喝而終。",
    "X84n1583_004:0426b13": "溫州府淨居尼慧溫禪師上堂。舉法眼示眾曰。三通",
    "X84n1583_004:0426b14": "鼓罷。簇簇上來。佛法人事。一時周畢。師曰。山僧道。三",
    "X84n1583_004:0426b15": "通鼓罷。簇簇上來。拄杖不在苕帚柄。聊與三十。",
    "X84n1583_004:0426b16": "給事馮楫濟川居士自壯扣諸名宿。最後造龍門。從",
    "X84n1583_004:0426b17": "佛眼再歲。一日。同眼經行法堂。偶童子趨庭吟曰。萬",
    "X84n1583_004:0426b18": "象之中獨露身。眼拊公背曰。好聻。公於是契入。紹興",
    "X84n1583_004:0426b19": "丁巳。除給事。會大慧就明慶開堂。慧下座。公挽之曰。",
    "X84n1583_004:0426b20": "和尚嘗言。不作者蟲豸。今日因甚麼又在者裡。慧曰。",
    "X84n1583_004:0426b21": "盡大地是箇杲上座。又作麼生。公擬對。慧便掌公曰。",
    "X84n1583_004:0426b22": "是我招得。越月。特丐祠。坐夏徑山。榜其室曰不動",
    "X84n1583_004:0426b23": "軒。一日慧陞座。拈藥山參石頭及馬祖公案罷。公隨",
    "X84n1583_004:0426b24": "至方丈曰。適來。和尚所舉底因緣。某有個會處。慧曰。",
    "X84n1583_004:0426c01": "你如何會。公曰。恁麼也不得。囌嚧娑婆訶。不恁麼也",
    "X84n1583_004:0426c02": "不得。[口*悉]唎娑婆訶。恁麼不恁麼總不得。囌嚧[口*悉]唎娑",
    "X84n1583_004:0426c03": "婆訶。慧印以偈曰。梵語唐言。打成一塊。咄哉俗人。得",
    "X84n1583_004:0426c04": "此三昧。後知卭州。所至宴晦無倦。嘗自詠曰。公事",
    "X84n1583_004:0426c05": "之餘喜坐禪。少曾將脇到牀眠。雖然現出宰官相。長",
    "X84n1583_004:0426c06": "老之名四海傳。紹興廿三年癸酉秋。乞休政。預報親",
    "X84n1583_004:0426c07": "知。期以十月三日。報終至日。令後廳置高座。見客如",
    "X84n1583_004:0426c08": "平時。至辰巳間。降堦望關肅拜。請漕使攝卭事。著僧",
    "X84n1583_004:0426c09": "衣履。踞高座。囑諸官吏及道俗。各宜向道。扶持教門。",
    "X84n1583_004:0426c10": "建立法幢。遂拈拄杖按膝。蛻然而化。漕使請曰。安撫",
    "X84n1583_004:0426c11": "去住。如此自由。何不留一頌以表罕聞。公張目索筆。",
    "X84n1583_004:0426c12": "書曰。初三十一。中九下七。老人言盡。龜哥眼赤。竟爾",
    "X84n1583_004:0426c13": "長往。先是。建炎後。名山巨剎。教藏多不存。公累以己",
    "X84n1583_004:0426c14": "俸印施。凡一百二十八藏。用祝君壽。以康兆民。門人",
    "X84n1583_004:0426c15": "蒲大聘。嘗誌其事。有語錄頌古。行世。",
    "X84n1583_004:0426c16": "開福寧禪師法嗣",
    "X84n1583_004:0426c17": "長沙府大溈月菴善果禪師信州余氏子。上堂。奚仲",
    "X84n1583_004:0426c18": "造車一百輻。拈却兩頭除却軸。以拄杖打一圓相曰。",
    "X84n1583_004:0426c19": "且莫錯認定盤星。卓一卓。下座。謝供頭上堂。解猛",
    "X84n1583_004:0426c20": "虎頷下金鈴。驚群動眾。取蒼龍穴裡明珠。光天照地。",
    "X84n1583_004:0426c21": "山僧。今日到此。讚歎不及。汝等諸人。合作麼生。竪起",
    "X84n1583_004:0426c22": "拂子曰。眨上眉毛。速須薦取。擲拂子。下座。上堂。心",
    "X84n1583_004:0426c23": "生法亦生。心滅法亦滅。心法兩俱忘。烏龜喚作鼈。諸",
    "X84n1583_004:0426c24": "禪德。道得也未。若道得。道林與你拄杖子。其或未然。",
    "X84n1583_004:0427a01": "歸堂喫茶去。僧問。達磨九年面壁。意旨如何。師曰。",
    "X84n1583_004:0427a02": "魚行水濁。曰二祖禮三拜。為甚麼却得其髓。師曰。地",
    "X84n1583_004:0427a03": "肥茄子大。曰祇如一華開五葉。結果自然成。明甚麼",
    "X84n1583_004:0427a04": "邊事。師曰。賊以贓為騐。曰有時乘好月。不覺過滄洲。",
    "X84n1583_004:0427a05": "師曰。闍黎無分。問。有句無句。如藤倚樹時如何。師",
    "X84n1583_004:0427a06": "曰。驗盡當行家。曰樹倒藤枯。句歸何處。又作麼生。師",
    "X84n1583_004:0427a07": "曰。風吹日炙。曰嬾安呵呵大笑聻。師曰。波斯讀梵字。",
    "X84n1583_004:0427a08": "曰。今日足見老師七通八達。師曰。仰面哭蒼天。僧禮",
    "X84n1583_004:0427a09": "拜。師曰過。問。蓮花未出水時如何。師曰。乾坤無異",
    "X84n1583_004:0427a10": "色。曰出水後如何。師曰。徧界有清香。",
    "X84n1583_004:0427a11": "大隨靜禪師法嗣",
    "X84n1583_004:0427a12": "重慶府釣魚山護國寺石頭自回禪師東川合州人。",
    "X84n1583_004:0427a13": "世為石工。雖不識字。志慕空宗。每從人口授法華。能",
    "X84n1583_004:0427a14": "誦之。棄家投大隨。供掃灑。取崖石。手不釋鎚鑿。而誦",
    "X84n1583_004:0427a15": "經不輟。隨。見而愍之。令看趙州勘婆因緣。久之。因鑿",
    "X84n1583_004:0427a16": "石稍堅。盡力一鎚。瞥見火光電迸。忽然省徹。走至方",
    "X84n1583_004:0427a17": "丈禮拜。呈頌曰。用盡工夫。渾無巴鼻。火光迸散。元在",
    "X84n1583_004:0427a18": "者裡。復獻趙州勘婆頌曰。三軍不動旗閃爍。老婆正",
    "X84n1583_004:0427a19": "是魔王脚。趙州無柄鐵掃帚。掃蕩煙塵空索索。隨忻",
    "X84n1583_004:0427a20": "然可之曰。子徹也。遂授以僧服。人以其嘗為石工故。",
    "X84n1583_004:0427a21": "稱回石頭。有頌曰。石頭和尚。咬嚼不入。打破虗空。露",
    "X84n1583_004:0427a22": "些子跡。既而歸釣魚山。建護國禪林。化道彌著。上",
    "X84n1583_004:0427a23": "堂。參禪學道。大似井底呌渴。殊不知。塞耳塞眼。回避",
    "X84n1583_004:0427a24": "不及且如十二時中。行住坐臥。動轉施為。是甚麼人。",
    "X84n1583_004:0427b01": "使作眼見耳聞。何處不是路頭。若識得路頭。便是大",
    "X84n1583_004:0427b02": "解脫場。方知。老漢共山河大地。與你證明。所以道。十",
    "X84n1583_004:0427b03": "方薄伽梵。一路涅槃門。諸仁者。大凡有一物當途。要",
    "X84n1583_004:0427b04": "見一物之根源。見得根源。源無所源。所源既非。何處",
    "X84n1583_004:0427b05": "不圓。諸禪德。老漢亦無甚麼勝你處。諸人又有甚麼",
    "X84n1583_004:0427b06": "不如老漢處。還會麼。太湖三萬六千頃。月在波心說",
    "X84n1583_004:0427b07": "向誰。下座。嘗自甃石二十四片為龕。一日別眾。自",
    "X84n1583_004:0427b08": "入掩門而逝。",
    "X84n1583_004:0427b09": "潼川州護聖愚丘居靜禪師成都楊氏子。年十四。禮",
    "X84n1583_004:0427b10": "白馬安慧為師。參南堂。堂舉香嚴枯木裡龍吟話。往",
    "X84n1583_004:0427b11": "返酬詰。師於言下大悟。一日堂問曰。莫守寒巖異草",
    "X84n1583_004:0427b12": "青。坐却白雲宗不妙。汝作麼生。師曰。直須揮劍。若不",
    "X84n1583_004:0427b13": "揮劍。漁父棲巢。堂矍然曰。者小廝兒。師珍重便行。",
    "X84n1583_004:0427b14": "出住東巖。上堂。月生一。東巖乍住增愁寂。紅塵世路",
    "X84n1583_004:0427b15": "有多端。米麵倉儲無顆粒。崖為伴泉為匹。颯颯清風",
    "X84n1583_004:0427b16": "來滿室。山神土地暗中忙。雲版鐘魚偷淚滴。人世莫",
    "X84n1583_004:0427b17": "道守空巖。亦有東籬打西壁。嘗謂眾曰。參學至要。",
    "X84n1583_004:0427b18": "不出先南堂道。最初句及末後句。透得過者。一生事",
    "X84n1583_004:0427b19": "畢。儻或未然。更與你分作十門。各各印證自心。還得",
    "X84n1583_004:0427b20": "穩當也未。一須信有教外別傳。二須知有教外別傳。",
    "X84n1583_004:0427b21": "三須會無情說法。與有情說法無二。四須見性如觀",
    "X84n1583_004:0427b22": "掌中物。了了分明。一一田地穩密。五須具擇法眼。六",
    "X84n1583_004:0427b23": "須行鳥道玄路。七須文武兼濟。八須摧邪顯正。九須",
    "X84n1583_004:0427b24": "大機大用。十須向異類中行。凡欲紹隆法種。須盡此",
    "X84n1583_004:0427c01": "綱要。方坐得者曲彔牀子。受得天下人禮拜。敢與佛",
    "X84n1583_004:0427c02": "祖為師。若不到恁麼田地。祇一向虗頭。他時異日。閻",
    "X84n1583_004:0427c03": "老子未放你在。間有學者。各門頌出呈師。師以頌示",
    "X84n1583_004:0427c04": "曰。十門綱要掌中施。機會來時自有為。作者不須排",
    "X84n1583_004:0427c05": "位次。大都首末是根基。",
    "X84n1583_004:0427c06": "成都府簡州南巖勝禪師上堂。召眾曰。護生須是殺。",
    "X84n1583_004:0427c07": "殺盡始安居。會得箇中意。分明在半途。且道。到家一",
    "X84n1583_004:0427c08": "句又作麼生。釋迦彌勒沒量大。看來猶祇是他奴。",
    "X84n1583_004:0427c09": "僧問。放行五位即不問。把定三關事若何。師曰。橫按",
    "X84n1583_004:0427c10": "鏌鎁全正令。曰把定三關。蒙指示。放行五位事如何。",
    "X84n1583_004:0427c11": "師曰。大平寰宇斬痴頑。曰恁麼則南巖門下。土曠人",
    "X84n1583_004:0427c12": "稀。師曰。靈利衲僧。祇消一點。問。自古自今。同生同",
    "X84n1583_004:0427c13": "死時如何。師曰。家賊難防。曰今日學人小出。大遇去",
    "X84n1583_004:0427c14": "也。師便打曰。須是老僧打你始得。僧禮拜。師曰。切忌",
    "X84n1583_004:0427c15": "詐明頭。",
    "X84n1583_004:0427c16": "常德府梁山廓菴師遠禪師合州魯氏子。上堂。舉楊",
    "X84n1583_004:0427c17": "岐三脚驢子話。乃召眾曰。揚其湯者。莫若撲其火。壅",
    "X84n1583_004:0427c18": "其流者。莫若杜其源。智人明鑒。佛法至論無出斯。也",
    "X84n1583_004:0427c19": "者因緣。如今叢林中。提唱者甚多。商量者不少。有般",
    "X84n1583_004:0427c20": "底祇道。宗師家無固必。凡有所問。隨口便答。似則也",
    "X84n1583_004:0427c21": "似。是即未是。若恁麼。祇作箇乾無事會。不見楊岐用",
    "X84n1583_004:0427c22": "處。乃至祖師千差萬別。方便門庭。如何消遣。又有般",
    "X84n1583_004:0427c23": "底。祇向佛邊會。却與自己沒交涉。古人道。凡有言句。",
    "X84n1583_004:0427c24": "須是一一消歸自己。又作麼生。又有般底。一向祇作",
    "X84n1583_004:0428a01": "自己會。棄却古人用處。唯知道明自己事。古人方便。",
    "X84n1583_004:0428a02": "却如何消遣。既消遣不下。却似抱橋柱澡洗。要且放",
    "X84n1583_004:0428a03": "手不得。此亦是一病。又有般底。却去驢脚多少處會。",
    "X84n1583_004:0428a04": "若恁麼會。病最難醫也。所以他語有巧妙處。參學人。",
    "X84n1583_004:0428a05": "卒難模索。纔擬心則差了也。前輩謂之楊岐宗旨。須",
    "X84n1583_004:0428a06": "是他屋裡人。到恁麼田地。方堪傳授。若不然者。總是",
    "X84n1583_004:0428a07": "守死善道。直須是箇透頂徹底漢。方能了得。自餘禪",
    "X84n1583_004:0428a08": "和子。莫道會不得。即天下出世為人稱宗師底。亦少",
    "X84n1583_004:0428a09": "有會得者。若要會去。須向威音那畔空劫已前。輕輕",
    "X84n1583_004:0428a10": "一覷。提起便行。捺著便轉。却向萬仞峰前進一步。可",
    "X84n1583_004:0428a11": "以籠罩古今。坐斷天下人舌頭。如今還有恁麼者麼。",
    "X84n1583_004:0428a12": "有則出來。道道看。如無。更聽一頌。三脚驢子弄蹄行。",
    "X84n1583_004:0428a13": "直透威音萬丈坑。雲在嶺頭閒不徹。水流澗下太忙",
    "X84n1583_004:0428a14": "生。上堂。天得一以清。地得一以寧。君王得一以治",
    "X84n1583_004:0428a15": "天下。者箇說話。是家常茶飯。須知衲僧家別有奇特",
    "X84n1583_004:0428a16": "處始得。且道。衲僧門下。有甚奇特處。天得一。斗牛女",
    "X84n1583_004:0428a17": "虗危室壁。地得一。萬象森羅及瓦礫。君王得一。上下",
    "X84n1583_004:0428a18": "四維無等匹。且道。衲僧得一時如何。笑看客從何處",
    "X84n1583_004:0428a19": "來。閒持經卷倚松立。浴佛上堂。舉藥山浴佛公案。",
    "X84n1583_004:0428a20": "拈云。者僧問處。依稀越國。髣髴揚州。藥山答來。眼似",
    "X84n1583_004:0428a21": "流星。機如掣電。點檢將來。二俱不了。若是山僧即不",
    "X84n1583_004:0428a22": "然。當時纔見。問只浴得者箇。且不浴得那箇。但轉木",
    "X84n1583_004:0428a23": "杓柄與伊。待他擬議之間。攔面便潑。藥山縱有大神",
    "X84n1583_004:0428a24": "通大智慧。也無施展處。敢問大眾。者箇即且置。喚甚",
    "X84n1583_004:0428b01": "麼作那箇。下座佛殿燒香。為你說破。師有十牛圖并",
    "X84n1583_004:0428b02": "頌行于世。",
    "X84n1583_004:0428b03": "嘉定州能仁默堂紹悟禪師結夏上堂。最初一步。十",
    "X84n1583_004:0428b04": "方世界現全身。末後一言。一微塵中深鎖斷。有時提",
    "X84n1583_004:0428b05": "起。如倚天長劍。光耀乾坤。有時放下。似紅爐點雪。虗",
    "X84n1583_004:0428b06": "含萬象。得到恁麼田地。天魔外道。拱手歸降。三世諸",
    "X84n1583_004:0428b07": "佛。一時稽首。便可以大圓覺。為我伽藍。於一毫端。現",
    "X84n1583_004:0428b08": "寶王剎。朝往西天。暮歸東土。亦是禁足。百花叢裡。坐",
    "X84n1583_004:0428b09": "婬坊酒肆行。亦是禁足。雖然。不僧動著者裡一步。所",
    "X84n1583_004:0428b10": "以道。九旬無虗棄之功。百劫有今時之用。堪報不報",
    "X84n1583_004:0428b11": "之恩。以助無為之化。敢問大眾。作麼生得到者田地",
    "X84n1583_004:0428b12": "去。良久。拍案曰。如人上山。各自努力。上堂。舉趙州",
    "X84n1583_004:0428b13": "訪二菴主公案。頌曰。一重山盡一重山。坐斷孤峰子",
    "X84n1583_004:0428b14": "細看。霧卷雲收山嶽靜。楚天空濶一輪寒。",
    "X84n1583_004:0428b15": "成都府彭縣土溪智陀子言菴主綿州人。初至大隨。",
    "X84n1583_004:0428b16": "聞舉石頭示眾偈。倐然有得。歸隱土溪。懸崖絕壑。間",
    "X84n1583_004:0428b17": "有石若蹲異獸。師鑿以為室。中發異泉無涸溢。四眾",
    "X84n1583_004:0428b18": "訝之。居三十年。化風盛播。室成日。作偈曰。一擊石菴",
    "X84n1583_004:0428b19": "全。縱橫得自然。清涼無暑氣。涓潔有甘泉。寬廓含沙",
    "X84n1583_004:0428b20": "界。寂寥絕眾緣。箇中無限意。風月一牀眠。",
    "X84n1583_004:0428b21": "保寧府劍門南修道者淳厚之士也。自大隨一語契",
    "X84n1583_004:0428b22": "投。服勤不怠。歸謁崇化贇。坐次。贇以宗門三印問之。",
    "X84n1583_004:0428b23": "南曰。印空印泥印水。平地寒濤競起。假饒去就十分。",
    "X84n1583_004:0428b24": "也是靈龜曳尾。",
    "X84n1583_004:0428c01": "莫將尚書字少虗。家世豫章分寧。因官西蜀。謁南堂。",
    "X84n1583_004:0428c02": "咨決心要。堂使其向好處提撕。適如廁。俄聞穢氣。急",
    "X84n1583_004:0428c03": "以手掩鼻。遂有省。以偈呈曰。從來姿韻愛風流。幾笑",
    "X84n1583_004:0428c04": "時人向外求。萬別千差無覓處。得來元在鼻尖頭。堂",
    "X84n1583_004:0428c05": "答曰。一法纔通法法周。縱橫妙用更何求。青虵出匣",
    "X84n1583_004:0428c06": "魔軍伏。碧眼胡僧笑點頭。",
    "X84n1583_004:0428c07": "龍圖王蕭居士字觀復。留昭覺日。聞開靜版聲有省。",
    "X84n1583_004:0428c08": "問南堂曰。某有箇見處。纔被人問。却開口不得。未審。",
    "X84n1583_004:0428c09": "過在甚處。堂曰。過在有箇見處。堂却問。朝斾幾時到",
    "X84n1583_004:0428c10": "任。公曰。去年八月四日。堂曰。自按察幾時離衙。公曰。",
    "X84n1583_004:0428c11": "前月二十。堂曰為甚麼却道開口不得。公乃契悟。",
    "X84n1583_004:0428c12": "五祖自禪師法嗣",
    "X84n1583_004:0428c13": "黃州府蘄州龍華高禪師上堂。象王行師子住。赤脚",
    "X84n1583_004:0428c14": "崑崙眉卓竪。寒山拾得笑呵呵。指點門前老松樹。且",
    "X84n1583_004:0428c15": "道。他指點箇甚麼。忽然風吹倒。時好一堆柴。",
    "X84n1583_004:0428c17": "續燈正統卷之四"
}