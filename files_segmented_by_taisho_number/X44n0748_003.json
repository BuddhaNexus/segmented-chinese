{
    "X44n0748_003:0823b19": "四分律拾毗尼義鈔輔要記卷第三",
    "X44n0748_003:0823b21": "天台沙門釋　允堪　述",
    "X44n0748_003:0823b22": "波羅夷者僧祇義當極惡三意釋之一者退沒由犯",
    "X44n0748_003:0823b23": "此戒道果無分故二者不共住非失道而已更不入",
    "X44n0748_003:0823b24": "二種僧數三者墯落捨此身已墯在阿鼻地獄故四",
    "X44n0748_003:0823c01": "分譬如斷人頭不可復起此從喻也又云無餘從眾",
    "X44n0748_003:0823c02": "法絕分為名此篇異尼八重故曰四也。",
    "X44n0748_003:0823c03": "毒謂三毒業即三業利己為樂唯自適故又此一戒",
    "X44n0748_003:0823c04": "無始染本其患彌重也三事即三毒雖起因三毒然",
    "X44n0748_003:0823c05": "成必在貪。境交言外形相交內情順暢戒疏云境交",
    "X44n0748_003:0823c06": "內順非貪不辨故曰暢思事決決即辦也非貪是何",
    "X44n0748_003:0823c07": "又癡屬迷惑嗔是違忿故兩不成。損益如煞盜得利",
    "X44n0748_003:0823c08": "入己名益反此是損。以下言亦因三毒起亦在三毒",
    "X44n0748_003:0823c09": "成。廣下彼云若為己身及諸眷屬而取他物是名從",
    "X44n0748_003:0823c10": "貪若盜怨物是名從嗔劫奪下姓是名從癡。及論雜",
    "X44n0748_003:0823c11": "心云父母老病謂煞無罪成論依王舊法約罪煞人",
    "X44n0748_003:0823c12": "自謂無罪皆是癡成人具瞋貪行煞可以例知。摩摩",
    "X44n0748_003:0823c13": "帝即經營人蓋不知教相癡心中犯貪癡因利故妄",
    "X44n0748_003:0823c14": "是貪迷無因果屬癡又癡為貪嗔母故得不相離。設",
    "X44n0748_003:0823c15": "下戒疏云大妄語戒本為利己貪癡起成兼瞋何爽",
    "X44n0748_003:0823c16": "故善生云若為財利自受樂故名貪懷怨名嗔畏此",
    "X44n0748_003:0823c17": "名癡據理貪妄得利為重癡妄畏死為輕瞋為中也。",
    "X44n0748_003:0823c18": "煞盜下此二身口互造對自作教他兩得相成然身",
    "X44n0748_003:0823c19": "為根本口為枝末所以然者損財害命身自獨成不",
    "X44n0748_003:0823c20": "待語助故知身本口語教死言了未成待前斷命等",
    "X44n0748_003:0823c21": "方得重罪由彼之身助我口犯故知枝末。婬戒教他",
    "X44n0748_003:0823c22": "樂非自適又不犯重故非此例咄煞人如項羽咜婁",
    "X44n0748_003:0823c23": "煩之類也。深河上應先難云若須身業助者如深河",
    "X44n0748_003:0823c24": "誑淺口造身業彼依而死何必身壯今釋此義亦同",
    "X44n0748_003:0824a01": "前答要由彼身渡河死方成犯可以類知。業性別者",
    "X44n0748_003:0824a02": "以三業體性各別故又若許通助一業自非究竟故。",
    "X44n0748_003:0824a03": "言下示不竟義以口雖說了要假身故則口業非自",
    "X44n0748_003:0824a04": "究意如上即呪法過關等和利經亦成論自引也。那",
    "X44n0748_003:0824a05": "羅陀具云那羅于陀羅國大論云大仙瞋時能令大",
    "X44n0748_003:0824a06": "國磨滅望煞本是身業今意造故是互也。嘿妄本是",
    "X44n0748_003:0824a07": "口業今意造成。答下成論云是三種業皆但是心離",
    "X44n0748_003:0824a08": "心無思無身口業又云是意業力故起身口惡等。亦",
    "X44n0748_003:0824a09": "有下如有人施物告眾言是聖人者起有比丘懷利",
    "X44n0748_003:0824a10": "而起是大妄収則身末口本判成口家之妄人也下",
    "X44n0748_003:0824a11": "應加若教人者四字方足。",
    "X44n0748_003:0824a12": "大妄下若教人稱己聖依利有潤亦重。自造身至彼",
    "X44n0748_003:0824a13": "境也。他造彼就自境也自造弱脊比丘是也。三犯皆",
    "X44n0748_003:0824a14": "波羅夷也。餘二他盜己自盜自也。境差本期盜彼自",
    "X44n0748_003:0824a15": "物來差故結蘭也。自施取例自施於己既不成施自",
    "X44n0748_003:0824a16": "盜於自豈成盜也戒疏云自慳則成慳自物保惜故",
    "X44n0748_003:0824a17": "自施不成施自貪增自故。十下彼云頗有殺人不犯",
    "X44n0748_003:0824a18": "夷耶謂自殺也。順正即順正理論。今下戒疏云有人",
    "X44n0748_003:0824a19": "解云不立進趣若然非本部正文也。縱下今謂縱立",
    "X44n0748_003:0824a20": "進趣義亦無過以調部有結蘭義故疏又云如律自",
    "X44n0748_003:0824a21": "殺不死蘭緣差不成戒在故結若死有因同前進趣",
    "X44n0748_003:0824a22": "凡言進趣以因趣果不懈絕為名今既自害心稱於",
    "X44n0748_003:0824a23": "境則進趣之義也但是命斷戒謝不結夷罪不無前",
    "X44n0748_003:0824a24": "進趣因罪也。自打謗義稀非犯。自覆律有覆他麤罪",
    "X44n0748_003:0824b01": "得提今自覆雖得吉望不犯提名無犯不可難言戒",
    "X44n0748_003:0824b02": "在故不犯提也。妄三自妄他正結重他妄自於己非",
    "X44n0748_003:0824b03": "犯自妄自招利義稀故亦非過。",
    "X44n0748_003:0824b04": "皆下即心境不相當差殊乖繆之義。錯下如現緣二",
    "X44n0748_003:0824b05": "境相別顯然及至造趣事容舛錯即名眾鏡交涉為",
    "X44n0748_003:0824b06": "錯。誤下若論誤者心通前後不可雙緣如前心謂此",
    "X44n0748_003:0824b07": "境後心謂彼境心想繆妄故謂之誤。勿下以婬戒不",
    "X44n0748_003:0824b08": "通境想但使男女正道罪皆極品。雖心下示誤。雖境",
    "X44n0748_003:0824b09": "下示錯若順前標錯義合先。無寄言無所寄託於一",
    "X44n0748_003:0824b10": "境也則漫義成矣。三趣人非畜也。得前偷蘭望前心",
    "X44n0748_003:0824b11": "未轉異境來差但結方便蘭也對後異境元無盜心",
    "X44n0748_003:0824b12": "於彼境上無罪可結後若知者理須還彼不還之時",
    "X44n0748_003:0824b13": "心境相稱得重何疑。錯即無犯者如剋心害張不欲",
    "X44n0748_003:0824b14": "害王現境歷然心緣亦別及以殺具害張之時而彼",
    "X44n0748_003:0824b15": "王人忽然與我刀輪相應王命雖斷由非心故錯則",
    "X44n0748_003:0824b16": "不犯。且緣下釋誤成犯也本欲害張張去王來緣王",
    "X44n0748_003:0824b17": "張解如害者犯以人想不差煞緣具故雖誤犯重不",
    "X44n0748_003:0824b18": "同盜戒本主不稱錯誤不犯。故下論判不同。非母即",
    "X44n0748_003:0824b19": "餘人彼云欲煞母而煞他欲煞餘人而煞母偷蘭。又",
    "X44n0748_003:0824b20": "云欲煞羅漢而煞凡夫欲殺母而煞父等皆蘭。",
    "X44n0748_003:0824b21": "答下意謂彼名錯為誤以誤為錯故見相反戒疏云",
    "X44n0748_003:0824b22": "此諸律名不足以定持犯取其事義方分錯誤故祇",
    "X44n0748_003:0824b23": "疏分犯有異蓋立名互爾。即下今家取彼律事義以",
    "X44n0748_003:0824b24": "顯則錯誤之互彰矣。錯犯以二境俱現錯向彼說容",
    "X44n0748_003:0824c01": "誑得利故。犯誤約迷心故說不犯三四禪以是根本",
    "X44n0748_003:0824c02": "禪故一切無漏禪定從此而起。無克凡論克者對此",
    "X44n0748_003:0824c03": "犯彼不犯今既不簡故不論克有克如本期煞人并",
    "X44n0748_003:0824c04": "盜人物今非畜來差望本無心異境非犯。餘人約煞",
    "X44n0748_003:0824c05": "論及財約盜論。前言即指上煞盜二戒有克成犯文。",
    "X44n0748_003:0824c06": "別章戒疏中廣之。",
    "X44n0748_003:0824c07": "何下何以初篇但立四戒耶。前二即婬盜也以多因",
    "X44n0748_003:0824c08": "貪起立一瞋起煞癡起妄是故皆由三毒而起七支",
    "X44n0748_003:0824c09": "故成實云先行後三中後行前七中。內外婬屬內色",
    "X44n0748_003:0824c10": "是情盜屬外境是非情故對此以立二也瞋對煞雖",
    "X44n0748_003:0824c11": "通內外罪非一品故曰不等如壞生種但得提罪是",
    "X44n0748_003:0824c12": "也。局一以妄對非情則吉亦非犯故但一品。孔雀即",
    "X44n0748_003:0824c13": "孔雀冠婆羅門也問阿難汝世尊何故為諸比丘制",
    "X44n0748_003:0824c14": "增戒學。為下是答。問中意云戒但防非何能除貪等",
    "X44n0748_003:0824c15": "惑結答文可領。",
    "X44n0748_003:0824c16": "後四即觸八覆隨。頻婆或云瓶沙此云顏色端正亦",
    "X44n0748_003:0824c17": "云色像殊妙此則凡聖二王同立為本。準下盜戒問",
    "X44n0748_003:0824c18": "王餘三不問者是略無。王材即國中要材僧祇盜飛",
    "X44n0748_003:0824c19": "梯是也。二下即隨國所斷多少不定止如此方雖盜",
    "X44n0748_003:0824c20": "百千亦未至死故須問以國法也。妄下前文王言妄",
    "X44n0748_003:0824c21": "語亦名不活則是治法今論不同者答王則通論妄",
    "X44n0748_003:0824c22": "語論則唯據大妄國民無稱上人法之義故曰國不",
    "X44n0748_003:0824c23": "治罰又律論部別未可一致。同下即同上本律盜戒",
    "X44n0748_003:0824c24": "中文也前言問王今言問大臣者亦律論不同彼論",
    "X44n0748_003:0825a01": "說云有一舊臣知王舊法出家為道於是世尊即問",
    "X44n0748_003:0825a02": "舊臣比丘也。",
    "X44n0748_003:0825a03": "乃下順既起貪則先故攝婬盜違則瞋起故有次煞",
    "X44n0748_003:0825a04": "貪瞋不了方復癡生故立第四又順三毒之次第也。",
    "X44n0748_003:0825a05": "弄下取例謂弄失精畜長衣小妄語皆是喜為列在",
    "X44n0748_003:0825a06": "篇首也。二十年者彼論說佛成道十二年後須提出",
    "X44n0748_003:0825a07": "家在他國八年學道八年後還迦蘭陀村是則佛成",
    "X44n0748_003:0825a08": "道已二十年方有還村犯戒之制。僧祇下引制之次",
    "X44n0748_003:0825a09": "第亦婬在初等。冬第五半即今十月二十七日下三",
    "X44n0748_003:0825a10": "可以例知。人影此說步身影為度以分早晚或云脚",
    "X44n0748_003:0825a11": "影通慧云是商矩法如指歸中鹿杖外道佛在毗舍",
    "X44n0748_003:0825a12": "離比丘患久看者心厭病言若能殺我者善看者言",
    "X44n0748_003:0825a13": "世尊制戒不得病言為我求持刀者看病往來鹿杖",
    "X44n0748_003:0825a14": "外道行殺故制已上年次不同者蓋部別爾。沙下即",
    "X44n0748_003:0825a15": "沙彌十戒煞戒在初與僧四重中淫初有異者俗戒",
    "X44n0748_003:0825a16": "即五八中數也自妻以在家戒但制邪婬故。人同方",
    "X44n0748_003:0825a17": "便者下三眾皆是吉故又十戒對具足名少分智學",
    "X44n0748_003:0825a18": "未廣亦名少分不可全擬大僧也戒疏云行道少分",
    "X44n0748_003:0825a19": "似同而別又云小學未通教非極制所禁者從俗無",
    "X44n0748_003:0825a20": "過。婬下即對婬修不淨觀對盜修少欲知足對殺修",
    "X44n0748_003:0825a21": "慈悲對妄修真實也觀法如別所解。",
    "X44n0748_003:0825a22": "善生下凡言任運者謂自造惡方便未就後更造善",
    "X44n0748_003:0825a23": "時先惡有任運成犯義也然經律出相不定有立無",
    "X44n0748_003:0825a24": "者故引經以明之。受齋八支齋也。先勑語是能授戒",
    "X44n0748_003:0825b01": "人先遮諸惡是所受戒人謂先令斷惡方可受故惡",
    "X44n0748_003:0825b02": "若不斷戒非成就何以經文自相矛楯耶答中長惡",
    "X44n0748_003:0825b03": "禁短善故此不發戒短惡不禁善故前說得戒各有",
    "X44n0748_003:0825b04": "其致非相違也。邪勝善劣者望正起大邪心時善護",
    "X44n0748_003:0825b05": "則弱故也。然論指雜心也。四捨即作法形終二形邪",
    "X44n0748_003:0825b06": "見。不遮不遮止令住也。不悔不中道起悔往也。種成",
    "X44n0748_003:0825b07": "在沙彌位時罪種子成至受戒後前事又竟則攬前",
    "X44n0748_003:0825b08": "因自成後果知任運之義不失矣。信成遣信令作事",
    "X44n0748_003:0825b09": "成就也。三事即殺盜妄。無作由彼異緣成我身無作",
    "X44n0748_003:0825b10": "業故此約沙彌時。教成在受具後故得三重。不下於",
    "X44n0748_003:0825b11": "不善中可作四戒成根本義無記無心善性不作故",
    "X44n0748_003:0825b12": "非根本此約一念見前論故塞若前後起業三性則",
    "X44n0748_003:0825b13": "通任運邊罪已成殺盜等業故障戒不起。以善下釋",
    "X44n0748_003:0825b14": "罪戒俱得義也。",
    "X44n0748_003:0825b15": "日夜智論云汝當一日一夜如諸佛持八戒又云受",
    "X44n0748_003:0825b16": "一日戒法是也大戒可作十戒以十戒尚制大戒可",
    "X44n0748_003:0825b17": "知。何下意云十戒等不說制他妻者五戒已制故。梵",
    "X44n0748_003:0825b18": "下以婬等夷殘正是梵難體今恐犯此故開犯下篇",
    "X44n0748_003:0825b19": "如夏中有二難聽破安居去初夷即婬戒反顯下殺",
    "X44n0748_003:0825b20": "妄亦不可也豈可殺彼誑彼而自詮己命耶以下謂",
    "X44n0748_003:0825b21": "怨逼之時雖開境合要無心者不犯故律中三時無",
    "X44n0748_003:0825b22": "樂是也。逼燒證損他物故須犯別處。通開如大鈔持",
    "X44n0748_003:0825b23": "犯。別開如釋相中。",
    "X44n0748_003:0825b24": "或下此第一師義本依王舍結戒今須準彼國法何",
    "X44n0748_003:0825c01": "錢結重論云一切國法禮義以王舍城為正故雖然",
    "X44n0748_003:0825c02": "且未詳王舍當時用何錢是亦通漫斯為不定又下",
    "X44n0748_003:0825c03": "第二師義但取五數是同隨國滿五皆重不定錢體",
    "X44n0748_003:0825c04": "也。又下第三師此師體數俱不定既隨王舍滿五成",
    "X44n0748_003:0825c05": "重今隨有佛法處準國盜幾至死為限。律師即論主",
    "X44n0748_003:0825c06": "也彼以後義為正今家取第二為準故戒疏云初解",
    "X44n0748_003:0825c07": "本錢何由可曉後解隨國現斷入死言亦汎濫難可",
    "X44n0748_003:0825c08": "依承可如多論中間一解隨國用錢準五為限則諍",
    "X44n0748_003:0825c09": "論息自八十文以十六小錢當一大錢也。隨下以十",
    "X44n0748_003:0825c10": "六小錢若當一大錢及用之時為約何錢以判經論",
    "X44n0748_003:0825c11": "無文是於持犯之行亦難知了故。成罪下大師約理",
    "X44n0748_003:0825c12": "通會此謂判罪宜通攝護須急也。三天下除北洲以",
    "X44n0748_003:0825c13": "無我所心故餘三洲皆以此五錢斷重多論云抅耶",
    "X44n0748_003:0825c14": "尼用牛馬市買賣牛得錢錢滿得罪弗婆提用衣市",
    "X44n0748_003:0825c15": "買其法亦爾。鼻下若據十誦取虎殘犯吉由不斷望",
    "X44n0748_003:0825c16": "故師子殘不犯多論一切鳥獸食殘取者吉亦部別",
    "X44n0748_003:0825c17": "異爾。今下由四分無結非人罪文故古人妄判輕重",
    "X44n0748_003:0825c18": "云云今師取他部為定故大鈔云若有護者望護主",
    "X44n0748_003:0825c19": "結五分取他神廟中衣他所護物他心未捨直五犯",
    "X44n0748_003:0825c20": "重多論取非人物五錢已上重蘭四錢已下輕蘭是",
    "X44n0748_003:0825c21": "知若望本護二主理須結重但望非人只結蘭也。解",
    "X44n0748_003:0825c22": "下準上論意雙結二罪若於殺父上得逆蘭殺夷二",
    "X44n0748_003:0825c23": "罪義不虗矣。此理實異故曰定別不同此問。",
    "X44n0748_003:0825c24": "盜殺二戒第三句境想何以盜不犯殺犯耶。答下以",
    "X44n0748_003:0826a01": "盜緣非罪境故言無犯殺緣有罪境故下說有吉。不",
    "X44n0748_003:0826a02": "同於煞戒者以殺戒作非人想其實無非人境須結",
    "X44n0748_003:0826a03": "後心吉者今不處分作處分想實亦非處分境云何",
    "X44n0748_003:0826a04": "一向無罪耶此中一問辭近意遠照暎下文方曉厥",
    "X44n0748_003:0826a05": "旨答下處分本迷又對非罪境故一向不結作非人",
    "X44n0748_003:0826a06": "想不妨有心義同明自故須結吉下亦云起想當非",
    "X44n0748_003:0826a07": "人邊有心無境是也。問下處分本迷又屬非罪境不",
    "X44n0748_003:0826a08": "結吉者何以掘地非地想亦是本迷復說有吉者。又",
    "X44n0748_003:0826a09": "下正掘時作非生想則無罪可結後忽轉作生想故",
    "X44n0748_003:0826a10": "結吉也。問下正問前非人想可學吉也此問能反應",
    "X44n0748_003:0826a11": "前文復生下難密意在此答如文。問意云若不從非",
    "X44n0748_003:0826a12": "人結者何以律云非人想蘭。答下謂轉想望非人實",
    "X44n0748_003:0826a13": "無蘭罪因轉作非人想故律名為非人想蘭。",
    "X44n0748_003:0826a14": "四事即人非人畜生父母故善見云初有羚羊在樹",
    "X44n0748_003:0826a15": "下後欲加害以心漫緣隨有父人鬼畜來替半處以",
    "X44n0748_003:0826a16": "心漫故亦結逆等則四事明矣并二逆一違恩養二",
    "X44n0748_003:0826a17": "損福田又下指涅槃三十三文善見太子幽閉父王",
    "X44n0748_003:0826a18": "頻婆娑羅七日已父王命終太子生悔大臣惡邪謂",
    "X44n0748_003:0826a19": "言無罪耆婆復言大王當知如是業者罪兼二重以",
    "X44n0748_003:0826a20": "頻婆證初果故曰煞須陀洹也。五下彼律但結一罪",
    "X44n0748_003:0826a21": "亦同俱舍云煞父羅漢得一無間依止一故問如上",
    "X44n0748_003:0826a22": "涅槃如何通會答戒疏云謂顯無間二因而成命既",
    "X44n0748_003:0826a23": "是一何得二罪直以逆名標此業重故言二逆其實",
    "X44n0748_003:0826a24": "無也廣如彼疏。",
    "X44n0748_003:0826b01": "若爾下打既於父比丘不犯提亦應殺尼於父無逆",
    "X44n0748_003:0826b02": "罪可如打故不就位顯逆從恩違邊結也。一向不可",
    "X44n0748_003:0826b03": "殺者謂若通身變成可殺畜同上結提或變成不可",
    "X44n0748_003:0826b04": "殺畜但犯境強簡以殺不得故但攬前殺父因不至",
    "X44n0748_003:0826b05": "果後境復強邊結蘭爾。但下如知彼以通力變杌木",
    "X44n0748_003:0826b06": "作沙彌縱殺亦無罪以知變化實非情境例今暫變",
    "X44n0748_003:0826b07": "為畜須從本結以實非畜故又知變化故所以結夷",
    "X44n0748_003:0826b08": "逆也一往觀文義似純起本其遠意為上論殺父是",
    "X44n0748_003:0826b09": "五逆數而出血破僧亦屬逆位而不論法者故有此",
    "X44n0748_003:0826b10": "文今準戒疏應先問云三寶皆福田由損佛破僧得",
    "X44n0748_003:0826b11": "論逆者何故不言破法逆也。將此下釋。如下取例也。",
    "X44n0748_003:0826b12": "義下彼云菩薩道破佛法此間却盡復至他泥梨受",
    "X44n0748_003:0826b13": "無量罪又云破法人輩從一大地獄至一大地獄若",
    "X44n0748_003:0826b14": "火劫起時復至他方大地獄中如是遍於十方地獄",
    "X44n0748_003:0826b15": "等則知破法罪過於五逆故不入逆數也。犯吉顯逆",
    "X44n0748_003:0826b16": "須犯蘭何言得吉。答下前破小法得蘭是欲破除令",
    "X44n0748_003:0826b17": "滅故如調達是也今言吉者是一期呵毀呰罵非全",
    "X44n0748_003:0826b18": "除滅是故輕爾。初下釋不得重義後下釋犯重義也",
    "X44n0748_003:0826b19": "化人畜變化人殺者得蘭律中殺畜犯提取不能變",
    "X44n0748_003:0826b20": "化者反驗可知。",
    "X44n0748_003:0826b21": "一下謂聖人修道德滿證真斯極除斷虗偽妄倒斯",
    "X44n0748_003:0826b22": "盡出觀陳說言必稱實義無欺負起誑妄過此身證",
    "X44n0748_003:0826b23": "也。二下謂聖人定前方便理觀事察自然聞彼異域",
    "X44n0748_003:0826b24": "奇相如調部云大目連告諸比丘言我入空慧定聞",
    "X44n0748_003:0826c01": "伊羅婆尼象王入難陀水聲諸比丘言汝入空慧定",
    "X44n0748_003:0826c02": "而聞音聲無有是處虗稱上人法得婆羅夷又諸比",
    "X44n0748_003:0826c03": "丘疑故問佛佛言有是定而不清淨目連無犯即是",
    "X44n0748_003:0826c04": "定前方便中聞而目連將為定體故十誦云目連善",
    "X44n0748_003:0826c05": "取入定相不取出定相從三昧起聞阿脩羅城中伎",
    "X44n0748_003:0826c06": "樂聞已疾疾入定作如是言我在定中聞乃至佛語",
    "X44n0748_003:0826c07": "諸比丘目連但見前事不見後事如來能見前後乃",
    "X44n0748_003:0826c08": "是隨心思說故聖無犯。",
    "X44n0748_003:0826c09": "如來下淨名云有佛世尊常在三昧禪志不虧悉見",
    "X44n0748_003:0826c10": "諸國佛不自稱說等又無量義經大莊嚴讚佛云意",
    "X44n0748_003:0826c11": "滅識亡心亦寂永斷夢妄思想念故知大聖人則無",
    "X44n0748_003:0826c12": "想心語也。亦下如向人說身證苦樂不妨迷妄違境",
    "X44n0748_003:0826c13": "而說是也。想下凡夫想心非同聖人理解緣念之想",
    "X44n0748_003:0826c14": "以凡夫未斷妄偽之心後違想說即結妄犯有斯別",
    "X44n0748_003:0826c15": "故不同聖也凡夫妄語隨緣無量若用罪定名不出",
    "X44n0748_003:0826c16": "五位謂夷至吉也。",
    "X44n0748_003:0826c17": "為二約世出世以分也。然下示夷蘭意謂對人用謀",
    "X44n0748_003:0826c18": "名利故重非人反此故輕其罪雖殊皆出世法。餘三",
    "X44n0748_003:0826c19": "即殘提吉也戒疏云良以嗔謗凡情易起實無三根",
    "X44n0748_003:0826c20": "橫構虗狀以餘重罪誑僧見犯欲令治殯永處眾外",
    "X44n0748_003:0826c21": "情尤重故得僧殘又以二篇所犯之罪誑僧聞見謗",
    "X44n0748_003:0826c22": "相既輕故得提罪戲笑不實乖越威儀情過為微故",
    "X44n0748_003:0826c23": "得吉羅。廣下彼云我於四果退失未得者蘭是說聖",
    "X44n0748_003:0826c24": "而得輕也又云我無貪欲瞋恚愚癡得夷此即說凡",
    "X44n0748_003:0827a01": "而犯重也如是互通方達持犯。",
    "X44n0748_003:0827a02": "初二即約出世對夷蘭辨也。四句一心境俱虗二心",
    "X44n0748_003:0827a03": "境俱實三心虗境實四境虗心實於此四中初句犯",
    "X44n0748_003:0827a04": "夷二三皆墮以實得道向人說及心虗違想說故第",
    "X44n0748_003:0827a05": "四句增上慢也由心實故開前大妄由境虗故開後",
    "X44n0748_003:0827a06": "得道故非犯也餘下即約世法對殘提吉辨也戒疏",
    "X44n0748_003:0827a07": "云以境雖是事通於內外加謗得殘己三根為內他",
    "X44n0748_003:0827a08": "三根為外亦可意有見想為內見聞覺知為外皆非",
    "X44n0748_003:0827a09": "聖法不據前境但使心虗皆成妄語故文云彼人不",
    "X44n0748_003:0827a10": "清淨不見彼犯雖復著實不那心虗結殘可知。",
    "X44n0748_003:0827a11": "若爾下古人自難且如在俗家偏心授食戒中豈可",
    "X44n0748_003:0827a12": "受相難知相既易知何不同妄從知結而從言了。即",
    "X44n0748_003:0827a13": "結者以古人欲要偏授從言了結故將此以詰又是",
    "X44n0748_003:0827a14": "妄戒種類故。答下戒疏云尼以偏私曲情公於眾中",
    "X44n0748_003:0827a15": "越次指授以成私染故曰繫他即緣中六群尼索飯",
    "X44n0748_003:0827a16": "與六群是也又謗白衣故曰俗也。首下正符戒疏今",
    "X44n0748_003:0827a17": "義也以妄語但取言了不必從知從信。如下亦互造",
    "X44n0748_003:0827a18": "義古人受偏心授食尼言了即結今不用彼受時方",
    "X44n0748_003:0827a19": "犯以是口造身業故自言即戒本云彼於異時若問",
    "X44n0748_003:0827a20": "若不問欲自清淨故作是說等。語大妄戒中著餘小",
    "X44n0748_003:0827a21": "妄小謗覆罪三戒何不著耶據戒有五位大妄大謗",
    "X44n0748_003:0827a22": "戒本所列自言小妄小謗戒本不出彼文略覆罪故",
    "X44n0748_003:0827a23": "下文云大覆小覆雖曰大小以九十中但立一覆戒",
    "X44n0748_003:0827a24": "故共成餘三戒也加大妄大謗方成戒疏五位今文",
    "X44n0748_003:0827b01": "略大謗以謗戒列自言故但問餘三也壞眾且約妄",
    "X44n0748_003:0827b02": "論若通論者二篇麤重俱名壞眾故戒疏云上二罪",
    "X44n0748_003:0827b03": "重有壞眾義俱僧治罰今則反前者謂小妄等三反",
    "X44n0748_003:0827b04": "前壞眾及僧治也。以下三對首治罪故曰自行合云",
    "X44n0748_003:0827b05": "共行以非對眾故通言自爾又屬小妄小謗故非壞",
    "X44n0748_003:0827b06": "眾。如下引證壞眾故著如僧覆麤在九十中非壞眾",
    "X44n0748_003:0827b07": "故不著尼覆麤在八夷數是壞眾故著故尼覆麤戒",
    "X44n0748_003:0827b08": "云後作是言我先知有如是罪是也。",
    "X44n0748_003:0827b09": "若初二篇俱是壞眾何以殺盜婬三戒及僧殘中除",
    "X44n0748_003:0827b10": "二謗外餘漏失等十一戒不著自言耶。答下計其義",
    "X44n0748_003:0827b11": "意壞眾既同二篇俱著但由結集之時取壞眾中相",
    "X44n0748_003:0827b12": "隱難知者著餘殺等相顯易知故不著也又重者方",
    "X44n0748_003:0827b13": "著輕者且略如大妄重則著小妄輕故略等義可通",
    "X44n0748_003:0827b14": "明。當時有者以緣有故敘於戒本中提中指小妄等",
    "X44n0748_003:0827b15": "戒以緣無故不敘。如下取例以證初戒即婬戒亦應",
    "X44n0748_003:0827b16": "開夢但當時無故戒本闕敘文云指戒本也。",
    "X44n0748_003:0827b17": "以戒本云若問若不問不問自言既約有緣問自言",
    "X44n0748_003:0827b18": "無緣何須敘之答中為除疑故是須雙出餘戒無不",
    "X44n0748_003:0827b19": "問自言問自言無對故不須出大有理也。",
    "X44n0748_003:0827b20": "僧殘中七戒即漏失摩觸麤語歎身媒嫁二房因雖",
    "X44n0748_003:0827b21": "三毒成必貪心。二戒即無根謗假根謗若準戒疏此",
    "X44n0748_003:0827b22": "二亦通三毒今據的論故曰因瞋起也。害賢曰嫉。二",
    "X44n0748_003:0827b23": "戒即破僧助破。次下即污家惡性。欲生即貪欲心生。",
    "X44n0748_003:0827b24": "毀下舉九十中戒出。即驅出邪下成實云若實有法",
    "X44n0748_003:0827c01": "而生無心是名邪見若說諸法斷常是名邊見。等取",
    "X44n0748_003:0827c02": "身見及二取也成論問曰是邪見云何生答以癡故",
    "X44n0748_003:0827c03": "生是也準此可攝於破僧助破以從癡心生故羅漢",
    "X44n0748_003:0827c04": "以無故心犯也又見思惑盡故三毒非有此中。",
    "X44n0748_003:0827c05": "身口二業皆以初句為總配次文為別記。如身者下",
    "X44n0748_003:0827c06": "是總配漏下是別配。自餘下是總亦有下是別且初",
    "X44n0748_003:0827c07": "身心成者漏則方便動轉是身標心究竟屬心觸則",
    "X44n0748_003:0827c08": "從髮至足名身有愛染污曰心。九戒即二麤媒謗四",
    "X44n0748_003:0827c09": "違諫也。亦下大師云如後四諫縱設不言隨滿便結",
    "X44n0748_003:0827c10": "何待口也。意下若據意地本通諸戒。由皆有心方說",
    "X44n0748_003:0827c11": "為犯雖然亦有不取心及問心義故須別配。僧下引",
    "X44n0748_003:0827c12": "證別配。",
    "X44n0748_003:0827c13": "互染如能教有染重所教無染輕所教有染反重能",
    "X44n0748_003:0827c14": "教無染反輕。媒下此引古義若準戒疏不問利非利",
    "X44n0748_003:0827c15": "俱同。犯殘如白二遣人媒合眾同犯以是染之愛分",
    "X44n0748_003:0827c16": "故。次下即二謗以損暢是同能所俱殘。善下示不同",
    "X44n0748_003:0827c17": "義慈地得殘能教人也尼得吉所教人也以慈地令",
    "X44n0748_003:0827c18": "妹尼對僧重謗故。義下古義謂古師因上善見結有",
    "X44n0748_003:0827c19": "輕重故立義云不同犯也若準今師理要同犯故戒",
    "X44n0748_003:0827c20": "疏云作業是重未可同於外部(即指善見)四諫意云若僧",
    "X44n0748_003:0827c21": "未設諫教令不捨但吉初諫已教莫捨故蘭。",
    "X44n0748_003:0827c22": "此問因後六戒上起意云如漏失摩觸若教彼已成",
    "X44n0748_003:0827c23": "此則結蘭未成但吉如何四諫作未成便結蘭者。解",
    "X44n0748_003:0827c24": "下彼即漏觸。違白下示分齊戒疏又云有僧殘可趣",
    "X44n0748_003:0828a01": "能教之人無果可趣隨語違命故但偷蘭。初下謂九",
    "X44n0748_003:0828a02": "戒遣人為己作者同於自犯如漏失摩觸於己身之",
    "X44n0748_003:0828a03": "類也若四諫無有遣人為己違諫故所不論據戒疏",
    "X44n0748_003:0828a04": "中教遣兩義分於親疎何者彼云教者離己義疎遣",
    "X44n0748_003:0828a05": "者向己義親故此中雖標教遣而局就遣義以明也。",
    "X44n0748_003:0828a06": "餘無離前七外曰餘如四諫等是也類上可思故無",
    "X44n0748_003:0828a07": "任運。",
    "X44n0748_003:0828a08": "初五即漏失摩觸麤語嘆身媒嫁。十五一輙教二至",
    "X44n0748_003:0828a09": "暮三譏教四與尼衣五作衣六與尼屏坐七與尼期",
    "X44n0748_003:0828a10": "行八與尼同舡九食尼歎食十與女期并上五戒合",
    "X44n0748_003:0828a11": "成十五若準本部強安坐合為一戒應於露坐上加",
    "X44n0748_003:0828a12": "屏與女坐亦成十五戒初後即初從非親尼取食第",
    "X44n0748_003:0828a13": "四蘭若受女食。高眄視十律有高視戒彼說佛入舍",
    "X44n0748_003:0828a14": "衛人民於樓閣上瞻佛六群仰看言某女白黑等因",
    "X44n0748_003:0828a15": "制。畜下六戒是三十中。藏下三戒指九十中第三即",
    "X44n0748_003:0828a16": "學家過受草。淨水即生草上及淨水中大小便戒容",
    "X44n0748_003:0828a17": "有損主故屬盜類十律六群於菜上便利即同草制",
    "X44n0748_003:0828a18": "是也。憍奢耶即絲中微者蚕綿戒是也。博即搏比丘。",
    "X44n0748_003:0828a19": "打謂瞋打比丘。初戒即取非親尼食戒前約因交致",
    "X44n0748_003:0828a20": "染屬於婬類今約本緣花色飢乏掩泥故配煞類。淨",
    "X44n0748_003:0828a21": "草水即便利戒望殺草損虫邊名殺類。第二即俗家",
    "X44n0748_003:0828a22": "偏心受食。一切即騎乘不為說法等二十一戒也已",
    "X44n0748_003:0828a23": "上略配縱有不盡可例而知。不越四類婆沙云二百",
    "X44n0748_003:0828a24": "五十戒以類而言有四種類以罪而言有五差也。",
    "X44n0748_003:0828b01": "二房下古就事法共成二持犯今師約事法邊各具",
    "X44n0748_003:0828b02": "二持犯餘十一戒但是單持犯。罪下以止作名雖有",
    "X44n0748_003:0828b03": "別而僧殘罪體一而無異。各別者古說端坐不作房",
    "X44n0748_003:0828b04": "是止持體對僧乞法是作持體是故名體各異今師",
    "X44n0748_003:0828b05": "不爾持犯所生皆從法起違順教相故有犯持故戒",
    "X44n0748_003:0828b06": "疏斥古云安有端坐不修為持如煞盜等隨境制禦",
    "X44n0748_003:0828b07": "識達業相方成戒行號曰止持豈可臥地我不煞生",
    "X44n0748_003:0828b08": "便於生境能發隨戒。此下據理既斥古義事法共論",
    "X44n0748_003:0828b09": "今須於此就事法上各示雙持犯相文之存略故單",
    "X44n0748_003:0828b10": "以句法略顯一作持行恐後學尚昧其旨今為引戒",
    "X44n0748_003:0828b11": "疏明之彼云就房事明持犯者依教不越名止持驗",
    "X44n0748_003:0828b12": "教知量名作持出於教量名作犯不順教故名止犯",
    "X44n0748_003:0828b13": "此則量其度量顯其違順止作持犯名體各別(已上就事)",
    "X44n0748_003:0828b14": "次據法論恐犯教制如法無違名止持從僧乞法名",
    "X44n0748_003:0828b15": "作持故違不乞名作犯即此違教名止犯此亦名體",
    "X44n0748_003:0828b16": "各別止據無違作據順教極分明也。識法須乞白二",
    "X44n0748_003:0828b17": "也識犯知犯殘也。隨下釋作持義。識下結上品義二",
    "X44n0748_003:0828b18": "罪法犯俱識則無不學無知二罪名上品持律以根",
    "X44n0748_003:0828b19": "本枝條俱不犯故得法得宜作乞望從僧乞法邊號",
    "X44n0748_003:0828b20": "作持。各下由於法犯疑及不識故有六吉二提皆是",
    "X44n0748_003:0828b21": "枝條望不犯根本及法犯上有四識句無罪比上之",
    "X44n0748_003:0828b22": "無罪比下之罪多故名中品持律識法如上。疑犯謂",
    "X44n0748_003:0828b23": "疑不乞為犯殘耶蘭耶不識犯謂言不乞但犯蘭等。",
    "X44n0748_003:0828b24": "疑法疑乞法為白二白四等不識法謂言但乞單白",
    "X44n0748_003:0828c01": "也下品法犯俱迷結四提十二吉合十六枝條名罪",
    "X44n0748_003:0828c02": "多也望乞法無違邊猶名下品作持於法上作持一",
    "X44n0748_003:0828c03": "行既爾餘法上止持并事上二持及事法上兩犯皆",
    "X44n0748_003:0828c04": "可準而作之。",
    "X44n0748_003:0828c05": "婆論下彼凡有三義一為令二眾有差別故二女人",
    "X44n0748_003:0828c06": "煩惱深重難抅難制若與制重則罪惱眾生第三如",
    "X44n0748_003:0828c07": "鈔所引以此義故但結提也。尼重即夷據重境為言",
    "X44n0748_003:0828c08": "即從腋已下膝以上反餘輕境但蘭二麤中尼但犯",
    "X44n0748_003:0828c09": "蘭故曰輕也。二房以僧多利孤遊造房事數故重尼",
    "X44n0748_003:0828c10": "則反前故蘭。獨宿僧多獨宿尼制有伴設造成時應",
    "X44n0748_003:0828c11": "無過量多論云二人共造不獨宿故人無房量縱有",
    "X44n0748_003:0828c12": "過者輕而不重故曰尼則不爾。媒下除前六戒外餘",
    "X44n0748_003:0828c13": "七僧尼同犯殘也。",
    "X44n0748_003:0828c14": "三性若夢禮誦是善性若夢煞生偷盜等是不善性",
    "X44n0748_003:0828c15": "夢青黃赤白為無記性既通善惡等性必有感報如",
    "X44n0748_003:0828c16": "成實夢中成業今四分言除夢中者。答下四分約總",
    "X44n0748_003:0828c17": "報不受故開殘成見二論據別報須受故說成業亦",
    "X44n0748_003:0828c18": "不相違。五吉對五過故一惡夢二諸天不護三心不",
    "X44n0748_003:0828c19": "入法四不思明相五喜出精五分得五吉以夢故不",
    "X44n0748_003:0828c20": "犯殘也僧祇云夢者虗妄不實若有實者於我法中",
    "X44n0748_003:0828c21": "修梵行者無有解脫以不實故得盡苦際是故開夢。",
    "X44n0748_003:0828c22": "道俗分者即九十中尼女屏露二坐各制故何以彼",
    "X44n0748_003:0828c23": "坐則分此摩觸尼女而得合制。隱師即高齊曇隱律",
    "X44n0748_003:0828c24": "師甞撰鈔四卷依慧光學者是。若下示結罪之便意",
    "X44n0748_003:0829a01": "云若約比丘摩觸對道俗二女俱殘論尼摩觸對道",
    "X44n0748_003:0829a02": "俗二男俱重結罪既便故不離也。輕重不同者尼與",
    "X44n0748_003:0829a03": "比丘屏坐尼犯吉與俗男屏坐得提結罪既差是故",
    "X44n0748_003:0829a04": "須離五衣三衣外加祇支覆肩衣僧祇加覆肩水浴",
    "X44n0748_003:0829a05": "衣為五今問尼離五衣雖別結提是同可如僧戒制",
    "X44n0748_003:0829a06": "坐對二女雖別結提亦同。僧下比丘離三衣犯提是",
    "X44n0748_003:0829a07": "重餘二衣離但得吉是輕既輕重有殊與尼對道俗",
    "X44n0748_003:0829a08": "二男坐無別也何以此衣戒合制彼坐戒離耶受法",
    "X44n0748_003:0829a09": "以僧離五衣輕重雖別然加受是同故須合也。屏下",
    "X44n0748_003:0829a10": "然屏露二女分者直是事中之譏有別故如僧對尼",
    "X44n0748_003:0829a11": "坐居士共嫌鴛鴦為喻與女坐比丘譏嫌以對緣譏",
    "X44n0748_003:0829a12": "別故分爾戒疏云僧對二女晝坐有教不教別尼對",
    "X44n0748_003:0829a13": "二男俱無故離不同衣有聖法對法以明同故離衣",
    "X44n0748_003:0829a14": "不分戒。即下二期行戒也。俗女無者即僧無援女之",
    "X44n0748_003:0829a15": "義所以不合又戒疏云尼行必假多伴為除譏醜俗",
    "X44n0748_003:0829a16": "女但有第三無濫過故所以分之觸無相續。",
    "X44n0748_003:0829a17": "成重義者謂再觸非大婬何能成極重再盜有續義",
    "X44n0748_003:0829a18": "故說成大盜。如下引證盜續成重戒疏又一義云內",
    "X44n0748_003:0829a19": "外起心異故分因果別問意云房衣食藥是中下所",
    "X44n0748_003:0829a20": "依糞乞樹腐是上行所依何以四制之依不行而不",
    "X44n0748_003:0829a21": "犯四開之依房舍有違結殘衣等有違但提耶自分",
    "X44n0748_003:0829a22": "房等為中下之分也。但下釋重餘下釋輕。五過者一",
    "X44n0748_003:0829a23": "須人經營妨修道業二長己貪結壞少欲知足三處",
    "X44n0748_003:0829a24": "處乞覔惱人非人四專任自由不乞處分容障僧事",
    "X44n0748_003:0829b01": "五或自損行違其慈道有斯五過房乃結殘衣等反",
    "X44n0748_003:0829b02": "是故但犯提。",
    "X44n0748_003:0829b03": "初後即無主有主房。答下以房相雖同而前屬無主",
    "X44n0748_003:0829b04": "後屬有主又乞法雖同無主制量有主不制量合則",
    "X44n0748_003:0829b05": "難分故須開也若云乞法與過量各故分者且前無",
    "X44n0748_003:0829b06": "主房中何以量法合制而不分耶。答下若據各得殘",
    "X44n0748_003:0829b07": "罪邊理合須分良由皆是生死之緣故合四罪加妨",
    "X44n0748_003:0829b08": "難二罪成四。",
    "X44n0748_003:0829b09": "又下文略戒疏具云又顯過量不過量俱有不乞罪",
    "X44n0748_003:0829b10": "處分不處分俱有過量罪又云下若據過量不乞二",
    "X44n0748_003:0829b11": "戒實異今於初過量戒後便列次戒不乞文者蓋結",
    "X44n0748_003:0829b12": "集人意爾。如下引例如律於大煞戒末云畜生不能",
    "X44n0748_003:0829b13": "變形若殺波逸提明知結集人通攝其境乘前戒經",
    "X44n0748_003:0829b14": "家義勢結也。迦留是後犯小殺者意云妨難之處作",
    "X44n0748_003:0829b15": "處分法為得成不。",
    "X44n0748_003:0829b16": "若下古人反詰云若妨難處得加法者何故律云有",
    "X44n0748_003:0829b17": "妨難不應與處分。本下是古自釋意謂乞處分者本",
    "X44n0748_003:0829b18": "不防於妨難但防專任之過。故下引證既但結二吉",
    "X44n0748_003:0829b19": "故昔曰得成。首下從首師來即今義故戒疏云今解",
    "X44n0748_003:0829b20": "不成彼又云毗尼因緣三求無過則成持也。此戒緣",
    "X44n0748_003:0829b21": "者正為妨難也戒本所列還分妨難及後廣解妨難",
    "X44n0748_003:0829b22": "逾彰故律互有不成何況俱者必有作者與正法違",
    "X44n0748_003:0829b23": "眼看妨難卓然而云無有妨難大可笑也故知羯磨",
    "X44n0748_003:0829b24": "須離七非今事不如何可加也。",
    "X44n0748_003:0829c01": "而下應先難云前言二吉此豈凡心將而言下釋之。",
    "X44n0748_003:0829c02": "答下以房非道之本故。餘處戒疏凡有三義一妨難",
    "X44n0748_003:0829c03": "可待無二可避餘處三不可避者容全不作今舉中",
    "X44n0748_003:0829c04": "一義也。受下與上三義反之一青黃三角不可待無",
    "X44n0748_003:0829c05": "二即身自有不可餘避三若小遮不開大受未成通",
    "X44n0748_003:0829c06": "化故不類也文亦舉中義。",
    "X44n0748_003:0829c07": "問下此因前云處分先成妨難後起以法先成不壞",
    "X44n0748_003:0829c08": "故所以躡前而問。答下不同離衣以要心有期病差",
    "X44n0748_003:0829c09": "必違前法故有失也。如下證處分不失。命下證離衣",
    "X44n0748_003:0829c10": "須失。若下若云離衣病差法失者亦可以法被狂狂",
    "X44n0748_003:0829c11": "差法失云何狂止須僧法解。答下原其狂者得法本",
    "X44n0748_003:0829c12": "不由心又無期限故。病差法在既在須解得。難生者",
    "X44n0748_003:0829c13": "顯不防故。必無長過者顯能防故抑又乞法本防自",
    "X44n0748_003:0829c14": "專之過說淨正防犯長之過故不可類不稱人名但",
    "X44n0748_003:0829c15": "云於此四方相內結作大界故不爾正牒造房比丘",
    "X44n0748_003:0829c16": "名故。",
    "X44n0748_003:0829c17": "問意云先處分某地作房及至造時侵著不處分地",
    "X44n0748_003:0829c18": "望不處分地還犯不乞法罪不小犯但吉。然下斥第",
    "X44n0748_003:0829c19": "二解既曰一殘知無不處分罪也此約分有過越可",
    "X44n0748_003:0829c20": "如律文不結必若全在別地作者重結無疑多論云",
    "X44n0748_003:0829c21": "處分處得作餘處不得今師且據分越斷古成非成",
    "X44n0748_003:0829c22": "不云何者猶言後用再乞不須乞耶僧委以僧委知",
    "X44n0748_003:0829c23": "沙彌時已乞故。具下但滿分戒別爾先乞法已自成",
    "X44n0748_003:0829c24": "故。",
    "X44n0748_003:0830a01": "互過戒疏云然此互過是兩口房廣長俱過是一口",
    "X44n0748_003:0830a02": "也俱是一業終是一殘可知。此下今師別義戒疏云",
    "X44n0748_003:0830a03": "今準別論雙單俱得元情專謗無妄心約心唯可結",
    "X44n0748_003:0830a04": "一罪若兼誑謗兩種心須結殘提前人即被謗者互",
    "X44n0748_003:0830a05": "隨即隨順被舉戒若尼隨比丘得夷僧隨尼者但吉",
    "X44n0748_003:0830a06": "若爾何故互謗皆殘又僧打尼但同下眾結吉者就",
    "X44n0748_003:0830a07": "位尼位卑故結吉。謗下以枉治彼廢於正修故結殘",
    "X44n0748_003:0830a08": "也戒疏云打據位卑謗約修行是也問鈔中但答謗",
    "X44n0748_003:0830a09": "重打輕之難未審互隨僧夷尼吉輕重不等何耶答",
    "X44n0748_003:0830a10": "戒疏云尼隨有教可倚故夷僧則反前故吉。",
    "X44n0748_003:0830a11": "緣起即沓婆是聖故若謗此境故可言一向入獄何",
    "X44n0748_003:0830a12": "故律云彼人不清淨加謗犯殘耶。答下律言謗不淨",
    "X44n0748_003:0830a13": "得殘且望犯下四篇為言望未犯上篇猶名為淨。又",
    "X44n0748_003:0830a14": "下彼實不淨想心謂淨若違相謗亦經殘罪。眾法下",
    "X44n0748_003:0830a15": "取例以證且如羯磨眾法彼雖有犯今但取見聞中",
    "X44n0748_003:0830a16": "淨得應法事此亦例然。今下彼雖實犯心謂之淨違",
    "X44n0748_003:0830a17": "心言穢又下應難云謗取見聞中淨犯殘者打亦應",
    "X44n0748_003:0830a18": "取見聞中淨何以打破戒而同犯提耶。將又解下答",
    "X44n0748_003:0830a19": "就位持破雖殊同大僧位故大集云若道俗等打破",
    "X44n0748_003:0830a20": "戒無戒比丘罪重出萬億佛身血何以故以能示人",
    "X44n0748_003:0830a21": "出要道乃至涅槃故謗則不爾恐淨者枉遭治罰是",
    "X44n0748_003:0830a22": "故須簡。",
    "X44n0748_003:0830a23": "問下正立難辭。謂所下再騰難意以顯相也。若言下",
    "X44n0748_003:0830a24": "是立難。但下是覆示難意。又復下是逆難實淨反前",
    "X44n0748_003:0830b01": "實不淨作不淨反前謂是淨實是人反前是非人作",
    "X44n0748_003:0830b02": "杌木反前作人想望此則夷殘俱不結今將此逆難",
    "X44n0748_003:0830b03": "前云何以前實不淨心謂是淨結究竟殘實非人心",
    "X44n0748_003:0830b04": "作人想煞不犯究竟耶況煞謗心境俱違何故此俱",
    "X44n0748_003:0830b05": "不結前分輕重如何通會心虗以謗全取心虗成犯",
    "X44n0748_003:0830b06": "殺則要取心境俱實是故非人人想不成究竟如下",
    "X44n0748_003:0830b07": "證心境虗也。",
    "X44n0748_003:0830b08": "過業果就者以沓婆往昔業緣受今謗也又慈地得",
    "X44n0748_003:0830b09": "惡食亦先業力故起謗於沓婆也以斯義故不證彼",
    "X44n0748_003:0830b10": "先無過也。答下論其舉罪假以見聞而用舉之即此",
    "X44n0748_003:0830b11": "見聞能為舉本故名為根。若下意云既非見聞乃成",
    "X44n0748_003:0830b12": "謗者亦應立之為謗根耶。答下凡根以生長為義今",
    "X44n0748_003:0830b13": "由嗔故生謗謗用嗔為根故謗不得名根也若云謗",
    "X44n0748_003:0830b14": "由嗔起以嗔為根者今舉由心起應可心為舉根耶。",
    "X44n0748_003:0830b15": "解下據理以心為舉根義亦應通但由心近而根遠",
    "X44n0748_003:0830b16": "由先有見聞方起心舉故是以但取遠者為根爾。此",
    "X44n0748_003:0830b17": "下指謗戒必由先有嗔心後加於謗故得以嗔為根。",
    "X44n0748_003:0830b18": "若以先有為根謗是無根而起應可以無根為謗根",
    "X44n0748_003:0830b19": "答下既曰必不因無根起謗反顯須從嗔故起謗。彼",
    "X44n0748_003:0830b20": "下若是舉罪必因見聞故起不可同例也。自有見而",
    "X44n0748_003:0830b21": "非舉罪者如無善伴舉必非時之類既爾亦可有見",
    "X44n0748_003:0830b22": "聞等根具而非舉根耶。解下若有見等根故佛制舉",
    "X44n0748_003:0830b23": "即見等為舉根若無根者聖不許謗故無根不得為",
    "X44n0748_003:0830b24": "謗根也故曰不相成例。",
    "X44n0748_003:0830c01": "唯表下意云見聞觸知四種何獨表明前二耶。答下",
    "X44n0748_003:0830c02": "為觸就合中知離則元無有楞嚴云觸以所觸明無",
    "X44n0748_003:0830c03": "所不明觸可得謗言嗅甞彼犯耶是故無觸根。若知",
    "X44n0748_003:0830c04": "下辨知有通別若見聞後知此知即落在見聞收故",
    "X44n0748_003:0830c05": "又若觸後起知無謗義故豈謗云嗅甞彼犯而知故",
    "X44n0748_003:0830c06": "曰準上取解。若直下由不從見聞起故又犯非意緣",
    "X44n0748_003:0830c07": "知此知不成謗證境是弱故有順順以不逆為義由",
    "X44n0748_003:0830c08": "見聞不逆故即是順義此即順後有知何不立順知",
    "X44n0748_003:0830c09": "耶答如文有知彼戒云知而妄語是也。答下但使違",
    "X44n0748_003:0830c10": "內想心不論外緣虗實也律云見聞觸知違想說皆",
    "X44n0748_003:0830c11": "是妄語故知不專外境。是下反證謗境既非別屬法",
    "X44n0748_003:0830c12": "塵則顯知根不為能對也。",
    "X44n0748_003:0830c13": "通五塵者如見女人出入林舍生疑或隔壁聞與女",
    "X44n0748_003:0830c14": "人語生疑或聞比丘體有女人粧粉氣或比丘邊得",
    "X44n0748_003:0830c15": "食有不淨酒肉等味或闇中取與疑觸女手因此五",
    "X44n0748_003:0830c16": "事不分明故名疑根此亦反證上謗境不收法塵義",
    "X44n0748_003:0830c17": "可明矣。又下謂聞根及聞上生疑具通四重故曰各",
    "X44n0748_003:0830c18": "有四事。但下除見根外獨說見疑故言但也。以下謂",
    "X44n0748_003:0830c19": "盜相微隱非見疑所了故戒疏云盜非見疑了文中",
    "X44n0748_003:0830c20": "亦不說是也若約見根則通盜兼前婬煞成三故曰",
    "X44n0748_003:0830c21": "見根唯三等。",
    "X44n0748_003:0830c22": "若下意謂若見根不通妄者何故小謗中云見根者",
    "X44n0748_003:0830c23": "或見與婬女麤惡語或見自嘆譽等此則見根通語",
    "X44n0748_003:0830c24": "何云不得言見妄語耶。此下是釋。",
    "X44n0748_003:0831a01": "問下此中連問三事一問何以但說從見聞後生疑",
    "X44n0748_003:0831a02": "二問何不說從見疑後生聞三問何不從聞疑後生",
    "X44n0748_003:0831a03": "見耶。答中亦有三從。雖同下答初問然聞本下答次",
    "X44n0748_003:0831a04": "問又見下答後問律云者指謗戒中文本有望彼先",
    "X44n0748_003:0831a05": "見是本有因見故說由說故聞故得從聞說見也生",
    "X44n0748_003:0831a06": "則不爾所謂從根後起屬生。",
    "X44n0748_003:0831a07": "又聞下如從彼聞說色香味觸等故得從聞說見又",
    "X44n0748_003:0831a08": "不下上若許從聞說見何以不得從見說聞耶。見下",
    "X44n0748_003:0831a09": "是釋意謂見是局色境不同於聞說通諸塵。又下聲",
    "X44n0748_003:0831a10": "塵正屬聞色等五塵不得並起如前即聞本對於聲",
    "X44n0748_003:0831a11": "見疑非是聲等不同謗初篇得殘二篇得提。",
    "X44n0748_003:0831a12": "枉滅枉曲滅擯也。護心義一者俱屬戒分故見論云",
    "X44n0748_003:0831a13": "夷殘是戒下是威儀壞眾一壞清眾二壞眾法戒疏",
    "X44n0748_003:0831a14": "云販於眾法過是不輕又云下三篇非壞眾反顯上",
    "X44n0748_003:0831a15": "二壞眾不殊。",
    "X44n0748_003:0831a16": "謗得三者即謗夷之殘謗殘之提下三之吉也。得二",
    "X44n0748_003:0831a17": "者覆上二得提下三得吉何不同耶又毀呰疑惱不",
    "X44n0748_003:0831a18": "受諫戒亦通上下篇聚而同結提者。解下恐受枉治",
    "X44n0748_003:0831a19": "損彼是重故分三罪覆但壞眾損彼是輕故但二罪",
    "X44n0748_003:0831a20": "汎惱不專對犯也戒疏云如罵車木師可是對犯也。",
    "X44n0748_003:0831a21": "逆謂二逆即出血破僧三殺已在前收故疏亦云次",
    "X44n0748_003:0831a22": "明二逆十三難是也。淨人即所謗是淨境故得殘望",
    "X44n0748_003:0831a23": "僧虗解復得提罪。然下若於十三難中實有則無覆",
    "X44n0748_003:0831a24": "說過以帶難不發戒非比丘故。",
    "X44n0748_003:0831b01": "問下何以覆他過重得提自覆過輕但吉者有本目",
    "X44n0748_003:0831b02": "於本戒也戒疏云覆他有本重制令露以戒自淨故",
    "X44n0748_003:0831b03": "自覆本壞不須重制也。自說上應先問云自說何吉",
    "X44n0748_003:0831b04": "說他何提。將自下答。若下引律再詰。答文可領。",
    "X44n0748_003:0831b05": "理行二教者如捨八正學餘道是於理倚傍也說五",
    "X44n0748_003:0831b06": "邪亂四依是於行倚傍也又四戒各有倚傍如破僧",
    "X44n0748_003:0831b07": "則傍四依八正助破則倚有善斯從擯謗則濫同犯",
    "X44n0748_003:0831b08": "已誨拒諫則無德不須前九既無此濫故不立諫也。",
    "X44n0748_003:0831b09": "二戒即破僧及助破意謂何以破中立二餘污家等",
    "X44n0748_003:0831b10": "但立一者。餘二即污家惡性。利吒即九十中利吒說",
    "X44n0748_003:0831b11": "欲不障道違諫亦是於理教有違應用犯殘耶。傍倚",
    "X44n0748_003:0831b12": "相濫如向所解。前二正破助破也後二污家惡性也",
    "X44n0748_003:0831b13": "但破羯磨令僧不和故不同前二羯磨法輪俱破故",
    "X44n0748_003:0831b14": "又非下說污家有驅不驅之別故。恃己下說惡性恃",
    "X44n0748_003:0831b15": "己陵物便言佛是我家佛法是我家法等。理教有違",
    "X44n0748_003:0831b16": "者倚傍婬欲即是道義而不達大乘婬欲性空而妄",
    "X44n0748_003:0831b17": "言不障還是有違又但口說欲而實未犯根本夷也",
    "X44n0748_003:0831b18": "此一科義今家所取。",
    "X44n0748_003:0831b19": "若下意云若約隨事重輕以分者調達可重四伴應",
    "X44n0748_003:0831b20": "輕何同是殘又尼雖有二破據理稱佛非因但是破",
    "X44n0748_003:0831b21": "之方便事義是輕何亦犯殘。又屏處違一人諫者但",
    "X44n0748_003:0831b22": "犯提以所諫通七聚何故不分事之輕重而同犯提",
    "X44n0748_003:0831b23": "耶以此推之不約諫事有輕重也。如破僧下五法即",
    "X44n0748_003:0831b24": "盡壽乞食糞衣露坐等五。初句者破僧犍度中凡有",
    "X44n0748_003:0831c01": "四句初句云若比丘非法言法堅持此法破和合僧",
    "X44n0748_003:0831c02": "彼自知非法想破便作非法想說乃至如此破者一",
    "X44n0748_003:0831c03": "切泥犁中受苦。(此句心虗故重)第四心實輕者彼第四句云",
    "X44n0748_003:0831c04": "若比丘非法說法堅持此事破和合僧彼法想破法",
    "X44n0748_003:0831c05": "想說乃至此人不墮地獄(證心實也)此破僧既論心有虗",
    "X44n0748_003:0831c06": "實得罪輕重反驗僧別兩諫俱有虗實同分輕重但",
    "X44n0748_003:0831c07": "由僧諫違命是重故罪非輕。",
    "X44n0748_003:0831c08": "不可下二句牒上義也。若爾下正斥。如下彼論具云",
    "X44n0748_003:0831c09": "利吒比丘先是外道弟子邪師遣入佛法中倒亂其",
    "X44n0748_003:0831c10": "人聰明利根不經多時通達三藏即便倒說云行障",
    "X44n0748_003:0831c11": "道法不能障道準此既曰利根遣入則心虗矣。逆與",
    "X44n0748_003:0831c12": "說欲言破僧是逆故而與說不障道亦不同爾。初解",
    "X44n0748_003:0831c13": "即約濫輕重解。不同即殘提一例合俱犯殘。以下釋",
    "X44n0748_003:0831c14": "成輕重義。經中即略戒經。戒本即廣戒本。答下以略",
    "X44n0748_003:0831c15": "戒初制故曰因時言與廣本雖似有違考其旨趣同",
    "X44n0748_003:0831c16": "歸于善也以彼諫我非我以略教止之斯亦善也彼",
    "X44n0748_003:0831c17": "若諫我是我用廣教成之斯亦善也。但以下會通廣",
    "X44n0748_003:0831c18": "略也彼論凡有六種不同一前人有愛憎二鈍根無",
    "X44n0748_003:0831c19": "智三若少聞見四若為利養名聞五為現法樂但欲",
    "X44n0748_003:0831c20": "自攝六若為新出家者愛戀妻子(鈔闕後二故曰等也)已上六",
    "X44n0748_003:0831c21": "種宜用略教。若為下次第反上慈心反第一利根反",
    "X44n0748_003:0831c22": "第二廣聞反第三利他具云若利安眾生闡揚佛法",
    "X44n0748_003:0831c23": "反第四文亦略後二故又言等今足云若欲以化益",
    "X44n0748_003:0831c24": "使天下同己反第五若久染佛法力能兼人反第六",
    "X44n0748_003:0832a01": "如是六種則宜用廣。",
    "X44n0748_003:0832a02": "律下即瞻波說戒時比丘盜金蓮葉於腋下乃至目",
    "X44n0748_003:0832a03": "連驅出佛言待其自言是也既爾何以戒本云強與",
    "X44n0748_003:0832a04": "波利婆沙者。答下鈔云僧殘不爾罪是有餘雖先無",
    "X44n0748_003:0832a05": "心得強法蓋隣重罪速令淨也。而下前言不得強逼",
    "X44n0748_003:0832a06": "者為說戒眾法心和事同有罪即懺停廢說戒若自",
    "X44n0748_003:0832a07": "言發露已即堪預聽說意推問隨輕重治故大鈔云",
    "X44n0748_003:0832a08": "若有犯過依過陳之為偪說戒後如法懺便依次為",
    "X44n0748_003:0832a09": "說是也。中卷即懺法中。",
    "X44n0748_003:0832a11": "四分律拾毗尼義鈔輔要記卷第三"
}