{
    "X14n0298_010:0870a12": "大佛頂如來密因修證了義諸菩薩萬行首楞嚴經",
    "X14n0298_010:0870a13": "直解卷第十",
    "X14n0298_010:0870a14": "明古杭雲棲寺後學沙門　廣莫　直解",
    "X14n0298_010:0870a15": "[瀔-禾+米]水優婆塞　李雲龍　校",
    "X14n0298_010:0870a16": "阿難彼善男子修三摩提(至)幽隱妄想以為其本。",
    "X14n0298_010:0870a17": "這一節經世尊四示行陰十事此先明行陰分齊",
    "X14n0298_010:0870a18": "及行盡相令人得正始可防邪也阿難下結牒想",
    "X14n0298_010:0870a19": "陰盡相生起下文是人指前修想陰之人平常即",
    "X14n0298_010:0870a20": "平日尋常也醒時為想睡時成夢夢由想所成故",
    "X14n0298_010:0870a21": "以想陰盡故夢想銷滅也窹與寐時其心常一而",
    "X14n0298_010:0870a22": "不亂故覺明下十二句明想盡功効覺明是本覺",
    "X14n0298_010:0870a23": "妙明之心以浮想盡故覺明心上纔得虗靜然其",
    "X14n0298_010:0870a24": "想未盡時覺明之心為想所陰則實而不虗動而",
    "X14n0298_010:0870b01": "不靜今想盡故得虗靜也猶如晴空一句約喻以",
    "X14n0298_010:0870b02": "顯覺明虗靜之意謂想未盡時覺明之空則陰而",
    "X14n0298_010:0870b03": "不晴雖空體不動而昏暗未明今由想盡如晴空",
    "X14n0298_010:0870b04": "相似空喻覺體晴喻於明無復下二句釋上虗靜",
    "X14n0298_010:0870b05": "意想為麤重葢想之性發於知見而其相現於六",
    "X14n0298_010:0870b06": "塵即彼六塵緣影分別計度為之影事今想銷滅",
    "X14n0298_010:0870b07": "故云無復云云也觀諸下謂內六想既盡則外之",
    "X14n0298_010:0870b08": "大地山河及六塵之境雖現在前內無所取如鏡",
    "X14n0298_010:0870b09": "鑒明相似明即是像鑒即照也謂像來鏡無所黏",
    "X14n0298_010:0870b10": "像去鏡無蹤跡但虗受照應而已想盡之心亦然",
    "X14n0298_010:0870b11": "了罔下二句了罔即是了無文之巧也陳是陳宿",
    "X14n0298_010:0870b12": "謂了無陳宿之習故下句即云唯一精真唯一對",
    "X14n0298_010:0870b13": "上了無即是聯句耳精真二字猶未實是精真但",
    "X14n0298_010:0870b14": "以浮動亂想盡故暫許精真以行陰未破故也故",
    "X14n0298_010:0870b15": "下云生死根元從此披露意可知矣生死根元指",
    "X14n0298_010:0870b16": "行陰說凡一切生死皆從行陰起故故以行陰為",
    "X14n0298_010:0870b17": "生死之根元也元即是本今想陰盡行陰始得披",
    "X14n0298_010:0870b18": "露見諸下指十二類生俱從行陰生起殫盡也謂",
    "X14n0298_010:0870b19": "畢盡十二類通指行陰為同生之基言未通各命",
    "X14n0298_010:0870b20": "由緒者各命由緒指識性說謂識性為十二類之",
    "X14n0298_010:0870b21": "受命由緒葢以識性傳諸命故今行陰未破故未",
    "X14n0298_010:0870b22": "通其受命之識但見同生基耳言行陰者法界次",
    "X14n0298_010:0870b23": "第云從無明生業業即是行以善不善業作世界",
    "X14n0298_010:0870b24": "果故陰覆覺明故名行陰猶如下約喻以明行陰",
    "X14n0298_010:0870c01": "之相野馬是空中陽燄遊氣熠音亦是隱微光燄",
    "X14n0298_010:0870c02": "長水疏作閃爍之光既稱閃爍則熾盛矣不名幽",
    "X14n0298_010:0870c03": "清經文明言幽隱妄想又云幽清又云清擾皆是",
    "X14n0298_010:0870c04": "隱微之相如何說得閃爍葢熠熠如暗夜之燐乍",
    "X14n0298_010:0870c05": "明乍滅隱微幽遠之狀名熠熠也以譬行陰微細",
    "X14n0298_010:0870c06": "之意清擾是法指行陰說野馬是喻喻行陰幽隱",
    "X14n0298_010:0870c07": "流動之貌以清細生滅擾動覺明真體故云清擾",
    "X14n0298_010:0870c08": "然此行陰為浮塵根的究竟樞穴謂外之六根見",
    "X14n0298_010:0870c09": "聞覺知多從內之行陰樞紐上起故云究竟樞穴",
    "X14n0298_010:0870c10": "長水疏云門簨曰樞門臼曰穴以譬行陰為六根",
    "X14n0298_010:0870c11": "的開合轉要也此則下結明行陰分齊區是疆界",
    "X14n0298_010:0870c12": "宇是陰義若此下明行陰盡相元性指行陰為生",
    "X14n0298_010:0870c13": "死根元故稱元性元澄指識陰說第八賴耶識體",
    "X14n0298_010:0870c14": "澄湛不動為轉識之本故稱元澄元習即行陰遷",
    "X14n0298_010:0870c15": "流之習以行陰為諸習氣之本故稱元習初句牒",
    "X14n0298_010:0870c16": "上熠熠清擾之句明盡相也謂生死根元之性若",
    "X14n0298_010:0870c17": "進入識性元澄之中則湛入合湛與識性合而為",
    "X14n0298_010:0870c18": "一行盡識澄如波瀾滅俱化為澄水矣波瀾滅喻",
    "X14n0298_010:0870c19": "行陰盡化為澄水喻行陰流動即轉識瀑流入乎",
    "X14n0298_010:0870c20": "湛性離水無波波即是水故云化為澄水轉行陰",
    "X14n0298_010:0870c21": "而為識性亦復如是名行下一句正結行陰盡也",
    "X14n0298_010:0870c22": "行盡超眾生濁者謂十二類生俱以行陰為本今",
    "X14n0298_010:0870c23": "行陰盡超眾生濁可知矣觀其下明行陰所起之",
    "X14n0298_010:0870c24": "由以幽清之擾微細隱密乃以幽隱妄想為行陰",
    "X14n0298_010:0871a01": "之本。",
    "X14n0298_010:0871a02": "阿難當知是得正知(至)第一外道立無因論。",
    "X14n0298_010:0871a03": "這一節經承前正明行陰十事此示初相也是得",
    "X14n0298_010:0871a04": "正知等者是此也正知即正徧知前想陰中未稱",
    "X14n0298_010:0871a05": "正知者何謂也良以想陰浮動麤重與外邪相應",
    "X14n0298_010:0871a06": "故未稱正今想陰盡覺明虗靜其心內正外邪逈",
    "X14n0298_010:0871a07": "隔方稱正知奢摩亦兼三義舉一即三通途可知",
    "X14n0298_010:0871a08": "今行陰中善男子凝然明白所有正知之心其功",
    "X14n0298_010:0871a09": "既深外之十類天魔本所不見故不得其便十類",
    "X14n0298_010:0871a10": "者指前想中所擾皆天魔之黨也大抵行陰幽清",
    "X14n0298_010:0871a11": "定心與內正智相應外魔隔絕而今十事皆由自",
    "X14n0298_010:0871a12": "心顛倒解起乃名心魔非外入者故云凝明正心",
    "X14n0298_010:0871a13": "魔不得便也夫此行者既離外魔方得內研窮生",
    "X14n0298_010:0871a14": "類之本即行陰也即於本類生生之元披露其相",
    "X14n0298_010:0871a15": "者觀彼生元露處本自幽隱清細徧圓擾動而此",
    "X14n0298_010:0871a16": "圓擾之性為萬動之元也於圓下正示倒見之由",
    "X14n0298_010:0871a17": "於此圓擾動元中起計度者佛斷云此人墜入二",
    "X14n0298_010:0871a18": "無因論二無因者謂本末無因也上句總標一者",
    "X14n0298_010:0871a19": "下別釋先明本無因義本無因者指行陰初起處",
    "X14n0298_010:0871a20": "為萬類之本以八萬劫外冥無所見故計本無因",
    "X14n0298_010:0871a21": "也何以下徵釋謂此人既得行陰生生機紐全破",
    "X14n0298_010:0871a22": "能乘眼根八百功德觀過去八萬劫良以眼根業",
    "X14n0298_010:0871a23": "用由行陰所成故依眼根業用而見多劫也業流",
    "X14n0298_010:0871a24": "灣環者業即行陰以行陰遷流名為業流灣是旋",
    "X14n0298_010:0871b01": "轉義環是循環義謂隨業流之循環輪轉也故下",
    "X14n0298_010:0871b02": "句云死此生彼即是流轉灣環之意秪見眾生輪",
    "X14n0298_010:0871b03": "迴其處者指本無因計度之意謂彼計者秪見十",
    "X14n0298_010:0871b04": "二眾生輪迴於八萬劫中而八萬劫外冥無所觀",
    "X14n0298_010:0871b05": "故便作此解此等下正明本無因謂諸眾生本無",
    "X14n0298_010:0871b06": "而有故稱本無因也由計本無則亡却正徧知性",
    "X14n0298_010:0871b07": "墮落外道邪見中惑正菩提二者下次明末無因",
    "X14n0298_010:0871b08": "義初句標計何以下徵釋佛謂此人於生法上既",
    "X14n0298_010:0871b09": "見根本見其本無而有則知其末亦無因而自然",
    "X14n0298_010:0871b10": "成者因知人自生人鳥自生鳥等自然而成無有",
    "X14n0298_010:0871b11": "能作之者八萬劫來曾無改移謂盡此形後未來",
    "X14n0298_010:0871b12": "際劫亦復然耳不見菩提者亦由八萬劫外無物",
    "X14n0298_010:0871b13": "可見則菩提亦無也菩提本體既無安有成菩提",
    "X14n0298_010:0871b14": "事可得若出世菩提本末既無則知世間一切有",
    "X14n0298_010:0871b15": "為事法亦復無矣當知下結其所計謂知今日一",
    "X14n0298_010:0871b16": "切物象之末皆本於無因也今日字對八萬劫看",
    "X14n0298_010:0871b17": "以八萬劫前為本今日為末皆本無因句中本字",
    "X14n0298_010:0871b18": "非本末之本謂諸物象本於無因句法巧置會意",
    "X14n0298_010:0871b19": "可了由此下結示計末者之誤是則下總結依行",
    "X14n0298_010:0871b20": "陰立第一外道二無因論名。",
    "X14n0298_010:0871b21": "阿難是三摩中諸善男子(至)第二外道立圓常論。",
    "X14n0298_010:0871b22": "這一節經承前行陰十事此明第二相也阿難下",
    "X14n0298_010:0871b23": "如前說窮生下正明定中起計度者觀彼幽清動",
    "X14n0298_010:0871b24": "元亦如前說前云圓擾今云常擾者前以橫徧為",
    "X14n0298_010:0871c01": "圓圓即徧故今以竪窮為常從八萬劫來至今日",
    "X14n0298_010:0871c02": "以極未來不斷故今圓與常雙舉者兼竪橫說常",
    "X14n0298_010:0871c03": "亦徧故今此計常有四種不同難四不同而所計",
    "X14n0298_010:0871c04": "皆徧常論也是人下一句總標四數一者下別釋",
    "X14n0298_010:0871c05": "常義一約心境計常謂窮心境二處無因依此心",
    "X14n0298_010:0871c06": "境無因而修乘其修力能知二萬劫中雖諸心境",
    "X14n0298_010:0871c07": "本無而有而彼十方眾生自生自滅循環不斷從",
    "X14n0298_010:0871c08": "二萬劫來不曾散失計為常者此以相續為常也",
    "X14n0298_010:0871c09": "二約四大計常謂四大本性雖周流六道性無遷",
    "X14n0298_010:0871c10": "改故計為常依此常性而修乘其修力觀四大本",
    "X14n0298_010:0871c11": "故知四萬劫事眾生世界由四大所造故雖生滅",
    "X14n0298_010:0871c12": "其體常恒不散故作常論三約八識計常謂六是",
    "X14n0298_010:0871c13": "依根之識末那是第七識執受是第八識以第八",
    "X14n0298_010:0871c14": "識執受有根身及無始善惡種子故稱執受心意",
    "X14n0298_010:0871c15": "識者心是第八識以其集起名心故意是第七以",
    "X14n0298_010:0871c16": "其恒審思量所思即意故識是前六識識所識故",
    "X14n0298_010:0871c17": "此心意識本起元由識性常恒依此常性而修乘",
    "X14n0298_010:0871c18": "其八識修力能知八萬劫中事八萬劫來所有眾",
    "X14n0298_010:0871c19": "生循環生死不曾散失故計八識性常四約行陰",
    "X14n0298_010:0871c20": "計常謂此人想陰元本既盡則其行陰生理微細",
    "X14n0298_010:0871c21": "幽清是人心麤不見細相以想陰浮動麤相盡故",
    "X14n0298_010:0871c22": "故云生理更無流止運轉又牒想心生滅永盡誤",
    "X14n0298_010:0871c23": "計行陰生理細相為不生滅故計為常由此下總",
    "X14n0298_010:0871c24": "結四常之誤是則下結依行陰立第二圓常論名。",
    "X14n0298_010:0872a01": "又三摩中諸善男子(至)第三外道一分常論。",
    "X14n0298_010:0872a02": "這一節經承前行陰十事此明第三相也又三下",
    "X14n0298_010:0872a03": "如前說窮生下正明定中起計度者觀彼一句亦",
    "X14n0298_010:0872a04": "如前說於自下正明今計自他者此人依自他起",
    "X14n0298_010:0872a05": "計有四種不同皆顛倒見妄取一常一無常以常",
    "X14n0298_010:0872a06": "為自無常為他此為總標一者下別釋一以神我",
    "X14n0298_010:0872a07": "眾生起自他見佛謂此人觀自妙心徧十方界此",
    "X14n0298_010:0872a08": "心湛然故其究竟以為神我然其誤認第八識性",
    "X14n0298_010:0872a09": "為之湛然妙心以其至細而不可見以不可見則",
    "X14n0298_010:0872a10": "不可測故謂之神我以神我對眾生論常無常我",
    "X14n0298_010:0872a11": "不動故名之為常而諸眾生在神我心中自生自",
    "X14n0298_010:0872a12": "死名為無常二者下次於外境論常無常此人不",
    "X14n0298_010:0872a13": "觀心而觀境是捨內而取外其以外境壞不壞計",
    "X14n0298_010:0872a14": "常無常者葢以萬物有相者為壞計為無常以虗",
    "X14n0298_010:0872a15": "空無相是不可壞計以為常以其不觀心而觀境",
    "X14n0298_010:0872a16": "故三者下又次以身心別觀論常無常別觀者別",
    "X14n0298_010:0872a17": "對總說上文總觀外境今則單約自己身心而觀",
    "X14n0298_010:0872a18": "故稱為別我心精細如塵者識論云外道執我體",
    "X14n0298_010:0872a19": "常至細如一極微潛轉身中作事業故今文如塵",
    "X14n0298_010:0872a20": "細且密者與彼義同流轉無改者同彼潛轉作事",
    "X14n0298_010:0872a21": "性恒常故十方指六道說以六道徧十方故意謂",
    "X14n0298_010:0872a22": "我心流轉六道而性未甞改故下云能令此身即",
    "X14n0298_010:0872a23": "生即滅以生滅而顯常也其不下結明常不常義",
    "X14n0298_010:0872a24": "四者下又次約色等三陰與行陰論常無常謂此",
    "X14n0298_010:0872b01": "人知想陰盡行陰流而行陰流不斷故名常色等",
    "X14n0298_010:0872b02": "三陰已滅名無常由此下總結四計之誤是則下",
    "X14n0298_010:0872b03": "結依行陰立第三自他論名。",
    "X14n0298_010:0872b04": "又三摩中諸善男子(至)第四外道立有邊論。",
    "X14n0298_010:0872b05": "這一節經承前行陰十事此明第四相也又三下",
    "X14n0298_010:0872b06": "如前說窮生下正明定中起計度者觀彼一句亦",
    "X14n0298_010:0872b07": "如前說於分下正明今計分位者溫陵解云分位",
    "X14n0298_010:0872b08": "有四謂三際分位見聞分位彼我分位生滅分位",
    "X14n0298_010:0872b09": "入文可見有邊句是略語應云四有邊無邊論謂",
    "X14n0298_010:0872b10": "能見邊表名為有邊不見邊表名為無邊此為總",
    "X14n0298_010:0872b11": "標一者下別釋釋中先釋三際生元者即是行陰",
    "X14n0298_010:0872b12": "生生之元也從八萬劫來業流灣環無有盡時故",
    "X14n0298_010:0872b13": "云流用不息也謂過去已滅未來未至各見邊表",
    "X14n0298_010:0872b14": "故云有邊相續心即是現在意以現在相續久住",
    "X14n0298_010:0872b15": "故稱無邊此約一期前後論三際而不知一期之",
    "X14n0298_010:0872b16": "間念念遷謝何有現在故云現在不住安得無邊",
    "X14n0298_010:0872b17": "之稱二者下次釋見聞分位文可解三者下三釋",
    "X14n0298_010:0872b18": "彼我分位謂此人計自神我徧知一切故得無邊",
    "X14n0298_010:0872b19": "之性彼一切人現我知中者謂神我為能知一切",
    "X14n0298_010:0872b20": "人為所知以彼所知人現我能知中彼但為我所",
    "X14n0298_010:0872b21": "知曾不知彼有能知之性何以故若有知性則應",
    "X14n0298_010:0872b22": "現我知中以彼無能知性故但名有邊不得稱為",
    "X14n0298_010:0872b23": "無邊夫知性無體如何現汝知中汝知亦不能現",
    "X14n0298_010:0872b24": "彼知中亦應稱為有邊安得無邊之性四者下四",
    "X14n0298_010:0872c01": "釋生滅分位謂此人窮行陰空以其所見多故心",
    "X14n0298_010:0872c02": "路籌度亦多謂一切眾生各各一身之中計其咸",
    "X14n0298_010:0872c03": "皆半生半滅以身心增長處名生如由少而壯由",
    "X14n0298_010:0872c04": "壯而老等是也剎那遷謝名滅生滅各得半故故",
    "X14n0298_010:0872c05": "云半生半滅又約依報世界一切所有亦為半有",
    "X14n0298_010:0872c06": "邊半無邊葢有相處名有邊無相處名無邊以正",
    "X14n0298_010:0872c07": "報論生滅依報論有邊無邊有邊無邊義攝生滅",
    "X14n0298_010:0872c08": "而生滅亦攝有邊無邊文互顯也又依報約分段",
    "X14n0298_010:0872c09": "說故稱有邊無邊身心約遷謝說故稱生滅吳興",
    "X14n0298_010:0872c10": "解云此計行陰滅處為空空故無邊以心籌度便",
    "X14n0298_010:0872c11": "見有生生故有邊世界所有義亦如是由此下總",
    "X14n0298_010:0872c12": "結四有邊論皆訛計也是則下結依行陰立第四",
    "X14n0298_010:0872c13": "有邊論名。",
    "X14n0298_010:0872c14": "又三摩中諸善男子(至)不死矯亂徧計虗論。",
    "X14n0298_010:0872c15": "這一節經承前行陰十事此明第五相也又三下",
    "X14n0298_010:0872c16": "如前說窮生下正明定中起計度者觀彼一句亦",
    "X14n0298_010:0872c17": "如前說於知下正明今計知見者謂於定中窮研",
    "X14n0298_010:0872c18": "生類之本即於所知見中起計度故知謂知一切",
    "X14n0298_010:0872c19": "心法見謂見一切色法長水疏云言不死者毗婆",
    "X14n0298_010:0872c20": "沙論說外道計天常住名為不死計不亂答得生",
    "X14n0298_010:0872c21": "彼天若實不知而輙答者恐成矯亂故有問時答",
    "X14n0298_010:0872c22": "言秘密不應皆說或不定答佛法呵云此真矯亂",
    "X14n0298_010:0872c23": "若按本文互互有互互無處用心別見無定酬答",
    "X14n0298_010:0872c24": "則以不決名為不死不死言其意活而不決故由",
    "X14n0298_010:0873a01": "是或答有或答無或答亦有亦無等即是不決而",
    "X14n0298_010:0873a02": "矯亂其語故云不死矯亂虗妄之論也矯者若按",
    "X14n0298_010:0873a03": "說文謂箭幹本直而拗直為曲曰矯故字從矢又",
    "X14n0298_010:0873a04": "按魯論是矯強意強亦拗曲之謂從顛倒心起也",
    "X14n0298_010:0873a05": "此總標一者下別釋初中有四對變化元者謂萬",
    "X14n0298_010:0873a06": "化本元即行陰也以行為萬化之本故見遷下是",
    "X14n0298_010:0873a07": "變恒一對變是遷變恒是恒常以行陰念念遷流",
    "X14n0298_010:0873a08": "以前念滅處為變後念續起為恒見所下是生滅",
    "X14n0298_010:0873a09": "一對謂見所見相處為生不見能見之處為滅相",
    "X14n0298_010:0873a10": "續下是增減一對謂相續因性不斷為增正相續",
    "X14n0298_010:0873a11": "中間前念滅故引起後念令生前後開闢相離處",
    "X14n0298_010:0873a12": "為減各各下是有無一對謂後念生處為有前念",
    "X14n0298_010:0873a13": "滅處為無各各者謂前之又前後之又後以一一",
    "X14n0298_010:0873a14": "念中有前後故指後後生處說各各也互互即各",
    "X14n0298_010:0873a15": "各交互有無生滅等也指前前亡處說互互也以",
    "X14n0298_010:0873a16": "理下二句總申上四對謂以四對之理都觀用心",
    "X14n0298_010:0873a17": "各別見故有求下正明矯亂答意文中矯亂答辭",
    "X14n0298_010:0873a18": "可解但陳四對語略了變恒一對意攝在生滅中",
    "X14n0298_010:0873a19": "故以變恒即生滅意故於一下四句正結矯亂意",
    "X14n0298_010:0873a20": "二者下佛謂此人但觀行陰念念無處得證得證",
    "X14n0298_010:0873a21": "者謂其證得無的道理故人來問即以所證答之",
    "X14n0298_010:0873a22": "除無之外辭窮而無說矣三者下謂此人但觀行",
    "X14n0298_010:0873a23": "陰念念有處得證得證者謂證得有的道理故人",
    "X14n0298_010:0873a24": "來問即以所證答之不答有而答是者是即有義",
    "X14n0298_010:0873b01": "以有故是若無則非矣除是之外亦辭窮而無說",
    "X14n0298_010:0873b02": "矣四者下謂此人以行陰起滅處有無俱見而其",
    "X14n0298_010:0873b03": "有境無境界畔枝分其境既枝心亦隨亂為有無",
    "X14n0298_010:0873b04": "之境亂故故人來問隨自所見答之故云亦有即",
    "X14n0298_010:0873b05": "是亦無葢計無能生有故云有即無也亦無不是",
    "X14n0298_010:0873b06": "亦有者外道計無直是無不會即有之無故云亦",
    "X14n0298_010:0873b07": "無不是亦有然其計意以有可使為無而無不可",
    "X14n0298_010:0873b08": "以為有於一切時處皆矯亂其說不容人之窮詰",
    "X14n0298_010:0873b09": "也由此下總結四亂之誤是則下結依行陰立第",
    "X14n0298_010:0873b10": "五矯亂不死論名徧計是三性中徧計所執性謂",
    "X14n0298_010:0873b11": "周徧計度以彼彼妄想徧計彼彼性故見成唯識",
    "X14n0298_010:0873b12": "論。",
    "X14n0298_010:0873b13": "又三摩中諸善男子(至)死後有相心顛倒論。",
    "X14n0298_010:0873b14": "這一節經承前行陰十事此明第六相也又三下",
    "X14n0298_010:0873b15": "如前說窮生下正明定中起計度者觀彼一句亦",
    "X14n0298_010:0873b16": "如前說於無下正明今計無盡流者謂行陰生滅",
    "X14n0298_010:0873b17": "從八萬劫來遷流無盡故此人即於無盡流中生",
    "X14n0298_010:0873b18": "計度者佛記當墜外道死後有相類中其所發心",
    "X14n0298_010:0873b19": "是顛倒見故或自下出其顛倒死後有相之由一",
    "X14n0298_010:0873b20": "中固身者計自色陰之身即是我故我外無色色",
    "X14n0298_010:0873b21": "即我故二中或見我心圓滿徧含國土故計我能",
    "X14n0298_010:0873b22": "有色色由我生故三中前緣者即是外所緣色塵",
    "X14n0298_010:0873b23": "謂外緣色等隨我迴轉隨我迴轉者謂隨我心升",
    "X14n0298_010:0873b24": "沉三有輪迴六道也故計色屬我有上計我能生",
    "X14n0298_010:0873c01": "色今計色為我之所緣四中云我依行陰相續則",
    "X14n0298_010:0873c02": "計我在色中皆計下總指四人之計多為死後有",
    "X14n0298_010:0873c03": "相意謂色身雖死而我猶在色隨我轉故稱有相",
    "X14n0298_010:0873c04": "一色陰如此則受想行三陰皆然如是循環者謂",
    "X14n0298_010:0873c05": "以我隨四陰循環則成四四十六相也長水疏設",
    "X14n0298_010:0873c06": "問云前三陰已盡今唯行識二陰何得更執前三",
    "X14n0298_010:0873c07": "又不言識耶答前之三陰觀中雖破但約觀法增",
    "X14n0298_010:0873c08": "勝不被陰迷善巧安忍不生過患豈可多無謂之",
    "X14n0298_010:0873c09": "破耶今觀行陰依止前三遷流相續故執三也不",
    "X14n0298_010:0873c10": "言識者行陰覆故由是通前而不言識也從此下",
    "X14n0298_010:0873c11": "總明所計過咎從此二字正牒四我計以計我故",
    "X14n0298_010:0873c12": "或執煩惱與菩提不相妨礙並行而不悖故云各",
    "X14n0298_010:0873c13": "不相觸或字是不定之辭或計或不計故然詳計",
    "X14n0298_010:0873c14": "意執為我常煩惱由我而起我相既有煩惱亦隨",
    "X14n0298_010:0873c15": "有故煩惱是染菩提是淨染不礙淨故云並驅此",
    "X14n0298_010:0873c16": "是計常外道見也由此下總結四我之誤是則下",
    "X14n0298_010:0873c17": "結依行陰真第六死後有相論名。",
    "X14n0298_010:0873c18": "又三摩中諸善男子(至)死後無相心顛倒論。",
    "X14n0298_010:0873c19": "這一節經通前行陰十事此明第七相也又三下",
    "X14n0298_010:0873c20": "如前說窮生下正明定中起計度者觀彼一句亦",
    "X14n0298_010:0873c21": "如前說於先下正明今計佛謂此人定中於先所",
    "X14n0298_010:0873c22": "除色等三陰中計以為無當墜外道死後無相類",
    "X14n0298_010:0873c23": "中其所發心是顛倒見故見其下出其顛倒計無",
    "X14n0298_010:0873c24": "之由謂彼計色滅故則身形無所依因矣又觀想",
    "X14n0298_010:0874a01": "滅則心無所繫著矣又知受滅則內不領納其心",
    "X14n0298_010:0874a02": "無復連綴矣綴是連持不斷之意然則三陰體性",
    "X14n0298_010:0874a03": "銷散則今縱有行陰生理獨存而前三所依陰性",
    "X14n0298_010:0874a04": "既無則汝行陰無託與艸木無知同矣則知現生",
    "X14n0298_010:0874a05": "之質假色以成色既滅矣現猶叵得況其死後更",
    "X14n0298_010:0874a06": "有諸相耶以因校果必知無相因之之字作此字",
    "X14n0298_010:0874a07": "看易明如是下二句總指色等四陰謂現生因不",
    "X14n0298_010:0874a08": "可得死後果亦何有約四陰因果說故成八無相",
    "X14n0298_010:0874a09": "也從此下總明計無過咎從此二字牒上八無相",
    "X14n0298_010:0874a10": "意謂從此八無相故或計出世涅槃因果一切皆",
    "X14n0298_010:0874a11": "空出世既空世間亦爾徒然有其名字名下之實",
    "X14n0298_010:0874a12": "不可得故究竟皆斷滅故此是斷見外道計也由",
    "X14n0298_010:0874a13": "此下總結計無之誤是則下結依行陰立第七八",
    "X14n0298_010:0874a14": "無相論名指五陰結者上文但約前四陰說以前",
    "X14n0298_010:0874a15": "例後識亦無故。",
    "X14n0298_010:0874a16": "又三摩中諸善男子至死後俱非心顛倒論。",
    "X14n0298_010:0874a17": "這一節經承前行陰十事此明第八相也又三下",
    "X14n0298_010:0874a18": "如前說窮生下正明定中起計度者觀彼一句亦",
    "X14n0298_010:0874a19": "如前說於行下正明今計行存者謂前三陰既亡",
    "X14n0298_010:0874a20": "行陰獨存故此人不但觀於行存之有又兼觀前",
    "X14n0298_010:0874a21": "三之無文中但言受想略乎色陰準下句可知雙",
    "X14n0298_010:0874a22": "計有無者謂自以有無相破故稱俱非相字讀平",
    "X14n0298_010:0874a23": "聲以行陰之有破彼前三之無又以前三之無破",
    "X14n0298_010:0874a24": "此行陰之有故云自體相破以相破故有無俱非",
    "X14n0298_010:0874b01": "此人計四句中非有非無句也故墜死後俱非起",
    "X14n0298_010:0874b02": "顛倒論色受下正明俱非之意請以前色等三陰",
    "X14n0298_010:0874b03": "初見似有後見却無言其已滅故云見有非有今",
    "X14n0298_010:0874b04": "觀行陰遷流之內初念未起是無後念既生是有",
    "X14n0298_010:0874b05": "故云觀無不無此為有無相破之意也如是下總",
    "X14n0298_010:0874b06": "以前四陰循環相破窮徹四陰界畔以明八俱非",
    "X14n0298_010:0874b07": "相隨於四陰中或有或無觸著一緣皆計死後亦",
    "X14n0298_010:0874b08": "有相亦無相也然此人大約於四句中初計亦有",
    "X14n0298_010:0874b09": "亦無句後又發悟故復計為非有非無句上文預",
    "X14n0298_010:0874b10": "明俱非據他悟時說故又計下正指後悟生計也",
    "X14n0298_010:0874b11": "謂其又觀行陰念念遷訛即於遷訛處重發通徹",
    "X14n0298_010:0874b12": "悟門即悟有無俱不可得故計有無俱非也虗實",
    "X14n0298_010:0874b13": "失措者虗是無實是有觀無不無則於無中失措",
    "X14n0298_010:0874b14": "指行陰說也見有非有則於有中失措指前三陰",
    "X14n0298_010:0874b15": "說也有無之間亡其措心故云虗實失措上文計",
    "X14n0298_010:0874b16": "死後有相無相是雙亦令悟有無不可得是雙非",
    "X14n0298_010:0874b17": "矣由此下總結雙計之誤後際昏瞢者後際指死",
    "X14n0298_010:0874b18": "後說以死後有無不可辯故云昏瞢無可道的道",
    "X14n0298_010:0874b19": "字是言說也以昏瞢無可言說故是則下結依行",
    "X14n0298_010:0874b20": "陰立第八死後俱非論名五陰如前說。",
    "X14n0298_010:0874b21": "又三摩中諸善男子(至)死後斷滅心顛倒論。",
    "X14n0298_010:0874b22": "這一節經承前行陰十事此明第九相也又三下",
    "X14n0298_010:0874b23": "如前說窮生下正明定中起計度者觀彼一句亦",
    "X14n0298_010:0874b24": "如前說於後下正明今計後後無者謂此人觀行",
    "X14n0298_010:0874c01": "陰念念滅畢竟是無念初起是有後滅是無念念",
    "X14n0298_010:0874c02": "皆然故云後後無也於無生計故墜七處斷滅類",
    "X14n0298_010:0874c03": "中起顛倒論也七處滅者孤山解云欲界開人及",
    "X14n0298_010:0874c04": "天色界開四禪無色界合為一共計此七處為斷",
    "X14n0298_010:0874c05": "滅也或計下正出七處滅相身滅是人身滅也欲",
    "X14n0298_010:0874c06": "滅是欲界天滅也苦滅是初禪二禪滅也彼二天",
    "X14n0298_010:0874c07": "中下界苦麤障滅故極樂滅是三禪彼天證寂滅",
    "X14n0298_010:0874c08": "樂樂無過此故名極樂以樂非常住久必壞生故",
    "X14n0298_010:0874c09": "云滅也極捨滅是第四禪及四無色苦樂俱捨故",
    "X14n0298_010:0874c10": "四無色名空空與捨同三界有為之捨此天為極",
    "X14n0298_010:0874c11": "又名不動不動即極捨意也此計以捨為滅故稱",
    "X14n0298_010:0874c12": "極捨滅如是下總指此上七處循環窮究畢竟滅",
    "X14n0298_010:0874c13": "故現前滅者指因滅也滅已無復生者指果滅也",
    "X14n0298_010:0874c14": "由此下總結七滅之誤文可解前云俱非則在兩",
    "X14n0298_010:0874c15": "楹之間今云斷滅則全計於無過甚於前是則下",
    "X14n0298_010:0874c16": "結依行陰立第九七斷滅論名。",
    "X14n0298_010:0874c17": "又三摩中諸善男子(至)五現涅槃心顛倒論。",
    "X14n0298_010:0874c18": "這一節經承前行陰十事此明第十相也又三下",
    "X14n0298_010:0874c19": "如前說窮生下正明定中起計度者觀彼一句亦",
    "X14n0298_010:0874c20": "如前說於後下正明今計後後有者此人觀行陰",
    "X14n0298_010:0874c21": "念念生處畢竟是有以念念生無盡故故云後後",
    "X14n0298_010:0874c22": "有此後後當作前前何者前文觀後後無是念將",
    "X14n0298_010:0874c23": "滅為後念初起為前今觀有是念初起時故應云",
    "X14n0298_010:0874c24": "前前有大抵筆受者隨前語勢便故誤稱後後實",
    "X14n0298_010:0875a01": "以前前為然會意可得於有生計故墜五涅槃論",
    "X14n0298_010:0875a02": "也彼計五處安隱以安隱為涅槃故或以下正出",
    "X14n0298_010:0875a03": "五處安隱之相一或以欲界為正轉依者天台釋",
    "X14n0298_010:0875a04": "禪中云欲界有二定一名欲界定二名未到定此",
    "X14n0298_010:0875a05": "二定中心目圓明依此圓明定境為安隱處故葢",
    "X14n0298_010:0875a06": "謂散則為邪定則為正轉彼五欲昏動依此二定",
    "X14n0298_010:0875a07": "圓明故稱正轉依也故長水疏云因修觀行發欲",
    "X14n0298_010:0875a08": "界未至定於觀心中見圓明相云云也二或以初",
    "X14n0298_010:0875a09": "禪為涅槃以其離下界苦麤障故欣此天中淨妙",
    "X14n0298_010:0875a10": "離初離欲染此天性無憂故計為安隱涅槃處也",
    "X14n0298_010:0875a11": "三或以二禪中心無初禪覺觀之苦故計為安隱",
    "X14n0298_010:0875a12": "處也四或以三禪中得徧身樂隨順極樂不相離",
    "X14n0298_010:0875a13": "故悅存於內樂徧於外約內而言故云極悅以此",
    "X14n0298_010:0875a14": "計為安隱處也五或以四禪中苦樂二二以捨心",
    "X14n0298_010:0875a15": "不動故妄認不受輪迴生滅計為安隱處也迷有",
    "X14n0298_010:0875a16": "下二句佛總斷上五處之迷皆是有漏天報迷此",
    "X14n0298_010:0875a17": "有漏之天作無為涅槃之解故計五處安隱為汝",
    "X14n0298_010:0875a18": "勝淨涅槃之依如此五處循環究竟作安隱處迷",
    "X14n0298_010:0875a19": "之甚過之深矣由此下總結五依之誤是則下結",
    "X14n0298_010:0875a20": "依行陰立第十五涅槃論名言現涅槃者謂此五",
    "X14n0298_010:0875a21": "處現生安隱作涅槃故。",
    "X14n0298_010:0875a22": "阿難如是十種禪那狂解(至)作大覺王清淨標指。",
    "X14n0298_010:0875a23": "這一節經世尊承前總標行陰十事以誡行者莫",
    "X14n0298_010:0875a24": "自誤而防修入證也如是下正結前義禪那及用",
    "X14n0298_010:0875b01": "心交互等皆如前說前陰結文謂禪那現境現境",
    "X14n0298_010:0875b02": "者是外現魔境也今文結謂禪那狂解狂解者發",
    "X14n0298_010:0875b03": "於內心顛倒見故非正定正知故稱狂解因知內",
    "X14n0298_010:0875b04": "外迢然功漸深入矣又前陰謂故現斯事事指外",
    "X14n0298_010:0875b05": "魔事說今稱故現斯悟悟者簡非外事由內心狂",
    "X14n0298_010:0875b06": "解悟亦非正從內說故以迷為解者迷指十事說",
    "X14n0298_010:0875b07": "謂此所計十事本皆是迷妄以稱解言心魔者以",
    "X14n0298_010:0875b08": "心見顛倒即是魔故深孽者孽是妖孽即魔孽也",
    "X14n0298_010:0875b09": "開覺真義者屬是開悟謂開佛真覺義故枝岐者",
    "X14n0298_010:0875b10": "枝是駢枝岐是多岐駢枝則害性多岐則亡羊心",
    "X14n0298_010:0875b11": "祈者祈是祈求心生希冀預求果得即是待悟之",
    "X14n0298_010:0875b12": "心為修禪之大病也標指者約喻說如標月之指",
    "X14n0298_010:0875b13": "喻以言教為標指義理為月也餘可解。",
    "X14n0298_010:0875b14": "阿難彼善男子修三摩提(至)顛倒妄想以為其本。",
    "X14n0298_010:0875b15": "這一節經世尊五示識陰十事此先明識陰分齊",
    "X14n0298_010:0875b16": "及識盡相令人得正始可防邪也阿難下結牒行",
    "X14n0298_010:0875b17": "陰盡相生起下文彼善男子者即指前文修行陰",
    "X14n0298_010:0875b18": "之人行陰盡下正牒前義諸世間等者諸世間指",
    "X14n0298_010:0875b19": "十二生類說性字即行陰體性葢十二類由行陰",
    "X14n0298_010:0875b20": "生起故指行陰為世間性也幽清至生機如前說",
    "X14n0298_010:0875b21": "倐然隳裂一句正明行盡之相倐是倐忽隳是隳",
    "X14n0298_010:0875b22": "滅裂是裂開謂彼行陰生機心與境倐忽隳滅裂",
    "X14n0298_010:0875b23": "開而盡之矣沉細至懸絕句以明行陰業因盡相",
    "X14n0298_010:0875b24": "綱紐約喻說綱是網口繩網若無綱網不得張紐",
    "X14n0298_010:0875c01": "是紐結以喻行陰生滅的業因凡一切生死輪迴",
    "X14n0298_010:0875c02": "皆從行陰業因上發此行陰業因深沉微細故云",
    "X14n0298_010:0875c03": "沉細綱紐梵語補特伽羅譯云數取趣數音朔趣",
    "X14n0298_010:0875c04": "是五趣謂數數取生死報故酬業深脉者酬是酬",
    "X14n0298_010:0875c05": "償業是因數取趣是果以數取趣果酬償宿生業",
    "X14n0298_010:0875c06": "因脉字亦約喻說如人身中一脉連持全體以喻",
    "X14n0298_010:0875c07": "行陰為一切生死趣果酬業之深脉也今行陰一",
    "X14n0298_010:0875c08": "脉既斷則諸生死此感彼應之召而懸絕矣句法",
    "X14n0298_010:0875c09": "當以同分生機倐然隳裂此一句連讀沉細至懸",
    "X14n0298_010:0875c10": "絕四句連讀義自明白於涅下正明識陰分齊文",
    "X14n0298_010:0875c11": "中法喻雙舉故稱涅槃天涅槃是法天是喻下句",
    "X14n0298_010:0875c12": "明字是喻悟字是法謂識陰隣乎涅槃茲將悟矣",
    "X14n0298_010:0875c13": "如天將明的時節曉鷄後鳴如俗諺謂鷄三唱時",
    "X14n0298_010:0875c14": "東方發白故云瞻顧東方已有精色精色即曙色",
    "X14n0298_010:0875c15": "啟明之相謂涅槃第一義天之色將暎於識陰後",
    "X14n0298_010:0875c16": "際矣六根下明行盡識現之相以內外懸絕故得",
    "X14n0298_010:0875c17": "六根虗靜無馳逸也內外湛明者內是第八識外",
    "X14n0298_010:0875c18": "是六轉識以六根動時似有內外今湛入合湛合",
    "X14n0298_010:0875c19": "而為一本始是一妄分為六今外湛即是內湛似",
    "X14n0298_010:0875c20": "乎有入而入無所入也行者因行盡識現故能深",
    "X14n0298_010:0875c21": "達十方十二類受命元由受命元由者謂十二類",
    "X14n0298_010:0875c22": "皆由識陰而受其命元由即是本因識陰是也前",
    "X14n0298_010:0875c23": "行陰初文云各命由緒即是今文受命元由也行",
    "X14n0298_010:0875c24": "者能觀受命元由執持本識不令酬業則諸類不",
    "X14n0298_010:0876a01": "召矣召是應義謂不應其業所感故於十方界獲",
    "X14n0298_010:0876a02": "其同者謂於徧界十二類中得證其同同指識也",
    "X14n0298_010:0876a03": "皆以此識而受命故精色不沉者謂識陰既現而",
    "X14n0298_010:0876a04": "其精微色性顯露故云不沉不沉則其幽隱秘密",
    "X14n0298_010:0876a05": "之性皆發現矣此則下一句結明識陰分齊區是",
    "X14n0298_010:0876a06": "疆界即分齊義宇是覆陰義若於下正明識陰盡",
    "X14n0298_010:0876a07": "相群召即是上文諸類不召意今謂諸類皆應故",
    "X14n0298_010:0876a08": "云群召而於群召所獲同中若能銷磨六根門戶",
    "X14n0298_010:0876a09": "則能合開成就合開成就者合是合六為一開是",
    "X14n0298_010:0876a10": "開一成六謂能銷磨六門故得合開自在一六無",
    "X14n0298_010:0876a11": "礙名成就也見聞通隣者謂六根見聞覺知通達",
    "X14n0298_010:0876a12": "隣比句中略了覺知二字通隣即互用意也故下",
    "X14n0298_010:0876a13": "句成上意云互用清淨以互用無礙故名清淨十",
    "X14n0298_010:0876a14": "方下顯依正明淨義十方界是依身心是正如吠",
    "X14n0298_010:0876a15": "瑠璃內外明徹以譬依正明徹無礙此顯識陰盡",
    "X14n0298_010:0876a16": "相也識盡超命濁者謂識為受命之本良以識息",
    "X14n0298_010:0876a17": "煖三依持為命闕一則死故云命濁今乃得盡其",
    "X14n0298_010:0876a18": "同故超命濁觀其下明識陰之由以罔象虗無妄",
    "X14n0298_010:0876a19": "想為識陰之本所由者即指本說罔象虗無者罔",
    "X14n0298_010:0876a20": "象是乍有乍無似真非真精細微密難以有無辯",
    "X14n0298_010:0876a21": "故名罔象虗無是恍恍惚惚之義隣於覺明無質",
    "X14n0298_010:0876a22": "礙之跡甚深微細與罔象義通故連稱罔象虗無",
    "X14n0298_010:0876a23": "妄想。",
    "X14n0298_010:0876a24": "阿難當知是善男子(至)背涅槃城生外道種。",
    "X14n0298_010:0876b01": "這一節經承前正明識陰十事此示初相也是善",
    "X14n0298_010:0876b02": "男子即指前修行陰之人牒前行盡生起下文於",
    "X14n0298_010:0876b03": "識下正明今義識還元者謂從色陰至此還於識",
    "X14n0298_010:0876b04": "性本元之處故稱圓元已滅生滅者凡諸轉識生",
    "X14n0298_010:0876b05": "滅皆屬行陰今行陰盡故生滅已滅然此但云麤",
    "X14n0298_010:0876b06": "相生滅盡耳若其流注生滅甚深微細猶未云盡",
    "X14n0298_010:0876b07": "何以故下經云此湛非真如急流水望如恬靜流",
    "X14n0298_010:0876b08": "急不見非謂無流此可知矣故於大寂滅理中精",
    "X14n0298_010:0876b09": "妙猶未圓也此寂滅理即前涅槃天是也能令下",
    "X14n0298_010:0876b10": "承上識盡意說謂雖寂滅未圓識既還元能令己",
    "X14n0298_010:0876b11": "身六根所隔合開成就則與十二類所具覺性相",
    "X14n0298_010:0876b12": "通此六根見聞覺知之性融通[淴-心+口]合以能證入圓",
    "X14n0298_010:0876b13": "融識性本元由處故也若於下正明識陰定中生",
    "X14n0298_010:0876b14": "勝解者葢解有邪正若正解則不妨於定乘解證",
    "X14n0298_010:0876b15": "理所謂中中流入登涅槃天功由於解若誤生邪",
    "X14n0298_010:0876b16": "解則墮外道見難免十事之咎故今所明皆示其",
    "X14n0298_010:0876b17": "邪墮耳然此行者若於所歸識元性中立真常因",
    "X14n0298_010:0876b18": "者則墮因所因執而此識元對前根塵之妄暫許",
    "X14n0298_010:0876b19": "為真此真實非真也如第五經偈曰真非真恐迷",
    "X14n0298_010:0876b20": "正謂此也常對前生滅暫許為常此常實非常也",
    "X14n0298_010:0876b21": "何以故流注未盡故因非真因也若於此暫許真",
    "X14n0298_010:0876b22": "常之處誤立真常因則墮外道計矣因所因執者",
    "X14n0298_010:0876b23": "謂此識性本非常因而妄計所常為因得非謬乎",
    "X14n0298_010:0876b24": "此句是佛判語下皆倣此梵語娑毗迦羅譯云黃",
    "X14n0298_010:0876c01": "頭黃髮外道之名也彼計冥諦為所歸真因謂一",
    "X14n0298_010:0876c02": "切法多因冥諦生故冥諦者外道計二十五諦以",
    "X14n0298_010:0876c03": "冥諦為因故他觀八萬劫前冥然無知冥是晦冥",
    "X14n0298_010:0876c04": "諦實是冥故云冥諦八萬劫後一切諸法俱從此",
    "X14n0298_010:0876c05": "生故計為因也今此行者所執同彼計故誤墮其",
    "X14n0298_010:0876c06": "類成其伴侶是故迷佛正覺亡失佛之知見矣是",
    "X14n0298_010:0876c07": "名下結第一外道名所得心者即立所計因心以",
    "X14n0298_010:0876c08": "成所歸真果却違遠佛之圓通背大涅槃向外道",
    "X14n0298_010:0876c09": "種以涅槃喻城者謂大涅槃中集諸功德法財如",
    "X14n0298_010:0876c10": "世城中集諸所有故喻如城前以天為喻者譬涅",
    "X14n0298_010:0876c11": "槃體也城譬涅槃德也又前經云海喻涅槃之秘",
    "X14n0298_010:0876c12": "藏且大也各有妙義存焉故取喻不定。",
    "X14n0298_010:0876c13": "阿難又善男子窮諸行空(至)生大慢天我徧圓種。",
    "X14n0298_010:0876c14": "這一節經承前識陰十事此明第二相也窮諸下",
    "X14n0298_010:0876c15": "如前說若於下正明今計謂此行者若於所歸識",
    "X14n0298_010:0876c16": "性覽為我之自體則觀盡空界中所有十二類生",
    "X14n0298_010:0876c17": "皆計由我身中流出生此勝解則墮能非能執能",
    "X14n0298_010:0876c18": "非能者佛判此計本非能生妄執為能也摩醯首",
    "X14n0298_010:0876c19": "羅具此執故梵語摩醯首羅譯云大自在色究竟",
    "X14n0298_010:0876c20": "天主此天計為能生諸法一切眾生從己出故為",
    "X14n0298_010:0876c21": "大千界主故云現無邊身今此行者計與彼同成",
    "X14n0298_010:0876c22": "其徒黨迷佛下如前說是名下結第二外道名生",
    "X14n0298_010:0876c23": "大慢天者謂摩醯首羅執我能生一切眾生從我",
    "X14n0298_010:0876c24": "生故起大我慢我心徧含十方圓具一切行者計",
    "X14n0298_010:0877a01": "同故生彼種。",
    "X14n0298_010:0877a02": "又善男子窮諸行空(至)背涅槃城生倒圓種。",
    "X14n0298_010:0877a03": "這一節經承前識陰十事此明第三相也又善下",
    "X14n0298_010:0877a04": "如前說若於下正明今計謂此行者若於所歸識",
    "X14n0298_010:0877a05": "性執為實有所歸依相不能觀空實為顛倒以執",
    "X14n0298_010:0877a06": "實有所歸故自疑己之身心從彼識性流出前計",
    "X14n0298_010:0877a07": "覧彼識性為我自體今計不覧為我而反疑我身",
    "X14n0298_010:0877a08": "從彼流出則以識性為外境矣又不但我身從彼",
    "X14n0298_010:0877a09": "流出十方虗空咸其生起而依空所有世界亦從",
    "X14n0298_010:0877a10": "他生以計彼能生我即於都起所宣流識性之地",
    "X14n0298_010:0877a11": "作為真常之身執此以為無生滅解也都起二字",
    "X14n0298_010:0877a12": "即承上句生人生界之意都從彼起故在生下佛",
    "X14n0298_010:0877a13": "判其迷謂其在生滅中不知生滅早計為常以其",
    "X14n0298_010:0877a14": "不知識性微細流注生滅故計為常既迷生滅亦",
    "X14n0298_010:0877a15": "不識常住兩頭皆迷不策勝進安住於此沉迷之",
    "X14n0298_010:0877a16": "中以迷為解是人則墮常非常執常非常者佛之",
    "X14n0298_010:0877a17": "判語謂其本非常住而妄執為常也此計出於大",
    "X14n0298_010:0877a18": "自在天計與彼同成其徒黨今計與前計同出大",
    "X14n0298_010:0877a19": "自在天而兩出其相者前後計不同故佛意雙標",
    "X14n0298_010:0877a20": "從天之計者指示行人墮執一計即成其黨特令",
    "X14n0298_010:0877a21": "慎之故爾迷佛下如前說是名下結第三外道名",
    "X14n0298_010:0877a22": "倒圓者倒是顛倒計生滅為常常即圓義故稱倒",
    "X14n0298_010:0877a23": "圓若生此解即生彼種。",
    "X14n0298_010:0877a24": "又善男子窮諸行空(至)背涅槃城生倒知種。",
    "X14n0298_010:0877b01": "這一節經承前識陰十事此明第四相也又善下",
    "X14n0298_010:0877b02": "如前說若於下正明今計謂此行者若於識性所",
    "X14n0298_010:0877b03": "知上解彼知性徧圓因此徧圓之知遂立徧圓異",
    "X14n0298_010:0877b04": "解解謂知既徧圓則十方草木皆知所徧處應稱",
    "X14n0298_010:0877b05": "有情有情即是有知若謂草木無知則知性不徧",
    "X14n0298_010:0877b06": "圓矣以知徧故草木皆有知也草木有知則與人",
    "X14n0298_010:0877b07": "無異草木死而為人人死還成草木一切皆知萬",
    "X14n0298_010:0877b08": "物無所簡擇若行者生此見解則墮知無知執婆",
    "X14n0298_010:0877b09": "吒霰尼是其類也婆吒霰尼二外道名梵語婆吒",
    "X14n0298_010:0877b10": "或云跋闍譯云避初為牧童曾為毗舍離王所蹋",
    "X14n0298_010:0877b11": "父母教令迴避因此立名霰尼譯云有軍未詳名",
    "X14n0298_010:0877b12": "義見善見律及涅槃經中執一切覺者覺即是知",
    "X14n0298_010:0877b13": "行者解同即成其黨迷佛下如前說是名下結第",
    "X14n0298_010:0877b14": "四外道名圓知心即上所計以此心為因成虗謬",
    "X14n0298_010:0877b15": "果言其因果俱謬也以非知計知名倒知也。",
    "X14n0298_010:0877b16": "又善男子窮諸行空(至)背涅槃城生顛化種。",
    "X14n0298_010:0877b17": "這一節經承前識陰十事此明第五相也又善下",
    "X14n0298_010:0877b18": "如前說若於下正明今計謂此行者若於識性圓",
    "X14n0298_010:0877b19": "融互用之中已得隨順其妙此為幸矣於此不可",
    "X14n0298_010:0877b20": "生計若生計者即墮群邪便於下正明邪計圓化",
    "X14n0298_010:0877b21": "者謂此識性本自圓滿以能變化萬物故稱圓化",
    "X14n0298_010:0877b22": "而此行者既明圓化之理便於此中生諸邪解求",
    "X14n0298_010:0877b23": "火下出邪計相妄崇化性求火之光明水之清淨",
    "X14n0298_010:0877b24": "風之周流地之成就塵指地說麤為大地細為微",
    "X14n0298_010:0877c01": "塵眾塵合併即為大地潤文之巧故不言地而言",
    "X14n0298_010:0877c02": "塵也成就者謂萬物皆生於地故云成就群塵者",
    "X14n0298_010:0877c03": "即指四大四大皆屬塵故謂彼所崇計此四大之",
    "X14n0298_010:0877c04": "德發明作為本崇之因建立常住之解則墮生無",
    "X14n0298_010:0877c05": "生執諸迦葉等是其類也迦葉兄弟三人及同此",
    "X14n0298_010:0877c06": "姓者皆崇四大故稱曰諸迦葉婆羅門譯語見前",
    "X14n0298_010:0877c07": "生無生者佛之判語謂四大非常實不能生常住",
    "X14n0298_010:0877c08": "妙果妄冀能生也勤心役身者內忘其勞也事火",
    "X14n0298_010:0877c09": "崇水者外從其物也迷心從物之言正謂此迷佛",
    "X14n0298_010:0877c10": "下如前說是名下結第五外道名妄計外崇忘却",
    "X14n0298_010:0877c11": "本覺得非倒乎事火崇水等是妄求之因冀出生",
    "X14n0298_010:0877c12": "死是妄冀之果顛化者顛即是倒本非化而妄為",
    "X14n0298_010:0877c13": "化故稱倒化。",
    "X14n0298_010:0877c14": "又善男子窮諸行空(至)背涅槃城生斷滅種。",
    "X14n0298_010:0877c15": "這一節經承前識陰十事此明第六相也又善下",
    "X14n0298_010:0877c16": "如前說若於下正明今計謂此行者若於識性圓",
    "X14n0298_010:0877c17": "明境上計此圓明體中本自虗寂無法可得是故",
    "X14n0298_010:0877c18": "非滅群化非乃破義妄計圓明本虗何有群化撥",
    "X14n0298_010:0877c19": "群化而務虗寂故云非滅群化以此永滅為所歸",
    "X14n0298_010:0877c20": "依理成斷滅見作此解者則墮歸無歸執歸無歸",
    "X14n0298_010:0877c21": "者佛之判語謂本非真歸妄計為歸無想天中計",
    "X14n0298_010:0877c22": "空性者是其類也舜若多譯云空空即斷滅故成",
    "X14n0298_010:0877c23": "其黨迷佛下如前說是名下結第六外道名圓虗",
    "X14n0298_010:0877c24": "無心者謂圓究虗無為其因心虗無即斷滅義因",
    "X14n0298_010:0878a01": "既虗無果亦空亡作此解故生斷滅種中。",
    "X14n0298_010:0878a02": "又善男子窮諸行空(至)背涅槃城生妄延種。",
    "X14n0298_010:0878a03": "這一節經承上識陰十事此明第七相也又善下",
    "X14n0298_010:0878a04": "如前說若於下正明今計謂此行者若於識性圓",
    "X14n0298_010:0878a05": "常義中因常生解執一切常故妄固色身求為常",
    "X14n0298_010:0878a06": "住以此色身同於識性圓常長生於世不令傾逝",
    "X14n0298_010:0878a07": "生此解者則墮貪非貪執貪非貪者佛之判語謂",
    "X14n0298_010:0878a08": "此幻身非常不應生貪妄計固常而生貪著故云",
    "X14n0298_010:0878a09": "貪非貪也諸阿斯仙是其類也阿斯陀譯云無比",
    "X14n0298_010:0878a10": "又云長壽於世壽中長無化故迷佛下如前說是",
    "X14n0298_010:0878a11": "名下結第七外道名執命元者以識息煖三連持",
    "X14n0298_010:0878a12": "為命此三法中識為元本如前所謂受命元由是",
    "X14n0298_010:0878a13": "也建立妄固之因乃趣長勞之果果稱長勞者謂",
    "X14n0298_010:0878a14": "久戀塵勞為究竟果故妄延者如古語云饒君八",
    "X14n0298_010:0878a15": "萬劫終自落空亡得非妄延乎。",
    "X14n0298_010:0878a16": "又善男子窮諸行空(至)背涅槃城生天魔種。",
    "X14n0298_010:0878a17": "這一節經承前識陰十事此明第八相也又善下",
    "X14n0298_010:0878a18": "如前說觀命下正明今計觀命互通者此人於識",
    "X14n0298_010:0878a19": "陰定中觀察識性為命元本互通十二生類則彼",
    "X14n0298_010:0878a20": "此交互相通故云互通溫陵解云互通三際非也",
    "X14n0298_010:0878a21": "若指三際云何互通過去已滅未來未至命但約",
    "X14n0298_010:0878a22": "現在連持色身為命命則不能通於過去過去命",
    "X14n0298_010:0878a23": "已滅矣如何得互通耶前文明說十二受命元由",
    "X14n0298_010:0878a24": "已獲其同同字即互通意也今此行者因觀命元",
    "X14n0298_010:0878b01": "意謂識陰若盡我命亦盡誰證真常恐識銷盡却",
    "X14n0298_010:0878b02": "自留戀塵勞故令識陰不盡便於識性本際現起",
    "X14n0298_010:0878b03": "蓮華宮殿言其莊嚴勝麗躭五欲之境又復廣化",
    "X14n0298_010:0878b04": "七寶珍財多增寶媛寶媛者美妙女色也放縱恣",
    "X14n0298_010:0878b05": "肆娛樂其心作此見解則墮真無真執真無真者",
    "X14n0298_010:0878b06": "佛之判語謂其本非真而妄計為真故云真無真",
    "X14n0298_010:0878b07": "吒枳迦羅是其類也吒枳迦羅按第四經云斫迦",
    "X14n0298_010:0878b08": "羅譯云輪山今云吒枳迦羅梵音楚夏依此山修",
    "X14n0298_010:0878b09": "仙故以名焉迷佛下如前說是名下結第八外道",
    "X14n0298_010:0878b10": "名邪思熾塵者如上所明皆邪魔之思以為因心",
    "X14n0298_010:0878b11": "建立熾然塵勞以為果實如此行解即天魔種。",
    "X14n0298_010:0878b12": "又善男子窮諸行空(至)背涅槃城生纏空種。",
    "X14n0298_010:0878b13": "這一節經承前識陰十事此明第九相也又善下",
    "X14n0298_010:0878b14": "如前說於命下正明今計謂此行者於識性命元",
    "X14n0298_010:0878b15": "明相之中分別受命善惡精麤疏決業行因果真",
    "X14n0298_010:0878b16": "偽意以有漏業行所感為麤為偽無漏業行所感",
    "X14n0298_010:0878b17": "為精為真作如是因酬如是果此人唯求因果感",
    "X14n0298_010:0878b18": "應為其本行正是知苦斷集等是因果感應之意",
    "X14n0298_010:0878b19": "也若求此為因則樊然誵亂背却第一義清淨寂",
    "X14n0298_010:0878b20": "滅之道所謂下出其分別疏決之相苦是現在苦",
    "X14n0298_010:0878b21": "果集是過去業因從浩劫積集故稱為集滅是滅",
    "X14n0298_010:0878b22": "上苦集得證涅槃故稱為滅道是道行三十七品",
    "X14n0298_010:0878b23": "助道行是也是為小乘四諦法相得居滅諦其心",
    "X14n0298_010:0878b24": "即休更不前進行者生此勝解則墮定性聲聞及",
    "X14n0298_010:0878c01": "諸無想天中無聞比丘增上慢人之類成其伴侶",
    "X14n0298_010:0878c02": "定性及無聞增上慢等義見前解迷佛下如前說",
    "X14n0298_010:0878c03": "是名下結第九行者之名圓精行心等者謂其圓",
    "X14n0298_010:0878c04": "窮精麤真偽以為因心趣進小乘枯寂之果纏空",
    "X14n0298_010:0878c05": "者謂小乘人纏綿偏空種類故。",
    "X14n0298_010:0878c06": "又善男子窮諸行空(至)生覺圓明不化圓種。",
    "X14n0298_010:0878c07": "這一節經承前識陰十事此明第十相也又善下",
    "X14n0298_010:0878c08": "如前說若於下正明今計謂此行者若於識性圓",
    "X14n0298_010:0878c09": "融清淨覺明之地開發研究深妙理趣即於此中",
    "X14n0298_010:0878c10": "立涅槃道而不前進然此清淨覺明即是識性後",
    "X14n0298_010:0878c11": "際偏真但空之覺殊非第一義諦之覺明也良以",
    "X14n0298_010:0878c12": "寂滅未圓之理便立涅槃作此解者則墮定性辟",
    "X14n0298_010:0878c13": "支類中辟支應加佛字譯云緣覺又云獨覺躭於",
    "X14n0298_010:0878c14": "定中不起化他之行故名定性成此伴侶於道未",
    "X14n0298_010:0878c15": "盡又前文判有因所因貪無貪等語今此二定性",
    "X14n0298_010:0878c16": "中不言者良以定性但躭淺近不迴大道是正非",
    "X14n0298_010:0878c17": "邪故無此言如前八事皆屬邪解是故佛判其謬",
    "X14n0298_010:0878c18": "耳迷佛下如前說是名下結第十行者名圓覺[淴-心+口]",
    "X14n0298_010:0878c19": "心者謂此行者圓窮覺明[淴-心+口]合真理以為因心則",
    "X14n0298_010:0878c20": "成湛然覺明之小果耳不化圓者不化即是定性",
    "X14n0298_010:0878c21": "之意不起化他但圓自行定心故云不化圓也。",
    "X14n0298_010:0878c22": "或問識性盡處即通佛覺然則修識陰功高出三",
    "X14n0298_010:0878c23": "界入菩薩乘矣云何文中前八事猶屬界內之辯",
    "X14n0298_010:0878c24": "此云何通答曰若據唯識論不動地前纔捨藏金",
    "X14n0298_010:0879a01": "剛道後異熟空意誠如所問然今所明乃是識陰",
    "X14n0298_010:0879a02": "將破未破時事且此識義通前後故所以他經論",
    "X14n0298_010:0879a03": "云以非非想定小乘認第八識為涅槃外道計為",
    "X14n0298_010:0879a04": "神我今經前八事中猶未及非非想定者故但明",
    "X14n0298_010:0879a05": "其於識性上起諸邪解即墮外道計中今後二事",
    "X14n0298_010:0879a06": "猶屬出世二乘躭此識性後際淺近而止此總在",
    "X14n0298_010:0879a07": "分別我法二執邊辯破邪謬若登初住去破俱生",
    "X14n0298_010:0879a08": "我法二執處則無此等異見矣是故今文但止二",
    "X14n0298_010:0879a09": "定性者深有以也然前有六根互用之說雖屬菩",
    "X14n0298_010:0879a10": "薩相似解發位在信地而斷惑與二乘同是故文",
    "X14n0298_010:0879a11": "中不及菩薩之言會意可得也又此五陰次第盡",
    "X14n0298_010:0879a12": "者是佛敷陳展演故次第如此以被三根若夫圓",
    "X14n0298_010:0879a13": "根一斷一切斷一證一切證豈拘此哉故知行布",
    "X14n0298_010:0879a14": "雖詳而圓融隨入也所謂譬如大海不讓小流此",
    "X14n0298_010:0879a15": "之謂也。",
    "X14n0298_010:0879a16": "阿難如是十種禪那中塗(至)從始成就不遭岐路。",
    "X14n0298_010:0879a17": "這一節經世尊總結識陰十事以誡行者莫自誤",
    "X14n0298_010:0879a18": "而防修入證也如是下正結前義中塗成狂者如",
    "X14n0298_010:0879a19": "前所明十事皆未盡識際中塗發諸狂解各各依",
    "X14n0298_010:0879a20": "自所惑於未足為足也皆是下如前說故生斯位",
    "X14n0298_010:0879a21": "位字按前行陰結中謂故生斯悟前云悟者指能",
    "X14n0298_010:0879a22": "悟邊說今云位者指所證位說前後互通耳然此",
    "X14n0298_010:0879a23": "證位即彼十事妄證之位非真位也眾生下如前",
    "X14n0298_010:0879a24": "說各以所愛等者謂前十事中人各以自所愛境",
    "X14n0298_010:0879b01": "先時修習迷心執迷為解而自休息各將自息之",
    "X14n0298_010:0879b02": "處為所歸安寧之地各各自言滿足無上菩提是",
    "X14n0298_010:0879b03": "為大妄語成受魔福盡終墮無間外邪指前七事",
    "X14n0298_010:0879b04": "魔指第八事最後二定性人躭禪定樂不成增進",
    "X14n0298_010:0879b05": "簡非墮落故別結示也汝等下佛勑阿難輩留願",
    "X14n0298_010:0879b06": "入末法中傳教斯旨令人深防持正方堪入證也",
    "X14n0298_010:0879b07": "見魔者前行陰中名為心魔從顛倒心起故今由",
    "X14n0298_010:0879b08": "生滅心亡唯存見解見既成邪即以見解為魔大",
    "X14n0298_010:0879b09": "抵識陰中解校前似深也入佛知見者前十事中",
    "X14n0298_010:0879b10": "各執外道二乘知見亡失佛之知見今教返邪歸",
    "X14n0298_010:0879b11": "正則入佛知見矣。",
    "X14n0298_010:0879b12": "如是法門先過去世(至)圓滿菩提歸無所得。",
    "X14n0298_010:0879b13": "這一節經承前總結以示佛佛乘此法門從始洎",
    "X14n0298_010:0879b14": "終究竟圓極而歸無所得之地也如是法門者指",
    "X14n0298_010:0879b15": "前所說有二意若遠指則全經是已若近指則五",
    "X14n0298_010:0879b16": "陰是已佛謂此法門者不唯釋尊自所能修從前",
    "X14n0298_010:0879b17": "過去恒沙諸佛皆乘此法得證菩提也如第五經",
    "X14n0298_010:0879b18": "云十方薄伽梵一路涅槃門此之謂也識陰下承",
    "X14n0298_010:0879b19": "上總示始終位次名義謂識陰若盡則得諸根互",
    "X14n0298_010:0879b20": "用互用是十信位此舉其始也金剛乾慧是等覺",
    "X14n0298_010:0879b21": "後心此舉其終也圓明下四句約喻顯法上二句",
    "X14n0298_010:0879b22": "是法下二句是喻圓明精心是究竟果覺顯現於",
    "X14n0298_010:0879b23": "識陰盡處根互用中故云於中發化於中字正指",
    "X14n0298_010:0879b24": "互用中也如淨瑠璃喻互用心寶月喻圓明心合",
    "X14n0298_010:0879c01": "法如上可知此總舉一始一終略示而已下復從",
    "X14n0298_010:0879c02": "始洎終次第陳列諸位故云如是乃超云云也菩",
    "X14n0298_010:0879c03": "薩所行金剛十地者此金剛字喻十地觀智如前經",
    "X14n0298_010:0879c04": "云此十地者皆以金剛十種深喻觀察如幻取喻",
    "X14n0298_010:0879c05": "觀智堅固之意也入於下結示究竟佛果妙覺義",
    "X14n0298_010:0879c06": "也妙莊嚴海者法喻雙顯謂此究竟圓滿菩提本",
    "X14n0298_010:0879c07": "是湛然寂滅思議不及如太虗空一法叵得良以",
    "X14n0298_010:0879c08": "定慧二力而莊嚴之不可莊嚴而莊嚴故稱曰妙",
    "X14n0298_010:0879c09": "即五十五位不思議定慧妙力莊嚴者是也海是",
    "X14n0298_010:0879c10": "喻喻此圓滿菩提如海之大且深也然又不唯深",
    "X14n0298_010:0879c11": "大而已海具十德如華嚴經說喻此妙嚴覺海具",
    "X14n0298_010:0879c12": "足恒沙性德故喻如海歸無所得者謂雖具恒沙",
    "X14n0298_010:0879c13": "性德有即非有是為中道第一義諦實際理地不",
    "X14n0298_010:0879c14": "受一塵正是空如來藏究竟圓極為所歸依故也。",
    "X14n0298_010:0879c15": "此是過去先佛世尊(至)究竟修進最後垂範。",
    "X14n0298_010:0879c16": "這一節經世尊翻前五陰魔事諄諄教諭勸令深",
    "X14n0298_010:0879c17": "防持正為最後垂範也此是下明此法門是過去",
    "X14n0298_010:0879c18": "先佛所修所傳奢摩他中毗婆舍那等三義今闕",
    "X14n0298_010:0879c19": "禪那是文略也言奢摩他中毗婆舍那者此中字",
    "X14n0298_010:0879c20": "有深義存焉何者奢摩翻止毗婆翻觀中字意明",
    "X14n0298_010:0879c21": "止中即具觀義觀中亦具止義圓融互具異名同",
    "X14n0298_010:0879c22": "體然非歷別止觀乃圓融中道故用中字學者不",
    "X14n0298_010:0879c23": "可輕忽看過然又但舉止觀二法說者葢止與觀",
    "X14n0298_010:0879c24": "是實義故二法和融即成三義雖云三名二義即",
    "X14n0298_010:0880a01": "足故但舉二也涅槃瑜伽等經論中皆含此義學",
    "X14n0298_010:0880a02": "者又不可不知此也覺明分析者覺明約觀智說",
    "X14n0298_010:0880a03": "謂依定慧觀智分析諸魔以授未學也汝能諳識",
    "X14n0298_010:0880a04": "等者汝指阿難及在會諸眾謂汝等親從佛教已",
    "X14n0298_010:0880a05": "能諳識心垢既淨不落邪見可知矣諸魔不出內",
    "X14n0298_010:0880a06": "外二意內是陰魔如前文云心見二魔是也外是",
    "X14n0298_010:0880a07": "天魔鬼神等今文陰魔云銷滅者如前文可知天",
    "X14n0298_010:0880a08": "魔云摧碎者即前所謂一人發真歸元隳裂其處",
    "X14n0298_010:0880a09": "是也褫魄者褫猶喪也謂喪其魂魄而迯逝也下",
    "X14n0298_010:0880a10": "劣增進指二定性人說以其躭味禪定是其下劣",
    "X14n0298_010:0880a11": "增進其心是前經之功也若諸下佛令阿難輩轉",
    "X14n0298_010:0880a12": "教并授防護之法謂末世行者愚鈍未識正定而",
    "X14n0298_010:0880a13": "師僧不解說法則行者不識邪正既不識正樂修",
    "X14n0298_010:0880a14": "禪者汝必恐其同於邪外勸令一心持佛心呪而",
    "X14n0298_010:0880a15": "防護之或未能誦或書或珮皆可則魔不能動此",
    "X14n0298_010:0880a16": "為大慈諄諄教論為最後垂範餘文可解。",
    "X14n0298_010:0880a17": "阿難即從座起聞佛示誨(至)一切眾生作將來眼。",
    "X14n0298_010:0880a18": "這一節經阿難因聞五陰魔事重據五陰乃發三",
    "X14n0298_010:0880a19": "意為問也阿難下是經家敘述之辭即從座起一",
    "X14n0298_010:0880a20": "句應置聞佛示誨句下為順今辭致略倒也如佛",
    "X14n0298_010:0880a21": "下方是阿難問語五陰下三句阿難據前所聞五",
    "X14n0298_010:0880a22": "陰以五妄想為本故云五種虗妄為本想心也我",
    "X14n0298_010:0880a23": "等下三句自述未聞之意又此下正陳三意為問",
    "X14n0298_010:0880a24": "併銷是頓意次第是漸意詣何為界是問五陰界",
    "X14n0298_010:0880b01": "畔為三問也惟願下結問之辭清明心目者謂佛",
    "X14n0298_010:0880b02": "示我三意能令我等心目清明方堪為彼末世之",
    "X14n0298_010:0880b03": "正眼也。",
    "X14n0298_010:0880b04": "佛告阿難精真妙明(至)何況不知推自然者。",
    "X14n0298_010:0880b05": "這一節經世尊將酬其問且標真以明空界妄生",
    "X14n0298_010:0880b06": "依妄顯示二性元無也精真下正標真體謂真覺",
    "X14n0298_010:0880b07": "本來圓滿清淨一切死生塵垢俱不可留葢空如",
    "X14n0298_010:0880b08": "來藏不受一塵故乃至下顯示空界妄生乃至字",
    "X14n0298_010:0880b09": "接上諸垢說不能備舉超而言之謂虗空猶是妄",
    "X14n0298_010:0880b10": "想所生況其他耶如第四經云由無明故變起頑",
    "X14n0298_010:0880b11": "空無明即妄想也斯元下二句又會妄歸真謂此",
    "X14n0298_010:0880b12": "虗空元是本覺真精之體由諸眾生瞥起妄心轉",
    "X14n0298_010:0880b13": "真成妄故變頑空迷妄不息則依空堅執妄生器",
    "X14n0298_010:0880b14": "界如演下引例明妄無因演若達多見第四經以",
    "X14n0298_010:0880b15": "迷本頭而認鏡中之影例今迷真而逐諸妄也妄",
    "X14n0298_010:0880b16": "元無因依妄生妄故有因緣自然性起因緣既妄",
    "X14n0298_010:0880b17": "又迷因緣計為自然葢因緣自然二性依有為法",
    "X14n0298_010:0880b18": "上起計故以虗空無為而例明之謂虗空是無為",
    "X14n0298_010:0880b19": "法猶屬幻生況乎有為而非幻耶故直示云因緣",
    "X14n0298_010:0880b20": "自然皆是眾生妄心計度阿難下明妄元無謂若",
    "X14n0298_010:0880b21": "人知妄所起可說妄之因緣若了妄元無方知因",
    "X14n0298_010:0880b22": "緣本無所有因緣尚無何況不知因緣復推自然",
    "X14n0298_010:0880b23": "者乎誠如演若迷頭妄循外影本頭不動而迷妄",
    "X14n0298_010:0880b24": "豈有因哉。",
    "X14n0298_010:0880c01": "是故如來與汝發明(至)名為堅固第一妄想。",
    "X14n0298_010:0880c02": "這一節經世尊結前生後正答五陰想心之問文",
    "X14n0298_010:0880c03": "有五段此先明色想也初是故下結前妄因妄起",
    "X14n0298_010:0880c04": "佛謂五陰本因同是妄想所成以迷真故逐諸妄",
    "X14n0298_010:0880c05": "耳然前五陰本想已明今阿難欲令末世眾生易",
    "X14n0298_010:0880c06": "了故重問之世尊因問重為結示汝體下正生後",
    "X14n0298_010:0880c07": "文先示色陰本想汝指阿難以通一切佛謂汝之",
    "X14n0298_010:0880c08": "色身先因父母慾想所生以父母交遘迭興精血",
    "X14n0298_010:0880c09": "和合而成我身儒云父母遺體是也汝心下又明",
    "X14n0298_010:0880c10": "中陰同業謂汝中陰時心若非是想則不能來父",
    "X14n0298_010:0880c11": "母慾想中傳受汝命此句反顯因想而來是以三",
    "X14n0298_010:0880c12": "想和合方成此身以明色陰從想生也如我下引",
    "X14n0298_010:0880c13": "前文證佛謂如前第三經中所言虗妄之想能使",
    "X14n0298_010:0880c14": "實體融化醋說懸崖是虗想口水足酸是實事豈",
    "X14n0298_010:0880c15": "非虗實融通乎又如婬慾虗想能使男女二根流",
    "X14n0298_010:0880c16": "液亦是虗實融通之驗也懸崖下四句重辯虗能",
    "X14n0298_010:0880c17": "融實辯云懸崖是思醋物未來此二句但明虗想",
    "X14n0298_010:0880c18": "汝體下二句以實體反顯謂汝現前實體若非與",
    "X14n0298_010:0880c19": "懸崖醋物虗妄之想通一倫輩則汝口水足酸如",
    "X14n0298_010:0880c20": "何因談醋物思崖而出耶今末句但云醋物而不",
    "X14n0298_010:0880c21": "及思崖足澀者略也是故下結明色陰本想色身",
    "X14n0298_010:0880c22": "由堅固想成者如第四經堅覺寶成之意謂由堅",
    "X14n0298_010:0880c23": "執之想以成色質故稱堅固妄想。",
    "X14n0298_010:0880c24": "即此所說臨高想心(至)名為虗明第二妄想。",
    "X14n0298_010:0881a01": "這一節經承前次第為答受陰本想也即此下躡",
    "X14n0298_010:0881a02": "上色陰虗實融通以明受陰起想之由臨高想心",
    "X14n0298_010:0881a03": "是虗真受酸澀是實此為因受生想能動色體若",
    "X14n0298_010:0881a04": "細玩之互想互通何以故如上虗想能融實體若",
    "X14n0298_010:0881a05": "又因受而生想則念念相續相續屬行陰然前四",
    "X14n0298_010:0881a06": "陰由識了別豈非五想互通今約次第故分五別",
    "X14n0298_010:0881a07": "別中須會通意方稱勝解也汝今下正明受相受",
    "X14n0298_010:0881a08": "相有三違順不違不順也順則益違則損今文以",
    "X14n0298_010:0881a09": "損益驅馳方顯受陰本想故不約不違不順說也",
    "X14n0298_010:0881a10": "驅馳者謂以損益驅役其心故名為下結受陰本",
    "X14n0298_010:0881a11": "想名虗明如前經說。",
    "X14n0298_010:0881a12": "由汝念慮使汝色身(至)名為融通第三妄想。",
    "X14n0298_010:0881a13": "這一節經承前次第為答想陰本想也初二句即",
    "X14n0298_010:0881a14": "明融通之意念慮是虗使身動作是實身非下反",
    "X14n0298_010:0881a15": "辨虗實通倫謂汝色身若不與虗念同倫則汝身",
    "X14n0298_010:0881a16": "何因隨念所使念可役身信知身是想類也種種",
    "X14n0298_010:0881a17": "下正明虗實融通身為念使種種取像者取者緣",
    "X14n0298_010:0881a18": "愛生取取是執著之意謂內想如外像現故以五",
    "X14n0298_010:0881a19": "塵美惡皆因內取故云種種取像也想心既生能",
    "X14n0298_010:0881a20": "使實形取物以此驗知汝身與想念相應也窹有",
    "X14n0298_010:0881a21": "多想寐成諸夢夢即想之相故想動情者想為因",
    "X14n0298_010:0881a22": "情為果如慾想而生貪愛之情圓覺經云愛欲為",
    "X14n0298_010:0881a23": "因愛命為果即此意也故云以想搖動妄情末句",
    "X14n0298_010:0881a24": "結想陰之本。",
    "X14n0298_010:0881b01": "化理不住運運密移(至)名為幽隱第四妄想。",
    "X14n0298_010:0881b02": "這一節經承前次第為答行陰本想也化理不住",
    "X14n0298_010:0881b03": "者正明行陰遷化之理念念不住也運運密移者",
    "X14n0298_010:0881b04": "運是遷運由念念遷運故稱運運幽隱不可見故",
    "X14n0298_010:0881b05": "名為密雖不可見剎那變遷故令甲漸長髮漸生",
    "X14n0298_010:0881b06": "氣漸銷容漸皺日夜相代乎前曾不覺悟言世人",
    "X14n0298_010:0881b07": "迷於塵勞故也阿難下佛以化理召阿難而告一",
    "X14n0298_010:0881b08": "切此字指上化理謂此念念密移之行若非是汝",
    "X14n0298_010:0881b09": "云何令汝體遷可見遷者即汝又若謂必是汝之",
    "X14n0298_010:0881b10": "真主真主則不去不去應當覺知今念念遷去去",
    "X14n0298_010:0881b11": "則是客非主故無覺知則非汝真以上四句意明",
    "X14n0298_010:0881b12": "不即不離也上二句明不離謂離汝無行行即是",
    "X14n0298_010:0881b13": "汝故令體遷也不二句明不即念念遷去是客非",
    "X14n0298_010:0881b14": "主故無覺不即汝矣則汝下二句牒上行陰不停",
    "X14n0298_010:0881b15": "之意名為下結本想名幽隱如前經說。",
    "X14n0298_010:0881b16": "又汝精明湛不搖處(至)是五受陰五妄想成。",
    "X14n0298_010:0881b17": "這一節經承前次第為答識陰本想并結陰為想",
    "X14n0298_010:0881b18": "成也又汝下直明識性常非常體精明湛不搖者",
    "X14n0298_010:0881b19": "精明是識精明元湛然不搖即第八藏識湛然不",
    "X14n0298_010:0881b20": "動的所在名處也楞伽以此名為常住所謂藏識",
    "X14n0298_010:0881b21": "海常住是也今文名恒常者一句牒彼楞伽密嚴",
    "X14n0298_010:0881b22": "等經名此為常者先牒次破言其非常也於身下",
    "X14n0298_010:0881b23": "正辯非常謂此識性即在汝身此執受身根為藏",
    "X14n0298_010:0881b24": "識所依此識所遊之處不出六根見聞覺知之間",
    "X14n0298_010:0881c01": "若實下二句反顯非真非真即非常故何因下正",
    "X14n0298_010:0881c02": "明其妄謂此識若果是真何因汝等眾生昔年覩",
    "X14n0298_010:0881c03": "奇歷多年歲思憶不及於後忽覩前奇原憶何時",
    "X14n0298_010:0881c04": "何處曾見此物宛然不忘則此下結顯是妄非真",
    "X14n0298_010:0881c05": "也謂此湛然不搖之中念念受彼無始善惡種子",
    "X14n0298_010:0881c06": "之所熏習冥遷密運曠古通今有何籌筭言其習",
    "X14n0298_010:0881c07": "妄之深非凡情可格也阿難下牒明湛性非真流",
    "X14n0298_010:0881c08": "注之相甚深微細也初句正牒非真如急下四句",
    "X14n0298_010:0881c09": "引喻明其流注之細葢流勢高下則奔騰可見而",
    "X14n0298_010:0881c10": "其洄漩汗漫之處急勢密流望如恬靜非是無流",
    "X14n0298_010:0881c11": "若非下二句反顯湛性為一切想之元本故受此",
    "X14n0298_010:0881c12": "等妄習也非汝下謂此湛識由汝六根銷復塵礙",
    "X14n0298_010:0881c13": "潛通以得互用開合自在此之想元方得除滅亦",
    "X14n0298_010:0881c14": "是反顯之辭故云非汝等也故汝下結明根識習",
    "X14n0298_010:0881c15": "幾由致謂汝現在六根見聞覺知中的串習幾微",
    "X14n0298_010:0881c16": "正是此識湛然精了之性此湛了內罔象虗無微",
    "X14n0298_010:0881c17": "細精想為識陰之本串習幾者串是連綿不斷之",
    "X14n0298_010:0881c18": "意習是習氣幾是幾微此明六根中連綿不斷隱",
    "X14n0298_010:0881c19": "密幾微精耀名串習幾也意即前經所云在眼曰",
    "X14n0298_010:0881c20": "見精明元在耳曰聽精明元等即是此識精了中",
    "X14n0298_010:0881c21": "發散於外者是也而其內者即是罔象虗無之本",
    "X14n0298_010:0881c22": "想耳坊本圈句以中字連下則云中串習幾此訛",
    "X14n0298_010:0881c23": "也通文義者自能會取罔象虗無如前經說微細",
    "X14n0298_010:0881c24": "精想者此想於五想中甚深微細二乘及地前菩",
    "X14n0298_010:0882a01": "薩不能了故如八識頌云不動地前纔捨藏金剛",
    "X14n0298_010:0882a02": "道後異熟空故名微細精想阿難下總結五本想",
    "X14n0298_010:0882a03": "成五受陰也稱五受陰者受以領納為義領納色",
    "X14n0298_010:0882a04": "心諸法五陰皆然故通名曰受此答阿難五陰本",
    "X14n0298_010:0882a05": "想之問竟矣前阿難正問三意此本想之言但已",
    "X14n0298_010:0882a06": "領佛先所說義今佛隨問次第而答故先明本想",
    "X14n0298_010:0882a07": "次下正答三意。",
    "X14n0298_010:0882a08": "汝今欲知因界淺深(至)知有涅槃不戀三界。",
    "X14n0298_010:0882a09": "這一節經世尊正酬阿難三問也初二句總牒問",
    "X14n0298_010:0882a10": "意因界者因即因性界即界畔即五陰界畔疊字",
    "X14n0298_010:0882a11": "成文故因界兼舉也淺深者色陰最淺識陰最深",
    "X14n0298_010:0882a12": "前前淺後後深也唯色下正明界義色與空對故",
    "X14n0298_010:0882a13": "與為畔邊際即畔也觸與離是受之畔觸乃受之",
    "X14n0298_010:0882a14": "因因觸生受與外境合名觸觸對離說離為受之",
    "X14n0298_010:0882a15": "後際葢觸與離為受陰前後際也記與忘是想",
    "X14n0298_010:0882a16": "之畔義可解滅與生是行之畔念初起是生念已",
    "X14n0298_010:0882a17": "亡為滅前前生後後滅是行之畔也湛入合湛為",
    "X14n0298_010:0882a18": "識際者上湛字是前七轉識動時則昏靜時則湛",
    "X14n0298_010:0882a19": "返流全一為湛入合湛下湛字是第八識自證分",
    "X14n0298_010:0882a20": "體湛不搖之湛也此五下總結五陰界義五陰元",
    "X14n0298_010:0882a21": "者元是本即五陰本想是也重疊生者謂識生行",
    "X14n0298_010:0882a22": "行生想等故名重疊下二句明生起還滅之意生",
    "X14n0298_010:0882a23": "從內發故從識起滅從外除故從色滅理則下答",
    "X14n0298_010:0882a24": "頓漸二問上二句明解下二句明行謂理解則頓",
    "X14n0298_010:0882b01": "如人悟理則圓滿曉了乘其所悟疑惑併銷然其",
    "X14n0298_010:0882b02": "情習未除情習屬事事難頓除必次第盡此約中",
    "X14n0298_010:0882b03": "下之機說耳若上上機則初發心時便成正覺一",
    "X14n0298_010:0882b04": "斷一切斷何次第之有然說雖名頓即頓中亦具",
    "X14n0298_010:0882b05": "次第也我已下佛引第五經劫波巾結解次第以",
    "X14n0298_010:0882b06": "明人空法空俱空三義次第與今義同故引證也",
    "X14n0298_010:0882b07": "汝將下佛勑阿難輩轉教末世深厭自生一句文",
    "X14n0298_010:0882b08": "倒置是天竺文式即自生深厭也謂令彼知五陰",
    "X14n0298_010:0882b09": "虗妄則自生深厭而求出生死然知生死外有涅",
    "X14n0298_010:0882b10": "槃可證則不戀三界餘文可解以上正宗五分通",
    "X14n0298_010:0882b11": "前顯示已竟下文正顯流通分也。",
    "X14n0298_010:0882b12": "阿難若復有人徧滿十方(至)是福云何更有邊際。",
    "X14n0298_010:0882b13": "這一節經世尊承前大段三分此明流通分也阿",
    "X14n0298_010:0882b14": "難下佛設財施之勝校量弘經一念之功此且明",
    "X14n0298_010:0882b15": "財施之勝也長水疏云此文校量文雖不多意已",
    "X14n0298_010:0882b16": "周盡七寶財之勝也滿空多之勝也供微塵佛福",
    "X14n0298_010:0882b17": "田之勝也文可解阿難答下佛以施功為問阿難",
    "X14n0298_010:0882b18": "答佛自陳其勝也昔有下引彼最劣顯此最勝謂",
    "X14n0298_010:0882b19": "以七錢施佛施功最微尚獲輪王之報何況最勝",
    "X14n0298_010:0882b20": "之福豈更有終窮乎七錢事未詳所出。",
    "X14n0298_010:0882b21": "佛告阿難諸佛如來(至)筭數譬喻所不能及。",
    "X14n0298_010:0882b22": "這一節經世尊重引極惡無間深重長劫之罪以",
    "X14n0298_010:0882b23": "校一念弘經之功超勝施滌重罪而量莫能及也",
    "X14n0298_010:0882b24": "佛告下欲引惡校功恐人不信故先明佛語無妄",
    "X14n0298_010:0882c01": "警令生信也若復下正引極惡能以下引上長劫",
    "X14n0298_010:0882c02": "極惡以校一念弘經之功能滌長劫十惡之罪不",
    "X14n0298_010:0882c03": "唯滌惡而已又能轉罪為功變苦為樂此人所得",
    "X14n0298_010:0882c04": "一念弘經之福勝於前人滿空財施百千萬億倍",
    "X14n0298_010:0882c05": "量不能及也然彼外財之施雖多終為有漏與妙",
    "X14n0298_010:0882c06": "心不[淴-心+口]今此一念弘經轉化得契妙心乃是成佛",
    "X14n0298_010:0882c07": "之因故彼滿空長劫之施不能校此一念也四重",
    "X14n0298_010:0882c08": "是比丘戒十波羅夷是菩薩戒。",
    "X14n0298_010:0882c09": "阿難若有眾生能誦此經(至)皆大歡喜作禮而去。",
    "X14n0298_010:0882c10": "這一節經世尊承前流通更以顯密二教勸持為",
    "X14n0298_010:0882c11": "功并總結全經而輟席也前文是轉教利他之行",
    "X14n0298_010:0882c12": "此復勉以自行若顯若密能自受持其功窮劫說",
    "X14n0298_010:0882c13": "不能盡也佛說下總結全經輟席可知。",
    "X14n0298_010:0882c14": "此解肇工於萬曆四十一年歲次甲寅仲冬既望。",
    "X14n0298_010:0882c15": "而閣筆於四十五年丁巳季春下澣日也。",
    "X14n0298_010:0882c16": "回向偈曰。",
    "X14n0298_010:0882c17": "　歸命十力尊　　佛頂三摩提　　菩薩聲聞僧",
    "X14n0298_010:0882c18": "　慈哀加被我　　解此甚深義　　願回向三處",
    "X14n0298_010:0882c19": "　諸佛及菩提　　十種異生性　　性相得究竟",
    "X14n0298_010:0882c20": "　無二無分別　　願我於未來　　生生常不昧",
    "X14n0298_010:0882c21": "　三檀濟群苦　　積劫施無盡　　正行起正因",
    "X14n0298_010:0882c22": "　順逆俱成化　　自利與利人　　往來二善道",
    "X14n0298_010:0882c23": "　七趣機能逗　　見聞隨所伏　　所屬資以成",
    "X14n0298_010:0882c24": "　齊能獲佛智　　化化誓俱生　　行行度無極",
    "X14n0298_010:0883a01": "　指極樂唯心　　悟本性是佛　　四弘徧塵毛",
    "X14n0298_010:0883a02": "　無作作靡已　　心期本釋迦　　塵剎薄伽梵",
    "X14n0298_010:0883a03": "　與彼無量壽　　交光灌我頂　　願出廣長舌",
    "X14n0298_010:0883a04": "　授我菩提記　　為諸尊勝幢　　展演第一義",
    "X14n0298_010:0883a05": "　同登涅槃山　　永別無明母",
    "X14n0298_010:0883a07": "大佛頂如來密因修證了義諸菩薩萬行首楞嚴經",
    "X14n0298_010:0883a08": "直解卷第十(終)"
}