{
    "T29n1563_018:0859c02": "阿毘達磨藏顯宗論卷第十八",
    "T29n1563_018:0859c04": "尊者眾賢造",
    "T29n1563_018:0859c05": "三藏法師玄奘奉　詔譯",
    "T29n1563_018:0859c06": "5 辯業品1辯業品第五之一",
    "T29n1563_018:0859c07": "此中一類隨順造惡，怯難論者作如是言：如",
    "T29n1563_018:0859c08": "上所陳，諸內外事多種差別非業為因，現見",
    "T29n1563_018:0859c09": "世間果石等物眾多差別無異因故。謂從一",
    "T29n1563_018:0859c10": "種有多果生，無種為先有石等異。為對彼執，",
    "T29n1563_018:0859c11": "故立宗言。頌曰：",
    "T29n1563_018:0859c12": "世別由業生，　　思及思所作，",
    "T29n1563_018:0859c13": "思即是意業，　　所作謂身語。",
    "T29n1563_018:0859c14": "論曰：定由有情淨不淨業，諸內外事種種不",
    "T29n1563_018:0859c15": "同。云何知然？見業用故。謂世現見愛非愛果，",
    "T29n1563_018:0859c16": "差別生時定由業用。如農夫類由勤正業，有",
    "T29n1563_018:0859c17": "稼穡等可愛果生；有諸愚夫行盜等業，便招",
    "T29n1563_018:0859c18": "非愛殺縛等果。復見亦有從初處胎，不由現",
    "T29n1563_018:0859c19": "因有樂有苦；既見現在要業為先，方能引得",
    "T29n1563_018:0859c20": "愛非愛果，知前樂苦必業為先。故非無因，諸",
    "T29n1563_018:0859c21": "內外事自然而有種種差別。別所由業，其體",
    "T29n1563_018:0859c22": "是何？謂心所思及思所作。故契經說：有二種",
    "T29n1563_018:0859c23": "業，一者思業、二思已業。思已業者，謂思所",
    "T29n1563_018:0859c24": "作，即是由思所等起義。應知思者即是意業，",
    "T29n1563_018:0859c25": "思所作者即身語業。如是二業於契經中，世",
    "T29n1563_018:0859c26": "尊說為三，謂身、語、意業。如是三業隨其次",
    "T29n1563_018:0859c27": "第，由所依自性等起故建立。此中已說意業",
    "T29n1563_018:0859c28": "自性，謂即是思。思如前辯。身語二業自性云",
    "T29n1563_018:0859c29": "何？頌曰：",
    "T29n1563_018:0860a01": "此身語二業，　　俱表無表性。",
    "T29n1563_018:0860a02": "論曰：應知如是所說諸業中，身語二業俱表",
    "T29n1563_018:0860a03": "無表性。故本論言：云何身業：謂身所有表及",
    "T29n1563_018:0860a04": "無表。云何語業？謂語所有表及無表。復有何",
    "T29n1563_018:0860a05": "緣，唯身語業表無表性，意業不然？以意業",
    "T29n1563_018:0860a06": "中無彼相故。謂能表示故名為表，表示自心",
    "T29n1563_018:0860a07": "令他知故，思無是事故不名表。由此但言，身",
    "T29n1563_018:0860a08": "語二業能表非意，意無表故無表亦無，以無",
    "T29n1563_018:0860a09": "表名遮相似故。是表種類，然不能表立無表",
    "T29n1563_018:0860a10": "名。《順正理》中別釋無理，謂無相續所依心故。",
    "T29n1563_018:0860a11": "為身語動是表業耶？不爾。云何？頌曰：",
    "T29n1563_018:0860a12": "身表許別形，　　非行有為法，",
    "T29n1563_018:0860a13": "有剎那盡故，　　應無無因故，",
    "T29n1563_018:0860a14": "生因應滅故，　　無決定因故，",
    "T29n1563_018:0860a15": "地等無異故，　　了相有別故，",
    "T29n1563_018:0860a16": "取不待餘故，　　相違因別故，",
    "T29n1563_018:0860a17": "有滅不滅故，　　許別有微故，",
    "T29n1563_018:0860a18": "非二根取故，　　彼定意境故。",
    "T29n1563_018:0860a19": "分別堅等已，　　長等智方生，",
    "T29n1563_018:0860a20": "一面觸多生，　　比知有長等。",
    "T29n1563_018:0860a21": "於多觸聚中，　　定有長等故，",
    "T29n1563_018:0860a22": "同故過同故，　　語表許言聲。",
    "T29n1563_018:0860a23": "論曰：髮毛等聚總名為身，於此身中有心所",
    "T29n1563_018:0860a24": "起四大種果形色差別，能表示心名為身表。",
    "T29n1563_018:0860a25": "如思自體，雖剎那滅而立意業，於理無違。如",
    "T29n1563_018:0860a26": "是身形立為身業，不立顯色及大種等為身",
    "T29n1563_018:0860a27": "表者，表通三性，此等皆唯，無記性故。又顯",
    "T29n1563_018:0860a28": "色等不隨作者欲樂生故，又設離心亦得生",
    "T29n1563_018:0860a29": "故，表必待心方得生故。若大種等一心所生，",
    "T29n1563_018:0860b01": "如體有差別，法亦應爾故，然不可謂一心所",
    "T29n1563_018:0860b02": "生有差別體成差別性。復云何知身語二業",
    "T29n1563_018:0860b03": "有善不善？契經說故。如契經言：諸有染污眼",
    "T29n1563_018:0860b04": "耳所識法，彼具壽為非諸有清淨眼耳所識",
    "T29n1563_018:0860b05": "法，說亦如是。復云何知四大種等唯無記性？",
    "T29n1563_018:0860b06": "亦由經說。如契經言：或有一類身住十年，",
    "T29n1563_018:0860b07": "乃至廣說。說心意識異滅異生，故大種等唯",
    "T29n1563_018:0860b08": "無記性。雖諸行法因果無間異方生時，約世",
    "T29n1563_018:0860b09": "俗說名為行動亦名表業。而身表業必是勝",
    "T29n1563_018:0860b10": "義，非一切行實有行動，以有為法有剎那故。",
    "T29n1563_018:0860b11": "非諸行體轉至餘方乃有滅義，以有為法是",
    "T29n1563_018:0860b12": "處纔生即還謝滅。剎那何謂？謂極少時，此更",
    "T29n1563_018:0860b13": "無容前後分析。時復何謂？謂有過去未來現",
    "T29n1563_018:0860b14": "在分位不同，由此數知諸行差別。於中極少",
    "T29n1563_018:0860b15": "諸行分位名為剎那。故如是說，時之極促故",
    "T29n1563_018:0860b16": "名剎那。此中剎那但取諸法有作用位，謂",
    "T29n1563_018:0860b17": "唯現在，即現在法有住分量名有剎那，如",
    "T29n1563_018:0860b18": "有月子。或能滅壞故名剎那，是能為因滅諸",
    "T29n1563_018:0860b19": "法義，謂無常相能滅諸法，此俱行法名有剎",
    "T29n1563_018:0860b20": "那。復如何知諸有為法皆剎那滅必不久住？",
    "T29n1563_018:0860b21": "以諸有為後必盡故，現有滅法有待客因。",
    "T29n1563_018:0860b22": "既不待客因，纔生已即滅。若初不滅，後亦應",
    "T29n1563_018:0860b23": "然，以後與初主因等故。既見後有盡，知前念",
    "T29n1563_018:0860b24": "念滅。若謂不然，世現見故，謂世現見薪等先",
    "T29n1563_018:0860b25": "有，由後與火客因合時，便致滅無，不復見故。",
    "T29n1563_018:0860b26": "定無餘量過現量者，故非諸法滅，皆不待客",
    "T29n1563_018:0860b27": "因。豈不應如鈴聲燈焰，如彼聲焰雖離手風，",
    "T29n1563_018:0860b28": "剎那剎那由主因滅，而手風合餘不更生，後",
    "T29n1563_018:0860b29": "聲焰無不復可取。如是薪等由主滅因，令",
    "T29n1563_018:0860c01": "念念滅，後與火合，便於滅位不作餘因，以",
    "T29n1563_018:0860c02": "後不生不復可取。是故此義由比量成，非",
    "T29n1563_018:0860c03": "現量得。何謂比量？謂應如生，無無因故。以",
    "T29n1563_018:0860c04": "有為法不見不待客主二因而得生者，謂羯",
    "T29n1563_018:0860c05": "剌藍芽牆識等，必待精血水土根等外緣資",
    "T29n1563_018:0860c06": "助然後得生。若待客因薪等滅者，則有為",
    "T29n1563_018:0860c07": "法應並如生，要待客因然後得滅。而世現見",
    "T29n1563_018:0860c08": "覺焰音聲，不待客因，由主因滅。故一切行滅，",
    "T29n1563_018:0860c09": "皆不待客因，由此諸有為，纔生已即滅，滅",
    "T29n1563_018:0860c10": "因常合故，剎那滅義成。又若薪等滅火合為",
    "T29n1563_018:0860c11": "因，於熟變生中有下中上，應生因體即成滅",
    "T29n1563_018:0860c12": "因。所以者何？謂由火合能令薪等有熟變生，",
    "T29n1563_018:0860c13": "中上熟生、下中熟滅，即生因體應成滅因。然",
    "T29n1563_018:0860c14": "理不應，因彼此有，即復因彼此法成無。若謂",
    "T29n1563_018:0860c15": "焰生不停住故無斯過者，理亦不然，體類不",
    "T29n1563_018:0860c16": "殊，無決定理能為生滅二種因故。且於火焰",
    "T29n1563_018:0860c17": "差別生中，容計能生能滅因異。於地水酢",
    "T29n1563_018:0860c18": "灰雪日合，能令薪等熟變生中，如何計度生",
    "T29n1563_018:0860c19": "滅因異？故諸法滅不待客因，但由主因令",
    "T29n1563_018:0860c20": "諸法滅。由如是理證，剎那滅義成，是故有為",
    "T29n1563_018:0860c21": "皆無行動。無行動故，所說身表是形差別，其",
    "T29n1563_018:0860c22": "理極成。云何知形顯外別有？以形與顯了相",
    "T29n1563_018:0860c23": "別故。若形即用顯色為體，了相於中應無差",
    "T29n1563_018:0860c24": "別。既有長白二了相異，故於顯外別有形色。",
    "T29n1563_018:0860c25": "現見有觸同根所取，了相異故體有差別，如",
    "T29n1563_018:0860c26": "堅與冷或煖與堅。如是白長雖同根取，而了",
    "T29n1563_018:0860c27": "相異故體應別，是故顯形其體各異。又諸形",
    "T29n1563_018:0860c28": "色體必非顯，以不待顯能取形故，如不待餘",
    "T29n1563_018:0860c29": "顯有餘顯覺生，二顯相望各別有體。既有",
    "T29n1563_018:0861a01": "形覺不待顯生，故知顯形定別有體。又相",
    "T29n1563_018:0861a02": "違因有差別故，非體無異，可有與此與彼相",
    "T29n1563_018:0861a03": "違二因差別。若必不並說名相違，相違即因",
    "T29n1563_018:0861a04": "二法有此相違因異，故體應別。現見世間相",
    "T29n1563_018:0861a05": "違因異體必有別，如心受等同種類法必不",
    "T29n1563_018:0861a06": "並故。雖顯與形同居一聚，而見形顯有壞有",
    "T29n1563_018:0861a07": "存，故知相違因有差別，非體無異。可由相",
    "T29n1563_018:0861a08": "違因有差別，有存有壞，是故形顯體別義成。",
    "T29n1563_018:0861a09": "然心受等雖有差別相違因義，而互為因方",
    "T29n1563_018:0861a10": "得生故，存壞必等。又顯與形有滅不滅，故知",
    "T29n1563_018:0861a11": "二法體別理成。現見世間名別體一，定無一",
    "T29n1563_018:0861a12": "滅一不滅義，如即火界亦名為煖。既見顯形",
    "T29n1563_018:0861a13": "雖同一聚，而有一滅一不滅時，故知顯形",
    "T29n1563_018:0861a14": "定別有體。若謂形色無別極微，如顯極微故",
    "T29n1563_018:0861a15": "非實者，亦不應理，許形極微如顯有故。非不",
    "T29n1563_018:0861a16": "實有，如諸顯色一一極微無獨起理，設有獨",
    "T29n1563_018:0861a17": "起，以極細故非眼所得，於積集時眼可得故，",
    "T29n1563_018:0861a18": "證知定有顯色極微。形色極微亦應如是，寧",
    "T29n1563_018:0861a19": "獨不許有實極微？諸有對色所積集處，皆決",
    "T29n1563_018:0861a20": "定有極微可得。既於聚色差別生中，有形覺",
    "T29n1563_018:0861a21": "生猶如顯覺，是故定應別有如種，能成長等",
    "T29n1563_018:0861a22": "形色極微。非顯極微即成長等，假所依壞，假",
    "T29n1563_018:0861a23": "必壞故，以假用實為自體故。若顯極微成麁",
    "T29n1563_018:0861a24": "顯色及形色者，則一聚中顯色壞時形亦應",
    "T29n1563_018:0861a25": "壞，所依一故，如諸顯色。既見顯壞形色猶存，",
    "T29n1563_018:0861a26": "故知顯形所依各別。所依既別，體別理成。經",
    "T29n1563_018:0861a27": "主此中作如是難：若謂實有別類形色，則應",
    "T29n1563_018:0861a28": "一色二根所取，謂於色聚長等差別眼見身觸",
    "T29n1563_018:0861a29": "俱能了知，由此應成二根取過，理無色處二",
    "T29n1563_018:0861b01": "根所取。然如依觸取長等相，如是依顯能取",
    "T29n1563_018:0861b02": "於形，此難不然，非許長等諸假形色二根",
    "T29n1563_018:0861b03": "取故。以彼長等諸假有法，定是意識所緣境",
    "T29n1563_018:0861b04": "故。一切假有唯是意識所緣境界，如前已辯，",
    "T29n1563_018:0861b05": "能成長等如種極微，如是安布說為長等，是",
    "T29n1563_018:0861b06": "無分別眼識所取，非身能取。如是形色，如依",
    "T29n1563_018:0861b07": "身根了堅濕等、了長短等。不如是故，以非",
    "T29n1563_018:0861b08": "闇中了堅濕等，即於彼位或次後時即能了",
    "T29n1563_018:0861b09": "知長短等相。要先分別堅等相已，然後長等",
    "T29n1563_018:0861b10": "比智方生，故長等形非身根境。謂於一面觸",
    "T29n1563_018:0861b11": "多生中，依身根門分別觸已，方能比度知觸",
    "T29n1563_018:0861b12": "俱行眼識所牽意識所受如是相狀差別形",
    "T29n1563_018:0861b13": "色，如見火色及嗅花香能憶俱行火觸花色。",
    "T29n1563_018:0861b14": "經主於此復作是言：諸有二法定不相離，故",
    "T29n1563_018:0861b15": "因取一可得念餘；無觸與形定不相離，如何",
    "T29n1563_018:0861b16": "取觸能定憶形？此亦非理，現見世間諸觸",
    "T29n1563_018:0861b17": "聚中有形定故。謂形於觸雖無定者，而於一",
    "T29n1563_018:0861b18": "面多觸生中定有長色，於一切處觸遍生中",
    "T29n1563_018:0861b19": "定有圓色，如是等類隨應當知，是故所引同",
    "T29n1563_018:0861b20": "喻成立。又此與彼義應同故，謂煖觸於色及",
    "T29n1563_018:0861b21": "白色、於香亦無有定如形於觸，不應因彼火",
    "T29n1563_018:0861b22": "色花香便能念知火觸花色，故非由此能遮",
    "T29n1563_018:0861b23": "遣形異於顯色別有體義。又顯同形應有過",
    "T29n1563_018:0861b24": "故，謂眼喉中亦得烟觸，或時以鼻嗅彼烟香，",
    "T29n1563_018:0861b25": "因此了知烟中顯色，亦應顯色二根所取，非",
    "T29n1563_018:0861b26": "實物有如依身根了諸觸已知長等相。是",
    "T29n1563_018:0861b27": "故身表是別形色，實有義成。語表業云何？",
    "T29n1563_018:0861b28": "謂言聲為體，離聲無別語能表故。非如身意",
    "T29n1563_018:0861b29": "離業別有，以語業名依體立故。如是已辯二",
    "T29n1563_018:0861c01": "表業相。無表業相初品已辯，定應許此是實",
    "T29n1563_018:0861c02": "有性。所以者何？頌曰：",
    "T29n1563_018:0861c03": "說三無漏色，　　增非作等故。",
    "T29n1563_018:0861c04": "論曰：以契經說色有三種，此三為處攝一切",
    "T29n1563_018:0861c05": "色，一者有色有見有對、二者有色無見有對、",
    "T29n1563_018:0861c06": "三者有色無見無對。除無表色，更復說何為",
    "T29n1563_018:0861c07": "此中第三無見無對色？由是無表實有理成。",
    "T29n1563_018:0861c08": "又契經中說有無漏色，如契經說：無漏法云",
    "T29n1563_018:0861c09": "何？謂於過去未來現在諸所有色不起愛恚，",
    "T29n1563_018:0861c10": "乃至識亦然，是名無漏法。除無表色，何法",
    "T29n1563_018:0861c11": "名為此契經中諸無漏色？十有色界，佛於經",
    "T29n1563_018:0861c12": "中一向說為有漏性故，由此無表實有理成。",
    "T29n1563_018:0861c13": "又契經說有福增長，如契經言：諸有淨信若",
    "T29n1563_018:0861c14": "善男子或善女人，成就有依七福業事，若行",
    "T29n1563_018:0861c15": "若住若寐若覺，恒時相續福業漸增福業",
    "T29n1563_018:0861c16": "續起，無依亦爾。除無表業，若起餘心或無心",
    "T29n1563_018:0861c17": "時，依何法說福業增長？無依福中既無表",
    "T29n1563_018:0861c18": "業，寧有無表？誰言此中無有表業？理應有",
    "T29n1563_018:0861c19": "故。謂聞某處某方邑中現有如來或弟子住，",
    "T29n1563_018:0861c20": "生歡喜故福常增者，彼必應有增上信心，遙",
    "T29n1563_018:0861c21": "向彼方敬申禮讚，起福表業及福無表，而",
    "T29n1563_018:0861c22": "自莊嚴希親奉覲，故依無表說福增長。又非",
    "T29n1563_018:0861c23": "自作但遣他為，若無無表業，不應成業道。",
    "T29n1563_018:0861c24": "以遣他表非彼業道攝，此業未能正作所作",
    "T29n1563_018:0861c25": "故。使作所作已，此性無異故。然由先表及",
    "T29n1563_018:0861c26": "能起思為加行故，後時教者雖起善心，多時",
    "T29n1563_018:0861c27": "相續仍有不善，得相續生使所作成。時有力",
    "T29n1563_018:0861c28": "能引如是類大種及造色生，此所造色生是",
    "T29n1563_018:0861c29": "根本業道。即彼先表及能起思現在前時為",
    "T29n1563_018:0862a01": "因，能取今所造色為等流果。於今正起無表",
    "T29n1563_018:0862a02": "色時，彼在過去能與今果。唯彼先時所起思",
    "T29n1563_018:0862a03": "業，於非愛果為牽引因。彼業道生能為助",
    "T29n1563_018:0862a04": "滿，令所引果決定當生。無表若無，此應非",
    "T29n1563_018:0862a05": "有。又若無無表，應無八道支，以在定時語",
    "T29n1563_018:0862a06": "等無故，由此無表實有理成。此無表名為",
    "T29n1563_018:0862a07": "目何體？目遠離體，遠離非作非造。無表一體",
    "T29n1563_018:0862a08": "異名，非唯遮作即名無表。如世間說非婆",
    "T29n1563_018:0862a09": "羅門，世共了知別目一類，業為因故，如彩",
    "T29n1563_018:0862a10": "畫業。此無表色亦立業名，因表因思而得生",
    "T29n1563_018:0862a11": "故。為諸無表皆二力生？不爾。云何？唯欲界繫。",
    "T29n1563_018:0862a12": "所有無表可由強力二因所生，以欲界思非",
    "T29n1563_018:0862a13": "等引故，離身語表無有功能發無表業；靜慮",
    "T29n1563_018:0862a14": "俱思定力持故，不待於表有勝功能發無表",
    "T29n1563_018:0862a15": "業。由此無表雖無作相，作為因故亦得業名。",
    "T29n1563_018:0862a16": "無表與表俱所造色，所依大種為異為同？頌",
    "T29n1563_018:0862a17": "曰：",
    "T29n1563_018:0862a18": "此能造大種，　　異於表所依。",
    "T29n1563_018:0862a19": "論曰：無表與表雖有俱生，然能生因大種各",
    "T29n1563_018:0862a20": "異，麁細兩果因必異故，生因和合有差別故。",
    "T29n1563_018:0862a21": "一切所造色，多與生因大種俱生。然現在未",
    "T29n1563_018:0862a22": "來亦有少分因過去者。少分者何？頌曰：",
    "T29n1563_018:0862a23": "欲後念無表，　　依過大種生。",
    "T29n1563_018:0862a24": "論曰：唯欲界繫，初剎那後所有無表從過大",
    "T29n1563_018:0862a25": "生。謂欲界所繫，初念無表與能造大種俱時",
    "T29n1563_018:0862a26": "而生。此大種生已，能為一切未來自相續無",
    "T29n1563_018:0862a27": "表生因。此與初剎那無表俱滅已，第二念等",
    "T29n1563_018:0862a28": "無表生時，一切皆是前過去大種所造。此過",
    "T29n1563_018:0862a29": "大種為後後念無表所依，能引發故，與後後",
    "T29n1563_018:0862b01": "念無表俱起。身中大種但能為依，此大種若",
    "T29n1563_018:0862b02": "無，無表不轉故。如是前俱二四大種，望後諸",
    "T29n1563_018:0862b03": "無表為轉隨轉因。譬如輪行因手依地，手能",
    "T29n1563_018:0862b04": "引發，地但為依。前俱大種應知亦爾。大種通",
    "T29n1563_018:0862b05": "五地，身語業亦然。何地身語業？何地大種造？",
    "T29n1563_018:0862b06": "頌曰：",
    "T29n1563_018:0862b07": "有漏自地依，　　無漏隨生處。",
    "T29n1563_018:0862b08": "論曰：身語二業略有二種，一者有漏、二者無",
    "T29n1563_018:0862b09": "漏。若有漏者，五地所繫。欲界所繫身語二",
    "T29n1563_018:0862b10": "業，唯欲界繫大種所造。如是乃至第四靜慮",
    "T29n1563_018:0862b11": "身語二業，唯是彼地大種所造。若無漏者，",
    "T29n1563_018:0862b12": "依五地身隨生此地應起現前，即是此地大",
    "T29n1563_018:0862b13": "種所造，以無漏法不墮界故、必無大種是無",
    "T29n1563_018:0862b14": "漏故、由所依力無漏生故。表無表業其類是",
    "T29n1563_018:0862b15": "何？復是何類大種所造？頌曰：",
    "T29n1563_018:0862b16": "無表無執受，　　亦等流情數，",
    "T29n1563_018:0862b17": "散依等流性，　　有受異大生，",
    "T29n1563_018:0862b18": "定生依長養，　　無受無異大；",
    "T29n1563_018:0862b19": "表唯等流性，　　屬身有執受。",
    "T29n1563_018:0862b20": "論曰：今此頌中先辯無表。諸無表業略有二",
    "T29n1563_018:0862b21": "種，定不定地有差別故。然其總相皆無執受，",
    "T29n1563_018:0862b22": "與有執受相相違故、唯善不善故。非異熟生，",
    "T29n1563_018:0862b23": "無極微集故。非所長養，有同類因故。有是等",
    "T29n1563_018:0862b24": "流。亦言為顯有剎那性，謂初無漏俱生無",
    "T29n1563_018:0862b25": "表，待識生故有情數攝。若就差別分別所依，",
    "T29n1563_018:0862b26": "不定地中所有無表等流有受異大種生。異",
    "T29n1563_018:0862b27": "大生言顯身語七一一是別大種所造，定生",
    "T29n1563_018:0862b28": "無表差別有二。謂諸靜慮無漏律儀，此二俱",
    "T29n1563_018:0862b29": "依定所長養，無受無異大種所生。無異大言",
    "T29n1563_018:0862c01": "顯此無表七支同一具四大種所造。應知有",
    "T29n1563_018:0862c02": "表唯是等流，此若屬身是有執受，餘義皆與",
    "T29n1563_018:0862c03": "散無表同。謂有情數及依等流，有受別異四",
    "T29n1563_018:0862c04": "大種起。何緣散地所有無表能造大種？唯等",
    "T29n1563_018:0862c05": "流性定地無表所長養生，以殊勝心現在前",
    "T29n1563_018:0862c06": "位必能長養大種諸根，故定心俱必有殊勝",
    "T29n1563_018:0862c07": "長養大種，能作生因造定心俱。所有無表散",
    "T29n1563_018:0862c08": "地無表，因等起心不俱時故、在無心位亦有",
    "T29n1563_018:0862c09": "起故，所依大種唯是等流，因等起心不能長",
    "T29n1563_018:0862c10": "養能生無表諸大種故。若爾，散地無表所依，",
    "T29n1563_018:0862c11": "誰等流果？有作是說：是次前滅大種等流，",
    "T29n1563_018:0862c12": "能造無對所有大種，非造有對大種等流，果",
    "T29n1563_018:0862c13": "有細麁種類別故。如是說者，從無始來定有",
    "T29n1563_018:0862c14": "能造無對造色，已滅大種為同類因，能生今",
    "T29n1563_018:0862c15": "時等流大種。造有表業大種亦應是無始來",
    "T29n1563_018:0862c16": "同類大種之等流果，非從異類。定生無表所",
    "T29n1563_018:0862c17": "依大種無執受者，定心果故，必無愛心執",
    "T29n1563_018:0862c18": "此大種，以為現在內自體故。又此大種無有",
    "T29n1563_018:0862c19": "其餘執受相故，名無執受。散地無表所依大",
    "T29n1563_018:0862c20": "種有執受者，散心果故，以有愛心執為現在",
    "T29n1563_018:0862c21": "內自體故。如顯色等所依大種，繫屬依身而",
    "T29n1563_018:0862c22": "得生故亦可毀壞，外物觸時可生苦樂。何",
    "T29n1563_018:0862c23": "緣定心所生無表是無別異大種所生，散無",
    "T29n1563_018:0862c24": "表生依別異大？定生無表七支相望展轉力",
    "T29n1563_018:0862c25": "生同一果故，唯從一具四大種生。散此相違，",
    "T29n1563_018:0862c26": "故依異大。若散無表同一生因，隨越一時應",
    "T29n1563_018:0862c27": "越一切。定生無表七支相望生因既同，必",
    "T29n1563_018:0862c28": "頓捨故。豈不如對一切有情相續所生遠離",
    "T29n1563_018:0862c29": "殺戒，雖同一具大種所生，非越一時頓越一",
    "T29n1563_018:0863a01": "切。七支相對，理亦應然。此例不然，彼雖一",
    "T29n1563_018:0863a02": "具大種所造，然其所對一一有情相續異故。",
    "T29n1563_018:0863a03": "若七支戒無異大生，所對有情相續既一，何",
    "T29n1563_018:0863a04": "緣越一非越一切？是故此彼為例不齊。若爾，",
    "T29n1563_018:0863a05": "此應同命根理。如命根體為具身依，身不具",
    "T29n1563_018:0863a06": "時亦為依止，故身雖缺隨有餘根，命猶能持",
    "T29n1563_018:0863a07": "令不斷壞。如是一具大種為因，能生七支具",
    "T29n1563_018:0863a08": "不具果，故支雖缺隨有餘支，大猶能持令不",
    "T29n1563_018:0863a09": "斷壞。此亦非例，以彼命根先與缺身俱時而",
    "T29n1563_018:0863a10": "起，中間有與具身俱生，後缺減時復有俱起，",
    "T29n1563_018:0863a11": "故於具缺各別任持。大種不然，一具大種為",
    "T29n1563_018:0863a12": "一相續，無表生因若與七支為生因者，未",
    "T29n1563_018:0863a13": "常暫與缺支俱生。如何缺一時，持餘令不",
    "T29n1563_018:0863a14": "斷？即由此理，從無貪等為因所生離殺等戒，",
    "T29n1563_018:0863a15": "雖有對一有情相續而越一時，非越一切，以",
    "T29n1563_018:0863a16": "是各別大種果故。大種別者，果類別故。雖",
    "T29n1563_018:0863a17": "對別異有情相續發多無貪所生無表，而但",
    "T29n1563_018:0863a18": "一具大種為因，以所生果類無別故。由是若",
    "T29n1563_018:0863a19": "對一有情身一具七支生因同者，則隨越一",
    "T29n1563_018:0863a20": "應越一切。前所設難，其理善成。故散七支依",
    "T29n1563_018:0863a21": "別大種，如天眼起非壞本形，表色生時理亦",
    "T29n1563_018:0863a22": "應爾。故雖身表在身中生，而無異熟色斷已",
    "T29n1563_018:0863a23": "更續過，亦無一具大種聚中有二形色俱時",
    "T29n1563_018:0863a24": "起過，以諸身表別有等流大種新生為所依",
    "T29n1563_018:0863a25": "故。隨依身分表色生時，此一分身應大於本，",
    "T29n1563_018:0863a26": "大及形色極微增故。然不現見，其理如何？有",
    "T29n1563_018:0863a27": "釋此言：以表及大相微薄故，如染支體，然",
    "T29n1563_018:0863a28": "不見有大相可得。有說身中有孔隙故，雖得",
    "T29n1563_018:0863a29": "相容納而不大於本。已辯業門略有二種，謂",
    "T29n1563_018:0863b01": "思、思已業差別故。復有三種，謂身、語、意業差",
    "T29n1563_018:0863b02": "別故。復有五種，謂身語二各表無表，及思唯",
    "T29n1563_018:0863b03": "一業差別故。如是五業性及界地，建立云何？",
    "T29n1563_018:0863b04": "頌曰：",
    "T29n1563_018:0863b05": "無表記餘三，　　不善唯在欲，",
    "T29n1563_018:0863b06": "無表遍欲色，　　表唯有伺二，",
    "T29n1563_018:0863b07": "欲無有覆表，　　以無等起故。",
    "T29n1563_018:0863b08": "論曰：無表唯通善不善性，無有無記。所以者",
    "T29n1563_018:0863b09": "何？是強力心所等起故。無記心劣，無有功能",
    "T29n1563_018:0863b10": "為因等起引強力業，令於後後餘心位中及",
    "T29n1563_018:0863b11": "無心時亦恒續起。所言餘者，謂二表及思三，",
    "T29n1563_018:0863b12": "謂皆通善、不善、無記。於中不善在欲非餘，有",
    "T29n1563_018:0863b13": "不善根無慚愧故。善及無記隨其所應三界",
    "T29n1563_018:0863b14": "皆有，不別遮故。欲色二界皆有無表，決定不",
    "T29n1563_018:0863b15": "在無色界中，以無色界中有伏色想故，厭背",
    "T29n1563_018:0863b16": "諸色入無色定，故彼定中不能生色。或隨何",
    "T29n1563_018:0863b17": "處有身語轉，唯是處有身語律儀。無色界中",
    "T29n1563_018:0863b18": "無身語轉，故彼無有身語律儀。毘婆沙師作",
    "T29n1563_018:0863b19": "如是說：為治惡戒故起尸羅，唯欲界中有諸",
    "T29n1563_018:0863b20": "惡戒。無色於欲具四種遠，一所依遠、二行相",
    "T29n1563_018:0863b21": "遠、三所緣遠、四對治遠。所依遠者，謂於等至",
    "T29n1563_018:0863b22": "入出位中，等無間緣為所依體無容有故。行",
    "T29n1563_018:0863b23": "相遠者，謂無色心畢竟無能於欲界法作苦",
    "T29n1563_018:0863b24": "麁等諸行相故。所緣遠義，類此應知，由無",
    "T29n1563_018:0863b25": "色心但能以下第四靜慮有漏諸法為苦麁",
    "T29n1563_018:0863b26": "等行相所緣。對治遠者，謂若未離欲界貪時，",
    "T29n1563_018:0863b27": "必定無容起無色定，能為欲界惡戒等法厭",
    "T29n1563_018:0863b28": "壞及斷二對治故。非不能緣可能厭壞，故無",
    "T29n1563_018:0863b29": "色界無無表色。表色唯在二有伺地，謂通欲",
    "T29n1563_018:0863c01": "界初靜慮中，非上地中可言有表。說有伺者，",
    "T29n1563_018:0863c02": "為顯一切初靜慮中遍有表業，若於上地表",
    "T29n1563_018:0863c03": "業全無。語表既無，何有聲處？有外大種為因",
    "T29n1563_018:0863c04": "發聲，不遮外聲故無有失。有餘師說：上三靜",
    "T29n1563_018:0863c05": "慮亦有無覆無記表業，理必應然。上三地中",
    "T29n1563_018:0863c06": "起三識身既無有失，如何不起發表業心？",
    "T29n1563_018:0863c07": "然善染心上不起下，下善下染劣故斷故，由",
    "T29n1563_018:0863c08": "是生上無善染表。前說為善。所以者何？雖",
    "T29n1563_018:0863c09": "彼現前，非彼繫故。有覆無記表，欲界定無，唯",
    "T29n1563_018:0863c10": "初靜慮中可得說有。曾聞大梵有誑諂言，謂",
    "T29n1563_018:0863c11": "自眾中為避馬勝所徵問故矯自歎等。復以",
    "T29n1563_018:0863c12": "何緣二定以上都無表業？於欲界中無有有",
    "T29n1563_018:0863c13": "覆無記表業，以無發業等起心故。有尋伺",
    "T29n1563_018:0863c14": "心能發表業，二定以上都無此心。雖起下",
    "T29n1563_018:0863c15": "地心發身語表，然如識身等非上地繫。又發",
    "T29n1563_018:0863c16": "表心唯修所斷，見所斷惑內門轉故。以欲界",
    "T29n1563_018:0863c17": "中決定無有有覆無記修所斷惑，是故表業",
    "T29n1563_018:0863c18": "上三地都無。欲界中無有覆無記表，為但",
    "T29n1563_018:0863c19": "由等起令諸法成善不善性等？不爾。云何？由",
    "T29n1563_018:0863c20": "四種因成善性等，一由勝義、二由自性、三由",
    "T29n1563_018:0863c21": "相應、四由等起。何法何性？由何因成？頌",
    "T29n1563_018:0863c22": "曰：",
    "T29n1563_018:0863c23": "勝義善解脫，　　自性慚愧根，",
    "T29n1563_018:0863c24": "相應彼相應，　　等起色業等，",
    "T29n1563_018:0863c25": "翻此名不善，　　勝無記二常。",
    "T29n1563_018:0863c26": "論曰：勝義善者謂真解脫，以安隱義說名為",
    "T29n1563_018:0863c27": "善。謂涅槃中眾苦永寂，最極安隱猶如無病，",
    "T29n1563_018:0863c28": "此由勝義安立善名，是故涅槃名勝義善。或",
    "T29n1563_018:0863c29": "真解脫是勝是義，得勝義名。勝謂最尊無",
    "T29n1563_018:0864a01": "與等者，義謂別有真實體性，此顯涅槃無等",
    "T29n1563_018:0864a02": "實有，故名勝義。安隱名善，是善常故。自性善",
    "T29n1563_018:0864a03": "者，謂慚愧根。以有為中唯慚與愧及無貪等",
    "T29n1563_018:0864a04": "三種善根，不待相應及餘等起，體性是善猶",
    "T29n1563_018:0864a05": "如良藥。相應善者，謂彼相應，以心心所要與",
    "T29n1563_018:0864a06": "慚愧善根相應方成善性。若不與彼慚等相",
    "T29n1563_018:0864a07": "應，善性不成，如雜藥水。等起善者，謂身語",
    "T29n1563_018:0864a08": "業生等及得二無心定，以是自性及相應善",
    "T29n1563_018:0864a09": "所等起故，立等起名，如良藥汁所引生乳。",
    "T29n1563_018:0864a10": "因異類心亦起諸得，如因靜慮得通果心，勝",
    "T29n1563_018:0864a11": "無記心現在前故得諸染法，勝染污心現在",
    "T29n1563_018:0864a12": "前故得諸善法。此等如何成善等性？以就彼",
    "T29n1563_018:0864a13": "法俱生得故密作是言，非異類心不作緣起",
    "T29n1563_018:0864a14": "故無有失。雖異類心亦為緣起而成善等，",
    "T29n1563_018:0864a15": "非待彼心。或復因彼諸得等起，即待彼故成",
    "T29n1563_018:0864a16": "善等性，故得由等起成善等性異。如說善性",
    "T29n1563_018:0864a17": "四種差別，不善四種與此相違。云何相違？",
    "T29n1563_018:0864a18": "勝義不善謂生死法，由生死中諸法皆以苦",
    "T29n1563_018:0864a19": "為自性，極不安隱猶如痼疾。自性不善，謂無",
    "T29n1563_018:0864a20": "慚愧三不善根，由有漏中唯無慚愧及貪瞋",
    "T29n1563_018:0864a21": "等三不善根，不待相應及餘等起，體是不善，",
    "T29n1563_018:0864a22": "猶如毒藥。相應不善，謂彼相應，由心心所法",
    "T29n1563_018:0864a23": "要與無慚愧不善根相應方成不善性，異則",
    "T29n1563_018:0864a24": "不然，如雜毒水。等起不善，謂身語業生等及",
    "T29n1563_018:0864a25": "得，以是自性相應不善所等起故，如毒藥汁",
    "T29n1563_018:0864a26": "所引生乳。若爾，應無一有漏法是無記或善，",
    "T29n1563_018:0864a27": "皆生死攝故。一切皆應是不善攝，雖據勝義",
    "T29n1563_018:0864a28": "理實應然，而於此中約異熟說。諸有漏法若",
    "T29n1563_018:0864a29": "不能記異熟果者立無記名，於中若能記愛",
    "T29n1563_018:0864b01": "異熟說名為善。如善不善既有勝義，亦有",
    "T29n1563_018:0864b02": "勝義無記法耶？亦有。云何？謂二常法。以非擇",
    "T29n1563_018:0864b03": "滅及太虛空，更無異門唯無記性，是故獨立",
    "T29n1563_018:0864b04": "勝義無記。無別自性相應等起，無一心所，",
    "T29n1563_018:0864b05": "唯無記性與無記心偏相應故。設方便立自",
    "T29n1563_018:0864b06": "性等三亦攝不盡，無記多故。由是無記唯有",
    "T29n1563_018:0864b07": "二種，一者勝義、二者自性。有為無記是自性",
    "T29n1563_018:0864b08": "攝，不待別因成無記故。無為無記是勝義攝，",
    "T29n1563_018:0864b09": "以性是常無異門故。若等起力令身語業成",
    "T29n1563_018:0864b10": "善不善，此身語業所依大種例亦應然，俱從",
    "T29n1563_018:0864b11": "一心所等起故。此難非理，以作者心本欲起",
    "T29n1563_018:0864b12": "業，非大種故。謂無作者於大種中發起樂欲，",
    "T29n1563_018:0864b13": "我當引發如是種類大種現前，由此為門善",
    "T29n1563_018:0864b14": "惡心起。又世現見身語二業待心而生，未",
    "T29n1563_018:0864b15": "曾見有身語二業離心而起。然四大種離心",
    "T29n1563_018:0864b16": "亦生，故知彼法非待心起。又如眼等不待心",
    "T29n1563_018:0864b17": "生，其性便無善等差別。如是大種不待心生，",
    "T29n1563_018:0864b18": "故理亦無善等差別。若爾，諸得及生等相，應",
    "T29n1563_018:0864b19": "無等起善等差別，以非本心所欲起故，無心",
    "T29n1563_018:0864b20": "位中亦現起故。此難非理，由法勢力安立善",
    "T29n1563_018:0864b21": "等差別成故。謂得四相依法而立，非如大種",
    "T29n1563_018:0864b22": "無待自成。有為法中無有一法不待心力成",
    "T29n1563_018:0864b23": "善不善，是故諸得及生等相，如所屬法要由",
    "T29n1563_018:0864b24": "心力成善等性，其理善成。生已離心，雖相續",
    "T29n1563_018:0864b25": "轉亦無有過，即是前心勢力所引令其轉故。",
    "T29n1563_018:0864b26": "隨定無表定等力生，理亦應成。等起善性，天",
    "T29n1563_018:0864b27": "眼天耳應善性攝，以是善心所等起故。此難",
    "T29n1563_018:0864b28": "非理，以彼二通解脫道心是無記故，彼二與",
    "T29n1563_018:0864b29": "道俱時生故。",
    "T29n1563_018:0864c01": "說一切有部顯宗論卷第十八"
}