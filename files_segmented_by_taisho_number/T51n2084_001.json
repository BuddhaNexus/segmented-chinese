{
    "T51n2084_001:0826a13": "三寶感應要略錄",
    "T51n2084_001:0826a15": "蓋三寶感應要略錄者。靈像感應以為佛寶。",
    "T51n2084_001:0826a16": "尊經感應以為法寶。菩薩感應以為僧寶。良",
    "T51n2084_001:0826a17": "是濁世末代目足。斷惡修善規模也。夫信為",
    "T51n2084_001:0826a18": "道源功德之聚。行為要路解脫之基。道達三",
    "T51n2084_001:0826a19": "千勸勵後信。教被百億開示像跡。今略表其",
    "T51n2084_001:0826a20": "肝要。粗敘奇瑞。此緣若墮將來無據。蕳以三",
    "T51n2084_001:0826a21": "聚分為三卷。令其易見矣。佛寶聚上。",
    "T51n2084_001:0826a25": "三寶感應要略錄卷上目錄",
    "T51n2084_001:0826a27": "第一優填王波斯匿王釋迦金木像感應",
    "T51n2084_001:0826a28": "第二影勝大王釋迦畫像感應",
    "T51n2084_001:0826a29": "第三漢土最初釋迦靈像感應",
    "T51n2084_001:0826b01": "第四梁祖武帝請釋迦瑞像感應",
    "T51n2084_001:0826b02": "第五凝觀寺僧法慶未畢釋迦像感應",
    "T51n2084_001:0826b03": "第六唐隴西李太安妻為安造釋迦像救死",
    "T51n2084_001:0826b04": "感應",
    "T51n2084_001:0826b05": "第七悟真寺釋惠鏡造釋迦彌陀像見淨土",
    "T51n2084_001:0826b06": "相感應",
    "T51n2084_001:0826b07": "第八健陀羅國二貧人各一金錢共畫一像",
    "T51n2084_001:0826b08": "感應",
    "T51n2084_001:0826b09": "第九唐虞安良助造釋迦像免苦感應",
    "T51n2084_001:0826b10": "第十北印度國沙門達磨流支感釋迦感應",
    "T51n2084_001:0826b11": "第十一鷄頭摩寺五通菩薩請阿彌陀佛圖",
    "T51n2084_001:0826b12": "寫感應",
    "T51n2084_001:0826b13": "第十二隋安樂寺釋惠海圖寫無量壽像感",
    "T51n2084_001:0826b14": "應",
    "T51n2084_001:0826b15": "第十三隋朝僧道喻三寸阿彌陀像感應",
    "T51n2084_001:0826b16": "第十四并州張元壽為亡親造阿彌陀像感",
    "T51n2084_001:0826b17": "應",
    "T51n2084_001:0826b18": "第十五釋道如為救三途眾生造阿彌陀像",
    "T51n2084_001:0826b19": "感應",
    "T51n2084_001:0826b20": "第十六宋沙門釋僧高造丈六無量壽像感",
    "T51n2084_001:0826b21": "應",
    "T51n2084_001:0826b22": "第十七阿彌陀佛化作鸚鵡引接安息國感",
    "T51n2084_001:0826b23": "應",
    "T51n2084_001:0826b24": "第十八阿彌陀佛作大魚身引接捕漁人感",
    "T51n2084_001:0826b25": "應",
    "T51n2084_001:0826b26": "第十九信婦言稱阿彌陀佛名感應",
    "T51n2084_001:0826b27": "第二十十念往生感應",
    "T51n2084_001:0826b28": "第二十一釋俊惠圖造阿閦佛像感應",
    "T51n2084_001:0826b29": "第二十二天竺波羅門造藥師形像得子五",
    "T51n2084_001:0826c01": "十年壽感應",
    "T51n2084_001:0826c02": "第二十三昔一貴姓祈請藥師靈像得富貴",
    "T51n2084_001:0826c03": "感應",
    "T51n2084_001:0826c04": "第二十四貧人以一文銅錢供藥師像得富",
    "T51n2084_001:0826c05": "貴感應",
    "T51n2084_001:0826c06": "第二十五破戒者稱藥師名戒還得淨感應",
    "T51n2084_001:0826c07": "第二十六夏侯均造藥師形像免罪感應",
    "T51n2084_001:0826c08": "第二十七藥師如來救難產苦感應",
    "T51n2084_001:0826c09": "第二十八溫州司馬家室親屬一日之中造",
    "T51n2084_001:0826c10": "像藥師七軀感應",
    "T51n2084_001:0826c11": "第二十九造毘盧舍那佛像拂障難感應",
    "T51n2084_001:0826c12": "第三十聖無動尊自稱無價馱婆感應",
    "T51n2084_001:0826c13": "第三十一釋含照圖寫千佛像感應",
    "T51n2084_001:0826c14": "第三十二胎藏曼荼羅相傳感應",
    "T51n2084_001:0826c15": "第三十三金剛界曼陀羅傳弘感應",
    "T51n2084_001:0826c16": "第三十四建金剛界灌頂道場祈雨而得感",
    "T51n2084_001:0826c17": "應",
    "T51n2084_001:0826c18": "第三十五禮拜金剛界大曼陀羅圖感應",
    "T51n2084_001:0826c19": "第三十六念胎藏大曼陀羅諸尊像感應",
    "T51n2084_001:0826c20": "第三十七漢明帝時佛舍利感應",
    "T51n2084_001:0826c21": "第三十八吳王圍寺執僧舍利浮光於鉢上",
    "T51n2084_001:0826c22": "感應",
    "T51n2084_001:0826c23": "第三十九唐阿得造塔放還感應",
    "T51n2084_001:0826c24": "第四十五級未就臨刑刃斷感應",
    "T51n2084_001:0826c25": "第四十一廟神奉絹世高起塔離蟒身感應",
    "T51n2084_001:0826c26": "第四十二昔須達長者圖度精舍地感應",
    "T51n2084_001:0826c27": "第四十三滅後建立精舍地感應",
    "T51n2084_001:0826c28": "第四十四沙彌以杖加精舍為壁木延壽感",
    "T51n2084_001:0826c29": "應",
    "T51n2084_001:0827a01": "第四十五拂精舍庭生天感應",
    "T51n2084_001:0827a02": "第四十六昔於父母故宅地造精舍感應",
    "T51n2084_001:0827a03": "第四十七室羅伐悉底國寺蔽大祠感應",
    "T51n2084_001:0827a04": "第四十八昔貧兒以木葉戲作寺延壽感應",
    "T51n2084_001:0827a05": "第四十九比丘補寺壁孔延壽感應",
    "T51n2084_001:0827a06": "第五十昔金地國王治古寺延壽感應",
    "T51n2084_001:0827a09": "三寶感應要略錄卷之上",
    "T51n2084_001:0827a11": "釋子非濁集",
    "T51n2084_001:0827a12": "第一優填王波斯匿王釋迦金木像感應",
    "T51n2084_001:0827a13": "(出阿含觀佛造像遊歷記律。及西國傳誌誥等)",
    "T51n2084_001:0827a14": "釋迦牟尼如來成道八年。思報母摩耶恩。從",
    "T51n2084_001:0827a15": "祇洹寺起。往忉利天。於善法堂中金石之上。",
    "T51n2084_001:0827a16": "結跏趺坐。爾時摩耶。出兩道乳。潤世尊唇。示",
    "T51n2084_001:0827a17": "親子緣。佛為說法。是時人間四眾。不見如來。",
    "T51n2084_001:0827a18": "渴仰憂愁。如喪父母。如箭入心。共往世尊",
    "T51n2084_001:0827a19": "所住處。園林庭宇。悉空無佛。倍加悲戀。不能",
    "T51n2084_001:0827a20": "自止。問阿難言。如來今日竟為所在。阿難報",
    "T51n2084_001:0827a21": "曰。我亦不知。二王思都如來。遂得苦患。爾",
    "T51n2084_001:0827a22": "時優填王。勅國界內諸奇巧師匠。而告之曰。",
    "T51n2084_001:0827a23": "我今欲作佛像。巧匠白王言。我等不能作佛",
    "T51n2084_001:0827a24": "妙相。假使毘首羯摩天。而有所作。亦不能得",
    "T51n2084_001:0827a25": "似於如來。我若受命者。但可摸擬螺髻玉毫",
    "T51n2084_001:0827a26": "少分之相。諸餘相好光明威德難及。誰能作",
    "T51n2084_001:0827a27": "耶。世尊來會之時所造形像。若有戲誤。我等",
    "T51n2084_001:0827a28": "名稱普並皆退失。竊共籌量。無能敢作。復",
    "T51n2084_001:0827a29": "白王言。今造像應用純紫栴檀之木。文理體",
    "T51n2084_001:0827b01": "質堅密之者。但其形相。為座為立。高下若何。",
    "T51n2084_001:0827b02": "王以此語問臣。智臣白王言。當作坐像。一切",
    "T51n2084_001:0827b03": "諸佛。得大菩提。轉正法輪。現大神變。作大佛",
    "T51n2084_001:0827b04": "事。皆悉坐故。應作坐師子座結跏趺坐之像。",
    "T51n2084_001:0827b05": "時毘首羯摩。變身為匠。持諸刻器。到於城",
    "T51n2084_001:0827b06": "門白言。我今欲為大王造像。王心大喜。與主",
    "T51n2084_001:0827b07": "藏臣。於內藏中。選擇香木。肩荷負持。與天匠",
    "T51n2084_001:0827b08": "而謂之言。仁為造像。令與如來形相似。時大",
    "T51n2084_001:0827b09": "目連。請佛神力。往令圖相。還返操斧破木。其",
    "T51n2084_001:0827b10": "聲上徹忉利天。至佛會所。以佛力聲所及處。",
    "T51n2084_001:0827b11": "眾生聞者。罪垢皆得消除。盲者得眼。聾者能",
    "T51n2084_001:0827b12": "聞。啞者能言。醜者端正。貧者得福。乃至三途",
    "T51n2084_001:0827b13": "離苦得樂。一切未曾有益。皆悉現起。是時天",
    "T51n2084_001:0827b14": "匠。不日而成。高七尺。或云五尺。機見不同。",
    "T51n2084_001:0827b15": "面及手足。皆紫金色。王見相好。心生淨信。得",
    "T51n2084_001:0827b16": "柔順忍。業障煩惱並消除。唯除曾於聖人起",
    "T51n2084_001:0827b17": "惡語業。是時波斯匿王。復召國中巧匠。欲",
    "T51n2084_001:0827b18": "造佛像。而生此念。如來形體。莫如真金。即純",
    "T51n2084_001:0827b19": "以紫摩金。而作高五尺。爾時閻浮之內。始此",
    "T51n2084_001:0827b20": "二如來像。爾時如來。過夏經九十日已。告四",
    "T51n2084_001:0827b21": "眾言。却後七日。當下至閻浮提僧伽尸國大",
    "T51n2084_001:0827b22": "池水測。時天帝告自在天。從須彌頂至池水。",
    "T51n2084_001:0827b23": "作三徑路。金銀水精。或時地作。或淨居天作",
    "T51n2084_001:0827b24": "也。是時如來踏金道。時五王往詣佛所。迦",
    "T51n2084_001:0827b25": "尸國波斯匿王。拔嗟國優填王。五都人民之",
    "T51n2084_001:0827b26": "主惡生王。南海主優陀延王。摩訶陀國瓶沙",
    "T51n2084_001:0827b27": "王。頭面禮足。爾時優填王。頂戴佛像。并諸上",
    "T51n2084_001:0827b28": "供珍異之至佛所。而一奉獻佛。時木像從座",
    "T51n2084_001:0827b29": "而起。如生佛足步虛空。足下雨華。放光明來",
    "T51n2084_001:0827c01": "迎世尊。合掌叉手。為佛作禮少似於佛。而說",
    "T51n2084_001:0827c02": "偈言。佛在忉利天。為母說法時。大工造像聲。",
    "T51n2084_001:0827c03": "遠聞善法堂。三十三天眾。同音皆隨喜。未來",
    "T51n2084_001:0827c04": "世造像。獲無量勝福。爾時世尊。亦復長跪",
    "T51n2084_001:0827c05": "合掌向像。於虛空中。百千化佛。亦皆合掌。其",
    "T51n2084_001:0827c06": "像躬低頭。世尊親為摩頂授記曰。吾滅後一",
    "T51n2084_001:0827c07": "千年外。當於此土為人天作大饒益。我諸弟",
    "T51n2084_001:0827c08": "子。以付屬汝。若有眾生。於佛滅後造像。幡華",
    "T51n2084_001:0827c09": "眾香持用供養。是人來世。必得見佛。出生死",
    "T51n2084_001:0827c10": "苦。爾時優填王。白世尊言。前佛滅度造像者。",
    "T51n2084_001:0827c11": "猶在世不。佛言。我以佛眼普見十方。前佛滅",
    "T51n2084_001:0827c12": "度後造像者。皆生十方佛前。無有一人猶在",
    "T51n2084_001:0827c13": "生死。但造菩薩像者。故留在世。瓶沙王是也。",
    "T51n2084_001:0827c14": "爾時木像。白生佛言。世尊前進。可入精舍。世",
    "T51n2084_001:0827c15": "尊亦語像言。止止不須說。我緣將盡。入滅不",
    "T51n2084_001:0827c16": "久。汝在世間。久利眾生。在前而入滅。若在後",
    "T51n2084_001:0827c17": "者。人生輕慢。再三往復。其像進却還本位。於",
    "T51n2084_001:0827c18": "是世尊自移於寺邊小精舍之內。與像異處。",
    "T51n2084_001:0827c19": "相去二十步。優填王。歡喜不能自勝。於時五",
    "T51n2084_001:0827c20": "王白世尊曰。當云何造立神寺。爾時世尊申",
    "T51n2084_001:0827c21": "右手。從地中出迦葉佛寺。以此為法。時五王",
    "T51n2084_001:0827c22": "即於彼處。起大神寺。安置其像而去云云。",
    "T51n2084_001:0827c23": "第二影勝大王畫釋迦像感應(出毘奈耶律文)",
    "T51n2084_001:0827c24": "佛在竹林園。時贍部州內有二大城。一名花",
    "T51n2084_001:0827c25": "子。二名勝音。此之二城。互有衰盛。時勝音城",
    "T51n2084_001:0827c26": "人民富盛。王名仙道。正法治國。無怨病苦。五",
    "T51n2084_001:0827c27": "穀成就。夫人名頂髻。有二大臣。一名利益。二",
    "T51n2084_001:0827c28": "名除患。時王舍城王名影勝。夫人名勝身。太",
    "T51n2084_001:0827c29": "子名未生怨。大臣名行雨。爾時仙道大王。朝",
    "T51n2084_001:0828a01": "集大會。告眾人曰。頗有餘國豐樂與我國相",
    "T51n2084_001:0828a02": "似不。時有摩揭陀國興易之人白王。於東方",
    "T51n2084_001:0828a03": "有王舍城。其國與王國相似。仙道聞之。於影",
    "T51n2084_001:0828a04": "勝生愛念心。問大臣曰。彼國何所乏。答謂。彼",
    "T51n2084_001:0828a05": "處無寶。王以妙寶盛滿金篋。并以勅書遣使。",
    "T51n2084_001:0828a06": "送與影勝王。王覽書并聞國信。大歡喜曰。彼",
    "T51n2084_001:0828a07": "國何乏少。諸人答。彼無好疊。時王即以國",
    "T51n2084_001:0828a08": "所出大疊盛箱篋。准知上事報仙道王。并致",
    "T51n2084_001:0828a09": "書信。刻勝音城仙道王。見慶喜問使者曰。",
    "T51n2084_001:0828a10": "王之形狀如何。報曰。其形長大。一似大王。性",
    "T51n2084_001:0828a11": "行雄猛。躬為征戰。王即依量造五德上甲。令",
    "T51n2084_001:0828a12": "使送者。一盛熱之時著便涼冷。二刀斫不入。",
    "T51n2084_001:0828a13": "三箭射不穿。四避諸毒。五能發光明。王甲造",
    "T51n2084_001:0828a14": "畢裁勅書。送使者持去奉影勝。王覽書視甲。",
    "T51n2084_001:0828a15": "心生希有。商量准直金錢十億。使憂念。我",
    "T51n2084_001:0828a16": "國無此。如何酬耶。時行雨大臣。見王帶憂色",
    "T51n2084_001:0828a17": "問由。王具答。大臣曰。彼國王唯贈一領寶",
    "T51n2084_001:0828a18": "甲。王之國內有佛。之人中妙寶。十方無與等",
    "T51n2084_001:0828a19": "者。王曰。誠有此事。欲如之何。大臣曰。可於",
    "T51n2084_001:0828a20": "疊上畫世尊像。遣使馳送。王曰。若爾白佛。時",
    "T51n2084_001:0828a21": "王以事白佛。佛言。善哉妙意。可畫一鋪佛像",
    "T51n2084_001:0828a22": "送與彼王。其畫像法。先畫像已。於其像下書",
    "T51n2084_001:0828a23": "三歸依。次書五學處。即五戒也。次書十二緣",
    "T51n2084_001:0828a24": "生流轉還滅。上邊書二頌。頌曰。",
    "T51n2084_001:0828a25": "　汝當求出離　　於佛教勤精",
    "T51n2084_001:0828a26": "　能降生死中　　如象推草舍",
    "T51n2084_001:0828a27": "　於此法律中　　常修不放逸",
    "T51n2084_001:0828a28": "　能竭煩惱海　　當盡苦邊際",
    "T51n2084_001:0828a29": "書訖授使。應報洗曰。汝持畫像至本國時。",
    "T51n2084_001:0828b01": "可於廣之處懸繒幡蓋。香花布列盛設莊嚴。",
    "T51n2084_001:0828b02": "方開其像。若有問此是何物。答彼言。此是世",
    "T51n2084_001:0828b03": "尊形像。捨於王位成正覺。下字義次第可答",
    "T51n2084_001:0828b04": "之。時影勝王歡喜而去。具畫像書其事狀。收",
    "T51n2084_001:0828b05": "金銀函。作勅書報仙道王。仙已開讀忿怒。告",
    "T51n2084_001:0828b06": "大臣曰。未知彼國有何奇異勝妙信物。書云。",
    "T51n2084_001:0828b07": "可兩驛手平治道路。嚴飾城隍。花蓋幢幡集",
    "T51n2084_001:0828b08": "諸人眾。遣我自領四兵遠出迎攝。仙道看此",
    "T51n2084_001:0828b09": "形呪。意欲相輕。卿等宜應集四兵。我自親",
    "T51n2084_001:0828b10": "往。伐摩揭陀國。大臣奏曰。曾聞彼王大度量。",
    "T51n2084_001:0828b11": "不可輕大王。今可順其言。王如封書陳供。引",
    "T51n2084_001:0828b12": "至城邑。開畫像瞻仰而住。于時中國商人共",
    "T51n2084_001:0828b13": "來。異口同音。唱南謨佛陀等。王聞之遍體毛",
    "T51n2084_001:0828b14": "竪。次第問其義。商人具答。王誦其文還宮。依",
    "T51n2084_001:0828b15": "文思惟。至天明不起于座。得初果慶悅說偈",
    "T51n2084_001:0828b16": "曰。",
    "T51n2084_001:0828b17": "　敬禮大醫王　　善療於心病",
    "T51n2084_001:0828b18": "　世尊雖在遠　　能令惠眼明",
    "T51n2084_001:0828b19": "即以書報影勝曰。我賴仁恩見真諦。欲見苾",
    "T51n2084_001:0828b20": "芻。令來至此。影勝讀書白佛。佛觀知迦多演",
    "T51n2084_001:0828b21": "那。於彼有緣。便命遣之受教。時五百苾芻。往",
    "T51n2084_001:0828b22": "勝音城。時影勝報仙道曰。承悟緣生得初果。",
    "T51n2084_001:0828b23": "欲相見苾芻。佛言。五百苾芻。遠起祈請。仁自",
    "T51n2084_001:0828b24": "來迎。造一大寺。營五百房。得福無量。仙道讀",
    "T51n2084_001:0828b25": "書已如言。尊者隨機說法。或得羅漢。乃至",
    "T51n2084_001:0828b26": "發趣大乘。時宮內女人請尊者。不許入女人",
    "T51n2084_001:0828b27": "中說法。有比丘尼。為彼可說法。仙道作書報",
    "T51n2084_001:0828b28": "影勝。影勝白佛。遣世羅等五百尼。受教往為",
    "T51n2084_001:0828b29": "說法。時月光夫人。命終生天上。來下驚覺大",
    "T51n2084_001:0828c01": "王。王悲喜作是念。我可立頂髻太子為王。而",
    "T51n2084_001:0828c02": "我出家。以狀告二大臣。臣聞已流淚。命頂髻",
    "T51n2084_001:0828c03": "以告之。太子悲泣。王鳴鼓宣鈴。普告國人。",
    "T51n2084_001:0828c04": "時荷恩啼泣。多出財寶。廣設無遮會。王將一",
    "T51n2084_001:0828c05": "侍者。徒步而去。向王舍城。太子國人。皆隨後",
    "T51n2084_001:0828c06": "送前而歸。其王漸去。至王舍城。在一園中告",
    "T51n2084_001:0828c07": "影勝。聞已修治道路。引四兵至仙道王所。共",
    "T51n2084_001:0828c08": "相慰問。乘一馬入城問由來。答於世尊所。欲",
    "T51n2084_001:0828c09": "求出家。即共詣佛所。佛言善來。髻髮自落。如",
    "T51n2084_001:0828c10": "百歲苾芻。影勝禮佛而出。仙道苾芻。依眾而",
    "T51n2084_001:0828c11": "好之耳(取意略出)。",
    "T51n2084_001:0828c12": "第三漢土最初釋迦像感應(出名王[王*巽]冥祥記等文)",
    "T51n2084_001:0828c13": "漢明帝夢見神人。形垂二丈。身黃金色。頂",
    "T51n2084_001:0828c14": "佩日光。以問群臣。或對曰。西方有神。其號曰",
    "T51n2084_001:0828c15": "佛。形如階下所夢。於是發使天竺。寫致經",
    "T51n2084_001:0828c16": "像。表之中夏。自天子王侯。咸敬事之。聞人死",
    "T51n2084_001:0828c17": "精神不滅。莫不懼然自失。初使者蔡堷。將",
    "T51n2084_001:0828c18": "西域沙門迦葉摩騰。齎優填王畫釋迦佛像。",
    "T51n2084_001:0828c19": "帝主之如夢所見。乃遣畫工。圖之數本。於南",
    "T51n2084_001:0828c20": "宮清涼臺。及高陽門顯節壽陵上供養。又於",
    "T51n2084_001:0828c21": "白馬寺壁畫。千乘萬騎。遶塔三匝。遶像亦爾",
    "T51n2084_001:0828c22": "也。如法傳備載矣。",
    "T51n2084_001:0828c23": "第四梁祖武帝迎請釋迦像感應",
    "T51n2084_001:0828c24": "梁祖武帝。以天鑒元年正月八日。夢檀像入",
    "T51n2084_001:0828c25": "國。因發詔募往迎。案佛遊天竺記及双卷優",
    "T51n2084_001:0828c26": "填王經之佛。上忉利天。一夏為母說法。王",
    "T51n2084_001:0828c27": "臣思見于國王遣三十二匠。及齎栴檀請大",
    "T51n2084_001:0828c28": "目連神力。運往令圖佛相。既如所願圖了。還",
    "T51n2084_001:0828c29": "返坐高五尺。在祇洹寺。至令供養。帝欲迎請",
    "T51n2084_001:0829a01": "此像。時決勝將軍郝騫父花等八十人。應募",
    "T51n2084_001:0829a02": "往達。具狀祈請舍衛王曰。此中天上像。不",
    "T51n2084_001:0829a03": "可緣邊。乃令三十二匠。更剋此檀人圖一相。",
    "T51n2084_001:0829a04": "卯時運手至午便就。相好具足。而像頂放光。",
    "T51n2084_001:0829a05": "降微細雨。并有異香。故優填王經云。真身既",
    "T51n2084_001:0829a06": "隱。以二像現。普為眾生。深作利益者是也。騫",
    "T51n2084_001:0829a07": "等負第二像行數萬里。備曆艱以具聞。又渡",
    "T51n2084_001:0829a08": "大海。[曰/月]涉風波。隨波至山。糧食又盡。所將人",
    "T51n2084_001:0829a09": "眾及傳送者。身多害歿。逢諸猛獸。一心念。乃",
    "T51n2084_001:0829a10": "聞像後有甲冑聲。又聞鐘聲。巖側有僧。端坐",
    "T51n2084_001:0829a11": "樹下。騫發負像。下置其前。僧起禮像。騫等禮",
    "T51n2084_001:0829a12": "僧。僧授澡灌令飲。並得飽滿。僧曰。此像名三",
    "T51n2084_001:0829a13": "藐三佛陀。金毘羅王。自從至彼大作佛事。語",
    "T51n2084_001:0829a14": "須臾失之。爾夜僉夢見神。曉共圖之。至天",
    "T51n2084_001:0829a15": "鑒十年四月五日。騫等達于揚都。帝與百僚",
    "T51n2084_001:0829a16": "徒行四十里。迎還太極殿建。齋度人大赦獻",
    "T51n2084_001:0829a17": "殺。但是弓刀預等。並作蓮花塔。帝由此蔬",
    "T51n2084_001:0829a18": "食斷慾。至大津三年五月崩。湘東王在江淩",
    "T51n2084_001:0829a19": "即位。號無承坐。遣人從揚都迎。上至荊都。承",
    "T51n2084_001:0829a20": "光殿供養。後梁大定八年。於城北靜陵。造大",
    "T51n2084_001:0829a21": "明寺。乃以像歸之。今現在多有傳寫流云云。",
    "T51n2084_001:0829a22": "第五造釋迦像死從閻羅王宮被還感應",
    "T51n2084_001:0829a23": "(出傳)",
    "T51n2084_001:0829a24": "凝觀寺僧法慶。開皇三年。造夾紵釋迦立像",
    "T51n2084_001:0829a25": "一軀。舉高一丈六尺。像功未畢。慶身遂卒。其",
    "T51n2084_001:0829a26": "日又有寶昌寺僧大智。死後經三日。亦便蘇",
    "T51n2084_001:0829a27": "活。遂向寺僧說云。於閻羅王前。見僧法慶有",
    "T51n2084_001:0829a28": "憂色。少時之間。又見像來。王前遽來。下階合",
    "T51n2084_001:0829a29": "掌禮拜此像。像謂王曰。法慶造我。今未畢。奈",
    "T51n2084_001:0829b01": "何令死。王自顧問一人曰。法慶令死未。答",
    "T51n2084_001:0829b02": "命未合終。而食斷已盡。王曰。可給荷葉。命終",
    "T51n2084_001:0829b03": "其福業也。俄而不見。大智蘇活。為寺僧說之。",
    "T51n2084_001:0829b04": "乃今於凝觀寺看之。須臾之間。遂法慶蘇活。",
    "T51n2084_001:0829b05": "所說與大智不殊。法慶蘇後。常食荷葉。以為",
    "T51n2084_001:0829b06": "佳味。及噉餘食終不得。下像之後數年乃",
    "T51n2084_001:0829b07": "卒。其像儀相圓滿。屢放光明。此寺雖廢。其像",
    "T51n2084_001:0829b08": "現存云云。",
    "T51n2084_001:0829b09": "第六唐隴西李太安妻為安造釋迦像救",
    "T51n2084_001:0829b10": "死感應(出冥報記)",
    "T51n2084_001:0829b11": "唐隴西李太安。工部尚書太高之兄也。武德",
    "T51n2084_001:0829b12": "中太高住越州總管。太安自京往看之。太高",
    "T51n2084_001:0829b13": "遣奴婢數人。從兄歸。至穀州度橋宿逆旅。其",
    "T51n2084_001:0829b14": "奴有謀殺太安者。候其眠熟。夜已過半。奴以",
    "T51n2084_001:0829b15": "小釰刺太安頸。刃著床。奴因不拔以逃。太安",
    "T51n2084_001:0829b16": "驚覺呼奴。其不叛者。奴婢欲拔刀。太安曰。拔",
    "T51n2084_001:0829b17": "刀便死。可先取紙筆作書。懸官亦至。因為拔",
    "T51n2084_001:0829b18": "刀。洗瘡加藥。太安遂絕。忽如夢者見。一切物",
    "T51n2084_001:0829b19": "長尺餘。闊厚四五寸。狀似猪肉。地二尺許。從",
    "T51n2084_001:0829b20": "戶入來至床前。其中有語曰。忽還我猪肉。太",
    "T51n2084_001:0829b21": "安曰。我不食猪肉。何緣負汝。即聞戶外有",
    "T51n2084_001:0829b22": "言錯非也。此物即還從戶出。太安仍見。庭前",
    "T51n2084_001:0829b23": "有池。池水清淺可愛。池西岸上有金像。可高",
    "T51n2084_001:0829b24": "五寸。須臾漸大。而化成為僧。被袈裟甚新淨。",
    "T51n2084_001:0829b25": "謂太安曰。被傷我今為汝將痛去。汝當平復。",
    "T51n2084_001:0829b26": "還家念佛修善也。因以手摩太安頭瘡而去。",
    "T51n2084_001:0829b27": "太安得此形狀見僧背。有紅繒補袈裟。可方",
    "T51n2084_001:0829b28": "寸計甚分明。既而太安覺。遂蘇而瘡亦復不",
    "T51n2084_001:0829b29": "痛。能起坐食十數日。京宅子弟迎至家。家人",
    "T51n2084_001:0829c01": "觀故來視太安。為說被傷由狀。及見像事。有",
    "T51n2084_001:0829c02": "一婢左傍聞說。因言太安之家初行也。安妻",
    "T51n2084_001:0829c03": "使婢詣像工為造佛像。成以綵畫衣。有一點",
    "T51n2084_001:0829c04": "朱污像背上。當令工去之不肯。今仍在形狀。",
    "T51n2084_001:0829c05": "如君所說。太安因與妻及家人。共起觀像。乃",
    "T51n2084_001:0829c06": "同所見。無異其背點宛然補處。於是歎異。信",
    "T51n2084_001:0829c07": "知聖教不虛。遂加崇信佛法。彌慇禮敬。益年",
    "T51n2084_001:0829c08": "不死。自佛法東流已來。靈像感應者。述不能",
    "T51n2084_001:0829c09": "盡。無如此像矣。",
    "T51n2084_001:0829c10": "第七悟真寺沙門釋惠鏡造釋迦彌陀像",
    "T51n2084_001:0829c11": "見淨土相感應(新錄)",
    "T51n2084_001:0829c12": "悟真寺釋惠鏡。本淄州人也。出家已後蔬食",
    "T51n2084_001:0829c13": "苦行。頗有工巧能。心欣淨土。自造釋迦彌陀",
    "T51n2084_001:0829c14": "二像。供養禮拜。生年六十有七。正月十五日",
    "T51n2084_001:0829c15": "夜。夢有一人沙門。身黃金色。謂鏡曰。汝欲見",
    "T51n2084_001:0829c16": "淨土否。唯願得見。復欲見佛否。答唯願欲見。",
    "T51n2084_001:0829c17": "時沙門以一鉢授鏡曰。汝應見鉢內。即向鉢",
    "T51n2084_001:0829c18": "內。忽見廣博莊嚴淨土。以眾寶莊嚴。黃金",
    "T51n2084_001:0829c19": "為地。金繩界道。宮殿樓閣。重重無盡。諸天童",
    "T51n2084_001:0829c20": "子。遊止其中。聲聞菩薩海會眾。圍繞世尊。而",
    "T51n2084_001:0829c21": "為說法。爾時沙門在前。鏡在後。漸進佛前。至",
    "T51n2084_001:0829c22": "佛所已。忽然不見沙門。鏡合掌而立。佛言。汝",
    "T51n2084_001:0829c23": "識前導沙門不。答不知之。佛言。汝所造釋迦",
    "T51n2084_001:0829c24": "像也。又復識我否。答不識。復曰。汝所造阿彌",
    "T51n2084_001:0829c25": "陀像是也。釋迦如父我如母。娑婆世界眾生",
    "T51n2084_001:0829c26": "如赤子。譬如父母有多子。幼稚無識。墮於深",
    "T51n2084_001:0829c27": "泥。父入深泥。抱持其子。置於高岸。其母在",
    "T51n2084_001:0829c28": "岸。抱持養育。教誘不還本泥。本我等亦然。釋",
    "T51n2084_001:0829c29": "迦教化娑婆濁惡愚癡眾生。為開避引導。示",
    "T51n2084_001:0830a01": "其淨土路。我在淨土。攝取不退還。鏡聞之語。",
    "T51n2084_001:0830a02": "歡喜踊躍。欲見如來。忽然無所見。夢覺身心",
    "T51n2084_001:0830a03": "安樂。如入禪定。彌信禮供二如來像。又復",
    "T51n2084_001:0830a04": "夢見前沙門。告鏡曰。汝十二年後。當生淨土。",
    "T51n2084_001:0830a05": "聞是語已。晝夜身心不怠。七十有九而卒。隣",
    "T51n2084_001:0830a06": "房僧夢。百千聖眾。自西來迎惠鏡去。微細音",
    "T51n2084_001:0830a07": "樂在空。一時聞者蓋多矣。",
    "T51n2084_001:0830a08": "第八健陀羅國二貧人各一金錢共畫一",
    "T51n2084_001:0830a09": "像感應(出西域記)",
    "T51n2084_001:0830a10": "健陀羅國有畫佛像。高一丈六尺。自胸以上。",
    "T51n2084_001:0830a11": "分現兩身。從胸已下。合為一體。聞之耆舊曰。",
    "T51n2084_001:0830a12": "初有貧士。偏力自濟。得一金錢。願造佛像。謂",
    "T51n2084_001:0830a13": "畫工曰。我今欲圖如來妙相。有一金錢。酬功",
    "T51n2084_001:0830a14": "尚少。宿心憂貧迫於貧乏。時彼畫工。[竺二+金]其至",
    "T51n2084_001:0830a15": "誠。無云價直。許為成功。復有一人。事同前",
    "T51n2084_001:0830a16": "迹。持一金錢。求畫佛像。畫士是時受二人錢。",
    "T51n2084_001:0830a17": "求妙丹青。共畫一像。二人同日。俱來禮敬。畫",
    "T51n2084_001:0830a18": "工同指一像。示彼二人而謂之曰。此是汝之",
    "T51n2084_001:0830a19": "佛像也。二人相視。若有所懷。畫工心知其疑",
    "T51n2084_001:0830a20": "也。謂二人曰。何思慮之久乎。凡所受物。毫釐",
    "T51n2084_001:0830a21": "不虧。斯言不謬。像必神變。言聲未靜。像現靈",
    "T51n2084_001:0830a22": "異。分身交影。光相照者。二人悅服。心信歡喜",
    "T51n2084_001:0830a23": "矣。",
    "T51n2084_001:0830a24": "第九唐幽州漁陽縣虞安良助他人造釋",
    "T51n2084_001:0830a25": "迦像免苦感應",
    "T51n2084_001:0830a26": "幽州漁陽縣安良。姓虞氏。家族以殺生為業。",
    "T51n2084_001:0830a27": "良所殺生。不知幾千萬億。又復不識修功德。",
    "T51n2084_001:0830a28": "恒云。修善者必衰。生年三十七。遊獵落馬。悶",
    "T51n2084_001:0830a29": "絕頓氣盡。經半日方活。起悲泣投身於大地。",
    "T51n2084_001:0830b01": "悔過於淨天云。吾謬吾謬。奴婢問所由。良",
    "T51n2084_001:0830b02": "久而曰。吾初悶絕之時。二人馬頭牛頭。以火",
    "T51n2084_001:0830b03": "車來投入吾身。猛火燒身。苦痛無量。時有一",
    "T51n2084_001:0830b04": "人綵服僧。來以水灑車上。以手拒逆火。身心",
    "T51n2084_001:0830b05": "苦息。至于閻魔法王所。王見沙門。從階走下。",
    "T51n2084_001:0830b06": "合掌恭敬白言。何故來坐。僧曰。此罪人是我",
    "T51n2084_001:0830b07": "檀越。欲乞暫命。王曰。惡人也。不可放還。但",
    "T51n2084_001:0830b08": "大師故來不可惜之。僧將我還。良心懷疑怪。",
    "T51n2084_001:0830b09": "助我不審。誰即問僧。答曰。汝不識否。汝兄安",
    "T51n2084_001:0830b10": "通發心。造釋迦像。汝依緣投錢三十文。助彼",
    "T51n2084_001:0830b11": "造像。既投少錢令造我像。是故來救汝。見綵",
    "T51n2084_001:0830b12": "服以為驗。言已不見。以是因緣故。悔過悲責。",
    "T51n2084_001:0830b13": "迺過安通家。兄像全同所見。被服感悟。自造",
    "T51n2084_001:0830b14": "像矣。",
    "T51n2084_001:0830b15": "第十北印度僧伽補羅國沙門達磨流支",
    "T51n2084_001:0830b16": "感釋迦像驚感應(出常慜遊歷記)",
    "T51n2084_001:0830b17": "沙門常慜發大誓願。遠詣西方禮如來。所行",
    "T51n2084_001:0830b18": "遺跡。至北印度僧伽補羅國。有石塔高二十",
    "T51n2084_001:0830b19": "餘丈。傍有新精舍。刻檀釋迦彌勒坐像。若至",
    "T51n2084_001:0830b20": "心祈請。必示妙身告吉凶。源始於耆舊。數十",
    "T51n2084_001:0830b21": "年前。有一比丘。梵云梵達磨流支。唐云法",
    "T51n2084_001:0830b22": "愛。住石塔側。發願欲造慈氏菩薩像。時有外",
    "T51n2084_001:0830b23": "國沙門。投宿法愛房。讚嘆佛經大義。愛聞歡",
    "T51n2084_001:0830b24": "喜。互述曲念。愛曰。吾欲生兜率。將造慈氏",
    "T51n2084_001:0830b25": "像。沙門曰。發願若欲生兜率。應造釋迦像。慈",
    "T51n2084_001:0830b26": "氏是釋迦弟子。三會得脫之人。釋迦遺法弟",
    "T51n2084_001:0830b27": "子。若力所及。應造二像。若力不及。先釋迦",
    "T51n2084_001:0830b28": "造。所以者。今此三界。皆是大師有。自說言。",
    "T51n2084_001:0830b29": "唯我一人能為救護。公是豈不思恩分耶。愛",
    "T51n2084_001:0830c01": "曰。釋迦入滅。無未來化。豈助當生。堅執不改。",
    "T51n2084_001:0830c02": "各各眠臥。更分曉漏。愛頓眠覺。悲泣投五體",
    "T51n2084_001:0830c03": "於地。外國沙門問由緒。答曰。吾夢見金人身",
    "T51n2084_001:0830c04": "長丈餘。即以軟語而告之曰。汝是弟子。蒙我",
    "T51n2084_001:0830c05": "調伏劫久。謬謂永滅。實常住不滅。今此三界",
    "T51n2084_001:0830c06": "皆我有。眾生日用不知。三界之中草木叢林",
    "T51n2084_001:0830c07": "地。及虛空眾生所食穀麥等。皆是我身之所",
    "T51n2084_001:0830c08": "反為。十方諸佛助我化。如何輕慢不肯造像。",
    "T51n2084_001:0830c09": "汝若不造我像。遂不可生兜率天上。既輕其",
    "T51n2084_001:0830c10": "師。惠氏讚之耶。亦不可往十方淨土。諸佛",
    "T51n2084_001:0830c11": "助我。豈欲輕我。說是語隱而不見。爾時外國",
    "T51n2084_001:0830c12": "沙門。亦無所去。而頓不見。法愛憂悲。捨衣鉢",
    "T51n2084_001:0830c13": "資。造此二像。精舍是國人民共所結搆也。慜",
    "T51n2084_001:0830c14": "停住多日。祈請所求而去云云。",
    "T51n2084_001:0830c15": "第十一鷄頭摩寺五通菩薩請阿彌陀佛",
    "T51n2084_001:0830c16": "圖寫感應(出感通錄引西域傳)",
    "T51n2084_001:0830c17": "相傳。昔天竺鷄頭摩寺五通菩薩。往安樂世",
    "T51n2084_001:0830c18": "界。請阿彌陀佛娑婆眾生。欲生淨土。無佛形",
    "T51n2084_001:0830c19": "像。願力莫由。請垂降許。佛言。汝且前去。尋",
    "T51n2084_001:0830c20": "當現彼。及菩薩還。其像已至。一佛五十菩薩。",
    "T51n2084_001:0830c21": "各坐蓮華。在樹葉上。菩薩取葉所在。圖寫流",
    "T51n2084_001:0830c22": "布遠近矣。",
    "T51n2084_001:0830c23": "第十二隋安樂寺釋惠海圖尊無量壽像",
    "T51n2084_001:0830c24": "感應(出唐高僧傳)",
    "T51n2084_001:0830c25": "隋江都安樂寺釋惠海。俗姓張氏。清河武城",
    "T51n2084_001:0830c26": "人也。能閑經論。然以淨土為業。專精致感。忽",
    "T51n2084_001:0830c27": "有齊州僧道鈴。齎無量壽像來云。是天竺鷄",
    "T51n2084_001:0830c28": "頭摩寺五通菩薩。乘空往彼安樂世界。圖寫",
    "T51n2084_001:0830c29": "儀容。既冥會素情。深懷禮懺。乃覩神光炲爍。",
    "T51n2084_001:0831a01": "度所希幸。於是摸寫離苦。願生彼土。沒齒為",
    "T51n2084_001:0831a02": "念。至夜忽起。依常面西。禮戀跏趺。至曉方",
    "T51n2084_001:0831a03": "逝。顏色怡和。儼如神在。春秋六十有九矣。",
    "T51n2084_001:0831a04": "第十三隋朝僧道喻三寸阿彌陀像感應",
    "T51n2084_001:0831a05": "(出瑞應傳)",
    "T51n2084_001:0831a06": "隋朝僧道喻。於開覺寺。念阿彌陀佛。造栴檀",
    "T51n2084_001:0831a07": "長三寸。後道喻忽死。經七日却蘇云。初見一",
    "T51n2084_001:0831a08": "賢者。往生至寶池邊。賢者花三匝。花便開敷。",
    "T51n2084_001:0831a09": "遂入而坐。喻遶花三匝不為開。以手撥花。花",
    "T51n2084_001:0831a10": "隨萎落。阿彌陀佛告言。汝且歸彼國。懺悔眾",
    "T51n2084_001:0831a11": "罪。香湯沐浴。明星出時我來迎。汝造我像。因",
    "T51n2084_001:0831a12": "何太小。喻曰。心大即大。心小即小。言已像遍",
    "T51n2084_001:0831a13": "於虛空。即依香湯沐浴。一心懺悔。謂眾人曰。",
    "T51n2084_001:0831a14": "為喻念佛。明星出時。化佛來迎。光明眾皆聞",
    "T51n2084_001:0831a15": "見。即便命終。時開皇八年矣。",
    "T51n2084_001:0831a16": "第十四并州張元壽為亡親造阿彌陀像",
    "T51n2084_001:0831a17": "感應(出并州記)",
    "T51n2084_001:0831a18": "張元壽并州人。雖有善心。其家以殺生為業。",
    "T51n2084_001:0831a19": "双親亡沒。後斷殺生業。修念阿彌陀佛。發心",
    "T51n2084_001:0831a20": "為救双親。造阿彌陀佛三尺像。安置舊室。香",
    "T51n2084_001:0831a21": "花燈明。供養禮拜。其夢室中有光。光中乘",
    "T51n2084_001:0831a22": "蓮臺者二十餘人。於中二人。近於庭上呼元",
    "T51n2084_001:0831a23": "壽。壽即問誰。答吾是汝父母。雖解念佛三昧。",
    "T51n2084_001:0831a24": "好酒肉食。殺生魚鳥等多故。墮叫喚地獄。雖",
    "T51n2084_001:0831a25": "墮地獄。以念佛力。熱鐵融銅如涼水。昨日沙",
    "T51n2084_001:0831a26": "門身長三尺。來說法。同業者二十餘人。聞沙",
    "T51n2084_001:0831a27": "門說。皆離地獄。方生淨土。時熟以是因緣來",
    "T51n2084_001:0831a28": "告。在空中人者。即地獄中同業者也。說此事",
    "T51n2084_001:0831a29": "已。指西方而去。以所夢語僧。皆謂所造像。往",
    "T51n2084_001:0831b01": "地獄中救苦矣。",
    "T51n2084_001:0831b02": "第十五釋道如為救三途眾生造阿彌陀",
    "T51n2084_001:0831b03": "像感應(出并州記)",
    "T51n2084_001:0831b04": "釋道如是并州晉陽人也。乃是道綽禪師懸",
    "T51n2084_001:0831b05": "孫弟子。心含慈仁。悲四生苦。雖修淨業。先欲",
    "T51n2084_001:0831b06": "度他。發願為救三途眾生受苦。造阿彌陀丈",
    "T51n2084_001:0831b07": "六金像。貧道之力三年方成。精勤供養。在於",
    "T51n2084_001:0831b08": "像前夢。一人冥官。將金紙牒書曰。此是閻魔",
    "T51n2084_001:0831b09": "法王。隨喜師願牒書也。如即開見云。阿師為",
    "T51n2084_001:0831b10": "救三途受苦眾生。造阿彌陀像。入地獄教化",
    "T51n2084_001:0831b11": "眾生。宛如生佛。放光說法。利益不思議。地獄",
    "T51n2084_001:0831b12": "眾生業微輕者。皆離苦得樂。夢覺彌專其志。",
    "T51n2084_001:0831b13": "齋日像胸放光。但十人五六得見。或人夢。道",
    "T51n2084_001:0831b14": "如現金色身。入地獄中說法。或為餓鬼說法。",
    "T51n2084_001:0831b15": "以如此感應蓋多。定知所願不虛矣。",
    "T51n2084_001:0831b16": "第十六宋沙門釋僧高造丈六無量壽像",
    "T51n2084_001:0831b17": "感應(出梁高僧傳珠林中取意)",
    "T51n2084_001:0831b18": "宋江陵長沙寺沙門釋僧高。志操剛烈期西",
    "T51n2084_001:0831b19": "方。願造丈六無量壽像。功用既巨。積年不辦。",
    "T51n2084_001:0831b20": "聞湘州銅溪山廟甚鐃銅器。欲化導鬼神。取",
    "T51n2084_001:0831b21": "充成辦。遂州判史張邵。告事人源。請船數",
    "T51n2084_001:0831b22": "艘壯士百人。張曰。此廟靈驗。獄者輒斃。且蠻",
    "T51n2084_001:0831b23": "人守護。恐此難果。高曰。禑與君其共死則",
    "T51n2084_001:0831b24": "身留。張即給人船。未至一宿。神已預知。風",
    "T51n2084_001:0831b25": "震雲冥。鳥獸鳴呼。俄而高到。霧歇日明。未至",
    "T51n2084_001:0831b26": "廟屋。二十餘步。有兩銅鑊。各數百斛。見一大",
    "T51n2084_001:0831b27": "蛇。長十餘丈。從鑊騰出。亘身斷道。從者百人。",
    "T51n2084_001:0831b28": "悉皆退散。高乃勅服。而進振錫。告蛇曰。汝",
    "T51n2084_001:0831b29": "前世罪業故受蟒。不聞三寶。何由自拔。吾",
    "T51n2084_001:0831c01": "造丈六無量壽像。聞此鐃銅。遠來相詣。幸",
    "T51n2084_001:0831c02": "可開路使我得前。蛇乃舉[虱(乏之+虫)+米]頭。看高引身而",
    "T51n2084_001:0831c03": "去。高躬率人徒。捷取銅器。唯床頭唾壺。可容",
    "T51n2084_001:0831c04": "四舛。蝘[虫*彌]長尺有餘。踊躍出入。遂置不取。廟",
    "T51n2084_001:0831c05": "器重大少不收一。唯勝小者。船滿而歸。守廟",
    "T51n2084_001:0831c06": "之人。即蠻莫敢推拒。高還都鑄像。以元壽九",
    "T51n2084_001:0831c07": "年畢功。神表端嚴。威光偉曜。造像靈異聲傳",
    "T51n2084_001:0831c08": "矣。",
    "T51n2084_001:0831c09": "第十七阿彌陀佛化作鸚鵡鳥引起安息",
    "T51n2084_001:0831c10": "國感應(出外國記)",
    "T51n2084_001:0831c11": "安息國人不識佛法。居邊地鄙質愚氣。時有",
    "T51n2084_001:0831c12": "鸚鵡鳥。其色黃金青白文飾。能作人語。王臣",
    "T51n2084_001:0831c13": "人民共愛。身肥氣力弱。有人問曰。汝以何物",
    "T51n2084_001:0831c14": "為食。曰我聞阿彌陀佛唱以為食。身肥力強。",
    "T51n2084_001:0831c15": "若欲養我。可唱佛名。諸人競唱。鳥漸飛騰空",
    "T51n2084_001:0831c16": "中還住地。鳥曰。汝等欲見豐饒土不。答欲見",
    "T51n2084_001:0831c17": "之。鳥曰。若欲見當乘我羽。諸人乘其羽翼。力",
    "T51n2084_001:0831c18": "猶少弱。鳥勸令念佛。即飛騰虛空中。指西方",
    "T51n2084_001:0831c19": "而去。王臣歎異曰。此是阿彌陀佛。化作鳥身。",
    "T51n2084_001:0831c20": "引攝邊鄙。豈非現身往生。即於彼地立精舍。",
    "T51n2084_001:0831c21": "號鸚鵡寺。每齋日修念佛三昧。以其已來。安",
    "T51n2084_001:0831c22": "息國人。少識佛法。往生淨土者蓋多矣。",
    "T51n2084_001:0831c23": "第十八阿彌陀佛作大魚身引攝漁人感",
    "T51n2084_001:0831c24": "應(出外國記)",
    "T51n2084_001:0831c25": "執師子國西南極目不知幾里。有絕嶋。編居",
    "T51n2084_001:0831c26": "屋舍五百餘戶。捕鳥為食。更不聞佛法。時數",
    "T51n2084_001:0831c27": "千大魚。海渚寄來。一一作人語。唱南無阿彌",
    "T51n2084_001:0831c28": "陀佛。海人見之。不了所由。唯依唱言。名阿彌",
    "T51n2084_001:0831c29": "陀魚。有人唱阿彌陀。魚漸近岸。頻唱殺之而",
    "T51n2084_001:0832a01": "不去。肉甚美。若諸人久唱。所執取者。肉味最",
    "T51n2084_001:0832a02": "上。少唱得者辛苦之。一渚漁人。耽嗜魚肉。唱",
    "T51n2084_001:0832a03": "阿彌陀佛名為業。初食者一人壽盡。命終三",
    "T51n2084_001:0832a04": "月之後。乘紫雲放光明。來至海渚濱。告諸人",
    "T51n2084_001:0832a05": "曰。吾是捕魚之中老首。命終生極樂世界。其",
    "T51n2084_001:0832a06": "大魚者。阿彌陀如來化作。彼佛哀愍我等愚",
    "T51n2084_001:0832a07": "氣。作大魚身。勸進念佛三昧。若不信者。當見",
    "T51n2084_001:0832a08": "魚骨。皆是蓮花。諸人歡喜。見所捨骨。皆是蓮",
    "T51n2084_001:0832a09": "花。見者感悟。斷殺生念阿彌陀佛。所居之人。",
    "T51n2084_001:0832a10": "皆生淨土。空荒年久。執師子國師子賢大阿",
    "T51n2084_001:0832a11": "羅漢。乘神通往到彼島。傳說如此矣。",
    "T51n2084_001:0832a12": "第十九信婦言稱阿彌陀佛名感應",
    "T51n2084_001:0832a13": "(出外國賢聖記)",
    "T51n2084_001:0832a14": "昔天竺阿輸沙國中。有一婆羅門。愚癡不信。",
    "T51n2084_001:0832a15": "惡業嚴身。其婦淨信。解念佛定。婦每勸夫曰。",
    "T51n2084_001:0832a16": "汝可念無量壽佛。夫不隨。此婆羅門多欲愛",
    "T51n2084_001:0832a17": "婦。情深染著。不知厭足。時婦曰。夫婦如双",
    "T51n2084_001:0832a18": "羽。汝如何不似我行。既不隨我心。我亦汝不",
    "T51n2084_001:0832a19": "隨。眾不順情。時婆羅門曰。我愚癡故。不能持",
    "T51n2084_001:0832a20": "汝行。將如何。婦曰。汝定一時。我修念佛定訖",
    "T51n2084_001:0832a21": "擊金鼓時。將唱南無阿彌陀佛。入寢屋方交",
    "T51n2084_001:0832a22": "臥。婆羅門如言而行。三年後依微疾而卒。脇",
    "T51n2084_001:0832a23": "下尚暖。婦疑不葬。五日方活。悲泣謂婦言。吾",
    "T51n2084_001:0832a24": "死入鑊湯地獄。羅剎婆以鐵杖打罪人。打動",
    "T51n2084_001:0832a25": "鑊緣。即謂汝金鼓聲。不覺高聲唱南無阿彌",
    "T51n2084_001:0832a26": "陀佛。爾時地獄如涼池。蓮花彌滿其中。聲所",
    "T51n2084_001:0832a27": "及罪人皆生淨土。羅剎白王。王放還吾曰。以",
    "T51n2084_001:0832a28": "此奇事傳說人間。即說一偈云。",
    "T51n2084_001:0832a29": "　若人造多罪　　應墮地獄中",
    "T51n2084_001:0832b01": "　纔聞彌陀名　　猛火為清冷",
    "T51n2084_001:0832b02": "婆羅門憶持而再說。聞者歡喜矣。",
    "T51n2084_001:0832b03": "第二十十念往生感應(出淨土論)",
    "T51n2084_001:0832b04": "聞有一人不識姓名。其性麁險。不信因果。常",
    "T51n2084_001:0832b05": "以殺獵為業。遇疾臨終。備見地獄苦具。及所",
    "T51n2084_001:0832b06": "殺眾生。並來債命。其人悔曰。我平生不信師",
    "T51n2084_001:0832b07": "僧語。今日所見。果如經說。遂告家中人曰。汝",
    "T51n2084_001:0832b08": "等教我。兒等報云。若為相救。其人告曰。汝",
    "T51n2084_001:0832b09": "若不能救我者。急遣一人。就寺請一師。來救",
    "T51n2084_001:0832b10": "我也。即依其言。請得一僧。其人見僧。悲泣而",
    "T51n2084_001:0832b11": "言。願師。慈悲急救弟子。僧報云。旦越平生不",
    "T51n2084_001:0832b12": "信三寶。今日垂終。卒救難得也。其人云。實",
    "T51n2084_001:0832b13": "爾。師讀佛經。如弟子罪人。命終之時有救法",
    "T51n2084_001:0832b14": "不。僧答曰。觀經有文。其文云云。忽然踊躍歡",
    "T51n2084_001:0832b15": "喜。云佛言有地獄。如言即有者。佛言十念得",
    "T51n2084_001:0832b16": "往生。弟子定得往生也。即告家人曰。可持火",
    "T51n2084_001:0832b17": "來。家人莊火香爐授其人。語曰。我今小時。即",
    "T51n2084_001:0832b18": "入地獄。在爐鑊中。何用香爐。可將火來著我",
    "T51n2084_001:0832b19": "手中。遂左手莊火。右手握香。面向西方。至心",
    "T51n2084_001:0832b20": "念佛。未滿十念。即告眾云。佛從西來。大有徒",
    "T51n2084_001:0832b21": "眾。并放光明。授我花座。言畢即卒。此是十念",
    "T51n2084_001:0832b22": "往生也。",
    "T51n2084_001:0832b23": "第二十一釋雙惠圖造阿閦佛感應(出隨記)",
    "T51n2084_001:0832b24": "隋開皇中。有釋雙惠。不知何處人。一生期不",
    "T51n2084_001:0832b25": "退轉位。圖阿閦佛像一十體。又造同像一十",
    "T51n2084_001:0832b26": "二體。長三尺立像。專心祈請感應。夢感二人",
    "T51n2084_001:0832b27": "僧。一人自稱日光。一人自稱喜辟。汝識阿閦",
    "T51n2084_001:0832b28": "佛本願不。答粗知。二僧歡喜曰。善哉如汝。在",
    "T51n2084_001:0832b29": "濁惡世中。歸依阿閦佛。於一生中。入不退位。",
    "T51n2084_001:0832c01": "得生歡喜。覺已彌念。臨終啟眾曰。吾今往生",
    "T51n2084_001:0832c02": "歡喜國矣。",
    "T51n2084_001:0832c03": "第二十二造藥師形像得五十年壽感應",
    "T51n2084_001:0832c04": "(出三寶記)",
    "T51n2084_001:0832c05": "昔天竺有婆羅門。富貴而無子息。祈請自在",
    "T51n2084_001:0832c06": "天。其婦有身。九月滿足生男子。色貌端正。生",
    "T51n2084_001:0832c07": "眾人愛敬。時有一尼乾善占。相見不悅云。此",
    "T51n2084_001:0832c08": "兒有眾相。未足繼家業。餘壽二年。父母聞之",
    "T51n2084_001:0832c09": "生憂惱。如中毒箭。時有昔親友。作沙門洞達",
    "T51n2084_001:0832c10": "奧祕。問其因緣。具答上事。沙門云。汝依七佛",
    "T51n2084_001:0832c11": "法。造藥師如來形像。如法供養。即以白初齋",
    "T51n2084_001:0832c12": "日。如法式供養。父婆羅門夜夢。異服赤冠冥",
    "T51n2084_001:0832c13": "道乘青馬。捧札來造言。汝依七佛法。造像供",
    "T51n2084_001:0832c14": "養。更得子五十年壽。果後如夢矣。",
    "T51n2084_001:0832c15": "第二十三昔有一貴姓祈請藥師靈像得",
    "T51n2084_001:0832c16": "富貴感應(同記)",
    "T51n2084_001:0832c17": "昔聞天竺有一貴姓。甚貧乏乞食自活。所至",
    "T51n2084_001:0832c18": "城邑皆閉門戶。人皆名為閉門。常自憂悲。往",
    "T51n2084_001:0832c19": "詣藥師靈像寺中。右遶佛像。至心悔過。斷食",
    "T51n2084_001:0832c20": "五日。如夢從像出妙色身。似少像。告言。汝宿",
    "T51n2084_001:0832c21": "業頗滅。必得富饒。可還父母舊宅。覺後語已",
    "T51n2084_001:0832c22": "到舊宅。城廓頹壞。唯有朽柱梁木。信告勅兩",
    "T51n2084_001:0832c23": "日而住。以杖掘地。自然伏藏顯現。此即父母",
    "T51n2084_001:0832c24": "所畜收也。一年內得富貴。此即依佛力矣。",
    "T51n2084_001:0832c25": "第二十四貧人以一文銅錢供養藥師像",
    "T51n2084_001:0832c26": "得富貴感應(出冥志記)",
    "T51n2084_001:0832c27": "唐邊州有貧人。孤獨自活。家內唯有一文銅",
    "T51n2084_001:0832c28": "錢。女人思惟。此錢不可為一生資糧。當供佛",
    "T51n2084_001:0832c29": "像。即往伽藍。供養藥師靈像。經七日住隣縣",
    "T51n2084_001:0833a01": "有富家。其婦頓死。更求他女。良久不得隨情。",
    "T51n2084_001:0833a02": "更祈請同寺像。夢所感以彼孤女為婦。共得",
    "T51n2084_001:0833a03": "福壽。生三男二女。皆謂佛力矣。",
    "T51n2084_001:0833a04": "第二十五破戒者稱藥師名戒還得淨感",
    "T51n2084_001:0833a05": "應(出尚綩法師傳)",
    "T51n2084_001:0833a06": "昔有一比丘。往遊西域。欲請問得戒源由。發",
    "T51n2084_001:0833a07": "足到天竺。適見一人阿羅漢。即請問僧尼得",
    "T51n2084_001:0833a08": "戒不得戒。阿羅漢言。我是小乘聖者。不知菩",
    "T51n2084_001:0833a09": "薩僧尼等戒得不。汝在暫住。我上昇兜率。奉",
    "T51n2084_001:0833a10": "問彌勒。即入定向天。具問僧尼並得戒請靈",
    "T51n2084_001:0833a11": "驗。彌勒即取金花云。若邊地僧尼。取金花入",
    "T51n2084_001:0833a12": "羅漢手掌。不得莫入。發心既訖。得花安手其",
    "T51n2084_001:0833a13": "花入掌中。高一尺顯現。以此為驗。復問。若受",
    "T51n2084_001:0833a14": "戒已更有犯者。如何遠得所失。彌勒答。若",
    "T51n2084_001:0833a15": "聲聞法。犯性戒現身難得。若大乘法此事不",
    "T51n2084_001:0833a16": "難東方有土名淨瑠璃。佛名藥師。以本願故。",
    "T51n2084_001:0833a17": "破戒稱名。必得淨戒。比丘聞已。後說此事。聞",
    "T51n2084_001:0833a18": "者信受矣。",
    "T51n2084_001:0833a19": "第二十六夏侯均造藥師形像免罪感應",
    "T51n2084_001:0833a20": "(出靈應記)",
    "T51n2084_001:0833a21": "夏侯均者勇州人也。顯慶二年。受重病經四",
    "T51n2084_001:0833a22": "十餘日。昏亂悶絕而死。自被配作牛身。祈云。",
    "T51n2084_001:0833a23": "甞三度於陰師處受戒。兼受持藥師經。自造",
    "T51n2084_001:0833a24": "形像。自省無過。何遣作牛身受苦如此。均已",
    "T51n2084_001:0833a25": "被配磨坊。經二十四日苦使。後為勘受戒等。",
    "T51n2084_001:0833a26": "是實不虛。始得免罪。還蘇說此事矣。",
    "T51n2084_001:0833a27": "第二十七藥師如來救產苦感應(出藥師驗記)",
    "T51n2084_001:0833a28": "淄州有女人。有身十二月不得產。身體疲苦。",
    "T51n2084_001:0833a29": "骨髓[病丙+童]痛。舉聲啼哭。受沙門邁公教。稱藥師",
    "T51n2084_001:0833b01": "名。夢佛自來救。彌信隨唱。苦漸息產男子。人",
    "T51n2084_001:0833b02": "皆謂希奇矣。",
    "T51n2084_001:0833b03": "第二十八溫州司馬家室親屬一日之中",
    "T51n2084_001:0833b04": "造藥師像七軀感應(出靈應記)",
    "T51n2084_001:0833b05": "溫州司馬。得長病欲衰死。親屬奴婢。來集家",
    "T51n2084_001:0833b06": "室涕泣。既死經一日。親屬知識。至心歸依藥",
    "T51n2084_001:0833b07": "師。請除病應。一日造形像七軀。如法供養。至",
    "T51n2084_001:0833b08": "第二日。悶絕還活云。我出家時。從三人冥官",
    "T51n2084_001:0833b09": "被縛。過幽闇路。無人相從。至一城中。見有高",
    "T51n2084_001:0833b10": "座。玉冠神並坐。前有數千人。皆被枷鎖。問使",
    "T51n2084_001:0833b11": "者誰。答琰魔王也。時可活汝罪。時王召問。汝",
    "T51n2084_001:0833b12": "有作善不。答我未了志早死。王言。汝惡無量。",
    "T51n2084_001:0833b13": "定不可免脫地獄。爾時有異光。照司馬之身。",
    "T51n2084_001:0833b14": "王知而告。汝親屬奴婢。造七佛像。得延壽命。",
    "T51n2084_001:0833b15": "早可還人間。以是因緣。再得醒矣。",
    "T51n2084_001:0833b16": "第二十九造毘盧遮那佛像拂障難感應",
    "T51n2084_001:0833b17": "(出常慜記遊天竺記)",
    "T51n2084_001:0833b18": "釋常慜。發願尋聖迹遊天竺。日至中印度鞞",
    "T51n2084_001:0833b19": "索迦國。王城南道左右有精舍。高二十餘丈。",
    "T51n2084_001:0833b20": "中有毘盧遮那像。靈驗揭焉。凡有所求。皆得",
    "T51n2084_001:0833b21": "滿足。若有障難者。祈請必除。聞像緣起於耆",
    "T51n2084_001:0833b22": "舊。曰。昔此國神鬼喬亂。人民荒癈。有一尼乾",
    "T51n2084_001:0833b23": "子善占察。國王占國荒蕪。尼乾以籌印地云。",
    "T51n2084_001:0833b24": "荒神亂起障難。須歸大神。方得安穩。王聰明",
    "T51n2084_001:0833b25": "達歸宗。神中之大。不如佛陀。即造此毘盧遮",
    "T51n2084_001:0833b26": "那像。安置左右精舍。左彫鏤黃金。右用白銀。",
    "T51n2084_001:0833b27": "高咸二十丈。日日禮拜供養。爾時表夜叉童",
    "T51n2084_001:0833b28": "子。驅荒神惡鬼出國界。方無障難矣。",
    "T51n2084_001:0833b29": "第三十聖無動尊自稱無價馱婆感應",
    "T51n2084_001:0833c01": "(出祕密記)",
    "T51n2084_001:0833c02": "昔南天竺王子。厭世出家。弘持正法。誦聖無",
    "T51n2084_001:0833c03": "動明王。獨步曠野。明王現其身共為伴。自稱",
    "T51n2084_001:0833c04": "無價馱婆。奉事修行者。猶如世尊弟子給仕",
    "T51n2084_001:0833c05": "世尊。吾肩所繫帛巾。是其表幟也(馱婆此云奴婢。不用錢",
    "T51n2084_001:0833c06": "貫。名為無價。肩繫巾以為別異。聖無動尊。受他驅役。隨逐行者。如不用錢買奴相似。今自繫巾。表無價",
    "T51n2084_001:0833c07": "奴。自稱言不可謬也)。",
    "T51n2084_001:0833c08": "第三十一釋含照圖寫千佛像感應(出寺記)",
    "T51n2084_001:0833c09": "唐興善寺釋含照。發願圖千佛像。纔寫七佛",
    "T51n2084_001:0833c10": "像。不知九百九十三佛威儀手印。精誠祈請。",
    "T51n2084_001:0833c11": "流泣悔過。夢見九百九十三佛現木葉。歡喜",
    "T51n2084_001:0833c12": "圖寫。流布傳世矣。",
    "T51n2084_001:0833c13": "第三十二胎藏曼陀羅相傳感應(古錄)",
    "T51n2084_001:0833c14": "毘盧遮那如來說大悲胎藏曼陀羅王救護一",
    "T51n2084_001:0833c15": "切眾生金剛手傳受佛教。經數百年。傳付中",
    "T51n2084_001:0833c16": "印度世無厭寺達磨掬多。多謹傳弘。付斛飯",
    "T51n2084_001:0833c17": "王五十二代玄孫釋善無畏。無畏開元七年。",
    "T51n2084_001:0833c18": "從西國將曼陀羅圖來至此國。於玄宗皇帝",
    "T51n2084_001:0833c19": "朝為國師。翻譯大教大曼陀羅。設大旦場。諸",
    "T51n2084_001:0833c20": "尊放光。天雨細花而供養。其得感者。不可",
    "T51n2084_001:0833c21": "單記矣。",
    "T51n2084_001:0833c22": "第三十三金剛界曼陀羅傳弘感應(古錄)",
    "T51n2084_001:0833c23": "昔金剛薩埵。親於毘盧舍那佛前。受金剛界",
    "T51n2084_001:0833c24": "大曼陀羅法義。後數百歲。傳於龍猛菩薩。又",
    "T51n2084_001:0833c25": "數百歲之後。傳於龍智。龍智慎傳持之。如瓶",
    "T51n2084_001:0833c26": "水移器。傳金剛智。智是南印度摩賴耶國人。",
    "T51n2084_001:0833c27": "隨緣遊。隨處利生。聞大支那佛法崇盛。遂汎",
    "T51n2084_001:0833c28": "船東遊。幸于海隅。開元八年中。方屆京邑。於",
    "T51n2084_001:0833c29": "是廣弘祕教。建曼陀羅。依法作成。皆感應瑞。",
    "T51n2084_001:0834a01": "第三十四建金剛界灌頂道場祈雨而得",
    "T51n2084_001:0834a02": "感應(出金智傳)",
    "T51n2084_001:0834a03": "昔金剛智三藏和上。年三十一。往南天竺。從",
    "T51n2084_001:0834a04": "龍智受五部灌頂諸祕密之藏。却還中天竺。",
    "T51n2084_001:0834a05": "其後南天竺。三年亢旱。草木枯死。其王遣使。",
    "T51n2084_001:0834a06": "迎請和上。於自宮中。建金剛界灌頂道場請",
    "T51n2084_001:0834a07": "雨。其時甘澤流澍。王臣欣慶。遂為和上造寺",
    "T51n2084_001:0834a08": "安置。經余三載矣。",
    "T51n2084_001:0834a09": "第三十五禮拜金剛界大曼陀羅感應",
    "T51n2084_001:0834a10": "(新錄)",
    "T51n2084_001:0834a11": "傳聞。津州有孤女。愚癡不信。不識因果。生年",
    "T51n2084_001:0834a12": "五十有七。遭疾而死。其人見之。六日方醒。流",
    "T51n2084_001:0834a13": "淚投身自責過。人異之而問因緣。女答曰。吾",
    "T51n2084_001:0834a14": "見不可思議希有之事。初死之時。入迸鐵火",
    "T51n2084_001:0834a15": "地獄。投地獄中。獄有心白閻魔王。王撿一卷",
    "T51n2084_001:0834a16": "書曰。此女昔於功言弘和上室。禮拜金剛界",
    "T51n2084_001:0834a17": "大曼陀羅灌頂壇場。只是彼力耳。汝非生死",
    "T51n2084_001:0834a18": "人。早還人間。見此事得活。因此發心耳矣。",
    "T51n2084_001:0834a19": "第三十六念胎藏大曼陀羅感應(新錄)",
    "T51n2084_001:0834a20": "傳聞。大興善寺傳法灌頂阿闍梨惠應。有一",
    "T51n2084_001:0834a21": "人沙彌。從七歲師事和上。至七歲有因緣。附",
    "T51n2084_001:0834a22": "船渡新羅。忽遇暴風。乘舶頓覆。五十餘人。沒",
    "T51n2084_001:0834a23": "海不知何處漂寄。沙彌一心念胎藏聖眾曰。",
    "T51n2084_001:0834a24": "諸海會眾。起大悲心。普救船眾。如夢見虛空。",
    "T51n2084_001:0834a25": "聖眾如星散光。身忽在岸上。五十餘人。不溺",
    "T51n2084_001:0834a26": "沒同在一處。其中二十餘人。謂見空聖眾。當",
    "T51n2084_001:0834a27": "知救難之力不可思議矣。",
    "T51n2084_001:0834a28": "第三十七漢明帝時佛舍利感應(出漢法內傳等)",
    "T51n2084_001:0834a29": "明帝弘法立寺。于時西域所將。舍利五粒五",
    "T51n2084_001:0834b01": "色。直上空中。旋環如蓋。映蔽日光矣。",
    "T51n2084_001:0834b02": "第三十八吳王圍寺執僧舍利浮光於鉢",
    "T51n2084_001:0834b03": "上感應(出異錄宣驗等記)",
    "T51n2084_001:0834b04": "孫皓時有王。正解上事言。佛法宜感中國。不",
    "T51n2084_001:0834b05": "列胡神。皓便一詔集諸沙門。陳兵圍寺。欲誅",
    "T51n2084_001:0834b06": "癈之事。謂僧會法師曰。佛若神也宜崇之。若",
    "T51n2084_001:0834b07": "其無靈。黑衣一日同命僧。或縊死或逃于外。",
    "T51n2084_001:0834b08": "會乃請齊期七日現神。以銅鉢盛水。置庭中",
    "T51n2084_001:0834b09": "食畢。義乃光暉耀。忽有聞。庭鉢鎗然有聲。",
    "T51n2084_001:0834b10": "忽見舍利。明照墀宇。浮於鉢上。皓及大眾前",
    "T51n2084_001:0834b11": "看。驍愕失措。離席改容而進。會曰。陛下使猛",
    "T51n2084_001:0834b12": "賁之力擊。以百鈞之槌。金剛之質。終不毀破。",
    "T51n2084_001:0834b13": "皓如言。謂先經唄禮拜。散花燒香高唱曰。誠",
    "T51n2084_001:0834b14": "軍蹤慈氏來津未絕。則法輪將轉。徹於幽",
    "T51n2084_001:0834b15": "塗。威神不少冥現。今日不然。則三寶永絕。言",
    "T51n2084_001:0834b16": "畢在士軍搥生風。觀者戰慓而氣端。搥碎舍",
    "T51n2084_001:0834b17": "利不損。光明搥出耀彩充盈。皓伏投誠勸營",
    "T51n2084_001:0834b18": "齋講。石塔在建唐大市北。後猶光瑞。元嘉十",
    "T51n2084_001:0834b19": "九年秋。寺剎夜放光明。鮮江彩發。有異火光。",
    "T51n2084_001:0834b20": "使四層上。從西繞南。又以大燒。騰光上踊。",
    "T51n2084_001:0834b21": "作大蓮花。遂發信乃為立寺。名為建切。改",
    "T51n2084_001:0834b22": "所住地名佛地矣。",
    "T51n2084_001:0834b23": "第三十九唐阿得造塔放還感應",
    "T51n2084_001:0834b24": "唐阿得死。三日還蘇說。初死時。兩人挾腋。有",
    "T51n2084_001:0834b25": "白馬吏驅之。不知行幾里。見北向黑門而入。",
    "T51n2084_001:0834b26": "見東向黑門而入。見南向黑門。北入見有七",
    "T51n2084_001:0834b27": "十餘梁間。凡舍有人。皂服龍冠。邊有二十",
    "T51n2084_001:0834b28": "餘吏。皆言府君。西南復有四五十吏。阿得便",
    "T51n2084_001:0834b29": "前辭府君。府君問何所奉事。得曰。家起浮圖",
    "T51n2084_001:0834c01": "寺塔。供養道人。府君曰。卿大福德。問都錄使",
    "T51n2084_001:0834c02": "者。此人命盡耶。見持一卷書伏案之。其字甚",
    "T51n2084_001:0834c03": "細。曰。餘壽三十五年。府君大怒曰。小吏敢頓",
    "T51n2084_001:0834c04": "奪人命。便縛白馬吏。著柱處罰一百。血出流",
    "T51n2084_001:0834c05": "漫。問得。欲歸不。得曰爾。府君曰。今當送卿",
    "T51n2084_001:0834c06": "歸。欲便遣卿案行地獄。即給馬一匹及一人。",
    "T51n2084_001:0834c07": "從東北出。不知幾里。見一城方數十里。有滿",
    "T51n2084_001:0834c08": "城上屋。因見其未事佛。時亡伯伯母己叔",
    "T51n2084_001:0834c09": "父母。皆著神域衣。破壞身體血。前行見一城。",
    "T51n2084_001:0834c10": "其中有以鐵床上者。燒床正赤。凡見十獄。各",
    "T51n2084_001:0834c11": "有楚毒。獄名赤沙黃沙白沙。如此七沙。有刀",
    "T51n2084_001:0834c12": "劍樹。抱赤銅柱。於是便速。復見七十之梁間",
    "T51n2084_001:0834c13": "凡室。挾道種槐名福舍。諸佛弟子住中。福",
    "T51n2084_001:0834c14": "多者上生天。福少者住此舍。遙見大殿二十",
    "T51n2084_001:0834c15": "餘梁。有一男子二婦人。從殿上來下。是得事",
    "T51n2084_001:0834c16": "佛後己伯父母須臾值。人來問得。一城方數",
    "T51n2084_001:0834c17": "十里有滿。識我不。得云不識。曰汝何以不識",
    "T51n2084_001:0834c18": "我。我共汝作佛門主。於是咲而憶之。還至府",
    "T51n2084_001:0834c19": "君所。即遣前二人送歸。急便蘇活者也。",
    "T51n2084_001:0834c20": "第四十五級未就刑利刃斷感應(出宣驗記)",
    "T51n2084_001:0834c21": "熒陽高苟年已五十。為人殺被收。鎖項他牢",
    "T51n2084_001:0834c22": "分必受死。同牢人云。努力共誦觀世音。苟云。",
    "T51n2084_001:0834c23": "我罪甚重耳。受死何由可免。同禁勸之。因如",
    "T51n2084_001:0834c24": "始發心。誓當捨惡行善。專念觀音。不蕳造次。",
    "T51n2084_001:0834c25": "若得免脫。願起五層佛圖。捨身作奴。供養眾",
    "T51n2084_001:0834c26": "僧。旬日用心。鉗鎖自解。監司驚怪。語高苟",
    "T51n2084_001:0834c27": "云。若佛神憐汝。暫應不死。臨刑之日。舉刀未",
    "T51n2084_001:0834c28": "下刀。刀折刃斷。奏得原免矣。",
    "T51n2084_001:0834c29": "第四十一廟神奉絹世高為起塔離蟒身",
    "T51n2084_001:0835a01": "感應",
    "T51n2084_001:0835a02": "沙門安世高者。安息國王太子也。至孝遊化。",
    "T51n2084_001:0835a03": "往預章至官亭湖廟入。神告世高曰。吾昔在",
    "T51n2084_001:0835a04": "外國。出家作道人。好行布施。不持戒。今日在",
    "T51n2084_001:0835a05": "此。為宮亭湖神。周圓千里。並吾所統。百姓貢",
    "T51n2084_001:0835a06": "獻珍玩無數。是我先身。損己之報答。能持",
    "T51n2084_001:0835a07": "戒福應生天。以毀戒故墮此神中。師卿是吾",
    "T51n2084_001:0835a08": "同學。今得相見。悲欣可言。壽盡旦夕。而醜形",
    "T51n2084_001:0835a09": "長大。不欲於此捨命穢污潮水。當度山西空",
    "T51n2084_001:0835a10": "澤之中此身滅。恐墮地獄。吾有絹一千匹。在",
    "T51n2084_001:0835a11": "石函中。并諸雜物。可為我立塔。營建三寶。使",
    "T51n2084_001:0835a12": "我過世得生善處。深以相詫。世高聞此。涕泣",
    "T51n2084_001:0835a13": "流連。便語神云。何不見形面共言對。神云。毀",
    "T51n2084_001:0835a14": "戒之罪。形甚醜陋。見必驚怖。世高曰。但暫見",
    "T51n2084_001:0835a15": "吾身不懼也。神從床後出頭。乃是大蟒蛇。至",
    "T51n2084_001:0835a16": "世高膝邊。淚如雨下。不知其尾長短所在。俄",
    "T51n2084_001:0835a17": "而入於床後。世高於是收取絹物。悉內船中。",
    "T51n2084_001:0835a18": "辭別而退。宗侶一時颺航進。路神復出蛇身。",
    "T51n2084_001:0835a19": "登山頂遙登去。眾人取手。然後起乃滅。倏忽",
    "T51n2084_001:0835a20": "之間。便達預章。即於彼境。以起蕭寺。神即移",
    "T51n2084_001:0835a21": "度山西遇命頭尾相去四十餘里。今尋陽郡",
    "T51n2084_001:0835a22": "蛇村是。世高還郡。以廟中餘物。於瓦官寺。起",
    "T51n2084_001:0835a23": "塔二重。世高後夢。神來云。蒙師作福。已脫蟒",
    "T51n2084_001:0835a24": "身矣。",
    "T51n2084_001:0835a25": "第四十二昔須達長者圖精舍地感應",
    "T51n2084_001:0835a26": "長者須達。共舍利弗。往圖精舍。須達自手。授",
    "T51n2084_001:0835a27": "繩一頭。共圖精舍。時舍利弗。欣然含笑。須達",
    "T51n2084_001:0835a28": "問言。尊人何笑。答言。汝始於此地住。六欲天",
    "T51n2084_001:0835a29": "中宮殿已成。則借道眼。悉見六天嚴寶殿。問",
    "T51n2084_001:0835b01": "舍利弗言。是六天何處最乘示。舍利弗言。",
    "T51n2084_001:0835b02": "下三色染。上二憍逸。第四天中。少欲知足。恒",
    "T51n2084_001:0835b03": "有一生補處菩薩。來生其中。法詞不絕。須達",
    "T51n2084_001:0835b04": "言。我正當生第四天中。言已竟餘宮悉滅。唯",
    "T51n2084_001:0835b05": "第四天宮殿湛然矣。",
    "T51n2084_001:0835b06": "第四十三建立精舍地感應(出天請問記及光愍菩薩經等)",
    "T51n2084_001:0835b07": "昔佛住祇洹精舍。時放大光明。遍照三千大",
    "T51n2084_001:0835b08": "千世界百億天地。無非明徹。猶如見掌。爾時",
    "T51n2084_001:0835b09": "大眾萬億舍利弗等。而為上首。於光明中。見",
    "T51n2084_001:0835b10": "百億四天下。黃金地處處遍滿。佛之光明分",
    "T51n2084_001:0835b11": "散。停住黃金之地。還不收。久時須達居士。從",
    "T51n2084_001:0835b12": "座而起。合掌白佛言。世尊何故。今日我等大",
    "T51n2084_001:0835b13": "眾。見雜染世界中。處處有黃金地如彫鏤。云",
    "T51n2084_001:0835b14": "何世尊光明分散。停住黃金處處。不還取之。",
    "T51n2084_001:0835b15": "佛言。涅槃後正像末時分。信男信女。比丘比",
    "T51n2084_001:0835b16": "丘尼。國王長者。大臣人民。以佛威力。於此處",
    "T51n2084_001:0835b17": "處。建立寺堂。今日光明所住黃金地者是也。",
    "T51n2084_001:0835b18": "彼諸四部弟子。以我白毫功德分故。廣作佛",
    "T51n2084_001:0835b19": "事。所得功德者汝無異。復次所留毫光。我雖",
    "T51n2084_001:0835b20": "入滅。而常住不滅。當來興造時。最為照明。更",
    "T51n2084_001:0835b21": "從施主口。入住胸方寸臟。漸漸照清生死重",
    "T51n2084_001:0835b22": "氷。決定不墮四惡趣中。必當得佛。金色寶剎。",
    "T51n2084_001:0835b23": "如文殊師利等。雖有此益。四部弟子。爾時日",
    "T51n2084_001:0835b24": "用不知也。",
    "T51n2084_001:0835b25": "第四十四沙彌以杖加精舍為壁木延壽",
    "T51n2084_001:0835b26": "感應(出西域雜記)",
    "T51n2084_001:0835b27": "昔罽賓國有精舍。僧徒三百餘人。沙彌二十",
    "T51n2084_001:0835b28": "餘人也。沙彌之中。最少生年十三。上座驅使",
    "T51n2084_001:0835b29": "僧事不違。時有一尼乾子。善占相察。見沙彌",
    "T51n2084_001:0835c01": "云。汝餘壽唯二年也。沙彌聞之。生大怖畏。經",
    "T51n2084_001:0835c02": "一夏時。尼乾見沙彌云。不可思議。不可思議。",
    "T51n2084_001:0835c03": "甚為希有。汝壽既延五十年。有何妙術。沙彌",
    "T51n2084_001:0835c04": "云。更不修延命法。尼乾白上座。上座是三明",
    "T51n2084_001:0835c05": "大阿羅漢。入邊際定。觀知因緣。從定而起。告",
    "T51n2084_001:0835c06": "尼乾子言。此沙彌於夏初。眾僧修營精舍壁。",
    "T51n2084_001:0835c07": "時少一木。即持古杖。加之成壁。以是因緣。延",
    "T51n2084_001:0835c08": "五十年壽矣。",
    "T51n2084_001:0835c09": "第四十五拂精舍庭生天感應(同記)",
    "T51n2084_001:0835c10": "昔如來在世之時有天人。來下祇洹精舍。佛",
    "T51n2084_001:0835c11": "為說四諦法。得法眼淨。阿難問佛。佛言。須達",
    "T51n2084_001:0835c12": "居士。造精舍已。遣一人奴。拂寺庭掃除道路。",
    "T51n2084_001:0835c13": "乘此善根。生忉利天。來下聽法。得法眼淨也。",
    "T51n2084_001:0835c14": "第四十六昔於父母故宅地造精舍感應",
    "T51n2084_001:0835c15": "(出賢聖集傳)",
    "T51n2084_001:0835c16": "昔尊者夜周多。歸於舊里。父母故宅地。建立",
    "T51n2084_001:0835c17": "佛精舍。尊者夜分有百千天子。來下供養精",
    "T51n2084_001:0835c18": "舍。尊者知而問天子言。我是汝父母。以惡業",
    "T51n2084_001:0835c19": "故墮地獄。汝出家日生天。於古宅地。建立精",
    "T51n2084_001:0835c20": "舍。時自宮殿動搖。光明倍勝。以見此事故。來",
    "T51n2084_001:0835c21": "供養也。",
    "T51n2084_001:0835c22": "第四十七室羅伐悉底國寺感應(出西域記)",
    "T51n2084_001:0835c23": "室羅伐悉國。有一精舍。高六十餘尺。以東有",
    "T51n2084_001:0835c24": "天祠量等精舍。日旦流光。天祠之影。不能蔽",
    "T51n2084_001:0835c25": "精舍。日將落照精舍之陰。遂覆天祠影覆矣。",
    "T51n2084_001:0835c26": "第四十八昔貧兒以木葉戲作寺延壽感",
    "T51n2084_001:0835c27": "應(出貧兒延壽經)",
    "T51n2084_001:0835c28": "昔阿羅漢。路值一貧兒。觀知餘壽。三日生悲",
    "T51n2084_001:0835c29": "愍去。至第三日值貧兒。入定觀知。有六十年",
    "T51n2084_001:0836a01": "壽。生希有念。又觀善根。知與諸乞兒共戲。拾",
    "T51n2084_001:0836a02": "木葉為寺報。為人說之。聞者生信矣。",
    "T51n2084_001:0836a03": "第四十九比丘補壁孔延壽感應(出离寶藏)",
    "T51n2084_001:0836a04": "昔有一比丘。死時將至。因入僧伽藍。見壁有",
    "T51n2084_001:0836a05": "孔。即便團泥。而補塞之。增其壽命矣。",
    "T51n2084_001:0836a06": "第五十昔金地國王治古寺延壽感應",
    "T51n2084_001:0836a07": "(出譬喻經)",
    "T51n2084_001:0836a08": "昔有相師。占金地國王。却後七日。必當命終。",
    "T51n2084_001:0836a09": "後日遊獵。次見一故寺破壞。即生悲心。速修",
    "T51n2084_001:0836a10": "治之。得三十年壽矣。",
    "T51n2084_001:0836a11": "三寶感應要略錄卷上(終)"
}