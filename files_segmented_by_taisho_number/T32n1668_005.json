{
    "T32n1668_005:0632b02": "釋摩訶衍論卷第五",
    "T32n1668_005:0632b04": "龍樹菩薩造",
    "T32n1668_005:0632b05": "姚秦三藏筏提摩多奉　詔譯",
    "T32n1668_005:0632b06": "自此已下顯示生滅之相差別。",
    "T32n1668_005:0632b07": "本曰；復次分別生滅相者，有二種。云何",
    "T32n1668_005:0632b08": "為二？一者麁與心相應故、二者細與心不",
    "T32n1668_005:0632b09": "相應故。又麁中之麁凡夫境界，麁中之細及",
    "T32n1668_005:0632b10": "細中之麁菩薩境界，細中之細是佛境界。此",
    "T32n1668_005:0632b11": "二種生滅，依於無明熏習而有，所謂依因、",
    "T32n1668_005:0632b12": "依緣。依因者，不覺義故；依緣者，妄作境界",
    "T32n1668_005:0632b13": "義故。若因滅則緣滅，因滅故不相應心滅，緣",
    "T32n1668_005:0632b14": "滅故相應心滅。問曰：若心滅者，云何相續？若",
    "T32n1668_005:0632b15": "相續者，云何說究竟滅？答曰：所言滅者，唯",
    "T32n1668_005:0632b16": "心相滅，非心體滅。如風依水而有動相，若",
    "T32n1668_005:0632b17": "波水滅者，則風斷絕無所依止。以水不滅",
    "T32n1668_005:0632b18": "風相相續，唯風滅故動相隨滅，非是水滅。無",
    "T32n1668_005:0632b19": "明亦爾，依心體而動，若心體滅則眾生斷絕",
    "T32n1668_005:0632b20": "無所依止，以體不滅心得相續，唯癡滅故",
    "T32n1668_005:0632b21": "心相隨滅，非心智滅。",
    "T32n1668_005:0632b22": "論曰：則此文中自有五門。云何為五？一者",
    "T32n1668_005:0632b23": "標釋俱成示相門、二者率相屬當假人門、三",
    "T32n1668_005:0632b24": "者顯示麁細所依門、四者本覺對治次第門、",
    "T32n1668_005:0632b25": "五者發起問答決疑門。言標釋俱成示相",
    "T32n1668_005:0632b26": "門者，麁重生滅與心相應故，微細生滅與",
    "T32n1668_005:0632b27": "心不相應故。云何名為麁重生滅？當與何",
    "T32n1668_005:0632b28": "識而相應耶？謂末末故，與分別事識而共",
    "T32n1668_005:0632b29": "相應故。云何名為微細生滅？當與何識而",
    "T32n1668_005:0632c01": "不相應耶？所謂末故，與三位本識而不相應",
    "T32n1668_005:0632c02": "故。馬鳴菩薩依何經本作此解釋？謂楞伽",
    "T32n1668_005:0632c03": "經。彼契經中如何說耶？謂一本分流楞伽契",
    "T32n1668_005:0632c04": "經中作如是說：爾時大慧菩薩摩訶薩復白",
    "T32n1668_005:0632c05": "佛言：「世尊！諸識有幾種生住滅？」佛告大慧：",
    "T32n1668_005:0632c06": "「諸識有二種生住滅，非思量所知。諸識有",
    "T32n1668_005:0632c07": "二種生，謂流注生及相生。有二種住，謂流注",
    "T32n1668_005:0632c08": "住及相住。有二種滅，謂流注滅及相滅。」又一",
    "T32n1668_005:0632c09": "本分流楞伽契經中作如是說：大慧！諸識",
    "T32n1668_005:0632c10": "有二種滅。何等為二？一者相滅、二者相續",
    "T32n1668_005:0632c11": "滅。有二種生。何等為二？一者相生、二者相",
    "T32n1668_005:0632c12": "續生。有二種住。何等為二？一者相住、二者",
    "T32n1668_005:0632c13": "相續住。又大本楞伽契經中作如是說：爾時",
    "T32n1668_005:0632c14": "文殊師利即白佛言：「世尊！諸心識法，有幾",
    "T32n1668_005:0632c15": "無常之相？」佛告文殊：「若第一有縛細識，有",
    "T32n1668_005:0632c16": "上品非離生滅。若中轉有縛細識，有中",
    "T32n1668_005:0632c17": "品非離生滅。若遠轉縛細識，有下品非離",
    "T32n1668_005:0632c18": "生滅。若遍分別麁識，有分離面鏡非離生",
    "T32n1668_005:0632c19": "滅。」如是三本楞伽契經為明何義？為欲",
    "T32n1668_005:0632c20": "顯示麁重、微細二種生滅差別相故，於契經",
    "T32n1668_005:0632c21": "中唯出名字不示其義。以此義故，馬鳴菩",
    "T32n1668_005:0632c22": "薩分契不契顯示麁細二種生滅，如本復",
    "T32n1668_005:0632c23": "次分別生滅相者則有二種。云何為二？一",
    "T32n1668_005:0632c24": "者麁與心相應故、二者細與心不相應故",
    "T32n1668_005:0632c25": "故。",
    "T32n1668_005:0632c26": "已說標釋俱成示相門，次說率相屬當假人",
    "T32n1668_005:0632c27": "門。此中假人即有三種。云何為三？一者不",
    "T32n1668_005:0632c28": "退凡夫、二者分清淨者、三者滿清淨者，是名",
    "T32n1668_005:0632c29": "為三。初人以何相應而為自境界耶？謂執",
    "T32n1668_005:0633a01": "相應染以為自境界故，如本又麁中之麁凡",
    "T32n1668_005:0633a02": "夫境界故。中人以何等染而為自境界耶？",
    "T32n1668_005:0633a03": "謂後二相應初二不相應，及業識之一分以",
    "T32n1668_005:0633a04": "為自境界故，如本麁中之細及細中之麁",
    "T32n1668_005:0633a05": "菩薩境界故。後人以何不相應染為自境",
    "T32n1668_005:0633a06": "界耶？謂俱合動相之一分，及獨力業相之全",
    "T32n1668_005:0633a07": "分以為自境界故，如本細中之細是佛境界",
    "T32n1668_005:0633a08": "故。",
    "T32n1668_005:0633a09": "已說率相屬當假人門，次說顯示麁細所依",
    "T32n1668_005:0633a10": "門。此中所依即有二種。云何為二？一者是",
    "T32n1668_005:0633a11": "通、二者是別。通者，二種生滅皆以無明為",
    "T32n1668_005:0633a12": "所依故；別者，二種生滅如其次第，各因及緣",
    "T32n1668_005:0633a13": "為所依故。如本此二種生滅依於無明熏",
    "T32n1668_005:0633a14": "習而有，所謂依因依緣，依因者不覺義故，",
    "T32n1668_005:0633a15": "依緣者妄作境界義故故。今此論文依何",
    "T32n1668_005:0633a16": "經起？謂楞伽經。彼契經中如何說耶？謂分流",
    "T32n1668_005:0633a17": "楞伽契經中作如是說：大慧！不思議熏及不",
    "T32n1668_005:0633a18": "思議變，是現識因。取種種塵及無始妄想熏，",
    "T32n1668_005:0633a19": "是分別事識因。又大本楞伽契經中作如是",
    "T32n1668_005:0633a20": "說：復次不離染因者，可思議熏、不可思議熏，",
    "T32n1668_005:0633a21": "及可思議變、不可思議變。復次分離染因",
    "T32n1668_005:0633a22": "者，種種猛風妄想現鏡識，乃至廣說。何法名",
    "T32n1668_005:0633a23": "為不思議熏？所謂即是根本無明。以何義",
    "T32n1668_005:0633a24": "故名不思議熏？謂甚深故。云何甚深？謂金",
    "T32n1668_005:0633a25": "剛已還一切眾生不了此處，是故名為不思",
    "T32n1668_005:0633a26": "議熏。如熏，變亦爾。故大本經中作如是說：",
    "T32n1668_005:0633a27": "可思議不可思議者，就金剛還上之人故。",
    "T32n1668_005:0633a28": "已說顯示麁細所依門，次說本覺對治次第",
    "T32n1668_005:0633a29": "門。謂本覺智，根本無明為始、滅相為終，如",
    "T32n1668_005:0633b01": "其次第漸對治故。然此中斷，不捨無明以",
    "T32n1668_005:0633b02": "為其斷，非以斷除而為斷故。若爾，云何斷",
    "T32n1668_005:0633b03": "義成耶？謂斷煩惱心斷除不起故，是名本",
    "T32n1668_005:0633b04": "覺治道次第，如本若因滅則緣滅，因滅故不",
    "T32n1668_005:0633b05": "相應心滅，緣滅故相應心滅故。",
    "T32n1668_005:0633b06": "已說本覺對治次第門，次說發起問答決疑",
    "T32n1668_005:0633b07": "門。即此門中自有二意。云何為二？一者兩",
    "T32n1668_005:0633b08": "難閉關門、二者開通決疑門，文相可見。本覺",
    "T32n1668_005:0633b09": "明智斷根本無明，三種細染永滅不起。已三",
    "T32n1668_005:0633b10": "細無，六麁之心亦不能起，三六種心永滅不",
    "T32n1668_005:0633b11": "起。本覺性智不能自有。所以者何？三六種",
    "T32n1668_005:0633b12": "心非但無明，亦本覺俱，真妄和合名三六",
    "T32n1668_005:0633b13": "心故。然若言三六心滅者，本覺同滅，無所",
    "T32n1668_005:0633b14": "有也，豈可得言本覺之心而得相續至",
    "T32n1668_005:0633b15": "於邪定。故言問曰若心滅者云何相續，即",
    "T32n1668_005:0633b16": "是初關。若言本覺是功德法、非斷之法，常恒",
    "T32n1668_005:0633b17": "相續無斷絕者，豈可得言三六種心永滅",
    "T32n1668_005:0633b18": "不起？故言若相續者云何說究竟滅，即是第",
    "T32n1668_005:0633b19": "二關。自此已下作釋決疑，文相明故不須",
    "T32n1668_005:0633b20": "重釋。",
    "T32n1668_005:0633b21": "從上已來生滅之相決擇分已焉。自此已下",
    "T32n1668_005:0633b22": "顯示染淨相熏相生不斷絕義。",
    "T32n1668_005:0633b23": "本曰：復次有四種法熏習義故，染法、淨法",
    "T32n1668_005:0633b24": "起不斷絕。云何為四？一者淨法名為真如、",
    "T32n1668_005:0633b25": "二者一切染因名為無明、三者妄心名為",
    "T32n1668_005:0633b26": "業識、四者妄境界所謂六塵。熏習義者，如",
    "T32n1668_005:0633b27": "世間衣服實無於香，若人以香而熏習故則",
    "T32n1668_005:0633b28": "有香氣。此亦如是，真如淨法實無於染，但",
    "T32n1668_005:0633b29": "以無明而熏習故則有染相；無明染法實",
    "T32n1668_005:0633c01": "無淨業，但以真如而熏習故則有淨用。云",
    "T32n1668_005:0633c02": "何熏習起染法不斷？所謂以依真如法故",
    "T32n1668_005:0633c03": "有於無明，以有無明染法因故即熏習",
    "T32n1668_005:0633c04": "真如，以熏習故即有妄心，以有妄心故",
    "T32n1668_005:0633c05": "即熏習無明。不了真如法故，不覺念起現",
    "T32n1668_005:0633c06": "妄境界。以有妄境界染法緣故，即熏習妄",
    "T32n1668_005:0633c07": "心，令其念著造種種業，受於一切身心等",
    "T32n1668_005:0633c08": "苦。此妄境界熏習義即有二種。云何為二？",
    "T32n1668_005:0633c09": "一者增長念熏習、二者增長取熏習。妄心熏",
    "T32n1668_005:0633c10": "習義有二種。云何為二？一者業識根本熏",
    "T32n1668_005:0633c11": "習，能受阿羅漢、辟支佛、一切菩薩生滅苦故；",
    "T32n1668_005:0633c12": "二者增長分別事識熏習，能受凡夫業繫苦",
    "T32n1668_005:0633c13": "故。無明熏習義有二種。云何為二？一者根",
    "T32n1668_005:0633c14": "本熏習，以能成就業識義故；二者所起見",
    "T32n1668_005:0633c15": "愛熏習，以能成就分別事識義故。云何熏",
    "T32n1668_005:0633c16": "習起淨法不斷？所謂以有真如法故能",
    "T32n1668_005:0633c17": "熏習無明，以熏習因緣力故則令妄心厭",
    "T32n1668_005:0633c18": "生死苦、樂求涅盤。以此妄心有厭求因緣",
    "T32n1668_005:0633c19": "故，即熏習真如自信己性。知心妄動，無前",
    "T32n1668_005:0633c20": "境界，修遠離法。以如實知無前境界故，",
    "T32n1668_005:0633c21": "種種方便起隨順行不取不念，乃至久遠",
    "T32n1668_005:0633c22": "熏習力故無明即滅，以無明滅故心無有",
    "T32n1668_005:0633c23": "起，以心無起故境界隨滅，以因緣俱滅",
    "T32n1668_005:0633c24": "故心相皆盡，名得涅盤成自然業。妄心熏",
    "T32n1668_005:0633c25": "習義有二種。云何為二？一者分別事識熏",
    "T32n1668_005:0633c26": "習，依諸凡夫二乘人等厭生死苦，隨力所",
    "T32n1668_005:0633c27": "能以漸趣向無上道故；二者意熏習，謂諸",
    "T32n1668_005:0633c28": "菩薩發心勇猛速趣涅盤故。真如熏習義有",
    "T32n1668_005:0633c29": "二種。云何為二？一者自體相熏習、二者用熏",
    "T32n1668_005:0634a01": "習。自體相熏習者，從無始世來具無漏法。",
    "T32n1668_005:0634a02": "用熏習者，備有不思議業作境界之性。依",
    "T32n1668_005:0634a03": "此二義恒常熏習。以有熏習力故，能令眾",
    "T32n1668_005:0634a04": "生厭生死苦、樂求涅盤。自信己身有真如",
    "T32n1668_005:0634a05": "法發心修行。問曰：若如是義者，一切眾生悉",
    "T32n1668_005:0634a06": "有真如等皆熏習，云何有信無信無量前後",
    "T32n1668_005:0634a07": "差別？皆應一時自知有真如法，勤修方便",
    "T32n1668_005:0634a08": "等入涅盤。答曰：真如本一而有無量無邊無",
    "T32n1668_005:0634a09": "明，從本已來自性差別厚薄不同故。過恒",
    "T32n1668_005:0634a10": "河沙等上煩惱依無明起差別，我見愛染煩",
    "T32n1668_005:0634a11": "惱依無明起差別，如是一切煩惱依於無",
    "T32n1668_005:0634a12": "明所起，前後無量差別，唯如來能知故。又",
    "T32n1668_005:0634a13": "諸佛法有因有緣，因緣具足乃得成辦。如",
    "T32n1668_005:0634a14": "木中火性是火正因，若人無知不假方便，",
    "T32n1668_005:0634a15": "能自燒木無有是處。眾生亦爾，雖有正因",
    "T32n1668_005:0634a16": "熏習之力，若不遇諸佛菩薩善知識等以",
    "T32n1668_005:0634a17": "之為緣，能自斷煩惱、入涅盤者則無是處。",
    "T32n1668_005:0634a18": "若雖有外緣之力，而內淨法未有熏習力",
    "T32n1668_005:0634a19": "者，亦不能究竟厭生死苦、樂求涅盤。若因",
    "T32n1668_005:0634a20": "緣具足者，所謂自有熏習之力，又為諸佛",
    "T32n1668_005:0634a21": "菩薩等慈悲願護故，能起厭苦之心，信有",
    "T32n1668_005:0634a22": "涅盤，修習善根。以修善根成就故，則值",
    "T32n1668_005:0634a23": "諸佛菩薩示教利喜，乃能進趣向涅盤道。用",
    "T32n1668_005:0634a24": "熏習者，即是眾生外緣之力。如是外緣有無",
    "T32n1668_005:0634a25": "量義，略說二種。云何為二？一者差別緣、二",
    "T32n1668_005:0634a26": "者平等緣。差別緣者，此人依於諸佛菩薩等，",
    "T32n1668_005:0634a27": "從初發意始求道時乃至得佛，於中若見",
    "T32n1668_005:0634a28": "若念，或為眷屬父母諸親、或為給使、或為",
    "T32n1668_005:0634a29": "知友、或為怨家，或起四攝，乃至一切所作",
    "T32n1668_005:0634b01": "無量行緣，以起大悲熏習之力，能令眾生",
    "T32n1668_005:0634b02": "增長善根，若見若聞得利益故。此緣有二",
    "T32n1668_005:0634b03": "種。云何為二？一者近緣，速得度故；二者遠",
    "T32n1668_005:0634b04": "緣，久遠得度故。是近遠二緣，分別復有二種。",
    "T32n1668_005:0634b05": "云何為二？一者增長行緣、二者受道緣。平等",
    "T32n1668_005:0634b06": "緣者，一切諸佛菩薩皆願度脫一切眾生，自",
    "T32n1668_005:0634b07": "然熏習恒常不捨，以同體智力故，隨應見",
    "T32n1668_005:0634b08": "聞而現作業。所謂眾生依於三昧，乃得平",
    "T32n1668_005:0634b09": "等見諸佛故。此體用熏習分別復有二種。",
    "T32n1668_005:0634b10": "云何為二？一者未相應，謂凡夫、二乘、初發意",
    "T32n1668_005:0634b11": "菩薩等，以意意識熏習，依信力故而修行，",
    "T32n1668_005:0634b12": "未得無分別心與體相應故，未得自在業",
    "T32n1668_005:0634b13": "修行與用相應故。二者已相應，謂法身菩薩",
    "T32n1668_005:0634b14": "得無分別心，與諸佛智用相應，唯依法力",
    "T32n1668_005:0634b15": "自然修行，熏習真如滅無明故。復次染法",
    "T32n1668_005:0634b16": "從無始已來熏習不斷，乃至得佛後即有",
    "T32n1668_005:0634b17": "斷；淨法熏習即無有斷，盡於未來。此義云",
    "T32n1668_005:0634b18": "何？以真如法常熏習故，妄心即滅、法身顯",
    "T32n1668_005:0634b19": "現，起用熏習，故無有斷。",
    "T32n1668_005:0634b20": "論曰：即此文中自有五門。云何為五？一者",
    "T32n1668_005:0634b21": "總標綱要門、二者立名略示門、三者通釋熏",
    "T32n1668_005:0634b22": "習門、四者分剖散說門、五者盡不盡別門。",
    "T32n1668_005:0634b23": "第一門中自有六意。云何為六？一者相待相",
    "T32n1668_005:0634b24": "成似有意，謂欲顯示染淨諸法皆悉相待而",
    "T32n1668_005:0634b25": "得成立，無有唯自建立法故；二者本無性",
    "T32n1668_005:0634b26": "空非有意，謂欲顯示染淨諸法種種名字，",
    "T32n1668_005:0634b27": "於本無中權假建立，一切皆悉非自名故；",
    "T32n1668_005:0634b28": "三者相待相成顯空意，謂欲顯示染淨諸法",
    "T32n1668_005:0634b29": "由相觀故，從本已來無有自體自性空",
    "T32n1668_005:0634c01": "故；四者自然虛空無礙意，謂欲顯示一切諸",
    "T32n1668_005:0634c02": "法非有非有故自然作空，非礙非礙故常",
    "T32n1668_005:0634c03": "作無障礙義故；五者非作非造自然意，謂",
    "T32n1668_005:0634c04": "欲顯示一切諸法，有佛無佛相熏相生無斷",
    "T32n1668_005:0634c05": "絕義，法爾道理性如是故；六者不守自性無",
    "T32n1668_005:0634c06": "住意，謂欲顯示一切諸法，作緣起陀羅尼",
    "T32n1668_005:0634c07": "義故。總標如是等無量義，故名為總標綱",
    "T32n1668_005:0634c08": "要門，如本復次有四種法熏習義故，染法",
    "T32n1668_005:0634c09": "淨法起不斷絕故。",
    "T32n1668_005:0634c10": "已說總標綱要門，次說立名略示門。於此",
    "T32n1668_005:0634c11": "門中即有二門。云何為二？一者淨真法相",
    "T32n1668_005:0634c12": "門、二者染妄法相門。所言真者，自性清淨本",
    "T32n1668_005:0634c13": "覺藏智。所言妄者，離脫體相本上無明。染妄",
    "T32n1668_005:0634c14": "門中即有三種。云何為三？一者無明、二者",
    "T32n1668_005:0634c15": "業識、三者境界。一真三妄如是四法，能作",
    "T32n1668_005:0634c16": "熏事本數名字。今此文中舉一，後有并兼",
    "T32n1668_005:0634c17": "中有，應審觀察。所以者何？一切染法皆悉",
    "T32n1668_005:0634c18": "有熏習之事故，如本云何為四？一者淨法",
    "T32n1668_005:0634c19": "名為真如、二者一切染因名為無明、三者妄",
    "T32n1668_005:0634c20": "心名為業識、四者妄境界所謂六塵故。",
    "T32n1668_005:0634c21": "已說立名略示門，次說通釋熏習門。於此",
    "T32n1668_005:0634c22": "門中即有二門。云何為二？一者比量譬喻",
    "T32n1668_005:0634c23": "善巧門、二者法喻合說安立門。比量譬喻善",
    "T32n1668_005:0634c24": "巧門者，譬如衣服，從本已來亦無芬香亦",
    "T32n1668_005:0634c25": "無鄙香，一向無氣，而士夫眾入於班多伽",
    "T32n1668_005:0634c26": "耶娑叉提鄔林時，會末耶提以熏習故而",
    "T32n1668_005:0634c27": "有穢香；入於梵檀只多那林時，陀摩鍵多",
    "T32n1668_005:0634c28": "以熏習故而有香氣故。如本如世間衣服",
    "T32n1668_005:0634c29": "實無於香，若人以香而熏習故則有香氣",
    "T32n1668_005:0635a01": "故。法喻合說安立門者，勝義道理亦復如是，",
    "T32n1668_005:0635a02": "自性清淨無漏性德，從無始來一向明白，亦",
    "T32n1668_005:0635a03": "無垢黑亦無染污，而以無明而熏習故則",
    "T32n1668_005:0635a04": "有垢黑；無明藏海從無始來一向闇黑。亦",
    "T32n1668_005:0635a05": "無智明亦無白品，而以本覺而熏習故則",
    "T32n1668_005:0635a06": "有淨用。如是染淨但是假立，染非實染、淨",
    "T32n1668_005:0635a07": "非實淨，皆是幻化，無實自性。如本此亦如",
    "T32n1668_005:0635a08": "是，真如淨法實無於染，但以無明而熏習",
    "T32n1668_005:0635a09": "故則有染相；無明染法實無淨業，但以真",
    "T32n1668_005:0635a10": "如而熏習故則有淨用故。",
    "T32n1668_005:0635a11": "已說通釋熏習門，次說分剖散說門。於此",
    "T32n1668_005:0635a12": "門中即有四門。云何為四？一者黑品相熏",
    "T32n1668_005:0635a13": "有力門、二者白品相熏有力門、三者發起問",
    "T32n1668_005:0635a14": "答決疑門、四者舉緣廣說開通門。第一門中",
    "T32n1668_005:0635a15": "即有二門。云何為二？一者總問總答顯宗",
    "T32n1668_005:0635a16": "門、二者歸總作別散說門。第二門中具此二",
    "T32n1668_005:0635a17": "門，應審觀察。第四門中自有二門。云何為",
    "T32n1668_005:0635a18": "二？一者總標軌則決定門、二者因緣各示生",
    "T32n1668_005:0635a19": "解門，如其次第說相可見。云何熏習起染",
    "T32n1668_005:0635a20": "法不斷者，即是總問，謂通總問一切黑品相",
    "T32n1668_005:0635a21": "熏相生不斷義故。自此已下即總答分。就",
    "T32n1668_005:0635a22": "於即此答說分中，從淨妙藏乃至麁重，背",
    "T32n1668_005:0635a23": "本向末漸次轉勝說其次第，說相次第應",
    "T32n1668_005:0635a24": "審觀察。根本無明不能自有，當依真如方",
    "T32n1668_005:0635a25": "得止住。所以者何？真如之性如虛空界，至",
    "T32n1668_005:0635a26": "部實主於障礙及無障礙中，為作歸依無",
    "T32n1668_005:0635a27": "所礙故。如本所謂以依真如法故有於無",
    "T32n1668_005:0635a28": "明故。如是無明得自所已，氣力殊勝功能",
    "T32n1668_005:0635a29": "自在，能熏真如令作妄法，增不了相加",
    "T32n1668_005:0635b01": "闇鈍用，譬如愛父生諸男女。如本以有無",
    "T32n1668_005:0635b02": "明染法因故，即熏習真如以熏習故則有",
    "T32n1668_005:0635b03": "妄心故。如是微細業識妄心，因無明故自",
    "T32n1668_005:0635b04": "體生已，還熏無明能令增長，譬如生子養",
    "T32n1668_005:0635b05": "能生父。如是熏力更增長故，不能通達平",
    "T32n1668_005:0635b06": "等如理圓滿一心，故起轉識之惑念，生現",
    "T32n1668_005:0635b07": "相之妄境，生死之海更深，涅盤之岸彌高。如",
    "T32n1668_005:0635b08": "本以有妄心即熏習無明，不了真如法",
    "T32n1668_005:0635b09": "故，不覺念起現妄境界故。如是境界之風，",
    "T32n1668_005:0635b10": "還熏現識之海，起七識之波浪，此識樂著",
    "T32n1668_005:0635b11": "境界之塵，彼境面向識眼之前，遍造諸惡",
    "T32n1668_005:0635b12": "之業，具受一切苦報，三有之輪環循，四毒",
    "T32n1668_005:0635b13": "之賊浪起。如本以有境界染法緣故，即熏",
    "T32n1668_005:0635b14": "習妄心，令其念著造種種業，受於一切身",
    "T32n1668_005:0635b15": "心等苦故。",
    "T32n1668_005:0635b16": "已說總問總答顯宗門，次說歸總作別散說",
    "T32n1668_005:0635b17": "門。就此門中即有三重。云何為三？一者境",
    "T32n1668_005:0635b18": "界、二者妄心、三者無明，是名為三。如是三",
    "T32n1668_005:0635b19": "種各有二故即成六數，如其次第初以為",
    "T32n1668_005:0635b20": "後、後以為初，漸次顯示。初重云何？此妄境界",
    "T32n1668_005:0635b21": "有如實熏習之力故，增法執念；有如有",
    "T32n1668_005:0635b22": "熏習之力故，長人執著。人法二執具足起",
    "T32n1668_005:0635b23": "故，過於恒沙上煩惱類皆悉發起，是故名",
    "T32n1668_005:0635b24": "為境界熏習。如本此妄境界熏習義則有",
    "T32n1668_005:0635b25": "二種。云何為二？一者增長念熏習、二者增",
    "T32n1668_005:0635b26": "長取熏習故。中重云何？業識妄心有上熏",
    "T32n1668_005:0635b27": "之力故，已得出離三乘聖人，而能令受變",
    "T32n1668_005:0635b28": "易細苦；有下熏之力故，未得出離一切凡",
    "T32n1668_005:0635b29": "夫，而能令受分段麁苦，是故名為妄心熏",
    "T32n1668_005:0635c01": "習。如本妄心熏習義有二種。云何為二？一",
    "T32n1668_005:0635c02": "者業識根本熏習、能受阿羅漢、辟支佛、一切",
    "T32n1668_005:0635c03": "菩薩生滅苦故；二者增長分別事識熏習，能",
    "T32n1668_005:0635c04": "受凡夫業繫苦故故。後重云何？無明住地自",
    "T32n1668_005:0635c05": "體本故，能熏初末令得成就；通達遍故，能",
    "T32n1668_005:0635c06": "熏事識令得成就。何故唯舉初後，中間不",
    "T32n1668_005:0635c07": "顯？有二意故。云何為二？一者有成就意、二",
    "T32n1668_005:0635c08": "者空成就意。云何名為有成就意？舉邊得",
    "T32n1668_005:0635c09": "有，現中有故。云何名為空成就意？舉中",
    "T32n1668_005:0635c10": "空無，顯邊空故。後義云何？於契經中如是",
    "T32n1668_005:0635c11": "說故。當何契經？謂熏習經。彼契經中如何說",
    "T32n1668_005:0635c12": "耶？謂熏習契經中作如是說：轉識、現識、末那",
    "T32n1668_005:0635c13": "三識，非從無明而得成就。所以者何？根本",
    "T32n1668_005:0635c14": "無明唯邊成就，非中成就。此文後義直釋彼",
    "T32n1668_005:0635c15": "經，是故明知此義得成。如本無明熏習義",
    "T32n1668_005:0635c16": "有二種。云何為二？一者根本熏習，以能成",
    "T32n1668_005:0635c17": "就業識義故；二者所起見愛熏習，以能成",
    "T32n1668_005:0635c18": "就分別事識義故故。",
    "T32n1668_005:0635c19": "已說黑品相熏有力門，次說白品相熏有力",
    "T32n1668_005:0635c20": "門。云何熏習起淨法不斷者，即是總問，謂通",
    "T32n1668_005:0635c21": "總問一切白品相熏相生不斷義故。自此",
    "T32n1668_005:0635c22": "已下即總答分。就於即此答說分中，自有二",
    "T32n1668_005:0635c23": "熏。云何為二？一者無始自然熏、二者始有建",
    "T32n1668_005:0635c24": "立熏。無始熏者，從無始已來有因果之二",
    "T32n1668_005:0635c25": "位故。始有熏者，因修力故、有因果之二位",
    "T32n1668_005:0635c26": "故。本因果者其相云何？謂無始來有三賢",
    "T32n1668_005:0635c27": "十聖之位故、有三身四德之果故。始因果",
    "T32n1668_005:0635c28": "者其相云何？今修行時方乃有無始之十地",
    "T32n1668_005:0635c29": "故、顯本有之因果故。本因果者次第云何？",
    "T32n1668_005:0636a01": "從無始來以有十種本覺真智及十種如",
    "T32n1668_005:0636a02": "實法界故，能熏十種枝末無明；以有一種",
    "T32n1668_005:0636a03": "法界心故，能熏習根本無明故，是名本地。",
    "T32n1668_005:0636a04": "如本所謂以有真如法故能熏習無明故。",
    "T32n1668_005:0636a05": "始因果者次第云何？謂雖未得十信之位，",
    "T32n1668_005:0636a06": "而以本熏習之力故，則自心中厭生死苦、",
    "T32n1668_005:0636a07": "求涅盤樂。以此力故，即熏習真如性，自",
    "T32n1668_005:0636a08": "信佛性入十信位，知心虛妄入十解位，知",
    "T32n1668_005:0636a09": "境界空入十行位，修出向法入十向位。",
    "T32n1668_005:0636a10": "以如實般若知境界空故，無量方便發起",
    "T32n1668_005:0636a11": "隨順法界性行，不取涅盤、不念生死，入",
    "T32n1668_005:0636a12": "極喜地乃至金剛。自久遠熏習故，發解脫",
    "T32n1668_005:0636a13": "道，無明頓斷，根本盡故枝末皆無，本末黑品",
    "T32n1668_005:0636a14": "無所有故，得法身涅盤，成應化業用故，是",
    "T32n1668_005:0636a15": "名始地。如本以熏習因緣力故，則令妄心",
    "T32n1668_005:0636a16": "厭生死苦、樂求涅盤。以此妄心有厭求因",
    "T32n1668_005:0636a17": "緣故，即熏習真如自信己性，知心妄動無",
    "T32n1668_005:0636a18": "前境界修遠離法，以如實知無前境界故，",
    "T32n1668_005:0636a19": "種種方便起隨順行，不取不念，乃至久遠熏",
    "T32n1668_005:0636a20": "習力故無明則滅，以無明滅故心無有起，以",
    "T32n1668_005:0636a21": "無起故境界隨滅，以因緣俱滅故心相皆盡，",
    "T32n1668_005:0636a22": "名得涅盤成自然業故。",
    "T32n1668_005:0636a23": "已說總問總答顯宗門，次說歸總作別散說",
    "T32n1668_005:0636a24": "門。就此門中即有二門。云何為二？一者妄",
    "T32n1668_005:0636a25": "染熏習門、二者淨法熏習門。染法門中即有",
    "T32n1668_005:0636a26": "二種。云何為二？一者是麁、二者是細。所言",
    "T32n1668_005:0636a27": "麁者，即是意識。所言細者，十一末那。意識",
    "T32n1668_005:0636a28": "熏者其相云何？四十心凡夫及諸二乘，以意",
    "T32n1668_005:0636a29": "識中本覺智分，熏意識中無明癡分，厭生死",
    "T32n1668_005:0636b01": "苦、欣涅盤樂，漸漸轉勝向佛道故。如本妄",
    "T32n1668_005:0636b02": "心熏習義有二種。云何為二？一者分別事識",
    "T32n1668_005:0636b03": "熏習，依諸凡夫二乘人等厭生死苦，隨力",
    "T32n1668_005:0636b04": "所能以漸趣向無上道故故。十一末那熏",
    "T32n1668_005:0636b05": "習義者，其相云何？從初聖地乃至金剛，如",
    "T32n1668_005:0636b06": "其次第，以清淨分熏染污分，證入無上菩",
    "T32n1668_005:0636b07": "提道故，以菩薩等斷無明故。如本二者意",
    "T32n1668_005:0636b08": "熏習謂諸菩薩發心勇猛速趣涅盤故故。",
    "T32n1668_005:0636b09": "已說妄染熏習門，次說淨法熏習門。就此",
    "T32n1668_005:0636b10": "門中自有二門。云何為二？一者總標門、二",
    "T32n1668_005:0636b11": "者開釋門。總標門者，總標其名。如本真如",
    "T32n1668_005:0636b12": "熏習義有二種。云何為二？一者自體相熏習、",
    "T32n1668_005:0636b13": "二者用熏習故。開釋門中有二門。云何為",
    "T32n1668_005:0636b14": "二？一者法身自然熏習門、二者應化常恒",
    "T32n1668_005:0636b15": "熏習門。所言法身熏習門者，本覺性智從",
    "T32n1668_005:0636b16": "無始來，圓滿功德具足智慧，自自作自",
    "T32n1668_005:0636b17": "無他力故。如本自體相熏習者，從無始世",
    "T32n1668_005:0636b18": "來，具無漏法故。所言應化熏習門者，如是",
    "T32n1668_005:0636b19": "本覺發過恒沙無量無邊不可思議種種業",
    "T32n1668_005:0636b20": "用，一切眾生諸心相中隨應教化，斷一切惡、",
    "T32n1668_005:0636b21": "修一切善，具百行之因、滿萬德之果故。如",
    "T32n1668_005:0636b22": "本用熏習者，備有不思議業，作境界之性",
    "T32n1668_005:0636b23": "故。如是二門不相捨離，於一切時、於一切",
    "T32n1668_005:0636b24": "處常恒熏習，起信生解、建立修行，造作不",
    "T32n1668_005:0636b25": "轉，到正後二地，達真俗境令無礙故。如",
    "T32n1668_005:0636b26": "本依此二義恒常熏習，以有熏習力故能",
    "T32n1668_005:0636b27": "令眾生厭生死苦樂求涅盤，自信己身有",
    "T32n1668_005:0636b28": "真如法發心修行故。由此義故，三身本有",
    "T32n1668_005:0636b29": "理故顯了。",
    "T32n1668_005:0636c01": "已說白品相熏有力門，次說發起問答決疑",
    "T32n1668_005:0636c02": "門。此決疑門義理難解、文教更閉，作釋非",
    "T32n1668_005:0636c03": "散說，無定通人不能明了，是故今更作種",
    "T32n1668_005:0636c04": "種釋，具足開示曉行者心。如其次第問答",
    "T32n1668_005:0636c05": "之相，應審觀察。一切眾生皆有本覺，有眾生",
    "T32n1668_005:0636c06": "數而無本覺？皆有理故。所以者何？大覺尊",
    "T32n1668_005:0636c07": "者如是說故。此義云何？一切眾生從無始",
    "T32n1668_005:0636c08": "來具足本覺，從無始來無本覺故。若依初",
    "T32n1668_005:0636c09": "門，一切眾生悉有本覺，如是本覺唯是一體",
    "T32n1668_005:0636c10": "遍諸眾生，一一眾生各有別覺，一切眾生唯",
    "T32n1668_005:0636c11": "有一覺無別覺故。若爾，眾生唯應是一，所",
    "T32n1668_005:0636c12": "有本覺一故。本覺應非一，能有眾生多故。此",
    "T32n1668_005:0636c13": "事不爾。所以者何？意趣別故。謂本覺心平等",
    "T32n1668_005:0636c14": "性故不能異種，一切眾生差別性故不能",
    "T32n1668_005:0636c15": "同種。不能異種故一，不能同種故多。若",
    "T32n1668_005:0636c16": "爾，此文云何通耶？謂馬鳴尊者大宗地玄文",
    "T32n1668_005:0636c17": "本論中作如是說：",
    "T32n1668_005:0636c18": "譬如虛空中，　　清淨滿月輪，",
    "T32n1668_005:0636c19": "獨一無二體，　　遍現於千器。",
    "T32n1668_005:0636c20": "本覺亦如是，　　獨一無二體，",
    "T32n1668_005:0636c21": "遍於諸眾生，　　種種心相中。",
    "T32n1668_005:0636c22": "譬如一段雲，　　覆彼滿月輪，",
    "T32n1668_005:0636c23": "千器諸月輪，　　皆隱沒不現。",
    "T32n1668_005:0636c24": "無明亦如是，　　唯一體無二，",
    "T32n1668_005:0636c25": "遍到諸眾生，　　能作熏習事。",
    "T32n1668_005:0636c26": "有二義故無相違過。云何為二？一者自宗",
    "T32n1668_005:0636c27": "決定、二者引攝決定。言自宗決定者，顯示",
    "T32n1668_005:0636c28": "同一相續義故。言引攝決定者，顯示差別",
    "T32n1668_005:0636c29": "相續義故。彼玄文論為顯初義，是起信論",
    "T32n1668_005:0637a01": "為顯後義，以此義故無相違過。是故馬鳴",
    "T32n1668_005:0637a02": "尊者虛空地地論中作如是說：",
    "T32n1668_005:0637a03": "譬如以蓮葉，　　覆一器月輪，",
    "T32n1668_005:0637a04": "而餘器月輪，　　終不隱現前。",
    "T32n1668_005:0637a05": "無明亦如是，　　覆惑人覺時，",
    "T32n1668_005:0637a06": "已覺人本覺，　　終不能隱覆。",
    "T32n1668_005:0637a07": "此文為明何義？為欲顯示差別相續之義",
    "T32n1668_005:0637a08": "故。復次文殊師利論議第一神力殊勝慈悲",
    "T32n1668_005:0637a09": "圓滿虛空功德契經中作如是說：",
    "T32n1668_005:0637a10": "有無量無邊，　　無明煩惱障，",
    "T32n1668_005:0637a11": "遍到眾生身，　　能作障礙事。",
    "T32n1668_005:0637a12": "此文為明何義？謂欲顯示精進修行之義",
    "T32n1668_005:0637a13": "故。云何顯示？謂有眾生作如是念：若無明",
    "T32n1668_005:0637a14": "體唯是一種，遍於一切諸眾生者，無明唯一，",
    "T32n1668_005:0637a15": "眾生眾多，易可斷除，何須敢勞可修行",
    "T32n1668_005:0637a16": "也。如見世間相，多人作一事，為難之不",
    "T32n1668_005:0637a17": "足，不勤修行。為欲對治如是懈怠癡眾生",
    "T32n1668_005:0637a18": "故，如來說言有無量無邊無明能覆佛性。",
    "T32n1668_005:0637a19": "以此義故，一無明義而得成立。若爾，一眾生",
    "T32n1668_005:0637a20": "煩惱盡時中，餘一切眾生皆悉亦可盡。所以",
    "T32n1668_005:0637a21": "者何？唯一無明故。若一人斷時，餘人不能斷",
    "T32n1668_005:0637a22": "者，不可得言同一無明。復次有眾生界斷",
    "T32n1668_005:0637a23": "絕過失故。此事不爾，無明雖一，相續別故。",
    "T32n1668_005:0637a24": "其相云何？頌曰：",
    "T32n1668_005:0637a25": "譬如夜闇一，　　遍到十室中，",
    "T32n1668_005:0637a26": "滅一室闇時，　　餘滅不可言。",
    "T32n1668_005:0637a27": "論曰：夜闇雖一，而能遍到十室之中，闇一",
    "T32n1668_005:0637a28": "室一亦不可言，室十闇十亦不可說。於一",
    "T32n1668_005:0637a29": "室中，人以明燈照室之中，闇盡滅無餘，明",
    "T32n1668_005:0637b01": "圓顯遍。照一室中，闇盡滅無餘，九室中闇盡",
    "T32n1668_005:0637b02": "滅無餘亦不可言，餘九室闇具有不滅，燈",
    "T32n1668_005:0637b03": "照一室闇不滅者亦不可說。無明煩惱亦",
    "T32n1668_005:0637b04": "復如是。言夜闇者，喻於無明。言十室者，",
    "T32n1668_005:0637b05": "喻眾生身。言明燈者，喻於智慧。是故當知，",
    "T32n1668_005:0637b06": "無明雖一，相續別故，斷及不斷各各不同。若",
    "T32n1668_005:0637b07": "一眾生煩惱盡時，餘諸眾生不能斷者，煩惱",
    "T32n1668_005:0637b08": "未盡眾生身中本覺佛性為無明覆。煩惱已",
    "T32n1668_005:0637b09": "盡眾生身中本覺佛性，無明所覆已盡出離。",
    "T32n1668_005:0637b10": "離障佛性、為障佛性，天殊地別，何故今言",
    "T32n1668_005:0637b11": "同一佛性不分其體遍諸眾生？本覺佛性",
    "T32n1668_005:0637b12": "等虛空界，無所不遍、無所不至、無所不",
    "T32n1668_005:0637b13": "通、無所不當，平等平等一味一相無有差",
    "T32n1668_005:0637b14": "別。而無明藏中本覺佛性為染覆障，法界之",
    "T32n1668_005:0637b15": "外本覺佛性離染覆者，此俱攀緣慮知之",
    "T32n1668_005:0637b16": "心現量境界，非是自性中實理心。是故當知",
    "T32n1668_005:0637b17": "佛性之理，唯是一種，等無差別。是故馬鳴尊",
    "T32n1668_005:0637b18": "者大宗地玄文本論中作如是說：",
    "T32n1668_005:0637b19": "月輪現千器，　　若有濁水器，",
    "T32n1668_005:0637b20": "現而非分明；　　若有清水器，",
    "T32n1668_005:0637b21": "圓現而明了。　　晦明雖不同，",
    "T32n1668_005:0637b22": "唯一滿月輪，　　本覺亦如是。",
    "T32n1668_005:0637b23": "一切眾生從無始來，皆有本覺無捨離時，",
    "T32n1668_005:0637b24": "何故眾生先有成佛、後有成佛、今有成佛？",
    "T32n1668_005:0637b25": "亦有勤行、亦有不行，亦有聰明、亦有闇鈍，",
    "T32n1668_005:0637b26": "無量差別？同有一覺，皆悉一時發心修行到",
    "T32n1668_005:0637b27": "無上道，本覺佛性強劣別故，如是差別。無明",
    "T32n1668_005:0637b28": "煩惱厚薄別故，如是差別。若言如初者，此",
    "T32n1668_005:0637b29": "事則不爾。所以者何？本覺佛性圓過恒沙",
    "T32n1668_005:0637c01": "之諸功德，無增減故。若言如後者，此事亦",
    "T32n1668_005:0637c02": "不爾。所以者何？一地斷義不成立故。如是",
    "T32n1668_005:0637c03": "種種無量差別，皆依無明而得住持，於至",
    "T32n1668_005:0637c04": "理中無關而已。若如是者，一切行者斷一",
    "T32n1668_005:0637c05": "切惡、修一切善，超於十地到無上地，圓滿",
    "T32n1668_005:0637c06": "三身具足四德，如是行者為明、無明？如是",
    "T32n1668_005:0637c07": "行者無明分位，非明分位。若爾，清淨本覺從",
    "T32n1668_005:0637c08": "無始來，不觀修行非得他力，性德圓滿本",
    "T32n1668_005:0637c09": "智具足，亦出四句亦離五邊，自然之言不",
    "T32n1668_005:0637c10": "能自然，清淨之心不能清淨，絕絕離離，",
    "T32n1668_005:0637c11": "如是本處為明無明？如是本處無明邊域，",
    "T32n1668_005:0637c12": "非明分位。若爾，一法界心，非百非背千",
    "T32n1668_005:0637c13": "是、非中非中背天、非天演水之談，足斷",
    "T32n1668_005:0637c14": "而已止；審慮之量，手亡而已住。如是一心",
    "T32n1668_005:0637c15": "為明、無明？如是一心、無明邊域、非明分位。",
    "T32n1668_005:0637c16": "三自一心摩訶衍法，一不能一，假能入一；",
    "T32n1668_005:0637c17": "心不能心，假能入心，實非我名而目於",
    "T32n1668_005:0637c18": "我，亦非自唱而契於自。如我立名而非實",
    "T32n1668_005:0637c19": "我，如自得唱而非實自，玄玄又玄、遠遠又",
    "T32n1668_005:0637c20": "遠。如是勝處為明、無明？如是勝處無明邊",
    "T32n1668_005:0637c21": "域，非明分位。不二摩訶衍法，唯是不二摩訶",
    "T32n1668_005:0637c22": "衍法，如是不二摩訶衍法為明、無明？",
    "T32n1668_005:0637c23": "已說有覺門，次說無覺門。何故一切眾生",
    "T32n1668_005:0637c24": "無有本覺耶？無本覺故。何故無本覺耶？",
    "T32n1668_005:0637c25": "無眾生故。何故無眾生耶？無所依本覺",
    "T32n1668_005:0637c26": "故。率此二門應廣通達。如本問曰：若如是",
    "T32n1668_005:0637c27": "義者一切眾生悉有真如等皆熏習，云何有",
    "T32n1668_005:0637c28": "信無信？無量前後差別，皆應一時自知有",
    "T32n1668_005:0637c29": "真如法，勤修方便等入涅盤。答曰：真如本",
    "T32n1668_005:0638a01": "一而有無量無邊無明，從本已來自性差",
    "T32n1668_005:0638a02": "別厚薄不同故。過恒河沙等上煩惱依無明",
    "T32n1668_005:0638a03": "起差別，我見愛染煩惱依無明起差別，如",
    "T32n1668_005:0638a04": "是一切煩惱依於無明所起前後無量差",
    "T32n1668_005:0638a05": "別，唯如來能知故故。",
    "T32n1668_005:0638a06": "已說發起問答決疑門，次說舉緣廣說開通",
    "T32n1668_005:0638a07": "門。就此門中即有二門。云何為二？一者總",
    "T32n1668_005:0638a08": "標軌則決定門、二者緣相散示生解門。於第",
    "T32n1668_005:0638a09": "一門即有三種。云何為三？一者法體說、二",
    "T32n1668_005:0638a10": "者譬喻說、三者契合說。又諸佛法有因有緣，",
    "T32n1668_005:0638a11": "因緣具足乃得成辦者，即是法說，謂諸佛",
    "T32n1668_005:0638a12": "法當待因緣無自立法。所以者何？以法爾",
    "T32n1668_005:0638a13": "故。所言因者，本覺性種。所言緣者，權實別",
    "T32n1668_005:0638a14": "用。以此二事故，諸法得成立，應審觀察。已",
    "T32n1668_005:0638a15": "說法說，次說喻說。如木中火性是火正因，",
    "T32n1668_005:0638a16": "若人無知，不假方便能自燒木，無有是處",
    "T32n1668_005:0638a17": "者，即是喻說。此中譬喻即有四種。云何為",
    "T32n1668_005:0638a18": "四？一者木喻、二者火喻、三者人喻、四者燒",
    "T32n1668_005:0638a19": "喻。所言木者，喻於染法。所言火者，喻於智",
    "T32n1668_005:0638a20": "慧。所言人者，喻於眾生。所言燒者，喻於對",
    "T32n1668_005:0638a21": "治。第一譬喻其意云何？所謂阿梨羅多掩",
    "T32n1668_005:0638a22": "尸木，即具五事。云何為五？一者根源深固",
    "T32n1668_005:0638a23": "無能超過、二者幹枝花葉乃至果實生利",
    "T32n1668_005:0638a24": "銛刺、三者香氣極穢、四者毒虫樂著、五者眷",
    "T32n1668_005:0638a25": "屬無盡，是名為五。無明染法亦復如是，根",
    "T32n1668_005:0638a26": "本無明甚深廣大無能過故，一切種種枝末",
    "T32n1668_005:0638a27": "不覺迷惑過失無有量故。第二譬喻其意云",
    "T32n1668_005:0638a28": "何？所謂伏火即有七事。云何為七？一者乾",
    "T32n1668_005:0638a29": "亡義，能令枯木乃至死故；二者生長義，能",
    "T32n1668_005:0638b01": "礙寒氣令得生故；三者莫測義，不知所",
    "T32n1668_005:0638b02": "故；四者隱藏義，不能見故；五者出現義，出",
    "T32n1668_005:0638b03": "火炎故；六者隨有義，隨木有故；七者隨無",
    "T32n1668_005:0638b04": "義，隨木無故。是名為七。本覺般若亦復如",
    "T32n1668_005:0638b05": "是，熏習染法至盡滅故，受熏流轉故，所",
    "T32n1668_005:0638b06": "住之處不思議故，無明藏中密隱沒故，具足",
    "T32n1668_005:0638b07": "出現無所餘故，隨染有無本覺有無故。第",
    "T32n1668_005:0638b08": "三譬喻其意云何？謂假人者有二種故。云何",
    "T32n1668_005:0638b09": "為二？一者婆羅利多提假人、二者那尸阿多",
    "T32n1668_005:0638b10": "羅假人。彼第一人即知五事。云何為五？一",
    "T32n1668_005:0638b11": "者知出火木、二者知鑽轉木、三者知漸頓",
    "T32n1668_005:0638b12": "時、四者知止住所、五者知成就次，是名為",
    "T32n1668_005:0638b13": "五。若第二人不知此事，終不得火。修行諸",
    "T32n1668_005:0638b14": "人亦復如是，亦有方便、無方便故。第四譬",
    "T32n1668_005:0638b15": "喻其意云何？謂火燒木即有三事。云何為",
    "T32n1668_005:0638b16": "三？一者捨利作鈍事，謂火燒即諸刺木等",
    "T32n1668_005:0638b17": "不能害故；二者捨異作同事，謂作鈍即都",
    "T32n1668_005:0638b18": "合灰故；三者背末還本事，謂同相即與地",
    "T32n1668_005:0638b19": "等故。是名為三。治道次第亦復如是，謂斷",
    "T32n1668_005:0638b20": "障故、證得理故、歸一心故。已說喻說，次",
    "T32n1668_005:0638b21": "說合說。此合說中即有二門。云何為二？一",
    "T32n1668_005:0638b22": "者總說、二者別說。言總說者，總所為故。如",
    "T32n1668_005:0638b23": "本眾生亦爾故。言別說者，別所為故。此別",
    "T32n1668_005:0638b24": "說中即有三門。云何為三？一者緣闕單因無",
    "T32n1668_005:0638b25": "力門、二者因闕單緣無力門、三者因緣具足",
    "T32n1668_005:0638b26": "圓成門。緣闕單因無力門者，譬如雖木中火",
    "T32n1668_005:0638b27": "性從本已來有伏藏火，而不假方便，無以",
    "T32n1668_005:0638b28": "得火。如是雖無明藏中如來之性，從本已",
    "T32n1668_005:0638b29": "來有自性清淨心，而不待修行之功無以",
    "T32n1668_005:0638c01": "得佛故。如本雖有正因熏習之力，若不遇",
    "T32n1668_005:0638c02": "諸佛菩薩善知識等以之為緣，能自斷煩",
    "T32n1668_005:0638c03": "惱入涅槃者則無是處故。因闕單緣無力",
    "T32n1668_005:0638c04": "門者，譬如有人雖具足方便，而彼木中若",
    "T32n1668_005:0638c05": "無火性，終不得火。如是一切行者，雖具",
    "T32n1668_005:0638c06": "修行無量方便，而眾生心中若無本覺佛",
    "T32n1668_005:0638c07": "性，終不得佛故。如本若雖有外緣之力，",
    "T32n1668_005:0638c08": "而內淨法未有熏習力者，亦不能究竟厭",
    "T32n1668_005:0638c09": "生死苦、樂求涅盤故。因緣具足圓成門者，譬",
    "T32n1668_005:0638c10": "如木中有火性亦具方便，火炎出現燒木",
    "T32n1668_005:0638c11": "無餘。因緣具足者亦復如是，內中有本覺",
    "T32n1668_005:0638c12": "之佛性、外中具修行之功能，圓百行之因、",
    "T32n1668_005:0638c13": "滿萬德之果，三智俱行、四德雙開。如本若因",
    "T32n1668_005:0638c14": "緣具足者，所謂自有熏習之力，又為諸佛",
    "T32n1668_005:0638c15": "菩薩等慈悲願護故，能起厭苦之心，信有",
    "T32n1668_005:0638c16": "涅盤修習善根，以修善根成就則值諸",
    "T32n1668_005:0638c17": "佛菩薩示教利喜，乃能進趣向涅盤道故。",
    "T32n1668_005:0638c18": "已說總標軌則決定門，次說緣相散示生解",
    "T32n1668_005:0638c19": "門。就此門中即有二說。云何為二？一者總",
    "T32n1668_005:0638c20": "說、二者別說。就總說中即有二意。云何為",
    "T32n1668_005:0638c21": "二？一者能緣、二者所緣。言能緣者，即應化",
    "T32n1668_005:0638c22": "身，能為眾生造作成本覺之境界故。如",
    "T32n1668_005:0638c23": "本用熏習者故。言所緣者，即眾生界，一切",
    "T32n1668_005:0638c24": "諸佛所化徒故。如本即是眾生外緣之力故。",
    "T32n1668_005:0638c25": "就別說中即有二門。云何為二？一者有簡",
    "T32n1668_005:0638c26": "擇緣、二者無簡擇緣。如本如是外緣有無量",
    "T32n1668_005:0638c27": "義，略說二種。云何為二？一者差別緣、二者",
    "T32n1668_005:0638c28": "平等緣故。所言有簡擇緣者，即有二意。云",
    "T32n1668_005:0638c29": "何為二？一者能緣之人、二者所緣之境。能緣",
    "T32n1668_005:0639a01": "人者其分齊云何？所謂發心以為其初，如來",
    "T32n1668_005:0639a02": "之地以為其後，能作此緣。所緣境者其分齊",
    "T32n1668_005:0639a03": "云何？所謂通於邪定、不定二種眾生故，",
    "T32n1668_005:0639a04": "復次通於正定聚故。如本差別緣者，此人",
    "T32n1668_005:0639a05": "依於諸佛菩薩等，從初發意始求道時乃",
    "T32n1668_005:0639a06": "至得佛於中，若見若念，或為眷屬父母諸",
    "T32n1668_005:0639a07": "親、或為給使、或為知友、或為怨家、或起四",
    "T32n1668_005:0639a08": "攝，乃至一切所作無量行緣，以起大悲熏習",
    "T32n1668_005:0639a09": "之力，能令眾生增長善根，若見若聞得利",
    "T32n1668_005:0639a10": "益故故。自此已下明善根已成熟未成熟",
    "T32n1668_005:0639a11": "之差別，謂有眾生善根已熟，應化之身即便",
    "T32n1668_005:0639a12": "應時速令得度。亦有眾生善根未熟，應化",
    "T32n1668_005:0639a13": "之身時節久遠令使得度。如本此緣有二種。",
    "T32n1668_005:0639a14": "云何為二？一者近緣速得度故、二者遠緣久",
    "T32n1668_005:0639a15": "遠得度故故。自此已下於近遠緣各開二",
    "T32n1668_005:0639a16": "緣，顯示因果之差別相。云何為二？一者增",
    "T32n1668_005:0639a17": "因緣、二者增果緣。增因緣者，彼二種緣各各",
    "T32n1668_005:0639a18": "增長十地萬行故。增果緣者，彼二種緣各各",
    "T32n1668_005:0639a19": "增長如來之地圓滿果故。如本是近遠二緣",
    "T32n1668_005:0639a20": "分別，復有二種。云何為二？一者增長行緣、",
    "T32n1668_005:0639a21": "二者受道緣故。",
    "T32n1668_005:0639a22": "已說有簡擇緣，次說無簡擇緣。就此文中",
    "T32n1668_005:0639a23": "即有二門。云何為二？一者是總、二者是別。",
    "T32n1668_005:0639a24": "總說中言平等緣者，一切諸佛菩薩皆願度",
    "T32n1668_005:0639a25": "脫一切眾生，自然熏習恒常不捨者，即是",
    "T32n1668_005:0639a26": "慈悲願力緣焉。所謂一切諸佛菩薩，於一切",
    "T32n1668_005:0639a27": "時、於一切處，常恒熏習一切無量諸眾生",
    "T32n1668_005:0639a28": "中而能作境，發起伏藏善根之氣常不捨",
    "T32n1668_005:0639a29": "故，以同體智力故。隨應見聞而現作業者，",
    "T32n1668_005:0639b01": "即是實行，所謂應化上佛，以隨轉自在無礙",
    "T32n1668_005:0639b02": "之力故，隨時隨處隨宜隨事隨樂，順順如",
    "T32n1668_005:0639b03": "如顯示八種利益之業，教化眾生無有餘",
    "T32n1668_005:0639b04": "故。所謂眾生依於三昧乃得平等見諸佛",
    "T32n1668_005:0639b05": "故者，即是顯示觀佛正法，謂一切諸佛出現",
    "T32n1668_005:0639b06": "眾生界中，譬如角中毛，重重無數不可說",
    "T32n1668_005:0639b07": "劫，如是雖有無量無邊，而若不修奢摩他",
    "T32n1668_005:0639b08": "者終不見佛。是故發心已去一切諸菩薩",
    "T32n1668_005:0639b09": "等，以三昧力觀見諸佛法性之身，平等平",
    "T32n1668_005:0639b10": "等無有差別，同一真如同一法身，異唯見",
    "T32n1668_005:0639b11": "自，我自無別，是故說言平等見佛。",
    "T32n1668_005:0639b12": "已說總說門，次說別說門。就此門中即有",
    "T32n1668_005:0639b13": "二門。云何為二？一者未入正位、二者已入正",
    "T32n1668_005:0639b14": "位。云何名為未入正位？謂十信凡夫、一切",
    "T32n1668_005:0639b15": "二乘、三賢菩薩等，未得正體智、未證後得",
    "T32n1668_005:0639b16": "知、未證如理故。如本此體用熏習分別，復",
    "T32n1668_005:0639b17": "有二種。云何為二？一者未相應，謂凡夫、二",
    "T32n1668_005:0639b18": "乘、初發意菩薩等，以意意識熏習依信力",
    "T32n1668_005:0639b19": "故而修行，未得無分別心與體相應故，未",
    "T32n1668_005:0639b20": "得自在業修行與用相應故。云何名為已",
    "T32n1668_005:0639b21": "入正位？謂十地菩薩內得正智外得後智，",
    "T32n1668_005:0639b22": "一分智用與如來等，唯本熏力自然修行，",
    "T32n1668_005:0639b23": "增長真如能滅無明故。如本二者已相應，",
    "T32n1668_005:0639b24": "謂法身菩薩得無分別心，與諸佛自體相",
    "T32n1668_005:0639b25": "應故，得自在業修行與智用相應，唯依法",
    "T32n1668_005:0639b26": "力自然修行熏習真如滅無明故。",
    "T32n1668_005:0639b27": "已說分剖散說門，次說盡不盡別門。此門為",
    "T32n1668_005:0639b28": "明何義？為欲顯示一切妄法非道理故，無",
    "T32n1668_005:0639b29": "始有終。一切淨法契道理故，有始無終故。",
    "T32n1668_005:0639c01": "復次為欲顯示真妄二法，極相違故，不俱",
    "T32n1668_005:0639c02": "行故。復次為欲顯示真妄二法，無有勝劣，",
    "T32n1668_005:0639c03": "其體相等，無有廣狹，其作業同故。如本復",
    "T32n1668_005:0639c04": "次染法從無始已來熏習不斷，乃至得佛",
    "T32n1668_005:0639c05": "後即有斷，淨法熏習則無有斷，盡於未來。",
    "T32n1668_005:0639c06": "此義云何？以真如法常熏習故，妄心則滅。",
    "T32n1668_005:0639c07": "法身顯現起用熏習故，無有斷故。",
    "T32n1668_005:0639c08": "釋摩訶衍論卷第五"
}