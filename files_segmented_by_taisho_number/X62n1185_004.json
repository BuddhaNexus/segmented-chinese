{
    "X62n1185_004:0397c08": "徑中徑又徑卷四",
    "X62n1185_004:0397c10": "　　勵行法",
    "X62n1185_004:0397c11": "斷愛門",
    "X62n1185_004:0397c12": "執持觀想之功。未嘗無懃懃懇懇者。而於世緣未",
    "X62n1185_004:0397c13": "能割斷。愛情牽曳。即妄念紛飛。有所好樂。固為愛。",
    "X62n1185_004:0397c14": "忿懥憂患恐懼。亦由愛而生。心不能正。職此之由。",
    "X62n1185_004:0397c15": "縱有平時覷破。而臨事難免動心。以致淨功無成。",
    "X62n1185_004:0397c16": "良可嘆惜。必有堅忍之力。斫斷愛繩。時時體察。由",
    "X62n1185_004:0397c17": "強制而至於自然。其庶幾乎。輯斷愛門。",
    "X62n1185_004:0397c18": "西方確指。覺明妙行菩薩曰。有問學人云何得離塵",
    "X62n1185_004:0397c19": "欲。得無障礙。菩薩曰。我將由小而推之大。由外而推",
    "X62n1185_004:0397c20": "之內。汝等當善解其義。有人于此。無故而奪汝一文。",
    "X62n1185_004:0397c21": "動嗔恨否。答曰。一文雖微。見奪則嗔。又無故而與汝",
    "X62n1185_004:0397c22": "一文。生喜悅否。曰。一文雖微。見與則喜。有答以一文",
    "X62n1185_004:0397c23": "甚微。與何足喜。奪無可嗔者。菩薩曰。汝能如是。心之",
    "X62n1185_004:0397c24": "清淨久矣。何至今日尚沈濁垢耶。汝等當知學人洗",
    "X62n1185_004:0398a01": "心不密。見有見無。處處是著。念念皆貪。所以業識紛",
    "X62n1185_004:0398a02": "馳。無暫停止。即念一句阿彌陀佛。心想依然外遊。未",
    "X62n1185_004:0398a03": "能頃刻歸一。良由汝等於無量劫來。未嘗發一時一",
    "X62n1185_004:0398a04": "日遠離塵欲之心。故此塵欲亦從無始劫來。未嘗一",
    "X62n1185_004:0398a05": "時一日肯離汝心。身纏心縛。深入塵網。那得如蓮華",
    "X62n1185_004:0398a06": "出淤泥而不染。故知欲斷貪著。先從一文之與奪。作",
    "X62n1185_004:0398a07": "棄捨觀。作非我有觀。奪不起嗔。與不起悅。如是乃至",
    "X62n1185_004:0398a08": "百千萬文。乃至億億萬文。乃至身肉骨髓。乃至過現",
    "X62n1185_004:0398a09": "未來心意意識。乃至生死業報。菩提涅槃。一切皆如",
    "X62n1185_004:0398a10": "此一文之與奪無異。自然習漏消亡。障緣永滅。漸履",
    "X62n1185_004:0398a11": "清淨。成就道品。汝等當依此修行。勿更自虞窒礙。又",
    "X62n1185_004:0398a12": "曰。汝等慮身纏世網。念頭不得乾淨耶。我有一法。汝",
    "X62n1185_004:0398a13": "但發箇遠離求度之願。將牢牢歸向極樂世界。見阿",
    "X62n1185_004:0398a14": "彌陀佛之心。換卻牢牢奔走名利之心。便能即塵勞",
    "X62n1185_004:0398a15": "而覺路矣。",
    "X62n1185_004:0398a16": "樂邦文類。宋法因冥心淨業。施者至。不得卻。受其少",
    "X62n1185_004:0398a17": "分。所居室或勸新之。曰此軀尚無常。何事外物為哉。",
    "X62n1185_004:0398a18": "紹熙四年八月示疾。於定中見淨土二菩薩。",
    "X62n1185_004:0398a19": "幽溪大師淨土法語曰。求其為吾真切教誡。莫要乎",
    "X62n1185_004:0398a20": "楊次公之兩言。謂愛不重不生娑婆。念不一不生極",
    "X62n1185_004:0398a21": "樂。夫念佛以一其心。懇切持名。專志不亂。此吾所當",
    "X62n1185_004:0398a22": "盡心者。然或忘之而不能念。念之而不能一。無他。為",
    "X62n1185_004:0398a23": "情愛之所牽也。夫輕愛以杜其妄。斬斷情根。脫離愛",
    "X62n1185_004:0398a24": "網。此吾所當盡心者。然或念之而不能忘。忘之而不",
    "X62n1185_004:0398b01": "能盡。此無他。為念心之不能一也。故念佛求生淨土",
    "X62n1185_004:0398b02": "之人。尋常有娑婆一愛之不輕。則臨終為此愛之所",
    "X62n1185_004:0398b03": "牽而不得生。矧多愛乎。即極樂有一念之不一。則臨",
    "X62n1185_004:0398b04": "終為此念之所轉而不得生。矧多念乎。蓋愛之所以",
    "X62n1185_004:0398b05": "為愛者。有輕焉。重焉。厚焉。薄焉。正報焉。依報焉。歷舉",
    "X62n1185_004:0398b06": "其目。則父母妻子。昆弟朋友。功名富貴。文章詩賦。道",
    "X62n1185_004:0398b07": "術技藝。衣服飲食。屋室田園。林泉花卉。珍寶玩物。種",
    "X62n1185_004:0398b08": "種妙好。不可枚盡。大而重於泰山。小而輕於鴻毛。有",
    "X62n1185_004:0398b09": "一物之不忘。愛也。有一念之不遺。愛也。有一愛之存",
    "X62n1185_004:0398b10": "於懷。則念不一。有一念之不歸於一。則不得生。嗚呼。",
    "X62n1185_004:0398b11": "愛不重不生娑婆。念不一不生極樂。此兩語。可謂刮",
    "X62n1185_004:0398b12": "翳眼之金錍。治膏肓之聖藥。凡有志於求生極樂者。",
    "X62n1185_004:0398b13": "宜以此書之於屋壁。銘之於肌膚。時時莊誦。念念提",
    "X62n1185_004:0398b14": "撕。於娑婆之愛。日求其輕。極樂之念。日求其一。輕之",
    "X62n1185_004:0398b15": "又輕之以漸階乎無。一之又一之以漸鄰乎極。果能",
    "X62n1185_004:0398b16": "如此。則此人雖未脫娑婆。不是娑婆之久客。雖未生",
    "X62n1185_004:0398b17": "極樂。已是極樂之嘉賓。臨終正念現前。往生極樂必",
    "X62n1185_004:0398b18": "矣。或問輕愛有道乎。曰輕愛莫要乎一念。又問一念",
    "X62n1185_004:0398b19": "有道乎。曰。一念莫要乎輕愛。或者莞爾。謂曰。師言首",
    "X62n1185_004:0398b20": "鼠兩端。似無主正。俾學者乎何從。曰。非兩端也。欲明",
    "X62n1185_004:0398b21": "一念之所以也。蓋念之所不能一。由散心異緣之使",
    "X62n1185_004:0398b22": "然。散心異緣。又由逐境紛馳之使然。故娑婆有一境。",
    "X62n1185_004:0398b23": "則眾生有一心。眾生有一心。則娑婆有一境。故曰心",
    "X62n1185_004:0398b24": "生故種種法生。法生故種種心生。聚緣內搖。趣外奔",
    "X62n1185_004:0398c01": "逸。心境交馳。塵沙莫盡。愛苟不忘。念能一乎。故欲一",
    "X62n1185_004:0398c02": "其念者。莫若輕其愛。欲輕其愛者。莫若一其心。一其",
    "X62n1185_004:0398c03": "心者。莫若杜其境。眾境皆空。則萬緣都寂。萬緣都寂。",
    "X62n1185_004:0398c04": "則一念自成。一念若成。則愛緣俱盡。故曰欲一其念。",
    "X62n1185_004:0398c05": "莫若輕愛。欲輕其愛。莫若一念。蓋愛之與念。勢不兩",
    "X62n1185_004:0398c06": "立。若日月之代行。明暗之相背也。或曰杜境有道乎。",
    "X62n1185_004:0398c07": "曰。余所謂杜境者。非屏除萬有也。亦非閉目不觀也。",
    "X62n1185_004:0398c08": "將即境以了其虗。會本以空其末也。正以萬法本自",
    "X62n1185_004:0398c09": "不有。有之者情。故情在物在。情空物空。物空而本性",
    "X62n1185_004:0398c10": "現。本性現而萬法空。萬法空而情念息。自然而然。非",
    "X62n1185_004:0398c11": "如勉強。楞嚴所謂見與見緣。并所想相。如虗空花。本",
    "X62n1185_004:0398c12": "無所有。此見及緣。元是菩提妙淨明體。云何於中有",
    "X62n1185_004:0398c13": "是非是。是以欲杜其境。莫若體物虗。體物虗則情自",
    "X62n1185_004:0398c14": "絕。情自絕則愛不生。而惟心現。念一成。故圓覺云。知",
    "X62n1185_004:0398c15": "幻即離。不作方便。離幻即覺。亦非漸次。一去一留。不",
    "X62n1185_004:0398c16": "容轉側。功效之速。有若桴鼓。學道之士。於此宜盡心",
    "X62n1185_004:0398c17": "焉。又問曰。輕愛與一念。同乎異乎。對曰。能輕娑婆之",
    "X62n1185_004:0398c18": "愛。未必能一極樂之念。能一淨土之念。必能輕娑婆",
    "X62n1185_004:0398c19": "之愛。此約無志有志間說也。若去無志而獨言有志。",
    "X62n1185_004:0398c20": "則愛非念一而不忘。念非忘愛而不一。兩者功夫。初",
    "X62n1185_004:0398c21": "無間然。",
    "X62n1185_004:0398c22": "蓮池大師自警曰。先民有言。禹惜寸陰。至於眾人。當",
    "X62n1185_004:0398c23": "惜分陰。我今衰殘。奚啻惜分。一彈指頃。毋雜用心。毋",
    "X62n1185_004:0398c24": "雜用心者。謂本參正念外。纔起一念雜想。即便掃除。",
    "X62n1185_004:0399a01": "攝歸正念。不可時刻延捱。今略開七事。真為生死出",
    "X62n1185_004:0399a02": "家。直欲一生了辦。務力守之。時時自警。一不得畜",
    "X62n1185_004:0399a03": "資財。造房屋。買田地。置一切精緻好物。即經像等傳",
    "X62n1185_004:0399a04": "自太古。出自名家。皆勿留戀。一心正念二不得作",
    "X62n1185_004:0399a05": "種種非緊要福緣事。姑俟他日大事已明。作之未晚。",
    "X62n1185_004:0399a06": "今且權置萬行門。一心正念三不得於好色好味",
    "X62n1185_004:0399a07": "等起貪愛心。於好言贊譽我者。起貪愛心。不得於惡",
    "X62n1185_004:0399a08": "色惡味等起嗔惱心。於惡言譏毀我者。罵辱我者。種",
    "X62n1185_004:0399a09": "種拂逆我者。起嗔惱心。乃至過去未來事。或順或違。",
    "X62n1185_004:0399a10": "皆悉屏絕。堅壁固守一心正念四不得吟作詩文。",
    "X62n1185_004:0399a11": "書寫真草。題帖對聯。修飾尺牘。泛覧外書。議論他人",
    "X62n1185_004:0399a12": "得失長短。乃至教憑臆見。而高心著述。禪未悟徹。而",
    "X62n1185_004:0399a13": "妄意拈評。緘口結舌一心正念五不得交結親朋。",
    "X62n1185_004:0399a14": "應赴請召。遊山翫景。雜話閒談。凡種種世諦中事。除",
    "X62n1185_004:0399a15": "理所當為。決不可已者。餘悉休罷一心正念六不",
    "X62n1185_004:0399a16": "得貪著放逸。恣縱睡眠。大事未明。提勞忍苦一心正",
    "X62n1185_004:0399a17": "念七不得與世人競才競能。爭名爭勢。未得言得。",
    "X62n1185_004:0399a18": "未證言證。誑稱知識。妄自尊高。惟應執卑守愚。終身",
    "X62n1185_004:0399a19": "居學地。而自鍛鍊。常精當進一心正念",
    "X62n1185_004:0399a20": "憨山大師曰。念佛求生淨土。先是要了生死大事。今",
    "X62n1185_004:0399a21": "人發心要了生死。方才肯念佛。只說佛可以了生死。",
    "X62n1185_004:0399a22": "若不知生死根株。畢竟向何處了。若念佛的心斷不",
    "X62n1185_004:0399a23": "得生死根株。如何了得生死。如何是生死根株。古人",
    "X62n1185_004:0399a24": "云。業不重不生娑婆。愛不斷不生淨土。是知愛乃生",
    "X62n1185_004:0399b01": "死根株。推此愛根。不是今生有的。亦不是一二三四",
    "X62n1185_004:0399b02": "生有的。自無始以來。生生世世。捨身受身。何曾有一",
    "X62n1185_004:0399b03": "念離此愛根耶。如此愛根種子。積劫深厚。故生死無",
    "X62n1185_004:0399b04": "窮。今日方才發心念佛。只望空求生西方。連生死之",
    "X62n1185_004:0399b05": "根。尚且不知。何曾有一念斷著。既不知生死之根。則",
    "X62n1185_004:0399b06": "念佛一邊念。生死根只聽長。如此念佛。與生死兩不",
    "X62n1185_004:0399b07": "相關。念到臨命終時。只見生死愛根現前。那時方知",
    "X62n1185_004:0399b08": "佛全不得力。悔之遲矣。故勸今念佛的人。先要知愛",
    "X62n1185_004:0399b09": "是生死根本。而今念佛。念念要斷者愛根。即日用現",
    "X62n1185_004:0399b10": "前。生家念佛。眼中見的兒女子孫。家緣財產。無一件",
    "X62n1185_004:0399b11": "不是愛的。如全身在火坑中一般。愛是主宰。念佛是",
    "X62n1185_004:0399b12": "皮面。且如兒女之情現前時。回光看看。者一聲佛。果",
    "X62n1185_004:0399b13": "能敵得者愛麼。果然斷得者愛麼。若斷不得者愛。畢",
    "X62n1185_004:0399b14": "竟如何了得生死。故勸念佛人第一要為生死心切。",
    "X62n1185_004:0399b15": "要斷生死心切。要在生死根株上念念斬斷。則念念",
    "X62n1185_004:0399b16": "是了生死之時也。如此念念真切。刀刀見血。若不出",
    "X62n1185_004:0399b17": "生死。則諸佛墮妄語矣。",
    "X62n1185_004:0399b18": "周克復淨土晨鐘曰。佛以貪嗔癡為三毒。貪毒在心",
    "X62n1185_004:0399b19": "而見之於身。則為盜。故或明或暗。皆謂盜取。五欲色",
    "X62n1185_004:0399b20": "為最。如來有言。使世間更有一事。如婬慾者。人之得",
    "X62n1185_004:0399b21": "道。蓋亦鮮矣。圓覺經云。一切眾生。皆因婬慾而正性",
    "X62n1185_004:0399b22": "命。千生萬劫。向此中來。故淫慾偏重。八難三途向此",
    "X62n1185_004:0399b23": "中去。亦惟婬禍最慘。楞嚴經云。汝修三昧。本出塵勞。",
    "X62n1185_004:0399b24": "婬心不除。塵不可出。縱有多智禪定現前。若不斷淫。",
    "X62n1185_004:0399c01": "必落魔道。又云。汝以婬心求佛妙果。縱得妙悟。皆是",
    "X62n1185_004:0399c02": "婬根。根本成婬。輪轉三途。必不能出。此經首借婬室",
    "X62n1185_004:0399c03": "立言。蓋直從眾生根本無明。首拈立案。然後向道有",
    "X62n1185_004:0399c04": "機。實是如來頂門針法。又四十二章經云。佛告諸沙",
    "X62n1185_004:0399c05": "門。慎無視女人。若見無見。慎無與言。若與言者。敕心",
    "X62n1185_004:0399c06": "正行。曰。吾為沙門。處於濁世。當如蓮華。不為泥所污。",
    "X62n1185_004:0399c07": "老者以為母。長者以為姊。少者如妹。幼者如女。敬之",
    "X62n1185_004:0399c08": "以禮。意殊當諦。惟觀自頭至足。自視內彼身何有。惟",
    "X62n1185_004:0399c09": "盛惡露諸不淨種。以釋其意。按此經語。實釋氏最典",
    "X62n1185_004:0399c10": "則之訓。不止沙門宜然也。",
    "X62n1185_004:0399c11": "彭尺木淨土聖賢錄王臣傳論曰。王臣入道。視居士",
    "X62n1185_004:0399c12": "較難。急功名者。以進取為先。耽逸樂者。以靜修為苦。",
    "X62n1185_004:0399c13": "非夫夙植善因。堅持正願者。其有不自崖而反乎。若",
    "X62n1185_004:0399c14": "此諸公。不捨塵勞。同皈淨域。斯可謂現宰官身而說",
    "X62n1185_004:0399c15": "法者矣。至如柳子厚。白樂天。蘇子瞻。趙子昂。諸公。讚",
    "X62n1185_004:0399c16": "歎皈依。淨因有在。而臨當捨識。瑞應罕聞。良由智惑",
    "X62n1185_004:0399c17": "於多岐。病生於有愛。文人結習。自古固然。生死到來。",
    "X62n1185_004:0399c18": "決難僥倖。後之君子。當知鑒戒焉。",
    "X62n1185_004:0399c19": "飭終門",
    "X62n1185_004:0399c20": "平日積功累行。去愛絕非。本為末後臨終作預辦",
    "X62n1185_004:0399c21": "之計。若至末後臨終之時。忽又畏死傍偟。中情惑",
    "X62n1185_004:0399c22": "亂。豈不大負初心。其時必須竭力把持。拋棄一切",
    "X62n1185_004:0399c23": "正念分明。方有趨向。是功行固在平時。而喫緊尤",
    "X62n1185_004:0399c24": "在末後也。輯飭終門。",
    "X62n1185_004:0400a01": "唐善導和尚臨終往生正念文。知歸子問曰。世事之",
    "X62n1185_004:0400a02": "大。莫越生死。一息不來。便屬後世。一念差錯。便墮輪",
    "X62n1185_004:0400a03": "迴。小子累蒙開誨念佛往生之法。其理甚明。又恐病",
    "X62n1185_004:0400a04": "來死至之時。心識散亂。仍慮他人惑動正念。忘失淨",
    "X62n1185_004:0400a05": "因。伏望重示歸徑之方。俾脫沈輪之苦。師曰。善哉問",
    "X62n1185_004:0400a06": "也。凡一切人。命終欲生淨土。須是不得怕死。常念此",
    "X62n1185_004:0400a07": "身多苦。不淨惡業。種種交纏。若得捨此穢身。超生淨",
    "X62n1185_004:0400a08": "土。受無量快樂。解脫生死苦趣。乃至稱意之事。如脫",
    "X62n1185_004:0400a09": "敝衣。得換珍服。但當放下身心。莫生戀著。凡遇有病",
    "X62n1185_004:0400a10": "之時。便念無常。一心待死。可囑家人及看病人。往來",
    "X62n1185_004:0400a11": "問候人。凡來我前。為我念佛。不得說眼前閒雜之話。",
    "X62n1185_004:0400a12": "家中長短之事。亦不須輭語安慰。祝願安樂。此皆虗",
    "X62n1185_004:0400a13": "華無益之語。若病重將終之際。親屬不得垂淚哭泣。",
    "X62n1185_004:0400a14": "及發嗟歎懊惱之聲。或亂心神。失其正念。但一時同",
    "X62n1185_004:0400a15": "聲念佛。待氣盡了。方可哀泣。纔有絲毫戀世間心。便",
    "X62n1185_004:0400a16": "成罣礙。不得解脫。若得明曉淨土之人。頻來策勵。極",
    "X62n1185_004:0400a17": "為大幸。若依此者。決定超生。即無疑也。又問曰。求醫",
    "X62n1185_004:0400a18": "服藥。還可用否。答曰。求醫服藥。初不相妨。然藥者。只",
    "X62n1185_004:0400a19": "能醫病。不能醫命。命若盡時。藥豈奈何。若殺物命為",
    "X62n1185_004:0400a20": "藥。以求身安。此則不可。余多見世人因病持齋。方獲",
    "X62n1185_004:0400a21": "少愈。復為醫者以酒食血肉佐藥。其病復作。信知佛",
    "X62n1185_004:0400a22": "力可救。酒肉無益也。又問曰。求神祈福如何。答曰。人",
    "X62n1185_004:0400a23": "命長短。生時已定。何假鬼神延之耶。若迷惑信邪。殺",
    "X62n1185_004:0400a24": "害眾生。祭祀鬼神。但增罪業。反損壽矣。大命若盡。小",
    "X62n1185_004:0400b01": "鬼奈何。空自慞惶。俱無所濟。切宜謹之。當以此文貼",
    "X62n1185_004:0400b02": "向目前。時時見之。免致臨危忘失。又問曰。平生未曾",
    "X62n1185_004:0400b03": "念佛人還用得否。答曰。此法僧人。俗人。未念佛人。用",
    "X62n1185_004:0400b04": "之皆得往生。決無疑也。余多見世人於平常念佛禮",
    "X62n1185_004:0400b05": "讚。發願求生西方。甚是勤拳。及至臨病。却又怕死。都",
    "X62n1185_004:0400b06": "不說著往生解脫之事。直待氣消命盡。識投冥界。方",
    "X62n1185_004:0400b07": "始十念鳴鐘。恰如賊去關門。濟何事也。死門事大。須",
    "X62n1185_004:0400b08": "是自家著力始得。若一念差錯。歷劫受苦。誰人相代。",
    "X62n1185_004:0400b09": "思之思之。若無事時。當以此法精進修持。是為臨終",
    "X62n1185_004:0400b10": "大事。",
    "X62n1185_004:0400b11": "宋仲明法師居山陰報恩寺。素無戒檢。偶因感疾。謂",
    "X62n1185_004:0400b12": "同學道寧曰。心識散亂。何藥可治。寧曰。但隨息念佛",
    "X62n1185_004:0400b13": "為上藥。明依法念之。至七日困甚。寧又令觀想佛像",
    "X62n1185_004:0400b14": "久之。忽言二菩薩至。已而曰。佛來也。瞑目而化。",
    "X62n1185_004:0400b15": "龍舒淨土文曰。下品下生者。乃臨終時地獄形相已",
    "X62n1185_004:0400b16": "現。能至心十念南謨阿彌陀佛。則變地獄形相為蓮",
    "X62n1185_004:0400b17": "華。亦生淨土。此佛慈悲至深。威力至大。故能如此。是",
    "X62n1185_004:0400b18": "所謂十念者。乃生前自十聲念阿彌陀佛。非謂身後",
    "X62n1185_004:0400b19": "請人念也。生前自念者。臨命終時。佛與菩薩自來迎",
    "X62n1185_004:0400b20": "接。故必生淨土。身後請人念者。未可知也。經云身後",
    "X62n1185_004:0400b21": "人為作功果。七分得一。生前自作者。得千百倍報。人",
    "X62n1185_004:0400b22": "何苦不於生前每日十聲念佛。必待死而請人念乎。",
    "X62n1185_004:0400b23": "又云。譬如鐵石雖重。賴舟船力。可以渡江。一針雖輕。",
    "X62n1185_004:0400b24": "不賴舟船。江不可渡。蓋謂人有重罪。仗佛力者。可生",
    "X62n1185_004:0400c01": "淨土。罪惡雖輕。不仗佛力。亦不得生。又如平生為惡。",
    "X62n1185_004:0400c02": "一日招安。遂為良民。仗佛力而消罪惡者。亦復如是。",
    "X62n1185_004:0400c03": "又如蟣蝨萬死萬生。不能一里。若附人身。千里可至。",
    "X62n1185_004:0400c04": "仗佛力。而生淨土者。亦得如是。切勿疑也。有罪惡念",
    "X62n1185_004:0400c05": "佛而不可以往生。但起見佛得道。還度一切冤親之",
    "X62n1185_004:0400c06": "心。則無不生也。或云。人平生為惡。殺害眾生。苦虐人",
    "X62n1185_004:0400c07": "民。臨死念佛。亦得往生。其所殺所苦之眾生。懷冤枉",
    "X62n1185_004:0400c08": "之心。何時而可解乎。答曰。生淨土得道之後。皆度脫",
    "X62n1185_004:0400c09": "一切冤親。豈不勝冤冤相報。彼此無出期者乎。",
    "X62n1185_004:0400c10": "天如法師淨土或問。問曰。一生造惡。臨終念佛。帶業",
    "X62n1185_004:0400c11": "得生。又無退轉。此彌陀願力。誠乎不可思議矣。然則",
    "X62n1185_004:0400c12": "我於生前且做世間事業。直待臨終。然後念佛。可乎。",
    "X62n1185_004:0400c13": "答曰。苦哉苦哉。何等愚謬之言也。砒礵酖酒。毒中之",
    "X62n1185_004:0400c14": "毒。今汝此言。毒於砒礵酖酒者也。非特誤賺自己。又",
    "X62n1185_004:0400c15": "且誤賺天下若僧若俗。善男信女。皆此言也。向所謂",
    "X62n1185_004:0400c16": "逆惡凡夫。臨終念佛者。乃是宿有善根。福德因緣。方",
    "X62n1185_004:0400c17": "遇知識。方得念佛。此等僥倖萬萬人中無一箇半箇。",
    "X62n1185_004:0400c18": "汝將謂人人臨終有此僥倖哉。豈不見羣疑論云。世",
    "X62n1185_004:0400c19": "間有十種人臨終不得念佛。一者善友未必相遇。故",
    "X62n1185_004:0400c20": "無勸念之理。二者業苦纏身。不遑念佛。三者或偏風",
    "X62n1185_004:0400c21": "失語。不能稱佛。四者狂亂失心。注想難成。五者或遭",
    "X62n1185_004:0400c22": "水火。不暇至誠。六者遭遇豺狼。無復善友。七者臨終",
    "X62n1185_004:0400c23": "惡友。壞彼信心。八者飽食過度。昏迷致死。九者軍陣",
    "X62n1185_004:0400c24": "鬬戰。奄忽而忘。十者忽墜高巖。傷壞性命。如此等十",
    "X62n1185_004:0401a01": "種之事。皆是尋常耳聞眼見。不論僧俗男女。人皆有",
    "X62n1185_004:0401a02": "之。或宿業所招。現業所感。忽爾現前。不容迴避。儞又",
    "X62n1185_004:0401a03": "不是神通聖人。有宿命通。能知臨終有業無業。又不",
    "X62n1185_004:0401a04": "是有他心天眼。能知臨終好死惡死。如上十種惡緣。",
    "X62n1185_004:0401a05": "忽然遭著一種。便休了也。便做手脚不得了也。便有",
    "X62n1185_004:0401a06": "知識活佛圍繞。救儞不得了也。便須隨業受報。向三",
    "X62n1185_004:0401a07": "途八難中受苦受罪。到那時要聞佛名不聞了也。直",
    "X62n1185_004:0401a08": "饒儞無此惡緣。只是好病而死。亦未免風刀解體。四",
    "X62n1185_004:0401a09": "大分離。如生龜脫筒。螃蠏落湯。痛苦逼迫。怕怖慞惶。",
    "X62n1185_004:0401a10": "念佛不得了也。更饒儞無病而死。又或世緣未了。世",
    "X62n1185_004:0401a11": "念未休。貪生怖死。擾亂胸懷。若是俗人。又兼家私未",
    "X62n1185_004:0401a12": "明。後事未辦。妻啼子哭。百種憂煎。念佛不得了也。更",
    "X62n1185_004:0401a13": "饒儞未死以前。只有些少病痛在身。忍疼忍苦。呌喚",
    "X62n1185_004:0401a14": "呻吟。問藥求醫。祈禱懺悔。雜念紛飛。念佛不得了也。",
    "X62n1185_004:0401a15": "更饒儞未病以前。只是年紀老大。衰相現前。困頓龍",
    "X62n1185_004:0401a16": "鍾。愁歎憂惱。只向箇衰老身上左安右排。念佛不得",
    "X62n1185_004:0401a17": "了也。更饒儞未老以前。政是少壯之日。政好念佛之",
    "X62n1185_004:0401a18": "時。稍或狂心未歇。俗務相關。東攀西緣。胡思亂想。業",
    "X62n1185_004:0401a19": "識茫茫。念佛不得了也。更饒儞清閒自在。有志修行。",
    "X62n1185_004:0401a20": "稍於世相之中照不破。放不下。把不定。坐不斷。忽遭",
    "X62n1185_004:0401a21": "些子境界現前。一箇主人隨他顛倒。念佛不得了也。",
    "X62n1185_004:0401a22": "儞看他老病之時。少壯清閒之日。稍有一事掛心。早",
    "X62n1185_004:0401a23": "是念佛不得。況待臨終時哉。何況儞更道且做世間",
    "X62n1185_004:0401a24": "事業。儞真癡人。說此癡話。敢保儞錯用身心了也。且",
    "X62n1185_004:0401b01": "世間事業。如夢如幻。如影如響。那一件有實效。那一",
    "X62n1185_004:0401b02": "件替得生死。縱饒廣造伽藍。多增常住。攀求名位。交",
    "X62n1185_004:0401b03": "結官豪。儞將謂多做好事。殊不知犯了如來不體道",
    "X62n1185_004:0401b04": "本廣造伽藍等戒。豈不見道。有為之功。多諸過咎。天",
    "X62n1185_004:0401b05": "堂未就。地獄先成。生死未明。皆成苦本。眼光落地。受",
    "X62n1185_004:0401b06": "苦之時。方知平生所作。盡是枷上添枷。鎖上添鎖。鑊",
    "X62n1185_004:0401b07": "湯下增柴炭。劒樹上助刀鎗。袈裟下失却人身。萬劫",
    "X62n1185_004:0401b08": "難復。鐵漢聞之。也須淚落。祖師如此苦口勸人。曾許",
    "X62n1185_004:0401b09": "儞且做事業。待臨終方念佛乎。當思人生在世。能有",
    "X62n1185_004:0401b10": "幾時。石火電光。眨眼便過。趁此未老未病之前。抖擻",
    "X62n1185_004:0401b11": "身心。撥棄世事。得一日光景。念一日佛名。得一時工",
    "X62n1185_004:0401b12": "夫。修一時淨業。由他臨命終時。好死惡死。我之盤纏",
    "X62n1185_004:0401b13": "預辦了也。我之前程穩穩當當了也。若不如此。後悔",
    "X62n1185_004:0401b14": "難追。思之思之。",
    "X62n1185_004:0401b15": "優曇大師曰。凡修念佛之人。欲生淨土。每念世間一",
    "X62n1185_004:0401b16": "切無常。成必有壞。生必有死。若不親聞佛法。則捨身",
    "X62n1185_004:0401b17": "受身。輪轉三界。四生六道。無解脫期。我今有緣。得聞",
    "X62n1185_004:0401b18": "正法。得修淨業。唯佛為念。捨此報身。當生淨土。入彼",
    "X62n1185_004:0401b19": "蓮胎。受諸快樂。永脫生死。不退菩提。此乃大丈夫平",
    "X62n1185_004:0401b20": "生之能事也。纔有疾病。正要向前坦蕩身心。莫生疑",
    "X62n1185_004:0401b21": "慮。直須西向正坐。專想阿彌陀佛。與觀世音大勢至",
    "X62n1185_004:0401b22": "菩薩。及無數化佛。現在其前。一心稱念南無阿彌陀",
    "X62n1185_004:0401b23": "佛。聲聲不絕。於諸世間。一切事務。不得思念。不得貪",
    "X62n1185_004:0401b24": "戀。若或心念起來。但要急稱佛號。於急急中除滅罪",
    "X62n1185_004:0401c01": "障。只此一念。決定往生淨土。命若未盡。自得安寧。慎",
    "X62n1185_004:0401c02": "勿妄起留戀世間之心。當存自存。當死須死。但辦往",
    "X62n1185_004:0401c03": "生。何須疑慮。若解此理。如脫敝服。以著上衣。一捨凡",
    "X62n1185_004:0401c04": "身。便登佛地。豈不偉哉。",
    "X62n1185_004:0401c05": "大佑指歸集曰。華嚴賢首品偈云。又放光明名見佛。",
    "X62n1185_004:0401c06": "此光覺悟將歿者。令隨憶念見如來。命終得生其淨",
    "X62n1185_004:0401c07": "國。見有臨終勸念佛。又示尊像令瞻敬。俾於佛所深",
    "X62n1185_004:0401c08": "歸仰。是故得成此光明。前四句言菩薩放無量光。其",
    "X62n1185_004:0401c09": "間一種名為見佛。放此光明。能令命終之人。見佛往",
    "X62n1185_004:0401c10": "生。後四句言此菩薩因申勸臨終人念佛。又令瞻敬",
    "X62n1185_004:0401c11": "佛像。故得此光明也。大智度論云。臨終少時。能勝終",
    "X62n1185_004:0401c12": "身修行之力。以猛利故。義和法師無盡燈。載西域祗",
    "X62n1185_004:0401c13": "垣精舍西北角。日光沒處置無常院。造一立像。面向",
    "X62n1185_004:0401c14": "西方。執五綵旛。安病人在像之後。手執旛脚。作隨佛",
    "X62n1185_004:0401c15": "往生之想。瞻病者燒香散華鳴磬。助稱佛名。資助病",
    "X62n1185_004:0401c16": "者。若有垢穢。隨即除之。決取往生。若游心法界。去來",
    "X62n1185_004:0401c17": "無礙者。不拘此法。",
    "X62n1185_004:0401c18": "蓮池大師曰。古人有言。病者眾生之良藥。則人於病",
    "X62n1185_004:0401c19": "中當生大歡喜。一切不如意處。莫起煩惱。又言生死",
    "X62n1185_004:0401c20": "有命。則人於病中當生大解脫。任其死生。莫起恐怖。",
    "X62n1185_004:0401c21": "又過去如幻。現在如幻。未來如幻。盡情放下。單持正",
    "X62n1185_004:0401c22": "念而已。病中千萬忍耐。莫懷速愈之躁心。乃所以為",
    "X62n1185_004:0401c23": "速愈之良方也。",
    "X62n1185_004:0401c24": "又曰。將家事處置了却。放下萬緣。空空地心上。只念",
    "X62n1185_004:0402a01": "六字佛名。刻刻不忘。自然業障消滅。業障既消。自然",
    "X62n1185_004:0402a02": "夜臥安寧。身心康健矣。念佛人要發願。捨此惡世。生",
    "X62n1185_004:0402a03": "彼樂邦。",
    "X62n1185_004:0402a04": "又與朱西宗曰。尊恙至是亦甚危矣。宜以所欲言事。",
    "X62n1185_004:0402a05": "盡底書付令郎及尊堂。令胸中都無牽掛。一心正念。",
    "X62n1185_004:0402a06": "若平日於念佛法門信得及。便可心目內照。四字佛",
    "X62n1185_004:0402a07": "名。歷歷明明。無間無斷。從其今日明日去亦可。設或",
    "X62n1185_004:0402a08": "不去。活到一百二十歲亦可。此為要緊語。朋友平生",
    "X62n1185_004:0402a09": "相交。正在此處。他皆小事。不暇及也。切不可貪生怕",
    "X62n1185_004:0402a10": "死。而誤大事。",
    "X62n1185_004:0402a11": "又與王大琸曰。貴恙宜將身外事。併此身四肢百骸。",
    "X62n1185_004:0402a12": "盡情放下。使空無一物。若必不可歇者。權且歇下。待",
    "X62n1185_004:0402a13": "後處之。妄想熾不能制。當念佛數聲壓伏之。世間榮",
    "X62n1185_004:0402a14": "華富貴。不過片時間事。厄難苦惱。亦不過片時間事。",
    "X62n1185_004:0402a15": "倐忽便無。且萬般皆屬前緣。非人力所能奈何者也。",
    "X62n1185_004:0402a16": "盡情放下。一心念佛。至囑至囑。",
    "X62n1185_004:0402a17": "又曰。一人問。有人一生精勸念佛。臨終一念退悔。遂",
    "X62n1185_004:0402a18": "不得生。有人一生積惡。臨終發心念佛。遂得往生。則",
    "X62n1185_004:0402a19": "善者何為反受虧。而惡者何為反得利也。噫。積惡而",
    "X62n1185_004:0402a20": "臨終正念者。千萬人中之一人耳。苟非宿世善根。臨",
    "X62n1185_004:0402a21": "終痛苦逼迫。昏迷瞀亂。何由而能發起正念乎。善人",
    "X62n1185_004:0402a22": "臨終退悔。亦千萬人中之一人耳。即有之。必其一生",
    "X62n1185_004:0402a23": "念佛悠悠之徒。非所謂精勤者。精則心無雜亂。勤則",
    "X62n1185_004:0402a24": "心無間歇。何由而生退悔乎。是則為惡者。急宜修省。",
    "X62n1185_004:0402b01": "毋妄想臨終有此僥倖。真心求淨土者。但益自精勤。",
    "X62n1185_004:0402b02": "勿憂臨終之退悔也。",
    "X62n1185_004:0402b03": "又阿彌陀經疏鈔曰。臨終顛倒者。由其平日隨順妄",
    "X62n1185_004:0402b04": "想。不修正念。心多散亂。如前所謂將捨煖觸。一生所",
    "X62n1185_004:0402b05": "作。俱時現前。心神惶怖。動止揮霍。應入地獄者。刀山",
    "X62n1185_004:0402b06": "劒樹。視作園林。應墮畜生者。馬腹驢胎。認為堂宇。就",
    "X62n1185_004:0402b07": "令作善合生人天。未免憎愛父母。乃至小聖初心。猶",
    "X62n1185_004:0402b08": "不能正知出入。皆所謂顛倒也。乘此顛倒。三界七趣。",
    "X62n1185_004:0402b09": "隨業受生。今既一心不亂。則內凝正念。外感佛迎。捨",
    "X62n1185_004:0402b10": "此報身。徑生彼國。如佛言隨其心淨則佛土淨。又言",
    "X62n1185_004:0402b11": "一切國土。唯想所持。淨想成就。必得往生。固無疑也。",
    "X62n1185_004:0402b12": "又智者云。臨終在定之心。即是淨土。動念即往生淨",
    "X62n1185_004:0402b13": "土時。所云在定者。令心不顛倒是。所云動念者。後願",
    "X62n1185_004:0402b14": "生彼國是。",
    "X62n1185_004:0402b15": "廣貴蓮華世界詩。聖境現前一門小序曰。諸佛如來。",
    "X62n1185_004:0402b16": "入一切眾生心想中。如白日升天。影現百川。然假使",
    "X62n1185_004:0402b17": "川中水濁。日雖在天。亦無由見。故必以觀門念佛。方",
    "X62n1185_004:0402b18": "能澄清濁水。心眼開發。廣見依報無常。經有云。人將",
    "X62n1185_004:0402b19": "命終。身心痛苦。應令病人觀佛相好。心心相續。使發",
    "X62n1185_004:0402b20": "菩提之心。復為廣說三界難居。三途苦難。唯佛菩提。",
    "X62n1185_004:0402b21": "是真歸依。嗚呼。此如來悲憫眾生。㧞濟於臨命終時",
    "X62n1185_004:0402b22": "之苦心也。佛言命終之心。其力甚大。故臨終之念。能",
    "X62n1185_004:0402b23": "消重業。然予見平生念佛人。至臨命終時。容有痛苦",
    "X62n1185_004:0402b24": "逼身。舌根短硬。不能念佛者有之。何況平時觀想不",
    "X62n1185_004:0402c01": "熟。至八苦交煎。四山相逼之時。欲其隨知識之口。念",
    "X62n1185_004:0402c02": "佛聲聲不絕。作觀心不散亂。此必夙世因中。善根深",
    "X62n1185_004:0402c03": "遠。乃能得之。豈可望於悠悠之眾生哉。必如觀經云。",
    "X62n1185_004:0402c04": "惟除睡時。恒憶此事。又云出定入定。恒聞妙法。方是",
    "X62n1185_004:0402c05": "穩著。",
    "X62n1185_004:0402c06": "明袁宏道有子曰登。年十三病痞將終。語中道曰。死",
    "X62n1185_004:0402c07": "矣。叔父何以救我。中道曰。汝但念佛。即得往生佛國。",
    "X62n1185_004:0402c08": "此五濁世。不足戀也。遂合掌稱阿彌陀佛。諸眷屬同",
    "X62n1185_004:0402c09": "聲助之。頃之微笑云。見一蓮華色微紅。俄而曰。花漸",
    "X62n1185_004:0402c10": "大。色鮮明。無與比者。俄而云佛至。相好光明。充滿一",
    "X62n1185_004:0402c11": "室。頃之氣促。中道曰。汝但稱佛字可也。登稱佛數聲。",
    "X62n1185_004:0402c12": "合掌而逝。",
    "X62n1185_004:0402c13": "淨土聖賢錄曰。明錢塘戈以安。事雲棲宏公為師。法",
    "X62n1185_004:0402c14": "名廣泰。事親孝。好行陰德。晚歲奉佛甚虔。與僧元素",
    "X62n1185_004:0402c15": "結春秋二社為念佛會。誦華嚴經。已而曰。吾大限迫",
    "X62n1185_004:0402c16": "矣。當為西歸計。遂閉一室習禪誦。晨夕不輟。預尅歸",
    "X62n1185_004:0402c17": "期前二日。家人來視甚悲。以安曰。生必有滅。奚悲為。",
    "X62n1185_004:0402c18": "吾方凝神淨域。面覲彌陀。若等勿以情愛亂我正念。",
    "X62n1185_004:0402c19": "請元素至。共唱佛號。及期而化。",
    "X62n1185_004:0402c20": "又曰。明海鹽朱元正日誦法華經一卷。將逝時。方雞",
    "X62n1185_004:0402c21": "鳴。預戒家人。臨行勿令婦女來。過二三時乃來。來亦",
    "X62n1185_004:0402c22": "勿哭。比天明眷屬至。皆哭。元正復張目搖頭。令婦女",
    "X62n1185_004:0402c23": "去。去盡乃瞑。",
    "X62n1185_004:0402c24": "又曰。明聞啟初志欲出生死。往雲棲受念佛法門。俄",
    "X62n1185_004:0403a01": "而疾作。啟初曰。吾當直往西方耳。疾無傷也。及疾甚。",
    "X62n1185_004:0403a02": "神志瞀亂。不能自持。大懼。亟命家人請僧至。唱佛號。",
    "X62n1185_004:0403a03": "越一日。瞀亂如故。復瞿然曰。生死根株。非他人所能",
    "X62n1185_004:0403a04": "㧞也。立起盥沐著衣。對佛焚香。煉臂哀苦懺悔。徹夜",
    "X62n1185_004:0403a05": "無小倦。及還坐。神安志定。淨土現前。乃薙髮披袈裟。",
    "X62n1185_004:0403a06": "別眾而逝。憨山清公聞而歎曰。勇哉聞生。其可謂烈",
    "X62n1185_004:0403a07": "丈夫矣。",
    "X62n1185_004:0403a08": "又曰。明比邱尼廣覺姓龔。蘇州崇明人。年十二。即斷",
    "X62n1185_004:0403a09": "肉受持經呪。朝夕禮佛唯謹。自誓不字。年二十八剃",
    "X62n1185_004:0403a10": "染。至杭州依孝義庵太素師居焉。精持梵行。純一不",
    "X62n1185_004:0403a11": "雜。質素弱。刻身苦躬。勞不自惜。俄得疾。却醫藥。一心",
    "X62n1185_004:0403a12": "待盡。氣奄奄不振。忽起正面趺坐。庵主為設彌陀尊",
    "X62n1185_004:0403a13": "像。覺凝目諦觀。合掌歸命。已而盥手著淨衣。持數珠。",
    "X62n1185_004:0403a14": "端身對佛。如入禪定。侍者慮其傾仆。以二枕掖之。揮",
    "X62n1185_004:0403a15": "手云。無用此。眾環繞念佛。復揮手云。吾自有主在。毋",
    "X62n1185_004:0403a16": "勞眾也。跏趺不動。凡二晝夜。微聲稱佛名。氣漸促。泊",
    "X62n1185_004:0403a17": "然而逝。",
    "X62n1185_004:0403a18": "又曰。明盧氏名智福。徽州程季清妻也。晚遷湖州。季",
    "X62n1185_004:0403a19": "清奉佛甚虔。力營福業。盧氏竭資為助。長齋日課佛",
    "X62n1185_004:0403a20": "名二三萬。約己惠下。未嘗詈人。崇禎五年得危疾。請",
    "X62n1185_004:0403a21": "古德法師授五戒。咨淨土法要。遂一意西歸。季清為",
    "X62n1185_004:0403a22": "誦華嚴經。至入法界品五十三門。為一一講說。盧氏",
    "X62n1185_004:0403a23": "悉領解。季清復策之曰。百劫千生。在此一舉。努力直",
    "X62n1185_004:0403a24": "往。毋猶豫也。遂高聲唱佛。夜以繼晝。如是半月。其母",
    "X62n1185_004:0403b01": "及女來問視。悉謝遣之曰。毋亂人意。十一月八日。忽",
    "X62n1185_004:0403b02": "覩蓮華現前。化佛垂手。身心踊躍。急索香水沐浴。西",
    "X62n1185_004:0403b03": "向叉手。連稱佛名。右脅而逝。時方午。及暮捫其頂。熱",
    "X62n1185_004:0403b04": "可灼手。年三十九。蕅益法師為之傳。系以贊曰。哀哉",
    "X62n1185_004:0403b05": "三界。愛欲為根。根株不拔。奚望西生。蓮花國土。永離",
    "X62n1185_004:0403b06": "塵情。此緣能斷。彼質斯成。勇矣智福。女中之英。一日",
    "X62n1185_004:0403b07": "一夜。淨念功殷。華臺接引。眼識分明。子母恩愛。枯木",
    "X62n1185_004:0403b08": "寒冰。吉祥善逝。常辭苦輪。我今隨喜。願共羣倫。頓除",
    "X62n1185_004:0403b09": "愛網。證入元門。",
    "X62n1185_004:0403b10": "又曰　本朝恒一法師。嘗言某庵僧落拓不持戒。一",
    "X62n1185_004:0403b11": "同戒友規之。不聽。已而病甚。召其友曰。不聽子言。故",
    "X62n1185_004:0403b12": "至此。今且奈何。友曰。西方阿彌陀佛。有本誓願。造業",
    "X62n1185_004:0403b13": "眾生。十念念佛。盡蒙接引。子能信否。僧曰。信。然力不",
    "X62n1185_004:0403b14": "支。奈何。友曰。無傷也。設像牀西。偏令注目勿動。爇爐",
    "X62n1185_004:0403b15": "香。為唱佛名。執病者手令諦聽。如是三晝夜。病者忽",
    "X62n1185_004:0403b16": "起。坐謝其友曰。蒙佛接引。得中品生矣。舉手而別。",
    "X62n1185_004:0403b17": "又曰　本朝張秩斯之妻楊氏。自幼即歸心大法。既",
    "X62n1185_004:0403b18": "適張。尋禮僧德真。受三皈五戒。斷除愛慾。年二十七。",
    "X62n1185_004:0403b19": "病劇。發願求生西方。室中供接引佛像。高唱佛名。五",
    "X62n1185_004:0403b20": "日室中聞旃檀香。至七日瞑目。頃之。見觀音大士謂",
    "X62n1185_004:0403b21": "曰。蓮花種子。已有半功。其半看汝手段。問從何處著",
    "X62n1185_004:0403b22": "力。答曰。撒手便行。即合掌唱佛。趺坐而逝。",
    "X62n1185_004:0403b23": "又淨土聖賢錄凡例曰。子瞻臥病時。向徑山長老口",
    "X62n1185_004:0403b24": "占偈言。灑然解脫。洵為希有。至語及西方。則曰西方",
    "X62n1185_004:0403c01": "不無。然箇裏著力不得。夫修淨業者。必具三心。所謂",
    "X62n1185_004:0403c02": "深心。至誠心。回向發願心。乃至臨終十念。未有不由",
    "X62n1185_004:0403c03": "著力而得者。至云著力不得。則三心未具。離保往生。",
    "X62n1185_004:0403c04": "周克復淨土晨鐘曰。起信而下。淨土資糧具矣。循是",
    "X62n1185_004:0403c05": "而往。順水揚帆。樂邦如在目前。何疑於終。而更煩飭。",
    "X62n1185_004:0403c06": "不知欲辦大事。吃緊尤在臨時一著。從前悠忽。到此",
    "X62n1185_004:0403c07": "延捱不得。從前迷著。到此糊塗不得。從前浮華。到此",
    "X62n1185_004:0403c08": "假借不得。從前岐路。到此徘徊不得。只方寸靈明用",
    "X62n1185_004:0403c09": "事。醒則立現蓮臺。昧則六道三塗有分。淨穢頃刻異",
    "X62n1185_004:0403c10": "路。危哉危哉。究竟把握。要訣不外一心正念四字。此",
    "X62n1185_004:0403c11": "際如挽弓到將滿時。分外難開。須加意審固。前手撇。",
    "X62n1185_004:0403c12": "後手絕。箭方中的。又如泛海。憑指南車。不誤方所。將",
    "X62n1185_004:0403c13": "帆彼岸。急宜仔細收帆把舵。霎時差失。依舊被狂颶",
    "X62n1185_004:0403c14": "吹去。飄蕩大洋中。何所底止。宋儒謂平日工夫正於",
    "X62n1185_004:0403c15": "此處用得著。即是此意。雖然。適百里者宿舂糧。千里",
    "X62n1185_004:0403c16": "者三月聚糧。況十萬億剎之極樂國乎。不豫辦於平",
    "X62n1185_004:0403c17": "生。而欲襲取於俄頃。未知倉皇呼吸間。能具諸葛觀",
    "X62n1185_004:0403c18": "魚。安石圍碁手段。了大敵否。語云。定計於早。恐阿彌",
    "X62n1185_004:0403c19": "陀經。非世人急就章也。如泥惡人十念往生之語。不",
    "X62n1185_004:0403c20": "放放寬眼下。恐經文理固可信。亦是如來萬不得已",
    "X62n1185_004:0403c21": "垂手之苦言。非便以西方作此輩護身符也。且人情",
    "X62n1185_004:0403c22": "莫不好勝而惡劣。獨於此事。甘以下下自許。亦殊可",
    "X62n1185_004:0403c23": "憫。天如或問一段。呌醒頑愚。痛快無兩。故以殿飭終",
    "X62n1185_004:0403c24": "之後。而預飭未終者。",
    "X62n1185_004:0404a01": "助行門",
    "X62n1185_004:0404a02": "既知念佛。凡居心行事。若有一毫與佛相違。漫欲",
    "X62n1185_004:0404a03": "往生。猶北轅而適越也。則助行可不急講哉。助行",
    "X62n1185_004:0404a04": "以戒殺為首。余昔有回生錄之刻。所載戒殺放生",
    "X62n1185_004:0404a05": "名言實事。採輯甚詳。當即為此書之一門。可取而",
    "X62n1185_004:0404a06": "互證。不復另輯。今惟補其所未備。及一切應修眾",
    "X62n1185_004:0404a07": "行以為助緣。皆不可缺也。輯助行門。",
    "X62n1185_004:0404a08": "龍舒淨土文曰。全持齋戒。又禮佛念佛。讀誦大乘經",
    "X62n1185_004:0404a09": "典。解第一義。以此迴向。願生西方。必上品上生。所謂",
    "X62n1185_004:0404a10": "齋者。何哉。不食肉。不飲酒。不婬欲。不食五辛。所謂戒",
    "X62n1185_004:0404a11": "者。何哉。殺生。偷盜。邪婬。是為身三業。妄言。綺語。兩舌。",
    "X62n1185_004:0404a12": "惡口。是為口四業。貪欲。嗔恨。邪見。是為意三業。總為",
    "X62n1185_004:0404a13": "十戒。能持而不犯。是為十善。若犯而不持。是為十惡。",
    "X62n1185_004:0404a14": "全持十戒。乃生天上。持前四戒。加以不飲酒。是為五",
    "X62n1185_004:0404a15": "戒。能持此五戒。常不失人身。若修淨土者。不在此限",
    "X62n1185_004:0404a16": "也。若全持十戒。加以如上文所言功德。固上品上生",
    "X62n1185_004:0404a17": "矣。若止持五戒。而修淨土。亦不失中品上生。或上品",
    "X62n1185_004:0404a18": "下生也。若又不能持五戒。豈可以不戒殺生乎。殺生",
    "X62n1185_004:0404a19": "為五戒之首。亦為十戒之首。亦為比邱二百五十戒",
    "X62n1185_004:0404a20": "之首。是不殺則為大善。殺則為大惡。故曰凡欲殺生",
    "X62n1185_004:0404a21": "者。但將自己看。自身不可殺。物命無兩般。所以不殺",
    "X62n1185_004:0404a22": "得長壽報。殺則短命報。蓋謂己欲其命長。物亦欲其",
    "X62n1185_004:0404a23": "命長。乃殺物命而欲己之命長。烏有是理。故殺生不",
    "X62n1185_004:0404a24": "可不戒也。凡殺生以資口腹。則口腹之欲何厭。放箸",
    "X62n1185_004:0404b01": "之後。滋味已空。而殺業俱在。若殺生以待賓客。則以",
    "X62n1185_004:0404b02": "平日不殺。人亦無可言者。況其罪已自當之。經云。來",
    "X62n1185_004:0404b03": "而獨自來。去而獨自去。輪迴獨自行。果報獨自受。觀",
    "X62n1185_004:0404b04": "此則豈可為人而殺生也。若殺生以祭先祖。豈無素",
    "X62n1185_004:0404b05": "食清差。孔子曰。雖疏食菜羮瓜祭。必齋如也。如是何",
    "X62n1185_004:0404b06": "有不可哉。若然香誦經。仗佛力以為薦㧞。必遂超生。",
    "X62n1185_004:0404b07": "故皆不在殺生也。若止能持此不殺之一戒。以修淨",
    "X62n1185_004:0404b08": "土。已不在下品生矣。",
    "X62n1185_004:0404b09": "又曰。齋僧。供佛。燒香。獻花。懸幡建塔。念佛禮懺。種種",
    "X62n1185_004:0404b10": "三寶上崇奉。以此功德。迴向願生西方亦可。或為世",
    "X62n1185_004:0404b11": "間種種利益方便善事。若為子而孝養父母。為兄而",
    "X62n1185_004:0404b12": "友愛昆弟。為弟而欽順其兄。闔門之內。無不盡善。宗",
    "X62n1185_004:0404b13": "族之間。無不和睦。鄉黨鄰里姻親。相接以禮。相與以",
    "X62n1185_004:0404b14": "恩。以至事君。則赤心為國。為官則仁慈利民。為長則",
    "X62n1185_004:0404b15": "善以安眾。為下則勤以事上。或教導愚迷。或扶助孤",
    "X62n1185_004:0404b16": "弱。或濟急難。或惠貧窮。或修橋砌井。或施藥散食。或",
    "X62n1185_004:0404b17": "減己奉養。以利他人。或臨財饒人。以自省約。或教人",
    "X62n1185_004:0404b18": "為善。或讚善止惡。隨力所作。世間一切善事。以此迴",
    "X62n1185_004:0404b19": "向願生西方亦可。或為世間一切利益。不拘大小。不",
    "X62n1185_004:0404b20": "拘多少。若止以一錢與人。或以一盃水與人。下至如",
    "X62n1185_004:0404b21": "毫芒之善。亦必起念云。以此善緣迴向。願生西方。常",
    "X62n1185_004:0404b22": "使一念不斷。念念在彼。必上品生。",
    "X62n1185_004:0404b23": "又曰。佛言欲生淨土。當修三福。一者孝養父母。奉事",
    "X62n1185_004:0404b24": "師長。慈心不殺。修十善業。二者受持三歸。具足眾戒。",
    "X62n1185_004:0404c01": "不犯威儀。三者發菩提心。深信因果。讀誦大乘。勸進",
    "X62n1185_004:0404c02": "行者。此三世諸佛。淨業正因。三歸。謂歸依佛法僧也。",
    "X62n1185_004:0404c03": "又淨土文載葛守利人說一篇　大觀間。一官員買",
    "X62n1185_004:0404c04": "靴於京師市中。見一靴甚大。乃其父送葬者。問其所",
    "X62n1185_004:0404c05": "得之由。答云。一官員攜來修整。問何時來取。遂往候",
    "X62n1185_004:0404c06": "之。果見其父下馬留錢取靴。其子拜不顧。復乘馬去。",
    "X62n1185_004:0404c07": "其子追隨二三里許。將不及。乃呼曰。我與父生為父",
    "X62n1185_004:0404c08": "子。何無一言以教我。其父曰。學葛繁。問葛何人。曰。世",
    "X62n1185_004:0404c09": "間人。遂訪問所在。其時為鎮江太守。乃往見之。言其",
    "X62n1185_004:0404c10": "故。且問葛何以見重於幽冥如此。答云。予始者日行",
    "X62n1185_004:0404c11": "一利人事。其次行二事。又其次行三事。或至十事。于",
    "X62n1185_004:0404c12": "今四十年。未嘗一日廢。問何以利人。葛指坐間脚踏",
    "X62n1185_004:0404c13": "子云。若此物置之不正。則蹙人足。予為正之。亦利人",
    "X62n1185_004:0404c14": "事也。又若人渴。予能飲以一盃水。亦利人事也。唯隨",
    "X62n1185_004:0404c15": "事而利之。上自卿相。下至乞丐。皆可以行。唯在乎久",
    "X62n1185_004:0404c16": "而不廢耳。其子拜而退。葛後以高壽坐化而去。觀此",
    "X62n1185_004:0404c17": "則利人之事。不可不勉。害人之事。豈可為哉。所謂愛",
    "X62n1185_004:0404c18": "人利物之謂仁者。葛得之矣。葛兼修淨業。以是迴向。",
    "X62n1185_004:0404c19": "後有僧神遊淨土。見葛在焉。",
    "X62n1185_004:0404c20": "又淨土文載施報說一篇　儒家言施報。佛家言布",
    "X62n1185_004:0404c21": "施果報。其實一也。佛言欲得穀食。當勤耕種。欲得智",
    "X62n1185_004:0404c22": "慧。當勤學問。欲得長壽。當勤戒殺。欲得富貴。當勤布",
    "X62n1185_004:0404c23": "施。布施有四。一曰財施。二曰法施。三曰無畏施。四曰",
    "X62n1185_004:0404c24": "心施。財施者。以財惠人。法施者。以善道教人。無畏施",
    "X62n1185_004:0405a01": "者。謂人及眾生。當恐懼時。吾安慰之。使無畏。或教以",
    "X62n1185_004:0405a02": "脫離恐懼。使之無畏。心施者。力雖不能濟物。常存濟",
    "X62n1185_004:0405a03": "物之心。佛以孝養父母。亦為布施。是凡施於外者。皆",
    "X62n1185_004:0405a04": "為布施。故為下而忠勤事上。為長而仁慈安眾。為師",
    "X62n1185_004:0405a05": "而謹於教導。為友而誠於琢磨。一言一話之間。必期",
    "X62n1185_004:0405a06": "有益。一動一止之際。必欲無傷。種種方便利物。勿使",
    "X62n1185_004:0405a07": "有所損害。皆布施也。所為如此。存心又如此。後世豈",
    "X62n1185_004:0405a08": "得不獲富貴之報。古語云。人人知道有來年。家家盡",
    "X62n1185_004:0405a09": "種來年穀。人人知道有來生。何不修取來生福。是今",
    "X62n1185_004:0405a10": "生所受之福。乃前世所修者。猶今歲所食之穀。乃前",
    "X62n1185_004:0405a11": "歲所種者。人不能朝種穀而暮食。猶不能旋修福而",
    "X62n1185_004:0405a12": "即受。所以穀必半歲。福必隔世也。孔子謂貨惡其棄",
    "X62n1185_004:0405a13": "於地。不必藏於己。力惡其不出於身。不必為己。老子",
    "X62n1185_004:0405a14": "謂既以為人己愈有。既以與人己愈多。皆布施之謂。",
    "X62n1185_004:0405a15": "曾子謂出乎爾者反乎爾。老子云。天道好還。皆果報",
    "X62n1185_004:0405a16": "之謂。是儒道二教。皆言施報。但不言隔世爾。所謂愛",
    "X62n1185_004:0405a17": "人者。人常愛之。敬人者。人常敬之。災人者。人必反災",
    "X62n1185_004:0405a18": "之。皆現世之施報也。知是以修淨土。滋培善根多矣。",
    "X62n1185_004:0405a19": "又淨土文載食肉說一篇　佛告大慧菩薩云。有無",
    "X62n1185_004:0405a20": "量因緣。不應食肉。我今為汝略說。謂一切眾生。從本",
    "X62n1185_004:0405a21": "已來。展轉因緣。常為六親。以親想故。不應食肉。不淨",
    "X62n1185_004:0405a22": "氣分所生長故。不應食肉。眾生聞氣悉皆恐怖故。不",
    "X62n1185_004:0405a23": "應食肉。令修行者慈心不殺故。不應食肉。凡愚所嗜。",
    "X62n1185_004:0405a24": "臭穢不淨。無善名稱故。不應食肉。令諸呪術不成就",
    "X62n1185_004:0405b01": "故。不應食肉。以殺生者見形起識深味著故。不應食",
    "X62n1185_004:0405b02": "肉。彼食肉者。諸天所棄故。不應食肉。令口氣臭故。不",
    "X62n1185_004:0405b03": "應食肉。多惡夢故。不應食肉。空閑林中。虎狼聞香故。",
    "X62n1185_004:0405b04": "不應食肉。令人飲食無節量故。不應食肉。令修行者",
    "X62n1185_004:0405b05": "不生厭離故。不應食肉。我常說言。凡所飲食。作食子",
    "X62n1185_004:0405b06": "肉想。作服藥想。故不應食肉。聽食肉者。無有是處。大",
    "X62n1185_004:0405b07": "慧。凡諸殺者。為財利故。殺生屠販。彼諸愚癡食肉眾",
    "X62n1185_004:0405b08": "生。以錢為網。而捕諸肉。彼殺生者。若以財物。若以鉤",
    "X62n1185_004:0405b09": "網。取彼空行水陸眾生。種種殺害。屠販求利。大慧。亦",
    "X62n1185_004:0405b10": "無不教不求不想而有魚肉。以是議故。不應食肉。佛",
    "X62n1185_004:0405b11": "復說偈略云。為利殺眾生。以財網諸肉。二俱是惡業。",
    "X62n1185_004:0405b12": "死墮呌呼獄。若無教想求。則無三淨肉。彼非無因有。",
    "X62n1185_004:0405b13": "是故不應食。酒肉葱韮蒜。悉為聖道障。食肉無慈悲。",
    "X62n1185_004:0405b14": "永背正解脫。及違聖表相。是故不應食。眾生肉。本非",
    "X62n1185_004:0405b15": "所食之物。以耳聞目見慣熟。不知其非。如能斷肉。固",
    "X62n1185_004:0405b16": "為上也。如不能斷。且食三淨肉。而減省食。若兼味且",
    "X62n1185_004:0405b17": "去其一。如兩飡皆肉。且一飡以素。人生祿料有數。若",
    "X62n1185_004:0405b18": "此自可延壽。如早晨食素。其利甚多。一省業緣。二可",
    "X62n1185_004:0405b19": "清淨。三不妨善業。四至晚食葷時。不至厭此而欲彼。",
    "X62n1185_004:0405b20": "如此自可延壽。若以食素為難。宜以食葷之費為素",
    "X62n1185_004:0405b21": "食。則易行而可持久。若縱口腹之欲。亦無了期。語曰。",
    "X62n1185_004:0405b22": "世上欲無刀兵劫。須是眾生不。食肉。斯言可不畏哉。",
    "X62n1185_004:0405b23": "不免食三淨肉者。次日可為所食之肉眾生。念西方",
    "X62n1185_004:0405b24": "四聖號。并真言。以資薦往生。庶幾可釋冤滅罪。據閻",
    "X62n1185_004:0405c01": "羅王告鄭鄰之言。則至誠念四聖號。以追薦者。必得",
    "X62n1185_004:0405c02": "往生。三淨肉。謂不見殺。不聞殺。不疑為己殺。及自死。",
    "X62n1185_004:0405c03": "鳥殘。為五淨肉。",
    "X62n1185_004:0405c04": "又淨土文載至人延年說一篇　予嘗聞至人云。人",
    "X62n1185_004:0405c05": "生衣食財祿。陰司皆有定數。若儉約不貪。則可延壽。",
    "X62n1185_004:0405c06": "奢侈過求。受盡則終。譬如人有錢一千。日用一百。則",
    "X62n1185_004:0405c07": "可十日。日用五十。可二十日。若恣縱貪侈。立見敗亡。",
    "X62n1185_004:0405c08": "則若一千之數。一日用盡。可不畏哉。易稱天地之數",
    "X62n1185_004:0405c09": "五十有五。所以成變化而行鬼神。是天地之大。變化",
    "X62n1185_004:0405c10": "之妙。鬼神之奧。猶不逃於數。況於人乎。或謂人有廉",
    "X62n1185_004:0405c11": "儉而命促。貪侈而壽長者。何也。廉儉而命促者。當生",
    "X62n1185_004:0405c12": "之數少也。若更貪侈。則愈促矣。貪侈而壽長者。當生",
    "X62n1185_004:0405c13": "之數多也。若更廉儉。則愈長矣。且天地於人無私。何",
    "X62n1185_004:0405c14": "謂當生之數。有多少乎。此皆前世所為耳。故曰要知",
    "X62n1185_004:0405c15": "前世因。今生受者是。唯現世多為吉善。則增福壽。故",
    "X62n1185_004:0405c16": "曰神之聽之。介爾景福。現世多為罪惡。則減福壽。故",
    "X62n1185_004:0405c17": "曰多行不義。必自斃。且修淨土者。固不在福壽之多。",
    "X62n1185_004:0405c18": "然損福壽之事。則是薄德。豈可不戒哉。增福壽之事。",
    "X62n1185_004:0405c19": "則是厚德。豈可不勉哉。",
    "X62n1185_004:0405c20": "又淨土文載貪折前程說一篇　有官員一人。求夢",
    "X62n1185_004:0405c21": "於京師二相廟中。以問前程。其夜一人夢見有人持",
    "X62n1185_004:0405c22": "簿一扇。揭開版云。此汝同來之官人前程也。視之。乃",
    "X62n1185_004:0405c23": "自小官排至宰相。仍有勾之者。其官員問云。勾之者",
    "X62n1185_004:0405c24": "何也。持簿者答云。此官人愛財。世間不義取一項。此",
    "X62n1185_004:0406a01": "間勾一項。若急改過。尚可作監司。其人聞之。更不敢",
    "X62n1185_004:0406a02": "妄取財。其後果至監司。又何仙姑在世間。有一主簿",
    "X62n1185_004:0406a03": "家。忽有天書降。為不識字畫。乃往見仙姑。問之。仙姑",
    "X62n1185_004:0406a04": "設香案拜而後看。看畢微笑。主簿云。特來拜問。何故",
    "X62n1185_004:0406a05": "乃笑。仙姑云。天書言主簿受金十兩。折祿五年。以此",
    "X62n1185_004:0406a06": "觀之。不義之財。誠可畏也。移是心於淨土。其熟善緣",
    "X62n1185_004:0406a07": "多矣。",
    "X62n1185_004:0406a08": "又淨土文載習慈說一篇　觀世音菩薩謂萬善皆",
    "X62n1185_004:0406a09": "生於慈。老子言三寶以慈為首。儒家言五常先之以",
    "X62n1185_004:0406a10": "仁。其意皆同。人有多瞋怒者。蓋不思此意。未言害物",
    "X62n1185_004:0406a11": "造業。先自損氣傷和。人若能到慈仁之境。方知瞋怒",
    "X62n1185_004:0406a12": "不佳。當其在瞋怒中。則不自知其苦。正如行荊棘中。",
    "X62n1185_004:0406a13": "趨一大廈安居之所也。方其矯宿性之瞋怒。如行荊",
    "X62n1185_004:0406a14": "棘中。及習成慈仁。則如入大廈安居矣。此不可以言",
    "X62n1185_004:0406a15": "盡。但當瞋怒時習之。久久自有可喜。釋道二教。固已",
    "X62n1185_004:0406a16": "戒瞋。儒家亦然。桓魋欲害孔子。孔子曷嘗瞋乎。臧倉",
    "X62n1185_004:0406a17": "毀鬲孟子。孟子曷嘗瞋乎。韓信不報胯下之辱。安國",
    "X62n1185_004:0406a18": "不怨溺灰之言。此皆可為師法。凡待貧下。御僕妾。詆",
    "X62n1185_004:0406a19": "忤己者。易致瞋怒。尤當戒謹。蓋彼亦人也。但以薄福",
    "X62n1185_004:0406a20": "而事我。豈可恣其情性。而造惡業哉。究而言之。慈和",
    "X62n1185_004:0406a21": "者於自己大得便宜。藏經云。今生人見歡喜者。前世",
    "X62n1185_004:0406a22": "見人歡喜故。此慈和之所致也。修淨土者。烏可不以",
    "X62n1185_004:0406a23": "是為心哉。如一切眾生。為大罪惡。亦勿生瞋。以汙我",
    "X62n1185_004:0406a24": "清冷之心。念彼以愚癡故爾。使有智慧。必不為此。當",
    "X62n1185_004:0406b01": "生憐憫其愚癡之心。故曾子曰。如得其情。則哀矜而",
    "X62n1185_004:0406b02": "勿喜。如是以修淨土。圓熟善根甚矣。",
    "X62n1185_004:0406b03": "又淨土文載小因果說一篇　有修橋人。有毀橋人。",
    "X62n1185_004:0406b04": "此天堂地獄之小因也。有坐轎人。有荷轎人。此天堂",
    "X62n1185_004:0406b05": "地獄之小果也。觸類長之。皆可見矣。常如是存心。以",
    "X62n1185_004:0406b06": "修淨土。上品往生。復何疑哉。",
    "X62n1185_004:0406b07": "孤山法師彌陀西資鈔曰。觀世人為善心輕。為惡心",
    "X62n1185_004:0406b08": "重。何以得生淨土。請以現事驗之。對有像。則不如接",
    "X62n1185_004:0406b09": "大賓之恭謹。學經法。則不如求財利之勤劬。毀他。則",
    "X62n1185_004:0406b10": "氣麤言滑。讚彼。則氣緩語澁。或以我惡之。則覆善揚",
    "X62n1185_004:0406b11": "惡。我好之。則掩短美長。或為積惡。而怒他私說。或作",
    "X62n1185_004:0406b12": "微善。而恨人不知。於惡事則陰費千金。亦能鈐口。施",
    "X62n1185_004:0406b13": "善人則方營一食。便自矜功。凡此用心。方沈惡趣。欲",
    "X62n1185_004:0406b14": "以小善而求生淨土者。難乎哉。",
    "X62n1185_004:0406b15": "彭尺木淨土聖賢錄曰。宋馮楫。字濟川。蜀遂寧人也。",
    "X62n1185_004:0406b16": "紹興中出帥瀘南。率道俗作繫念會。以西方為歸。時",
    "X62n1185_004:0406b17": "經建炎兵亂後。名剎藏經多殘燬。乃捐俸錢。造大藏",
    "X62n1185_004:0406b18": "經四十八所。小藏四大部者亦如其數。分貯諸剎。著",
    "X62n1185_004:0406b19": "發願文云。予之施經一事。而具二施。以貲造經。是謂",
    "X62n1185_004:0406b20": "財施。以經傳法。是謂法施。財施當得天上人間福德",
    "X62n1185_004:0406b21": "之報。法施當得世智辯聰蓋世之報。當知二報皆輪",
    "X62n1185_004:0406b22": "迴之因。苦報之本。我今發願。願回此二報。臨命終時",
    "X62n1185_004:0406b23": "莊嚴往生西方極樂世界。蓮華為胎。託質其中。見佛",
    "X62n1185_004:0406b24": "聞法。悟無生忍。登不退階。入菩薩位。還來十方界內。",
    "X62n1185_004:0406c01": "五濁世中。普現其身。而作佛事。以今財法二施之因。",
    "X62n1185_004:0406c02": "如觀世音菩薩。具大慈悲。遊歷五道。隨類化形。說誦",
    "X62n1185_004:0406c03": "妙法。開發未悟。永離苦道。令得智慧。普與眾生。悉得",
    "X62n1185_004:0406c04": "成佛。乃予施經之願也。",
    "X62n1185_004:0406c05": "又曰。明袁宏道。字中郎。湖北公安人。萬歷中為稽勳",
    "X62n1185_004:0406c06": "司郎中。謝病歸。卒於僧寺。兄宏道。弟中道。皆好禪宗。",
    "X62n1185_004:0406c07": "中道一夕課畢入定。有二童子導之西行。見宏道曰。",
    "X62n1185_004:0406c08": "已居淨土矣。大都乘戒俱急。生品最高。次戒急生最",
    "X62n1185_004:0406c09": "穩。若有乘無戒。多為業力所牽。流入八部鬼神眾去。",
    "X62n1185_004:0406c10": "予所親見者多矣。弟般若氣分頗深。戒定力甚少。夫",
    "X62n1185_004:0406c11": "悟理不能生戒定。狂慧也。歸五濁。趁強健。實悟實修。",
    "X62n1185_004:0406c12": "兼持淨願。勤行方便。憐憫一切。不久當相悟。一入他",
    "X62n1185_004:0406c13": "途。可怖可畏。如不能持戒。有龍樹六齋法現存。遵而",
    "X62n1185_004:0406c14": "行之。殺戒尤急。寄語同學。未有日啟鸞刀。口貪滋味。",
    "X62n1185_004:0406c15": "而能生此土者也。雖說法如雲如雨。何益於事。我與",
    "X62n1185_004:0406c16": "汝空王劫時。世為兄弟。乃至六道莫不皆然。幸我得",
    "X62n1185_004:0406c17": "善地。恐汝墮落。方便神力。攝汝至此。",
    "X62n1185_004:0406c18": "念佛鏡。附載智朗念佛放生略說曰。夫欲全仁德。莫",
    "X62n1185_004:0406c19": "若放生。欲出苦輪。無如念佛。度羣迷。開佛祖之宏慈。",
    "X62n1185_004:0406c20": "持覺號。導蓮邦之梵行。故我永明大師。古佛應現。將",
    "X62n1185_004:0406c21": "二法門。通身擔荷。攝授億萬人天。歸於淨土。方今佛",
    "X62n1185_004:0406c22": "法衰微。機宜淺薄。修餘法門。成就大事。不啻天淵。唯",
    "X62n1185_004:0406c23": "持佛鴻名。頓了生死。如單方治病。直捷簡要。一日之",
    "X62n1185_004:0406c24": "修。功超永劫。縱使作業深重。亦可帶業往生。取辦一",
    "X62n1185_004:0407a01": "生。橫截五道者。無如念佛三昧之為最也。余雖不敏。",
    "X62n1185_004:0407a02": "聞此淨土。竭力讚揚。普願人人同登極樂。復觀世間",
    "X62n1185_004:0407a03": "壽夭疾患。種種不能盡其天年。皆由殺業餘報所致。",
    "X62n1185_004:0407a04": "經云。殺生之罪。墮於三途受苦。生人道中。得二果報。",
    "X62n1185_004:0407a05": "一者多病。二者短命。若人欲得四大輕安。壽齡遐永",
    "X62n1185_004:0407a06": "者。應當發願戒殺放生。放生之法。置一竹筍。每日事",
    "X62n1185_004:0407a07": "務之暇。念佛數聲。日貯一文。歲滿所積三百六十錢",
    "X62n1185_004:0407a08": "矣。斯亦不費多財。不妨多力。何人不可為之。惟貴久",
    "X62n1185_004:0407a09": "遠修持。終身不倦。誠一滴雖微。滿盈大器者也。更須",
    "X62n1185_004:0407a10": "發大慈心。念彼異類。昔緣夙業障重。稟性愚癡。身投",
    "X62n1185_004:0407a11": "羅網。命在須臾。煎熬屠割。痛楚難禁。誰能憐憫。惟仁",
    "X62n1185_004:0407a12": "者悲心惜之。今於一載之中。或指定某時。或不拘時",
    "X62n1185_004:0407a13": "月。修長壽因。行放生業。傾其水族。縱其飛走。水陸有",
    "X62n1185_004:0407a14": "情。悠遊物外。放畢。計其放處。及年月日某甲放生若",
    "X62n1185_004:0407a15": "干。專願永無疾苦厄難之災。復增鶴齡松際之算。再",
    "X62n1185_004:0407a16": "募信心深厚之士。持佛鴻名。列為三品。上品信力堅",
    "X62n1185_004:0407a17": "固。課佛萬聲。中品世務稍繁。五千為則。下品塵俗最",
    "X62n1185_004:0407a18": "沈。忙裏偷閒。三千無缺。畢此一生。誓無改變。而不得",
    "X62n1185_004:0407a19": "往生者。三世諸佛。便為誑語。偈云。放生念佛兩重難。",
    "X62n1185_004:0407a20": "只貴當人心地堅。永祖傳燈輝不夜。願提正令攝人",
    "X62n1185_004:0407a21": "天。",
    "X62n1185_004:0407b03": "淨土雜詠選錄(附)",
    "X62n1185_004:0407b05": "五言古詩",
    "X62n1185_004:0407b06": "唐白香山念佛偈",
    "X62n1185_004:0407b07": "余年七十一。不復事唫哦。看經費眼力。作福畏奔波。",
    "X62n1185_004:0407b08": "何以度心眼。一聲阿彌陀。行也阿彌陀。坐也阿彌陀。",
    "X62n1185_004:0407b09": "縱饒忙似箭。不廢阿彌陀。日暮而途遠。吾生已蹉跎。",
    "X62n1185_004:0407b10": "旦夕清淨心。但念阿彌陀。達人應笑我。多却阿彌陀。",
    "X62n1185_004:0407b11": "達又作麼生。不達又如何。普勸法界眾。同念阿彌陀。",
    "X62n1185_004:0407b12": "五言律詩",
    "X62n1185_004:0407b13": "明太常寺卿蔡承植",
    "X62n1185_004:0407b14": "安養思歸客。湘江一腐儒。不愁明日事。但覔往生符。",
    "X62n1185_004:0407b15": "斗室隨緣住。稀羮信口餬。胸中絕憎愛。一任馬牛呼。",
    "X62n1185_004:0407b16": "七言律詩",
    "X62n1185_004:0407b17": "宋雪溪憶佛軒",
    "X62n1185_004:0407b18": "三椽老去許安貧。佳處無如憶佛真。萬事了知猶墮",
    "X62n1185_004:0407b19": "甑。百年惟此可書紳。巖間靜寄蒲團夜。松下聊供茗",
    "X62n1185_004:0407b20": "盌春。閉戶不忘常憶佛。願常終似影隨身。",
    "X62n1185_004:0407b21": "早尋史漢學為文。自許平生在博聞。棄置寸陰隨逝",
    "X62n1185_004:0407b22": "水。思量於我竟浮雲。閒中自識藏身穩。勝處誰知憶",
    "X62n1185_004:0407b23": "佛勤。沈謝曹劉今底處。草萊三尺但荒墳。",
    "X62n1185_004:0407b24": "元優曇勸念佛",
    "X62n1185_004:0407c01": "委骸回視積如山。別淚翻成四海瀾。世界到頭終有",
    "X62n1185_004:0407c02": "定。人生彈指有何歡。成男作女經千徧。帶角披毛歷",
    "X62n1185_004:0407c03": "萬端。不向此生生淨土。投胎一錯悔時難。",
    "X62n1185_004:0407c04": "明楚石懷淨土",
    "X62n1185_004:0407c05": "忙裏偷閒亦在人。人生誰滿百年春。送迎畢竟無時",
    "X62n1185_004:0407c06": "了。悲喜交煎逐日新。休念功名惟念佛。但憂道業勿",
    "X62n1185_004:0407c07": "憂貧。忽然鐵樹開花也。妙轉如來正法輪。",
    "X62n1185_004:0407c08": "大患明明為有身。須知疾病不饒人。但關妄想無非",
    "X62n1185_004:0407c09": "妄。縱得真仙未必真。眾熱聚來風扇火。一期拋去骨",
    "X62n1185_004:0407c10": "纏筋。惟餘念佛離生死。只戀閻浮化作塵。",
    "X62n1185_004:0407c11": "明度門淨土咏",
    "X62n1185_004:0407c12": "高才宏略氣非常。那箇臨時不著忙。打雨敲風閒計",
    "X62n1185_004:0407c13": "較。驚天動地漫文章。愛河如未乾枯竭。淺浪還須作",
    "X62n1185_004:0407c14": "主張。六字彌陀無註脚。歸依即是大慈航。",
    "X62n1185_004:0407c15": "國朝蓮隱懷淨土",
    "X62n1185_004:0407c16": "漸看鬢髮著霜痕。自省已非自討論。一世竟成何事",
    "X62n1185_004:0407c17": "業。百年還有幾朝昏。便須立志求安宅。休更甘心赴",
    "X62n1185_004:0407c18": "死門。樂國不遙歸有路。蓮臺好去覲慈尊。",
    "X62n1185_004:0407c19": "王恭",
    "X62n1185_004:0407c20": "無多些子沒商量。夢入蓮邦大歇場。諸上善人譚法",
    "X62n1185_004:0407c21": "性。各天帝釋雨華香。鳥音樹樂無停響。珠閣金臺盡",
    "X62n1185_004:0407c22": "放光。咫尺仙源曾不隔。莫教迷路歎漁郎。",
    "X62n1185_004:0407c23": "七言絕句",
    "X62n1185_004:0407c24": "周跋陀羅",
    "X62n1185_004:0408a01": "不結良緣與善緣。苦貪名利日憂煎。豈知住世金銀",
    "X62n1185_004:0408a02": "寶。借汝閒看幾十年。",
    "X62n1185_004:0408a03": "周迦哩迦",
    "X62n1185_004:0408a04": "愛欲牽纏沒了期。日生煩惱鎮相隨。官中囹圄猶逢",
    "X62n1185_004:0408a05": "赦。家業拘牽沒赦時。",
    "X62n1185_004:0408a06": "宋蘇子瞻發願偈",
    "X62n1185_004:0408a07": "生死猶如臂屈伸。情鍾我輩一酸辛。樂天不是蓬萊",
    "X62n1185_004:0408a08": "客。憑仗西方作主人。",
    "X62n1185_004:0408a09": "宋北山讚淨土",
    "X62n1185_004:0408a10": "暮鼓晨雞不住催。逡巡容貌變衰頹。莫言白髮渾閒",
    "X62n1185_004:0408a11": "事。總是無常信息來。",
    "X62n1185_004:0408a12": "宋一元西方咏",
    "X62n1185_004:0408a13": "西方化主度迷情。佛力加持道易成。撒手便行無異",
    "X62n1185_004:0408a14": "路。最初一步要分明。",
    "X62n1185_004:0408a15": "西方有路少人登。一句彌陀最上乘。把手牽他行不",
    "X62n1185_004:0408a16": "得。但當自肯乃相應。",
    "X62n1185_004:0408a17": "西方故國早回還。人命無常呼吸間。有限光陰當愛",
    "X62n1185_004:0408a18": "惜。今生嗟過出頭難。",
    "X62n1185_004:0408a19": "西方急急早修持。生死無常不可期。窗外日光彈指",
    "X62n1185_004:0408a20": "過。為人能有幾多時。",
    "X62n1185_004:0408a21": "宋一元淨土咏",
    "X62n1185_004:0408a22": "西方極樂眾稱尊。普勸諸人入此門。有口不須閒講",
    "X62n1185_004:0408a23": "論。單提佛號度朝昏。",
    "X62n1185_004:0408a24": "西方宏誓廣流通。一句彌陀好用功。歷歷分明無間",
    "X62n1185_004:0408b01": "斷。聲聲喚醒主人翁。",
    "X62n1185_004:0408b02": "元中峯淨土咏",
    "X62n1185_004:0408b03": "塵沙劫又塵沙劫。數盡塵沙劫未休。當念只因情未",
    "X62n1185_004:0408b04": "撇。無邊生死自羇留。",
    "X62n1185_004:0408b05": "身膺宰輔與朝郎。蓋世功名世莫量。自性彌陀如不",
    "X62n1185_004:0408b06": "念。未知何以敵無常。",
    "X62n1185_004:0408b07": "便就今朝成佛去。樂邦化主已嫌遲。那堪更欲之乎",
    "X62n1185_004:0408b08": "者。管取輪迴沒了期。",
    "X62n1185_004:0408b09": "元中峯懷淨土",
    "X62n1185_004:0408b10": "六時叩間黃金父。赤子飄零幾日歸。話到輪迴無盡",
    "X62n1185_004:0408b11": "處。相看不覺淚沾衣。",
    "X62n1185_004:0408b12": "要將穢土三千界。盡種西方九品蓮。仔細思量無別",
    "X62n1185_004:0408b13": "術。只消一箇念頭堅。",
    "X62n1185_004:0408b14": "元石屋警世",
    "X62n1185_004:0408b15": "茅簷雨過日頭紅。瞬息陰晴便不同。況是死生呼吸",
    "X62n1185_004:0408b16": "事。黃昏難保聽朝鐘。",
    "X62n1185_004:0408b17": "元日觀懷安養",
    "X62n1185_004:0408b18": "夢中哭向老金仙。願賜冥熏助著鞭。金沼蓮花無數",
    "X62n1185_004:0408b19": "有。定生一朵免垂涎。",
    "X62n1185_004:0408b20": "聞道西方事宛然。此行須藉好因緣。磨教一念明如",
    "X62n1185_004:0408b21": "鏡。不怕彌陀不現前。",
    "X62n1185_004:0408b22": "長把身心看夕陽。夕陽收處藕花香。水禽風樹知予",
    "X62n1185_004:0408b23": "意。惆悵人間夢未忘。",
    "X62n1185_004:0408b24": "生死循環那可逃。此心未了漫徒勞。如今不做輪迴",
    "X62n1185_004:0408c01": "夢。只走人間這一遭。",
    "X62n1185_004:0408c02": "元優曇勸念佛",
    "X62n1185_004:0408c03": "人生四相難逃死。天上何曾免五衰。寧可九蓮居下",
    "X62n1185_004:0408c04": "品。不來浮世受胞胎。",
    "X62n1185_004:0408c05": "長生不用神仙訣。救急還須海上方。靠著主人無量",
    "X62n1185_004:0408c06": "壽。算來都勝別思量。",
    "X62n1185_004:0408c07": "一句彌陀開化門。豈拘城市與鄉村。直饒邪見人聞",
    "X62n1185_004:0408c08": "得。也落音聲入耳根。",
    "X62n1185_004:0408c09": "元廣製念佛偈",
    "X62n1185_004:0408c10": "佛在心中須著眼。莫拋腦後不相看。此時錯過真成",
    "X62n1185_004:0408c11": "錯。欲似今朝恐大難。",
    "X62n1185_004:0408c12": "明沈朗倩",
    "X62n1185_004:0408c13": "蓮花不裹六塵胎。日月籠中自剪裁。拚此一堆窮骨",
    "X62n1185_004:0408c14": "子。這場春夢要親推。",
    "X62n1185_004:0408c15": "明耑愚",
    "X62n1185_004:0408c16": "南北東西求所知。怖頭認影總成迷。直饒悟得生前",
    "X62n1185_004:0408c17": "事。也要彌陀作導師。",
    "X62n1185_004:0408c18": "十方諸佛讚西方。不是無端出廣長。只恐癡禪耽寂",
    "X62n1185_004:0408c19": "滅。錯將斷滅作真常。",
    "X62n1185_004:0408c20": "繫心一句阿彌陀。日用閒忙任寡多。如是盡終不妙",
    "X62n1185_004:0408c21": "悟。也教帶業出娑婆。",
    "X62n1185_004:0408c22": "明蕅益",
    "X62n1185_004:0408c23": "西方即是惟心土。離土談心實倒顛。念念總皆歸佛",
    "X62n1185_004:0408c24": "海。何須重覔祖師禪。",
    "X62n1185_004:0409a01": "西方即是惟心土。未到西方真可危。夙障已如波浪",
    "X62n1185_004:0409a02": "湧。那堪新孽又相隨。",
    "X62n1185_004:0409a03": "西方即是惟心土。淨戒堅持莫使疏。人世總皆跼蹐",
    "X62n1185_004:0409a04": "境。不須旅邸覔安居。",
    "X62n1185_004:0409a05": "西方即是惟心土。不識西方豈識心。何事謬希圓頓",
    "X62n1185_004:0409a06": "解。却將落葉作黃金。",
    "X62n1185_004:0409a07": "西方即是惟心土。悲智相應始克生。莫謂大悲應愍",
    "X62n1185_004:0409a08": "濁。化他須是自功成。",
    "X62n1185_004:0409a09": "詞曲",
    "X62n1185_004:0409a10": "歸元鏡摘要",
    "X62n1185_004:0409a11": "法鼓頻敲。人天百萬把靈山繞。旃檀烟裊。花散處。知",
    "X62n1185_004:0409a12": "多少。",
    "X62n1185_004:0409a13": "極樂古今傳。十萬程途非遠。西方淨土。彌陀說法歸",
    "X62n1185_004:0409a14": "元。因緣非淺。果非常。六八宏深願。駕慈航。接引羣蒙。",
    "X62n1185_004:0409a15": "脫離了苦海無邊。",
    "X62n1185_004:0409a16": "無邊功德妙莊嚴。似車輪偌大金蓮。青黃赤白颺清",
    "X62n1185_004:0409a17": "風。微妙天然。(我)頻申悲勸。歎無常迅速歸家便。蓮臺",
    "X62n1185_004:0409a18": "上九品標名。證無生。永斷煩冤。",
    "X62n1185_004:0409a19": "急惺惺從此識根元。願箇箇虔誠把佛念。一心心持",
    "X62n1185_004:0409a20": "名無閒歇。熱丕丕猛地把冤親斷。一塵塵如許大世",
    "X62n1185_004:0409a21": "界。直得箇鬧挨挨齊上般若船。樂陶陶西方妙境。笑",
    "X62n1185_004:0409a22": "呵呵向琉璃地上禮金仙。",
    "X62n1185_004:0409a23": "歎持經。果最圓。喜持名。效最先。驀忽地洗了塵心。驀",
    "X62n1185_004:0409a24": "忽地洗了塵心。祛了塵凡。離了塵緣。一霎時高步金",
    "X62n1185_004:0409b01": "堦。一霎時高步金堦。高標名姓。高坐金蓮。也須知。自",
    "X62n1185_004:0409b02": "性的彌陀須自念。",
    "X62n1185_004:0409b03": "疊疊叮嚀囑勸。切切彌陀悲願。滔滔的苦海深。層層",
    "X62n1185_004:0409b04": "的業債牽。鬧鬧喧喧。輪迴了千徧。早早登安養歸船。",
    "X62n1185_004:0409b05": "時時禮古佛垂憐。逍逍遙遙。西方古路。永永住無生",
    "X62n1185_004:0409b06": "國裡證真詮。",
    "X62n1185_004:0409b07": "衣中誰識珠無價。那堪流落天涯。經綸才思剪雲霞。",
    "X62n1185_004:0409b08": "百年春草露。富貴路傍花。",
    "X62n1185_004:0409b09": "歎閻浮。一戲場。笑癡人。成妄想。把蝸角蠅頭晝夜忙。",
    "X62n1185_004:0409b10": "日日裏。醉華堂。夜夜裏。戀紅粧。只道是百年無恙。怎",
    "X62n1185_004:0409b11": "曉得霎時身喪。俺呵。世事兒曉露春霞。一旦無常。呀。",
    "X62n1185_004:0409b12": "把一箇好人身。沒在愛河波浪。",
    "X62n1185_004:0409b13": "古今賢聖讚西方。妙莊嚴都在彌陀經上。阿彌陀古",
    "X62n1185_004:0409b14": "佛。是無量壽大醫王。接引慈航。接引慈航。度眾生齊",
    "X62n1185_004:0409b15": "皈安養。",
    "X62n1185_004:0409b16": "歎輪迴。苦未央。幸我佛。接慈航。把淨土莊嚴細講詳。",
    "X62n1185_004:0409b17": "度羣迷。出火坑。五濁內。好悽惶。痛三塗。悲涼難狀。願",
    "X62n1185_004:0409b18": "箇箇都歸安養。端坐在蓮華臺上。俺呵。因此上為眾",
    "X62n1185_004:0409b19": "悲傷。極口宣揚。呀。怎能彀。把閻浮化成華藏。",
    "X62n1185_004:0409b20": "急忙忙。浮生如電。痛煞煞。輪迴千徧。浪滔滔。苦海無",
    "X62n1185_004:0409b21": "邊。一心心。誰肯把彌陀念。最堪憐。無端愛慾牽。無常",
    "X62n1185_004:0409b22": "一到。只恐風箏斷。四大分離眾業纏。冤愆。泥犁苦萬",
    "X62n1185_004:0409b23": "千。懸懸。極樂慈尊眼望穿。",
    "X62n1185_004:0409b24": "如梭歲月拋。歎百年。都被蠅蝸勞擾。少年豪氣。到今",
    "X62n1185_004:0409c01": "日兩鬢蕭蕭。功名柱自窺蟻穴。世事渾如夢鹿蕉。歌",
    "X62n1185_004:0409c02": "纖調。舞細腰。五陵裘馬已寥寥。無常限。人怎逃。豪華",
    "X62n1185_004:0409c03": "千古伴蓬蒿。",
    "X62n1185_004:0409c04": "歎名利。把人消耗。喜彼岸。今朝忽到。聽言言實義皆",
    "X62n1185_004:0409c05": "元妙。頓覺恍開心竅。自今醒却黃粱覺。把聲色豪華",
    "X62n1185_004:0409c06": "一筆消。修須早。莫教他閻老。出帖相邀。",
    "X62n1185_004:0409c07": "恩重山邱。五鼎三牲未足酬。親得離塵垢。子道方完",
    "X62n1185_004:0409c08": "就。(嗏)這是出世大因由。凡情怎剖。孝子賢孫。好向歸",
    "X62n1185_004:0409c09": "元究。因此把。五色封章一筆勾。",
    "X62n1185_004:0409c10": "鳳侶鸞儔。恩愛牽纏何日休。活鬼喬相守。緣盡還分",
    "X62n1185_004:0409c11": "首。(嗏)為儞兩綢繆。披枷帶杻。窺破冤家。各自尋門走。",
    "X62n1185_004:0409c12": "因此把。魚水夫妻一筆勾。",
    "X62n1185_004:0409c13": "身似瘡疣。莫為兒孫作遠憂。憶昔燕山竇。今日還存",
    "X62n1185_004:0409c14": "否。(嗏)畢竟有時休。總歸無後。誰識當人。萬古常如舊。",
    "X62n1185_004:0409c15": "因此把。桂子蘭孫一筆勾。",
    "X62n1185_004:0409c16": "獨占鼇頭。謾說男兒得意秋。金印懸如斗。聲勢非常",
    "X62n1185_004:0409c17": "久。(嗏)多少枉馳求。童顏皓首。夢覺黃梁。一笑無何有。",
    "X62n1185_004:0409c18": "因此把。富貴功名一筆勾。",
    "X62n1185_004:0409c19": "富比王侯。儞道歡時我道愁。求者多生受。得者憂傾",
    "X62n1185_004:0409c20": "覆。(嗏)淡飯勝珍饈。衲衣如繡。地天吾廬。大廈何須搆。",
    "X62n1185_004:0409c21": "因此把。家舍田園一筆勾。",
    "X62n1185_004:0409c22": "學海長流。文陣光芒射斗牛。百藝叢中走。斗酒詩千",
    "X62n1185_004:0409c23": "首。(嗏)錦繡滿胸頭。何須誇口。生死跟前。半字不相救。",
    "X62n1185_004:0409c24": "因此把。蓋世文章一筆勾。",
    "X62n1185_004:0410a01": "夏賞春遊。歌舞場中樂事稠。烟雨迷花柳。棋酒誤親",
    "X62n1185_004:0410a02": "友。(嗏)眼底逞風流。苦歸身後。可惜光陰懡[怡-台+羅]空回首。",
    "X62n1185_004:0410a03": "因此把。風月情懷一筆勾(以上七節即蓮池大師七筆勾)。",
    "X62n1185_004:0410a04": "最苦是女人。身在人中五陋形。憂疑驚恐多災病。前",
    "X62n1185_004:0410a05": "生罪根。今生業因。脫離陋殻須修證。念無常迅速。無",
    "X62n1185_004:0410a06": "常迅速。當勤精進。專心清淨莫因循。念念心無亂。蓮",
    "X62n1185_004:0410a07": "邦指日生。",
    "X62n1185_004:0410a08": "清涼竹院。幽窗寂靜。閒把經文重訂。西皈極樂。迦文",
    "X62n1185_004:0410a09": "苦口叮嚀。他只為迷頭認影。背父離家。未有還鄉信。",
    "X62n1185_004:0410a10": "教他持名歸去也。莫因循。只在當人一念純。琉璃地。",
    "X62n1185_004:0410a11": "纖塵淨。感西尊。時刻勤招引。休辜負至人恩。",
    "X62n1185_004:0410a12": "浮生一幻身。莫迷因。真真戲戲原無定。須皈正。順世",
    "X62n1185_004:0410a13": "情。隨緣應。休教誤入迷魂陣。人身一失難重訂。旅泊",
    "X62n1185_004:0410a14": "由來一戲場。散場歸路君須認。",
    "X62n1185_004:0410a15": "斜陽逝水傾。轉憂深。歸元未可傳燈信。這是迷途鏡。",
    "X62n1185_004:0410a16": "闇室燈。還家近。渾如良藥消迷性。燈傳大地應無盡。",
    "X62n1185_004:0410a17": "惟願流通正法門。人人盡入蓮華境。",
    "X62n1185_004:0410a18": "真可歎。世間人。衣食苦。利名焦。把一箇斷線枯駭戀",
    "X62n1185_004:0410a19": "阿嬌。怎曉得。一朝夢醒。影兒消。好苦也。黃泉路。隻影",
    "X62n1185_004:0410a20": "蕭蕭。舉目無聊。風流豪氣。到此際。只落得一場悲悼。",
    "X62n1185_004:0410a21": "痛閻浮壽少。儘奔波。名利徒自勞。歎南柯。夢短天易",
    "X62n1185_004:0410a22": "曉。童顏容易老。休誇年少。莫華堂。留戀羣歡笑。權傾",
    "X62n1185_004:0410a23": "富豪。無邊罪業般般造。怎知暗裏無常。不擇晨昏。頃",
    "X62n1185_004:0410a24": "刻勾符到。當知苦海茫茫。及早須修道。莫待埋荒草。",
    "X62n1185_004:0410b01": "明莊嚴滿庭芳一闋",
    "X62n1185_004:0410b02": "六十餘年。片時春夢。覺來剛熟黃粱。浮華幻影。有甚",
    "X62n1185_004:0410b03": "好風光。冷眼輕輕覷破。急翻身。蹬斷絲韁。兒孫戲從",
    "X62n1185_004:0410b04": "他搬演。何必看終場。青山茅一把。殘生活計。別作商",
    "X62n1185_004:0410b05": "量。但隨緣消遣。洗鉢焚香。先送心歸極樂。恣逍遙。寶",
    "X62n1185_004:0410b06": "樹清涼。堪悲也。回頭望處。業海正茫茫。",
    "X62n1185_004:0410b07": "國朝皇甫士坊十二時頌",
    "X62n1185_004:0410b08": "平旦寅。常時佛課在淩晨。一刻工夫十聲號。能超生",
    "X62n1185_004:0410b09": "死出沈淪。希有法。妙難論。往生全以信為因。君能懸",
    "X62n1185_004:0410b10": "受無疑惑。便是多生受記人。日出卯。朝露易晞人易",
    "X62n1185_004:0410b11": "老。試將親友細尋思。眼前多少埋芳草。要修行。須及",
    "X62n1185_004:0410b12": "早。一寸光陰無價寶。閒時不肯念彌陀。直待臨終空",
    "X62n1185_004:0410b13": "懊惱。日高辰。人世遷居必擇鄰。莫向人天求福報。壽",
    "X62n1185_004:0410b14": "終難免再沈淪。生忉利。作轉輪。暫時快活未為真。勸",
    "X62n1185_004:0410b15": "君念佛求西去。永作逍遙自在人。禺中巳。食時處處",
    "X62n1185_004:0410b16": "炊烟起。自餐飽飯自充饑。自己修持了生死。子憶母",
    "X62n1185_004:0410b17": "母憶子。到底工夫全在己。拚捨身心見願王。十萬餘",
    "X62n1185_004:0410b18": "程近如咫。日南午。佛日當空目不覩。一條直路少人",
    "X62n1185_004:0410b19": "行。反向長途受辛苦。不談禪。不揮麈。念念彌陀常作",
    "X62n1185_004:0410b20": "主。雖然身未出娑婆。棲神已在蓮花土。日映未。六蛇",
    "X62n1185_004:0410b21": "共室真堪畏。出沒閻浮是幾遭。多生還不分涇渭。猛",
    "X62n1185_004:0410b22": "回頭。滌塵胃。人命無常須不諱。死字常將挂在眉。纔",
    "X62n1185_004:0410b23": "覺西方有滋味。晡時申。歎息人身似轉輪。此身不向",
    "X62n1185_004:0410b24": "今生度。更向何生度此身。休錯過。莫因循。幾多帶角",
    "X62n1185_004:0410c01": "與披鱗。千佛慈悲難救度。塵沙劫數自沈淪。日落酉。",
    "X62n1185_004:0410c02": "返照餘光不悠久。堪笑愚人顧目前。死生大事君知",
    "X62n1185_004:0410c03": "否。臭錢財。閒茶酒。賺得凡夫終日走。波波不暇念彌",
    "X62n1185_004:0410c04": "陀。日月到來空束手。黃昏戌。一盞孤燈明夜室。上牀",
    "X62n1185_004:0410c05": "別了襪和鞋。魂夢冥冥黑如漆。歎人身。容易失。要出",
    "X62n1185_004:0410c06": "輪迴須念佛。無邊罪障一時消。佛光皎似千輪日。人",
    "X62n1185_004:0410c07": "定亥。富貴功名不常在。枕上黃梁夢未醒。癡情猶自",
    "X62n1185_004:0410c08": "憂千載。略因循。成懈怠。一息不來窮劫悔。孤負西方",
    "X62n1185_004:0410c09": "老願王。遙垂金臂恩如海。夜半子。淨穢相形分彼此。",
    "X62n1185_004:0410c10": "不是娑婆苦折磨。誰肯灰心厭生死。既厭離。要知止。",
    "X62n1185_004:0410c11": "黃金地上樂無比。眼前煩惱為誰來。都是西方促裝",
    "X62n1185_004:0410c12": "使。雞鳴丑。君欲往生誰掣肘。煩惱場中正好修。念佛",
    "X62n1185_004:0410c13": "須教心應口。離是非。無可否。凡事隨緣我何有。但看",
    "X62n1185_004:0410c14": "蓮花不陸生。結根偏在泥中藕。",
    "X62n1185_004:0410c15": "自作",
    "X62n1185_004:0410c16": "八一詠(嘉慶庚午五月)",
    "X62n1185_004:0410c17": "參禪元妙未須論。徑路橫超只一門。愚婦愚夫愚莫",
    "X62n1185_004:0410c18": "及。單持六字度朝昏。",
    "X62n1185_004:0410c19": "塵塵華藏數無央。皈向偏耑此一方。六八誓宏親攝",
    "X62n1185_004:0410c20": "受。不西不往願終償。",
    "X62n1185_004:0410c21": "佛緣幸遇識鴻名。火急西歸此一生。不向此生拚力",
    "X62n1185_004:0410c22": "去。胞胎再入墮無明。",
    "X62n1185_004:0410c23": "金拋名利與悲歡。切己無如此一端。斫斷愛繩憑慧",
    "X62n1185_004:0410c24": "劒。雲棲七筆萬回看。",
    "X62n1185_004:0411a01": "勤修白業誦真言。萬行由來是一源。隨事隨時方便",
    "X62n1185_004:0411a02": "法。心心迴向助歸元。",
    "X62n1185_004:0411a03": "船乘大願度塵寰。自利利他念一般。先借枝棲蓮界",
    "X62n1185_004:0411a04": "穩。羽毛豐滿任飛還。",
    "X62n1185_004:0411a05": "塵緣覷破厭離生。正念堅持定一行。勇猛直前無退",
    "X62n1185_004:0411a06": "轉。縱居下品亦須爭。",
    "X62n1185_004:0411a07": "纔提佛號眾魔侵。降伏云何到一心。口耳相聞心應",
    "X62n1185_004:0411a08": "手。牟尼歷歷字推尋。",
    "X62n1185_004:0411a09": "臨時(癸酉二月)",
    "X62n1185_004:0411a10": "執持無間矢初衷。尤在臨時一念融。堪惜坡公公據",
    "X62n1185_004:0411a11": "在。未能著力棄前功(蘇東坡為五祖戒禪師後身。常以阿彌陀佛像自隨。謂生西方",
    "X62n1185_004:0411a12": "公據。似有志於淨土者。而紀年錄所載。公至常州。疾革將屬纊聞觀先離琳。叩耳大聲云。端明宜勿忘。公云西",
    "X62n1185_004:0411a13": "方不無。但箇裏著力不得。錢世雄云。固先生平時履踐。至此更須著力。曰。著力即差。語絕而逝云云。是坡公臨",
    "X62n1185_004:0411a14": "終。竟未著力。不能徃生。良可嘆惜)。",
    "X62n1185_004:0411a15": "最怕臨時急遽行。匇匇經呪誦難成。全憑四字洪名",
    "X62n1185_004:0411a16": "力。一意專持響應聲。",
    "X62n1185_004:0411a17": "最怕臨時神識迷。舌根艱硬氣難提。若非平日心專",
    "X62n1185_004:0411a18": "一。那得資糧助往西。",
    "X62n1185_004:0411a19": "最怕臨時畏死心。憧憧來往萬緣侵。堅持正念常歸",
    "X62n1185_004:0411a20": "一。勇猛西馳用力深。",
    "X62n1185_004:0411a21": "惟心自性理難明。水火鏡觀取譬精。念到一心心佛",
    "X62n1185_004:0411a22": "合。臨時自有佛來迎(參禪者。每謂惟心淨土。豈復更有淨土。自性阿彌。不必更見阿",
    "X62n1185_004:0411a23": "彌。此言似是而非。屢經古德辦示。旨甚深奧。初學凡夫。驟。難領會。惟龍舒居士。有理有跡之論。較為明顯。恭讀",
    "X62n1185_004:0411a24": "　先大父所錄般舟三昧經水火鏡之喻。謂以鏡具水火之性。喻眾生本具佛性之力也。須假日月之光來照",
    "X62n1185_004:0411b01": "者。喻彌陀慈光攝取之力也。以珠艾能引水火者。喻信心念佛之力也。云云。益知惟心自性。非託空參。果能專",
    "X62n1185_004:0411b02": "注淨修。念到一心不亂。則此心此性。克復其初。與佛融成一片。臨命終時。自能見佛。猶之引日月之光。非珠艾",
    "X62n1185_004:0411b03": "專注。逼入水火鏡內。則鏡雖具水火之性。何由自生水火哉)。",
    "X62n1185_004:0411b04": "稍留一愛未全捐。便恐臨時被此牽。欲出娑婆除心",
    "X62n1185_004:0411b05": "盡。次公名論許重詮(宋楊次公嘗謂愛不重不生娑婆。念不一不生極樂。夫極樂之",
    "X62n1185_004:0411b06": "生。必由念一。洵為至論。而欲出娑婆。設有一愛未除。即恐難離世網。非獨愛重者然也。當云愛不除不出娑婆。",
    "X62n1185_004:0411b07": "似更精到)。",
    "X62n1185_004:0411b08": "層遞逼拶詩(癸酉九月)",
    "X62n1185_004:0411b09": "業多常恐失人身。縱得人身亦火坑。欲出火坑無別",
    "X62n1185_004:0411b10": "術。風帆順水樂邦生。",
    "X62n1185_004:0411b11": "樂邦匪遠在持名。須識持名貴一心。怎得一心無間",
    "X62n1185_004:0411b12": "雜。繩穿溜滴用功深。",
    "X62n1185_004:0411b13": "自勵(丙子正月)",
    "X62n1185_004:0411b14": "堪忍不可忍。(梵文娑婆。譯言堪忍)火急願早離。極樂真可樂。火",
    "X62n1185_004:0411b15": "急願西馳。不參禪。不看經。單方療疾鴻名持。持名必",
    "X62n1185_004:0411b16": "往生。佛言豈我欺。心淨土亦淨。接引復何疑。信既深",
    "X62n1185_004:0411b17": "兮願亦切。萬事憧擾心紛飛。此生若不生。永劫悔難",
    "X62n1185_004:0411b18": "追。天乎。曷不予以靜修境。我獨塵勞無已時。轉而思",
    "X62n1185_004:0411b19": "之天玉女。不遭煩惱不厭離。自憂性滯難擺脫。自恨",
    "X62n1185_004:0411b20": "障重多沈迷。自心自喚醒。心與聲相依。聲聲咬定守",
    "X62n1185_004:0411b21": "勿失。字字返照誠毋欺。如貓捕鼠雞抱卵。念茲釋茲",
    "X62n1185_004:0411b22": "恒在茲。",
    "X62n1185_004:0411b23": "楹帖",
    "X62n1185_004:0411b24": "愛不除不出娑婆。忿懥好樂。恐懼憂患。不得其正。皆",
    "X62n1185_004:0411c01": "由愛未能忘。慧劒一揮毋滯境。",
    "X62n1185_004:0411c02": "念不一不生極樂。空閒煩惱褒訕利失。咸一其心。如",
    "X62n1185_004:0411c03": "是念之至熟。佛珠雙照自迎機。",
    "X62n1185_004:0411c04": "念佛必須止雜念。欲除雜念必念佛。此謂念以念攻。",
    "X62n1185_004:0411c05": "修淨必須先淨心。欲得淨心必修淨。此謂淨由淨感。",
    "X62n1185_004:0411c06": "常作如是信。常修如是行(行策法師語)。",
    "X62n1185_004:0411c07": "自障莫若愛。自蔽莫若疑(柏庭法師語)。",
    "X62n1185_004:0411c09": "徑中徑又徑卷四(終)"
}