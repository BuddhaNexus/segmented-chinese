{
    "X35n0645_004:0151b01": "觀世音菩薩普門品義疏記會本卷第四",
    "X35n0645_004:0151b03": "觀音義疏記卷第四",
    "X35n0645_004:0151b04": "宋四明沙門知禮述",
    "X35n0645_004:0151b05": "○二若小下小機益相四初酪益二初明小機應。",
    "X35n0645_004:0151b06": "若小機之人感佛正念入母胎出生王宮六秊苦",
    "X35n0645_004:0151b07": "行樹下坐草成老比丘佛於鹿野苑轉生滅四諦",
    "X35n0645_004:0151b08": "法輪拘鄰五人初得甘露悟小乘道。",
    "X35n0645_004:0151b09": "【記】即是小種先熟之者初感劣應始從入胎至於",
    "X35n0645_004:0151b10": "成佛其相皆劣拘鄰或鄰兒或憍陳如此五人首",
    "X35n0645_004:0151b11": "也其四人者即阿鞞跋提摩訶男拘利太子初於",
    "X35n0645_004:0151b12": "鹿苑證四諦理名得甘露此乃佛日次照幽谷。",
    "X35n0645_004:0151b13": "○二既非下對大甄揀二初進對法華揀悟。",
    "X35n0645_004:0151b14": "既非醍醐未名得度故云但離虗妄名為解脫其",
    "X35n0645_004:0151b15": "實未得一切解脫。",
    "X35n0645_004:0151b16": "【記】初教道道雖曰甘露既非第五醍醐之味豈得",
    "X35n0645_004:0151b17": "度於二種生死故未名得度故云等者引此經也",
    "X35n0645_004:0151b18": "但用一門解脫虗妄見思之縛其實未得一切境",
    "X35n0645_004:0151b19": "界解脫塵沙無明惑累其至靈山方證斯脫。",
    "X35n0645_004:0151b20": "○二未堪下退就華嚴辯機二初於大名乳。",
    "X35n0645_004:0151b21": "未堪大教如聾如啞於其無益於大教中止有冥",
    "X35n0645_004:0151b22": "熏之力取譬如乳。",
    "X35n0645_004:0151b23": "【記】此中乃以證小之後遇大不聞以驗在凡機不",
    "X35n0645_004:0151b24": "受大以聾啞文在經後分其時仍長義當方等般",
    "X35n0645_004:0151c01": "若之時亦可通在鹿苑之前是故迦葉却敘小機",
    "X35n0645_004:0151c02": "蒙大擬時迷悶躃地以後顯前機未堪大其意宛",
    "X35n0645_004:0151c03": "然雖有冥益其如見愛熾然現行故機在華嚴全",
    "X35n0645_004:0151c04": "生如乳。",
    "X35n0645_004:0151c05": "○二聞方下於小名酪。",
    "X35n0645_004:0151c06": "聞方便說三界斷見思時爾時轉乳名酪。",
    "X35n0645_004:0151c07": "【記】急追付財稱怨大喚徐語除糞歡喜隨來乃施",
    "X35n0645_004:0151c08": "方便說三界苦以畏苦故斷見思集既革凡成聖",
    "X35n0645_004:0151c09": "名轉乳為酪。",
    "X35n0645_004:0151c10": "○二次聞下生酥。",
    "X35n0645_004:0151c11": "次聞方等四種四諦用大彈小恥權慕實起殷重",
    "X35n0645_004:0151c12": "心名為生酥。",
    "X35n0645_004:0151c13": "【記】四教俱演橫攝眾機小聞彈訶漸能慕大密得",
    "X35n0645_004:0151c14": "通益鈍根菩薩益同二乘調此等機得生酥味應",
    "X35n0645_004:0151c15": "知約教明五味者不取濃淡但語相生以其頓乳",
    "X35n0645_004:0151c16": "即醍醐故若約機者有濃淡義然就三乘極鈍者",
    "X35n0645_004:0151c17": "說為此一類於彼華嚴全無顯益如腥血乳說三",
    "X35n0645_004:0151c18": "藏時此機成酪次第漸濃至於極味。",
    "X35n0645_004:0151c19": "○三次聞下熟酥。",
    "X35n0645_004:0151c20": "次聞般若三種四諦轉教其心稍純名為熟酥。",
    "X35n0645_004:0151c21": "【記】不談三藏具示衍三利根之人入圓者眾聲聞",
    "X35n0645_004:0151c22": "至此被加轉教既於真空具談萬行故令鈍根冥",
    "X35n0645_004:0151c23": "得別益約調漸機名熟酥味。",
    "X35n0645_004:0151c24": "○四次聞下醍醐二初法華二初明三乘皆得成",
    "X35n0645_004:0152a01": "佛。",
    "X35n0645_004:0152a02": "次聞法華捨三方便但說一實佛之知見聲聞疑",
    "X35n0645_004:0152a03": "除受記作佛菩薩迷去增道損生爾時名為醍醐",
    "X35n0645_004:0152a04": "菩薩之人處處得去鈍者亦同二乘二乘之人始",
    "X35n0645_004:0152a05": "自於此得見佛性。",
    "X35n0645_004:0152a06": "【記】捨前三教方便四諦但說一實無上之道復開",
    "X35n0645_004:0152a07": "三教方便之門皆是一乘真實之相乃是此經待",
    "X35n0645_004:0152a08": "絕二妙談茲妙故方令二乘焦穀更生三教菩薩",
    "X35n0645_004:0152a09": "權疑永息是故無一不成佛者。",
    "X35n0645_004:0152a10": "○二故云下證一代俱入醍醐。",
    "X35n0645_004:0152a11": "故云始見我身聞我所說即皆信受入如來慧證",
    "X35n0645_004:0152a12": "前大機人初得醍醐也除先修習學小乘者我今",
    "X35n0645_004:0152a13": "亦令得聞此經入如來慧即證小機始於法華得",
    "X35n0645_004:0152a14": "入醍醐也。",
    "X35n0645_004:0152a15": "【記】若大機先熟華嚴初見即入佛慧若小機先熟",
    "X35n0645_004:0152a16": "即須漸引今聞開廢方得佛慧初得今得皆是佛",
    "X35n0645_004:0152a17": "慧俱譬醍醐但彼兼別至此純圓。",
    "X35n0645_004:0152a18": "○二若復下涅槃。",
    "X35n0645_004:0152a19": "若復有鈍根於法華不悟更於般若調熟至于涅",
    "X35n0645_004:0152a20": "槃說勝三修即明常住得見佛性乃是醍醐。",
    "X35n0645_004:0152a21": "【記】開顯之意法華具彰執權之機大陣已破更須",
    "X35n0645_004:0152a22": "涅槃收其餘黨故法華後復談般若調熟其心令",
    "X35n0645_004:0152a23": "於涅槃得醍醐味是故彼經就般若部後分結撮",
    "X35n0645_004:0152a24": "五味次第云從摩訶般若出大涅槃說勝三修者",
    "X35n0645_004:0152b01": "彼經明三種三修一邪二劣三勝邪即世間邪師",
    "X35n0645_004:0152b02": "所教常樂我也劣即依佛半教破於邪執謂無常",
    "X35n0645_004:0152b03": "無樂無我也勝即依佛勝教破於劣修謂常樂我",
    "X35n0645_004:0152b04": "也法身常恒無有變易遊諸覺華歡娛受樂具八",
    "X35n0645_004:0152b05": "自在無能遏絕如是修者入祕密藏名勝三修。",
    "X35n0645_004:0152b06": "○二是為下結例三初結佛身。",
    "X35n0645_004:0152b07": "是為同居穢國示現佛身說圓漸法。",
    "X35n0645_004:0152b08": "○二或示下例餘身。",
    "X35n0645_004:0152b09": "或示種種身說圓漸法四句此開五味義。",
    "X35n0645_004:0152b10": "【記】佛身既能說五時教若示餘身亦於五時引諸",
    "X35n0645_004:0152b11": "實行隨味而轉復須論於示現多身度於一人或",
    "X35n0645_004:0152b12": "一度多或一度一或多度多約人既爾人法因果",
    "X35n0645_004:0152b13": "多少相對各成四句故初懸敘立三四句方盡身",
    "X35n0645_004:0152b14": "說感應之相。",
    "X35n0645_004:0152b15": "○三穢國下例淨土。",
    "X35n0645_004:0152b16": "穢國既爾淨國亦然既有利鈍兩機寧不頓漸二",
    "X35n0645_004:0152b17": "說以明應身及說法也。",
    "X35n0645_004:0152b18": "【記】如安樂世界菩薩無數聲聞亦然良以法有頓",
    "X35n0645_004:0152b19": "漸是故人分大小具如九品生彼土後入大小位",
    "X35n0645_004:0152b20": "皆由聞法驗知應彼淨土度生須論漸頓二種身",
    "X35n0645_004:0152b21": "說。",
    "X35n0645_004:0152b22": "○二此中下本觀慈悲。",
    "X35n0645_004:0152b23": "此中應明別圓本觀所起慈悲今徧法界起應例",
    "X35n0645_004:0152b24": "前思之云云。",
    "X35n0645_004:0152c01": "【記】如上所明三土垂形五時化物穢指釋迦淨約",
    "X35n0645_004:0152c02": "彌陀二佛化事教文備彰以顯觀音示現佛身與",
    "X35n0645_004:0152c03": "此不異分真究竟體用同故果用若此豈無本因",
    "X35n0645_004:0152c04": "故今却尋本觀誓願是修別圓觀行之時起慈悲",
    "X35n0645_004:0152c05": "誓期徧法界現身說法度諸眾生今住寂光本誓",
    "X35n0645_004:0152c06": "所熏能徧三土形聲利益例前赴難本誓文中已",
    "X35n0645_004:0152c07": "備說也。",
    "X35n0645_004:0152c08": "○三問經下簡土名體二初辯土名二初問。",
    "X35n0645_004:0152c09": "問經但言遊於娑婆不言實報方便等國。",
    "X35n0645_004:0152c10": "【記】娑婆之名翻為堪忍於同居中尚不通淨那得",
    "X35n0645_004:0152c11": "具約三土釋邪。",
    "X35n0645_004:0152c12": "○二答。",
    "X35n0645_004:0152c13": "答總答中云遊諸國土諸是不一豈止獨娑婆耶",
    "X35n0645_004:0152c14": "又如大本文云若能深觀見我在耆闍崛山共聲",
    "X35n0645_004:0152c15": "聞菩薩僧此即娑婆而是方便也又云即見我純",
    "X35n0645_004:0152c16": "諸菩薩無聲聞緣覺者即此是實報也故約二土",
    "X35n0645_004:0152c17": "明義無咎。",
    "X35n0645_004:0152c18": "【記】菩薩舉一以為問端如來稱法周徧為答故云",
    "X35n0645_004:0152c19": "以種種形遊諸國土橫互十方豎徹三土故言諸",
    "X35n0645_004:0152c20": "也皆是觀音應身遊處此約如來答過於問據文",
    "X35n0645_004:0152c21": "釋也若更約義其相宛然何者經示方便及實報",
    "X35n0645_004:0152c22": "土不離娑婆故云若聞長壽深心信解則為見佛",
    "X35n0645_004:0152c23": "常在耆闍崛山共大菩薩諸聲聞眾圍繞說法既",
    "X35n0645_004:0152c24": "云常在耆山則劫火洞然此土安隱復以菩薩共",
    "X35n0645_004:0153a01": "諸聲聞而為聽眾豈非娑婆即方便土復云又見",
    "X35n0645_004:0153a02": "娑婆世界其地瑠璃乃至樓觀皆悉寶成其菩薩",
    "X35n0645_004:0153a03": "眾咸處其中既云又見即非前處唯有菩薩不共",
    "X35n0645_004:0153a04": "聲聞即純菩薩而為僧也驗知娑婆即是實報此",
    "X35n0645_004:0153a05": "文皆是四信妙觀即於堪忍而見二土觀音深智",
    "X35n0645_004:0153a06": "遊於娑婆豈容獨應同居穢邪。",
    "X35n0645_004:0153a07": "○二問二下明土體二初問。",
    "X35n0645_004:0153a08": "問二同稱為法性云何異。",
    "X35n0645_004:0153a09": "【記】大論云出三界外有淨土聲聞辟支佛出生其",
    "X35n0645_004:0153a10": "中受法性身非分段生即方便土也大品云法身",
    "X35n0645_004:0153a11": "佛為法性身菩薩說法其聽法眾非生死人但云",
    "X35n0645_004:0153a12": "菩薩不共二乘即實報土也二土不同皆稱法性",
    "X35n0645_004:0153a13": "云何分別。",
    "X35n0645_004:0153a14": "○二答。",
    "X35n0645_004:0153a15": "答真諦中道此則大異。",
    "X35n0645_004:0153a16": "【記】小乘灰斷無界外生論云出界復云受身此據",
    "X35n0645_004:0153a17": "大說大乘法性體本常住即是一切色心之源何",
    "X35n0645_004:0153a18": "者小謂色心因見思有故因縛斷其果永忘大說",
    "X35n0645_004:0153a19": "色心因惑生滅不因惑有體是法性見思若盡無",
    "X35n0645_004:0153a20": "明全在則當真諦法性色心方便生滅無明分破",
    "X35n0645_004:0153a21": "本性分顯義當中道法性色心實報生滅無明究",
    "X35n0645_004:0153a22": "盡則復本性常住色心離生死相常寂光也今明",
    "X35n0645_004:0153a23": "方便及實報土法性名同約斷惑論真中大異。",
    "X35n0645_004:0153a24": "○二次明下菩薩二初明應相二初輔佛不同。",
    "X35n0645_004:0153b01": "次明應以菩薩得度者或上地下地三藏通別圓",
    "X35n0645_004:0153b02": "等輔佛不同若佛於實報作佛觀音即為實報菩",
    "X35n0645_004:0153b03": "薩形或作方便土菩薩形或作同居土菩薩形赴",
    "X35n0645_004:0153b04": "利鈍兩緣。",
    "X35n0645_004:0153b05": "【記】橫論四教豎則三土同居四教各有教主各有",
    "X35n0645_004:0153b06": "菩薩輔翊化機方便二教實報一圓各須菩薩輔",
    "X35n0645_004:0153b07": "佛逗緣。",
    "X35n0645_004:0153b08": "○二赴利下赴緣有異。",
    "X35n0645_004:0153b09": "赴利緣者即如華嚴中法慧金剛藏等赴鈍緣者",
    "X35n0645_004:0153b10": "或如彌勒等若佛轉五味法門法門興廢輔佛菩",
    "X35n0645_004:0153b11": "薩亦節節興廢若權若實廣利眾生。",
    "X35n0645_004:0153b12": "【記】大略而分頓部根利漸教根鈍若委論者頓中",
    "X35n0645_004:0153b13": "別鈍漸中圓利所說之法隨機廢興輔佛菩薩亦",
    "X35n0645_004:0153b14": "隨改轉不可文備宜準教思。",
    "X35n0645_004:0153b15": "○二此中下明本觀佛章略述。",
    "X35n0645_004:0153b16": "此中亦應明別圓本觀機應。",
    "X35n0645_004:0153b17": "○三支佛。",
    "X35n0645_004:0153b18": "次明應以支佛者如文殊二萬億劫作支佛化眾",
    "X35n0645_004:0153b19": "生現身說法。",
    "X35n0645_004:0153b20": "【記】若論獨覺既不值佛稟教何能說法欲化眾生",
    "X35n0645_004:0153b21": "但現神變今云說法乃論佛世稟因緣教者也此",
    "X35n0645_004:0153b22": "明權示亦引其類隨味而轉同聲聞也。",
    "X35n0645_004:0153b23": "○四次明下聲聞二初明所現。",
    "X35n0645_004:0153b24": "次明應以聲聞身者或作三藏或作通教聲聞或",
    "X35n0645_004:0153c01": "作隨五味轉聲聞。",
    "X35n0645_004:0153c02": "○二內祕下明能現前列所現全同實行今明能",
    "X35n0645_004:0153c03": "現知是大權此中有四初能現意。",
    "X35n0645_004:0153c04": "內祕外現莊嚴四枯四榮引導眾生。",
    "X35n0645_004:0153c05": "【記】外示權迹意在莊嚴涅槃雙樹言雙樹者四方",
    "X35n0645_004:0153c06": "各雙東方一雙一枯一榮南西北方亦復如是東",
    "X35n0645_004:0153c07": "方枯榮表常無常南樂無樂西我無我北淨不淨",
    "X35n0645_004:0153c08": "如來於中北首而臥入般涅槃則表雙非常無常",
    "X35n0645_004:0153c09": "等經文略舉因中六人即是身子目連空生那律",
    "X35n0645_004:0153c10": "迦葉阿難及果一人即如來是此皆善能莊嚴雙",
    "X35n0645_004:0153c11": "樹斯葢如來與身子等久證三德欲令眾生得入",
    "X35n0645_004:0153c12": "祕藏雙非常等真四德故初於三藏主伴相與同",
    "X35n0645_004:0153c13": "諸實行殷勤修證無常無樂無我無淨成四枯也",
    "X35n0645_004:0153c14": "次於二酥褒圓折偏恥小慕大說菩薩法引諸眾",
    "X35n0645_004:0153c15": "生破於無常修學常等成四榮也至法華會及今",
    "X35n0645_004:0153c16": "涅槃引諸眾生皆同證入非枯非榮中道四德大",
    "X35n0645_004:0153c17": "般涅槃經示主伴一代化功今已成就乃於雙樹",
    "X35n0645_004:0153c18": "中間涅槃而表顯之故云六人及以如來能嚴雙",
    "X35n0645_004:0153c19": "樹觀音示現聲聞之身其意如是。",
    "X35n0645_004:0153c20": "○二次引下能現人。",
    "X35n0645_004:0153c21": "次引華嚴中諸菩薩比丘入法界所見住不思議",
    "X35n0645_004:0153c22": "法門者成此義也。",
    "X35n0645_004:0153c23": "【記】善財所見諸善知識如海雲比丘善住比丘現",
    "X35n0645_004:0153c24": "聲聞身說別圓法二乘機扣即說藏通既住不思",
    "X35n0645_004:0154a01": "議法門何所不說此合今文人法四句。",
    "X35n0645_004:0154a02": "○三次引大下能現法。",
    "X35n0645_004:0154a03": "次引大經四種觀十二因緣觀別圓本地慈悲不",
    "X35n0645_004:0154a04": "取不捨今作四種聖人普應一切。",
    "X35n0645_004:0154a05": "【記】上總約法彰能現人今此的示現小之術故引",
    "X35n0645_004:0154a06": "大經四種之智觀十二緣得四乘果觀音若修別",
    "X35n0645_004:0154a07": "觀則次第用四智觀緣若修圓觀則一心用四因",
    "X35n0645_004:0154a08": "緣智而於一一皆起誓願度諸眾生不取四相不",
    "X35n0645_004:0154a09": "捨四法不取故非有不捨故非空雙遮二邊即無",
    "X35n0645_004:0154a10": "緣誓雙照生法即四慈悲今行願成故徧法界現",
    "X35n0645_004:0154a11": "四形聲普應一切今於四中的取下智為能現法。",
    "X35n0645_004:0154a12": "○四問下寄料簡二初問。",
    "X35n0645_004:0154a13": "問佛云何度佛。",
    "X35n0645_004:0154a14": "【記】因前分別以十界身應十界機一多交互雖成",
    "X35n0645_004:0154a15": "四句而終有佛度於佛界故有今問。",
    "X35n0645_004:0154a16": "○二答。",
    "X35n0645_004:0154a17": "答等覺菩薩作佛身度初地佛何意不得如人亦",
    "X35n0645_004:0154a18": "能度人(云云)。",
    "X35n0645_004:0154a19": "【記】答中等覺度初地者約別教義也以圓六即佛",
    "X35n0645_004:0154a20": "義太寬別教登地佛界義顯何者別教三賢用於",
    "X35n0645_004:0154a21": "三乘所修觀法入地證中迥超九界始本分合體",
    "X35n0645_004:0154a22": "用同佛故然是分證惑必厚薄智論淺深是故上",
    "X35n0645_004:0154a23": "位現化他佛度於下位自行之佛取譬人中師度",
    "X35n0645_004:0154a24": "弟子須知能度之佛或現八相或坐華王所度之",
    "X35n0645_004:0154b01": "佛必作因身以佛威儀非稟法相故四教佛皆無",
    "X35n0645_004:0154b02": "師智又今一往且云等覺度於初地若本下迹高",
    "X35n0645_004:0154b03": "可云初地度於等覺以示佛迹是妙覺身乃由極",
    "X35n0645_004:0154b04": "果加被故也。",
    "X35n0645_004:0154b05": "應以梵王身得度者即現梵王身而為說法應以帝",
    "X35n0645_004:0154b06": "釋身得度者即現帝釋身而為說法應以自在天身",
    "X35n0645_004:0154b07": "得度者即現自在天身而為說法應以大自在天身",
    "X35n0645_004:0154b08": "得度者即現大自在天身而為說法應以天大將軍",
    "X35n0645_004:0154b09": "身得度者即現天大將軍身而為說法應以毗沙門",
    "X35n0645_004:0154b10": "身得度者即現毗沙門身而為說法。",
    "X35n0645_004:0154b11": "○二二明下天身六初梵王二初釋名相。",
    "X35n0645_004:0154b12": "二明梵身者梵即色天主名為尸棄此云頂髻瓔",
    "X35n0645_004:0154b13": "珞明四禪皆有王此言梵者應是初禪頂猶有覺",
    "X35n0645_004:0154b14": "觀語法得為千界之主也。",
    "X35n0645_004:0154b15": "○二觀音下明本觀。",
    "X35n0645_004:0154b16": "觀音修白色三昧不取不捨不取故不隨禪生不",
    "X35n0645_004:0154b17": "捨故應為梵王說出欲論四句現身以權引實。",
    "X35n0645_004:0154b18": "【記】此天依正多是白色觀音因時觀於白色即空",
    "X35n0645_004:0154b19": "假中住白法界即是此有真常我性名王三昧不",
    "X35n0645_004:0154b20": "取不捨者不取此禪有相謂見思也不取此禪空",
    "X35n0645_004:0154b21": "相塵沙也不取此禪亦有亦無相非有非無相無",
    "X35n0645_004:0154b22": "明也則不隨三惑生於此禪三土也以不捨故即",
    "X35n0645_004:0154b23": "能應為凡夫梵王同居也復能應為方便梵王即",
    "X35n0645_004:0154b24": "阿含云已證三果將入方便土也復能應為實報",
    "X35n0645_004:0154c01": "梵王即仁王云證七地故說出欲論亦三惑欲也",
    "X35n0645_004:0154c02": "四句現身即是感應一多相對以成四句以權引",
    "X35n0645_004:0154c03": "實引三土實行人也具如佛章下去諸身皆應例",
    "X35n0645_004:0154c04": "此。",
    "X35n0645_004:0154c05": "○二帝釋。",
    "X35n0645_004:0154c06": "應以帝釋身者此地居天主也具云釋迦提桓因",
    "X35n0645_004:0154c07": "陀羅釋迦言能提桓只是提婆提婆即是天因陀",
    "X35n0645_004:0154c08": "羅名主能作天主菩薩修難伏三昧不取不捨說",
    "X35n0645_004:0154c09": "種種勝論四句現身以權引實。",
    "X35n0645_004:0154c10": "○三自在。",
    "X35n0645_004:0154c11": "自在天是欲界頂具云婆舍䟦提此云他化自在",
    "X35n0645_004:0154c12": "假他所作以成己樂即是魔王也淨名云多是不",
    "X35n0645_004:0154c13": "思議解脫菩薩住赤色三昧不取不捨應為魔王",
    "X35n0645_004:0154c14": "令諸魔界即是佛界四句現身以權引實。",
    "X35n0645_004:0154c15": "○四大自在。",
    "X35n0645_004:0154c16": "大自在即色界頂魔醘首羅也樓炭稱為阿迦尼",
    "X35n0645_004:0154c17": "吒華嚴稱為色究竟或有人以為第六天而諸經",
    "X35n0645_004:0154c18": "論多稱大自在是色界頂釋論云過淨居天有十",
    "X35n0645_004:0154c19": "住菩薩號大自在大千界主十住經云大自在天",
    "X35n0645_004:0154c20": "光明勝一切眾生涅槃獻供大自在天最勝故非",
    "X35n0645_004:0154c21": "第六天釋論云魔醯首羅此稱大自在騎白牛八",
    "X35n0645_004:0154c22": "臂三眼是諸天將未知此是同名為即指王為將。",
    "X35n0645_004:0154c23": "○五天大將軍。",
    "X35n0645_004:0154c24": "天大將軍者如金光明即以散脂為大將大經云",
    "X35n0645_004:0155a01": "八健提天中力士釋論稱魔醯首羅如前又稱鳩",
    "X35n0645_004:0155a02": "摩伽此云童子騎孔雀擎雞持鐸捉赤旛韋紐此",
    "X35n0645_004:0155a03": "稱徧聞四臂捉貝持論騎金翅鳥皆是諸天大將",
    "X35n0645_004:0155a04": "未知此大將軍定是何等四句相對。",
    "X35n0645_004:0155a05": "【記】闕釋毗沙門以可見故。",
    "X35n0645_004:0155a06": "應以小王身得度者即現小王身而為說法應以長",
    "X35n0645_004:0155a07": "者身得度者即現長者身而為說法應以居士身得",
    "X35n0645_004:0155a08": "度者即現居士身而為說法應以宰官身得度者即",
    "X35n0645_004:0155a09": "現宰官身而為說法應以婆羅門身得度者即現婆",
    "X35n0645_004:0155a10": "羅門身而為說法。",
    "X35n0645_004:0155a11": "○三小王下人身五初小王。",
    "X35n0645_004:0155a12": "小王身者或云天王為大人王為小就人王中四",
    "X35n0645_004:0155a13": "種轉輪王自有大小如非四輪王者名粟散王自",
    "X35n0645_004:0155a14": "有小大中國名大附庸名小傳傳相望今言小者",
    "X35n0645_004:0155a15": "小尚為之何況其大耶此亦有四句何獨為福業",
    "X35n0645_004:0155a16": "受報入同居土具足化他共修功德慈心利物是",
    "X35n0645_004:0155a17": "為王也。",
    "X35n0645_004:0155a18": "○二長者。",
    "X35n0645_004:0155a19": "長者身者應釋十長人之德內合法門。",
    "X35n0645_004:0155a20": "【記】十長人之德如大本疏第五云世間長者備十",
    "X35n0645_004:0155a21": "種德一姓貴二位高三大富四威猛五智深六秊",
    "X35n0645_004:0155a22": "耆七行淨八禮備九上歎十下歸姓則三皇五帝",
    "X35n0645_004:0155a23": "之裔左貂右插之家位則輔弼丞相鹽梅阿衡富",
    "X35n0645_004:0155a24": "則銅陵金谷豐饒侈靡威則嚴霜隆重不肅而成",
    "X35n0645_004:0155b01": "智則胸如武庫權奇超拔秊則蒼蒼稜稜物儀所",
    "X35n0645_004:0155b02": "伏行則白珪無玷所行如言禮則節度庠序世所",
    "X35n0645_004:0155b03": "式瞻上則一人所敬下則四海所歸內合如來十",
    "X35n0645_004:0155b04": "種功德及觀心十德具彰彼疏。",
    "X35n0645_004:0155b05": "○三居士。",
    "X35n0645_004:0155b06": "居士者多積賄貨居業豐盈以此為名也。",
    "X35n0645_004:0155b07": "○四宰官。",
    "X35n0645_004:0155b08": "宰官者宰主義官是功能義謂三台以功能能輔",
    "X35n0645_004:0155b09": "政於主故云宰官郡縣亦稱為宰官宰政民下也。",
    "X35n0645_004:0155b10": "○五婆羅門。",
    "X35n0645_004:0155b11": "婆羅門者稱為淨行劫初種族山野自閑人以稱",
    "X35n0645_004:0155b12": "之也一一身皆有四句本觀。",
    "X35n0645_004:0155b13": "應以比丘比丘尼優婆塞優婆夷身得度者即現比",
    "X35n0645_004:0155b14": "丘比丘尼優婆塞優婆夷身而為說法。",
    "X35n0645_004:0155b15": "○四次列下四眾。",
    "X35n0645_004:0155b16": "次列四眾釋如舊。",
    "X35n0645_004:0155b17": "【記】比丘者或言有翻或言無翻有翻者此云除饉",
    "X35n0645_004:0155b18": "眾生在因無法自資得果多所饉乏出家戒行是",
    "X35n0645_004:0155b19": "良福田能生物善除因果之饉乏也無翻者名含",
    "X35n0645_004:0155b20": "三義一破惡二怖魔三乞士云云比丘尼者比丘",
    "X35n0645_004:0155b21": "同前尼者此翻女也優婆塞此云近事男優婆夷",
    "X35n0645_004:0155b22": "此云近事女以受歸戒堪近事出家二眾又在家",
    "X35n0645_004:0155b23": "二眾或翻為清信士清信女。",
    "X35n0645_004:0155b24": "應以長者居士宰官婆羅門婦女身得度者即現婦",
    "X35n0645_004:0155c01": "女身而為說法。",
    "X35n0645_004:0155c02": "○五婦女。",
    "X35n0645_004:0155c03": "次婦女者不明小王婦女者王家禁固不得遊散",
    "X35n0645_004:0155c04": "化物為難故不作若如妙音即云於王後宮變為",
    "X35n0645_004:0155c05": "女像也。",
    "X35n0645_004:0155c06": "應以童男童女身得度者即現童男童女身而為說",
    "X35n0645_004:0155c07": "法。",
    "X35n0645_004:0155c08": "○六童真。",
    "X35n0645_004:0155c09": "童男女者取妙莊嚴二子釋之華嚴童子算砂嬉",
    "X35n0645_004:0155c10": "戲也。",
    "X35n0645_004:0155c11": "應以天龍夜叉乾闥婆阿修羅迦樓羅緊那羅摩睺",
    "X35n0645_004:0155c12": "羅迦人非人等身得度者即皆現之而為說法。",
    "X35n0645_004:0155c13": "○七八部八初天。",
    "X35n0645_004:0155c14": "七明八部者上列大威德天今更舉二十八天等",
    "X35n0645_004:0155c15": "或可星宿掌人間者也。",
    "X35n0645_004:0155c16": "○二龍。",
    "X35n0645_004:0155c17": "龍有四種一守天宮殿持令不落人間屋上作龍",
    "X35n0645_004:0155c18": "像之爾二與雲致雨益人間者三地龍決江開瀆",
    "X35n0645_004:0155c19": "四伏藏守轉輪王大福人藏也肇師但出三不出",
    "X35n0645_004:0155c20": "天龍。",
    "X35n0645_004:0155c21": "○三夜叉。",
    "X35n0645_004:0155c22": "夜叉此云捷疾此有三處海嶋空中天上傳傅相",
    "X35n0645_004:0155c23": "持不得食人佛初成道及說法傳唱至天。",
    "X35n0645_004:0155c24": "○四乾闥婆。",
    "X35n0645_004:0156a01": "乾關婆此云香陰帝釋樂神在須彌南金剛窟住",
    "X35n0645_004:0156a02": "天欲作樂其心動什師云在寶山中住身有異相",
    "X35n0645_004:0156a03": "即上奏樂也。",
    "X35n0645_004:0156a04": "○五阿修羅。",
    "X35n0645_004:0156a05": "阿修羅千頭二千手萬頭二萬手或三頭六手此",
    "X35n0645_004:0156a06": "云無酒一持不飲酒戒男醜女端在眾相山中住",
    "X35n0645_004:0156a07": "或言居海底風輪持水如雲居其下上文云居在",
    "X35n0645_004:0156a08": "大海邊有大力口訶日月日月為之失光掌搏須",
    "X35n0645_004:0156a09": "彌須彌為之跛[跳-兆+我]入海齊腰見天飲甘露而四天",
    "X35n0645_004:0156a10": "下採華置大海中釀海中眾生業力持進失甘露",
    "X35n0645_004:0156a11": "退不成酒即斷酒故云無酒神不飲酒故得大力",
    "X35n0645_004:0156a12": "也。",
    "X35n0645_004:0156a13": "○六迦樓羅。",
    "X35n0645_004:0156a14": "迦樓羅者此云金翅翅頭金色因以名之此鳥與",
    "X35n0645_004:0156a15": "龍約汝繞須彌令斷我搏海見泥我不如輸子為",
    "X35n0645_004:0156a16": "汝給使汝不如輸子與我噉天力持須彌不可斷",
    "X35n0645_004:0156a17": "故龍輸子卵生食卵龍不能食三生溼生食二胎",
    "X35n0645_004:0156a18": "生食三化生食四。",
    "X35n0645_004:0156a19": "○七緊那羅。",
    "X35n0645_004:0156a20": "緊那羅者天帝絲竹樂神小不如乾闥婆形似人",
    "X35n0645_004:0156a21": "而頭有角亦呼為疑神亦為人非人今不取人非",
    "X35n0645_004:0156a22": "人釋緊那羅此乃是結八部數爾。",
    "X35n0645_004:0156a23": "○八摩睺羅伽。",
    "X35n0645_004:0156a24": "摩睺者什師云是地龍肇師云是大蟒腹行也八",
    "X35n0645_004:0156b01": "部皆能變本形在座聽法也。",
    "X35n0645_004:0156b02": "應以執金剛神得度者即現執金剛神而為說法。",
    "X35n0645_004:0156b03": "○八金剛二初釋相。",
    "X35n0645_004:0156b04": "金剛非八部數手執此寶護持佛法或言在欲色",
    "X35n0645_004:0156b05": "天中教化諸天即大權神也經云是吾之兄。",
    "X35n0645_004:0156b06": "○二問答二初問。",
    "X35n0645_004:0156b07": "問上界身可化下下界身云何化上。",
    "X35n0645_004:0156b08": "○二答。",
    "X35n0645_004:0156b09": "答菩薩所為應以得度乃應之爾如王聞蟻鬬。",
    "X35n0645_004:0156b10": "無盡意是觀世音菩薩成就如是功德以種種形遊",
    "X35n0645_004:0156b11": "諸國土度脫眾生。",
    "X35n0645_004:0156b12": "○第二總答三初牒章示文意二初牒章。",
    "X35n0645_004:0156b13": "第二從成就如是功德者是總答也。",
    "X35n0645_004:0156b14": "○二示文。",
    "X35n0645_004:0156b15": "此則結別開總成就如是功德是結別也以種種",
    "X35n0645_004:0156b16": "形遊諸國土是總答也。",
    "X35n0645_004:0156b17": "○二諸名下依文明義廣二初依文釋二初明垂",
    "X35n0645_004:0156b18": "應徧三土。",
    "X35n0645_004:0156b19": "諸名不一橫則徧周十方豎則冠通三土隨機變",
    "X35n0645_004:0156b20": "現何止三十三身託化逐緣豈局在娑婆世界。",
    "X35n0645_004:0156b21": "【記】就同居說十方土異約上二土則無異域故同",
    "X35n0645_004:0156b22": "居對方便一異分之方便對實報融不融別實報",
    "X35n0645_004:0156b23": "對寂光相無相簡若同居中眾生種類塵沙莫喻",
    "X35n0645_004:0156b24": "觀音悉能示其三業而度脫之經文所列三十三",
    "X35n0645_004:0156c01": "身葢略示也欲彰周徧故總示云以種種形遊諸",
    "X35n0645_004:0156c02": "國土廣脫眾生也。",
    "X35n0645_004:0156c03": "○二以種下據總文示三廣。",
    "X35n0645_004:0156c04": "以種種形總明示現身廣遊諸國土總明所化處",
    "X35n0645_004:0156c05": "廣度脫眾生總明得益廣。",
    "X35n0645_004:0156c06": "【記】不明三廣但依別答則成限局觀音應化矣。",
    "X35n0645_004:0156c07": "○二言雖下結義廣。",
    "X35n0645_004:0156c08": "言雖略上義極廣前故稱為總答也。",
    "X35n0645_004:0156c09": "○三善財下按義顯他狹二初明文廣義狹。",
    "X35n0645_004:0156c10": "善財入法界文雖廣義未必該十法界。",
    "X35n0645_004:0156c11": "○二斥違義立宗。",
    "X35n0645_004:0156c12": "地人見文廣判為圓宗見法華文略判為不真宗",
    "X35n0645_004:0156c13": "若尋此意無不真之義也。",
    "X35n0645_004:0156c14": "【記】若尋今意一菩薩身能現十界復云以種種形",
    "X35n0645_004:0156c15": "遊諸國土度脫眾生三廣義彰不可思說經文明",
    "X35n0645_004:0156c16": "示普門示現佛意令知本性發明就何文義云夢",
    "X35n0645_004:0156c17": "幻不真略是剛然貶挫妙典故知此師但見文略",
    "X35n0645_004:0156c18": "不究理圓故作斯判矣。",
    "X35n0645_004:0156c19": "○第三勸供養二初標章立意二初標章。",
    "X35n0645_004:0156c20": "三從是故汝等去是勸供養也。",
    "X35n0645_004:0156c21": "○二佛答下立意二初明始終相稱二初示今立",
    "X35n0645_004:0156c22": "章二初前後皆三二初敘前三。",
    "X35n0645_004:0156c23": "佛答前問先總後別末勸受持而眾生仰荷冥益",
    "X35n0645_004:0156c24": "但可持名秉字而已故前開三段始終開合於義",
    "X35n0645_004:0157a01": "相稱。",
    "X35n0645_004:0157a02": "○二佛答後下示今三。",
    "X35n0645_004:0157a03": "佛答後問前別後總末勸供養眾生既荷顯益見",
    "X35n0645_004:0157a04": "色聞聲故勸供養此則開合始終相稱。",
    "X35n0645_004:0157a05": "○二而總下明總別互舉。",
    "X35n0645_004:0157a06": "而總別前後者互舉爾。",
    "X35n0645_004:0157a07": "○二有人下斥他傷義。",
    "X35n0645_004:0157a08": "有人以總答為歎德此分文傷義。",
    "X35n0645_004:0157a09": "【記】前三後三始終開合各得相稱若以總答為歎",
    "X35n0645_004:0157a10": "德者則令後三義不相稱佛以總答廣前別答若",
    "X35n0645_004:0157a11": "廢總答則令三廣義意不顯故云傷義。",
    "X35n0645_004:0157a12": "○二問後下問答釋疑二初番二初疑前無奉旨。",
    "X35n0645_004:0157a13": "問後勸供養受旨奉瓔珞前勸持名何得無耶。",
    "X35n0645_004:0157a14": "○二答默念成機二初明默念。",
    "X35n0645_004:0157a15": "答默念持名故不彰文供養事顯須脫瓔珞也。",
    "X35n0645_004:0157a16": "【記】前勸持名唯令心念是故受旨但當冥默後勸",
    "X35n0645_004:0157a17": "供養必假外物以表內懷是故解瓔而為法施。",
    "X35n0645_004:0157a18": "○二又欲下互成機。",
    "X35n0645_004:0157a19": "又欲成冥顯義前是顯機更持名默念即成冥機",
    "X35n0645_004:0157a20": "後是冥機復更供養即成顯機合二義具足。",
    "X35n0645_004:0157a21": "【記】前陳三業已是顯機奉旨默念更成冥感今但",
    "X35n0645_004:0157a22": "宿善即是冥機奉旨解瓔即成顯感前後互現各",
    "X35n0645_004:0157a23": "有深致。",
    "X35n0645_004:0157a24": "○二番二初問以機難應。",
    "X35n0645_004:0157b01": "問亦應更成二應耶。",
    "X35n0645_004:0157b02": "○二答以機顯應。",
    "X35n0645_004:0157b03": "答二機既具必知有應故不更說。",
    "X35n0645_004:0157b04": "○二初勸下依文釋義二初分文。",
    "X35n0645_004:0157b05": "初勸供養二奉旨初又二。",
    "X35n0645_004:0157b06": "是故汝等應當一心供養觀世音菩薩。",
    "X35n0645_004:0157b07": "○二先稱下釋義二初勸供養二初稱美。",
    "X35n0645_004:0157b08": "先稱美功德如文。",
    "X35n0645_004:0157b09": "是觀世音菩薩摩訶薩於怖畏急難之中能施無畏",
    "X35n0645_004:0157b10": "是故此娑婆世界皆號之為施無畏者。",
    "X35n0645_004:0157b11": "○二出供下出意。",
    "X35n0645_004:0157b12": "二出供養之意意者正由能施眾生無畏從德受",
    "X35n0645_004:0157b13": "名眾生於畏得脫為作此名德既無量名亦應多",
    "X35n0645_004:0157b14": "不可說不可說也。",
    "X35n0645_004:0157b15": "【記】若佛頂首楞嚴經明十四種無畏功德即以救",
    "X35n0645_004:0157b16": "七難赴二求免三毒等為施無畏今品既在第二",
    "X35n0645_004:0157b17": "問答之後明施無畏似用現身說法為施無畏若",
    "X35n0645_004:0157b18": "據文云於怖畏急難之中能施無畏亦可總該前",
    "X35n0645_004:0157b19": "番問答是則真應二身俱為能施冥顯二益皆得",
    "X35n0645_004:0157b20": "無畏。",
    "X35n0645_004:0157b21": "○二奉旨二初科。",
    "X35n0645_004:0157b22": "奉旨供養中為六一奉命二不受三重奉四佛勸",
    "X35n0645_004:0157b23": "五受六結其德。",
    "X35n0645_004:0157b24": "無盡意菩薩白佛言世尊我今當供養觀世音菩薩",
    "X35n0645_004:0157c01": "即解頸眾寶珠瓔珞價直百千兩金而以與之作是",
    "X35n0645_004:0157c02": "言仁者受此法施珍寶瓔珞。",
    "X35n0645_004:0157c03": "○二經文下釋六初奉命二初釋解瓔二初事釋",
    "X35n0645_004:0157c04": "二初評眾寶文。",
    "X35n0645_004:0157c05": "經文不定或眾寶瓔珞或珠或眾寶珠此翻譯減",
    "X35n0645_004:0157c06": "長爾眾寶珠者眾寶間珠共為嚴飾也。",
    "X35n0645_004:0157c07": "○二若依下釋百千價二初問。",
    "X35n0645_004:0157c08": "若依瓔珞經從初住銅寶瓔珞乃至等覺摩尼瓔",
    "X35n0645_004:0157c09": "珞今無盡意位高那忽止直百千兩金。",
    "X35n0645_004:0157c10": "【記】經以事瓔表於行瓔諸地功德莊嚴法身既有",
    "X35n0645_004:0157c11": "階差故以世寶貴賤為表今無盡意入位既高瓔",
    "X35n0645_004:0157c12": "珞合用無價之寶豈可止直十萬兩金。",
    "X35n0645_004:0157c13": "○二答。",
    "X35n0645_004:0157c14": "答此略言百姓萬民爾實不啻堪此也。",
    "X35n0645_004:0157c15": "【記】言百千者略舉多種如云百姓豈局一百萬民",
    "X35n0645_004:0157c16": "亦然約位辯瓔必無價也。",
    "X35n0645_004:0157c17": "○二若就下觀解。",
    "X35n0645_004:0157c18": "若就觀解者將事表理何得一向事解耶頸者表",
    "X35n0645_004:0157c19": "中道一實之理以眾多無著法門莊嚴實相如瓔",
    "X35n0645_004:0157c20": "珞在頸解者表菩薩為常捨行故一切願行功德",
    "X35n0645_004:0157c21": "乃至佛智菩提涅槃亦不住不著無依無倚故言",
    "X35n0645_004:0157c22": "解也大集云戒定慧陀羅尼以為瓔珞莊嚴法身",
    "X35n0645_004:0157c23": "也百千是十萬此表一地有萬功德即十萬也。",
    "X35n0645_004:0157c24": "【記】所言百千乃以事數表於理觀豈專約事定其",
    "X35n0645_004:0158a01": "多少頸是所嚴故表中道此性德也全性起修故",
    "X35n0645_004:0158a02": "能嚴行皆無著也此行稱性如瓔珞在頸而言解",
    "X35n0645_004:0158a03": "者菩薩雖有上求下化一切功德未始不與常捨",
    "X35n0645_004:0158a04": "相應欲示眾生常捨行故乃解瓔珞而為施也大",
    "X35n0645_004:0158a05": "集蓋明行瓔嚴理一地成萬者了達一心十界百",
    "X35n0645_004:0158a06": "法百界千法千界萬法此之萬法性本具足全性",
    "X35n0645_004:0158a07": "起修轉名萬德即三學六度三昧總持神通智慧",
    "X35n0645_004:0158a08": "四等四攝三念八脫十力無畏十地悉能分證萬",
    "X35n0645_004:0158a09": "德即成十萬故知言數不專事也。",
    "X35n0645_004:0158a10": "○二法施下釋法施二初舊取重法施。",
    "X35n0645_004:0158a11": "法施者舊云如法施重法施求法施學法施皆名",
    "X35n0645_004:0158a12": "法施無盡意重法故施也。",
    "X35n0645_004:0158a13": "【記】因重聖法故行財施是則財法分為兩派理豈",
    "X35n0645_004:0158a14": "然乎。",
    "X35n0645_004:0158a15": "○二今明如法施。",
    "X35n0645_004:0158a16": "今明如法施也正以財通於法名財即是法財即",
    "X35n0645_004:0158a17": "因緣生法即空即假即中三諦一心一切具足於",
    "X35n0645_004:0158a18": "法平等於財亦等如此施者即是法施。",
    "X35n0645_004:0158a19": "【記】法是三諦圓常理性今體財即性諸法趣財是",
    "X35n0645_004:0158a20": "趣不過財尚叵得云何當有趣與非趣故財與法",
    "X35n0645_004:0158a21": "無二無別財外無法法外無財豈唯財爾施及受",
    "X35n0645_004:0158a22": "者皆空假中無非法界如是乃名以法界心對法",
    "X35n0645_004:0158a23": "界境起法界施於財下引淨名經以一瓔珞分作",
    "X35n0645_004:0158a24": "二分一分施與最下乞人一分奉於難勝如來而",
    "X35n0645_004:0158b01": "作是言若施主等心施一最下乞人猶如如來福",
    "X35n0645_004:0158b02": "田之相無所分別等于大悲不求果報是則名曰",
    "X35n0645_004:0158b03": "具足法施彼疏釋云此即觀所施田入平等法界",
    "X35n0645_004:0158b04": "無有二相成無緣悲具足一切佛法不求緣修之",
    "X35n0645_004:0158b05": "報即是具足法施之會如此明文諸師何得但約",
    "X35n0645_004:0158b06": "說法以明法施(疏文)彼經居士觀於悲田法界等佛",
    "X35n0645_004:0158b07": "今無盡意對於敬田既稱法施豈不等彼一切眾",
    "X35n0645_004:0158b08": "生邪。",
    "X35n0645_004:0158b09": "時觀世音菩薩不肯受之。",
    "X35n0645_004:0158b10": "○二不肯下不受二初事釋。",
    "X35n0645_004:0158b11": "不肯受者事解無盡意奉命供養我未奉命那忽",
    "X35n0645_004:0158b12": "輒受亦是事須遜讓。",
    "X35n0645_004:0158b13": "○二觀解。",
    "X35n0645_004:0158b14": "觀解者不受三昧廣大之用故無所受。",
    "X35n0645_004:0158b15": "【記】不受三昧即畢竟空一心三觀破無不徧以即",
    "X35n0645_004:0158b16": "空故不受於有以即假故不受於空以即中故不",
    "X35n0645_004:0158b17": "受二邊照空假故不受中道如是不受在一心中",
    "X35n0645_004:0158b18": "方離次第及以但空以五不受義徧衍門應當料",
    "X35n0645_004:0158b19": "簡。",
    "X35n0645_004:0158b20": "無盡意復白觀世音菩薩言仁者愍我等故受此瓔",
    "X35n0645_004:0158b21": "珞。",
    "X35n0645_004:0158b22": "○三重白下重奉。",
    "X35n0645_004:0158b23": "重白愍我者或可請上愍下或可地位相齊故相",
    "X35n0645_004:0158b24": "愍或可我為四眾故施仁愍四眾故受以無所受",
    "X35n0645_004:0158c01": "而受諸受。",
    "X35n0645_004:0158c02": "【記】三義解愍前二自行後一利他此猶事釋以無",
    "X35n0645_004:0158c03": "等者復約理觀求觀音受何者圓論不受則於諸",
    "X35n0645_004:0158c04": "法無所遺故畢竟不受即畢竟受故云以無所受",
    "X35n0645_004:0158c05": "而受諸受。",
    "X35n0645_004:0158c06": "爾時佛告觀世音菩薩當愍此無盡意菩薩及四眾",
    "X35n0645_004:0158c07": "天龍夜叉乾闥婆阿修羅迦樓羅緊那羅摩睺羅伽",
    "X35n0645_004:0158c08": "人非人等故受是瓔珞。",
    "X35n0645_004:0158c09": "○四佛勸。",
    "X35n0645_004:0158c10": "佛勸愍者即是愍一切眾生及四眾也正以菩薩",
    "X35n0645_004:0158c11": "為物故施為物故受。",
    "X35n0645_004:0158c12": "即時觀世音菩薩愍諸四眾及於天龍人非人等受",
    "X35n0645_004:0158c13": "其瓔珞分作二分一分奉釋迦牟尼佛一分奉多寶",
    "X35n0645_004:0158c14": "佛塔。",
    "X35n0645_004:0158c15": "○五受施。",
    "X35n0645_004:0158c16": "二分者表事理二因奉二佛者將二因趣二果也",
    "X35n0645_004:0158c17": "理圓即法佛事圓即報佛二佛表二果也。",
    "X35n0645_004:0158c18": "【記】觀音本地唯佛能知今現因身須求極果故雖",
    "X35n0645_004:0158c19": "受施回奉敬田以一瓔珞作二分者表於一行必",
    "X35n0645_004:0158c20": "具二因理則正因事則緣了事理不二名曰妙因",
    "X35n0645_004:0158c21": "能成二身不思議果法無增減而能出纏性即修",
    "X35n0645_004:0158c22": "故報有斷證然匪功成修即性故若其然者方曰",
    "X35n0645_004:0158c23": "事理之因趣於法報之果不論應身者因人趣果",
    "X35n0645_004:0158c24": "合表二身法報若成應用自發。",
    "X35n0645_004:0159a01": "○六結德。",
    "X35n0645_004:0159a02": "無盡意觀世音菩薩有如是自在神力遊於娑婆世",
    "X35n0645_004:0159a03": "界。",
    "X35n0645_004:0159a04": "○文後重頌什公不譯諸師皆謂梵本中有荊溪",
    "X35n0645_004:0159a05": "云此亦未測什公深意續高僧傳云偈是闍那崛",
    "X35n0645_004:0159a06": "多所譯智者出時此偈未行故無所解荊溪亦於",
    "X35n0645_004:0159a07": "輔行記中引還著於本人之文故知具釋理亦無",
    "X35n0645_004:0159a08": "妨近有天竺寺式法師分節其文對於長行二種",
    "X35n0645_004:0159a09": "問答宛如符契今依彼科略消此偈偈有二十六",
    "X35n0645_004:0159a10": "行分三初一行雙頌二問二初一句歎德。",
    "X35n0645_004:0159a11": "爾智無盡意菩薩以偈問曰。",
    "X35n0645_004:0159a12": "世尊妙相具。",
    "X35n0645_004:0159a13": "【記】世尊具相誠由萬德之所莊嚴是故歎相即是",
    "X35n0645_004:0159a14": "美德。",
    "X35n0645_004:0159a15": "○次我今下三句雙問二初一句含上二問。",
    "X35n0645_004:0159a16": "我今重問彼。",
    "X35n0645_004:0159a17": "【記】長行先問得名因緣次問三業遊化之相今既",
    "X35n0645_004:0159a18": "重頌豈闕後問故知句中問彼兩字兼含次問也。",
    "X35n0645_004:0159a19": "○二佛子下兩句別頌初問﹂文甚顯著。",
    "X35n0645_004:0159a20": "佛子何因緣名為觀世音。",
    "X35n0645_004:0159a21": "○二具足下二十二行雙頌二答二初二句經家",
    "X35n0645_004:0159a22": "敘。",
    "X35n0645_004:0159a23": "具足妙相尊偈答無盡意。",
    "X35n0645_004:0159a24": "【記】緝綴之語合當直說今為偈者或集經者乘便",
    "X35n0645_004:0159b01": "頌之或是崛多以偈翻之貫散無在。",
    "X35n0645_004:0159b02": "○二汝聽下正頌佛答二初一行半加頌總歎願",
    "X35n0645_004:0159b03": "行。",
    "X35n0645_004:0159b04": "汝聽觀音行善應諸方所弘誓深如海歷劫不思議",
    "X35n0645_004:0159b05": "侍多千億佛發大清淨願。",
    "X35n0645_004:0159b06": "【記】汝聽二字敕令審諦觀音行者一心三智觀彼",
    "X35n0645_004:0159b07": "類音令無量苦一時解脫即是已成利他行也不",
    "X35n0645_004:0159b08": "動真心垂形三土方名善應處處現往故曰諸方",
    "X35n0645_004:0159b09": "此二句總歎所剋真應二身次則總論能成行願",
    "X35n0645_004:0159b10": "初明始心四弘願廣復示行行經劫難量以誓深",
    "X35n0645_004:0159b11": "故長時不退以時長故值佛唯多隨佛作為方名",
    "X35n0645_004:0159b12": "侍佛修諸佛行也一一佛所皆發淨願後心別願",
    "X35n0645_004:0159b13": "也若不爾者安得真智徧拔眾苦安能應身普度",
    "X35n0645_004:0159b14": "一切。",
    "X35n0645_004:0159b15": "○二我為下別頌二答二初頌初答觀音得名二",
    "X35n0645_004:0159b16": "初一行頌總答。",
    "X35n0645_004:0159b17": "我為汝略說聞名及見身心念不空過能滅諸有苦。",
    "X35n0645_004:0159b18": "【記】舉要言之故云略說聞名故稱口業機也見身",
    "X35n0645_004:0159b19": "故禮身業機也心念正當意業機也上明冥應今",
    "X35n0645_004:0159b20": "云見身二應具也亦可見於妙智之身不虧冥應",
    "X35n0645_004:0159b21": "長行總答機但稱名而別答中機具三業至今重",
    "X35n0645_004:0159b22": "頌總中三業別但心念綺文互現頌之巧也。",
    "X35n0645_004:0159b23": "○二假使下頌別答二初十二行頌七難十二初",
    "X35n0645_004:0159b24": "一行頌第一火難。",
    "X35n0645_004:0159c01": "假使興害意推落大火坑念彼觀音力火坑變成池。",
    "X35n0645_004:0159c02": "【記】如前疏釋下去諸難皆可例知問上長行中求",
    "X35n0645_004:0159c03": "離三毒常念觀音疏云常念乃是正念體達煩惱",
    "X35n0645_004:0159c04": "即是實際無能無所今偈那云念彼觀音彼此既",
    "X35n0645_004:0159c05": "分豈忘能所答圓妙之教不可情求文似相違義",
    "X35n0645_004:0159c06": "歸一揆即於無差而說差故豈有差別異無差邪",
    "X35n0645_004:0159c07": "今文言彼義當兩向若就佛說觀音為彼即是師",
    "X35n0645_004:0159c08": "弟而分彼此若就眾生念彼觀音此乃感應而分",
    "X35n0645_004:0159c09": "彼此師弟感應妙教詮之皆是法界一一圓融眾",
    "X35n0645_004:0159c10": "生乃感心中彼佛諸佛還應心內彼生此教行人",
    "X35n0645_004:0159c11": "或遭苦難念彼觀音豈謂能念異所念邪以知皆",
    "X35n0645_004:0159c12": "是法界故也達彼觀音即念而具既知即念有何",
    "X35n0645_004:0159c13": "能所故彼此雖分能所俱絕是故偈文雖云念彼",
    "X35n0645_004:0159c14": "與上正念全不相違問求脫苦難心念觀音一切",
    "X35n0645_004:0159c15": "機緣俱能感聖今釋念彼那但約圓豈果報等機",
    "X35n0645_004:0159c16": "全不能感答王三昧力救一一難皆論十番始離",
    "X35n0645_004:0159c17": "惡報終入寂光十界眾機誰不蒙益疏釋前答此",
    "X35n0645_004:0159c18": "義備彰頌開七難而為十二各合具明十番感應",
    "X35n0645_004:0159c19": "但以部意正在醍醐是故長行佛示意機唯令常",
    "X35n0645_004:0159c20": "念常念必須絕於破立今聞重頌念彼觀音必合",
    "X35n0645_004:0159c21": "疑云前令絕所今教念彼豈不相違故須約圓釋",
    "X35n0645_004:0159c22": "此伏難彼此即念能所豈存學者應知觀音應物",
    "X35n0645_004:0159c23": "雖無所遺今宗示人唯在妙觀是故前疏釋乎意",
    "X35n0645_004:0159c24": "機全廢餘塗一向圓解至今重頌念彼觀音豈可",
    "X35n0645_004:0160a01": "異前自從淺解違大師意勸今學人若說若行勿",
    "X35n0645_004:0160a02": "離圓觀一苦一樂常念觀音既成妙機何爽圓應",
    "X35n0645_004:0160a03": "一實事益念念常霑。",
    "X35n0645_004:0160a04": "○二或漂下一行頌第二水難。",
    "X35n0645_004:0160a05": "或漂流巨海龍魚諸鬼難念彼觀音力波浪不能沒。",
    "X35n0645_004:0160a06": "○三或在下一行加頌墮須彌峯。",
    "X35n0645_004:0160a07": "或在須彌峯為人所推墮念彼觀音力如日虗空住。",
    "X35n0645_004:0160a08": "○四或被下一行加頌墮金剛山。",
    "X35n0645_004:0160a09": "或被惡人逐墮落金剛山念彼觀音力不能損一毛。",
    "X35n0645_004:0160a10": "○五或值下一行超頌怨賊難。",
    "X35n0645_004:0160a11": "或值怨賊繞各執刀加害念彼觀音力咸即起慈心。",
    "X35n0645_004:0160a12": "○六或遭下一行頌刀杖難。",
    "X35n0645_004:0160a13": "或遭王難苦臨刑欲壽終念彼觀音力刀尋段段壞。",
    "X35n0645_004:0160a14": "○七或囚下頌幽執難。",
    "X35n0645_004:0160a15": "或囚禁枷鎖手足被杻械念彼觀音力釋然得解脫。",
    "X35n0645_004:0160a16": "○八呪詛下加頌呪詛難。",
    "X35n0645_004:0160a17": "呪詛諸毒藥所欲害身者念彼觀音力還著於本人。",
    "X35n0645_004:0160a18": "【記】還著本人者凡呪毒藥乃用鬼法欲害於人前",
    "X35n0645_004:0160a19": "人邪念方受其害若能正念還著本人如譬喻經",
    "X35n0645_004:0160a20": "中有清信士初持五戒後時衰老多有廢忘爾時",
    "X35n0645_004:0160a21": "山中有渴梵志從其乞飲田家事忙不暇看之遂",
    "X35n0645_004:0160a22": "恨而去梵志能起尸使鬼召得殺鬼敕曰彼辱我",
    "X35n0645_004:0160a23": "往殺之山中有羅漢知往詣田家語言汝今夜早",
    "X35n0645_004:0160a24": "然燈勤三自歸口誦守口身莫犯偈慈念眾生可",
    "X35n0645_004:0160b01": "得安穩主人如教通曉念佛誦戒鬼至曉求其微",
    "X35n0645_004:0160b02": "尤無能得害鬼神之法人令其殺即便欲殺但彼",
    "X35n0645_004:0160b03": "有不可殺之德法當却殺其使鬼者其鬼乃恚欲",
    "X35n0645_004:0160b04": "害梵志羅漢蔽之令鬼不見田家悟道梵志得活",
    "X35n0645_004:0160b05": "輔行引之云正是觀音經中還著於本人之文。",
    "X35n0645_004:0160b06": "○九或遇下追頌羅剎難。",
    "X35n0645_004:0160b07": "或遇惡羅剎毒龍諸鬼等念彼觀音力時悉不敢害。",
    "X35n0645_004:0160b08": "○十若惡下加頌惡獸難。",
    "X35n0645_004:0160b09": "若惡獸圍繞利牙爪可怖念彼觀音力疾走無邊方。",
    "X35n0645_004:0160b10": "○十一蚖蛇下加頌蛇蠍難。",
    "X35n0645_004:0160b11": "蚖蛇及[虫*復]蠍氣毒烟火然念彼觀音力尋聲自回去。",
    "X35n0645_004:0160b12": "○十二雲雷下加頌雷雨難。",
    "X35n0645_004:0160b13": "雲雷鼓掣電降雹[澍-士+上]大雨念彼觀音力應時得消散。",
    "X35n0645_004:0160b14": "【記】足前七難而為十二皆須具約報業煩惱六道",
    "X35n0645_004:0160b15": "四教一一釋之若論所表不出六種須彌金剛亦",
    "X35n0645_004:0160b16": "是地種雷雨屬水獸蛇呪詛同是有情皆表識種",
    "X35n0645_004:0160b17": "菩薩因中於此六種修別圓觀今住六種如實之",
    "X35n0645_004:0160b18": "際故徧法界救諸苦難皆令得住六種本際斯是",
    "X35n0645_004:0160b19": "觀音證惡法性於惡自在方能任運徧赴諸難以",
    "X35n0645_004:0160b20": "要言之一切依正皆是觀音妙身妙心一切眾生",
    "X35n0645_004:0160b21": "於聖色心而自為難求救三業亦即觀音是故機",
    "X35n0645_004:0160b22": "成即時而應當以此義念念觀之何患不同觀音",
    "X35n0645_004:0160b23": "利物。",
    "X35n0645_004:0160b24": "○二眾生下一行總頌三毒二求。",
    "X35n0645_004:0160c01": "眾生被困戹無量苦逼身觀音妙智力能救世間苦。",
    "X35n0645_004:0160c02": "【記】一切眾生多於界內貪瞋邪見及以界外三毒",
    "X35n0645_004:0160c03": "之惑外則無於報得男女內則乏於定慧男女致",
    "X35n0645_004:0160c04": "招二種生死困戹是故名為無量苦逼若其能以",
    "X35n0645_004:0160c05": "正助為機即感真身妙智之力救於二種世間之",
    "X35n0645_004:0160c06": "苦疏解長行三毒二求義該一切對今重頌更無",
    "X35n0645_004:0160c07": "所遺。",
    "X35n0645_004:0160c08": "○二具足下頌次答普門示現二初正頌示現二",
    "X35n0645_004:0160c09": "初一行超頌總答。",
    "X35n0645_004:0160c10": "具足神通力廣修智方便十方諸國土無剎不現身。",
    "X35n0645_004:0160c11": "【記】長行先別後總以總結別今頌先總後別開總",
    "X35n0645_004:0160c12": "出別前後互顯矣長行總答云以種種形遊諸國",
    "X35n0645_004:0160c13": "土度脫眾生今頌却論能應之由由神通力及智",
    "X35n0645_004:0160c14": "方便也若匪千如全體之用不名具足神通力也",
    "X35n0645_004:0160c15": "通雖性具復由廣修妙智方便照性發通故得普",
    "X35n0645_004:0160c16": "門示現自在十方無外三土非他不離一心徧應",
    "X35n0645_004:0160c17": "諸剎。",
    "X35n0645_004:0160c18": "○二種種下追頌別答上長行中別列諸身身皆",
    "X35n0645_004:0160c19": "三業今頌別示三業業皆徧周重頌之巧也文三",
    "X35n0645_004:0160c20": "初一行別頌身業普應。",
    "X35n0645_004:0160c21": "種種諸惡趣地獄鬼畜生生老病死苦以漸悉令滅。",
    "X35n0645_004:0160c22": "【記】合明十界但示三塗以下況上也又種種惡趣",
    "X35n0645_004:0160c23": "通指九界九界望佛皆名為惡次別舉三塗極惡",
    "X35n0645_004:0160c24": "故也九界二死皆有四相漸令除滅歸於常寂。",
    "X35n0645_004:0161a01": "○二真觀下頌意業普觀二初一行明本觀慈悲。",
    "X35n0645_004:0161a02": "真觀清淨觀廣大智慧觀悲觀及慈觀常願常瞻仰。",
    "X35n0645_004:0161a03": "【記】有五觀字皆去聲呼具明三觀及以慈悲真觀",
    "X35n0645_004:0161a04": "空也清淨觀假也假從空得無見思染故名清淨",
    "X35n0645_004:0161a05": "又空唯自淨假令他淨故名清淨又不思議假三",
    "X35n0645_004:0161a06": "觀具足離三惑染故名清淨廣大智慧觀中也雙",
    "X35n0645_004:0161a07": "遮雙照無偏無待即平等大慧也此之三觀或次",
    "X35n0645_004:0161a08": "第修或不次修無不皆以慈悲合運而其慈悲皆",
    "X35n0645_004:0161a09": "稱觀者其意有二一者慈悲是觀如四無量心名",
    "X35n0645_004:0161a10": "四種禪禪即觀也觀音乃以無緣慈悲觀察眾生",
    "X35n0645_004:0161a11": "名慈悲觀二者慈悲之法必用三觀良以三觀能",
    "X35n0645_004:0161a12": "成眾行用三觀拔苦故名悲觀用三觀與樂故名",
    "X35n0645_004:0161a13": "慈觀故上文云即時觀其音聲皆得解脫豈非悲",
    "X35n0645_004:0161a14": "心用於三觀雖有二解體是一也菩薩從初至于",
    "X35n0645_004:0161a15": "鄰極三觀慈悲未始離念故令眾生常願修此常",
    "X35n0645_004:0161a16": "仰茲觀疏解長行冥顯二應因中合有本觀慈悲",
    "X35n0645_004:0161a17": "後譯重頌果有其文信智者言冥符佛意。",
    "X35n0645_004:0161a18": "○二無垢下一行明智光徧照。",
    "X35n0645_004:0161a19": "無垢清淨光慧日破諸暗能伏災風火普明照世間。",
    "X35n0645_004:0161a20": "【記】三觀慈悲因中立誓也智光徧照果上益物鑒",
    "X35n0645_004:0161a21": "機也無垢淨光照窮正性察其本末若其不破三",
    "X35n0645_004:0161a22": "惑諸暗二死風火何能普益二世間機火災至初",
    "X35n0645_004:0161a23": "禪喻同居生死風災至三禪喻實報生死水災至",
    "X35n0645_004:0161a24": "二禪喻方便生死舉二不言水者中可例知。",
    "X35n0645_004:0161b01": "○三悲體下一行頌口業普說二初二句頌二輪",
    "X35n0645_004:0161b02": "化本。",
    "X35n0645_004:0161b03": "悲體戒雷震慈意妙大雲。",
    "X35n0645_004:0161b04": "【記】說雖在口必假身意為授法本初句者為法現",
    "X35n0645_004:0161b05": "形本期救苦故說法身名為悲體此身先用戒德",
    "X35n0645_004:0161b06": "警人如天震雷物無不肅次句者菩薩以慈而為",
    "X35n0645_004:0161b07": "心意無緣而被名之為妙物無不覆譬若大雲二",
    "X35n0645_004:0161b08": "輪既施然可授法。",
    "X35n0645_004:0161b09": "○二[澍-士+上]甘下二句正頌口輪說法。",
    "X35n0645_004:0161b10": "[澍-士+上]甘露法雨滅除煩惱燄。",
    "X35n0645_004:0161b11": "【記】甘露者智者云諸天不死之神藥也所宣至理",
    "X35n0645_004:0161b12": "解必無生若匪無生焉能不死本性常法非說那",
    "X35n0645_004:0161b13": "知於慈雲中[澍-士+上]大法雨眾生受者三惑燄滅以茲",
    "X35n0645_004:0161b14": "三普為入道門故當別頌普門義也。",
    "X35n0645_004:0161b15": "○二諍訟下加頌顯權。",
    "X35n0645_004:0161b16": "諍訟經官處怖畏軍陣中念彼觀音力眾怨悉退散。",
    "X35n0645_004:0161b17": "【記】長行顯應以被冥機疏以施瓔彰顯機義今逢",
    "X35n0645_004:0161b18": "重頌有顯機文益見天台冥契聖旨事係訟庭身",
    "X35n0645_004:0161b19": "臨戰陣心憂刑罰命慮兵殘今昔冤仇此時合會",
    "X35n0645_004:0161b20": "一心致感眾難皆祛亦可例前疏釋七難通於三",
    "X35n0645_004:0161b21": "障即諍訟等義該諸有及以三乘思之可見。",
    "X35n0645_004:0161b22": "○三妙音下三行雙頌二勸二初頌勸受持二初",
    "X35n0645_004:0161b23": "一行明智境深妙以勸常念。",
    "X35n0645_004:0161b24": "妙音觀世音梵音海潮音勝彼世間音是故須常念。",
    "X35n0645_004:0161c01": "【記】初三句中有五音字皆是眾生稱唱言音以由",
    "X35n0645_004:0161c02": "菩薩妙智觀故皆成妙境三智照故音成三境雙",
    "X35n0645_004:0161c03": "遮空有即成妙音雙照空有即成世音世即二世",
    "X35n0645_004:0161c04": "間也不別而別此二音字中智境也梵是四等慈",
    "X35n0645_004:0161c05": "悲喜捨四觀照之即成俗諦故名梵音稱俗照機",
    "X35n0645_004:0161c06": "若熟若脫時節不差名海潮音此二音字假智境",
    "X35n0645_004:0161c07": "也畢竟空智出九界情照眾生音超二世相是故",
    "X35n0645_004:0161c08": "名為勝世間音此一音字空智境也言雖次第觀",
    "X35n0645_004:0161c09": "在一心智外無音音外無智境智冥一思慮頓忘",
    "X35n0645_004:0161c10": "是故須常念者正勸持念也此之類音雖是眾生",
    "X35n0645_004:0161c11": "口業所發大聖三智照成三諦即是三身故勸行",
    "X35n0645_004:0161c12": "者念此三身言常念者如疏解云即是正念非破",
    "X35n0645_004:0161c13": "非立無能無所三諦俱照三觀俱亡不次不偏名",
    "X35n0645_004:0161c14": "常名正若其然者名為妙機。",
    "X35n0645_004:0161c15": "○二念念下一行明感應難測以勸勿疑。",
    "X35n0645_004:0161c16": "念念勿生疑觀世音淨聖於苦惱死戹能為作依怙。",
    "X35n0645_004:0161c17": "【記】上先舉境智次勸常念今先勸勿疑次陳感應",
    "X35n0645_004:0161c18": "左右互顯耳言念念者相續繫念也念即觀音深",
    "X35n0645_004:0161c19": "妙智境雖達常住未免遷流即於遷流照常境智",
    "X35n0645_004:0161c20": "是則念念不離觀音如大師示眾偈云實心繫實",
    "X35n0645_004:0161c21": "境實緣次第生實實迭相注自然入實理言實緣",
    "X35n0645_004:0161c22": "者剎那念也次第而起一一皆是實觀之緣如是",
    "X35n0645_004:0161c23": "繫念唯慎生疑疑兕若生理境斯障故明聖德以",
    "X35n0645_004:0161c24": "勸息疑縱久修不成求之未應須知淨聖冥資不",
    "X35n0645_004:0162a01": "虗於二死中如父如母可依可怙念念持護感應",
    "X35n0645_004:0162a02": "必彰然疑有三所謂疑人疑法疑自今但舉人其",
    "X35n0645_004:0162a03": "二可息勸令常念復誡生疑疑去念成勸持意足。",
    "X35n0645_004:0162a04": "○二具一下一行頌勸供養。",
    "X35n0645_004:0162a05": "具一切功德慈眼視眾生福聚海無量是故應頂禮。",
    "X35n0645_004:0162a06": "【記】先舉功德方勸頂禮初句總示一切功德次二",
    "X35n0645_004:0162a07": "句別彰慈眼及以福聚慈為善本福收萬行結示",
    "X35n0645_004:0162a08": "普門勸修供養禮既屬身身必具口非意不行頂",
    "X35n0645_004:0162a09": "禮已成三業供養。",
    "X35n0645_004:0162a10": "爾時持地菩薩即從座起前白佛言世尊若有眾生",
    "X35n0645_004:0162a11": "聞是觀世音菩薩品自在之業普門示現神通力者",
    "X35n0645_004:0162a12": "當知是人功德不少。",
    "X35n0645_004:0162a13": "○第三歎聞品功德二初持地歎功德二初釋聞",
    "X35n0645_004:0162a14": "上二益。",
    "X35n0645_004:0162a15": "第三從持地說去歎聞品功德也文云聞是觀世",
    "X35n0645_004:0162a16": "音者是聞上冥益一段問答也普門品者是聞顯",
    "X35n0645_004:0162a17": "益一段問答也。",
    "X35n0645_004:0162a18": "【記】經云持地者寶雲經云菩薩有十法名持地三",
    "X35n0645_004:0162a19": "昧如世間地一者廣大二眾生依三無好惡四受",
    "X35n0645_004:0162a20": "大雨五生草木六種子所依七生眾寶八生眾藥",
    "X35n0645_004:0162a21": "九風不動十師子吼亦不能驚菩薩亦爾經一一",
    "X35n0645_004:0162a22": "合妙樂引彼釋今持地結云以八教判方應今經。",
    "X35n0645_004:0162a23": "○二此中下釋自在之義。",
    "X35n0645_004:0162a24": "此中明自在業者若是凡夫之業為愛所潤有漏",
    "X35n0645_004:0162b01": "因緣不得自在觀音為調伏十法界示此三業慈",
    "X35n0645_004:0162b02": "悲力潤隨感受生不為煩惱所累故言自在業為",
    "X35n0645_004:0162b03": "中道第一義諦所攝於二諦中得自在。",
    "X35n0645_004:0162b04": "【記】業有多種大約論三一有漏業為見思所潤受",
    "X35n0645_004:0162b05": "分段土生二無漏業三非漏非無漏業同為無明",
    "X35n0645_004:0162b06": "所潤受變易土生此約自行受生以說若利他者",
    "X35n0645_004:0162b07": "皆以慈悲潤彼彼業同他受生三藏菩薩眾生緣",
    "X35n0645_004:0162b08": "慈潤有漏業同居業生通教菩薩法緣慈潤有漏",
    "X35n0645_004:0162b09": "業習於同居土神通受生法身菩薩無緣慈潤不",
    "X35n0645_004:0162b10": "思議業三土應生今觀世音等覺後心無緣慈悲",
    "X35n0645_004:0162b11": "潤於中道自在之業故云中諦攝也應十界感十",
    "X35n0645_004:0162b12": "方淨穢方便實報同彼機類現身說法故云於二",
    "X35n0645_004:0162b13": "諦得自在也即普門示現神通力矣聞者能得觀",
    "X35n0645_004:0162b14": "行真似微妙功德故云不少。",
    "X35n0645_004:0162b15": "佛說是普門品時眾中八萬四千眾生皆發無等等",
    "X35n0645_004:0162b16": "阿耨多羅三藐三菩提心。",
    "X35n0645_004:0162b17": "○二無等下聞品獲利益二初約四悉釋無等等",
    "X35n0645_004:0162b18": "疏有四節結云四悉以明發心初釋四初世界。",
    "X35n0645_004:0162b19": "無等等者二乘雖出三界猶有上法非是無等佛",
    "X35n0645_004:0162b20": "是極地故言無等發求佛心故言無等等等於佛",
    "X35n0645_004:0162b21": "也。",
    "X35n0645_004:0162b22": "【記】二乘有上是可等法佛智無上是無等法初發",
    "X35n0645_004:0162b23": "大心等於無等即無等中而論於等只是等於佛",
    "X35n0645_004:0162b24": "智故也大小體別名世界也。",
    "X35n0645_004:0162c01": "○二又約下為人。",
    "X35n0645_004:0162c02": "又約心心中具足八萬四千法門若發實相心即",
    "X35n0645_004:0162c03": "是等八萬四千法門也。",
    "X35n0645_004:0162c04": "【記】乃以人數用表法門剎那剎那莫不具足八萬",
    "X35n0645_004:0162c05": "四千淨穢之法此一一法無非實相若緣諸法作",
    "X35n0645_004:0162c06": "念而修塵劫不等性中八萬若即實相無緣發心",
    "X35n0645_004:0162c07": "剎那能等八萬四千究竟之法發實相心是生理",
    "X35n0645_004:0162c08": "善即為人也。",
    "X35n0645_004:0162c09": "○三亦是下對治。",
    "X35n0645_004:0162c10": "亦是八萬四千波羅蜜亦是八萬四千塵勞門為",
    "X35n0645_004:0162c11": "如來種。",
    "X35n0645_004:0162c12": "【記】八萬四千始終無改迷即塵勞悟即彼岸說波",
    "X35n0645_004:0162c13": "羅蜜翻彼塵勞即對治也。",
    "X35n0645_004:0162c14": "○四故經下第一義。",
    "X35n0645_004:0162c15": "故經云發心畢竟二不別如是二心前心難今發",
    "X35n0645_004:0162c16": "初心等於後心初心難發故言是無等等於後心",
    "X35n0645_004:0162c17": "名無等等。",
    "X35n0645_004:0162c18": "【記】前心難者初破無明實為難事大經所讚正在",
    "X35n0645_004:0162c19": "分真是故頂禮初發心即發心住也此位能具四",
    "X35n0645_004:0162c20": "十一位真應功德此心超勝已不可等此不可等",
    "X35n0645_004:0162c21": "等於妙覺既是真發即第一義。",
    "X35n0645_004:0162c22": "○二此即下結。",
    "X35n0645_004:0162c23": "此即四悉檀意明發心也。",
    "X35n0645_004:0162c24": "【記】上之四釋初四等果二三等理果理不二豈有",
    "X35n0645_004:0163a01": "階差然約諸文三慧四悉多就位辯故須四釋不",
    "X35n0645_004:0163a02": "別而別約位而明五品聞慧即超二乘不二觀成",
    "X35n0645_004:0163a03": "凡心等佛小果有上大果無等小大差別故當世",
    "X35n0645_004:0163a04": "界初信至七位當思慧既麤垢先除發實相似解",
    "X35n0645_004:0163a05": "照乎性德八萬法門既生理善故屬為人八信至",
    "X35n0645_004:0163a06": "十位當修慧內外塵沙不除自遣能以性中八萬",
    "X35n0645_004:0163a07": "功德對破逆修八萬塵勞自他惡破故屬對治初",
    "X35n0645_004:0163a08": "發心住三慧功成性三圓發四十二位互具雖等",
    "X35n0645_004:0163a09": "較其難易初入功深此位始得真心開發名第一",
    "X35n0645_004:0163a10": "義。",
    "X35n0645_004:0163a11": "○二發心下約三即顯真發。",
    "X35n0645_004:0163a12": "發心有三一名字發即五品弟子二相似發是六",
    "X35n0645_004:0163a13": "根清淨三分真發即初住已上此發心是真發心",
    "X35n0645_004:0163a14": "也。",
    "X35n0645_004:0163a15": "【記】名字發者於能詮名豁然開發三種菩提願行",
    "X35n0645_004:0163a16": "之心對違順境此心彌熾圓伏三惑名觀行成若",
    "X35n0645_004:0163a17": "名字即縱能勤修八法成乘以未開悟不名為發",
    "X35n0645_004:0163a18": "今發觀行稱名字者葢此五品非真非似但是信",
    "X35n0645_004:0163a19": "解詮妙名字於妙三諦決無疑滯能伏無明不為",
    "X35n0645_004:0163a20": "境動是故稱為名字發也相似發者因觀加功故",
    "X35n0645_004:0163a21": "三菩提倍前開發似於本性六根互用稍類分真",
    "X35n0645_004:0163a22": "如鍮比金猶火先煖故名相似發菩提心真心發",
    "X35n0645_004:0163a23": "者一發一切發發一切方便發一切觀照發一切",
    "X35n0645_004:0163a24": "真性此三菩提圓融通達不前不後亦不一時分",
    "X35n0645_004:0163b01": "證三德分同果佛故華嚴云初發心時便成正覺",
    "X35n0645_004:0163b02": "所有慧身不由他悟微妙淨法身湛然應一切始",
    "X35n0645_004:0163b03": "從初住終至等覺皆有此發位位轉深前之二發",
    "X35n0645_004:0163b04": "相顯故來經文結益正在真發。",
    "X35n0645_004:0163b05": "觀音義疏卷下",
    "X35n0645_004:0163b06": "觀音義疏記卷第四",
    "X35n0645_004:0163b08": "觀世音菩薩普門品義疏記會本卷第四(終)"
}