{
    "X79n1557_007:0064a08": "聯燈會要卷第七",
    "X79n1557_007:0064a10": "住泉州崇福禪寺嗣祖比丘　悟明　集",
    "X79n1557_007:0064a11": "　　　　南嶽下第四世",
    "X79n1557_007:0064a12": "洪州百丈山懷海禪師法嗣",
    "X79n1557_007:0064a13": "潭州大溈靈祐禪師(凡四十一)福州長谿趙氏子。侍立百",
    "X79n1557_007:0064a14": "丈。夜深。丈云。看爐中。有火也無。師撥云無。丈躬至爐",
    "X79n1557_007:0064a15": "邊。深撥得少火。夾起示之云。儞道無。這箇[斬/耳]。師於此",
    "X79n1557_007:0064a16": "大悟。作禮。呈其所解。丈云。此乃暫時岐路耳。經云。欲",
    "X79n1557_007:0064a17": "識佛性義。當觀時節因緣。時節若至。其理自彰。便知",
    "X79n1557_007:0064a18": "己物。不從外得。祖師云。悟了同未悟。無心亦無法。只",
    "X79n1557_007:0064a19": "是無虗妄。凡聖等心。本來心法。元自備足。汝今既爾。",
    "X79n1557_007:0064a20": "善自護持。",
    "X79n1557_007:0064a21": "師一日。侍百丈行次。丈云。還將得火來麼。師云。將得",
    "X79n1557_007:0064a22": "來。丈云。在甚麼處。師拈一莖柴。吹三吹。度與丈。丈云。",
    "X79n1557_007:0064a23": "如蟲禦木。",
    "X79n1557_007:0064a24": "妙喜云。百丈若無後語。洎被典座謾。",
    "X79n1557_007:0064b01": "師在百丈充典座。丈選溈山主人。命師往。時華林為",
    "X79n1557_007:0064b02": "首座。乃云。某甲忝居第一座。而不得往。典座却往。百",
    "X79n1557_007:0064b03": "丈令首座與師。對眾下語。出格者行。遂拈淨瓶。置地",
    "X79n1557_007:0064b04": "上云。不得喚作淨瓶。汝喚作甚麼。首座云。不可喚作",
    "X79n1557_007:0064b05": "木[木*突]也。丈却問師。師踢倒淨瓶而去。丈笑云。首座輸",
    "X79n1557_007:0064b06": "却山子也。因命師行。",
    "X79n1557_007:0064b07": "師上堂。良久。僧出云。請和尚。為眾說法。師云。我為汝",
    "X79n1557_007:0064b08": "得徹困也。僧便作禮。",
    "X79n1557_007:0064b09": "雪峰云。古人得恁麼老婆心切。",
    "X79n1557_007:0064b10": "玄沙云。山頭老漢。蹉過古人事。峰後問玄沙。甚",
    "X79n1557_007:0064b11": "麼處。是老僧蹉過處。沙云。大小溈山。被這僧一",
    "X79n1557_007:0064b12": "問。直得百雜碎。峯駭然。",
    "X79n1557_007:0064b13": "示眾云。夫道人之心。質直無偽。無背無面。無詐妄心。",
    "X79n1557_007:0064b14": "行。一切時中。視聽尋常。更無委曲。亦不閉眼塞耳。但",
    "X79n1557_007:0064b15": "情不附物。即得。從上諸聖。只是說濁邊過患。若無如",
    "X79n1557_007:0064b16": "許多惡覺情見。想習之事。譬如秋水澄渟。清淨無為。",
    "X79n1557_007:0064b17": "淡泞無礙。喚他作道人。亦名無事人。時有僧問。頓悟",
    "X79n1557_007:0064b18": "之人。更有修否。師云。若真悟得本。他自知時。修與不",
    "X79n1557_007:0064b19": "修。是兩頭語。如今初心。雖從緣得。一念頓悟自理。猶",
    "X79n1557_007:0064b20": "有無始曠劫習氣。未能頓盡。須教渠淨除現業流識。",
    "X79n1557_007:0064b21": "即是修也。不道別有法。教渠修行趣向。從聞入理。聞",
    "X79n1557_007:0064b22": "理深妙心自圓明。不居惑地。縱有百千妙義。抑揚當",
    "X79n1557_007:0064b23": "時。此乃得坐披衣。自解作活計。以要言之。實際理地。",
    "X79n1557_007:0064b24": "不受一塵。萬行門中。不捨一法。若也單刀直入。則聖",
    "X79n1557_007:0064c01": "凡情盡。體露真常。理事不二。即如如佛。",
    "X79n1557_007:0064c02": "示眾云。如許多人。只得大機。不得大用。仰山以此語。",
    "X79n1557_007:0064c03": "問山下一庵主云。和尚恁麼道。意旨如何。主云。儞更",
    "X79n1557_007:0064c04": "舉看。仰擬再舉。被庵主一踏踏倒。仰歸舉似師。師呵",
    "X79n1557_007:0064c05": "呵大笑。",
    "X79n1557_007:0064c06": "示眾云。老僧百年後。向山下。作一頭水牯牛去。左脇",
    "X79n1557_007:0064c07": "書五字云。溈山僧某甲。當恁麼時。若喚作溈山僧某",
    "X79n1557_007:0064c08": "甲。又是水牯牛。若喚作水牯牛。又是溈山僧某甲。且",
    "X79n1557_007:0064c09": "道。畢竟喚作甚麼。仰山出。作禮而退。",
    "X79n1557_007:0064c10": "雲居膺云。師無異號。",
    "X79n1557_007:0064c11": "南塔勇云。一千五百人善知識。只道得一半。",
    "X79n1557_007:0064c12": "保寧勇云。和尚一等是入泥入水。",
    "X79n1557_007:0064c13": "芭蕉徹頌云。不道溈山不道牛。一身兩號實難",
    "X79n1557_007:0064c14": "酬。離却兩頭應須道。如何道得出常流。",
    "X79n1557_007:0064c15": "示眾云。仲冬嚴寒年年事。晷運推移事若何。仰山近",
    "X79n1557_007:0064c16": "前叉手而立。師云。我也知。汝答這話不得。却顧香嚴。",
    "X79n1557_007:0064c17": "嚴云。某甲偏答得這話。師躡前問。嚴亦近前叉手而",
    "X79n1557_007:0064c18": "立。師云。賴遇寂子不會。",
    "X79n1557_007:0064c19": "示眾云。一切眾生無佛性。鹽官示眾云。一切眾生有",
    "X79n1557_007:0064c20": "佛性。後鹽官有二僧。探師宗旨。聞師說法。莫測其涯。",
    "X79n1557_007:0064c21": "意生輕慢。一日二僧。在中庭坐。見仰山來。遂勸云。師",
    "X79n1557_007:0064c22": "兄切須勤學佛法。不得容易。仰作圓相托呈。却拋向",
    "X79n1557_007:0064c23": "後。復伸手。就二僧索。二僧茫然。不知所措。仰乃勸云。",
    "X79n1557_007:0064c24": "直須勤學佛法。不得容易。珍重便去。二僧却返鹽官。",
    "X79n1557_007:0065a01": "將行三十里。一人忽有省。乃自嘆云。溈山云。一切眾",
    "X79n1557_007:0065a02": "生無佛性。酌然是無。却回溈山。一人行數里。因渡水。",
    "X79n1557_007:0065a03": "忽有省。亦自嘆云。溈山道。一切眾生無佛性。酌然是",
    "X79n1557_007:0065a04": "有。他恁麼道了。亦返溈山。",
    "X79n1557_007:0065a05": "師一日謂眾云。汝等諸人。各呈所解看。時有志和上",
    "X79n1557_007:0065a06": "座。出作禮。師云。不思善不思惡。正恁麼時。還我志和",
    "X79n1557_007:0065a07": "上座本來面目。和云。正恁麼時。是某甲放身命處。師",
    "X79n1557_007:0065a08": "云。子莫落空麼。和云。若有空可落。何曾放得身命。師",
    "X79n1557_007:0065a09": "云。儞到這裏。何不問。和云。到這裏。亦不見有和尚可",
    "X79n1557_007:0065a10": "問。師云。汝福薄。扶吾宗不起。",
    "X79n1557_007:0065a11": "師問仰山。甚處來。云田中來。師云。禾好刈也未。云好",
    "X79n1557_007:0065a12": "刈也。師云。作青色。作黃色。作不青不黃色。云和尚背",
    "X79n1557_007:0065a13": "後是甚麼。師云。子還見麼。仰拈起禾穗云。和尚何曾",
    "X79n1557_007:0065a14": "問這箇。師云。此是鵝王擇乳。",
    "X79n1557_007:0065a15": "師問仰山。寂子速道。莫入陰界。仰云。某甲信亦不立。",
    "X79n1557_007:0065a16": "師云。汝信了不立。未信不立。仰云。只是某甲。更信阿",
    "X79n1557_007:0065a17": "難。師云。若恁麼。即是定性聲聞。仰云。佛亦不見。",
    "X79n1557_007:0065a18": "師坐次。仰山從方丈。前過。師云。若是百丈先師。子須",
    "X79n1557_007:0065a19": "喫痛棒始得。云今日事作麼生。師云。合取兩片皮有",
    "X79n1557_007:0065a20": "分。云此恩難報。師云。非子不才。老僧年邁。云今日親",
    "X79n1557_007:0065a21": "見百丈師翁。師云。子向甚句中見。云不道見。只是無",
    "X79n1557_007:0065a22": "別。師云。始終作家。",
    "X79n1557_007:0065a23": "師摘茶次。謂仰山云。終日摘茶。只聞子聲。不見子形。",
    "X79n1557_007:0065a24": "仰撼茶樹。師云。子只得其用。不得其體。云未審和尚",
    "X79n1557_007:0065b01": "如何。師良久。仰云。和尚只得其體。不得其用。師云。放",
    "X79n1557_007:0065b02": "子三十棒。",
    "X79n1557_007:0065b03": "首山念云。夫為宗師。須具擇法眼。始得。當時不",
    "X79n1557_007:0065b04": "是溈山。便見扶籬摸壁。",
    "X79n1557_007:0065b05": "琅瑘覺云。若不是溈山。洎合打破蔡州。",
    "X79n1557_007:0065b06": "師坐次仰山香嚴侍立。師云。今時總恁麼者少。不與",
    "X79n1557_007:0065b07": "麼者多。嚴從西過東。仰從東過西。師云。這箇因緣。三",
    "X79n1557_007:0065b08": "十年後。擲地作金聲。仰云。須是和尚提唱始得。嚴云。",
    "X79n1557_007:0065b09": "今日亦不少。師云。合取狗口。",
    "X79n1557_007:0065b10": "師問仰山。即今事且置。自古事作麼生。仰叉手近前。",
    "X79n1557_007:0065b11": "師云。猶是即今事。自古事作麼生。仰叉手退後而立。",
    "X79n1557_007:0065b12": "師云。你屈我。我屈你。",
    "X79n1557_007:0065b13": "師問仰山。近日宗門令嗣作麼生。云大有人疑著。師",
    "X79n1557_007:0065b14": "云。寂子又作麼生。云某甲只管困來合眼。倦即坐禪。",
    "X79n1557_007:0065b15": "所以未曾說著。師云。到這田地。也難得。云據某甲見",
    "X79n1557_007:0065b16": "處。著此一句。亦不得。師云。子為一人也不得。云自古",
    "X79n1557_007:0065b17": "聖人。盡皆如此。師云。大有人。笑你恁麼祗對。云解笑",
    "X79n1557_007:0065b18": "某甲。是某甲同參。師云。出頭作麼生。仰遶繩床一匝。",
    "X79n1557_007:0065b19": "師云。裂破古今。",
    "X79n1557_007:0065b20": "師謂仰山云。有俗弟子。將三束絹來。與我贖鐘子。與",
    "X79n1557_007:0065b21": "世人植福。云俗弟子有絹。與和尚贖鐘。和尚將何酬",
    "X79n1557_007:0065b22": "他。師以杖敲床三下云。我將這箇酬他。仰云。若是這",
    "X79n1557_007:0065b23": "箇。用作甚麼。師又敲三下云。汝嫌這箇。作甚麼。仰云。",
    "X79n1557_007:0065b24": "某不嫌這箇。只是大家底。師云。你既知是大家底。何",
    "X79n1557_007:0065c01": "得更就我覔物酬他。云只怪和尚。把大家底行人事。",
    "X79n1557_007:0065c02": "師云。汝不見。達磨大師。從西天來。亦將此物。行人事。",
    "X79n1557_007:0065c03": "汝諸人。盡是受他信物者。",
    "X79n1557_007:0065c04": "師睡次。仰山來。師便面壁。仰云。某甲是和尚弟子。不",
    "X79n1557_007:0065c05": "用形跡。師作起勢。仰便出去。師召云。寂子。仰回首。師",
    "X79n1557_007:0065c06": "云。聽老僧說箇夢。仰作聽勢。師云。為我原看。仰取一",
    "X79n1557_007:0065c07": "盆水。并手巾來。師洗面了。纔坐。香嚴進來。師云。我與",
    "X79n1557_007:0065c08": "寂子。適來作一上神通。不同小小。嚴云。某甲雖在下",
    "X79n1557_007:0065c09": "面。一一得知。師云。你試說看。嚴點一椀茶來。師嘆云。",
    "X79n1557_007:0065c10": "二子神通。過於鶖子目連。",
    "X79n1557_007:0065c11": "師與仰山行次。師指枯樹云。前頭是甚麼。仰云。枯樹",
    "X79n1557_007:0065c12": "子。師却問耘田翁。翁亦云。枯樹子。師云。這翁子。他後",
    "X79n1557_007:0065c13": "安有五百眾。",
    "X79n1557_007:0065c14": "師問仰山。妙淨明心。汝作麼生會。云山河大地。日月",
    "X79n1557_007:0065c15": "星辰。師云。汝只得其事。云和尚適來問甚麼。師云。妙",
    "X79n1557_007:0065c16": "淨明心。仰云。喚作事得麼。師云如是如是。",
    "X79n1557_007:0065c17": "師索門人呈語云。聲色外。與吾相見。幽州鑒弘長老",
    "X79n1557_007:0065c18": "云。不辭出來。那箇人無眼。師云。此語不正。仰山出云。",
    "X79n1557_007:0065c19": "見取不見底。師云。細如米末。冷如氷霜。仰第二次云。",
    "X79n1557_007:0065c20": "聲色外。誰求相見。師云。只滯聲色。如方木榻地。第三",
    "X79n1557_007:0065c21": "次云。非聲色。師云。汝解不真。第四次云。如兩鏡相照。",
    "X79n1557_007:0065c22": "於中無像。師云。此語正也。我是。汝不是。早立像了也。",
    "X79n1557_007:0065c23": "仰云。某甲精神昏昧。拙於祗對。未審和尚。在百丈師",
    "X79n1557_007:0065c24": "公處。如何呈語。師云。我於先師處。呈語云。如百千明",
    "X79n1557_007:0066a01": "鏡鑑像。光光相涉。剎剎塵塵。各不相借。仰山禮謝。",
    "X79n1557_007:0066a02": "仰山問。百千萬境一時來。作麼生。師云。青不是黃。長",
    "X79n1557_007:0066a03": "不是短。諸法各住本位。非干我事。仰便作禮。",
    "X79n1557_007:0066a04": "師坐收足次。指脚謂仰山云。十二時中。承他負載。不",
    "X79n1557_007:0066a05": "可辜他。仰云。昔日給孤園內。也只說這箇。師云。未在",
    "X79n1557_007:0066a06": "更道。仰云。寒時與他韈著。也不為分外。",
    "X79n1557_007:0066a07": "仰山問。和尚百年後。有人問先師法道。如何傳嗣。師",
    "X79n1557_007:0066a08": "云。一粥一飯。云前人不肯又作麼生。師云。作家師僧。",
    "X79n1557_007:0066a09": "仰遂作禮。師云。向後錯舉即不可。",
    "X79n1557_007:0066a10": "師見仰山來。以手揑拳相交。示之。仰作女人拜。師云。",
    "X79n1557_007:0066a11": "如是如是。",
    "X79n1557_007:0066a12": "師坐次。仰山香嚴侍立。師云。過去未來。與現在佛。佛",
    "X79n1557_007:0066a13": "佛同宣。人人得箇解脫之路。云如何是人人解脫之",
    "X79n1557_007:0066a14": "路。師顧香嚴云。寂子借問。何不對他。嚴云。若問過去",
    "X79n1557_007:0066a15": "未來并現在。某甲却有箇祗對。師云。汝作麼生祇對。",
    "X79n1557_007:0066a16": "嚴珍重便出。師却問仰山。他恁麼祗對。還契子意麼。",
    "X79n1557_007:0066a17": "師云。不契惠寂意。師云。子又作麼生。仰亦珍重便出。",
    "X79n1557_007:0066a18": "師呵呵大笑云。如水乳合。",
    "X79n1557_007:0066a19": "師問仰山。涅槃經四十二卷。多少佛說。多少魔說。仰",
    "X79n1557_007:0066a20": "云。總是魔說。師云。已後無人奈子何。仰云。某甲只是",
    "X79n1557_007:0066a21": "一期之事。行履在甚麼處。師云。只貴子眼正。不說子",
    "X79n1557_007:0066a22": "行履處。",
    "X79n1557_007:0066a23": "師問仰山。天寒人寒。云大家在這裏。師云。何不直說。",
    "X79n1557_007:0066a24": "云適來也不曲。",
    "X79n1557_007:0066b01": "師見仰山香嚴作餅次。師云。百丈先師親得這箇道",
    "X79n1557_007:0066b02": "理。仰顧香嚴云。誰人答得此話。師云。有一人答得。仰",
    "X79n1557_007:0066b03": "云誰。師指水牯牛。云道道。仰取草一束。嚴取水一桶",
    "X79n1557_007:0066b04": "來。放牛前牛纔喫。師云。與麼與麼。不與麼不與麼。二",
    "X79n1557_007:0066b05": "人俱作禮。師云。或時明。或時暗。",
    "X79n1557_007:0066b06": "師問道吾。甚處來。吾云看病來。師云。有幾人病。吾云。",
    "X79n1557_007:0066b07": "有病底。有不病底。師云。不病底。莫是智頭陀麼。吾云。",
    "X79n1557_007:0066b08": "病與不病。總不干他事。速道速道。師云。道得也與他",
    "X79n1557_007:0066b09": "沒交涉。",
    "X79n1557_007:0066b10": "師問雲巖。聞汝右藥山。是否。云是。師云。如何是藥山",
    "X79n1557_007:0066b11": "大人相。巖云。涅槃後有。師云。如何是涅槃後有。巖云。",
    "X79n1557_007:0066b12": "水洒不著。巖却問師。未審百丈大人相。如何。師云。巍",
    "X79n1557_007:0066b13": "巍堂堂。煒煒煌煌。聲前非聲。色後非色。蚊子上鐵牛。",
    "X79n1557_007:0066b14": "無汝下觜處。",
    "X79n1557_007:0066b15": "師問雲巖。菩提以何為座。云以無為為座。巖却問師。",
    "X79n1557_007:0066b16": "師云。以諸法空為座。又問道吾。吾云。坐也聽他坐。臥",
    "X79n1557_007:0066b17": "也聽他臥。有一人。不坐不臥。速道速道。師休去。",
    "X79n1557_007:0066b18": "師舉如意。復作此相云。有人道得。便得此如意。道",
    "X79n1557_007:0066b19": "道。時有僧出云。此如意。本不是和尚底。師云。得而無",
    "X79n1557_007:0066b20": "用。有一僧云。設與某甲。亦無著處。",
    "X79n1557_007:0066b21": "師泥壁次。李軍容具公裳。直至師背後。端簡而立。師",
    "X79n1557_007:0066b22": "回首見。側泥盤。作接泥勢。李轉笏。作進泥勢。師擲下",
    "X79n1557_007:0066b23": "泥盤。與軍容。歸方丈。",
    "X79n1557_007:0066b24": "後巖頭聞得云。噫。佛法。淡薄。大小溈山。泥壁也",
    "X79n1557_007:0066c01": "不了。",
    "X79n1557_007:0066c02": "師喚院主。主應諾。師云。我喚院主。你來作甚麼。院主",
    "X79n1557_007:0066c03": "無對。",
    "X79n1557_007:0066c04": "師坐法堂。庫頭打木魚。火頭擲下火抄。拊掌呵呵大",
    "X79n1557_007:0066c05": "笑。師云。眾中也有恁麼人。遂喚來問。儞作麼生。頭云。",
    "X79n1557_007:0066c06": "某甲不喫粥。肚飢。所以歡喜。師乃點頭。",
    "X79n1557_007:0066c07": "東使云。當時溈山會裏。無此人。",
    "X79n1557_007:0066c08": "臥龍云。當時溈山會裏。有此人。",
    "X79n1557_007:0066c09": "劉鐵磨來。師云。老牸牛。汝來也。磨云。來日臺山。大會",
    "X79n1557_007:0066c10": "齋。師還去也無。師放身便臥。磨便出去。",
    "X79n1557_007:0066c11": "雪竇頌云。曾騎鐵馬入重城。勑下傳聞六國清",
    "X79n1557_007:0066c12": "猶握金鞭問歸客。夜深誰共御街行。",
    "X79n1557_007:0066c13": "僧問。如何是道。師云。無心是道。云某甲不會。師云。會",
    "X79n1557_007:0066c14": "取那不會底。云如何是不會底。師云。只是儞。不是別",
    "X79n1557_007:0066c15": "人。師復云。今時人。但直下會取不會底。正是汝心。正",
    "X79n1557_007:0066c16": "是汝佛。若向外得一知一解。將為禪道。且沒交涉。名",
    "X79n1557_007:0066c17": "運糞入。不名運糞出。污汝心田。所以云。不是道。",
    "X79n1557_007:0066c18": "僧問。如何是祖師西來意。師竪起拂子。後有僧。到王",
    "X79n1557_007:0066c19": "常侍處。舉前話。王云。彼中兄弟。如何商量。僧云。借色",
    "X79n1557_007:0066c20": "明心。附物顯理。王云。不是這箇道理。上座快歸溈山",
    "X79n1557_007:0066c21": "去。某甲寄一封書。與和尚。僧得書。馳上師。師開書。見",
    "X79n1557_007:0066c22": "一圓相。相中書日字。師云。誰知千里外。有箇知音。仰",
    "X79n1557_007:0066c23": "山侍立。乃云。雖然如是。也只是箇俗漢。師云。子又作",
    "X79n1557_007:0066c24": "麼生。仰作圓相。於中書日字。以脚抹却。師乃大笑。",
    "X79n1557_007:0067a01": "僧問。從上諸聖。直至如今。意旨如何。師云。目前是甚",
    "X79n1557_007:0067a02": "麼物。僧云。莫只這便是麼。師云。阿那箇。云適來祇對",
    "X79n1557_007:0067a03": "者。師云。儞擬那箇去。莫生事。",
    "X79n1557_007:0067a04": "筠州黃檗希運禪師(凡一十五)福州人也。師初到洛京。行",
    "X79n1557_007:0067a05": "乞。吟添鉢聲。有一嫗。出棘扉間云。太無厭生。師云。汝",
    "X79n1557_007:0067a06": "猶未施。責我無厭。何耶。嫗笑而掩扉。師異之。進而與",
    "X79n1557_007:0067a07": "語。多所發藥。須臾辭去。嫗告之曰。可往南昌。見馬大",
    "X79n1557_007:0067a08": "師去。師至南昌。大師已遷寂。聞塔於石門。遂往瞻禮。",
    "X79n1557_007:0067a09": "時大智禪師。廬于塔傍。師序其遠來之意。願聞平日",
    "X79n1557_007:0067a10": "得力句。百丈乃舉。我再參馬大師。侍立次。大師顧繩",
    "X79n1557_007:0067a11": "床角拂子。我問即此用。離此用。大師云。汝他後。開兩",
    "X79n1557_007:0067a12": "片皮。將何為人。我取拂子。竪起。大師云。即此用。離此",
    "X79n1557_007:0067a13": "用。我挂拂子舊處。被大師。震威一喝。我直得三日耳",
    "X79n1557_007:0067a14": "聾。師聞是語。不覺吐舌。丈云。子已後莫承嗣馬大師",
    "X79n1557_007:0067a15": "去否。師云。不然。今日因師舉。得見馬祖大機之用。且",
    "X79n1557_007:0067a16": "不識馬祖。若嗣馬祖。已後喪我兒孫。丈云。見與師齊",
    "X79n1557_007:0067a17": "減師半德。子甚有超師之作。",
    "X79n1557_007:0067a18": "百丈問師。甚處來。師云。大雄山下。採菌子來。丈云。還",
    "X79n1557_007:0067a19": "見大蟲麼。師作大蟲聲。丈拈斧作斫勢。師與丈一掌。",
    "X79n1557_007:0067a20": "丈吟吟而笑。即歸上堂云。大雄山下。有一大蟲。汝等",
    "X79n1557_007:0067a21": "諸人。也須好看。百丈老漢。今日親遭一口。",
    "X79n1557_007:0067a22": "後溈山舉問仰山。仰云。和尚作麼生。溈云。百丈",
    "X79n1557_007:0067a23": "當時合與一斧斫殺。因甚到如此。仰云。不然。溈",
    "X79n1557_007:0067a24": "云。子又作麼生。仰云。百丈只會騎虎頭。不解把",
    "X79n1557_007:0067b01": "虎尾。溈云。子有嶮崖之句。",
    "X79n1557_007:0067b02": "師普請開田次。丈問。運闍梨開田不易。師云。隨眾作",
    "X79n1557_007:0067b03": "務。丈云。有煩道用。師云。爭敢辭勞。丈云。開得多少田。",
    "X79n1557_007:0067b04": "師將钁築地三下。丈便喝。師掩耳而去。",
    "X79n1557_007:0067b05": "師問百丈。從上宗乘。如何指示於人。丈據坐。師云。後",
    "X79n1557_007:0067b06": "代兒孫。將何傳授。丈云。我將謂。儞是箇人。便起去。",
    "X79n1557_007:0067b07": "雲峯悅云。百丈老人。憐兒不覺醜。雖然如是。盡",
    "X79n1557_007:0067b08": "法無民。",
    "X79n1557_007:0067b09": "南泉問師。如許大身材。戴箇些兒大笠子。師云。三千",
    "X79n1557_007:0067b10": "大千世界。總在裏許。泉云。王老師聻。師戴笠便行。",
    "X79n1557_007:0067b11": "師在南泉。為首座。一日捧鉢。向泉位上坐。泉入堂。見",
    "X79n1557_007:0067b12": "乃問。長老甚年中行道。師云。威音王已前。泉云。猶是",
    "X79n1557_007:0067b13": "王老師兒孫在。下去。師便過第二位坐。泉休去。",
    "X79n1557_007:0067b14": "溈山云。欺敵者亡。仰山云。不然。須知黃蘗有陷",
    "X79n1557_007:0067b15": "虎之機。溈山云。子見處。得恁麼長。",
    "X79n1557_007:0067b16": "雪竇云。王老師。只見錐頭利。我當時若作南泉。",
    "X79n1557_007:0067b17": "待他道威音王已前。即便於第二位坐。令黃蘗",
    "X79n1557_007:0067b18": "一生起不得。雖然如是。也須救取南泉。",
    "X79n1557_007:0067b19": "雲峰悅云。叢林中。多有商量。或云。黃蘗有陷虎",
    "X79n1557_007:0067b20": "之機。南泉有殺虎之威。若作與麼說話。誠實苦",
    "X79n1557_007:0067b21": "哉。殊不知。這老賊。有年無德。喫飯坐處。也不依",
    "X79n1557_007:0067b22": "本分。若是雲峰門下。說甚麼威音王已前。王老",
    "X79n1557_007:0067b23": "師更大。直須喫棒了趂出。",
    "X79n1557_007:0067b24": "南泉問師。定慧等學。明見佛性。此理如何。師云。十二",
    "X79n1557_007:0067c01": "時中。不依倚一物。始得。泉云。莫是長老見處麼。師云。",
    "X79n1557_007:0067c02": "不敢。泉云。漿水錢且置。草鞋錢。教甚麼人還。師休去。",
    "X79n1557_007:0067c03": "溈山問仰山云。莫是黃蘗。搆他南泉不得麼。仰",
    "X79n1557_007:0067c04": "云。不然。須知黃蘗有陷虎之機。溈山云。子見處。",
    "X79n1557_007:0067c05": "得恁麼長　保福展云。若無溈仰。埋沒他黃蘗。",
    "X79n1557_007:0067c06": "五祖戒云。仰山大似為虵畫足。",
    "X79n1557_007:0067c07": "南泉問師。黃金為城。白銀為壁。是甚麼人居止處。師",
    "X79n1557_007:0067c08": "云。聖人居止處。泉云。更有一人。居何國土。師近前叉",
    "X79n1557_007:0067c09": "手而立。泉云。道不得。何不請王老師道。師云。更有一",
    "X79n1557_007:0067c10": "人。居何國土。泉云。可惜許。",
    "X79n1557_007:0067c11": "南泉問師。甚麼處去。師云。擇菜去。泉云。將甚麼擇。師",
    "X79n1557_007:0067c12": "竪起刀子。泉云。汝只解作賓。不解作主。師以刀子。點",
    "X79n1557_007:0067c13": "三下。",
    "X79n1557_007:0067c14": "示眾云。汝等諸人。盡是噇酒糟漢。恁麼行脚。何處有",
    "X79n1557_007:0067c15": "今日。還知大唐國裏。無禪師麼。時有僧出云。只如諸",
    "X79n1557_007:0067c16": "方匡徒領眾。又作麼生。師云。不道無禪。只是無師。",
    "X79n1557_007:0067c17": "溈山問仰山。黃蘗意作麼生。仰云。鵝王擇乳。素",
    "X79n1557_007:0067c18": "非鴨類。溈云。此實難辨　五祖戒出僧語云。謝",
    "X79n1557_007:0067c19": "和尚。說得道理好　石門聰云。黃蘗垂示。不妨",
    "X79n1557_007:0067c20": "奇特。纔被布衲拶著。失却一隻眼　翠巖真云。",
    "X79n1557_007:0067c21": "諸方商量。便道。黃蘗坐却這僧。又道。黃蘗被這",
    "X79n1557_007:0067c22": "僧出來。直得分析不下。何謂也。上藍輙生擬議。",
    "X79n1557_007:0067c23": "霧豹澤毛未甞下食。庭禽養勇終待驚人。",
    "X79n1557_007:0067c24": "師上堂。大眾纔集。師拈拄杖。一時打散。復召大眾。眾",
    "X79n1557_007:0068a01": "回首。師云。月似彎弓。少雨多風。",
    "X79n1557_007:0068a02": "禾山方云。黃蘗和尚。恨不兩手分付。檢點將來。",
    "X79n1557_007:0068a03": "大似為虵畫足。",
    "X79n1557_007:0068a04": "師一日揑拳。謂眾云。天下老和尚。總在這裏。我若放",
    "X79n1557_007:0068a05": "一線道。從汝七縱八橫。若不放過。不消一揑。時有僧",
    "X79n1557_007:0068a06": "問。放一線道時如何。師云。七縱八橫。云若不放過時",
    "X79n1557_007:0068a07": "如何。師云普。",
    "X79n1557_007:0068a08": "師聞大愚辭歸宗。宗問。甚麼處去。云諸方學五味禪",
    "X79n1557_007:0068a09": "去。宗云。諸方有五味禪。我這裏。只有一味禪。愚遂問。",
    "X79n1557_007:0068a10": "如何是和尚一味禪。宗便打。愚於此大悟。乃云。嗄。我",
    "X79n1557_007:0068a11": "會也。我會也。宗急索云。道道。愚擬開口。宗又打。即時",
    "X79n1557_007:0068a12": "趂出。師謂眾云。馬祖接八十餘員善知識。動著屙轆",
    "X79n1557_007:0068a13": "轆地。唯有歸宗。較些子。牛頭橫說竪說。未知有向上",
    "X79n1557_007:0068a14": "關捩子。有此眼腦。方辨得邪正宗黨。若不如是。但知",
    "X79n1557_007:0068a15": "念言念語。[祝/土]向皮袋裏。稱我會禪會道。還替得生死",
    "X79n1557_007:0068a16": "麼。輕忽老宿。入地獄如箭射。我纔見儞入門來。便識",
    "X79n1557_007:0068a17": "得儞了也。急須努力。",
    "X79n1557_007:0068a18": "師左鹽官。殿上禮拜次。時大中帝為沙彌。問師不著",
    "X79n1557_007:0068a19": "佛求。不著法求。不著僧求。長老當何所求。師云。不著",
    "X79n1557_007:0068a20": "佛求。不著法求。不著僧求。常禮如是事。彌云。用禮何",
    "X79n1557_007:0068a21": "為。師與一掌。彌云。太麤生。師云。這裏是甚麼所在。說",
    "X79n1557_007:0068a22": "麤說細。隨後又掌。",
    "X79n1557_007:0068a23": "雪竇頌云。凜凜孤風不自誇。端居寰海定龍虵。",
    "X79n1557_007:0068a24": "大中天子曾輕觸。三度親遭弄爪牙。",
    "X79n1557_007:0068b01": "一日六人新到相看。五人作禮。一人提起坐具。作一",
    "X79n1557_007:0068b02": "圓相。師云。我聞有一隻獵狗甚惡。云尋羚羊聲來。師",
    "X79n1557_007:0068b03": "云。羚羊無聲到儞尋。云尋羚羊跡來。師云。羚羊無跡",
    "X79n1557_007:0068b04": "到汝尋。云尋羚羊蹤來。師云。羚羊無蹤到儞尋。云恁",
    "X79n1557_007:0068b05": "麼則死羚羊也。師休去。次日陞堂云。昨日尋羚羊僧",
    "X79n1557_007:0068b06": "出來。其僧便出。師云。昨日公案。老僧休去。作麼生。僧",
    "X79n1557_007:0068b07": "無語。師云。將謂是本色衲子。元來是義學沙門。拈拄",
    "X79n1557_007:0068b08": "杖。即時打出。",
    "X79n1557_007:0068b09": "雪竇云。只如聲響蹤跡既無。獵狗向甚麼處尋",
    "X79n1557_007:0068b10": "逐。莫是絕音響蹤跡處。見黃檗麼。諸禪德。要明",
    "X79n1557_007:0068b11": "陷虎之機。也須是本分衲子。",
    "X79n1557_007:0068b12": "廣州和安通禪師(凡二)師禮佛次。有禪者問。師禮底",
    "X79n1557_007:0068b13": "是甚麼。師云佛。禪者指像云。這箇是甚麼。師罔措。至",
    "X79n1557_007:0068b14": "夜具威儀。禮問禪者云。今日伏蒙垂問。意旨如何。禪",
    "X79n1557_007:0068b15": "者云。座主幾夏耶。師云十夏。禪者云。還曾出家也未。",
    "X79n1557_007:0068b16": "師轉茫然。禪者云。若不會。百夏奚為。遂邀師。同謁馬",
    "X79n1557_007:0068b17": "大師。大師已示寂。後印心於百丈禪師。",
    "X79n1557_007:0068b18": "仰山作沙彌時。師召云。寂子。與我拈床子來。仰持至。",
    "X79n1557_007:0068b19": "師云却送舊處著。復問。寂子。床那邊是甚麼。云無物。",
    "X79n1557_007:0068b20": "師云。這邊暫。云無物。師又召云。寂子。山應諾。師云去。",
    "X79n1557_007:0068b21": "杭州大慈寰中禪師(凡五)蒲坂盧氏子也。示眾云。山",
    "X79n1557_007:0068b22": "僧不會答話。只是識病。時有僧出。師便歸方丈。",
    "X79n1557_007:0068b23": "雪竇云。大凡扶竪宗乘。須辨箇得失。且大慈識",
    "X79n1557_007:0068b24": "病。不答話。有僧出。便歸方丈。雪竇識病不答話。",
    "X79n1557_007:0068c01": "有僧出。劈脊便棒。諸方識病不答話。有僧出。必",
    "X79n1557_007:0068c02": "然別有長處。敢有一箇。動著大唐天子。只三人。",
    "X79n1557_007:0068c03": "示眾云。說得一丈。不如行取一尺。說得一尺。不如行",
    "X79n1557_007:0068c04": "取一寸。",
    "X79n1557_007:0068c05": "洞山云。說取行不得底。行取說不得底。",
    "X79n1557_007:0068c06": "雲居云。行時無說路。說時無行路。不行不說時。",
    "X79n1557_007:0068c07": "合行甚麼路　洛浦云。行說俱到。則本事無。行",
    "X79n1557_007:0068c08": "說俱不到。則本事在。",
    "X79n1557_007:0068c09": "趙州問。般若以何為體。師云。般若以何為體。州呵呵",
    "X79n1557_007:0068c10": "大笑。師明日見趙州掃地。師却問。般若以何為體。州",
    "X79n1557_007:0068c11": "置掃箒。拊掌呵呵大笑。師便歸方丈。",
    "X79n1557_007:0068c12": "雪竇云。前來也笑。後來也笑。笑中有刀。",
    "X79n1557_007:0068c13": "大溈喆云。纔見呵呵大笑。便與一掌。明日又問。",
    "X79n1557_007:0068c14": "待渠笑。又與一掌。大慈若下得這兩掌。趙州若",
    "X79n1557_007:0068c15": "不對他。可謂生鐵鑄就。風吹不入底漢。",
    "X79n1557_007:0068c16": "師住庵時。南泉問。如何是庵中主。師云。蒼天蒼天。泉",
    "X79n1557_007:0068c17": "云。蒼天即且置。如何是庵中主。師云。會即便會。休口",
    "X79n1557_007:0068c18": "喃喃。泉休去。",
    "X79n1557_007:0068c19": "有僧辭。師問甚麼處去。云江西。師云。將取老僧去得",
    "X79n1557_007:0068c20": "麼。云非但和尚。更有過如和尚者。亦不將去。師休去。",
    "X79n1557_007:0068c21": "汾陽昭云。知汝力微。",
    "X79n1557_007:0068c22": "天台平田普岸禪師(凡五)示眾云。神光不昧。萬古徽",
    "X79n1557_007:0068c23": "猷入此門來。莫存知解。",
    "X79n1557_007:0068c24": "示眾云。大道虗曠。常一真心。善惡勿思。神清物表。隨",
    "X79n1557_007:0069a01": "緣飲啄。更復何為。",
    "X79n1557_007:0069a02": "師訪茂源。源起迎師。師把住云。開口即失。合口即喪。",
    "X79n1557_007:0069a03": "去此二途請師別道。源以手掩鼻。師放開云。一步較",
    "X79n1557_007:0069a04": "易。兩步較難。源云。著甚死急。師云。若非是師。不免諸",
    "X79n1557_007:0069a05": "方撿點。",
    "X79n1557_007:0069a06": "臨濟訪師。到路口。先逢一嫂。在田使牛。濟問嫂云。平",
    "X79n1557_007:0069a07": "田路。向甚麼處去。嫂打牛一棒云。這畜生。到處走到。",
    "X79n1557_007:0069a08": "此路也不識。濟又云。我問儞。平田路。向甚麼處去。嫂",
    "X79n1557_007:0069a09": "云。這畜生。五歲也尚使不得。濟心語云。欲觀前人。先",
    "X79n1557_007:0069a10": "觀所使。便有抽釘。拔楔之意。及見師。師便問。儞還曾",
    "X79n1557_007:0069a11": "見我嫂也未。濟云。已収下了也。師遂問。近離甚處。濟",
    "X79n1557_007:0069a12": "云江西黃檗。師云。情知儞見作家來。濟云。特來禮拜",
    "X79n1557_007:0069a13": "和尚。師云。已相見了也。師云。賓主之禮。合施三拜。師",
    "X79n1557_007:0069a14": "云。既是賓主之禮。禮拜著。",
    "X79n1557_007:0069a15": "師見僧來。拈拄杖便打。僧約住拄杖。師云。適來造次。",
    "X79n1557_007:0069a16": "僧奪棒便打。師云。作家作家。僧作禮。師把住云。却是",
    "X79n1557_007:0069a17": "闍梨造次。僧呵呵大笑。拂袖而去。師云。草賊大敗。",
    "X79n1557_007:0069a18": "筠州五峯常觀禪師(凡三)問僧甚麼處去。云五臺山",
    "X79n1557_007:0069a19": "去。師竪一指云。若見文殊了。却來這裏與汝相見。僧",
    "X79n1557_007:0069a20": "無對。",
    "X79n1557_007:0069a21": "師問僧。還見牛麼。云見。師云。見左角。見右角。僧無對。",
    "X79n1557_007:0069a22": "師代云。見無左右。",
    "X79n1557_007:0069a23": "有僧辭。師云。汝去諸方。莫道老僧在這裏。云某甲不",
    "X79n1557_007:0069a24": "道和尚在這裏。師云。汝道。老僧在甚麼處。僧竪一指。",
    "X79n1557_007:0069b01": "師云。早是謗老僧也。",
    "X79n1557_007:0069b02": "潭州石霜性空禪師(凡一)僧問。如何是祖師西來意。",
    "X79n1557_007:0069b03": "師云。如人在千尺井中。不假寸繩。如何出得此人。若",
    "X79n1557_007:0069b04": "出得此人。即答汝西來意。僧云。湖南暢和尚。亦為人",
    "X79n1557_007:0069b05": "東語西話。時仰山在左右。師召云。沙彌。拽出這死屍",
    "X79n1557_007:0069b06": "著。仰山舉問耽源。源咄云癡漢。誰在井中。後問溈山。",
    "X79n1557_007:0069b07": "如何出得井中人。溈召慧寂。仰應諾。溈云出了也。仰",
    "X79n1557_007:0069b08": "上住後云。我當時在耽源處得名。溈山處得地。",
    "X79n1557_007:0069b09": "福州長慶大安禪師(凡六)本州陳氏子問百丈。學人",
    "X79n1557_007:0069b10": "欲識佛。何者是佛。丈云。大似騎牛覔牛。師云。識後如",
    "X79n1557_007:0069b11": "何。丈云。如人騎牛到家。師云。如何保任。丈云。如牧牛",
    "X79n1557_007:0069b12": "人。執杖視之。不令犯人苗稼。師於言下領旨。後因同",
    "X79n1557_007:0069b13": "參祐禪師。創居大溈。師往躬耕助道。祐歸寂。師繼踵",
    "X79n1557_007:0069b14": "住持。後歸閩川。開山長慶。而終老焉。",
    "X79n1557_007:0069b15": "示眾云。汝等諸人。總來就安。覔箇甚麼。若欲作佛。汝",
    "X79n1557_007:0069b16": "自是佛。而却傍家走怱怱。如渴鹿逐陽燄何時得相",
    "X79n1557_007:0069b17": "應去。阿儞若欲作佛。但無如許多顛倒攀緣。妄想惡",
    "X79n1557_007:0069b18": "覺。垢欲不淨。眾生之心。只汝便是初心正覺佛。更向",
    "X79n1557_007:0069b19": "何處別討。所以安住溈山三十年。喫溈山飯。屙溈山",
    "X79n1557_007:0069b20": "屎。不參溈山禪。只看一頭水牯牛。若落路入草。便牽",
    "X79n1557_007:0069b21": "出。若犯人苗稼。即便鞭撻。調伏既久。可憐生。受人言",
    "X79n1557_007:0069b22": "語。而今變作箇露地白牛。常在面前。終日逈逈地。趂",
    "X79n1557_007:0069b23": "亦不去也。",
    "X79n1557_007:0069b24": "示眾云。汝等諸人。各有無價大寶。從眼門放光。照山",
    "X79n1557_007:0069c01": "河大地。從耳門放光。領採一切善惡音響。六門晝夜。",
    "X79n1557_007:0069c02": "常放光明。亦名放光三昧。汝自不識取。隱在四大身",
    "X79n1557_007:0069c03": "中。內外扶持。不敢傾側。如人負重擔。從獨木橋上過。",
    "X79n1557_007:0069c04": "亦不教失脚。且道。是甚麼物。恁麼扶持。便得如是。汝",
    "X79n1557_007:0069c05": "若覔毫髮。即不見。故誌公云。內外追尋覔總無。境上",
    "X79n1557_007:0069c06": "施為渾大有。",
    "X79n1557_007:0069c07": "示眾云。有句無句。如藤倚樹。疎山聞之。徑造溈山。值",
    "X79n1557_007:0069c08": "師泥壁次。便問。有句無句。如藤倚樹。豈不是和尚道。",
    "X79n1557_007:0069c09": "師云是。疎云。忽遇樹倒藤枯時如何。師放下泥盤。呵",
    "X79n1557_007:0069c10": "呵大笑。便歸方丈。疎山隨後啟云。某甲四千里。賣却",
    "X79n1557_007:0069c11": "布單。特為此因緣來。和尚何得相弄。師喚侍者云。將",
    "X79n1557_007:0069c12": "錢還伊去。遂囑云。向後有獨眼龍。為汝點破在。疎山",
    "X79n1557_007:0069c13": "後到明招。舉前話。招云。大溈可謂頭正尾正。只是不",
    "X79n1557_007:0069c14": "遇知音。疎山却問。樹倒藤枯時如何。招云。更使溈山",
    "X79n1557_007:0069c15": "笑轉新。疎山因而有省。乃云。溈山元來笑裏有刀。遂",
    "X79n1557_007:0069c16": "遙望溈山作禮。",
    "X79n1557_007:0069c17": "妙喜頌云。若將此語定綱宗。辜負明招獨眼龍。",
    "X79n1557_007:0069c18": "笑裏忽分泥水路。方知千里共同風。",
    "X79n1557_007:0069c19": "雪峯寄一木。其狀若虵。於背上題云。本自天然。不假",
    "X79n1557_007:0069c20": "雕琢。師接得云。本色住山人。且無刀斧痕。",
    "X79n1557_007:0069c21": "僧問。大用現前。不存軌則。時如何。師云。汝用得但用。",
    "X79n1557_007:0069c22": "僧脫膞繞師三匝。師云。向上何不道取。僧擬開口。師",
    "X79n1557_007:0069c23": "遂打云。這野狐精。出去。",
    "X79n1557_007:0069c24": "福州古靈神讚禪師(凡一)本州人也。受業大中寺。有",
    "X79n1557_007:0070a01": "法眷三人。同出遊方。唯師參百丈。發明心地。後歸受",
    "X79n1557_007:0070a02": "業。侍立其師。師云。汝等游方。得何事業。第一人云。某",
    "X79n1557_007:0070a03": "甲自辭和尚。在外讀書。粗能著文。第二人云。某甲自",
    "X79n1557_007:0070a04": "辭和尚。在外聽得三本經論。師出云。某甲自辭和尚。",
    "X79n1557_007:0070a05": "在外一如未游方時。其師咄云。這愚癡大師。兄能著",
    "X79n1557_007:0070a06": "文。小師兄。能通經論。汝却云。一如未游方時。辱我何",
    "X79n1557_007:0070a07": "多。今後只在廚下執役。其師一日澡浴。命師去垢。師",
    "X79n1557_007:0070a08": "撫其背云。好所佛殿。只是無佛。其師咄云。這風顛漢。",
    "X79n1557_007:0070a09": "得與麼無禮。師云。雖然無佛。也解放光。其師疑其語。",
    "X79n1557_007:0070a10": "又一日看經次。有蠅子鑽牕。師云。世界如許廣闊。鑽",
    "X79n1557_007:0070a11": "他故紙。驢年去。遂作頌云。空門不肯出。投牕也大癡。",
    "X79n1557_007:0070a12": "百年鑽故紙。何日出頭時。其師置經問云。汝行脚遇",
    "X79n1557_007:0070a13": "何人。吾前後見汝。發言異常。無乃得上人法耶。當為",
    "X79n1557_007:0070a14": "我說。師云。某甲蒙百丈和尚。指箇歇處。今欲報慈德",
    "X79n1557_007:0070a15": "耳。其師致齋。命師說法。師陞座。舉唱百丈門風云。靈",
    "X79n1557_007:0070a16": "光洞耀。逈脫根塵。體露真常。不拘文字。心性無染。本",
    "X79n1557_007:0070a17": "自圓成。但離妄緣。即如如佛。其師言下感悟。乃云。何",
    "X79n1557_007:0070a18": "期垂老。得聞極則事。師臨遷化時。告眾云。汝等諸人。",
    "X79n1557_007:0070a19": "還識無聲三昧麼。眾云不識。師云。汝等靜聽。莫別思",
    "X79n1557_007:0070a20": "量。眾皆側聆。師已示寂。",
    "X79n1557_007:0070a21": "洪州東山慧禪師(凡四)游山次。僧指岩。問云。此巖。還",
    "X79n1557_007:0070a22": "有主也無。師云有。云是甚麼人。師云。三家村裏漢。",
    "X79n1557_007:0070a23": "師同大于南用三人。在茶堂內。一僧近前。合掌云。不",
    "X79n1557_007:0070a24": "審。南用云。我既不納汝。汝亦不見我。不審阿誰。僧無",
    "X79n1557_007:0070b01": "語。師云。不得平白地。恁麼問他。用云。大于亦無語那。",
    "X79n1557_007:0070b02": "于把住其僧云。是儞恁麼。累我亦然。遂與一摑。用笑",
    "X79n1557_007:0070b03": "云。朗月與青天(統要作大于語誤)。",
    "X79n1557_007:0070b04": "師復問大于侍者。金剛正定。一切皆然。秋去冬來。且",
    "X79n1557_007:0070b05": "作麼生。者云。不妨和尚借問。師云。即今即得。去後作",
    "X79n1557_007:0070b06": "麼生。云誰敢問著某甲。師云。大于還得麼。云猶要別",
    "X79n1557_007:0070b07": "人檢點在。師云。輔弼宗師。不廢光彩。侍者作禮。",
    "X79n1557_007:0070b08": "師有小師。行脚歸。師云。儞離吾。在外幾年耶。云十年。",
    "X79n1557_007:0070b09": "師云。不用指東劃西。直道將來。云對和尚。不敢謾語。",
    "X79n1557_007:0070b10": "師喝云。這打野榸漢。",
    "X79n1557_007:0070b11": "江州龍雲臺禪師(凡一)僧問。如何是祖師西來意。師",
    "X79n1557_007:0070b12": "云。昨夜欄中失却牛。",
    "X79n1557_007:0070b13": "京兆府衛國道禪師(凡一)師問僧。甚處來。云河南來。",
    "X79n1557_007:0070b14": "師云。黃河水清也未。僧無對。",
    "X79n1557_007:0070b15": "溈山代云。小小狐兒。要過但過。用疑甚麼。",
    "X79n1557_007:0070b16": "清田和尚(凡一)與瑫上座。點茶次。師敲禪床三下。瑫",
    "X79n1557_007:0070b17": "亦敲三下。師云。老僧敲。有箇善巧。上座敲。有何道理。",
    "X79n1557_007:0070b18": "瑫云。某甲敲。有箇方便。和尚敲。作麼生。師舉起盞子。",
    "X79n1557_007:0070b19": "瑫云。善知識眼。應須恁麼。煎茶子。瑫却問。和尚適來",
    "X79n1557_007:0070b20": "舉盞子。意作麼生。師云。不可更別有也。",
    "X79n1557_007:0070b21": "廬山歸宗智常禪師法嗣",
    "X79n1557_007:0070b22": "福州芙蓉靈訓禪師(凡三)師問歸宗。如何是佛。宗云。",
    "X79n1557_007:0070b23": "我向儞道。儞還信否。師云。和尚誠言。安敢不信。宗云。",
    "X79n1557_007:0070b24": "即汝便是。師云。如何保任。宗云。一翳在眼。空花亂墜。",
    "X79n1557_007:0070c01": "師於言下。頓領深旨。",
    "X79n1557_007:0070c02": "師辭歸宗。宗問。甚處去。師云。入嶺去。宗云。子在此多",
    "X79n1557_007:0070c03": "年。束裝了來。為子說一上佛法。及師束裝了。却去問",
    "X79n1557_007:0070c04": "訊。宗云。時寒。途中善為。",
    "X79n1557_007:0070c05": "師訪同參實性大師。大師陞堂。以右手拈拄杖。靠左",
    "X79n1557_007:0070c06": "邊。良久云。此事若不是芙蓉師兄。大難委悉。便下座。",
    "X79n1557_007:0070c07": "黃龍南云。實性用不得。便休。劫將佛法。以為人",
    "X79n1557_007:0070c08": "情。千載之下。與人作笑端。且道。利害在甚麼處。",
    "X79n1557_007:0070c09": "漢南高亭禪師(凡一)夾山有一僧。來作禮。師便打。僧",
    "X79n1557_007:0070c10": "云。特來禮拜。何得打某甲。又作禮。師又打。其僧回舉",
    "X79n1557_007:0070c11": "似夾山。山云。汝還會麼。云不會。山云。賴汝不會。汝若",
    "X79n1557_007:0070c12": "會。即夾山口啞。",
    "X79n1557_007:0070c13": "新羅大茆和尚(凡二)示眾云。欲識諸佛。向無明心內",
    "X79n1557_007:0070c14": "識取。欲識常住不凋性。向萬物遷變處識取。",
    "X79n1557_007:0070c15": "僧問。如何是大茆境。師云。不露鋒。云為甚麼不露鋒。",
    "X79n1557_007:0070c16": "師云。無當者。",
    "X79n1557_007:0070c17": "五臺山智通禪師(凡二)師謁歸宗。忽一夜呌云。我悟",
    "X79n1557_007:0070c18": "也。我悟也。明日歸宗上堂。問昨夜大悟底僧。出來。師",
    "X79n1557_007:0070c19": "便出。宗云。汝見甚麼道理。便言大悟。師云。師姑元是",
    "X79n1557_007:0070c20": "女人做。宗駭之。",
    "X79n1557_007:0070c21": "師臨示寂時。有偈。示眾云。舉手攀南斗。回身倚北辰。",
    "X79n1557_007:0070c22": "出頭天外看。誰是我般人。",
    "X79n1557_007:0070c23": "明州大梅法常禪師法嗣",
    "X79n1557_007:0070c24": "杭州天龍和尚(凡二)示眾云。大眾莫待老僧。上來便",
    "X79n1557_007:0071a01": "上來。下去便下去。各有華嚴性海。具足功德。無礙光",
    "X79n1557_007:0071a02": "明。各各參取。",
    "X79n1557_007:0071a03": "僧問。如何出得三界去。師云。汝即今在甚麼處。",
    "X79n1557_007:0071a04": "秀州鹽官齊安國師法嗣",
    "X79n1557_007:0071a05": "襄州關南道常禪師(凡一)僧問。如何是祖師西來意。",
    "X79n1557_007:0071a06": "師拈起拄杖云。會麼。云不會。師便打出。",
    "X79n1557_007:0071a07": "京兆府章敬懷惲禪師法嗣",
    "X79n1557_007:0071a08": "金州操禪師(凡一)因請米胡齋。不排位。米到。展坐具",
    "X79n1557_007:0071a09": "作禮。師下繩床。米便就師位而坐。師却席地而坐。齋",
    "X79n1557_007:0071a10": "罷。米去。侍者却問。和尚受一切人欽仰。今日坐位。被",
    "X79n1557_007:0071a11": "人奪却。師云。三日後若來。即受救。若不來。即救不得。",
    "X79n1557_007:0071a12": "三日後。果來云。前日遭賊。",
    "X79n1557_007:0071a13": "朗州古堤和尚(凡一)仰山來參。師云。去汝無佛性。山",
    "X79n1557_007:0071a14": "叉手。近前三步。應諾而已。師云。子甚麼處。得此三昧。",
    "X79n1557_007:0071a15": "山云。從耽源處得名。溈山處得地。師云。莫是溈山的",
    "X79n1557_007:0071a16": "子麼。山云。世諦即不無。佛法即不敢。山却問。和尚從",
    "X79n1557_007:0071a17": "甚麼處。得此三昧。師云。我從章敬。得此三昧。山嘆云。",
    "X79n1557_007:0071a18": "不可思議。來者難為湊泊。",
    "X79n1557_007:0071a19": "福州龜山智真禪師(凡二)謁章敬。敬問。自何而至。師",
    "X79n1557_007:0071a20": "云。至無所至。來無所來。敬默許之。後入室。益臻玄奧。",
    "X79n1557_007:0071a21": "示眾云。動容瞬目。無出當人。一念淨心。本來是佛。",
    "X79n1557_007:0071a22": "幽州盤山寶積禪師法嗣",
    "X79n1557_007:0071a23": "鎮州普化和尚(凡八)師見人。無高下。皆振鈴一聲。時",
    "X79n1557_007:0071a24": "號普化和尚。或將鈴。就人耳邊振。或拊人背。有回首",
    "X79n1557_007:0071b01": "者。師便伸手云。乞我一文錢。",
    "X79n1557_007:0071b02": "師尋常入市。振鈴云。明頭來。明頭打。暗頭來。暗頭打。",
    "X79n1557_007:0071b03": "四方八面來。旋風打。虗空來。連架打。臨濟令侍者。攔",
    "X79n1557_007:0071b04": "胷搊住云。總不恁麼來時如何。師托開云。明日大悲",
    "X79n1557_007:0071b05": "院裏有齋。者回舉似臨濟。濟云。我從來疑著這漢。",
    "X79n1557_007:0071b06": "師同臨濟。赴一施主齋。濟云。毛吞巨海。芥納須彌。為",
    "X79n1557_007:0071b07": "復是神通妙用。為復是法爾如然。師乃踢倒飯床。濟",
    "X79n1557_007:0071b08": "云。太麤生。師云。這裏是甚麼所在。說麤說細。濟休去。",
    "X79n1557_007:0071b09": "明日又同赴一家齋濟云。今日供養。何似昨日。師又",
    "X79n1557_007:0071b10": "踢倒飯床。濟云。太麤生。師云。瞎漢。佛法說甚麼麤細。",
    "X79n1557_007:0071b11": "濟不覺吐舌。",
    "X79n1557_007:0071b12": "雪竇云。兩箇老賊。喫飯也不了。好與三十棒。棒",
    "X79n1557_007:0071b13": "雖行。且阿那箇是正賊。",
    "X79n1557_007:0071b14": "臨濟一日。同河陽木塔三人。在僧堂地爐內坐。正說",
    "X79n1557_007:0071b15": "師每日。在街市。掣風掣顛。知他是凡是聖。師忽入堂。",
    "X79n1557_007:0071b16": "濟問云。儞是凡是聖。師云。儞道。我是凡是聖。濟便喝。",
    "X79n1557_007:0071b17": "師指河陽木塔云。河陽新婦子。木塔老婆禪。臨濟小",
    "X79n1557_007:0071b18": "廝兒。却具一隻眼。濟云這賊。師云。賊賊。便出去。",
    "X79n1557_007:0071b19": "師在臨濟堂前。喫生菜。濟云。這漢大似一頭驢。師便",
    "X79n1557_007:0071b20": "作驢鳴。濟喚直歲云。細抹草料著。師云。少室人不識。",
    "X79n1557_007:0071b21": "金陵又再來。臨濟一隻眼。到處為人開。",
    "X79n1557_007:0071b22": "趙州云。何不與他。本分草料著。",
    "X79n1557_007:0071b23": "師於闤闠中。振鈴云。覔箇去處。不可得。被道吾把住",
    "X79n1557_007:0071b24": "云。儞擬去甚麼處。師云。汝從甚麼處來。吾無語。師掣",
    "X79n1557_007:0071c01": "肘便行。",
    "X79n1557_007:0071c02": "師一日。見馬道使喝道。師亦喝道。又作相撲勢。馬道",
    "X79n1557_007:0071c03": "令人打五棒。師云。似則似。是則不是。",
    "X79n1557_007:0071c04": "師將入滅。徧問人。覔直裰。人皆送與。師俱不受。臨濟",
    "X79n1557_007:0071c05": "令人買棺木一具。師歸來。濟云。我與儞。做直裰了也。",
    "X79n1557_007:0071c06": "師笑云。臨濟廝兒饒舌。遂擎棺。遶街呌云。臨濟與我。",
    "X79n1557_007:0071c07": "做直裰了也。我往東門。遷化去。市人相率送之。師云。",
    "X79n1557_007:0071c08": "今日不合青烏。明日南門。遷化去。市人亦隨之。師又",
    "X79n1557_007:0071c09": "云。今日未吉。明日西門遷化去。人皆不信。隨者稍稀。",
    "X79n1557_007:0071c10": "師第四日。擎棺出北門外。自入棺中。債路行人。釘之。",
    "X79n1557_007:0071c11": "市人相報環觀。只聞空中。鈴聲漸遠。揭棺視之。乃全",
    "X79n1557_007:0071c12": "身脫去也。",
    "X79n1557_007:0071c13": "蒲州麻谷寶徹禪師法嗣",
    "X79n1557_007:0071c14": "壽州良遂座主(凡一)初謁麻谷。谷見來。荷鋤入園。鋤",
    "X79n1557_007:0071c15": "草去。師隨到鋤草處。谷不顧。便歸方丈。閉却門。師明",
    "X79n1557_007:0071c16": "日又去。谷又閉却門。師遂敲門。谷云誰。師云。良遂。纔",
    "X79n1557_007:0071c17": "稱名。忽然契悟。乃云。和尚莫謾良遂。良遂若不來見",
    "X79n1557_007:0071c18": "和尚洎被經論。賺過一生。及歸講肆。開演。其略云。諸",
    "X79n1557_007:0071c19": "人知處。良遂盡知。良遂知處。諸人不知。",
    "X79n1557_007:0071c20": "雲門云。便有逆水之波。如今得入。是順水之意。",
    "X79n1557_007:0071c21": "亦喚作雙放時節　又云。麻谷問阿誰。他道莫",
    "X79n1557_007:0071c22": "謾良遂。不是識破麻谷相見時節。若不來禮拜",
    "X79n1557_007:0071c23": "和尚。洎被經論。賺過一生。亦知有賺人處　又",
    "X79n1557_007:0071c24": "云。作麼生是良遂知處。",
    "X79n1557_007:0072a01": "虔州西堂智藏禪師法嗣",
    "X79n1557_007:0072a02": "虔州處微禪師(凡二)僧問。三乘十二分教。體理得妙。",
    "X79n1557_007:0072a03": "與祖意。是同是別。師云。須向六句外鑑。不得隨他聲",
    "X79n1557_007:0072a04": "色轉。云如何是六句。師云。語底。默底。不語不默底。總",
    "X79n1557_007:0072a05": "是。總不是。汝合作麼生。僧無對。",
    "X79n1557_007:0072a06": "師問仰山。汝名甚麼。山云惠寂。師云。那箇是慧。那箇",
    "X79n1557_007:0072a07": "是寂。山云。只在目前。師云。猶有前後在。山云。和尚見",
    "X79n1557_007:0072a08": "箇甚麼。師云。喫茶去。",
    "X79n1557_007:0072a09": "湖南東寺如會禪師法嗣",
    "X79n1557_007:0072a10": "吉州薯山慧超禪師(凡一)洞山來。師問。汝已住一方。",
    "X79n1557_007:0072a11": "又來這裏作麼。洞云。無奈疑何。所以來見和尚。師召",
    "X79n1557_007:0072a12": "良价。价應諾。師云。是甚麼。洞無語。師云。好箇佛。只是",
    "X79n1557_007:0072a13": "無光燄。",
    "X79n1557_007:0072a14": "荊州永泰靈湍禪師法嗣",
    "X79n1557_007:0072a15": "湖南上林戒靈禪師(凡一)師參大溈。溈問。大德作麼",
    "X79n1557_007:0072a16": "來。師云。介冑全具。溈云。卸却了。來相見。師云。卸却了",
    "X79n1557_007:0072a17": "也。溈咄云。賊尚未打。卸作甚麼。後參永泰。方喻厥旨。",
    "X79n1557_007:0072a18": "湖南祇林和尚(凡一)每叱文殊普賢。為精魅。手提木",
    "X79n1557_007:0072a19": "劒。自謂降魔。纔見僧來。便云。魔來也。以木劒亂揮。潛",
    "X79n1557_007:0072a20": "入方丈。如是十二年。置劒無言。僧向。十二年前。為甚",
    "X79n1557_007:0072a21": "麼降魔。師云。賊不打貧兒家。云十二年後。為甚麼不",
    "X79n1557_007:0072a22": "降魔。師云。賊不打貧兒家。",
    "X79n1557_007:0072a23": "五臺秘魔巖和尚(凡一)常提一杈。纔見僧來。提起杈",
    "X79n1557_007:0072a24": "云。甚麼魔魅。教汝出家。甚麼魔魅。教汝行脚。道得也",
    "X79n1557_007:0072b01": "杈下死。道不得。也杈下死。速道速道。",
    "X79n1557_007:0072b02": "法眼代云。乞命乞命　玄覺代云。老兒家。放下",
    "X79n1557_007:0072b03": "杈子得也　五祖戒云。山僧當時若見。奪劫杈",
    "X79n1557_007:0072b04": "來。驀項杈倒。點把火。照看。面皮厚多少。",
    "X79n1557_007:0072b05": "南嶽下第五世",
    "X79n1557_007:0072b06": "趙州觀音從諗禪師法嗣",
    "X79n1557_007:0072b07": "楊州光孝慧覺禪師(凡五)師一日。見露柱合掌云。不",
    "X79n1557_007:0072b08": "審世尊。僧云。和尚是露柱。師云。啼得血流無用處。不",
    "X79n1557_007:0072b09": "如緘口過殘春。",
    "X79n1557_007:0072b10": "師到崇壽。法眼問。近離甚處。師云。趙州。眼云。承聞趙",
    "X79n1557_007:0072b11": "州有栢樹子話。是否。師云無。法眼云。往來皆謂。僧問",
    "X79n1557_007:0072b12": "如何是祖師西來意。州云。庭前栢樹子。上座何得言",
    "X79n1557_007:0072b13": "無。師云。先師實無此語。和尚莫謗先師好。",
    "X79n1557_007:0072b14": "師問宋齊丘。還會道麼。宋云。若是道。也著不得。師云。",
    "X79n1557_007:0072b15": "是有著不得。是無著不得。宋云。總不恁麼。師云。著不",
    "X79n1557_007:0072b16": "得底[斬/耳]。宋無對。",
    "X79n1557_007:0072b17": "張居士問。奈老何。師云。年多少。士云。八十也。師云。可",
    "X79n1557_007:0072b18": "謂老也。士云。畢竟如何。師云。直至千歲也未在。",
    "X79n1557_007:0072b19": "或人問。某甲平生殺牛。還有罪也無。師云無。或人云。",
    "X79n1557_007:0072b20": "何得無罪。師云。殺一箇。還一箇。",
    "X79n1557_007:0072b21": "隴州國清奉禪師(凡二)問牛頭未見四祖時。為甚麼",
    "X79n1557_007:0072b22": "百鳥銜花獻。師云。陝府人。送錢財與鐵牛。云見後為",
    "X79n1557_007:0072b23": "甚麼不銜花獻。師云。木馬投明行八百。",
    "X79n1557_007:0072b24": "僧問。祖意教意。是同是別。師云。雨滋三草秀。春風不",
    "X79n1557_007:0072c01": "褁頭。問如何是出家人。師云。銅頭鐵額。鳥觜鹿身。問",
    "X79n1557_007:0072c02": "如何是佛法大意。師云。釋迦是牛頭獄卒。祖師是馬",
    "X79n1557_007:0072c03": "面阿傍。問如何是祖師西來意。師云。東壁打西壁。",
    "X79n1557_007:0072c04": "婺州新建禪師(凡一)一生不畜沙彌童行。有座主問。",
    "X79n1557_007:0072c05": "和尚年尊。何不討箇小師侍奉。師云。若有眼暗耳聾",
    "X79n1557_007:0072c06": "口啞底。為我討一箇來。主無對。",
    "X79n1557_007:0072c07": "杭州多福和尚(凡一)僧問。如何是多福一叢竹。師云。",
    "X79n1557_007:0072c08": "一莖兩莖斜。僧云。不會。師云。三莖四莖曲。",
    "X79n1557_007:0072c09": "益州西穆和尚(凡二)師召侍者。者應諾。師云。更深夜",
    "X79n1557_007:0072c10": "靜。共伊商量。",
    "X79n1557_007:0072c11": "有俗士。舉手云。和尚是一頭驢。師云。老僧被儞騎。士",
    "X79n1557_007:0072c12": "無語去。後三日。却來云。某甲前日。著賊了也。師拈棒",
    "X79n1557_007:0072c13": "打出。",
    "X79n1557_007:0072c14": "衢州子湖利蹤禪師法嗣",
    "X79n1557_007:0072c15": "日容遠禪師(凡一)奯上座來。師拊掌三下云。猛虎當",
    "X79n1557_007:0072c16": "軒。誰是敵者。奯云。俊鷂冲天。阿誰捉得。師云。彼此難",
    "X79n1557_007:0072c17": "當。奯云。且休。未要斷這公案。師拈拄杖。作舞。歸方丈。",
    "X79n1557_007:0072c18": "奯無語。師云。死却這漢也。",
    "X79n1557_007:0072c19": "紫桐和尚(凡一)僧問。如何是紫桐境。師云。儞眼裏著",
    "X79n1557_007:0072c20": "得沙麼。云大好紫桐境也不識。師云。老僧不諱此事。",
    "X79n1557_007:0072c21": "其僧出去。師下繩床擒住云。今日好箇公案。老僧未",
    "X79n1557_007:0072c22": "得分文入手。云賴遇某甲是僧。師云。禍不單行。",
    "X79n1557_007:0072c23": "漳州浮石和尚(凡一)示眾云。山僧開箇卜鋪。能斷人",
    "X79n1557_007:0072c24": "貧富。定人生死。時有僧出問。離却貧富生死。不落五",
    "X79n1557_007:0073a01": "行。請師直道。師云。金木水火土。",
    "X79n1557_007:0073a03": "聯燈會要卷第七"
}