{
    "T39n1785_006:0078b02": "金光明經文句卷第六",
    "T39n1785_006:0078b04": "隋天台智者大師說",
    "T39n1785_006:0078b05": "門人灌頂錄",
    "T39n1785_006:0078b06": "◎釋正論品",
    "T39n1785_006:0078b07": "正論者。正名為聖。聖有二種。一世聖。二出世",
    "T39n1785_006:0078b08": "聖。論名覈實。一覈事實。二覈理實。此品是先",
    "T39n1785_006:0078b09": "王舊法世世相傳。先王傳力尊相。力尊相傳",
    "T39n1785_006:0078b10": "於信相。信相又傳其子。其子又傳於後世。",
    "T39n1785_006:0078b11": "世世正聖世世善實。即是先王之法言。亦是",
    "T39n1785_006:0078b12": "世界悉檀立名名正論品。王行此法法律相",
    "T39n1785_006:0078b13": "應。陰陽以之調。日月以之順。百穀以之豐。",
    "T39n1785_006:0078b14": "萬民以之樂。社稷以之安。治化以之美。即是",
    "T39n1785_006:0078b15": "民用和睦上下無怨。亦是為人悉檀立名名",
    "T39n1785_006:0078b16": "正論品。王用此法外敵不敢謀。內姦不敢驚。",
    "T39n1785_006:0078b17": "妖星不敢現。惡虹不敢行。暴風不敢動。疾",
    "T39n1785_006:0078b18": "雨不敢零。是則禍亂不作災害不生。亦是對",
    "T39n1785_006:0078b19": "治悉檀立名名正論品。此之世善本金光明。",
    "T39n1785_006:0078b20": "從金光明出此正論。善用此正論。天宮天",
    "T39n1785_006:0078b21": "身以之光明。天力天威以之增長。天心為之",
    "T39n1785_006:0078b22": "倍樂。天之法味為之倍更深遠。即是先王",
    "T39n1785_006:0078b23": "之至德要道。亦是第一義悉檀立名名正論",
    "T39n1785_006:0078b24": "品也。此文是流通中第二意。明人王弘經感",
    "T39n1785_006:0078b25": "通冥聖。天王佐助善政興隆。文為二。一長",
    "T39n1785_006:0078b26": "行說事本。二偈頌說正論。長行中對告地神",
    "T39n1785_006:0078b27": "說昔尊相。如文。偈有八十二行。文為四。初",
    "T39n1785_006:0078b28": "二行半集眾。次三行半發問。次一行結問開",
    "T39n1785_006:0078b29": "答。後七十五行梵天答。即說正論也。集",
    "T39n1785_006:0078c01": "眾文為三。初一行是佛敘尊相欲為天子。",
    "T39n1785_006:0078c02": "說先王本法。次一行佛敘尊相誡聽。次半行",
    "T39n1785_006:0078c03": "明說論處所。次四王發四問。一問云何呼人",
    "T39n1785_006:0078c04": "為天。二問非天所生而名天子。三問處王宮",
    "T39n1785_006:0078c05": "殿何故名天。四問以人法治世那得名天。",
    "T39n1785_006:0078c06": "次一行成前起後。可見(云云)。問既有四。答",
    "T39n1785_006:0078c07": "亦為四。一答天護其入胎。雖是人子而稱天",
    "T39n1785_006:0078c08": "子。三十三天各分己德。雖是於人而稱為天。",
    "T39n1785_006:0078c09": "雖處人宮殿用天律治世。雖是人主而稱為",
    "T39n1785_006:0078c10": "天。雖是人法治世。令眾生行善多生天上。",
    "T39n1785_006:0078c11": "以因中說果故稱為天。從汝今雖以下是梵",
    "T39n1785_006:0078c12": "答。文為二。初十行半略答。後六十四行半廣",
    "T39n1785_006:0078c13": "答。略中有四。初一行半許答。次因集業故",
    "T39n1785_006:0078c14": "一行略舉昔因今果答其問王義。次五行舉",
    "T39n1785_006:0078c15": "三義答其問天義。次三行舉三義重答問王",
    "T39n1785_006:0078c16": "義。答天舉三義者。未入胎入胎分德力加是",
    "T39n1785_006:0078c17": "也。以護胎故稱為天子。答第二問也。以分德",
    "T39n1785_006:0078c18": "故有其天德。故稱為天。答第一問也。神力",
    "T39n1785_006:0078c19": "所加修善遮惡。後必生天。因中說果故稱",
    "T39n1785_006:0078c20": "為天。答第三第四正法治世名為天問也。",
    "T39n1785_006:0078c21": "答半名為天三義竟。從半名人王已下答有",
    "T39n1785_006:0078c22": "三義故稱半為王。一名執樂者。樂由於王。",
    "T39n1785_006:0078c23": "王執此樂使天下和平。五日一風十日一雨。",
    "T39n1785_006:0078c24": "老者擊壤小騎竹馬。誰不歸德。故執樂者",
    "T39n1785_006:0078c25": "名王。二者遮惡為民除害。天不亢旱地不洪",
    "T39n1785_006:0078c26": "流。草不折傷民無疾癘者。誰不歸德。故",
    "T39n1785_006:0078c27": "遮惡名王。三父母者。誨示禍福導語善惡。",
    "T39n1785_006:0078c28": "制禮作樂而民知禁。誰不歸德。故父母名之",
    "T39n1785_006:0078c29": "為王。能為民下作父母。故諸天護之名為",
    "T39n1785_006:0079a01": "天子。以遮惡不起諸天分德名之為天。以執",
    "T39n1785_006:0079a02": "樂故因中說果復名為天。非但半名人王義",
    "T39n1785_006:0079a03": "成。半名為天三義亦顯。從若有惡事下三十",
    "T39n1785_006:0079a04": "九行三句廣明非法不得名天不得名王。六",
    "T39n1785_006:0079a05": "義俱失。三十三天各生瞋恨。是天不護。不護",
    "T39n1785_006:0079a06": "故非天子。是諸天王各相謂言。是天不分德。",
    "T39n1785_006:0079a07": "不分德故不得名天。捨遠善法增長惡法。則",
    "T39n1785_006:0079a08": "無天因。寧得因中說果歎人為天也。生大愁",
    "T39n1785_006:0079a09": "苦者。無執樂義。疾疫流遍無遮惡義。縱惡不",
    "T39n1785_006:0079a10": "顧善無父母義(云云)。從當正治罪下二十四",
    "T39n1785_006:0079a11": "行三句更廣說六義。當正治罪即父母義。諸",
    "T39n1785_006:0079a12": "天護持即天子義。以滅惡法即魁膾義。魁膾",
    "T39n1785_006:0079a13": "名典軍。遮制惡鬼。鬼畏典軍不敢亂行也。",
    "T39n1785_006:0079a14": "修習善法即執樂義。應各為說即示因果",
    "T39n1785_006:0079a15": "義。諸天即分德義。還以六義消文。皆可尋",
    "T39n1785_006:0079a16": "(云云)。此中應明觀義。自思之(云云)。問金光明",
    "T39n1785_006:0079a17": "是正論本。其意云何。天者即法性金也。法性",
    "T39n1785_006:0079a18": "作依止故言天護。分德者即光也。報身與法",
    "T39n1785_006:0079a19": "性冥。即是分德也。神力所加者即明也(云云)。",
    "T39n1785_006:0079a20": "又父母者即金也。法性為父母故。遮惡即光",
    "T39n1785_006:0079a21": "也。執樂即明也。以此為本故能正論爾。如",
    "T39n1785_006:0079a22": "半名人王半名為天。為世間正論。半名出世",
    "T39n1785_006:0079a23": "間正論。本末相關。即此意也。",
    "T39n1785_006:0079a24": "釋善集品",
    "T39n1785_006:0079a25": "此轉輪王集眾善法如海導師。善海無涯六",
    "T39n1785_006:0079a26": "度則攝。六度又廣。二度略攝。謂檀與智。提如",
    "T39n1785_006:0079a27": "意殊捨四大地。滿中珍寶以用布施。即集檀",
    "T39n1785_006:0079a28": "行也。合掌而立請寶冥尊者。宣揚顯說是",
    "T39n1785_006:0079a29": "金光明。即集智行也。檀智既然。餘法亦爾。",
    "T39n1785_006:0079b01": "從行得名故稱善集品也。此六度不同是世",
    "T39n1785_006:0079b02": "界悉檀集善也。修於五度是為人集善也。",
    "T39n1785_006:0079b03": "修於智度是對治集善也。皆波羅蜜是第一",
    "T39n1785_006:0079b04": "義集善也。從此四集得名故言善集品。此",
    "T39n1785_006:0079b05": "品是第二人王弘經。上明世間正見感動天",
    "T39n1785_006:0079b06": "地。此明出世正見感動賢聖(云云)。文為二。初",
    "T39n1785_006:0079b07": "對告地神。二以偈說。偈有六十四行半。",
    "T39n1785_006:0079b08": "分為二。初四行通明因地行檀。次六十行",
    "T39n1785_006:0079b09": "半別名善集施財施法。別為六。一六行半",
    "T39n1785_006:0079b10": "明事本。二十一行半明聖王請法。三十九",
    "T39n1785_006:0079b11": "行半明尊者宣揚。四十行半明輪王行施。",
    "T39n1785_006:0079b12": "五二行結會古今。六十行半引因果以證",
    "T39n1785_006:0079b13": "以勸。悉如文。就此品論金光明者。善集波羅",
    "T39n1785_006:0079b14": "蜜金也。集般若光也。集五度明也。就寶冥",
    "T39n1785_006:0079b15": "論者。在一窟中金也。面如滿月光也。讀誦",
    "T39n1785_006:0079b16": "如是經明也。就二人作者在窟中金也。許",
    "T39n1785_006:0079b17": "為王說光也。王提如意珠雨四天下珍寶",
    "T39n1785_006:0079b18": "明也。",
    "T39n1785_006:0079b19": "釋鬼神品",
    "T39n1785_006:0079b20": "鬼字訓歸。又云畏也。報多怖畏如阿修羅(云",
    "T39n1785_006:0079b21": "云)。又云威也。能令他畏其威也。神者能也。",
    "T39n1785_006:0079b22": "大力者能移山填海。小力者能隱顯變化。此",
    "T39n1785_006:0079b23": "品通列一切天龍江海日月諸神。上已天題",
    "T39n1785_006:0079b24": "品竟無容再出。雖通列諸道。而鬼神文多。從",
    "T39n1785_006:0079b25": "多故以之題品。此品是第三。一切天龍鬼",
    "T39n1785_006:0079b26": "神天靈地祇咸皆發誓溥遍弘宣以勸流",
    "T39n1785_006:0079b27": "通。文為二。一長行二偈頌。長行中先舉事別",
    "T39n1785_006:0079b28": "次圓供養。事別者。佛從慈悲中起受供養者",
    "T39n1785_006:0079b29": "蓋應佛也。佛從如中起覺智智與如合者報",
    "T39n1785_006:0079c01": "佛也。一切法悉是諸佛行處者法佛也。作如",
    "T39n1785_006:0079c02": "此解者三佛歷別。若修事之供養。供養亦別",
    "T39n1785_006:0079c03": "也。圓供養者勸聽經。聽經是法之供養。諸",
    "T39n1785_006:0079c04": "供養中最為第一。第一供養者供養一切佛。",
    "T39n1785_006:0079c05": "能說文字是應佛。能詮是報佛。所詮是法",
    "T39n1785_006:0079c06": "佛。能敬文字即敬三佛。亦是敬三世佛。諸",
    "T39n1785_006:0079c07": "佛從此生。故供養文字即供養一切諸佛(云云)。",
    "T39n1785_006:0079c08": "又別時重聞更記之。長行舉四願欲而作一",
    "T39n1785_006:0079c09": "勸。若欲知佛行處。行處者即如如境法佛也。",
    "T39n1785_006:0079c10": "欲知者。知是如如智報佛也。能聽此經。此",
    "T39n1785_006:0079c11": "經即文字。文字即應佛也。能聽者隨順佛教",
    "T39n1785_006:0079c12": "即法供養。法供養即妙供養也。聽經能生覺",
    "T39n1785_006:0079c13": "智。覺智生故即是佛受供養也。聽經一事具",
    "T39n1785_006:0079c14": "諸願欲。秪圓一事具別諸事也。偈有一百",
    "T39n1785_006:0079c15": "二行半。分為六。一從若欲供養下十一行頌",
    "T39n1785_006:0079c16": "上長行秪能聽經即是舉圓妙以勸修。二從",
    "T39n1785_006:0079c17": "隨所至處下三行半舉聽經即能禳災以勸",
    "T39n1785_006:0079c18": "修。三從於說法處下六行舉聽經致靈瑞以",
    "T39n1785_006:0079c19": "勸修。四從威德相貌下五行半舉秪聽經有",
    "T39n1785_006:0079c20": "威力以勸修。五從大梵天王下四十九行",
    "T39n1785_006:0079c21": "半舉聽經能致天龍鬼神以勸修。六從於諸",
    "T39n1785_006:0079c22": "眾生下二十七行舉秪聽經能令國土安樂",
    "T39n1785_006:0079c23": "以勸修(云云)。蠱道者。四天上遣神名彌栗頭",
    "T39n1785_006:0079c24": "虔伽陀。漢言善品。主蠱毒也。摩醯首羅餘",
    "T39n1785_006:0079c25": "經翻為大自在。灌頂經翻為威靈帝。摩尼",
    "T39n1785_006:0080a01": "跋陀翻為威伏行。富那跋陀翻為集至成。",
    "T39n1785_006:0080a02": "金毘羅翻為威如王。賓頭盧伽翻為立不",
    "T39n1785_006:0080a03": "動。車鉢羅婆翻為忍得脫。曇摩跋羅翻為",
    "T39n1785_006:0080a04": "學帝王。摩竭婆羅翻為除曲心。繡利蜜多",
    "T39n1785_006:0080a05": "翻為有功勳。勒那翅奢翻為調和平。劍摩",
    "T39n1785_006:0080a06": "舍帝翻為伏眾根。奢羅蜜帝翻為獨處快。",
    "T39n1785_006:0080a07": "醯摩跋陀翻應舍主。薩多琦梨翻大力天。",
    "T39n1785_006:0080a08": "波利羅睺翻勇猛進。毘摩質多翻為高遠。",
    "T39n1785_006:0080a09": "睒摩利子翻英雄德。波訶梨子翻威武盛。",
    "T39n1785_006:0080a10": "佉羅騫馱翻吼如雷。鳩羅擅提翻戰無敵。",
    "T39n1785_006:0080a11": "脫因者脫業障也。脫果者脫報障也。度諸有",
    "T39n1785_006:0080a12": "者脫煩惱障也。",
    "T39n1785_006:0080a13": "釋授記品",
    "T39n1785_006:0080a14": "有四種授記。今是二種(云云)。授者與也。記者",
    "T39n1785_006:0080a15": "記成道事也。此中授三大士一萬諸天當來",
    "T39n1785_006:0080a16": "成佛事。故言授記。亦名授莂。亦名授決。授劫",
    "T39n1785_006:0080a17": "國數量名為莂。審實不虛名為決。從佛所與",
    "T39n1785_006:0080a18": "名為授。從其所得名為受。此中從佛所與故",
    "T39n1785_006:0080a19": "言授記。此是流通中第四意。舉昔行經之因。",
    "T39n1785_006:0080a20": "方成圓極之果。證弘護不虛以勸流通也。",
    "T39n1785_006:0080a21": "文為二。一與記。二疑記。與記為二。一與三大",
    "T39n1785_006:0080a22": "士記。二與十千天記。與三大士記又二。一同",
    "T39n1785_006:0080a23": "緣者集。二正與記。世界轉名淨幢者。應論四",
    "T39n1785_006:0080a24": "句。此中是其一也。十千記又二。一聞經生解。",
    "T39n1785_006:0080a25": "二正與記(云云)。從爾時道場下是第二疑記。",
    "T39n1785_006:0080a26": "又二。一疑問二佛答。疑者夫移山填海非一",
    "T39n1785_006:0080a27": "日之功。菩提極果積行方剋。忉利暫下無久",
    "T39n1785_006:0080a28": "聽之勞。不聞往昔有難思之行。行淺記深。是",
    "T39n1785_006:0080a29": "故疑惑。如餘菩薩者。六度菩薩引錐指地無",
    "T39n1785_006:0080b01": "非捨身命處。戒忍禪智滿三僧祇。若通教菩",
    "T39n1785_006:0080b02": "薩從假入空非止一世修行。從空入假動逾",
    "T39n1785_006:0080b03": "塵劫。若別教菩薩直行一行。動經無量阿僧",
    "T39n1785_006:0080b04": "祇劫。況復遍行眾行。量不可數尚不獲記。",
    "T39n1785_006:0080b05": "少時聞經而得斯決。時眾咸疑。故樹神發問",
    "T39n1785_006:0080b06": "也。佛答為二。一舉現行。二舉遠緣。現行者。",
    "T39n1785_006:0080b07": "捨天宮樂故來聽經。聞三大士獲菩提記。我",
    "T39n1785_006:0080b08": "昔本誓與其法食。三事和合故與其記也。此",
    "T39n1785_006:0080b09": "意證成鬼神品初以妙供養供養三世諸佛。及",
    "T39n1785_006:0080b10": "欲得知諸佛行處。決定至心聽此妙典。雖有",
    "T39n1785_006:0080b11": "此旨未見其人。今此十千即其人也。聞記當",
    "T39n1785_006:0080b12": "果果必有因。因金光明生殷重心起功德身。",
    "T39n1785_006:0080b13": "心無垢累起般若身。猶如虛空。起於法身一",
    "T39n1785_006:0080b14": "心中聽三德圓成。復有無量功德。說不可盡。",
    "T39n1785_006:0080b15": "此不得記。記與誰乎。證聽功德意在於此。以",
    "T39n1785_006:0080b16": "隨相修指今現行。行隨實相而修也。有妙善",
    "T39n1785_006:0080b17": "根指於遠緣也。違緣實相而種善根也。從亦",
    "T39n1785_006:0080b18": "以過去下是舉遠緣答也。文為二。一略二廣。",
    "T39n1785_006:0080b19": "此中少文是略。除病流水兩品是廣答也。",
    "T39n1785_006:0080b20": "釋除病品",
    "T39n1785_006:0080b21": "廣答遠緣。由醫王救疾故言除病品。通取後",
    "T39n1785_006:0080b22": "流水品。文為五。一緣本。二遠緣。三近緣。四",
    "T39n1785_006:0080b23": "結緣。五會緣。從佛告樹神下明緣本。如文。",
    "T39n1785_006:0080b24": "從像法中下明遠緣。遠緣為六。一明父。二",
    "T39n1785_006:0080b25": "生子。三國人遇病。四其子請。五父為說。六",
    "T39n1785_006:0080b26": "知已遍治。子請為三。一見人過病。二思惟。",
    "T39n1785_006:0080b27": "三正問。問為四。初一偈問四大增損。二問飲",
    "T39n1785_006:0080b28": "食犯觸。三問治病醫方。四問病動時節。身",
    "T39n1785_006:0080b29": "火不滅者。食飽熱病慚息。食消熱復更生。故",
    "T39n1785_006:0080c01": "言身火不滅也。水過肺病者。水多則損肺。即",
    "T39n1785_006:0080c02": "是痰病也。父醫還答四問。初六行答四大",
    "T39n1785_006:0080c03": "增損。二一行半答飲食犯觸。三二行答病動",
    "T39n1785_006:0080c04": "時節。四八行半答治病方。就六行中分二。",
    "T39n1785_006:0080c05": "初一行是佛敘父醫欲答爾。次五行正答",
    "T39n1785_006:0080c06": "時節。時節有二。一俗法四時。謂春夏秋冬。",
    "T39n1785_006:0080c07": "冬為歲末春為歲始。而初言夏者。或可趣",
    "T39n1785_006:0080c08": "作此言。或可答問正是於夏。三三而說者。",
    "T39n1785_006:0080c09": "一時三月。謂孟仲季。四時即十二月也。若依",
    "T39n1785_006:0080c10": "佛說法。一歲三時。謂冬春夏。夏為歲末冬",
    "T39n1785_006:0080c11": "為歲始。何故爾。為破諸弟子著常。為開安居",
    "T39n1785_006:0080c12": "迦提月。故沒秋時爾。佛法三時亦是三三",
    "T39n1785_006:0080c13": "說也。若二二說足滿六時者。依俗法四時。時",
    "T39n1785_006:0080c14": "本二月土寄四季各十八日。本之二月只是",
    "T39n1785_006:0080c15": "陰陽二月。一時唯有陰陽二月。合成六時。",
    "T39n1785_006:0080c16": "正月二月是木王時。四月五月是火王時。七",
    "T39n1785_006:0080c17": "月八月是金王時。十月十一月是水王時。臘",
    "T39n1785_006:0080c18": "月三月是陽土寄王。六月九月是陰土寄王。",
    "T39n1785_006:0080c19": "欲論本月亦二二說。若論土寄王亦二二說。",
    "T39n1785_006:0080c20": "故言足滿六時也。若依佛法解二二說者。佛",
    "T39n1785_006:0080c21": "法有三時。時有四月。各有初分後分。後臘月",
    "T39n1785_006:0080c22": "十六日至二月十五日。此初分春時。從二",
    "T39n1785_006:0080c23": "月十六日至二月十五日。此二月春後分。從",
    "T39n1785_006:0080c24": "四月十六至六月十五日。此二月是夏時初",
    "T39n1785_006:0080c25": "分。從六月十六至八月十五。此是夏後分。從",
    "T39n1785_006:0081a01": "八月十六至十月十五。此二月是冬時初分。",
    "T39n1785_006:0081a02": "從十月十六至臘月十五。此二月是冬後分。",
    "T39n1785_006:0081a03": "故言若二二說足滿六時也。又云。正月三月",
    "T39n1785_006:0081a04": "是陽月。二月四月是陰月。五月七月是陽月。",
    "T39n1785_006:0081a05": "六月八月是陰月。九月十一月是陽月。十",
    "T39n1785_006:0081a06": "月臘月是陰月。故言若二二說足滿六時。三",
    "T39n1785_006:0081a07": "三本攝依俗法者。正月是春分本月。攝後兩",
    "T39n1785_006:0081a08": "月悉屬春分。四月為夏本月。攝後兩月悉屬",
    "T39n1785_006:0081a09": "夏分。七月為秋本月。攝後兩月悉屬秋分。十",
    "T39n1785_006:0081a10": "月為冬本月。攝後兩月悉屬冬分。三三本攝",
    "T39n1785_006:0081a11": "也。又云。正月二月正是春時木於中王。土",
    "T39n1785_006:0081a12": "寄三月攝屬春時。四月五月正是夏時火於",
    "T39n1785_006:0081a13": "中王。土寄六月攝屬夏時。七月八月正是秋",
    "T39n1785_006:0081a14": "時金於中王。土寄九月攝屬秋時。十月十一",
    "T39n1785_006:0081a15": "月正是冬時水於中王。土寄臘月攝屬冬時。",
    "T39n1785_006:0081a16": "土寄四季正時為本。各三月並攝於土。故言",
    "T39n1785_006:0081a17": "三三本攝主攝於客。客是土也。依佛法言三",
    "T39n1785_006:0081a18": "三本攝者。本時各三月。既廢秋時。以秋之",
    "T39n1785_006:0081a19": "三月各配入三時。時則四月。論本則三。論攝",
    "T39n1785_006:0081a20": "則一。故言三三本攝也。問四時各有三月。",
    "T39n1785_006:0081a21": "此是四三本攝。何謂三三本攝。答三為一數。",
    "T39n1785_006:0081a22": "以三而數故言三三為本爾。隨是時節消息",
    "T39n1785_006:0081a23": "者。時如上說。或四或三或二或攝等種種不",
    "T39n1785_006:0081a24": "同。隨時以意消息斟酌去取。若依佛法。無秋",
    "T39n1785_006:0081a25": "時。而言秋時發病。此云何釋。從八月半已還",
    "T39n1785_006:0081a26": "隨俗名秋。而夏時攝。八月下半以去隨俗",
    "T39n1785_006:0081a27": "名秋。冬時攝。隨時消息者。二法之間而斟",
    "T39n1785_006:0081a28": "酌也。代謝增損者。春動肝病此可治。春動",
    "T39n1785_006:0081a29": "脾病此難治。夏動心病此可治。夏動肺病此",
    "T39n1785_006:0081b01": "難治。夏末冬初於秋分中動肺病此可治。若",
    "T39n1785_006:0081b02": "動肝病此難治。冬動腎病此可治。若動心病",
    "T39n1785_006:0081b03": "此則難治。論四時增損大略如此。問四時皆",
    "T39n1785_006:0081b04": "動病。何故去秋時。解此為二。一為破保常。",
    "T39n1785_006:0081b05": "秋時萬物結實。人計為常為樂。為破此著故",
    "T39n1785_006:0081b06": "去秋時。佛為弟子保常心多故也。二者為",
    "T39n1785_006:0081b07": "開後安居立迦提月。安居本名坐夏。八月",
    "T39n1785_006:0081b08": "半內已還若是秋時。便是坐秋。為此義故。",
    "T39n1785_006:0081b09": "故廢秋時爾。從有善醫師下一行半答犯觸。",
    "T39n1785_006:0081b10": "犯觸有六。一多坐。二多眠。此二多致痰。宜",
    "T39n1785_006:0081b11": "多行猗散之。三多行。四多猗。五多語生風",
    "T39n1785_006:0081b12": "病。宜多眠治之。六多淫生一切病。即等分病",
    "T39n1785_006:0081b13": "也。若火少痰多。若火多即熱壯。若風多吹",
    "T39n1785_006:0081b14": "火成熱病。若風多吹痰成冷病。三事若等無",
    "T39n1785_006:0081b15": "病。飲食得病者亦有六。一過量食。二少食不",
    "T39n1785_006:0081b16": "足而止。三過飢食。四逆時食。未飢強與也。五",
    "T39n1785_006:0081b17": "妨食。如食肉飲生乳使人癩。六不曾食而",
    "T39n1785_006:0081b18": "強食。如南人飲漿北人飲蜜。若菜和蜜令不",
    "T39n1785_006:0081b19": "結男。猪膏煎白鷺肉令人癩。若患熱而飲",
    "T39n1785_006:0081b20": "酒。食小麥生牛肉。令人失明吐血痢血。若病",
    "T39n1785_006:0081b21": "痰而食甜肥醎酸。令人[口*束]鼻多汁。又",
    "T39n1785_006:0081b22": "[病-丙+帶]痢也。六大者是六腑。大腸小腸膽胃三",
    "T39n1785_006:0081b23": "焦兩膀胱也。從多風病者下二行答病起時",
    "T39n1785_006:0081b24": "節。四月五月是風生時。六月七月是風起時。",
    "T39n1785_006:0081b25": "八月九月是風滅時。六月七月是熱生時。八",
    "T39n1785_006:0081b26": "月九月是熱起時。十月至正月是熱滅時。八",
    "T39n1785_006:0081b27": "月九月等分生時。十月十一月是等分起時。",
    "T39n1785_006:0081b28": "十二月正月是等分滅時。十月至正月是痰",
    "T39n1785_006:0081b29": "生時。二月三月是痰起時。四月至七月是",
    "T39n1785_006:0081c01": "痰滅時。痰是水病肺也。夏日動風者。夏日",
    "T39n1785_006:0081c02": "毛孔開通。外風得入內風動也。熱病秋動者。",
    "T39n1785_006:0081c03": "毛孔閉塞。熱伏於內不得行故成病。等分冬",
    "T39n1785_006:0081c04": "動者。春時動水肺病不差。至夏復動風風病",
    "T39n1785_006:0081c05": "不差。至秋復動熱熱病不差。至冬俱動一切",
    "T39n1785_006:0081c06": "病故也。二月三月是痰起損肺肺病動也。",
    "T39n1785_006:0081c07": "從有風病者下八行半答治病方。文為三。初",
    "T39n1785_006:0081c08": "二行半未病前以藥防。次二行明正以藥治。",
    "T39n1785_006:0081c09": "後四行病退以藥補風病夏服肥膩醎酸熱",
    "T39n1785_006:0081c10": "食者。夏月毛孔開通。具以肥膩潤塞之。令",
    "T39n1785_006:0081c11": "風不得入。醎酢性熱能消水。令體堅實治於",
    "T39n1785_006:0081c12": "風虛。熱食流汗引風令出。又治虛冷風不",
    "T39n1785_006:0081c13": "得進。冷甜是酥乳等能治熱也。等分冬服甜",
    "T39n1785_006:0081c14": "酢等除風也。肺病服肥膩塞毛孔。令水不得",
    "T39n1785_006:0081c15": "入。熱能焦水宣通故能治肺病也。飽食發肺",
    "T39n1785_006:0081c16": "病。食既多則腸胃盈滿。故發肺也。食消發",
    "T39n1785_006:0081c17": "熱者。如食沃潤則熱病伏。食消無潤熱病起",
    "T39n1785_006:0081c18": "也。消已虛疎風氣入體。故發風也。風疎補酥",
    "T39n1785_006:0081c19": "膩。醎除風。甜除熱。肺帶風水。宜吐也。此中",
    "T39n1785_006:0081c20": "消文出瞋諦三藏疏中。從善女天下是第",
    "T39n1785_006:0081c21": "六知已遍治。文為二。一病輕聞說即差。二病",
    "T39n1785_006:0081c22": "重服藥方除(云云)。觀心者。三毒等分是內病",
    "T39n1785_006:0081c23": "也。數息不淨慈心因緣是法藥。宜聞法藥",
    "T39n1785_006:0081c24": "得悟者。信行人病差也。作觀研心得悟者。法",
    "T39n1785_006:0081c25": "行人病差也。眼是春時。舌是夏時。鼻是秋",
    "T39n1785_006:0081c26": "時。耳是冬時。身是四季。攝屬諸時。妙好五欲",
    "T39n1785_006:0081c27": "增貪病。麁惡五欲損貪病。妙好五欲損瞋病。",
    "T39n1785_006:0081c28": "麁惡五欲增瞋病。平平五欲增癡病。違順五",
    "T39n1785_006:0081c29": "欲損癡病。總三種五欲增覺觀病。偏動三種",
    "T39n1785_006:0082a01": "五欲損覺觀病。是為增損之相也。犯觸者。",
    "T39n1785_006:0082a02": "違情犯瞋順情犯貪。不違不順犯癡。總三",
    "T39n1785_006:0082a03": "犯覺觀。慢時即發瞋。求須時即發貪。僻解時",
    "T39n1785_006:0082a04": "即發癡。放逸時即發覺觀。慈心治瞋。不淨治",
    "T39n1785_006:0082a05": "貪。因緣治癡。數息治覺觀(云云)。◎",
    "T39n1785_006:0082a06": "◎釋流水品",
    "T39n1785_006:0082a07": "文云。一能流水。二能與水。與水者與安樂水",
    "T39n1785_006:0082a08": "也。一世安樂。二出世安樂。世安樂者。如象負",
    "T39n1785_006:0082a09": "水濟彼枯魚是也。出世安樂者。如發誓言。於",
    "T39n1785_006:0082a10": "未來世當施法食與菩提記是也。流水者。流",
    "T39n1785_006:0082a11": "除苦惱水也。一果報苦惱。二業因苦惱。流除",
    "T39n1785_006:0082a12": "果報苦惱。如治諸病人救彼渴魚是也。流除",
    "T39n1785_006:0082a13": "業因苦惱者。授三歸說十二因緣。讚佛十",
    "T39n1785_006:0082a14": "號是也。請父求方欲成流水之義。從王借象",
    "T39n1785_006:0082a15": "欲成與水之義。既有二能。那單以流水題品。",
    "T39n1785_006:0082a16": "文中既彰與水之義。題品須安流水之名。不",
    "T39n1785_006:0082a17": "煩於文二義雙顯。出經者之巧為若此也。長",
    "T39n1785_006:0082a18": "者者。如法華疏中十種長者義也。字者持水",
    "T39n1785_006:0082a19": "之子故言子也。此文是斷疑中第三結緣之",
    "T39n1785_006:0082a20": "近由。近由又二。一弄引二正近由。弄引又",
    "T39n1785_006:0082a21": "二。一行恩布德。二國人稱美。並如文。近由又",
    "T39n1785_006:0082a22": "三。一明眷屬。二見魚之緣。三正救魚。如文。",
    "T39n1785_006:0082a23": "從未來之世當施法食下是第四正結緣。",
    "T39n1785_006:0082a24": "又為四。一發誓願。二思惟說法。三正說法。",
    "T39n1785_006:0082a25": "四魚改報生天酬恩供養。就魚報恩文為四。",
    "T39n1785_006:0082a26": "一魚改報生天。二天酬恩而下地。三王見光",
    "T39n1785_006:0082a27": "問瑞。四長者徵教而定答。如文。報恩有二義。",
    "T39n1785_006:0082a28": "一事二理。事者真珠四邊報水飲食因緣十",
    "T39n1785_006:0082a29": "號等四種澤也。理者準涅槃文云。施食令他",
    "T39n1785_006:0082b01": "得命表常。令他得樂是故得涅槃。令他得悟",
    "T39n1785_006:0082b02": "是故成自在我。如法求財是故得淨。用四十",
    "T39n1785_006:0082b03": "千報常樂我淨之恩也。第五結會古今者。昔",
    "T39n1785_006:0082b04": "佛疑魚數樹神定判十千。今神疑行淺記深。",
    "T39n1785_006:0082b05": "佛為說妙因緣。今昔相關是故結會也。",
    "T39n1785_006:0082b06": "釋捨身品",
    "T39n1785_006:0082b07": "捨義甚多。財位壽命。獨以身當名耶。此從正",
    "T39n1785_006:0082b08": "要得名。受者須身餘則非要。施者正捨身餘",
    "T39n1785_006:0082b09": "旁捨爾。故言捨身品。文為四。一問二答三",
    "T39n1785_006:0082b10": "眾得益四結成。問者上聞大士治病救魚實",
    "T39n1785_006:0082b11": "為曠濟。小人小蟲得二世益。時眾願聞亡身",
    "T39n1785_006:0082b12": "殞命感深契極之事。行苦而果樂可得聞耶。",
    "T39n1785_006:0082b13": "是故請問。佛答為二。一敘緣起。二正明捨",
    "T39n1785_006:0082b14": "身。緣起為十。一地塔涌。二大眾生疑。三佛",
    "T39n1785_006:0082b15": "起禮。四樹神問禮。五佛答禮。六命阿難取。七",
    "T39n1785_006:0082b16": "阿難述骨狀。八命示大眾。九奉命取示。十佛",
    "T39n1785_006:0082b17": "勸眾禮。皆如文。從過去有王下是正捨身。文",
    "T39n1785_006:0082b18": "為二。一長行二偈頌。長行為四。一明本眷屬。",
    "T39n1785_006:0082b19": "二捨身方便。三正捨身。四捨後悲戀。就本眷",
    "T39n1785_006:0082b20": "屬為五。一明本眷屬。摩訶羅陀此翻大無",
    "T39n1785_006:0082b21": "罪。文殊問經云。羅陀翻為中。摩訶波那羅或",
    "T39n1785_006:0082b22": "云此翻大度(未詳)摩訶提婆此言大天。摩訶",
    "T39n1785_006:0082b23": "薩埵此翻大心。二游行。三各述相。四見產",
    "T39n1785_006:0082b24": "虎。五各陳觀見。從作是念言我今捨身時已",
    "T39n1785_006:0082b25": "到矣下是捨身方便。方便為二。初述觀解。",
    "T39n1785_006:0082b26": "二起誓願。願行相扶。適產七日者。見虎子頭",
    "T39n1785_006:0082b27": "上有七點。知已七日。出山海經也。又云。七日",
    "T39n1785_006:0082b28": "眼開。又七日不食必死。虎兒垂死知是七日。",
    "T39n1785_006:0082b29": "或云。鬼神示悟。如樹神數魚。正捨身為二。",
    "T39n1785_006:0082c01": "一捨身。二感動天地。捨身後眷屬愁苦。先兩",
    "T39n1785_006:0082c02": "兄愁惱各說偈共向捨所。次父母愁苦。偈九",
    "T39n1785_006:0082c03": "十三行為三。初二行通明昔行。次別頌長行。",
    "T39n1785_006:0082c04": "三結會。初如文。我念宿命下別頌長行。四行",
    "T39n1785_006:0082c05": "頌上本眷屬。上有述相陳觀。今不頌。餘皆頌。",
    "T39n1785_006:0082c06": "從時勝大士下二行頌上捨身方便不頌發",
    "T39n1785_006:0082c07": "誓。從即上高山下頌上正捨身感動也。從",
    "T39n1785_006:0082c08": "是時二兄下頌上捨身後眷屬愁苦。從是時",
    "T39n1785_006:0082c09": "王子下頌上父母愁苦。從佛告樹神下第三",
    "T39n1785_006:0082c10": "結會。結會為三。一結會人。二結會塔。三結",
    "T39n1785_006:0082c11": "會誓願。說是經時下大眾所益也。樹神是名",
    "T39n1785_006:0082c12": "禮塔下第四是結問意。",
    "T39n1785_006:0082c13": "釋讚佛品",
    "T39n1785_006:0082c14": "此品從能所得名。能讚是三番菩薩。所讚是",
    "T39n1785_006:0082c15": "一佛世尊。能所合標故言讚佛品。私謂三",
    "T39n1785_006:0082c16": "番菩薩是能讚。一佛是所讚。一佛是能讚。",
    "T39n1785_006:0082c17": "三番是所讚。三番是當佛。一佛是現佛。通",
    "T39n1785_006:0082c18": "而為言。皆是能讚皆是佛。故言讚佛品。次第",
    "T39n1785_006:0082c19": "者。因前十七品故有今品。何者。序品敘大",
    "T39n1785_006:0082c20": "體。如來遊於無量甚深法性窮源極邊。壽",
    "T39n1785_006:0082c21": "量品極果冥深合廣能起大用。懺品勸菩薩。",
    "T39n1785_006:0082c22": "若欲修學當如懺品滅惡讚品生善空品導",
    "T39n1785_006:0082c23": "成。四王至散脂誓願流通。說請者之功德。",
    "T39n1785_006:0082c24": "正論至善集明說者之功德。鬼神至流水說",
    "T39n1785_006:0082c25": "聽者之功德。捨身明行者之功德。如是等利",
    "T39n1785_006:0082c26": "益出現世者。皆是如來大體大智大用金光",
    "T39n1785_006:0082c27": "明力。既善始令終。初中後竟。故諸菩薩等",
    "T39n1785_006:0082c28": "以讚讚佛稱揚教及教主。故言讚佛品。此",
    "T39n1785_006:0082c29": "文為二。一經家敘陳列讚眾。從此至彼金",
    "T39n1785_006:0083a01": "寶蓋剎施三業供養。投地是身。同聲是口。",
    "T39n1785_006:0083a02": "口身共暢意業也。二正說偈。合六十五行",
    "T39n1785_006:0083a03": "半。文為三。一二十行諸菩薩說。二十七行",
    "T39n1785_006:0083a04": "信相說。三二十八行半樹神說(云云)。私謂其",
    "T39n1785_006:0083a05": "文有四。前三是能讚。後一是所讚。所讚又是",
    "T39n1785_006:0083a06": "能讚。能讚又是所讚。故文云。佛從三昧起。以",
    "T39n1785_006:0083a07": "微如音而讚歎言。善哉善哉樹神善女。汝",
    "T39n1785_006:0083a08": "於今日快說是言。豈非所讚讚能讚。其文既",
    "T39n1785_006:0083a09": "明不須惑也。又是印成三番菩薩讚教。從序",
    "T39n1785_006:0083a10": "品已來快說如來果地大體大智大用菩薩修",
    "T39n1785_006:0083a11": "因也。上文有佛禮舍利。即果身禮因身也。今",
    "T39n1785_006:0083a12": "文有佛讚大懺大讚能請能說能聽能行。皆",
    "T39n1785_006:0083a13": "是快說也。當知快說是果讚因菩薩也。即",
    "T39n1785_006:0083a14": "果口讚因口其義孱然。果意讚因意。任運例",
    "T39n1785_006:0083a15": "成也(云云)。問佛何處入定。此云從三昧起。答",
    "T39n1785_006:0083a16": "初將說經。佛遊甚深法性。今說將竟故從三",
    "T39n1785_006:0083a17": "昧起。此經首尾皆在法性中說。其文甚明。若",
    "T39n1785_006:0083a18": "作入法性者。法性自在。四佛五佛同處各處。",
    "T39n1785_006:0083a19": "共見異見四來四去。一住一在隨人所覩。皆",
    "T39n1785_006:0083a20": "無障礙也。觀心者。諸菩薩三業讚佛。三業事",
    "T39n1785_006:0083a21": "可解。三觀心者。觀身不得身身空但有名字。",
    "T39n1785_006:0083a22": "名字無量。或捨身名檀。乃至身空名智慧。六",
    "T39n1785_006:0083a23": "度十度八萬塵沙法門。名字即空。說空不",
    "T39n1785_006:0083a24": "定空。假非定假。非空非有即顯中道。三觀宛",
    "T39n1785_006:0083a25": "然事理六法皆悉具足。若無觀慧事亦不成。",
    "T39n1785_006:0083a26": "例如三衣六物。若解其意三六俱成。若不解",
    "T39n1785_006:0083a27": "者。非但無六三亦不成。觀心亦爾。若得理觀",
    "T39n1785_006:0083a28": "六觀六成。若不得意。既無理觀事觀亦不成。",
    "T39n1785_006:0083a29": "無六亦無三此之謂也。此大好甚廣云云。",
    "T39n1785_006:0083b01": "金光明經文句卷第六"
}