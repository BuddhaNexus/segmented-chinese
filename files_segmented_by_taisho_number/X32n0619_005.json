{
    "X32n0619_005:0443b05": "妙法蓮華經大成卷第五",
    "X32n0619_005:0443b07": "金臺即山居後學　大義　集",
    "X32n0619_005:0443b08": "妙法蓮華經藥艸喻品第五",
    "X32n0619_005:0443b09": "此品為中根人述成領解也。由前品四子雖領隨",
    "X32n0619_005:0443b10": "宜之權。會歸之實。而未明一音密闡。真知冥化之",
    "X32n0619_005:0443b11": "功。如彼大雲。雨於一切。艸木叢林。隨分受潤。故說",
    "X32n0619_005:0443b12": "此喻。顯大聖平等之慈。若天地之無私。萬物之自",
    "X32n0619_005:0443b13": "私也。文中具有山川雲雨艸木叢林。獨以藥艸立",
    "X32n0619_005:0443b14": "名者。以土地是能生。雲雨是能潤。藥艸等是所生",
    "X32n0619_005:0443b15": "所潤也。所生所潤通皆有用。而藥艸用強。喻有漏",
    "X32n0619_005:0443b16": "善能除惡。而無漏善為最也。四子以窮子喻領火",
    "X32n0619_005:0443b17": "宅喻。深契聖心。故歎善哉。述其得解以喻其人。故",
    "X32n0619_005:0443b18": "稱藥艸。是世界益。藥艸叢育既久。一蒙雲雨。力用",
    "X32n0619_005:0443b19": "充潤於內。抽枝發榦於外。如槁苗得雨。浡然而興。",
    "X32n0619_005:0443b20": "喻諸聲聞。住最後身有餘涅槃。更不志求佛道。今",
    "X32n0619_005:0443b21": "得聞經。兼以運人。前云是真聲聞令一切聞。內外",
    "X32n0619_005:0443b22": "自他。具勝利用。故名藥艸。是為人益。藥艸能除四",
    "X32n0619_005:0443b23": "大諸病。補養五臟。還色駐年。喻諸聲聞今得聞經。",
    "X32n0619_005:0443b24": "破無明惑。是對治益。藥艸樹木。一蒙雲雨。皆得鮮",
    "X32n0619_005:0443c01": "澤。而各滋茂。喻諸聲聞今得聞經。識心作佛。歡喜",
    "X32n0619_005:0443c02": "踊躍。前云我等今日真是佛子。無上寶聚不求自",
    "X32n0619_005:0443c03": "至。是第一義益。又藥艸二字。言通意別。別但藥艸。",
    "X32n0619_005:0443c04": "通於三艸二木故。又言別意通。通七方便。別但聲",
    "X32n0619_005:0443c05": "聞故。△三如來述成。分二。初略述成。二廣述成。初",
    "X32n0619_005:0443c06": "又二。初雙歎善哉。",
    "X32n0619_005:0443c07": "爾時世尊告摩訶迦葉(至)誠如所言。",
    "X32n0619_005:0443c08": "雙稱善者。美其領權領實不謬也。善說者。辭致曲",
    "X32n0619_005:0443c09": "巧故。以序事有條。序理按時。如序窮子。始而捨父。",
    "X32n0619_005:0443c10": "繼而向父。以國王疑父。懼豪貴去父。就父客作。得",
    "X32n0619_005:0443c11": "父家業。非異人。非異財。然經無限勤苦。寫自己愚",
    "X32n0619_005:0443c12": "癡之情態。如序父。始而失子。繼而求子。門外遙見",
    "X32n0619_005:0443c13": "子。知下劣放子。設方便得子。及付子家業。無異心。",
    "X32n0619_005:0443c14": "無異地。然用許多慈悲。明如來善誘之深恩。只此",
    "X32n0619_005:0443c15": "一喻。序盡五時教理。一化始終。言辭微婉。義理精",
    "X32n0619_005:0443c16": "詳。非大飲光錦心繡膓。波舌海口。則不能也。誠如",
    "X32n0619_005:0443c17": "一句。印定不謬。△二領所不及。",
    "X32n0619_005:0443c18": "如來復有無量無邊阿僧祇功德(至)說不能盡。",
    "X32n0619_005:0443c19": "雙歎一揚。此科一抑。謂引喻雖善。陳義未周。以窮",
    "X32n0619_005:0443c20": "子一喻。止齊二乘得益。先三後一之旨。退不及人",
    "X32n0619_005:0443c21": "天。進不及菩薩。橫不及八法界。豎不及七方便。是",
    "X32n0619_005:0443c22": "領不及也。如來復有等者。假汝一身有無量口。一",
    "X32n0619_005:0443c23": "口有無量舌。一舌演無量音。塵說剎說。至無量億",
    "X32n0619_005:0443c24": "劫。說不能盡。所謂虗空可量風可繫。無能盡說佛",
    "X32n0619_005:0444a01": "功德也。當知如來說法。一音演唱。平等不可思議。",
    "X32n0619_005:0444a02": "實不先頓後漸。初三後一。五乘隨類得解。無有差",
    "X32n0619_005:0444a03": "別。如龍興雲。一味之雨。普潤一切。遍荷清涼。不隔",
    "X32n0619_005:0444a04": "枯榮。豈一窮子喻而盡如來功德哉。下文佛說尚",
    "X32n0619_005:0444a05": "不能盡。況迦葉等。△二廣述成。有長行偈頌。長行",
    "X32n0619_005:0444a06": "有二。先述成開三顯一。次復宗稱歎。初又分二。先",
    "X32n0619_005:0444a07": "法說。次喻說。法說又二。初舉不虗以勸信。",
    "X32n0619_005:0444a08": "迦葉當知如來是諸法之王若有所說皆不虗也。",
    "X32n0619_005:0444a09": "佛法雖多。不出權實。權實之外。更無別法。上言無",
    "X32n0619_005:0444a10": "量無邊者。此意難信。故舉法王發言誠諦以勸信",
    "X32n0619_005:0444a11": "也。△二正述開三顯一。分二。先約教明開顯。",
    "X32n0619_005:0444a12": "於一切法以智方便(至)皆悉到於一切智地。",
    "X32n0619_005:0444a13": "於一切下。開權也。一切法謂七方便法也。此法雖",
    "X32n0619_005:0444a14": "多。以方便波羅蜜。隨類演說。無不逗會。為人天說",
    "X32n0619_005:0444a15": "戒善。為二乘說諦緣。為小教說事度。為始教說理",
    "X32n0619_005:0444a16": "度等。其所說下。顯實也。地實相也。究竟非二。故名",
    "X32n0619_005:0444a17": "一。其性廣博。故名切。寂而常照。故名智。無住之本",
    "X32n0619_005:0444a18": "立一切法。故名為地。△次約智明開顯。",
    "X32n0619_005:0444a19": "如來觀知一切諸法(至)示諸眾生一切智慧。",
    "X32n0619_005:0444a20": "如來下。明開三。觀一切所歸趣者。是權智能照權",
    "X32n0619_005:0444a21": "也。知一切所歸趣者。是權智能識藥也。知深心所",
    "X32n0619_005:0444a22": "行。是權智能知病也。藥病俱是權法。權法各有歸",
    "X32n0619_005:0444a23": "趣。戒善等近趣人天。若作遠緣。低頭舉手皆趣佛",
    "X32n0619_005:0444a24": "果。道品等近趣涅槃。若作福嚴。所行是菩薩道。遠",
    "X32n0619_005:0444b01": "趣寶所。六度理事等法。近遠歸趣。途轍不同。深心",
    "X32n0619_005:0444b02": "所行有二。若深心著於依正者。起深重十惡。障人",
    "X32n0619_005:0444b03": "天乘。若深心著於所執法者。起四倒三道六蔽五",
    "X32n0619_005:0444b04": "住。障四聖乘。當知深心病相不同。如來以權智照",
    "X32n0619_005:0444b05": "之通達無碍也。又於下。明顯一。諸法究盡明了者。",
    "X32n0619_005:0444b06": "是實智能照實也。一切權法無不入實。故云究盡。",
    "X32n0619_005:0444b07": "佛眼所見為明。實智所知為了。若此智照此藥此",
    "X32n0619_005:0444b08": "病。不照彼藥彼病。彼智照彼。不能照此。是權智照",
    "X32n0619_005:0444b09": "也。一智遍照一切藥一切病。是實智照也。能示眾",
    "X32n0619_005:0444b10": "生如此圓融境智。故言一切智慧也。又上云通達",
    "X32n0619_005:0444b11": "無礙。是約權論實也。此於諸法明了者。約實論權",
    "X32n0619_005:0444b12": "也。二文互現。正明實是權實。權是實權。當知究竟",
    "X32n0619_005:0444b13": "非權非實。非差別非不差別。以智方便權有差別。",
    "X32n0619_005:0444b14": "悉到智地則無差別。上法說竟。△二喻說。分二。初",
    "X32n0619_005:0444b15": "喻說。二法合。初中又二。初有差別喻。喻上權教權",
    "X32n0619_005:0444b16": "智。二無差別喻。喻上實教實智。且初分六。初土地",
    "X32n0619_005:0444b17": "喻。",
    "X32n0619_005:0444b18": "迦葉譬如三千大千世界山川谿谷土地。",
    "X32n0619_005:0444b19": "大千世界。喻眾生世界。山川等。喻五陰世間。世界",
    "X32n0619_005:0444b20": "無別法。為山川等所成。眾生無別法。為五陰所成。",
    "X32n0619_005:0444b21": "山喻色陰。顯而可見。川喻受陰。水流盈涸。谿喻想",
    "X32n0619_005:0444b22": "陰。屈曲晦明。谷喻行陰。幽隱難見。土地喻識陰。通",
    "X32n0619_005:0444b23": "為所依。又即堅固虗明融通幽隱顛倒。五種妄想",
    "X32n0619_005:0444b24": "所成故。又山喻菩薩五陰。川喻支佛。谿喻聲聞。谷",
    "X32n0619_005:0444c01": "喻天。土地喻人五陰。一一五陰。皆有習因習果所",
    "X32n0619_005:0444c02": "依。猶山川等為艸木種子質幹所依也。△二卉木",
    "X32n0619_005:0444c03": "喻。",
    "X32n0619_005:0444c04": "所生卉木叢林及諸藥艸種類若干名色各異。",
    "X32n0619_005:0444c05": "卉是艸之都名。木是樹之總稱。眾艸成叢。眾樹成",
    "X32n0619_005:0444c06": "林。治病力用勝者為藥艸。如善法治惡。無漏善治",
    "X32n0619_005:0444c07": "惡義勝。故喻藥艸。五乘七方便。因果種子不一。故",
    "X32n0619_005:0444c08": "云種類若干。如是種類。各有稱謂。即是名。各有體",
    "X32n0619_005:0444c09": "相。即是色。△三密雲喻。",
    "X32n0619_005:0444c10": "密雲彌布遍覆三千大千世界。",
    "X32n0619_005:0444c11": "喻佛三密也。雲有形色。喻佛應世。身密也。雲能覆",
    "X32n0619_005:0444c12": "陰。喻佛慈悲。即意密。下佛說教。即口密。以慈悲熏。",
    "X32n0619_005:0444c13": "應身說法。遍十法界。故言密布。△四澍雨喻。",
    "X32n0619_005:0444c14": "一時等澍。",
    "X32n0619_005:0444c15": "喻佛口密。八音四辯。宣澍法雨。雲不密不能等澍。",
    "X32n0619_005:0444c16": "慈不密不能廣利。一雲所雨。大千普洽。喻一音密",
    "X32n0619_005:0444c17": "闡。群生均被也。△五受潤喻。",
    "X32n0619_005:0444c18": "其澤普洽卉木叢林(至)大根大莖大枝大葉。",
    "X32n0619_005:0444c19": "法雨普潤七種眾生心地。所有習因種子即生。名",
    "X32n0619_005:0444c20": "為普洽。根莖枝葉者。喻信戒定慧。次第相資。小根",
    "X32n0619_005:0444c21": "等喻人天信戒定慧。中根等喻二乘信戒定慧。大",
    "X32n0619_005:0444c22": "根等。喻菩薩信戒定慧也。△六增長喻。",
    "X32n0619_005:0444c23": "諸樹大小隨上中下(至)而得生長華果敷實。",
    "X32n0619_005:0444c24": "此明艸木隨分受潤也。七種眾生習報兩因善法。",
    "X32n0619_005:0445a01": "既蒙法雨所潤。則習報兩果各得增長也。稱其種",
    "X32n0619_005:0445a02": "性者。明施權稱機。小不過分。大不減少。即七種習",
    "X32n0619_005:0445a03": "報兩因也。華果敷實。即七種習報二果也。華如習",
    "X32n0619_005:0445a04": "果。果如報果。此隔字為對。應言華敷果實。△二無",
    "X32n0619_005:0445a05": "差別喻。喻上實教實智。分三。初一地所生喻。",
    "X32n0619_005:0445a06": "雖一地所生。",
    "X32n0619_005:0445a07": "五乘心地。地體無別。然皆能生。即一實相地而分",
    "X32n0619_005:0445a08": "五乘七方便也。△二一雨所潤喻。",
    "X32n0619_005:0445a09": "一雨所潤。",
    "X32n0619_005:0445a10": "一音所宣。一乘法門。開發五乘善根。終是一音平",
    "X32n0619_005:0445a11": "等之教。以被物雖五。化意唯一故。△三三艸二木",
    "X32n0619_005:0445a12": "喻。",
    "X32n0619_005:0445a13": "而諸艸木各有差別。",
    "X32n0619_005:0445a14": "小艸力弱。喻人天。中艸小勝。喻二乘。上艸又勝。喻",
    "X32n0619_005:0445a15": "小教菩薩。小樹大樹。勝於三艸。喻始分二教菩薩。",
    "X32n0619_005:0445a16": "三艸二木。稟益差別。不自覺知。五乘善根。蒙佛法",
    "X32n0619_005:0445a17": "雨。隨分增長。亦不自知。五種之因皆依一佛性。亦",
    "X32n0619_005:0445a18": "不自知。五乘之教皆是大乘。亦不自知同歸佛慧。",
    "X32n0619_005:0445a19": "唯有如來乃能知之。總之羣機唯是一理。所說唯",
    "X32n0619_005:0445a20": "是一乘。五性眾生。習種有異。立志不同。進修有勤",
    "X32n0619_005:0445a21": "怠之別。領會有淺深之異。如地無私生。雨無偏潤。",
    "X32n0619_005:0445a22": "但艸木隨分受潤。華實自別。此則造物無私。物之",
    "X32n0619_005:0445a23": "自私。聖心無比。機之自比也。上喻說竟。△二法合。",
    "X32n0619_005:0445a24": "分二。初合有差別喻。二合無差別喻。初中又二。先",
    "X32n0619_005:0445b01": "正合六喻。次提喻帖合。初正合中分六。初合密雲",
    "X32n0619_005:0445b02": "喻。",
    "X32n0619_005:0445b03": "迦葉當知如來亦復如是(至)遍覆三千大千國土。",
    "X32n0619_005:0445b04": "合喻不次。上喻先明五乘根性差別。就機說故五",
    "X32n0619_005:0445b05": "乘居先。此中就佛邊說。先合密雲。順序故也。由如",
    "X32n0619_005:0445b06": "來出世。然後說法。法必被機。機則受解緣別也。出",
    "X32n0619_005:0445b07": "現於世者。出現對入隱言。以證窮法身。常處寂光。",
    "X32n0619_005:0445b08": "隱而入也。為諸眾生。倒駕慈航。逆流而出。應身世",
    "X32n0619_005:0445b09": "間。出而現也。如大雲起。提喻帖合。雲者無私成事。",
    "X32n0619_005:0445b10": "住止不定。喻如來不生不滅。又覆陰義。大慈現身。",
    "X32n0619_005:0445b11": "覆育一切眾生。又法身如空。應身如雲。此合身意",
    "X32n0619_005:0445b12": "二密。以大音聲者。舉佛口密。合雲有聲。普遍天人",
    "X32n0619_005:0445b13": "等。別舉三善道稟口密之益。即三乘根性。三十子",
    "X32n0619_005:0445b14": "別稟聲益。如彼一句。合雲有聲。遍覆一句。通舉皆",
    "X32n0619_005:0445b15": "是佛子。俱稟口密之益也。△二合澍雨喻。分三。先",
    "X32n0619_005:0445b16": "唱號令知。",
    "X32n0619_005:0445b17": "於大眾中而唱是言(至)天人師佛世尊。",
    "X32n0619_005:0445b18": "先唱十號。令眾知歸。我是之言。非自伐也。以佛出",
    "X32n0619_005:0445b19": "世。九十六種各興異端。今於眾中唱名。令人知所",
    "X32n0619_005:0445b20": "崇重故也。△二弘誓知見。",
    "X32n0619_005:0445b21": "未度者令度未解者令解(至)開道者說道者。",
    "X32n0619_005:0445b22": "此四弘度生知見不謬也。弘誓本成慈悲。慈悲既",
    "X32n0619_005:0445b23": "緣苦樂。弘誓亦約四諦而論。若見苦諦。逼迫悽慘。",
    "X32n0619_005:0445b24": "楚毒辛酸。緣此起誓。故云未度苦者令度苦。即眾",
    "X32n0619_005:0445c01": "生無邊誓願度也。若見集諦。顛倒流轉。迷惑繫縛",
    "X32n0619_005:0445c02": "生死無涯。甚可哀傷。緣此起誓。故云未解集者令",
    "X32n0619_005:0445c03": "解集。即煩惱無邊誓願斷也。清淨之道。眾生不識。",
    "X32n0619_005:0445c04": "行此道者。能出生死至安樂地。欲示眾生安立此",
    "X32n0619_005:0445c05": "道。故云未安道品者令安道品。即法門無量誓願",
    "X32n0619_005:0445c06": "學也。滅煩惱處名為涅槃。子果縛斷。獲二涅槃。緣",
    "X32n0619_005:0445c07": "此起誓。故云未證滅諦者令證滅諦涅槃。即佛道",
    "X32n0619_005:0445c08": "無上誓願成也。今世二句。三達洞照也。宿命達過",
    "X32n0619_005:0445c09": "去。天眼達未來。漏盡達現在。亦名三明。一切知者。",
    "X32n0619_005:0445c10": "具足三智也。一切見者。具足五眼也。知道三句。三",
    "X32n0619_005:0445c11": "業隨智慧行也。知道謂意不護。開道謂身不護。說",
    "X32n0619_005:0445c12": "道謂口不護。良以如來三業常與智俱。則無有失。",
    "X32n0619_005:0445c13": "故不須護也。道指一乘。由意證知此道。故能現形",
    "X32n0619_005:0445c14": "開顯。語言宣說也。△三召機來聽。",
    "X32n0619_005:0445c15": "汝等天人阿修羅眾皆應到此為聽法故。",
    "X32n0619_005:0445c16": "六道眾生。均在悲化之內。勸三善道應來聽者。聞",
    "X32n0619_005:0445c17": "法易故。又成道音聲。遍聞三界。大通光明。遠照十",
    "X32n0619_005:0445c18": "方。皆召機來聽意也。△三合土地喻。",
    "X32n0619_005:0445c19": "爾時無數千萬億種眾生來至佛所而聽法。",
    "X32n0619_005:0445c20": "眾生來者。感應道交故。他方大士不遠而來。此土",
    "X32n0619_005:0445c21": "天人隨緣而至。如雲龍風虎之狀。△四合卉木喻。",
    "X32n0619_005:0445c22": "如來於時觀是眾生諸根利鈍精進懈怠。",
    "X32n0619_005:0445c23": "上喻中有卉木差別大小不同。今合中明五乘根",
    "X32n0619_005:0445c24": "有利鈍。行有勤怠。正是習因淺深。與卉木義同也。",
    "X32n0619_005:0446a01": "於時者觀機時也。若論最初。即鹿苑說小之時。若",
    "X32n0619_005:0446a02": "論中間。處處得論於時。利鈍者。三途因惡果苦。不",
    "X32n0619_005:0446a03": "能受道。為鈍。七方便人聞教得益。為利。別譯三途",
    "X32n0619_005:0446a04": "受報窮劫。鈍也。人天聰明睿智。利也。人天但受果",
    "X32n0619_005:0446a05": "報。不肎受道為鈍。三乘根性。斷惑出界為利。精進",
    "X32n0619_005:0446a06": "懈怠者。三途放逸為怠。人天五戒十善為進。人天",
    "X32n0619_005:0446a07": "不厭苦為怠。二乘怖畏無常為進。二乘貪證不求",
    "X32n0619_005:0446a08": "佛果為怠。菩薩志求佛道為精進也。△五合受潤",
    "X32n0619_005:0446a09": "喻。",
    "X32n0619_005:0446a10": "隨其所堪而為說法種種無量皆令歡喜快得善利。",
    "X32n0619_005:0446a11": "隨堪為說者。即是稱會五乘機宜而說也。如堪以",
    "X32n0619_005:0446a12": "人天為說戒善。堪以三乘為說諦緣六度等。歡喜",
    "X32n0619_005:0446a13": "善利者。即五乘各蒙法潤得益也。△六合增長",
    "X32n0619_005:0446a14": "喻。",
    "X32n0619_005:0446a15": "是諸眾生聞是法已(至)任力所能漸得入道。",
    "X32n0619_005:0446a16": "五乘眾生。各得聞法。各得增長。現世至受樂者。如",
    "X32n0619_005:0446a17": "三途聞法息苦停酸。即現世安隱也。或生人天中。",
    "X32n0619_005:0446a18": "即後生善處也。於人天中修道。即以道受樂也。人",
    "X32n0619_005:0446a19": "天聞法持戒。福德扶身。現世安隱也。天生天上。人",
    "X32n0619_005:0446a20": "生人間。或天人互生者。即後生善處也。生能悟解。",
    "X32n0619_005:0446a21": "即以道受樂也。二乘聞法得有餘涅槃。即現世安",
    "X32n0619_005:0446a22": "隱。生方便土。即後生善處。於彼聞經。即以道受樂。",
    "X32n0619_005:0446a23": "生身菩薩。聞盧舍那說法。得無生忍。即現世安隱。",
    "X32n0619_005:0446a24": "生實報土。即生善受樂。又現世至受樂者。習因感",
    "X32n0619_005:0446b01": "習果也。離諸障礙。即現世安隱。任力入道者。即後",
    "X32n0619_005:0446b02": "世以道受樂。亦是報因感報果也。又受樂釋安隱。",
    "X32n0619_005:0446b03": "聞法釋生善處。又既聞下結。二乘離煩惱障。菩薩",
    "X32n0619_005:0446b04": "離二障。人天離三惡障。五人於各法中。各入其道",
    "X32n0619_005:0446b05": "也。正合六喻竟。△二提喻帖合。",
    "X32n0619_005:0446b06": "如彼大雲雨於一切(至)具足蒙潤各得生長。",
    "X32n0619_005:0446b07": "大雲帖合形聲兩益。雨於一切。帖合澍雨。卉木藥",
    "X32n0619_005:0446b08": "艸。帖合受化眾生利鈍怠進。加其二句。帖合受潤",
    "X32n0619_005:0446b09": "得益。各得生長。帖合現世安隱等。土地義含。△二",
    "X32n0619_005:0446b10": "合無差別喻。分五。初無差別法。眾生蒙潤不知。",
    "X32n0619_005:0446b11": "如來說法一相一味(至)所得功德不自覺知。",
    "X32n0619_005:0446b12": "一相者。眾生之心同一真如。是一地也。一味者。一",
    "X32n0619_005:0446b13": "乘之法。同詮一理。是一雨也。昔於一實相方便開",
    "X32n0619_005:0446b14": "為七相。一乘法方便說為七教。佛知究竟終歸一",
    "X32n0619_005:0446b15": "相一味也。所謂下雙釋。解脫相者。無生死相也。離",
    "X32n0619_005:0446b16": "相者。無涅槃相也。滅相者。無相亦無相也。此是一",
    "X32n0619_005:0446b17": "相中三相。又解脫相者。無分段變易二邊業縛之",
    "X32n0619_005:0446b18": "相。離相者。得中道智慧。遠離二邊無所取著。滅相",
    "X32n0619_005:0446b19": "者。二邊因滅得有餘涅槃。二邊果滅得無餘涅槃。",
    "X32n0619_005:0446b20": "此是一味中三相。又法法皆如。同一相也。物物皆",
    "X32n0619_005:0446b21": "洽。同一味也。眾生沾法雨而超纏縛。即此一相一",
    "X32n0619_005:0446b22": "味之法名解脫相。沾法雨而離因緣。即此一相一",
    "X32n0619_005:0446b23": "味之法名離相。沾法雨而得寂滅。即此一相一味",
    "X32n0619_005:0446b24": "之法名滅相。名雖有三。究竟皆至一切種智。所謂",
    "X32n0619_005:0446c01": "終則得為一切智果也。大經云。譬如眾水皆是一",
    "X32n0619_005:0446c02": "味。隨器異故。水有差別。如來說法唯是一味。隨眾",
    "X32n0619_005:0446c03": "生心地器異。故有無量差別。此如來觀知一切諸",
    "X32n0619_005:0446c04": "法之所歸趣者此也。其有下。明眾生不知。正合上",
    "X32n0619_005:0446c05": "艸木差別。眾生舉不知之人也。法乃一音之法也。",
    "X32n0619_005:0446c06": "若持誦等。正明不知。葢持誦不同。修行亦異。人天",
    "X32n0619_005:0446c07": "作戒善之解。三乘作諦緣六度之解。解既不同。即",
    "X32n0619_005:0446c08": "是差別。所得功德不自覺知者。明五人各稟教益。",
    "X32n0619_005:0446c09": "不知佛是一音無差別教。是不知實。亦不知七方",
    "X32n0619_005:0446c10": "便人各執己解為實。是不知權。故云不自覺知。△",
    "X32n0619_005:0446c11": "二唯有如來如實知之。",
    "X32n0619_005:0446c12": "所以者何唯有如來(至)如實見之明了無礙。",
    "X32n0619_005:0446c13": "唯有下。約四法知。過去因為種。現在形貌為相。主",
    "X32n0619_005:0446c14": "質名體。自分不改名性。種相體性。五乘各論。五乘",
    "X32n0619_005:0446c15": "各異。即是差別。如來能知。同是一種一相一體一",
    "X32n0619_005:0446c16": "性。即無差別。如來亦能知。差即無差。無差即差。如",
    "X32n0619_005:0446c17": "來亦能知。念何事下。約三法知。念思修。即三慧。明",
    "X32n0619_005:0446c18": "記不忘曰念。意沉默想曰思。篤行無怠曰修。何事",
    "X32n0619_005:0446c19": "者。是所稟之教。如小根念人天之事。中根念二乘",
    "X32n0619_005:0446c20": "之事。上根念菩薩之事。思修亦然。云何者。有操修",
    "X32n0619_005:0446c21": "之功。如小根以五戒十善法而念。中根以四諦因",
    "X32n0619_005:0446c22": "緣法而念。上根以六度法而念。思修亦然。以何法",
    "X32n0619_005:0446c23": "者。謂用何因緣也。如念人天者。以福報因緣而念。",
    "X32n0619_005:0446c24": "念二乘者。以懼苦求樂之因緣而念。念菩薩者。以",
    "X32n0619_005:0447a01": "自利利他之因緣而念也。思修亦然。三根三慧即",
    "X32n0619_005:0447a02": "差別。若入圓妙三慧。即無差別。以何法得下。約二",
    "X32n0619_005:0447a03": "法知。以何法即是因。得何法即是果。如戒善因人",
    "X32n0619_005:0447a04": "天果。諦緣度因三乘果。五乘之因。各得其果。即是",
    "X32n0619_005:0447a05": "差別。眾生諸佛。一如無二如。即無差別。眾法住下。",
    "X32n0619_005:0447a06": "約一法知。七方便住於七位。故言種種之地。此即",
    "X32n0619_005:0447a07": "差別。如來如實佛眼見之。明了無礙。如眾流入海。",
    "X32n0619_005:0447a08": "失於本味。則無差別。隨他意語。以智方便而演說",
    "X32n0619_005:0447a09": "之。則如來能知差別。其所說法。皆悉到於一切智",
    "X32n0619_005:0447a10": "地。則如來能知無差別。△三舉喻帖合眾生不知。",
    "X32n0619_005:0447a11": "如彼卉木叢林諸藥艸等而不自知上中下性。",
    "X32n0619_005:0447a12": "所謂眾生聞法修行。所得功德不自覺知也。如天",
    "X32n0619_005:0447a13": "地之產百嘉。雨露之滋眾卉。自生自遂。孰能知之。",
    "X32n0619_005:0447a14": "△四牒前結釋如來能知。",
    "X32n0619_005:0447a15": "如來知是一相一味之法(至)終歸於空。",
    "X32n0619_005:0447a16": "一相一味之法。為緣分別。解離滅等。一為無量也。",
    "X32n0619_005:0447a17": "究竟等歸空。無量為一也。此是牒前重釋無差別",
    "X32n0619_005:0447a18": "之義。一相一味。解脫離滅。若是二乘法體。猶是差",
    "X32n0619_005:0447a19": "別言宣。今作大乘究竟涅槃。終歸於空。即無差別。",
    "X32n0619_005:0447a20": "究竟一句。結上諸句。非是二乘有餘。乃是究竟大",
    "X32n0619_005:0447a21": "涅槃也。常寂一句。結上諸句。非是小乘寂滅。乃是",
    "X32n0619_005:0447a22": "常住寂滅。前云常自寂滅相。即此義也。終歸一句。",
    "X32n0619_005:0447a23": "顯非灰斷之空。乃中道了義第一義空也。△五釋",
    "X32n0619_005:0447a24": "疑。",
    "X32n0619_005:0447b01": "佛知是已觀眾生心欲(至)不即為說一切種智。",
    "X32n0619_005:0447b02": "恐疑云。佛既知始末是一。何不鹿苑即為說實。釋",
    "X32n0619_005:0447b03": "云。佛知是實。因觀眾生心欲。隨三悉檀而將之護",
    "X32n0619_005:0447b04": "之。將護二字。正是如來抑之在懷。捨己從人。恐其",
    "X32n0619_005:0447b05": "誹謗。將導護惜。故不即為說一切種智也。上述成",
    "X32n0619_005:0447b06": "開三顯一已竟。△次復宗稱歎。",
    "X32n0619_005:0447b07": "汝等迦葉甚為希有(至)隨宜說法難解難知。",
    "X32n0619_005:0447b08": "前明如來無量功德。億劫說不能盡。恐人疑四子",
    "X32n0619_005:0447b09": "領解。何必是實。當知前約佛恩普被。猶如雲雨。靡",
    "X32n0619_005:0447b10": "不覆潤。佛恩普載。猶如大地。靡不生成。豈但為一",
    "X32n0619_005:0447b11": "方一機而已哉。故云說不能盡。上來廣明一音冥",
    "X32n0619_005:0447b12": "化。澤被無疆已竟。到此故佛歎述。雖未及究竟佛",
    "X32n0619_005:0447b13": "地。且領五時權實。開佛知見。分證佛果。亦誠不虗",
    "X32n0619_005:0447b14": "兼欲引發下根。令同得悟。故云汝等希有。二乘以",
    "X32n0619_005:0447b15": "無為正位。捨證入實。故云甚為希有。能知隨宜說",
    "X32n0619_005:0447b16": "法。述其能領開三。能信能受。述其能領顯實。所以",
    "X32n0619_005:0447b17": "下釋成佛。於一道隨宜說三。深玄難解難知。而汝",
    "X32n0619_005:0447b18": "等能信能受。故歎希有也。長行竟。△二偈頌。有五",
    "X32n0619_005:0447b19": "十四行半。分二。先四行頌上法說。次五十行半。頌",
    "X32n0619_005:0447b20": "喻說。初又二。先半行。頌法王不虗。",
    "X32n0619_005:0447b21": "爾時世尊欲重宣此義而說偈言。",
    "X32n0619_005:0447b22": "破有法王出現世間。",
    "X32n0619_005:0447b23": "因果不亡為有。二十五王三昧。破二十五有。如來",
    "X32n0619_005:0447b24": "已破此有。為法中王。故云破有法王。△次三行半。",
    "X32n0619_005:0447c01": "頌開權實。",
    "X32n0619_005:0447c02": "隨眾生欲種種說法(至)以種種緣令得正見。",
    "X32n0619_005:0447c03": "隨眾生二句。開權也。隨其欲樂方便說三。如來下",
    "X32n0619_005:0447c04": "顯實。功高十地。德邁三賢。非尊重而何。甚深無量。",
    "X32n0619_005:0447c05": "橫竪莫窮。非深遠而何。深鑑小機。知其未堪。不輕",
    "X32n0619_005:0447c06": "所說。是故四十餘年。默而不說。今大機既發。方為",
    "X32n0619_005:0447c07": "說之。何故久默而不說耶。當知有智若聞。能信能",
    "X32n0619_005:0447c08": "解。其柰無智疑悔。悔則謗。謗則墮苦而永失矣。是",
    "X32n0619_005:0447c09": "故下。頌上到一切智地。如來隨種種緣。說種種教。",
    "X32n0619_005:0447c10": "悉為令得大乘知見也。此中破有對治。隨欲世界。",
    "X32n0619_005:0447c11": "久默為人。正見第一義也。△次五十行半。頌喻說。",
    "X32n0619_005:0447c12": "分二。初十行半。頌上喻說。二四十行。頌法合。初又",
    "X32n0619_005:0447c13": "二。初九行半頌有差別。二一行頌無差別。初九行",
    "X32n0619_005:0447c14": "半分六。初三行。頌密雲喻。",
    "X32n0619_005:0447c15": "迦葉當知譬如大雲(至)靉靆垂布如可承攬。",
    "X32n0619_005:0447c16": "雲喻應身。應身隨智慧行。故為慧雲。能具十二部",
    "X32n0619_005:0447c17": "經法。故云含潤。身放大光如電躍。口震四辯如雷",
    "X32n0619_005:0447c18": "聲。聞法歡喜。故言悅豫。九十五種邪見不現。故言",
    "X32n0619_005:0447c19": "揜蔽。除心地九十八種見思熱惱。如地清涼。應身",
    "X32n0619_005:0447c20": "現世。似同三有。有心往取。實不可得。故云如可承",
    "X32n0619_005:0447c21": "攬。△二一行頌澍雨喻。",
    "X32n0619_005:0447c22": "其雨普等四方俱下流澍無量率土充洽。",
    "X32n0619_005:0447c23": "八音四辯。宣澍法雨。一時俱聞。故云四方俱下。凡",
    "X32n0619_005:0447c24": "有心者皆蒙利益。故曰率土充洽。△三一句頌土",
    "X32n0619_005:0448a01": "地喻。",
    "X32n0619_005:0448a02": "山川險谷。",
    "X32n0619_005:0448a03": "即七方便眾生五陰。今蒙法雨。身意柔軟。如山川",
    "X32n0619_005:0448a04": "土地得雨潤澤也。△四二句頌卉木喻。",
    "X32n0619_005:0448a05": "幽邃所生卉木藥艸。",
    "X32n0619_005:0448a06": "頌上眾生習因差別。喻眾生久遠習因。隱在陰界",
    "X32n0619_005:0448a07": "入內。故言幽邃。今蒙法雨。悉得開發。故言所生。△",
    "X32n0619_005:0448a08": "五二行三句頌受潤喻。",
    "X32n0619_005:0448a09": "大小諸樹百穀苗稼(至)艸木叢林隨分受潤。",
    "X32n0619_005:0448a10": "理物論云。糧者黍稷之總名。稻者粳糯之總名。菽",
    "X32n0619_005:0448a11": "者眾豆之總名。三各二十。共六十。蔬果之實。各二",
    "X32n0619_005:0448a12": "十。合為百穀。百穀總名曰五穀。謂麻黍稷麥豆也。",
    "X32n0619_005:0448a13": "取喻五乘能生百善。其實百善能生五乘也。甘蔗",
    "X32n0619_005:0448a14": "喻定。葡萄喻慧。乾地一句。喻未信者亦信也。其雲",
    "X32n0619_005:0448a15": "下。喻佛所說一相一味之法。三乘五性隨分受益",
    "X32n0619_005:0448a16": "也。△六二行頌增長喻。",
    "X32n0619_005:0448a17": "一切諸樹上中下等(至)一雨所及皆得鮮澤。",
    "X32n0619_005:0448a18": "小不過分。大不減少。五乘各得增長。故云皆得鮮",
    "X32n0619_005:0448a19": "澤。△二一行頌無差別喻。",
    "X32n0619_005:0448a20": "如其體相性分大小所潤是一而各滋茂。",
    "X32n0619_005:0448a21": "五乘體相。根性不同。如來法雨所潤是一。初二句",
    "X32n0619_005:0448a22": "頌所生所潤。次一句頌能潤。則是無差別也。各滋",
    "X32n0619_005:0448a23": "茂者。差別不自覺知也。△二四十行頌法合。分二。",
    "X32n0619_005:0448a24": "初三十五行。頌合有差別。二五行。頌合無差別。初",
    "X32n0619_005:0448b01": "有六。初一行。頌合密雲。",
    "X32n0619_005:0448b02": "佛亦如是出現於世譬如大雲普覆一切。",
    "X32n0619_005:0448b03": "初二句正合。次二句提喻帖合。△二八行半。頌合",
    "X32n0619_005:0448b04": "澍雨。又三。初三行。頌唱號令歸。",
    "X32n0619_005:0448b05": "既出於世為諸眾生(至)出於世間猶如大雲。",
    "X32n0619_005:0448b06": "諸法之實。長行所無。即一乘實相。方便權巧。分別",
    "X32n0619_005:0448b07": "演說。皆為此也。△二一行半。頌四弘度生。",
    "X32n0619_005:0448b08": "充潤一切枯槁眾生(至)世間之樂及涅槃樂。",
    "X32n0619_005:0448b09": "法雨滋潤枯槁眾生。皆令離苦。如五戒離三途苦。",
    "X32n0619_005:0448b10": "十善離人道苦。聲聞離三界無常苦。緣覺離從他",
    "X32n0619_005:0448b11": "聞法苦。菩薩離內無利智外無相好苦。既離苦已。",
    "X32n0619_005:0448b12": "皆得世出世間安隱快樂也。世間樂。人天也。出世",
    "X32n0619_005:0448b13": "間涅槃樂。三乘也。又五乘咸有世間之樂。皆令得",
    "X32n0619_005:0448b14": "涅槃第一之樂也。充潤二句。即度眾生。皆令一句。",
    "X32n0619_005:0448b15": "即斷煩惱。安隱一句。即學法門。及涅一句。即成佛",
    "X32n0619_005:0448b16": "道。△三四行。頌召機來聽。",
    "X32n0619_005:0448b17": "諸天人眾一心善聽(至)常為大乘而作因緣。",
    "X32n0619_005:0448b18": "初二行。召集人天等聽法也。身無上。相好莊嚴。口",
    "X32n0619_005:0448b19": "無上。具四無礙。意無上。俯察群機。故云無上尊。次",
    "X32n0619_005:0448b20": "為大眾下。能說人尊。故所說法妙。甘露乃不死之",
    "X32n0619_005:0448b21": "藥。妙法是真常之體。稱之為淨。以不染故也。甘露",
    "X32n0619_005:0448b22": "淨法。止得一味。乃解脫涅槃之味也。一味之法。以",
    "X32n0619_005:0448b23": "一妙音演暢。隨類得解。斯義即上解脫涅槃也。常",
    "X32n0619_005:0448b24": "為二句。申明非但。一時演暢斯義而已。乃於四十",
    "X32n0619_005:0448c01": "年中。雖說九部之法。常為大乘解脫涅槃而作因",
    "X32n0619_005:0448c02": "緣也。△三四行頌合土地。",
    "X32n0619_005:0448c03": "我觀一切普皆平等(至)充足世間如雨普潤。",
    "X32n0619_005:0448c04": "我觀二句。一性平等。無有四句。冤親平等。恒為二",
    "X32n0619_005:0448c05": "句。說法平等。如為二句。一多平等。常演下。久近平",
    "X32n0619_005:0448c06": "等。說法乃如來之能事。除此之外。皆為他事。去來",
    "X32n0619_005:0448c07": "坐立。即四威儀中。凡有機感。皆為說法。終不疲厭。",
    "X32n0619_005:0448c08": "若有彼此等。則有限礙疲厭。世尊視四生如一子。",
    "X32n0619_005:0448c09": "等三界以同仁。為七種眾生說法。如雨澍山川谿",
    "X32n0619_005:0448c10": "谷。平等普潤也。△四二行頌合卉木。",
    "X32n0619_005:0448c11": "貴賤上下持戒毀戒(至)等雨法雨而無懈倦。",
    "X32n0619_005:0448c12": "文具六對。貴為天子。賤為庶民。王民一對。上而諸",
    "X32n0619_005:0448c13": "天。下而人道。天人一對。持戒出家。毀戒在家。僧俗",
    "X32n0619_005:0448c14": "一對。菩薩纓絡嚴身。具足威儀。聲聞福德淺薄。不",
    "X32n0619_005:0448c15": "具威儀。三乘一對。正見內教。邪見外道。內外一對。",
    "X32n0619_005:0448c16": "根利者大乘。根鈍者小乘。大小一對。等雨者。其教",
    "X32n0619_005:0448c17": "無私。無懈者。誨人不倦。自貴賤至利鈍。五乘展轉",
    "X32n0619_005:0448c18": "論之。△五十一行頌合受潤。分三。初一行總明受",
    "X32n0619_005:0448c19": "潤。",
    "X32n0619_005:0448c20": "一切眾生聞我法者隨力所受住於諸地。",
    "X32n0619_005:0448c21": "五乘受解緣別。所證各異。故曰諸地。即下人天等。",
    "X32n0619_005:0448c22": "△二七行別明受潤。",
    "X32n0619_005:0448c23": "或處人天轉輪聖王(至)如是菩薩名為大樹。",
    "X32n0619_005:0448c24": "或處下一行。明小艸受潤。五戒處人道。加勝施處",
    "X32n0619_005:0449a01": "輪王。加十善處釋提。四禪處梵王。人天修戒善四",
    "X32n0619_005:0449a02": "禪八定等法。暫治三惡八苦之病。故喻小艸。治時",
    "X32n0619_005:0449a03": "疾而已。知無下二行。明中艸受潤。二乘俱有智斷。",
    "X32n0619_005:0449a04": "無漏即道品等法。修之能得小乘。但二乘諦緣之",
    "X32n0619_005:0449a05": "法。破人執之病。免三界苦。不能化他。乃喻中艸。求",
    "X32n0619_005:0449a06": "世下一行。明上艸受潤。權教菩薩。自信作佛。修六",
    "X32n0619_005:0449a07": "度行。自利利他。然皆住相。不稱性理。縱破法執。不",
    "X32n0619_005:0449a08": "能忘相。終不能治無明之病。但志求精進。勝於二",
    "X32n0619_005:0449a09": "乘。故喻上艸。六度中精進為最。大論云。施戒忍乃",
    "X32n0619_005:0449a10": "世間常法。欲修定慧。必須精進。今舉精進攝餘度",
    "X32n0619_005:0449a11": "也。又諸下一行半。明小樹受潤。佛所鍾愛。故稱佛",
    "X32n0619_005:0449a12": "子。有三賢四加之別。故云諸。位雖涉乎地前。心則",
    "X32n0619_005:0449a13": "專乎佛道。佛道雖多。不出四無量心為本。故曰常",
    "X32n0619_005:0449a14": "行慈悲。佛雖未記作佛。自知作佛無疑。此菩薩雖",
    "X32n0619_005:0449a15": "順性而修。二執齊破。未見法身。道用猶劣。廕化不",
    "X32n0619_005:0449a16": "廣。故喻小樹。安住下一行半。明大樹受潤。此菩薩",
    "X32n0619_005:0449a17": "分證實相。具不思議德用。住於神通。轉不退輪。於",
    "X32n0619_005:0449a18": "一念頃。能於十方開導利益一切眾生。故喻大樹。",
    "X32n0619_005:0449a19": "△三三行總結能潤所潤。",
    "X32n0619_005:0449a20": "佛平等說如一味雨(至)於佛智慧如海一滴。",
    "X32n0619_005:0449a21": "佛平等說。能潤也。所稟各異。所潤也。佛以下。顯功",
    "X32n0619_005:0449a22": "德智慧。如大海無際。以此喻種種演說。如海一滴",
    "X32n0619_005:0449a23": "耳。正是前文說不能盡之意。△六八行半。頌合增",
    "X32n0619_005:0449a24": "長喻。分二。先二行。總頌增長。",
    "X32n0619_005:0449b01": "我雨法雨充滿世間(至)隨其大小漸增茂好。",
    "X32n0619_005:0449b02": "法本一味。修之不同。故有差別。如彼下。舉喻帖釋。",
    "X32n0619_005:0449b03": "△次六行半。別頌增長。",
    "X32n0619_005:0449b04": "諸佛之法常以一味(至)是名大樹而得增長。",
    "X32n0619_005:0449b05": "先明法一機異。普得具足。即現世安隱。修行得果。",
    "X32n0619_005:0449b06": "即後生受樂也。聲聞若不值佛。此身未必無後。由",
    "X32n0619_005:0449b07": "見佛故。成最後身。果縛尚存。聞法得果。是中上增",
    "X32n0619_005:0449b08": "長。菩薩智慧堅固。了三界如幻。求最上佛果。是小",
    "X32n0619_005:0449b09": "樹增長。住禪得通。聞法歡喜。是大樹增長。此文似",
    "X32n0619_005:0449b10": "有缺略。缺少小艸增長。略則無權進實。理應人天",
    "X32n0619_005:0449b11": "漸進三乘。三乘漸入一乘。由實至究竟。三艸二木。",
    "X32n0619_005:0449b12": "各有勝進。方盡會權歸實之旨。上頌合有差別竟。",
    "X32n0619_005:0449b13": "△二五行頌合無差別。",
    "X32n0619_005:0449b14": "如是迦葉佛所說法(至)漸漸修學悉當成佛。",
    "X32n0619_005:0449b15": "大雲一味。無差別也。各得成實。有差別也。以華喻",
    "X32n0619_005:0449b16": "人。故云人華。當知下。明開權顯實。非滅度者。未度",
    "X32n0619_005:0449b17": "變易也。獨言二乘者。為保證心強故。人天不計果",
    "X32n0619_005:0449b18": "為涅槃。菩薩不於中間取證。故但言二乘耳。道因",
    "X32n0619_005:0449b19": "也。菩薩之道。須斷通惑。二乘亦斷此惑。故云是菩",
    "X32n0619_005:0449b20": "薩道。二乘智斷。既是菩薩之因。豈宜執為果耶。故",
    "X32n0619_005:0449b21": "斥之是菩薩道。更令修習。方得成佛。大二乘行業。",
    "X32n0619_005:0449b22": "不異菩薩。但發心有異。如不龜之藥。浣者用之。但",
    "X32n0619_005:0449b23": "充衣食。士者用之。則食封邑。豈藥有差別哉。的實",
    "X32n0619_005:0449b24": "而論。不但二乘之行。不異菩薩。一切人天善業。皆",
    "X32n0619_005:0449c01": "菩薩行。豈必高巖入定。虎口亡身者乎。修學者。勸",
    "X32n0619_005:0449c02": "修實相之因。成佛者。授其實相之果也。上如來述",
    "X32n0619_005:0449c03": "成已竟。",
    "X32n0619_005:0449c04": "妙法蓮華經授記品第六",
    "X32n0619_005:0449c05": "梵語和伽羅。此云授記。即讖語也。讖騐也。今生授",
    "X32n0619_005:0449c06": "記。取騐於當來故。聖言說與曰授。果與心期曰記。",
    "X32n0619_005:0449c07": "以諸子雖信作佛。不蒙一言印許。終滯猶豫。既授",
    "X32n0619_005:0449c08": "之後。則全身擔荷。銘心自辦也。又諸經或破授記",
    "X32n0619_005:0449c09": "如淨名云。汝彌勒。為從如生得記。為從如滅得記。",
    "X32n0619_005:0449c10": "如無生滅。則知無記。思益云。願不聞記名。大品云。",
    "X32n0619_005:0449c11": "授記是戲論法。今經云何。答。若見有記記人。此見",
    "X32n0619_005:0449c12": "須破。若菩薩誓記。此須與記。若世諦故記。第一義",
    "X32n0619_005:0449c13": "中無有是事。今經記有多種。若通記。如法師品。聞",
    "X32n0619_005:0449c14": "此經一偈一句。乃至一念隨喜者。我皆與授記等。",
    "X32n0619_005:0449c15": "若別記。如三周授三根等。若正因記。如不輕云。我",
    "X32n0619_005:0449c16": "不敢輕於汝等。若緣因記。如法師品。以華香十種",
    "X32n0619_005:0449c17": "供養。當知此人是大菩薩成就菩提。若了因記。如",
    "X32n0619_005:0449c18": "三周授記。若遲記如聲聞。速記如龍女。佛記如此",
    "X32n0619_005:0449c19": "文。菩薩記如不輕。又他經但記菩薩。不記二乘。但",
    "X32n0619_005:0449c20": "記善不記惡。但記男不記女。但記人不記畜。今經",
    "X32n0619_005:0449c21": "皆記。亦云受記。今從佛授與得名。故云授記。又當",
    "X32n0619_005:0449c22": "知開佛知見。成自性佛。以心印心。名為授記。授為",
    "X32n0619_005:0449c23": "授道。記為記事。道無涯際。非師無由發生。事雖夢",
    "X32n0619_005:0449c24": "幻。非記無由起信。是則由道而祿生。由祿而顯道",
    "X32n0619_005:0450a01": "也。△四授四子記。分二。初正與中根授劫國莊嚴",
    "X32n0619_005:0450a02": "記。二許為下根作宿世因緣說。初又二。初授迦葉",
    "X32n0619_005:0450a03": "記。二授三子記。初有長行偈頌。長行分五。初行因。",
    "X32n0619_005:0450a04": "爾時世尊說是偈已(至)廣宣諸佛無量大法。",
    "X32n0619_005:0450a05": "諸授記中。奉佛多少不同。隨其願力也。事佛功行",
    "X32n0619_005:0450a06": "不同。隨其才力也。成佛果號不同。隨其因行也。告",
    "X32n0619_005:0450a07": "大眾者。取證也。奉覲等。外託勝緣。具足諸佛無量",
    "X32n0619_005:0450a08": "福德也。廣宣等。內積勝因。成就諸佛甚深智慧也。",
    "X32n0619_005:0450a09": "因緣雙勝。福慧二嚴。方得成佛。宣大法者。法師行",
    "X32n0619_005:0450a10": "菩薩道也。△二得果。",
    "X32n0619_005:0450a11": "於最後身得成為佛(至)天人師佛世尊。",
    "X32n0619_005:0450a12": "最後身二義。一聲聞此身已盡。不受後有。名最後",
    "X32n0619_005:0450a13": "身。二等覺後心。金剛喻定。無明斷盡。異熟識空。名",
    "X32n0619_005:0450a14": "最後身。今是後義。別號光明者。因中然燈續明。紫",
    "X32n0619_005:0450a15": "金塗佛。世世生生。身常金色。故為羅漢時名飲光。",
    "X32n0619_005:0450a16": "成佛時號光明。由說法化生。自利利他。如日光明",
    "X32n0619_005:0450a17": "破一切暗也。△三劫國。",
    "X32n0619_005:0450a18": "國名光德劫名大莊嚴。",
    "X32n0619_005:0450a19": "國屬地理。劫屬天時。皆類其因行。依正不出二儀",
    "X32n0619_005:0450a20": "也。光德者。所出皆智人故。莊嚴者。依正皆美勝故。",
    "X32n0619_005:0450a21": "△四壽命正像。",
    "X32n0619_005:0450a22": "佛壽十二小劫(至)像法亦住二十小劫。",
    "X32n0619_005:0450a23": "淨法界身。本無出沒。然住十二劫者。隨大悲願力",
    "X32n0619_005:0450a24": "而示現耳。正像之法。二十劫而滅者。隨眾生機感",
    "X32n0619_005:0450b01": "而隆替耳。法性佛身。固無加損於其間也。△五國",
    "X32n0619_005:0450b02": "淨眷屬。",
    "X32n0619_005:0450b03": "國界嚴飾無諸穢惡(至)雖有魔及魔民皆護佛法。",
    "X32n0619_005:0450b04": "國土淨者。皆由平等淨心之所感也。瓦礫荊棘。雜",
    "X32n0619_005:0450b05": "心感也。便利不淨。染心感也。坑坎堆阜。諂曲心感",
    "X32n0619_005:0450b06": "也。諸佛無雜染諂曲。故國界嚴飾無諸穢惡。唯修",
    "X32n0619_005:0450b07": "清淨妙行。故其土平正寶華周遍。淨名曰。隨其心",
    "X32n0619_005:0450b08": "淨則佛土淨。隨其心淨則一切功德淨。此其證也。",
    "X32n0619_005:0450b09": "其國下。眷屬眾多。魔護佛法。大權示現。行於非道。",
    "X32n0619_005:0450b10": "通達佛道。皆為外護眷屬。又因行抖擻。故果不惹",
    "X32n0619_005:0450b11": "魔事也。此飲光未來成佛一大事因緣。佛一一授",
    "X32n0619_005:0450b12": "之。尊者一一記之矣。△二偈頌。有十二行半。分五。",
    "X32n0619_005:0450b13": "初四行頌行因。",
    "X32n0619_005:0450b14": "爾時世尊欲重宣此義而說偈言。",
    "X32n0619_005:0450b15": "告諸比丘我以佛眼(至)修習一切無上之慧。",
    "X32n0619_005:0450b16": "告諸下。明劫數。而於下頌覲佛植福。為佛下。頌宣",
    "X32n0619_005:0450b17": "法修慧。梵行全攝六度。△二半行頌得果。",
    "X32n0619_005:0450b18": "於最後身得成為佛。",
    "X32n0619_005:0450b19": "△三六行頌國淨眷屬。",
    "X32n0619_005:0450b20": "其土清淨琉璃為地(至)乃以天眼不能數知。",
    "X32n0619_005:0450b21": "劫國不頌。文中先國淨。次眷屬。其心一句。言慈悲",
    "X32n0619_005:0450b22": "之至也。逮大一句。言應化不測也。不為而應。不慮",
    "X32n0619_005:0450b23": "而遍。異於小聖。故云大神通也。無漏後身。即聲聞",
    "X32n0619_005:0450b24": "果體。法王之子。即大心聲聞。亦得授記紹隆佛種",
    "X32n0619_005:0450c01": "故。乃以二句。極言眾多。△四一行半頌壽命正像。",
    "X32n0619_005:0450c02": "其佛當壽十二小劫(至)像法亦住二十小劫。",
    "X32n0619_005:0450c03": "△五半行總結。",
    "X32n0619_005:0450c04": "光明世尊其事如是。",
    "X32n0619_005:0450c05": "△二授三子記。分二。初三子請記。二如來與記。初",
    "X32n0619_005:0450c06": "又四。初請記。",
    "X32n0619_005:0450c07": "爾時大目犍連須菩提(至)即共同聲而說偈言。",
    "X32n0619_005:0450c08": "大雄猛世尊諸釋之法王(至)除熱得清涼。",
    "X32n0619_005:0450c09": "悚慄者。驚懼不安之貌。摹三聖希記之狀。意謂我",
    "X32n0619_005:0450c10": "等同陳窮子一喻。何故授彼記而未及於我。故皆",
    "X32n0619_005:0450c11": "悚慄不安也。若知我下。意謂法喻二說。皆賜我等",
    "X32n0619_005:0450c12": "聲聞作佛之語。今授記中而不唱我名。莫不心懷",
    "X32n0619_005:0450c13": "熱惱。若如來證知我等深心。見為稱名授記。何異",
    "X32n0619_005:0450c14": "甘露灑心。頓合肺腑清涼也。△二說喻。",
    "X32n0619_005:0450c15": "如從饑國來忽遇大王膳(至)然後乃敢食。",
    "X32n0619_005:0450c16": "此喻出自疑懼也。正如有人從饑國來。忽值大王",
    "X32n0619_005:0450c17": "賜宴之時。雖珍羞盈席。寶饌滿前。不得王命。稱名",
    "X32n0619_005:0450c18": "宣召。不敢受食。若得綸音宣召。乃敢受耳。△三法",
    "X32n0619_005:0450c19": "合。",
    "X32n0619_005:0450c20": "我等亦如是每惟小乘過(至)爾乃快安樂。",
    "X32n0619_005:0450c21": "不知二句。合饑人思食也。雖聞下。未得唱名授記。",
    "X32n0619_005:0450c22": "不知名號劫國何等。心中憂懼。未敢擔荷。如逢王",
    "X32n0619_005:0450c23": "膳不名不召。故不敢食也。若蒙二句。合上若復二",
    "X32n0619_005:0450c24": "句。△四總結。",
    "X32n0619_005:0451a01": "大雄猛世尊常欲安世間願賜我等記如饑須教食。",
    "X32n0619_005:0451a02": "世尊說法。安隱世間一切眾生。況我等心懷悚慄。",
    "X32n0619_005:0451a03": "安有不安隱者乎。三聖說喻懇切。希記之誠如是。",
    "X32n0619_005:0451a04": "△二如來與記。分三。初授須菩提記。有長行偈頌。",
    "X32n0619_005:0451a05": "長行分四。初行因。",
    "X32n0619_005:0451a06": "爾時世尊知諸大弟子(至)當修梵行具菩薩道。",
    "X32n0619_005:0451a07": "那由他。萬億也。即十大數中姟數。供養二句。植福",
    "X32n0619_005:0451a08": "之廣也。常修二句。修慧之深也。梵行舉一攝五。聖",
    "X32n0619_005:0451a09": "天嬰病。稱性無染總名梵行。修證圓滿。故云具菩",
    "X32n0619_005:0451a10": "薩道。△二得果。",
    "X32n0619_005:0451a11": "於最後身得成為佛(至)天人師佛世尊。",
    "X32n0619_005:0451a12": "因中心得無礙。憶念受生。如恒河沙。在母胎中。即",
    "X32n0619_005:0451a13": "知空寂。因修空行。而果號名相者。因遣名相。果即",
    "X32n0619_005:0451a14": "名相。相即德相。證無名之名。非相之相。名實不乖",
    "X32n0619_005:0451a15": "也。△三劫國嚴淨。",
    "X32n0619_005:0451a16": "劫名有寶國名寶生(至)無數千萬億那由他。",
    "X32n0619_005:0451a17": "有寶寶生者。以初生時寶藏皆空。七日又現。今證",
    "X32n0619_005:0451a18": "果時。劫國亦其義也。華樹臺閣。皆寶成者。應劫國",
    "X32n0619_005:0451a19": "之名也。所化人民。亦處寶臺者。享化主之福也。聲",
    "X32n0619_005:0451a20": "聞下。眷屬多也。△四壽命正像。",
    "X32n0619_005:0451a21": "佛壽十二小劫(至)度脫無量菩薩及聲聞眾。",
    "X32n0619_005:0451a22": "處空者。第一義空也。因空悟解。不離本行。故行道",
    "X32n0619_005:0451a23": "說法。常處虗空。所度之眾。亦使由空而證實也。△",
    "X32n0619_005:0451a24": "二偈頌。有十二行分。分四。初一行誡聽。",
    "X32n0619_005:0451b01": "爾時世尊欲重宣此義而說偈言。",
    "X32n0619_005:0451b02": "諸比丘眾今告汝等皆當一心聽我所說。",
    "X32n0619_005:0451b03": "△二三行頌行因得果。",
    "X32n0619_005:0451b04": "我大弟子須菩提者(至)端正姝妙猶如寶山。",
    "X32n0619_005:0451b05": "空生道德功行。疑若亞聖。而記果猶當供若干佛",
    "X32n0619_005:0451b06": "等者。為小乘但念無相不修大行。雖經多劫不成",
    "X32n0619_005:0451b07": "正覺故。須發大心。具大道。然後成佛也。△三六行",
    "X32n0619_005:0451b08": "半頌劫國嚴淨。",
    "X32n0619_005:0451b09": "其佛國土嚴淨第一(至)皆共合掌聽受佛語。",
    "X32n0619_005:0451b10": "其佛下。依報嚴淨。無不愛樂也。其佛法中等。眷屬",
    "X32n0619_005:0451b11": "利根。各具威德也。國以菩薩為莊嚴者。菩薩說法",
    "X32n0619_005:0451b12": "度生。移風易俗。足為國家觀光。非莊嚴何哉。縱任",
    "X32n0619_005:0451b13": "無礙。塵累不拘。曰解脫。一內有色觀外有色解脫。",
    "X32n0619_005:0451b14": "二內無色觀外有色解脫。三淨解脫。四空無邊解",
    "X32n0619_005:0451b15": "脫。五識無邊解脫。六無所有處解脫。七非非想處",
    "X32n0619_005:0451b16": "解脫。八滅受想處解脫。其佛下。由神通力處空說",
    "X32n0619_005:0451b17": "法也。諸天下。皆篤信樂善。無薄惡俗也。△四一行",
    "X32n0619_005:0451b18": "半頌壽命正像。",
    "X32n0619_005:0451b19": "其佛當壽十二小劫(至)像法亦住二十小劫。",
    "X32n0619_005:0451b20": "△二授迦旃延記。有長行偈頌。長行分四。初行因。",
    "X32n0619_005:0451b21": "爾時世尊復告諸比丘眾(至)具菩薩道。",
    "X32n0619_005:0451b22": "由旬亦云踰繕那。此云限量。大論云。由旬有三。大",
    "X32n0619_005:0451b23": "者八十里。中者六十里。下者四十里。文中先供八",
    "X32n0619_005:0451b24": "千億佛。各起塔供養。後復供二萬億佛。亦起塔供",
    "X32n0619_005:0451c01": "養。具菩薩道。因行圓滿也。要知文飾談鋒似箭。辯",
    "X32n0619_005:0451c02": "口如河。供如是之多佛。起如是之塔廟。種種供養",
    "X32n0619_005:0451c03": "舍利肖像。方得福慧並隆。今之具縛凡夫。纔得一",
    "X32n0619_005:0451c04": "知半解。一行未修。一佛未事。端居無事。欲續佛道。",
    "X32n0619_005:0451c05": "難矣哉。△二得果。",
    "X32n0619_005:0451c06": "當得作佛號曰閻浮那提金光(至)天人師佛世尊。",
    "X32n0619_005:0451c07": "因中別行。勤掃佛殿。為羅漢時名曰文飾。成佛時",
    "X32n0619_005:0451c08": "號閻浮等。此云勝金。取其破盡妄惑。深證法身。其",
    "X32n0619_005:0451c09": "猶出鑛精金。光色不變故。又金乃眾寶之首。喻佛",
    "X32n0619_005:0451c10": "為群聖之尊故。△三國淨眷屬。",
    "X32n0619_005:0451c11": "其土平正玻瓈為地(至)無量萬億莊嚴其國。",
    "X32n0619_005:0451c12": "文中先明依報嚴淨。次明眷屬純善。此中無劫國",
    "X32n0619_005:0451c13": "名者。或譯人遺失也。△四壽命正像。",
    "X32n0619_005:0451c14": "佛壽十二小劫(至)像法亦住二十小劫。",
    "X32n0619_005:0451c15": "△二偈頌。有七行。分三。初一行誡聽。",
    "X32n0619_005:0451c16": "爾時世尊欲重宣此義而說偈言。",
    "X32n0619_005:0451c17": "諸比丘眾皆一心聽如我所說真實無異。",
    "X32n0619_005:0451c18": "△二二行三句。頌行因得果。",
    "X32n0619_005:0451c19": "是迦旃延當以種種(至)得佛智慧成等正覺。",
    "X32n0619_005:0451c20": "△三三行一句。頌國淨眷屬。",
    "X32n0619_005:0451c21": "國土清淨度脫無量(至)無量無數莊嚴其國。",
    "X32n0619_005:0451c22": "斷一切有者。謂其佛所化。雖有三乘五性。究竟皆",
    "X32n0619_005:0451c23": "歸一切種智。至於理極情忘。纖塵不立也。亦即二",
    "X32n0619_005:0451c24": "十五有也。壽命正像。略而不頌。△三授目連記。有",
    "X32n0619_005:0452a01": "長行偈頌。長行分五。初行因。",
    "X32n0619_005:0452a02": "爾時世尊復告大眾(至)二百萬億諸佛亦復如是。",
    "X32n0619_005:0452a03": "文中先供八千佛滅後起塔供養。後復供二百萬",
    "X32n0619_005:0452a04": "億佛。亦復起塔供養。△二得果。",
    "X32n0619_005:0452a05": "當得成佛號曰多摩羅跋(至)天人師佛世尊。",
    "X32n0619_005:0452a06": "因中神通第一。果時號多摩等者。此云性無垢香",
    "X32n0619_005:0452a07": "也。以香不離此而至彼。通不捨因而成緣。諸聖成",
    "X32n0619_005:0452a08": "佛別號。皆果不違因也。△三劫國。",
    "X32n0619_005:0452a09": "劫名喜滿國名意樂。",
    "X32n0619_005:0452a10": "此佛以神通攝世。教化眾生。心悅誠服。故劫名喜",
    "X32n0619_005:0452a11": "滿。國名意樂也。△四國淨眷屬。",
    "X32n0619_005:0452a12": "其土平正玻瓈為地(至)菩薩聲聞其數無量。",
    "X32n0619_005:0452a13": "其土下。先明國淨。皆從正報之所感。多諸下。次明",
    "X32n0619_005:0452a14": "眷屬。皆是三乘五性之機。△五壽命正像。",
    "X32n0619_005:0452a15": "佛壽二十四小劫(至)像法亦住四十小劫。",
    "X32n0619_005:0452a16": "△二偈頌。有十二行半。前十行頌上長行。分四。初",
    "X32n0619_005:0452a17": "四行半頌行因。",
    "X32n0619_005:0452a18": "爾時世尊欲重宣此義而說偈言。",
    "X32n0619_005:0452a19": "我此弟子大目犍連(至)而以供養諸佛塔廟。",
    "X32n0619_005:0452a20": "法苑云。阿育王取金旛金華。懸諸剎上。又僧寺號",
    "X32n0619_005:0452a21": "剎者。以柱表剎。示所居處也。此中長表金剎者。謂",
    "X32n0619_005:0452a22": "塔上覆鉢柱。為塔之表。以金為之。其塔高千由旬。",
    "X32n0619_005:0452a23": "則表之長可知也。△二二行頌得果壽命。",
    "X32n0619_005:0452a24": "漸漸具足菩薩道已(至)其佛壽命二十四劫。",
    "X32n0619_005:0452b01": "△三二行半頌屬眾多。",
    "X32n0619_005:0452b02": "常為天人演說佛道(至)於佛智慧皆不退轉。",
    "X32n0619_005:0452b03": "△四一行頌正像。",
    "X32n0619_005:0452b04": "佛滅度後正法當住四十小劫像法亦爾。",
    "X32n0619_005:0452b05": "若夫國土大小。劫之修短。法住久近。眷屬多少。各",
    "X32n0619_005:0452b06": "隨本願功德所致也。上正與中根授劫國莊嚴記",
    "X32n0619_005:0452b07": "竟。△二二行半頌。許為下根作宿世因緣說。",
    "X32n0619_005:0452b08": "我諸弟子威德具足(至)吾今當說汝等善聽。",
    "X32n0619_005:0452b09": "下根之人。已聞法喻二周開三顯一。復見五人受",
    "X32n0619_005:0452b10": "記作佛。而猶疑慮不了。深生愧恥。今欲增進。故先",
    "X32n0619_005:0452b11": "許總記。更許說宿世因緣也。上喻說一周被中根",
    "X32n0619_005:0452b12": "已竟。",
    "X32n0619_005:0452b13": "妙法蓮華經化城喻品第七",
    "X32n0619_005:0452b14": "由前五人得記。會中有一類下根聲聞。以佛果非",
    "X32n0619_005:0452b15": "己智分。不發大心。意謂彼為唱導之首。宜乎得記。",
    "X32n0619_005:0452b16": "又聞藥艸法一機異。猶恐終不可及。懷絕分之心。",
    "X32n0619_005:0452b17": "故不敢請。世尊知其意。即說宿因。遠引塵劫大通",
    "X32n0619_005:0452b18": "時。覆講教化。曾下一乘緣種。今緣已熟。正當印許",
    "X32n0619_005:0452b19": "之時也。然謂之化城者。以神力故。無而忽有。名之",
    "X32n0619_005:0452b20": "為化。防非禦敵。稱之為城。法中以權智力。無而說",
    "X32n0619_005:0452b21": "有為化。防思禦見為城。化城本無權設。以止疲勞",
    "X32n0619_005:0452b22": "怠進之人令至寶所。喻小乘涅槃非實權設。以濟",
    "X32n0619_005:0452b23": "樂小求證之人引入佛慧。問。三周說法。上根疑薄。",
    "X32n0619_005:0452b24": "但取道樹以明機緣。中根疑厚。以譬喻明機緣。下",
    "X32n0619_005:0452c01": "根疑更厚。故明宿世久遠機緣。此品說因緣事。下",
    "X32n0619_005:0452c02": "根得悟。應名宿世品。何名化城。答。若從久遠之始",
    "X32n0619_005:0452c03": "則名宿世。若從中間。則名化城。若從究竟。則名寶",
    "X32n0619_005:0452c04": "所。今從中故。又因緣過去。寶所未來。化城現在。舉",
    "X32n0619_005:0452c05": "現在以攝前後故。問。化城是權。寶所是實。何棄實",
    "X32n0619_005:0452c06": "從權。答。由知城是化。則知寶所是實。標化城不失",
    "X32n0619_005:0452c07": "實也。又此品雖與弟子說宿世因緣。實發譬喻藥",
    "X32n0619_005:0452c08": "艸之餘蘊。喻品意在火宅白牛。此品意在化城寶",
    "X32n0619_005:0452c09": "所。出火宅入化城。駕白牛至寶所。兩相合而意始",
    "X32n0619_005:0452c10": "圓也。此品雖說大通時覆講。已為汝等作今日得",
    "X32n0619_005:0452c11": "度之緣。實發藥艸法雨等澍。於諸法中任力所能。",
    "X32n0619_005:0452c12": "漸入佛道之意。所謂無量功德說不能盡者。此也。",
    "X32n0619_005:0452c13": "諸子因緣遠近不同。身子二萬億佛所。千二百塵",
    "X32n0619_005:0452c14": "劫覆講教化。各自言之。交相發而互相明。以此開",
    "X32n0619_005:0452c15": "發。策進下根。大眾聞說。頓領昔因。自信成佛。乃得",
    "X32n0619_005:0452c16": "受記也。",
    "X32n0619_005:0452c17": "△大章第三因緣一周被下根。文有三品。分二。初",
    "X32n0619_005:0452c18": "此品正說因緣。二後二品正明授記。例法說應有",
    "X32n0619_005:0452c19": "五段。今少領解述成慶讚者。攝在授記二品之中。",
    "X32n0619_005:0452c20": "以文少不復分故。初又二。初明知見久遠。二明宿",
    "X32n0619_005:0452c21": "世因緣。初有長行偈頌。長行分三。初明所見事。",
    "X32n0619_005:0452c22": "佛告諸比丘乃往過去(至)彼佛滅度已來甚大久遠。",
    "X32n0619_005:0452c23": "此中欲明宿世因緣。先舉過去佛為結緣之所也。",
    "X32n0619_005:0452c24": "無量等。表所證超出群數之外。首於有物之初。不",
    "X32n0619_005:0453a01": "唯顯大通成道之久。正明諸子受化之深也。別號",
    "X32n0619_005:0453a02": "大通智勝者。乃一乘實相之果佛也。此智之體。囊",
    "X32n0619_005:0453a03": "括十虗為大。洞照塵劫曰通。物無與等名勝。以迹",
    "X32n0619_005:0453a04": "言之。乃釋迦本地之宗師。以理推之。是眾生本源",
    "X32n0619_005:0453a05": "之覺體。眾生自迷色心之後。故小而不大。封滯無",
    "X32n0619_005:0453a06": "明之殻。故礙而不通。潛伏藏識之內。故劣而不勝。",
    "X32n0619_005:0453a07": "若能了色心之迷滯。破無明之封殻。則智勝現前。",
    "X32n0619_005:0453a08": "生佛無異矣。時則六合雍熈名好城。人材茂異名",
    "X32n0619_005:0453a09": "大相。諸比丘下。明佛滅度久遠。△二喻明久遠。",
    "X32n0619_005:0453a10": "譬如三千大千世界(至)百千萬億阿僧祇劫。",
    "X32n0619_005:0453a11": "地種者。地大種也。婆沙論問。云何名大種答。大而",
    "X32n0619_005:0453a12": "是種。能減能增。能損能益。是為種義。千國土一佛",
    "X32n0619_005:0453a13": "化境也。此中以非喻為喻。只要釋成上甚大久遠",
    "X32n0619_005:0453a14": "一句。以大千世界地種。盡磨為墨。則墨之數無量",
    "X32n0619_005:0453a15": "也。又不隨地下點。乃過千國土纔下一點。其點又",
    "X32n0619_005:0453a16": "不甚大。但如微塵。至下盡地種墨。其國土之數無",
    "X32n0619_005:0453a17": "邊也。故算師等不得其邊。不知其數也。復將點墨",
    "X32n0619_005:0453a18": "不點墨之國土。盡抹為塵。以塵較劫。復過是數。無",
    "X32n0619_005:0453a19": "量無邊百千萬億阿僧祇劫。故前云不可思議。所",
    "X32n0619_005:0453a20": "謂塵點劫前更塵點。點塵盡點劫未休。無始之始。",
    "X32n0619_005:0453a21": "始於無始者。此也。△三見昔如今。",
    "X32n0619_005:0453a22": "我以如來知見力故觀彼久遠猶若今日。",
    "X32n0619_005:0453a23": "此先明如來三達遠照。顯所引往事。分明不謬。然",
    "X32n0619_005:0453a24": "後說宿世因緣也。當知十世古今。的確不離於當",
    "X32n0619_005:0453b01": "念。離此當念心性之外。別無去來實法可得。如人",
    "X32n0619_005:0453b02": "追思十年二十年事。宛在目前。便可例知。心性本",
    "X32n0619_005:0453b03": "來竪窮三世。三世不出現前一念。但由無明不能",
    "X32n0619_005:0453b04": "遠見。佛既無明斷盡。心性洞徹。故竪極三際之始",
    "X32n0619_005:0453b05": "終。橫極法界之邊畔也。△二偈頌。有七行。分三。初",
    "X32n0619_005:0453b06": "一行頌所見事。",
    "X32n0619_005:0453b07": "爾時世尊欲重宣此義而說偈言。",
    "X32n0619_005:0453b08": "我念過去世無量無邊劫有佛兩足尊名大通智勝。",
    "X32n0619_005:0453b09": "△二四行頌喻明久遠。",
    "X32n0619_005:0453b10": "如人以力磨三千大千土(至)如是無量劫。",
    "X32n0619_005:0453b11": "△三二行頌見昔如今。",
    "X32n0619_005:0453b12": "如來無礙智知彼佛滅度(至)通達無量劫。",
    "X32n0619_005:0453b13": "當知下。乃警省之語。謂人人本有之大通。何不審",
    "X32n0619_005:0453b14": "察一番。無漏者大也。通達者通也。淨微妙者智也。",
    "X32n0619_005:0453b15": "無所礙者勝也。又三智一心故淨。一心三智故微。",
    "X32n0619_005:0453b16": "非三非一而一而三故妙。體圓滿故無漏。用周遍",
    "X32n0619_005:0453b17": "故無礙。如來觀昔如今。大通智勝現也。大眾不知",
    "X32n0619_005:0453b18": "久遠事者。大通智勝未現故也。△二明宿世因緣。",
    "X32n0619_005:0453b19": "有長行偈頌。長行分二。初明結緣之由。二正明結",
    "X32n0619_005:0453b20": "緣。結緣之由。有遠有近。先明結緣遠由。又二。先明",
    "X32n0619_005:0453b21": "大通智佛成道。次明十方梵王請法。初中分五。初",
    "X32n0619_005:0453b22": "佛壽長遠。二成道前事。三正明成道。四眷屬供養。",
    "X32n0619_005:0453b23": "五請轉法輪。且初佛壽長遠。",
    "X32n0619_005:0453b24": "佛告諸比丘(至)五百四十萬億那由他劫。",
    "X32n0619_005:0453c01": "那由他。亦名阿庾多。此云萬億。△二成道前事。又",
    "X32n0619_005:0453c02": "二。初明所經時節。",
    "X32n0619_005:0453c03": "其佛本坐道場破魔軍已(至)而諸佛法猶不在前。",
    "X32n0619_005:0453c04": "本坐道場者。即我始坐道場也。魔即煩惱五陰等",
    "X32n0619_005:0453c05": "魔也。又因果經云。諸佛成正覺時。魔王廣集軍眾。",
    "X32n0619_005:0453c06": "興戈舞刃。為佛所摧。莫不降伏也。垂及也。又示也。",
    "X32n0619_005:0453c07": "得菩提者。到實智之彼岸。已證諸佛智慧之體。即",
    "X32n0619_005:0453c08": "今覩明星時也。佛法不現前者。未得其智慧門之",
    "X32n0619_005:0453c09": "用也。如是下。大通佛起悲思惟。欲度眾生不得其",
    "X32n0619_005:0453c10": "方。即今三七思惟。欲度一切不得其法也。趺坐不",
    "X32n0619_005:0453c11": "動。即不離菩提樹演大華嚴也。問。釋迦得道。三七",
    "X32n0619_005:0453c12": "思惟。大通成佛。十劫思惟。佛法不現前者。何也。答",
    "X32n0619_005:0453c13": "諸佛道同。為緣事異。釋迦六年苦行。艸生攢髀。至",
    "X32n0619_005:0453c14": "肘不覺。諸天哭喚。動地不聞。彌勒即日出家得道。",
    "X32n0619_005:0453c15": "彼佛十劫不現在前者。非根有利鈍。道有難易。緣",
    "X32n0619_005:0453c16": "宜賖促。應示長短耳。又釋迦住世八十年。三七不",
    "X32n0619_005:0453c17": "為少。大通住世五百四十萬億那由他之長。十劫",
    "X32n0619_005:0453c18": "不為多也。當知諸佛說法。意會一同。序中文殊引",
    "X32n0619_005:0453c19": "自往昔。傳燈明之道。所化弟子。今皆成佛。此中是",
    "X32n0619_005:0453c20": "釋迦引自往昔。續智勝之道。所化弟子。有千二百。",
    "X32n0619_005:0453c21": "當得成佛。所謂佛佛道同。為緣事異。師弟名號。遠",
    "X32n0619_005:0453c22": "近有別。化道因緣。今古事同也。△二明諸天供養。",
    "X32n0619_005:0453c23": "爾時忉利諸天先為彼佛(至)至於滅度亦復如是。",
    "X32n0619_005:0453c24": "先為彼等者。乃於未坐道場之前。先於菩提樹下",
    "X32n0619_005:0454a01": "敷設也。佛於此座者。謂既敷座已。復況願曰。佛當",
    "X32n0619_005:0454a02": "於此座而成道也。凡佛成道。皆欲界主設座。此常",
    "X32n0619_005:0454a03": "例也。適坐此座等者。謂欲界諸天。既唯設座。色界",
    "X32n0619_005:0454a04": "諸天。自佛坐道場之始。雨華供養。乃至滅度。四王",
    "X32n0619_005:0454a05": "夜摩等天。天樂供養。亦至滅度也。面百者。四面各",
    "X32n0619_005:0454a06": "百由旬也。△三正明成道。",
    "X32n0619_005:0454a07": "諸比丘大通智勝佛(至)成阿耨多羅三藐三菩提。",
    "X32n0619_005:0454a08": "佛法現前。乃權法也。即今尋念等。權智現前也。△",
    "X32n0619_005:0454a09": "四眷屬供養。有長行偈頌。先長行。明親近供養。",
    "X32n0619_005:0454a10": "其佛未出家時有十六子(至)一心合掌瞻仰世尊。",
    "X32n0619_005:0454a11": "燈明八子。大通十六。皆表在纏八識。對上根正而",
    "X32n0619_005:0454a12": "不邪。故唯八。此對下根邪正兼混。故云十六。大通",
    "X32n0619_005:0454a13": "表本覺。諸子表始覺。所為父子。依本理而起始智",
    "X32n0619_005:0454a14": "也。子又出家者。依始覺而契本覺也。十六舉第一",
    "X32n0619_005:0454a15": "者。舉長以該幼也。智積者。實智具恒沙功德。故云",
    "X32n0619_005:0454a16": "積。又父名智勝。子名智積者。亦因地心與果地覺。",
    "X32n0619_005:0454a17": "名目相應也。種種珍玩者。龍鳳之胄。窮奢極欲。定",
    "X32n0619_005:0454a18": "非世人所及。極耳目之娛。充口體之歡。宮室之美",
    "X32n0619_005:0454a19": "麗。姬妾之媚曼。無往而非珍玩之物也。聞父成道",
    "X32n0619_005:0454a20": "捨珍而往者。輕榮重道也。富貴人之所欲。天下之",
    "X32n0619_005:0454a21": "情。視若浮雲。騷人之志。諸子抗情世表。逸志大方。",
    "X32n0619_005:0454a22": "若非外形骸如弢袠。小天下如敝蹝者。孰能如是",
    "X32n0619_005:0454a23": "又以世愛非常。天年有限。頓捨有為之道。欲求無",
    "X32n0619_005:0454a24": "為之理。以世道報親。唯資於一世。以佛法報親。有",
    "X32n0619_005:0454b01": "益於萬劫。故捨世間恩愛而去之。非無返復也。所",
    "X32n0619_005:0454b02": "謂善繼其志。善述其事。其達孝矣乎。諸母泣送者。",
    "X32n0619_005:0454b03": "十六非一母生。故曰諸。以骨肉恩愛。難割難捨。眷",
    "X32n0619_005:0454b04": "戀之情。痛崩於肺腑。慘然之迹。著散於諸竅。故涕",
    "X32n0619_005:0454b05": "泣而送。愛其子。兼近其夫君以成道也。祖王隨至",
    "X32n0619_005:0454b06": "者。有道之人。父不得而子也。大臣人民亦至者。上",
    "X32n0619_005:0454b07": "行而下效也。有據此父王頭面禮足。為父母返拜",
    "X32n0619_005:0454b08": "者。蓮大師問云。汝號甚麼佛。云不敢。汝垂成正覺",
    "X32n0619_005:0454b09": "否。云不敢。且待汝成正覺坐十劫。受大通佛位。納",
    "X32n0619_005:0454b10": "父母拜未為晚也。當知返者還也。謂在家父母。不",
    "X32n0619_005:0454b11": "受出家子禮。而還其禮也。在子曰。是父母。當禮也。",
    "X32n0619_005:0454b12": "在父母曰。是佛子。當還禮也。又此文不明大通不",
    "X32n0619_005:0454b13": "受父禮。準今佛成道。八年後回國。為父王說法。淨",
    "X32n0619_005:0454b14": "飯王領合國臣民遠迎見佛。不覺禮拜。佛踊身虗",
    "X32n0619_005:0454b15": "空。隱身不現。禮已。然後現身。方問父王安樂否。△",
    "X32n0619_005:0454b16": "二偈頌歎慶。有八行。分三。初三行半。歎佛因果。",
    "X32n0619_005:0454b17": "以偈頌曰。",
    "X32n0619_005:0454b18": "大威德世尊為度眾生故(至)安住無漏法。",
    "X32n0619_005:0454b19": "不怒而威曰大威。化洽廣深曰大德。折伏攝受。為",
    "X32n0619_005:0454b20": "物所依。曰世尊。為度下。因行之德。具足即因行圓",
    "X32n0619_005:0454b21": "滿之意。善哉下。果滿之德。萬德純淨。故云善哉。見",
    "X32n0619_005:0454b22": "者無不獲益。故云吉無上。一坐下。釋上希有。五根",
    "X32n0619_005:0454b23": "不緣外塵。故身手不動。八識已離內染。故心常憺",
    "X32n0619_005:0454b24": "怕。即安靜義。其猶月爽天秋。寒光無際也。理至情",
    "X32n0619_005:0454c01": "竭。學無所施。曰究竟。二障種現俱亡。曰寂。二死果",
    "X32n0619_005:0454c02": "報已盡。曰滅。一證此道。盡未來際。故云永。轉有為",
    "X32n0619_005:0454c03": "之染法。全是性淨功德。故云安住無漏法也。△二",
    "X32n0619_005:0454c04": "三行慶己所遇。",
    "X32n0619_005:0454c05": "今者見世尊安隱成佛道(至)永不聞佛名。",
    "X32n0619_005:0454c06": "見佛聞法。故曰得善利。善之一字。即教理行果無",
    "X32n0619_005:0454c07": "漏之法。聞教悟理。依理修行。依行證果。此等善利。",
    "X32n0619_005:0454c08": "必能克就。故云得也。沉輪六道。恒為三障所煎。故",
    "X32n0619_005:0454c09": "常苦惱。自無智眼曰盲。妄境如夜曰瞑。一切眾生",
    "X32n0619_005:0454c10": "迷法迷人。心境俱昏。故曰盲瞑。不遇知識開示。故",
    "X32n0619_005:0454c11": "無導師。由此滿腔迷晦。雖厭苦。不識盡苦之道。忍",
    "X32n0619_005:0454c12": "受生死。不求解脫。三界長夜。如夢如醉也。六道唯",
    "X32n0619_005:0454c13": "人天屬善。眾生造業。墜惡趣者多。故增。生善道者",
    "X32n0619_005:0454c14": "少。故損。捨生受生。不離惡趣。故云從冥入冥。恒為",
    "X32n0619_005:0454c15": "八難所障。故不聞佛名。將遇佛而未及見佛。如飛",
    "X32n0619_005:0454c16": "狸之先陰。已遇佛而不欲聞佛。如快見之後身。既",
    "X32n0619_005:0454c17": "見佛而不識佛。如六師之徒黨。此等迷人。豈性之",
    "X32n0619_005:0454c18": "使然。乃盲瞑之習。所使然也。△三一行半總結。",
    "X32n0619_005:0454c19": "今佛得最上安隱無漏道(至)歸命無上尊。",
    "X32n0619_005:0454c20": "初二句。結佛證果。次二句。慶己慶他。末二句。總結",
    "X32n0619_005:0454c21": "歸誠。△五請轉法輪。",
    "X32n0619_005:0454c22": "爾時十六王子偈讚佛已(至)重說偈言。",
    "X32n0619_005:0454c23": "世雄無等倫百福自莊嚴(至)當轉無上輪。",
    "X32n0619_005:0454c24": "前來誦德慶己。必欲聞法。以取聖果。故勸請也。法",
    "X32n0619_005:0455a01": "輪者。法喻雙陳。輪乃車輪。有運載摧碾義。如來教",
    "X32n0619_005:0455a02": "法。能載眾生從凡至聖。摧伏眾生一切惑障故。又",
    "X32n0619_005:0455a03": "車行處。螳螂不能拒轍。喻大教宣時。魔邪不能搪",
    "X32n0619_005:0455a04": "揬也。又三十輻為一轂。當其無有車之用。佛之說",
    "X32n0619_005:0455a05": "法。如空中風畵。說而無說。故有利物之用也。秀拔",
    "X32n0619_005:0455a06": "六合之表。故曰世雄。無等者。四天無以齊其福。無",
    "X32n0619_005:0455a07": "倫者。十聖無以及其智。百福。約化身即三十二相。",
    "X32n0619_005:0455a08": "約報身即九十六種大人相也。度我及諸者。自他",
    "X32n0619_005:0455a09": "同證意也。為分別等者。願四悉隨機。開顯指示。令",
    "X32n0619_005:0455a10": "我等聞解思修。亦得是智慧也。智慧即智度。修福",
    "X32n0619_005:0455a11": "含五度。世尊二句。請應機說法也。以所念所行。向",
    "X32n0619_005:0455a12": "道之機。智力福力。受道之質。宿命行業。得道之因。",
    "X32n0619_005:0455a13": "各有大小淺深。佛悉知之。當說法以應機也。大通",
    "X32n0619_005:0455a14": "智佛成道已竟。△次明十方梵王請法。分二。初威",
    "X32n0619_005:0455a15": "光照動。",
    "X32n0619_005:0455a16": "佛告諸比丘大通智勝佛(至)遍滿世界勝諸天光。",
    "X32n0619_005:0455a17": "圓滿菩提。歸無所得。今言得者。無得之得耳。世界",
    "X32n0619_005:0455a18": "是眾生共相所感。礙而不通。堅而難動。障却自己",
    "X32n0619_005:0455a19": "本源之智。故諸佛成道。先動眾生難動之地。以表",
    "X32n0619_005:0455a20": "破無明顯智光也。中間者。銕圍山間也。日月不能",
    "X32n0619_005:0455a21": "照者。惡業所障蔽也。皆大明者。因佛成道而明也。",
    "X32n0619_005:0455a22": "眾生久處幽冥。彼彼不知。一蒙佛光。各得相見。故",
    "X32n0619_005:0455a23": "驚恠云。此中云何忽生眾生。因果經云。悉達處胎",
    "X32n0619_005:0455a24": "時。三千國土。朗然大光。日月不照。而皆大明。其中",
    "X32n0619_005:0455b01": "眾生。各得相見。初成道時亦然。此光橫則五百萬",
    "X32n0619_005:0455b02": "億國土。竪則各國上至有頂。下至阿鼻。與今一光",
    "X32n0619_005:0455b03": "東照同也。彼佛是始。今佛是終。彼此互顯本有之",
    "X32n0619_005:0455b04": "大通智勝也。又眾生既蒙佛光。無不獲益。華嚴云。",
    "X32n0619_005:0455b05": "菩薩足底放光。照於地獄。眾生蒙光。皆生忉利。復",
    "X32n0619_005:0455b06": "聞天鼓說法。立證十地。今經亦然。佛光照處。必是",
    "X32n0619_005:0455b07": "宿種有緣。一蒙此光。未離苦者必離苦。未脫難者",
    "X32n0619_005:0455b08": "必脫難。應知此光所照。必不徒施也。又其下。明梵",
    "X32n0619_005:0455b09": "宮震動。光勝天光。△二十方梵請。分二。先明九方",
    "X32n0619_005:0455b10": "次明上方。此十方梵請。即廣前方便品。諸天請法",
    "X32n0619_005:0455b11": "也。又十方次第而至者。言不頓彰也。究實而論。十",
    "X32n0619_005:0455b12": "方一時光照。同時相見。同時相議。同時尋光。同時",
    "X32n0619_005:0455b13": "謁佛。無有前後也。且初九方中。分四。初東方雲集。",
    "X32n0619_005:0455b14": "又分七。初智佛現瑞。",
    "X32n0619_005:0455b15": "爾時東方五百萬億(至)光明照曜倍於常明。",
    "X32n0619_005:0455b16": "常明者即天光也。言倍者。佛光乃無漏之用。倍於",
    "X32n0619_005:0455b17": "有漏之身光也。△二梵眾驚駭。",
    "X32n0619_005:0455b18": "諸梵天王各作是念(至)以何因緣而現此相。",
    "X32n0619_005:0455b19": "△三互相問決。",
    "X32n0619_005:0455b20": "是時諸梵天王(至)為諸梵眾而說偈言。",
    "X32n0619_005:0455b21": "我等諸宮殿光明昔未有(至)遍照於十方。",
    "X32n0619_005:0455b22": "云大德天生者。即補處大士。將欲住世。先生兜率。",
    "X32n0619_005:0455b23": "放大光明。有此異瑞。必有異人出焉。△四尋光見",
    "X32n0619_005:0455b24": "佛。",
    "X32n0619_005:0455c01": "爾時五百萬億國土(至)及見十六王子請佛轉法輪。",
    "X32n0619_005:0455c02": "見佛處於道場。始知向光非大德天生。是佛出世",
    "X32n0619_005:0455c03": "之光。梵天作念。相議推尋。見佛請法。與前幽冥眾",
    "X32n0619_005:0455c04": "生。驚恠忽生。真雲泥之隔也。△五廣陳供養。",
    "X32n0619_005:0455c05": "即時諸梵天王頭面禮佛(至)一心同聲以偈頌曰。",
    "X32n0619_005:0455c06": "世尊甚希有難可得值遇(至)惟願哀納受。",
    "X32n0619_005:0455c07": "供佛亦供樹者。樹乃佛之所依。敬其樹。實敬其人",
    "X32n0619_005:0455c08": "也。如甘棠民不忍伐之意。樹十由旬。座一由旬。華",
    "X32n0619_005:0455c09": "如須彌。其相云何。當知不思議事。彼此不礙。又如",
    "X32n0619_005:0455c10": "山者。顯最多也。非實如之。如形深取海。形高取山。",
    "X32n0619_005:0455c11": "皆極顯之辭。納處者留也。偈初四句。讚悲心。道成",
    "X32n0619_005:0455c12": "曰德。兩利曰功。數不可知曰無量。稱法界理。無[飢-几+爰]",
    "X32n0619_005:0455c13": "無歉。曰具。悲救弘遠。無物不受其化。曰救一切。天",
    "X32n0619_005:0455c14": "人下四句。讚慈心。範圍五乘而不失幾。曲成六道",
    "X32n0619_005:0455c15": "而無所遺。言有法。行有則。曰天人師。三惡業苦。因",
    "X32n0619_005:0455c16": "光攝而即息。五性沉流。借慧棹而登岸。故曰普饒",
    "X32n0619_005:0455c17": "益。所從來下。明來意之誠。自遠趨風。不惜一己之",
    "X32n0619_005:0455c18": "勞。天福非常。故捨四禪之樂。屈己而來。為供佛故。",
    "X32n0619_005:0455c19": "先世下。求鑑其誠。以納其供也。宮殿乃宿福所致",
    "X32n0619_005:0455c20": "出己所享。上享於佛者。借有漏之果。作無漏之因",
    "X32n0619_005:0455c21": "也。△六請轉法輪。",
    "X32n0619_005:0455c22": "爾時諸梵天王偈讚佛已(至)一心同聲而說偈言。",
    "X32n0619_005:0455c23": "世雄兩足尊惟願演說法以大慈悲力度苦惱眾生。",
    "X32n0619_005:0455c24": "△七默然允許。",
    "X32n0619_005:0456a01": "爾時大通智勝如來默然許之。",
    "X32n0619_005:0456a02": "默然許者。諸佛受請之儀。法爾如是。有四意。一隨",
    "X32n0619_005:0456a03": "先佛規則故。二生人尊重渴仰故。三不同凡夫外",
    "X32n0619_005:0456a04": "道故。四能令目擊道存故。即四悉檀益。△二東南",
    "X32n0619_005:0456a05": "方雲集。又七。初智佛現瑞。",
    "X32n0619_005:0456a06": "又諸比丘東南方五百萬億(至)宮殿光明照曜。",
    "X32n0619_005:0456a07": "△二梵眾驚駭。",
    "X32n0619_005:0456a08": "昔所未有歡喜踊躍生希有心。",
    "X32n0619_005:0456a09": "準前當有諸梵各作念等。下皆準之。△三互相問",
    "X32n0619_005:0456a10": "決。",
    "X32n0619_005:0456a11": "即各相詣共議此事(至)為諸梵眾而說偈言。",
    "X32n0619_005:0456a12": "是事何因緣而現如此相(至)度脫苦眾生。",
    "X32n0619_005:0456a13": "必有非常之人。然後有非常之瑞。以此裁之。必非",
    "X32n0619_005:0456a14": "天生。多是佛出也。過千萬億等。言此光不在此土。",
    "X32n0619_005:0456a15": "當過千萬億土求之。要知雖過千萬土。元不離當",
    "X32n0619_005:0456a16": "處也。△四尋光見佛。",
    "X32n0619_005:0456a17": "爾時五百萬億諸梵天王(至)請佛轉法輪。",
    "X32n0619_005:0456a18": "△五廣陳供養。",
    "X32n0619_005:0456a19": "時諸梵天王頭面禮佛(至)一心同聲以偈頌曰。",
    "X32n0619_005:0456a20": "聖主天中王迦陵頻伽聲(至)今得值世尊。",
    "X32n0619_005:0456a21": "群賢所尊曰聖主。四天所宗曰王。以極果聖人。統",
    "X32n0619_005:0456a22": "王十界故。梵音鏗鏘。故喻迦陵頻伽。此云妙聲鳥",
    "X32n0619_005:0456a23": "也。大論云。迦陵鳥在殻未出。發聲微妙。勝於餘鳥。",
    "X32n0619_005:0456a24": "正法念云。如是美音。若天若人。無能及者。唯除如",
    "X32n0619_005:0456b01": "來音聲。三惡道等。惡人多而善人少。隨因感果也。",
    "X32n0619_005:0456b02": "眾生盲瞑。失於正見。不知出要。佛為指示。引之令",
    "X32n0619_005:0456b03": "出。故云為眾生作眼。不創聖業。子育生靈。已入惡",
    "X32n0619_005:0456b04": "道者救之令出。未入惡道者護之不入。故日哀愍",
    "X32n0619_005:0456b05": "饒益也。△六請轉法輪。",
    "X32n0619_005:0456b06": "爾時諸梵天王偈讚佛已(至)一心同聲而說偈曰。",
    "X32n0619_005:0456b07": "大聖轉法輪顯示諸法相(至)忍善者增益。",
    "X32n0619_005:0456b08": "大聖乃說法之人。法輪乃所說之法。法有頓漸性",
    "X32n0619_005:0456b09": "相。隨機演說。度苦眾生。離苦得樂也。得道者三乘",
    "X32n0619_005:0456b10": "賢聖。受福者三界諸天。故惡道少而善者多。云忍",
    "X32n0619_005:0456b11": "善者。得聞佛法。勉力為善也。△七默然允許。",
    "X32n0619_005:0456b12": "爾時大通智勝如來默然許之。",
    "X32n0619_005:0456b13": "△三南方雲集。又七。初智佛現瑞。",
    "X32n0619_005:0456b14": "又諸比丘南方五百萬億(至)各自見宮殿光明照曜。",
    "X32n0619_005:0456b15": "△二梵眾驚駭。",
    "X32n0619_005:0456b16": "昔所未有歡喜踊躍生希有心。",
    "X32n0619_005:0456b17": "△三互相問決。",
    "X32n0619_005:0456b18": "即各相詣共議此事(至)為諸梵眾而說偈言。",
    "X32n0619_005:0456b19": "我等諸宮殿光明甚威曜(至)為佛出世間。",
    "X32n0619_005:0456b20": "△四尋光見佛。",
    "X32n0619_005:0456b21": "爾時五百萬億諸梵天王(至)請佛轉法輪。",
    "X32n0619_005:0456b22": "△五廣陳供養。",
    "X32n0619_005:0456b23": "時諸梵天王頭面禮佛(至)一心同聲以偈頌曰。",
    "X32n0619_005:0456b24": "世尊甚難見破諸煩惱者(至)惟願垂納受。",
    "X32n0619_005:0456c01": "說法破眾生惑障。令得無上之果。又以三昧破煩",
    "X32n0619_005:0456c02": "惱故。百三十劫乃一見。故云甚難見。言曠世久矣。",
    "X32n0619_005:0456c03": "今乃得一見耳。眾生不食法味。如饑渴。如來說法。",
    "X32n0619_005:0456c04": "有情聞之。如饑得食。渴得飲。頓除曠劫之饑虗也。",
    "X32n0619_005:0456c05": "眾生不沾聖澤。如艸木枯槁。一聞妙法。便能發心。",
    "X32n0619_005:0456c06": "修因克果。如艸木得雨。枯而秀。華而實。不期而致",
    "X32n0619_005:0456c07": "也。上句有機無教。下句有教無機。昔所下。歎佛難",
    "X32n0619_005:0456c08": "遇。祈垂納受。△六請轉法輪。",
    "X32n0619_005:0456c09": "爾時諸梵天王偈讚佛已(至)一心同聲以偈頌曰。",
    "X32n0619_005:0456c10": "惟願天人尊轉無上法輪(至)當演深遠音。",
    "X32n0619_005:0456c11": "惟願二句。請法。擊於三句。喻也。鼓取策發義。螺取",
    "X32n0619_005:0456c12": "號令義。雨取潤澤義。教法能令眾生破惑拒魔。力",
    "X32n0619_005:0456c13": "破重圍。如鼓催發戰士也。法音宣暢。能令遠者悅。",
    "X32n0619_005:0456c14": "近者集。濟濟受道。如聞螺聚聽號令也。一音說法。",
    "X32n0619_005:0456c15": "隨類得解。無不入道。如婆伽一雨。隨地各別。各得",
    "X32n0619_005:0456c16": "受潤也。如來說法。有形聲二益。如如意珠。如藥樹",
    "X32n0619_005:0456c17": "王。所益弘多。故云度無量眾生。聖人談吐。貴在投",
    "X32n0619_005:0456c18": "機。言近指遠。淡中有味。故云深遠音也。△七默然",
    "X32n0619_005:0456c19": "允許。",
    "X32n0619_005:0456c20": "爾時大通智勝如來默然許之。",
    "X32n0619_005:0456c21": "△四總明六方雲集。",
    "X32n0619_005:0456c22": "西南方乃至下方亦復如是。",
    "X32n0619_005:0456c23": "西南。西方。西北。北方。東北。下方。六方例上。七段皆",
    "X32n0619_005:0456c24": "同。△次明上方雲集。分六。初智佛現瑞。",
    "X32n0619_005:0457a01": "爾時上方五百萬億國土(至)所止宮殿光明威曜。",
    "X32n0619_005:0457a02": "△二梵眾驚駭。",
    "X32n0619_005:0457a03": "昔所未有歡喜踊躍生希有心。",
    "X32n0619_005:0457a04": "△三互相問決。",
    "X32n0619_005:0457a05": "即各相詣共議此事(至)為諸梵眾而說偈言。",
    "X32n0619_005:0457a06": "今以何因緣我等諸宮殿(至)為佛出世間。",
    "X32n0619_005:0457a07": "△四尋光見佛。",
    "X32n0619_005:0457a08": "爾時五百萬億諸梵天王(至)請佛轉法輪。",
    "X32n0619_005:0457a09": "△五廣陳供養。",
    "X32n0619_005:0457a10": "時諸梵天王頭面禮佛(至)一心同聲以偈頌曰。",
    "X32n0619_005:0457a11": "善哉見諸佛救世之聖尊(至)皆共成佛道。",
    "X32n0619_005:0457a12": "善哉下二行。歎佛恩德。善哉乃自幸之辭。無邊法",
    "X32n0619_005:0457a13": "門。拯濟有情。故云救世。眾生沉於生死。宛轉無出。",
    "X32n0619_005:0457a14": "故喻牢獄。獄中不強無罪之人。三界總是自迷之",
    "X32n0619_005:0457a15": "輩。以勸誡二門。令出三界。故云勉出。二智照法無",
    "X32n0619_005:0457a16": "遺。曰普智。羣萌者。眾生雖惡。不斷性善。喻艸木有",
    "X32n0619_005:0457a17": "萌芽。雖殘害非無萌蘖生焉。甘露乃長生之藥。喻",
    "X32n0619_005:0457a18": "佛法必證真常之果也。宗鏡云。有甘露樹。中秋露",
    "X32n0619_005:0457a19": "滴於葉上。人取之為長生藥。若入地中化成珠。如",
    "X32n0619_005:0457a20": "人聞法入識。化為菩提種子也。於昔下四行半。明",
    "X32n0619_005:0457a21": "三界苦果。諸天頌中。有云一百八十劫。一百三十",
    "X32n0619_005:0457a22": "劫。又云無量劫者。信知佛身無所不在。無時不現。",
    "X32n0619_005:0457a23": "但隨緣所感。故有延促生滅之見耳。色力少。則形",
    "X32n0619_005:0457a24": "劣惡陋。無復貴相。智慧減。則心染邪法。無有正慧。",
    "X32n0619_005:0457b01": "皆罪業所致也。不得人天之福。失樂也。以苦為樂。",
    "X32n0619_005:0457b02": "不知期福修因。故失樂想也。住於外道邪法。不識",
    "X32n0619_005:0457b03": "聖人儀則。不蒙諸佛教化。所以生死往返。常墮惡",
    "X32n0619_005:0457b04": "道。佛為下三行。慶其嘉遇。願以下。回施有情。諸梵",
    "X32n0619_005:0457b05": "準此。皆有回施之文。△六請轉法輪。",
    "X32n0619_005:0457b06": "爾時五百萬億諸梵天王(至)時諸梵天王而說偈言。",
    "X32n0619_005:0457b07": "世尊轉法輪擊甘露法鼓(至)無量劫習法。",
    "X32n0619_005:0457b08": "甘露法鼓。使將死者聞其聲不死。已死者復甦。將",
    "X32n0619_005:0457b09": "死者凡夫也。已死者闡提也。無量劫習法者。即佛",
    "X32n0619_005:0457b10": "長劫修行自證之法。願如所證而說也。十方梵王。",
    "X32n0619_005:0457b11": "種種佛事。其意專在尋光見佛。以人人有此光。個",
    "X32n0619_005:0457b12": "個有此佛。但不知光之所自。故不得見佛耳。若知",
    "X32n0619_005:0457b13": "光之從來。則見佛不遠。故諸天作念。皆云以何因",
    "X32n0619_005:0457b14": "緣。而現此相。東方向西尋。南方向北尋。皆是描寫",
    "X32n0619_005:0457b15": "此一段光。無在不在。無有定處。西看則東。北看則",
    "X32n0619_005:0457b16": "南。瞻之在前。忽然在後。其實不離大通佛邊。其實",
    "X32n0619_005:0457b17": "不離當人一念。所以諸梵王一見佛。即歡喜讚歎",
    "X32n0619_005:0457b18": "也。上結緣遠由已竟。△二明結緣近由。分二。初轉",
    "X32n0619_005:0457b19": "半字教。二轉滿字教。初又三。初智佛受請。",
    "X32n0619_005:0457b20": "爾時大通智勝如來(至)及十六王子請。",
    "X32n0619_005:0457b21": "此結緣之近由也。由佛受請說法。王子後得覆講。",
    "X32n0619_005:0457b22": "正作結緣。△二正轉教法。又二。先說四諦法。",
    "X32n0619_005:0457b23": "即時三轉十二行法輪(至)是苦滅是苦滅道。",
    "X32n0619_005:0457b24": "此先轉半字法輪也。三轉者。示勸證也。示者示其",
    "X32n0619_005:0457c01": "相狀。謂此是苦逼迫性等。勸者勸其令修。謂此是",
    "X32n0619_005:0457c02": "苦汝應知等。證者引己證彼。謂此是苦我已知不",
    "X32n0619_005:0457c03": "復更知等。聲聞鈍為三轉。緣覺次之為再轉。菩薩",
    "X32n0619_005:0457c04": "利為一轉。三轉十二行者。一約教。謂四諦各有示",
    "X32n0619_005:0457c05": "相勸修作證。即十二教法輪。二約行。謂四諦三轉。",
    "X32n0619_005:0457c06": "皆生眼智明覺。即十二行法輪。苦法忍。苦法智。苦",
    "X32n0619_005:0457c07": "類忍。苦類智。一諦有四。四四十六。三人各得十六",
    "X32n0619_005:0457c08": "心。成四十八行。今約一諦論十二行也。愚謂三轉",
    "X32n0619_005:0457c09": "即四諦。十二行即十二因緣。此中先標。下先說四",
    "X32n0619_005:0457c10": "諦法。次說十二因緣法。智者詳之。教行相循。共摧",
    "X32n0619_005:0457c11": "惑障。名之為轉。轉此法度入他心。令彼得悟。名轉",
    "X32n0619_005:0457c12": "法輪。若沙門等不能者。沙門不聞。尚不能知。何況",
    "X32n0619_005:0457c13": "能轉。婆羅門雖聞。不解其理。亦不能轉。天著樂。魔",
    "X32n0619_005:0457c14": "破法。梵味禪。故皆不能轉。唯佛能轉者。如禮樂征",
    "X32n0619_005:0457c15": "伐自天子出。餘人皆不得擅專也。謂是苦下。為聲",
    "X32n0619_005:0457c16": "聞先轉四諦法輪也。四諦通大小偏圓。謂生滅不",
    "X32n0619_005:0457c17": "生滅無量無作等。今是生滅四諦。苦者逼迫為義。",
    "X32n0619_005:0457c18": "一切有為心行。常為無常患累之所逼惱。故名為",
    "X32n0619_005:0457c19": "苦。即三苦八苦等。集者招感為義。即見思惑。惑與",
    "X32n0619_005:0457c20": "業俱。能招生死。故名為集。集為因。苦為果。果必有",
    "X32n0619_005:0457c21": "因。故云是苦集。此世間因果也。滅者滅無為義。惑",
    "X32n0619_005:0457c22": "業既盡。則無生死之累。故云是苦滅。滅諦之體。是",
    "X32n0619_005:0457c23": "二涅槃。道者能通為義。正道助道。是二相扶。能通",
    "X32n0619_005:0457c24": "至涅槃。故名為道。道能滅苦。故云是苦滅道。略即",
    "X32n0619_005:0458a01": "戒定慧。廣即七科道法。道為因。滅為果。此出世間",
    "X32n0619_005:0458a02": "因果也。生苦之集名苦集。盡苦之滅名苦滅。苦滅",
    "X32n0619_005:0458a03": "之道名苦滅道。不得單言苦道。以道非生苦。不同",
    "X32n0619_005:0458a04": "集故。又非滅苦。不同滅故。能證苦滅。故名苦滅道。",
    "X32n0619_005:0458a05": "△次說因緣法。",
    "X32n0619_005:0458a06": "及廣說十二因緣法(至)生滅則老死憂悲苦惱滅。",
    "X32n0619_005:0458a07": "此為支佛。轉十二因緣法也。廣前苦集為流轉門。",
    "X32n0619_005:0458a08": "廣前滅道為還滅門。十二因緣。經論名義不一。或",
    "X32n0619_005:0458a09": "名有支。重城。棘圍。牽連。苦事。有云三世二世一念",
    "X32n0619_005:0458a10": "等。說三世者。破斷常故。二世者。破著我故。一念者。",
    "X32n0619_005:0458a11": "重性實故。今以三世二重因果釋之。展轉感果為",
    "X32n0619_005:0458a12": "因。互相由藉為緣。無明者。過去一切煩惱。皆是無",
    "X32n0619_005:0458a13": "明。體即是癡。以愚癡故。迷暗不了。故名無明。即是",
    "X32n0619_005:0458a14": "惑也。行者。遍去世造作諸業。名之為行。由惑造業。",
    "X32n0619_005:0458a15": "故云無明緣行。此二屬過去因。識以了別為義。以",
    "X32n0619_005:0458a16": "業成故。牽生三界。意識妄念。投托父母。故云行緣",
    "X32n0619_005:0458a17": "識。既托母胎。七日一轉。而成心色。名即心。色即質。",
    "X32n0619_005:0458a18": "故云識緣名色。六入者。五七之後。六根成此胎中。",
    "X32n0619_005:0458a19": "六七名髮毛爪齒位。七七名具根位。五根圓滿故。",
    "X32n0619_005:0458a20": "根有入塵義。名入。色心成就六根。故云名色緣六。",
    "X32n0619_005:0458a21": "入。觸者。出胎以後。三四歲時。由根對塵。未能了知。",
    "X32n0619_005:0458a22": "是為觸。故云六入緣觸。受者。領納義。從五六歲。至",
    "X32n0619_005:0458a23": "十二三。因六塵觸對六根。即領納前境。好惡等事。",
    "X32n0619_005:0458a24": "雖能分別。未能起貪欲心。故云觸緣受。此五屬現",
    "X32n0619_005:0458b01": "在果。愛者貪戀為義。從十四至二十。貪於種種勝",
    "X32n0619_005:0458b02": "妙資具。及色欲等境。未能廣遍追求。由領納故。即",
    "X32n0619_005:0458b03": "起貪愛。故云受緣愛。取者。追著義。從二十後。凡見",
    "X32n0619_005:0458b04": "一切境。皆生取著之心。由愛生著。故云愛緣取。此",
    "X32n0619_005:0458b05": "二即煩惱。與過去無明同。有者。因果不亡。既著諸",
    "X32n0619_005:0458b06": "境。起善惡業。積集牽引。當生三界。故云取緣有。此",
    "X32n0619_005:0458b07": "一即業。與過去行同。上三屬現在因。生者。四生六",
    "X32n0619_005:0458b08": "道受生也。從有還受後世五眾之生。故云有緣生。",
    "X32n0619_005:0458b09": "老死者。受生之身熟壞故。此二屬未來果。憂悲等",
    "X32n0619_005:0458b10": "老死皆有故。上流轉門也。無明滅下。還滅門。約苦",
    "X32n0619_005:0458b11": "集即有無明。乃至老死。約道滅即有無明滅。乃至",
    "X32n0619_005:0458b12": "老死等滅。逆順觀察。並由無明為本。故無明一滅。",
    "X32n0619_005:0458b13": "則行滅。乃至生滅老死滅也。其實先老死。逆次觀",
    "X32n0619_005:0458b14": "察故。緣起經云。由誰有故。而有老死。如是老死。復",
    "X32n0619_005:0458b15": "由何緣。初句是推因智。二句是審因智。此十二法。",
    "X32n0619_005:0458b16": "除無明一支。各有七智。以無明無因可推審故。先",
    "X32n0619_005:0458b17": "推老死。從何因生。知從生因。即推因智。次如是老",
    "X32n0619_005:0458b18": "死。復由何緣。此是審因智。細於推故。三世各有二",
    "X32n0619_005:0458b19": "智為六。第七住法智。一支有七智。十一支共七十",
    "X32n0619_005:0458b20": "七智也。問。諸佛皆說三乘。此何不言六度。答。今為",
    "X32n0619_005:0458b21": "下根論結緣事由。故不及菩薩耳。△三聞法得道。",
    "X32n0619_005:0458b22": "佛於天人大眾之中(至)無量無邊不可稱數。",
    "X32n0619_005:0458b23": "不受一切法者。悟諦緣空。盡諸有結。意識滅盡。了",
    "X32n0619_005:0458b24": "無所著也。葢心本解脫。有受故累。性本明淨有著",
    "X32n0619_005:0458c01": "故昏。一切法不受不著。故得解脫之果。又不受一",
    "X32n0619_005:0458c02": "切法者。斷八十八使。證初果見道位也。諸漏即見",
    "X32n0619_005:0458c03": "思惑。心解脫者。脫子果兩縛。斷盡思惑。得無學果",
    "X32n0619_005:0458c04": "位。以盡智斷惑。無生智證理。因亡果喪。證入空理。",
    "X32n0619_005:0458c05": "心得自在。故名解脫。深妙禪定者。二乘觀練熏修。",
    "X32n0619_005:0458c06": "九次第定。名為深妙。初說諦緣法時。六百萬億那",
    "X32n0619_005:0458c07": "由他得道。二三四會。說是法時。得悟之人。轉多於",
    "X32n0619_005:0458c08": "前。轉半字教竟。△二轉滿字教。分七。初王子出家。",
    "X32n0619_005:0458c09": "爾時十六王子(至)求阿耨多羅三藐三菩提。",
    "X32n0619_005:0458c10": "沙彌此云息慈。自七歲至十三為驅烏。因行彰故。",
    "X32n0619_005:0458c11": "十四至十九為應法。近受圓故。二十上為名字。未",
    "X32n0619_005:0458c12": "具戒故。又具戒沙彌。遵守二十四門儀故。今是菩",
    "X32n0619_005:0458c13": "薩沙彌。發大心故。諸根二句。即六根清淨。通則不",
    "X32n0619_005:0458c14": "泥小道。利則不樂權乘。明則不居陰界。了則不滯",
    "X32n0619_005:0458c15": "中途。皆內因也。供佛下外緣。植福已廣。種德已深。",
    "X32n0619_005:0458c16": "志求佛果也。△二請轉法輪。",
    "X32n0619_005:0458c17": "俱白佛言世尊(至)深心所念佛自證知。",
    "X32n0619_005:0458c18": "皆已成就者。明濁障已除。大乘機動也。諸子大乘",
    "X32n0619_005:0458c19": "功德。悉皆具足。復愍諸聲聞未為究竟。故重請開",
    "X32n0619_005:0458c20": "顯。廢半明滿。與今法華同也。深心所念者。深心樂",
    "X32n0619_005:0458c21": "集一切諸善法故。直心正念真如。即求菩提。大悲",
    "X32n0619_005:0458c22": "心度一切眾生。攝在志願之中。上求下化之心。佛",
    "X32n0619_005:0458c23": "自證知也。△三所將人眾出家。",
    "X32n0619_005:0458c24": "爾時轉輪聖王所將眾中(至)亦求出家王即聽許。",
    "X32n0619_005:0459a01": "八萬億人。是輪王率領之眾。見王子出家。頓發思",
    "X32n0619_005:0459a02": "齊之心。故深慕聖道。出世纏家。入法性家也。聖王",
    "X32n0619_005:0459a03": "十善化世。所以從人出家而即許之。問。僕從出家。",
    "X32n0619_005:0459a04": "序此何意。答。正為下王子覆講之機。因為智佛疑",
    "X32n0619_005:0459a05": "惑之眾。故為王子結緣之眾也。△四受請說經。",
    "X32n0619_005:0459a06": "爾時彼佛受沙彌請(至)皆共受持諷誦通利。",
    "X32n0619_005:0459a07": "二萬劫者。上既為二乘說諦緣等法。後受諸子請。",
    "X32n0619_005:0459a08": "又說法華。故知中間不容默然。必說方等般若也。",
    "X32n0619_005:0459a09": "下偈云。說六波羅蜜。及諸神通事。方等教中。多明",
    "X32n0619_005:0459a10": "不思議神通事。故知說方等。六度即菩薩事。故知",
    "X32n0619_005:0459a11": "說般若。受持等。即拳拳不失意。應上皆共修學。△",
    "X32n0619_005:0459a12": "五時眾有解不解。",
    "X32n0619_005:0459a13": "說是經時十六菩薩沙彌(至)千萬億種皆生疑惑。",
    "X32n0619_005:0459a14": "云菩薩沙彌者。由聞方等般若。二萬劫中。修六度",
    "X32n0619_005:0459a15": "行故。沙彌二乘。即信解眾。千萬億生疑。即不解眾。",
    "X32n0619_005:0459a16": "此等即於十六王子所聽經結緣也。上士聞道。勤",
    "X32n0619_005:0459a17": "而行之。王子是也。中士聞道。若存若亡。聲聞中有",
    "X32n0619_005:0459a18": "信不信也。下士聞道大咲而已。不解之眾而生疑",
    "X32n0619_005:0459a19": "惑也。△六說經時節。",
    "X32n0619_005:0459a20": "佛說是經於八千劫未曾休廢。",
    "X32n0619_005:0459a21": "顯說經時節之長。如燈明六十小劫。不起於座也。",
    "X32n0619_005:0459a22": "△七說已入定。",
    "X32n0619_005:0459a23": "說此經已即入靜室住於禪定八萬四千劫。",
    "X32n0619_005:0459a24": "靜室入定之處所。八萬等住定之時節。智佛入定。",
    "X32n0619_005:0459b01": "是結緣之近由。由入定不出。千萬億疑惑之眾。無",
    "X32n0619_005:0459b02": "所咨問。故十六沙彌為其覆講法華也。上結緣之",
    "X32n0619_005:0459b03": "由竟。△二正明結緣。分二。初法說結緣。二喻說結",
    "X32n0619_005:0459b04": "緣。初又三。初明昔共結緣。二明中間值遇。三明今",
    "X32n0619_005:0459b05": "還為說。初又三。初王子覆講。",
    "X32n0619_005:0459b06": "是時十六菩薩沙彌(至)廣說分別妙法華經。",
    "X32n0619_005:0459b07": "知字最重。智佛入定。非無故而然也。我釋迦一化",
    "X32n0619_005:0459b08": "始終。皆以智佛入定而為由致。以今所化之機。皆",
    "X32n0619_005:0459b09": "智佛時覆講之緣種。由彼佛說法之後入定。而眾",
    "X32n0619_005:0459b10": "疑無所咨問。故王子為其覆講。自爾已來。恒為受",
    "X32n0619_005:0459b11": "化之機。若不知智佛入定之旨。則昔緣不結。今日",
    "X32n0619_005:0459b12": "何所成熟。所謂適化所及。非昔緣無以導心也。智",
    "X32n0619_005:0459b13": "佛入定。已知疑惑之眾。是王子之機。必由王子究",
    "X32n0619_005:0459b14": "竟得度。故住定八萬四千劫。王子覆講。善繼善述",
    "X32n0619_005:0459b15": "也。玄宗既唱。暫示忘言。故寂然禪定。繼述其事。欲",
    "X32n0619_005:0459b16": "布所聞。故各升法座。下繫珠喻。正指此也。△二眾",
    "X32n0619_005:0459b17": "得利益。",
    "X32n0619_005:0459b18": "一一皆度六百萬億那由他(至)三藐三菩提心。",
    "X32n0619_005:0459b19": "發菩提心。故云得度。六百等眾生。即上不解之眾。",
    "X32n0619_005:0459b20": "示者指示。教者教詔。令彼得益為利。喜他得益為",
    "X32n0619_005:0459b21": "喜。即開示眾生佛之知見。使其悟入。而得利益也。",
    "X32n0619_005:0459b22": "△三出定稱歎。又二。初正歎希有。",
    "X32n0619_005:0459b23": "大通智勝佛過八萬四千(至)開示眾生令入其中。",
    "X32n0619_005:0459b24": "具內因外緣。自利利他之德。故甚為希有也。令入",
    "X32n0619_005:0459c01": "其中者。即度一切眾生。皆令入佛慧也。△二勸物",
    "X32n0619_005:0459c02": "親近。",
    "X32n0619_005:0459c03": "汝等皆當數數親近(至)三藐三菩提如來之慧。",
    "X32n0619_005:0459c04": "能信不毀者。恐得度有不信而毀者。故先歎其德。",
    "X32n0619_005:0459c05": "後勸親近。所以下。徵釋勸近之意。三乘能信所說。",
    "X32n0619_005:0459c06": "受持不毀。當得同歸一乘。入如來慧也。△二明中",
    "X32n0619_005:0459c07": "間值遇。",
    "X32n0619_005:0459c08": "佛告諸比丘(至)得值四萬億諸佛世尊於今不盡。",
    "X32n0619_005:0459c09": "世世所生與菩薩俱者。無緣必不相聚。有緣必不",
    "X32n0619_005:0459c10": "相離也。四萬億諸佛得值不盡者。身子利根值二",
    "X32n0619_005:0459c11": "萬億佛。下根者值四萬億佛。即數數現生滅等佛",
    "X32n0619_005:0459c12": "也。先成熟者先得度之。後成熟者後得度之。如漁",
    "X32n0619_005:0459c13": "人前網前獲。後網後獲也。若中間值遇。常受大乘。",
    "X32n0619_005:0459c14": "此輩中間皆已成就。不至於今也。若中間值遇。遇",
    "X32n0619_005:0459c15": "其退大。仍接以小。此輩中間猶故未盡。今得還聞",
    "X32n0619_005:0459c16": "大乘之教。三但論遇小。不論遇大。則中間未度。於",
    "X32n0619_005:0459c17": "今亦未盡。今日始受大。乃至滅度後得道是也。問。",
    "X32n0619_005:0459c18": "如上經歷多佛。多許時節。今始得羅漢。如此無生",
    "X32n0619_005:0459c19": "法忍。何易可階。答。大聖善巧隨機說法。為厭佛道",
    "X32n0619_005:0459c20": "長遠者說短。於佛道生輕易想者說長言如許劫",
    "X32n0619_005:0459c21": "得羅漢者。此是權行。引諸實行。合入道耳。△三明",
    "X32n0619_005:0459c22": "今還為說。分二。初會結古今。二正說法華。初又二。",
    "X32n0619_005:0459c23": "初會師古今。",
    "X32n0619_005:0459c24": "諸比丘我今語汝(至)成阿耨多羅三藐三菩提。",
    "X32n0619_005:0460a01": "先標成道說法。其二下。列八方佛號。阿閦此云不",
    "X32n0619_005:0460a02": "動。東方為群動之首。歡喜即動義。表即動而證不",
    "X32n0619_005:0460a03": "動之理也。佛具萬德。高出物表。故喻須彌頂。音相",
    "X32n0619_005:0460a04": "乃形聲二益。其聲所說無畏。其形不怒而威。故喻",
    "X32n0619_005:0460a05": "師子。所證之理。包遍群有。其性真常。如虗空住。其",
    "X32n0619_005:0460a06": "體過去不生。未來不動。現在不起。無生無滅。故云",
    "X32n0619_005:0460a07": "常滅。佛為教主。撫育群生。如世帝王。化洽萬方。故",
    "X32n0619_005:0460a08": "以帝名之。梵行清淨。涉有不染。故云梵相。無量壽。",
    "X32n0619_005:0460a09": "法身常住。教化無盡故。度世苦者。以智自度。以悲",
    "X32n0619_005:0460a10": "度他。自他俱出有漏苦故。多摩等云性無垢。如來",
    "X32n0619_005:0460a11": "神通。能救眾生離煩惱垢得清淨智故。須彌群峯",
    "X32n0619_005:0460a12": "之王。喻佛為諸法王故。雲者舒卷自如。無心普廕。",
    "X32n0619_005:0460a13": "喻聖心無私。體用無礙故。王者仁德浩大。匡正四",
    "X32n0619_005:0460a14": "海。喻聖德流行。潤澤十方故。德用難思。摧魔制邪。",
    "X32n0619_005:0460a15": "有情離怖畏。得安樂故。釋迦云能仁。牟尼云寂默",
    "X32n0619_005:0460a16": "實智證理曰寂默。權智利生曰能仁。有二義。一對",
    "X32n0619_005:0460a17": "待義。能者善權方便。曲就機宜。仁者至德洪恩。普",
    "X32n0619_005:0460a18": "洽萬類。是大悲利物義。寂則澄然不動。頓息萬緣。",
    "X32n0619_005:0460a19": "默則漠爾忘言。永離戲論。是大智冥理義。二圓融",
    "X32n0619_005:0460a20": "義。以悲即智故。終日度生無生可度。動一靜也。智",
    "X32n0619_005:0460a21": "即悲故。不起一念常度眾生。靜一動也。悲智二字。",
    "X32n0619_005:0460a22": "佛之全德攝盡無遺矣。堪忍國土。乃大千世界。一",
    "X32n0619_005:0460a23": "佛化境。悲華經云。是諸眾生。忍受三毒。及諸煩惱。",
    "X32n0619_005:0460a24": "能忍斯惡。故名忍土也。△二會弟子古今。分二。初",
    "X32n0619_005:0460b01": "正會。二釋疑。初又二。初受大後退。",
    "X32n0619_005:0460b02": "諸比丘我等為沙彌時(至)如來智慧難信難解。",
    "X32n0619_005:0460b03": "我等為沙彌下。明受大不退。住無上道。於今下。種",
    "X32n0619_005:0460b04": "大之後。中間退大向小。住聲聞位。佛常教化大乘。",
    "X32n0619_005:0460b05": "諸人應以大乘之法。漸入佛道。所以下。徵釋退住",
    "X32n0619_005:0460b06": "之意。雖下大種。緣佛慧難解。所以退大而向小也。",
    "X32n0619_005:0460b07": "以今觀之。幸聞大法。不無宿因。安知吾徒非智勝",
    "X32n0619_005:0460b08": "之遺塵。若能勤進。其庶幾乎。△二正會古今。",
    "X32n0619_005:0460b09": "爾時所化無量恒河沙等眾生者(至)聲聞弟子是也。",
    "X32n0619_005:0460b10": "大通時覆講結緣。所化眾生。今汝等諸比丘是也。",
    "X32n0619_005:0460b11": "此結現前。及我下。結未來弟子。△二釋疑。",
    "X32n0619_005:0460b12": "我滅度後復有弟子(至)除諸如來方便說法。",
    "X32n0619_005:0460b13": "恐疑云。現在得聞法華。得入一乘。可是結緣之眾。",
    "X32n0619_005:0460b14": "若未來世。不聞法華。而入滅度。此等豈能捨小得",
    "X32n0619_005:0460b15": "入一乘耶。答。我滅度後。此土弟子。雖不聞經。不自",
    "X32n0619_005:0460b16": "覺知所行是菩薩道。於自所證生滅度想入涅槃",
    "X32n0619_005:0460b17": "者。我於餘國作佛。終當得聞是經。餘國者。此方機",
    "X32n0619_005:0460b18": "盡。別土緣熟。此土雖滅。餘國又現又聞也。大經云。",
    "X32n0619_005:0460b19": "如來名號。應眾生心。各各不同。一四天下。乃至十",
    "X32n0619_005:0460b20": "方。各各十千異名是也。如來出世。無有餘乘滅度。",
    "X32n0619_005:0460b21": "唯一佛乘。方便說三。△二正說法華。又三。初時眾",
    "X32n0619_005:0460b22": "清淨。",
    "X32n0619_005:0460b23": "諸比丘若如來自知(至)了達空法深入禪定。",
    "X32n0619_005:0460b24": "涅槃時到者。諸佛出世化道將畢。即說法華時也。",
    "X32n0619_005:0460c01": "如迦葉燈明。出於淨土。說法華竟。即入涅槃。釋迦",
    "X32n0619_005:0460c02": "出於穢土。說法華即唱當滅。更說涅槃也。眾清淨",
    "X32n0619_005:0460c03": "者。既得四諦小教之益。免於五濁八苦之難也。信",
    "X32n0619_005:0460c04": "解堅固者。聞方等大乘始教。心相體信也。了達空",
    "X32n0619_005:0460c05": "法者。聞般若終實之教。於空法中心得了達。即轉",
    "X32n0619_005:0460c06": "教意也。深入禪定者。即楞嚴定也。此科攝窮子喻。",
    "X32n0619_005:0460c07": "五段經文。△二正說法華。",
    "X32n0619_005:0460c08": "便集諸菩薩及聲聞眾(至)唯一佛乘得滅度耳。",
    "X32n0619_005:0460c09": "集諸菩薩。是聚會親族也。及聲聞一句。乃命其子",
    "X32n0619_005:0460c10": "也。為說是經。正付家業也。世間下。以二乘不可云",
    "X32n0619_005:0460c11": "滅度。得滅度者唯一佛乘耳。正開權顯實之意。△",
    "X32n0619_005:0460c12": "三釋疑。",
    "X32n0619_005:0460c13": "比丘當知如來方便(至)是人若聞則便信受。",
    "X32n0619_005:0460c14": "若無二乘得滅度者。如來何故施三。釋云。比丘當",
    "X32n0619_005:0460c15": "知。如來以方便權智。深知眾生有小性欲。著於五",
    "X32n0619_005:0460c16": "塵。弊於五濁。故先說二涅槃。聞必信受。令其破弊",
    "X32n0619_005:0460c17": "免難。後必會歸於大也。法說結緣竟。△二喻說結",
    "X32n0619_005:0460c18": "緣。分二。先喻說。次法合。初又二。先明導師喻。次明",
    "X32n0619_005:0460c19": "將導喻。初又分五。初五百由旬喻。",
    "X32n0619_005:0460c20": "譬如五百由旬。",
    "X32n0619_005:0460c21": "此喻上未度之眾。樂著諸有。輪迴處所也。即擬火",
    "X32n0619_005:0460c22": "宅總喻。其家廣大三界無安。方便略頌。安隱對不",
    "X32n0619_005:0460c23": "安隱之意。約土。凡聖同居為三百。方便有餘為四",
    "X32n0619_005:0460c24": "百。實報莊嚴為五百。約惑見惑為一百。五下分為",
    "X32n0619_005:0461a01": "二百。五上分為三百。塵沙為四百。無明為五百。約",
    "X32n0619_005:0461a02": "觀空觀能過三百。假觀能過四百。中觀能過五百。",
    "X32n0619_005:0461a03": "△二險難惡道喻。",
    "X32n0619_005:0461a04": "險難惡道曠絕無人怖畏之處。",
    "X32n0619_005:0461a05": "此喻上未度之眾。煩惱垢重也。即擬火宅中火起。",
    "X32n0619_005:0461a06": "方便中不安隱五濁八苦之法。分段變易二種生",
    "X32n0619_005:0461a07": "死。即果險難。見思塵沙無明。即因險難。由此因果。",
    "X32n0619_005:0461a08": "故言惡道。三界乃怖畏之處。由險難故言怖畏。三",
    "X32n0619_005:0461a09": "界無涯。茫茫蕩蕩。故言曠絕。若生死煩惱中有涅",
    "X32n0619_005:0461a10": "槃菩提。此道雖復曠絕。則有人可依也。若生死煩",
    "X32n0619_005:0461a11": "惱中無涅槃菩提。如病中無藥。則此道曠絕。是無",
    "X32n0619_005:0461a12": "人可依也。△三多眾人喻。",
    "X32n0619_005:0461a13": "若有多眾。",
    "X32n0619_005:0461a14": "喻上王子所化百千萬億皆生疑惑。不解之眾也。",
    "X32n0619_005:0461a15": "即擬火宅中。三十子五百人。方便中。知眾生性欲",
    "X32n0619_005:0461a16": "意。△四欲過惡道喻。",
    "X32n0619_005:0461a17": "欲過此道至珍寶處。",
    "X32n0619_005:0461a18": "二乘斷見思出三界。故言欲過此道。更斷塵沙無",
    "X32n0619_005:0461a19": "明。求至佛果。故云至珍寶處。此處即藥艸喻一味",
    "X32n0619_005:0461a20": "之雨。火宅中唯有一門。方便中宣示佛道意。△五",
    "X32n0619_005:0461a21": "有一導師喻。",
    "X32n0619_005:0461a22": "有一導師聰慧明達善知險道通塞之相。",
    "X32n0619_005:0461a23": "此導師即十六王子也。即擬火宅中長者。方便中",
    "X32n0619_005:0461a24": "我字。藥艸中密雲。在耳曰聰。在意曰達。一心三智",
    "X32n0619_005:0461b01": "曰慧。具足五眼曰明。總言六根清淨也。通塞者。苦",
    "X32n0619_005:0461b02": "集十二因緣六蔽塵沙無明為塞。道滅滅因緣智",
    "X32n0619_005:0461b03": "六度一心。三觀為通。問。何不作父子相失。驚入火",
    "X32n0619_005:0461b04": "宅。不虗等義耶。答。凡喻各逐意便。上取機應有無。",
    "X32n0619_005:0461b05": "故言相失相見。若取應始赴機。故言驚入火宅。此",
    "X32n0619_005:0461b06": "中正明將導眾生。世世相值。那言相失。久久結緣。",
    "X32n0619_005:0461b07": "那言始應。為此義故不作相失驚入義也。上來三",
    "X32n0619_005:0461b08": "周二十二番開權顯實。其意已彰。不虗本欲勸信。",
    "X32n0619_005:0461b09": "下根信在不久。故不須不虗耳。導師喻竟。△二將",
    "X32n0619_005:0461b10": "導喻。分三。初所將人眾喻。二中路懈退喻。三滅化",
    "X32n0619_005:0461b11": "城至寶所喻。且初所將人眾喻。",
    "X32n0619_005:0461b12": "將導眾人欲過此難。",
    "X32n0619_005:0461b13": "喻本初結緣未得度者。本緣不失。而為導師所將。",
    "X32n0619_005:0461b14": "故云將導眾人。即擬火宅見火驚怖。方便見五濁",
    "X32n0619_005:0461b15": "起悲。△二中路懈退喻。分二。初退大。二接小。即火",
    "X32n0619_005:0461b16": "宅中不用身手。而歎三車希有。方便中暫息大化。",
    "X32n0619_005:0461b17": "念用三乘也。旦初退大。又三。初中路懈退。",
    "X32n0619_005:0461b18": "所將人眾中路懈退。",
    "X32n0619_005:0461b19": "將人眾者。喻中間相值退大取小之人。中路者。非",
    "X32n0619_005:0461b20": "是半途。但以發心為始。至佛為終。於此兩楹。而起",
    "X32n0619_005:0461b21": "退大之意。故名中路。即擬上無大機也。△二白導",
    "X32n0619_005:0461b22": "師言。",
    "X32n0619_005:0461b23": "白導師言我等疲極而復怖畏。",
    "X32n0619_005:0461b24": "導師有四。自有通途慈悲導師。通他人故。文中有",
    "X32n0619_005:0461c01": "一導師將導眾人是也。自有結緣導師。局我師故",
    "X32n0619_005:0461c02": "文中所將人眾白導師言是也。自有權智導師。取",
    "X32n0619_005:0461c03": "施小故。文中導師多諸方便是也。自有實智導師。",
    "X32n0619_005:0461c04": "取開權故。文中導師知此人眾是也。四從時異。人",
    "X32n0619_005:0461c05": "只是一。並是王子也。今白者。正白結緣之導師也。",
    "X32n0619_005:0461c06": "以其退大則大滅。接小則小生。一生一滅。感於法",
    "X32n0619_005:0461c07": "身。呼此為白。王子知其退大。即是聞其所白。善根",
    "X32n0619_005:0461c08": "微弱。無明所翳。故言疲極。厭生死為怖畏。由怖畏",
    "X32n0619_005:0461c09": "故正宜小接。即擬上不受大教也。△三不復前進。",
    "X32n0619_005:0461c10": "不能復進前路猶遠今欲退還。",
    "X32n0619_005:0461c11": "不復前路猶遠者。見思塵沙無明。難可卒斷也。然",
    "X32n0619_005:0461c12": "用小接之。不令頓還本處。亦有進義。即擬上息化",
    "X32n0619_005:0461c13": "也。△二接小。又四。初多諸方便。",
    "X32n0619_005:0461c14": "導師多諸方便。",
    "X32n0619_005:0461c15": "擬火宅中三車。方便中開三。四意具足。故多方便",
    "X32n0619_005:0461c16": "也。△二傷其失寶。",
    "X32n0619_005:0461c17": "而作是念此等可愍云何捨大珍寶而欲退還。",
    "X32n0619_005:0461c18": "傷其捨寶。喻知有小機而無大機也。△三化作一",
    "X32n0619_005:0461c19": "城。",
    "X32n0619_005:0461c20": "作是念已以方便力(至)若能前至寶所亦可得去。",
    "X32n0619_005:0461c21": "作是念下。化作一城。即權說小果也。此用方便之",
    "X32n0619_005:0461c22": "教。教化二乘。斷見思惑。出三界苦。故云於險道過",
    "X32n0619_005:0461c23": "三百由旬。令其權證小果。故云化作一城。告眾人",
    "X32n0619_005:0461c24": "下。引入化城。即三轉法輪也。汝等二句勸轉。勸令",
    "X32n0619_005:0462a01": "前進入城也。今此三句示轉。示城可住也。可者謂",
    "X32n0619_005:0462a02": "僅可止息。暫歇之意。隨意作者。即六通縱任等。若",
    "X32n0619_005:0462a03": "入二句證轉。證城安隱也。若能二句。但令入城。更",
    "X32n0619_005:0462a04": "說前進。於未開之前。不得明彰此語。今三周將盡。",
    "X32n0619_005:0462a05": "開顯已竟。即可說之。△四歡喜入城。",
    "X32n0619_005:0462a06": "是時疲極之眾心大歡喜(至)生已度想生安隱想。",
    "X32n0619_005:0462a07": "即擬火宅適子所願。方便受行悟入也。投其樂小",
    "X32n0619_005:0462a08": "之心。故歡喜歎之。我等二句。釋未曾有。免惡道離",
    "X32n0619_005:0462a09": "苦也。安隱得樂也。前入一句。受行悟入也。已度想",
    "X32n0619_005:0462a10": "得盡智也。安隱想得無生智也。即具智斷二德故。",
    "X32n0619_005:0462a11": "此中歡喜即聞慧。未有即煖位。免惡即頂位。安隱",
    "X32n0619_005:0462a12": "即忍位。入城即見道位。已度即無學位。上中路懈",
    "X32n0619_005:0462a13": "退竟。△三滅化城至寶所喻。",
    "X32n0619_005:0462a14": "爾時導師知此人眾(至)我所化作為止息耳。",
    "X32n0619_005:0462a15": "此正說法華也。即火宅等賜。方便中說無上道。既",
    "X32n0619_005:0462a16": "止息無疲倦者。喻上涅槃時至。眾又清淨。而得免",
    "X32n0619_005:0462a17": "難。大機當發也。即滅下。引向寶所。即滅化城者。廢",
    "X32n0619_005:0462a18": "權也。去來方語也。來字帶言。以理而論。眾生來不",
    "X32n0619_005:0462a19": "去。小聖去不來。皆不合佛意。今即去即來。回身三",
    "X32n0619_005:0462a20": "界。利生接物。莫學下劣住止而獨善也。寶處下。顯",
    "X32n0619_005:0462a21": "實以廢權也。問前諸品開三顯一。為有何異。答。通",
    "X32n0619_005:0462a22": "論無異。別論不同。方便約教。文云。但以一佛乘為",
    "X32n0619_005:0462a23": "眾生說法。無二亦無三也。火宅約行。文云。各乘大",
    "X32n0619_005:0462a24": "車遊於四方。嬉戲快樂。信解約人。文中結會傭作",
    "X32n0619_005:0462b01": "是長者子也。藥艸約差別無差別。明權實。七種差",
    "X32n0619_005:0462b02": "別是權。同依一理無差即實。約自行權實。隨自意",
    "X32n0619_005:0462b03": "語。故佛能知而眾生不知也。今化城約理。寶所化",
    "X32n0619_005:0462b04": "城。即大小兩理。除破二乘化理。顯於寶所一理。文",
    "X32n0619_005:0462b05": "中即滅化城寶處在近等。上喻說竟。△二法合。分",
    "X32n0619_005:0462b06": "二。初正合。二舉喻帖合。初又二。初合導師喻。",
    "X32n0619_005:0462b07": "諸比丘如來亦復如是(至)險難長遠應去應度。",
    "X32n0619_005:0462b08": "上喻有五。今合三。如來合上導師。今為一句。合多",
    "X32n0619_005:0462b09": "諸人眾。以能將導師。顯所將人眾也。知諸下。合險",
    "X32n0619_005:0462b10": "難惡道。二種生死。五住煩惱。佛悉知之。故云知諸",
    "X32n0619_005:0462b11": "等。長遠者五百由旬故。應去應度。即合善知險道",
    "X32n0619_005:0462b12": "之相。兼過險道至寶所也。應去者。已入化城。不復",
    "X32n0619_005:0462b13": "前進。故應去。應度者。未入化城。多劫沉溺。應以化",
    "X32n0619_005:0462b14": "城而濟度之。△二合將導喻。分二。先合退大接小。",
    "X32n0619_005:0462b15": "若眾生但聞一佛乘者(至)為止息故說二涅槃。",
    "X32n0619_005:0462b16": "眾生即所將人眾也。一乘原被大機。今樂小之人。",
    "X32n0619_005:0462b17": "聞此不欲見不親近者。乖其所好。合上中路懈退。",
    "X32n0619_005:0462b18": "無大機義也。根機淺劣。若除糞得價。安於客作。以",
    "X32n0619_005:0462b19": "求工食。則欲見之近之。若一乘大法。如匹馬單刀。",
    "X32n0619_005:0462b20": "孤身萬里。說不投機。謂是閑言。故不欲見之近之",
    "X32n0619_005:0462b21": "耳。佛道下。合上不能前進息化之意。長遠者。三祇",
    "X32n0619_005:0462b22": "練行。百劫修因。如大海非一勺而竭。重樓豈一日",
    "X32n0619_005:0462b23": "而就。故云久受等。佛知下。合上中間退大。復以小",
    "X32n0619_005:0462b24": "接。下劣者有小機也。方便者多諸方便也。二涅槃",
    "X32n0619_005:0462c01": "合上化作一城也。中道說二者。三界惑盡。塵沙未",
    "X32n0619_005:0462c02": "破。於此兩楹。判有餘無餘二果。又分段已盡。變易",
    "X32n0619_005:0462c03": "未除。二死之間。判有無二果。故云中道。△次合滅",
    "X32n0619_005:0462c04": "城至寶所。",
    "X32n0619_005:0462c05": "若眾生住於二地(至)於一佛乘分別說三。",
    "X32n0619_005:0462c06": "二地即上二果。未辦者。以修言之。四住已盡。五住",
    "X32n0619_005:0462c07": "猶存。人執既遣。法執猶在。以證言之。則有餘雖證。",
    "X32n0619_005:0462c08": "尚有無餘依大涅槃。分段雖超。未超變易故。近者",
    "X32n0619_005:0462c09": "已過三百由旬故。當觀下。令其自審。但是下。為實",
    "X32n0619_005:0462c10": "施權。△二舉喻帖合。",
    "X32n0619_005:0462c11": "如彼導師為止息故(至)此城非實我化作耳。",
    "X32n0619_005:0462c12": "寶處在近一句。當著眼看。言化城者。不但二乘。十",
    "X32n0619_005:0462c13": "地等妙。皆是權立接引。並為化城。寶所者。乃真心",
    "X32n0619_005:0462c14": "本佛。自性之寶。此寶不屬情量。不可建立。無佛無",
    "X32n0619_005:0462c15": "眾生。無能無所。何處有城。若問此既為化城。何處",
    "X32n0619_005:0462c16": "是寶所。答。寶所不可指。指即有方所。非真寶所也。",
    "X32n0619_005:0462c17": "故只云在近而已。不可定量言之。但忘言默證。當",
    "X32n0619_005:0462c18": "體即是。△二偈頌。有四十九行半。分二。先二十二",
    "X32n0619_005:0462c19": "行半。頌結緣之由。次二十七行。正頌結緣。初又二。",
    "X32n0619_005:0462c20": "初十二行。頌遠由。二十行半。頌近由。初又二。初六",
    "X32n0619_005:0462c21": "行。頌大通成道。",
    "X32n0619_005:0462c22": "爾時世尊欲重宣此義而說偈言。",
    "X32n0619_005:0462c23": "大通智勝佛十劫坐道場(至)充我一切。",
    "X32n0619_005:0462c24": "大通下三行。頌成道前事。過十下一行。頌正成道。",
    "X32n0619_005:0463a01": "彼佛下二行。頌請轉法輪。兼眷屬供養。△二六行",
    "X32n0619_005:0463a02": "頌十方梵請。",
    "X32n0619_005:0463a03": "世尊甚難值久遠時一現(至)轉無上法輪。",
    "X32n0619_005:0463a04": "世尊下一行。頌威光照動。東方下三行。頌東方梵",
    "X32n0619_005:0463a05": "王尋光雲集。三方下。頌餘九方。△二十行半。頌近",
    "X32n0619_005:0463a06": "由。分二。初五行。頌轉半字教。",
    "X32n0619_005:0463a07": "無量慧世尊受彼眾人請(至)不能得其邊。",
    "X32n0619_005:0463a08": "無量二句。頌受請。為宣下一行半。頌正轉教法。宣",
    "X32n0619_005:0463a09": "暢下三行。頌聞法得道。十萬為億。十億為兆。百億",
    "X32n0619_005:0463a10": "為京。千億為秭。萬億為姟。諸法不受者。能伏斷見",
    "X32n0619_005:0463a11": "思也。△二五行半。頌轉滿字教。",
    "X32n0619_005:0463a12": "時十六王子出家作沙彌(至)八萬四千劫。",
    "X32n0619_005:0463a13": "初二句。頌王子出家。皆共下一行半。頌請轉法輪。",
    "X32n0619_005:0463a14": "佛知下二行。頌二萬劫中間。說方等般若也。般若",
    "X32n0619_005:0463a15": "行也。神通事也。方等多明不思議神通事。說是二",
    "X32n0619_005:0463a16": "句。頌受請說法華也。彼佛法華有恒河沙偈。今佛",
    "X32n0619_005:0463a17": "七卷。當知一字法門。海墨不盡也。彼佛下一行。頌",
    "X32n0619_005:0463a18": "說經已靜室入定。以俟王子覆講結緣。頌結緣之",
    "X32n0619_005:0463a19": "由竟。△次二十七行。頌正結緣。分二。初八行。頌法",
    "X32n0619_005:0463a20": "說結緣。二十九行。頌喻說結緣。初又三。初三行。頌",
    "X32n0619_005:0463a21": "昔日結緣。",
    "X32n0619_005:0463a22": "是諸沙彌等知佛禪未出(至)恒河沙等眾。",
    "X32n0619_005:0463a23": "是諸二句。知佛入定。為無下一行半。覆講結緣。一",
    "X32n0619_005:0463a24": "一下一行。眾得利益。△二一行頌中間值遇。",
    "X32n0619_005:0463b01": "彼佛滅度後是諸聞法者在在諸佛土常與師俱生。",
    "X32n0619_005:0463b02": "△三四行頌今還為說。",
    "X32n0619_005:0463b03": "是十六沙彌具足行佛道(至)慎勿懷驚懼。",
    "X32n0619_005:0463b04": "是十六下。頌結會現在師弟。前言八方。今言十方。",
    "X32n0619_005:0463b05": "以總該別。彼此隱顯也。以是下。頌正為說法華經。",
    "X32n0619_005:0463b06": "結大通時之本因緣。故戒勿驚懼也。頌法說結緣",
    "X32n0619_005:0463b07": "竟。△二十九行。頌喻說結緣。又二。初十一行半。頌",
    "X32n0619_005:0463b08": "喻說。二七行半。頌法合。初又二。初三行。頌導師喻。",
    "X32n0619_005:0463b09": "譬如險惡道逈絕多毒獸(至)在險濟眾難。",
    "X32n0619_005:0463b10": "譬如下。頌險難惡道。毒獸。喻生死煩惱也。無水艸",
    "X32n0619_005:0463b11": "者。喻不修習菩提道也。無數二句。多諸人眾也。其",
    "X32n0619_005:0463b12": "路二句。五百由旬也。時有一句。有一導師也。強識",
    "X32n0619_005:0463b13": "下。聰慧明達也。△二八行半。頌將導喻。又二。初六",
    "X32n0619_005:0463b14": "行。頌中路權立化城。",
    "X32n0619_005:0463b15": "眾人皆疲倦而白導師言(至)自謂已得度。",
    "X32n0619_005:0463b16": "眾人下。頌懈退也。導師下。傷其失寶也。尋時下。化",
    "X32n0619_005:0463b17": "作一城也。諸舍宅者。諸空觀境也。園林者。二乘總",
    "X32n0619_005:0463b18": "持無漏法林也。九次第定為渠流。八解脫為浴池。",
    "X32n0619_005:0463b19": "重門三空門也。盡智無生智為樓閣。男女為定慧。",
    "X32n0619_005:0463b20": "諸人下。頌歡喜入城也。△二二行半。頌滅城引至",
    "X32n0619_005:0463b21": "寶所。",
    "X32n0619_005:0463b22": "導師知息已集眾而告言(至)當共至寶所。",
    "X32n0619_005:0463b23": "廢昔日之權。立今日之實。使發大心。求成佛果也。",
    "X32n0619_005:0463b24": "△二七行半。頌法合。分二。初六行半。正頌法合。二",
    "X32n0619_005:0463c01": "一行。頌舉喻帖合。初又二。初二句。頌合導師喻。",
    "X32n0619_005:0463c02": "我亦復如是為一切導師。",
    "X32n0619_005:0463c03": "△二六行。頌合將導喻。分二。初二行。頌合懈退。",
    "X32n0619_005:0463c04": "見諸求道者中路而懈廢(至)所作皆已辦。",
    "X32n0619_005:0463c05": "見諸下。頌合中路懈退。故以下。接小也。云已辦者。",
    "X32n0619_005:0463c06": "證無學羅漢。乃權教極果也。△二四行。頌合滅城",
    "X32n0619_005:0463c07": "至寶所。",
    "X32n0619_005:0463c08": "既知到涅槃皆得阿羅漢(至)乃是真實滅。",
    "X32n0619_005:0463c09": "既知二句。合知止息已。爾乃下。頌合滅化至寶所",
    "X32n0619_005:0463c10": "也。故說二者。即上為止息故說二涅槃也。汝證下。",
    "X32n0619_005:0463c11": "具三德秘藏。一切智即般若。三十二即法身。真滅",
    "X32n0619_005:0463c12": "即解脫。三德不縱不橫。即見佛性。當發精進。勉而",
    "X32n0619_005:0463c13": "求之可也。△二一行。頌舉喻帖合。",
    "X32n0619_005:0463c14": "諸佛之導師為息說涅槃既知是息已引入於佛慧。",
    "X32n0619_005:0463c15": "初二句。即止息化作大城也。次二句。即寶處在近",
    "X32n0619_005:0463c16": "也。此品正說因緣已竟。",
    "X32n0619_005:0463c18": "妙法蓮華經大成卷第五"
}