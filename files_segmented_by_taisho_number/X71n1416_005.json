{
    "X71n1416_005:0432b18": "恕中和尚語錄卷第五",
    "X71n1416_005:0432b20": "參學比丘　清歲等　編",
    "X71n1416_005:0432b21": "　　偈頌",
    "X71n1416_005:0432b22": "送人再參中竺用章和尚",
    "X71n1416_005:0432b23": "桂子堂前千歲翁。噫氣六合生雷風。金陵始祖來普",
    "X71n1416_005:0432b24": "通。邂逅一見情識空。魔外懾伏為侍僮。飄飄兩淛山",
    "X71n1416_005:0432c01": "水中。稽留奧域靈鷲同。擇勝發地成梵宮。高堂伐鼓",
    "X71n1416_005:0432c02": "聲[鼓/隆][鼓/隆]。四眾駢集如林叢。左顧右盻回蓮瞳。隨類悟",
    "X71n1416_005:0432c03": "悅超樊籠。前身寶掌今我公。三生石上曾相逢。鳳雛",
    "X71n1416_005:0432c04": "驥子寰宇充。馬駒蹴踏須讓雄。子親入室窮始終。繞",
    "X71n1416_005:0432c05": "指百練非頑銅。別來踪跡猶轉蓬。新月屢見如彎弓。",
    "X71n1416_005:0432c06": "慈明易服隨游戎。敢忘參請歸心[惇-子+几]。向來香火存餘",
    "X71n1416_005:0432c07": "紅。兜樓爇處橫螮蝀。咄嗟相見機何隆。電光石火休",
    "X71n1416_005:0432c08": "悤悤。拂子掛起深鞠躬。喝下定應雙耳聾。",
    "X71n1416_005:0432c09": "戊申歲。坐夏金鵞。禪餘閱羅湖野錄。其中載",
    "X71n1416_005:0432c10": "竹山珪公廣郢州潼泉山洪禪師獨孤標頌",
    "X71n1416_005:0432c11": "四首。謾次高韻。以示記侍者魯侍者軾侍者",
    "X71n1416_005:0432c12": "獨孤標獨孤標。一道神光透九霄。涅槃生死無二法。",
    "X71n1416_005:0432c13": "三乘十地何須超。看他天下宗師。競出頭來弄盡機",
    "X71n1416_005:0432c14": "關。作盡伎倆。恰似點火。謾把虗空燒。",
    "X71n1416_005:0432c15": "獨孤標獨孤標。九年面壁舌生茅。悔殺當初錯開口。",
    "X71n1416_005:0432c16": "一言輕出驚老蕭。到頭輸與德山臨濟趙睦二州。得",
    "X71n1416_005:0432c17": "路塞路。過橋斷橋。",
    "X71n1416_005:0432c18": "獨孤標獨孤標。牀頭蘚壁懸茶瓢。天光日出睡正穩。",
    "X71n1416_005:0432c19": "一聲窻外婆餅焦。寒山豎起竹掃。箒長汀解開布袋",
    "X71n1416_005:0432c20": "包。試問時人會不會。若也不會五柳先生元姓陶。",
    "X71n1416_005:0432c21": "獨孤標獨孤標。一瓶一鉢何寂寥。騰騰任運絕修證。",
    "X71n1416_005:0432c22": "聖凡不超還自超。懸崖峭壁紫金聚。蒼煙翠霧白玉",
    "X71n1416_005:0432c23": "毫。擘破太虗成兩片。石女補綴紉龜毛。",
    "X71n1416_005:0432c24": "贈法姪莊藏主",
    "X71n1416_005:0433a01": "燭龍吐火燒虗空。處處江河盡枯竭。方士神僧世已",
    "X71n1416_005:0433a02": "無。誰倒天瓢洗炎熱。柴門日高關未抽。豈為一口生",
    "X71n1416_005:0433a03": "閑愁。南村北村青稻死。上田下田黃埃流。竹外忽然",
    "X71n1416_005:0433a04": "聞剝啄。姪也何為到林壑。油黃卷子手持來。玉閏珠",
    "X71n1416_005:0433a05": "輝見新作。載舒載讀心眼開。便如飲我甘露盃。老懷",
    "X71n1416_005:0433a06": "從茲頓蘇豁。末運不畏宗綱頹。我有一句須聽取。無",
    "X71n1416_005:0433a07": "智人前莫輕舉。山前石虎咬菸菟。吒沙獵頷九條尾。",
    "X71n1416_005:0433a08": "道初和尚悼偈",
    "X71n1416_005:0433a09": "人謂真際死。我謂真際生。真際本非幻。幻生真際名。",
    "X71n1416_005:0433a10": "禪房夜月冷。石塔春雨鳴。宗綱正落紐。佇立徒含情。",
    "X71n1416_005:0433a11": "後昆亡軌範。提唱背宗趣。未曾得入頭。己謂登祖位。",
    "X71n1416_005:0433a12": "力闡向上機。要彼知本據。一夜毗嵐風。吹倒陰涼樹。",
    "X71n1416_005:0433a13": "龍河多嗣子。文彩丹山鳳。赫赫照人天。今古孰與共。",
    "X71n1416_005:0433a14": "惟公智力強。祖佛受持控。拋出末後句。渾崙無罅縫。",
    "X71n1416_005:0433a15": "威音非我祖。達磨非我師。真空本平等。三際同一時。",
    "X71n1416_005:0433a16": "剎那無量劫。電影猶遲遲。生身五十年。聲譽無盡期。",
    "X71n1416_005:0433a17": "示惟寂",
    "X71n1416_005:0433a18": "古人出家為生死。今人出家則否爾。生死由來既不",
    "X71n1416_005:0433a19": "明。況復所為同俗子。友不友兮師不師。浩浩成羣習",
    "X71n1416_005:0433a20": "庸鄙。觸事如今已面墻。何待他年始知恥。而汝既然",
    "X71n1416_005:0433a21": "為我徒。日用應須重操履。教旨禪宗力究參。聖像晨",
    "X71n1416_005:0433a22": "昏更勤禮。儻或一朝得入頭。便有清聲播人耳。慎勿",
    "X71n1416_005:0433a23": "悠悠只麼過。沒頭浸在死水裏。我今衰老百無能。隨",
    "X71n1416_005:0433a24": "分山林且容與。汝來問訊我合掌。覿面何曾孤負汝。",
    "X71n1416_005:0433b01": "箴仲規扁所居為清白居",
    "X71n1416_005:0433b02": "道人宴坐清白居。身心不動長如如。月窟深藏雪師",
    "X71n1416_005:0433b03": "子。冰壺靜貯銀蟾蜍。絕色純真妙難測。中下焉能造",
    "X71n1416_005:0433b04": "其域。不修梵行事空王。豈守邪禪作家賊。縱橫廓落",
    "X71n1416_005:0433b05": "含卜虗。三尺丈六擕手歸。徹骨風流祇者是。六門日",
    "X71n1416_005:0433b06": "夜揚光輝。靈利師僧近來少。往往多從外邊討。本無",
    "X71n1416_005:0433b07": "階級坦然平。到此定應先躂倒。道人道人聽我言。搽",
    "X71n1416_005:0433b08": "紅抹綠知徒然。要須臨機盡剔脫。莫教墮在清白邊。",
    "X71n1416_005:0433b09": "與子從頭數先哲。臨濟家風最超越。豁開戶牖辯龍",
    "X71n1416_005:0433b10": "蛇。地裂天崩惟一喝。",
    "X71n1416_005:0433b11": "朝宗偈贈淛侍者",
    "X71n1416_005:0433b12": "我宗廓落如虗空。無邊法界皆含容。又若明君朝萬",
    "X71n1416_005:0433b13": "國。風從虎也雲從龍。宗本無宗我無我。白雪陽春和",
    "X71n1416_005:0433b14": "來寡。曹溪之後錯流傳。五派分張成話墮。茅堂晝坐",
    "X71n1416_005:0433b15": "南熏涼。草木過雨浮天香。朝宗消息只這是。別有奇",
    "X71n1416_005:0433b16": "特難商量。",
    "X71n1416_005:0433b17": "贈福建乘上人",
    "X71n1416_005:0433b18": "要作上乘之人。直下必須見性。果爾見得分明。自然",
    "X71n1416_005:0433b19": "頭正尾正寢削萬機。斷除四病。如出匣之龍泉。似當",
    "X71n1416_005:0433b20": "臺之明鏡。瞻前顧後者。認影迷頭。避刃隈鋒底。喪身",
    "X71n1416_005:0433b21": "失命。玄沙只箇釣漁翁。一肩擔荷無餘剩。",
    "X71n1416_005:0433b22": "贈悟維那",
    "X71n1416_005:0433b23": "正音畢竟憑誰續。短舞長歌徒碌碌。承虗接響漫言",
    "X71n1416_005:0433b24": "多。節拍相投一麟足。楔出楔兮機奪機。掃除意路超",
    "X71n1416_005:0433c01": "玄微。戴角泥牛入海吼。無毛鐵鷂摶風飛。法戰場中",
    "X71n1416_005:0433c02": "老興化。生擒活捉令人怕。克賓出院一場榮。脫得入",
    "X71n1416_005:0433c03": "身能幾箇。",
    "X71n1416_005:0433c04": "贈詮侍者",
    "X71n1416_005:0433c05": "依師取友須慎擇。友勝師良為上策。如彼滯痾。必遇",
    "X71n1416_005:0433c06": "發藥如彼槁苗。必遇甘澤。是以會通執事於鳥窠。雪",
    "X71n1416_005:0433c07": "峯取證於老奯。幸有從上體裁。自可為標為格。黃昏",
    "X71n1416_005:0433c08": "斫額望扶桑。金鷄一聲天下白。",
    "X71n1416_005:0433c09": "白雲山舍歌贈麟藏主",
    "X71n1416_005:0433c10": "白雲縹緲無住著。獨與青山如有約。暮向青山頭上",
    "X71n1416_005:0433c11": "飛。朝來又抹青山脚。道人業空寂。不喜世上名。既愛",
    "X71n1416_005:0433c12": "白雲白。復嗜青山青。結箇茅廬事深隱。笑指雲山當",
    "X71n1416_005:0433c13": "戶庭。雲山宛然是我性。我性本是雲山靈。寒則衣雲",
    "X71n1416_005:0433c14": "裘。饑則飲山綠。日用逍遙無不足。佛也從來不願為。",
    "X71n1416_005:0433c15": "那識人間有榮辱。",
    "X71n1416_005:0433c16": "送渭侍者省師叔印宗就問訊",
    "X71n1416_005:0433c17": "徂徠之松渭川竹。勁節高標拔塵俗。衲僧行志亦如",
    "X71n1416_005:0433c18": "斯。甘分空山抱幽獨。香嚴一擊忘所知。鳥窠疊足乘",
    "X71n1416_005:0433c19": "危枝。只將松竹代說法。布毛何用拈來吹。道人東寺",
    "X71n1416_005:0433c20": "有師叔。慎莫拋家事馳逐。鐵船打就已多時。歸颿好",
    "X71n1416_005:0433c21": "趂東風熟。老我不得相周旋。送子但覺心拳拳。為言",
    "X71n1416_005:0433c22": "吾道正牢落。千鈞重檐安誰肩。",
    "X71n1416_005:0433c23": "琭藏主先字方石。後於禪燕中。夢入委羽山",
    "X71n1416_005:0433c24": "獲奇石方寸許。面有宗印之文。遂以宗印易",
    "X71n1416_005:0434a01": "前字求偈",
    "X71n1416_005:0434a02": "道流夢入委羽山。謦欬疊疊開雲關。誰遣山靈獻奇",
    "X71n1416_005:0434a03": "石。落手異色非朱殷。宗印之文炳然現。拈起千人萬",
    "X71n1416_005:0434a04": "人見。令行吳越在斯時。東土西天看平展。覺來偃仰",
    "X71n1416_005:0434a05": "牀上眠。追思往事何茫然。三世如來共說夢。空餘半",
    "X71n1416_005:0434a06": "滿并偏圓。更名換字都在我。出沒卷舒無不可。有人",
    "X71n1416_005:0434a07": "更問鐵牛機。拈起烏藤劈頭打。",
    "X71n1416_005:0434a08": "瑞巖僕陳安壽求",
    "X71n1416_005:0434a09": "佛法本無高下。凡愚自生分別。徇緣隨類賦形。恰似",
    "X71n1416_005:0434a10": "天上明月。現清泚以何優。印污流而何劣。出入無時",
    "X71n1416_005:0434a11": "應用不缺。瑞巖頻喚主人翁。不出于今箇時節。咄。",
    "X71n1416_005:0434a12": "大圭贈珽藏主",
    "X71n1416_005:0434a13": "大圭溫如祕光焰。纔經琢刻生瑕玷。三獻須知不自",
    "X71n1416_005:0434a14": "珍。全歸早是成落賺。乾坤之內宇宙間。連城重價相",
    "X71n1416_005:0434a15": "酬難。黑月則隱白月現。豈同頑石埋空山。如來藏裏",
    "X71n1416_005:0434a16": "親收得。富貴熏天更無敵。別寶還他碧眼胡。孟浪之",
    "X71n1416_005:0434a17": "夫豈能識。",
    "X71n1416_005:0434a18": "參禪行贈荷藏主",
    "X71n1416_005:0434a19": "參禪乎參禪乎。參禪須是大丈夫。當信參禪最省事。",
    "X71n1416_005:0434a20": "單單提箇趙州無。行亦提坐亦提。行住坐臥常提撕。",
    "X71n1416_005:0434a21": "驀然打破黑漆桶。便與諸聖肩相齊。所以懶瓚不受",
    "X71n1416_005:0434a22": "黃麻詔。芙蓉不受紫衲衣。既是參禪了生死。誰肯逐",
    "X71n1416_005:0434a23": "物成自欺。近代參禪全不是。盡去相師學言語。縱然",
    "X71n1416_005:0434a24": "學得言語成。恰似雕籠養鸚鵡。鸚鵡隨人巧調舌。白",
    "X71n1416_005:0434b01": "日千般萬般說。問渠所說事若何。隨問隨言怎分別。",
    "X71n1416_005:0434b02": "勸後生宜猛烈。著手心頭便須瞥。三乘教典米中沙。",
    "X71n1416_005:0434b03": "百千諸佛眼中屑。參禪乎參禪乎。絲毫繫念非良圖。",
    "X71n1416_005:0434b04": "堪歎神僊張果老。灼然不愛藥葫蘆。",
    "X71n1416_005:0434b05": "性宗偈示翰藏主",
    "X71n1416_005:0434b06": "廓然真性同虗空。孤危不立而開宗。有無商量探水",
    "X71n1416_005:0434b07": "月。善惡置論裁天風。不識眉毛為伊說。試問于今甚",
    "X71n1416_005:0434b08": "時節。真性虗空尚假名。認著名言拙中拙。我此一宗",
    "X71n1416_005:0434b09": "扶最難。德山臨濟頭皮頑。棒喝交馳振萬世。翩翩軼",
    "X71n1416_005:0434b10": "駕誰高攀。後生可畏古所道。慎勿閑邊打之遶。一語",
    "X71n1416_005:0434b11": "能摧異見王。少室方堪慰懷抱。",
    "X71n1416_005:0434b12": "次南堂韻。送壽首座歸扶桑",
    "X71n1416_005:0434b13": "屋頭鐵馬聲丁東。明明歷歷揚真風。老夫夢熟蓬萊",
    "X71n1416_005:0434b14": "宮。鈞天廣樂盈耳中。覺來軒知與神遇。逸響遺音競",
    "X71n1416_005:0434b15": "奔注。夢覺曾無起滅心。帖然一似霑泥絮。道人推門",
    "X71n1416_005:0434b16": "露未乾。相看一笑非顢頇。十世古今融當念。大千沙",
    "X71n1416_005:0434b17": "界歸毫端。愛爾年來手脚老。出沒神機電光掃。南堂",
    "X71n1416_005:0434b18": "室內早鷹揚。鉢袋千鈞已傳了。翻憶當時侍禪榻。開",
    "X71n1416_005:0434b19": "口便受攔胸踏。罔象明珠離水泥。軒轅寶鏡開塵匣。",
    "X71n1416_005:0434b20": "明朝送君鄞水邊。愽多遠泛東歸船。老夫閉門仍打",
    "X71n1416_005:0434b21": "眠。更無心力論單傳。",
    "X71n1416_005:0434b22": "次楚石和尚韻贈志侍者",
    "X71n1416_005:0434b23": "不以意遣意。不以言遣言。當頭一坐斷。白日懸青天。",
    "X71n1416_005:0434b24": "西齋我兄弟。有口懶說禪。竹篦胡亂揎。自然忘正偏。",
    "X71n1416_005:0434c01": "崢嶸摟理窟。叱咤排冥筌。死盡活衲僧。直下脫蓋纏。",
    "X71n1416_005:0434c02": "子也文遠輩。師資兩成全。鬬劣不鬬勝。堪齊古人肩。",
    "X71n1416_005:0434c03": "秋隼振六翮。拭目看孤騫。橫翔九霄上。胸次空八埏。",
    "X71n1416_005:0434c04": "豈比輾屎猪。故故拘欄圈。三呼便三應。密意在汝邊。",
    "X71n1416_005:0434c05": "寶八破布衫。薄處定先穿。",
    "X71n1416_005:0434c06": "息游室為振上人作",
    "X71n1416_005:0434c07": "百尺竿頭進一步。黑漆崑崙遭指註。百尺竿頭退一",
    "X71n1416_005:0434c08": "步。脚跟未踏通天路。進非進兮退非退。騰身已在須",
    "X71n1416_005:0434c09": "彌背。進即退兮退即進。大悲倒握魔王印。堪笑當年",
    "X71n1416_005:0434c10": "老趙州。上人門戶將焉求。臺山婆子勘不破。只解看",
    "X71n1416_005:0434c11": "樓還打樓。摺折平生鐵拄杖。截斷諸方閑妄想。一室",
    "X71n1416_005:0434c12": "寥寥盡日開。彼既無來我無往。雨過疎簾捲上鈎。白",
    "X71n1416_005:0434c13": "雲如水天邊流。博山噴煙談實相。窻外一聲黃栗鶹。",
    "X71n1416_005:0434c14": "次韻贈月上人兼柬穆庵",
    "X71n1416_005:0434c15": "叔世宗工誰第一。抹過二三并四七。敲打虗空驗作",
    "X71n1416_005:0434c16": "家。獨有開元真傑出。西丘直下五世孫。名高德重僧",
    "X71n1416_005:0434c17": "中尊。摩醯豎亞頂門眼。下視四海如杯盆。子也泠然",
    "X71n1416_005:0434c18": "好風骨。慎重依參絕輕忽。室中授手得親傳。豈比撈",
    "X71n1416_005:0434c19": "波取明月。嗟余百事不如人。偏於爾父情相親。為言",
    "X71n1416_005:0434c20": "近得安樂法。困來只麼憑蒲輪。",
    "X71n1416_005:0434c21": "來禪人求長句",
    "X71n1416_005:0434c22": "近來禪子好長句。纔寫短句便不喜。句有短長理則",
    "X71n1416_005:0434c23": "一。何故於中分彼此。長者不知長幾何。短者不知短",
    "X71n1416_005:0434c24": "幾許。若能直下究根源。長短皆由妄心起。阿呵呵。囉",
    "X71n1416_005:0435a01": "囉哩。須彌為筆虗空紙。寫出贈行一句子。此去從君",
    "X71n1416_005:0435a02": "較短長。莫教打失自家底。",
    "X71n1416_005:0435a03": "次韻示繹藏主",
    "X71n1416_005:0435a04": "不然不然。如是如是。纔分佛界魔宮。便有人鄉我里。",
    "X71n1416_005:0435a05": "作意橫詮。豎詮蹉過直指單傳。見飯人人會喫。飲鴆",
    "X71n1416_005:0435a06": "獨許曹瞞。老我庵居成落魄。柴門縛解無心縳。道流",
    "X71n1416_005:0435a07": "侵早自何來。金錫倒持當面卓。佛祖向上無玄關。七",
    "X71n1416_005:0435a08": "通八達休防閑。安得任公釣竿手。六鰲一掣連三山。",
    "X71n1416_005:0435a09": "示劒上人",
    "X71n1416_005:0435a10": "神劒在握寒光孤。魑魅罔兩皆遁逋。三乘十地呼婢",
    "X71n1416_005:0435a11": "奴。無位真人鼻孔短雪山童子眉毛麤。",
    "X71n1416_005:0435a12": "題熈明先生挽章集",
    "X71n1416_005:0435a13": "麒麟可殺鳳可烹。世上不可無先生。青松可彫栢可",
    "X71n1416_005:0435a14": "槁。儒林不可無此老。此老心如日月懸。燭幽破暗無",
    "X71n1416_005:0435a15": "頗偏。向來持斧來南天。提挈造化專機權。機權可施",
    "X71n1416_005:0435a16": "勢不偶。隱几深山柳生肘。了知富貴如浮雲。日課彌",
    "X71n1416_005:0435a17": "陀十萬口。心心念彌陀。念念如懸河。彌陀之心即我",
    "X71n1416_005:0435a18": "心。我心早已離娑婆。可憐固可憐。可惜固可惜。莫將",
    "X71n1416_005:0435a19": "生死論先生。生死從來本空寂。",
    "X71n1416_005:0435a20": "自然歌",
    "X71n1416_005:0435a21": "自然不可歌。可歌非自然。蒙莊滿口道不著。邁往徒",
    "X71n1416_005:0435a22": "有逍遙篇。更有老釋迦。何曾脫蓋纏。母胎纔出便揑",
    "X71n1416_005:0435a23": "怪。分手指地還指天欲識自然道。莫向餘處討。秋至",
    "X71n1416_005:0435a24": "千山落紅葉。春來徧地生青草。萬彚樅然。自榮自槁。",
    "X71n1416_005:0435b01": "一一順時。一一合妙。若謂造物使之爾。造物畢竟成",
    "X71n1416_005:0435b02": "有心。苟言造物本無心。造物無心物誰造。阿呵呵。呂",
    "X71n1416_005:0435b03": "仲賓會取好。",
    "X71n1416_005:0435b04": "黃孟賓號聞聞居士求偈",
    "X71n1416_005:0435b05": "有聞可聞非真聞。真聞豈得將聞聞。擬達真聞了聞",
    "X71n1416_005:0435b06": "性。休將覺觀來評論。真之為言亦妄說。如與虗空安",
    "X71n1416_005:0435b07": "耳穴。可笑獼猴不息心。癡狂水底探明月。坡仙昔日",
    "X71n1416_005:0435b08": "遊廬山。一著錯聽非等閑。指出溪聲廣長舌。至今此",
    "X71n1416_005:0435b09": "話消磨難。黃君黃君誠好手。開口便成師子吼。聲色",
    "X71n1416_005:0435b10": "堆中輥出來。驚起法身藏北斗。",
    "X71n1416_005:0435b11": "盧居士求無隱偈",
    "X71n1416_005:0435b12": "君不見。廬山昔有十八賢。開池結社同栽蓮。力究禪",
    "X71n1416_005:0435b13": "那了生死。翹誠清泰尤乾乾。君今有志慕先哲。特地",
    "X71n1416_005:0435b14": "參尋請吾說。此事分明本無隱。相知豈在多饒舌。恢",
    "X71n1416_005:0435b15": "恢焉晃晃焉。開眼合眼常現前。大悲千手掩不得。蓮",
    "X71n1416_005:0435b16": "胞胎獄難縈纏。赤灑灑淨倮倮。白日青天休把火。水",
    "X71n1416_005:0435b17": "晶甕裏坐波斯。黃檗樹頭懸蜜果。妙中妙奇中奇。惟",
    "X71n1416_005:0435b18": "心本性超玄微。十字街頭寥胡子。左顧右盻揚雙眉",
    "X71n1416_005:0435b19": "鐵牛偈贈牧長老。",
    "X71n1416_005:0435b20": "鐵牛通身鑄生鐵。[仁-二+(ㄠ*刀)]性獨與常牛別。鼻孔頑然弗受",
    "X71n1416_005:0435b21": "穿。兩角指天何嵽嵲。蚊子飛來難下觜。有耳焉能聽",
    "X71n1416_005:0435b22": "春雨。挽之不後推不前。阿童徒用施鞭箠。荒田疊疊",
    "X71n1416_005:0435b23": "未動犁。舉目煙草尤淒迷。安得乘時借餘力。即看[禾*罷]",
    "X71n1416_005:0435b24": "稏盤虹蜺。",
    "X71n1416_005:0435c01": "幻居為金鵞笑庵誾長老作",
    "X71n1416_005:0435c02": "三界崢嶸幻中有。六道微茫有中幻。未能了幻證無",
    "X71n1416_005:0435c03": "生。何似蒸砂要成飯。金鵞道者誠倔奇。尋常妙用那",
    "X71n1416_005:0435c04": "容知。蝸牛角上展世界。藕絲竅裏藏須彌。一室宏開",
    "X71n1416_005:0435c05": "石樓脚。誰道虗空也不著。回僊徒自逞嘍囉。幻化門",
    "X71n1416_005:0435c06": "中成住著。飛泉迸壑如奔雷。白月照耀青蓮臺。萬法",
    "X71n1416_005:0435c07": "皆空一真寂。未窺靈閫徒驚猜。",
    "X71n1416_005:0435c08": "郁西堂號文海。松月翁為作歌。余因次其韻",
    "X71n1416_005:0435c09": "我家文海非常闊。一勺能含萬溟渤。竺墳魯典漲餘",
    "X71n1416_005:0435c10": "湍。詞鋒筆陣徒騷聒。日月倒影相參羅。上下融液凝",
    "X71n1416_005:0435c11": "彩波。天然之文有如此。辯舌不動翻四河。汪洋廣大",
    "X71n1416_005:0435c12": "無窮極。百川同歸味惟一。蠡測之流欲問津。望洋向",
    "X71n1416_005:0435c13": "若寒毛立。",
    "X71n1416_005:0435c14": "贈育王肇藏主",
    "X71n1416_005:0435c15": "大藏小藏。八面玲瓏。一撥便轉。豈較西東。玉几峯前",
    "X71n1416_005:0435c16": "振鐸。須彌頂上撞鐘。著著隨機利物。頭頭開發盲聾。",
    "X71n1416_005:0435c17": "大千一擲三十反。風從虎也雲從龍。",
    "X71n1416_005:0435c18": "賢上人求警策",
    "X71n1416_005:0435c19": "衲僧事行脚。的爾非小緣。孜孜與矻矻。舉措思齊賢。",
    "X71n1416_005:0435c20": "水牯既未熟。寧不痛加鞭。塵勞既未脫。何名清淨禪。",
    "X71n1416_005:0435c21": "湧泉四十載。尚乃多變遷。香林四十載。方纔得完全。",
    "X71n1416_005:0435c22": "古人且如此。今人豈其然。譬如渴求水。鑿井向高原。",
    "X71n1416_005:0435c23": "鑿之轉轉深。會當見清泉。我老宜殿後。子壯須及前。",
    "X71n1416_005:0435c24": "叮寧復叮寧。勉旃仍勉旃。",
    "X71n1416_005:0436a01": "短歌贈蓮侍者",
    "X71n1416_005:0436a02": "蓮華開在半天上。古人此語非孟浪。平生廓達韓退",
    "X71n1416_005:0436a03": "之。玉井徒誇長十丈。藕絲竅裏飛大鵬。么荷葉掌須",
    "X71n1416_005:0436a04": "彌輕。無手僊人摘實喫。纖眉石女肌骨馨。蓮禪者蓮",
    "X71n1416_005:0436a05": "禪者。不妨為我折一朵。行行莫謂知音寡。",
    "X71n1416_005:0436a06": "居山好一首贈獎藏主",
    "X71n1416_005:0436a07": "居山好居山好。居山快樂同誰道。我見居山快樂多。",
    "X71n1416_005:0436a08": "老來悔不居山早。憶得初年事行脚。東走西奔無擘",
    "X71n1416_005:0436a09": "畫。知識門庭盡歷過。心地依然未明白。或施棒或施",
    "X71n1416_005:0436a10": "喝。或把甜言相誘嚇。只管依樣畫葫蘆。葫蘆之內無",
    "X71n1416_005:0436a11": "真藥。從此令人病轉深。沒興相逢還喫著。居山好居",
    "X71n1416_005:0436a12": "山好。居山快樂同誰道。猿吟鳥語是全提。壑列峯攢",
    "X71n1416_005:0436a13": "即三寶。真源實相露堂堂。聖解凡情均一掃。恬然受",
    "X71n1416_005:0436a14": "用絕安排。且免從人口邊討。報同流休草草。未明心",
    "X71n1416_005:0436a15": "地話居山。居山但見添煩惱。",
    "X71n1416_005:0436a16": "一笑軒為宗旨南作",
    "X71n1416_005:0436a17": "一笑軒中行復坐。青山白雲不可唾。六戶虗凝絕點",
    "X71n1416_005:0436a18": "塵。經按銅瓶安一箇。靈山對眾拈華時。百萬龍象徒",
    "X71n1416_005:0436a19": "蚩蚩。金色頭陀獨解事。囅然一笑揚雙眉。笑邊真旨",
    "X71n1416_005:0436a20": "憑誰委。木強楊歧未相許。客來不必更躊躇。便應識",
    "X71n1416_005:0436a21": "取軒中主。",
    "X71n1416_005:0436a22": "贈東林球侍者",
    "X71n1416_005:0436a23": "天球卞璧為世瑞。遇貴則賤賤則貴。形山之寶逈不",
    "X71n1416_005:0436a24": "同。赫然誰敢當頭覷。我笑廬山十八賢。蓮漏聲中開",
    "X71n1416_005:0436b01": "眼睡。獨有淵明解見機。瞥爾攢眉便歸去。上人親自",
    "X71n1416_005:0436b02": "山中來。老我不必頻頻舉。鐵牛耕破舌頭皮。有口莫",
    "X71n1416_005:0436b03": "吸西江水。",
    "X71n1416_005:0436b04": "蔗庵號",
    "X71n1416_005:0436b05": "繞屋不栽松。繞屋不栽竹。繞屋惟栽甘蔗苗。釋迦遠",
    "X71n1416_005:0436b06": "裔憑茲續。僧來扣門無可道。揑起麤拳劈胸擣。要你",
    "X71n1416_005:0436b07": "從今見本根。者回莫向甜頭咬。一節低一節高。由來",
    "X71n1416_005:0436b08": "不長閑枝條。天生自然滋味足。耨耨亦假施勤勞。雲",
    "X71n1416_005:0436b09": "林昨夜西風起。摵摵秋風戰窻紙。叮囑園丁快著忙。",
    "X71n1416_005:0436b10": "収拾當年真種子。",
    "X71n1416_005:0436b11": "贈天敘西堂",
    "X71n1416_005:0436b12": "大梅提起住山斧。虗空拍手須彌舞。大梅放下住山",
    "X71n1416_005:0436b13": "斧。南泉不打鹽官鼓。提也放也總自由。猛虎脫檻鷹",
    "X71n1416_005:0436b14": "辭鞴。勘破諸方老凍膿。不同夾嶠華亭游。少室宗風",
    "X71n1416_005:0436b15": "已寥落。力振宏綱繼先作。吳越爭看正令行。頂門撼",
    "X71n1416_005:0436b16": "動黃金鐸。",
    "X71n1416_005:0436b17": "送梁藏主",
    "X71n1416_005:0436b18": "手中拄杖牢把住。未踏吾家向上路。一大藏教盡掀",
    "X71n1416_005:0436b19": "翻。清淨界中撒沙土。從空背空。有句無句。得失紛然。",
    "X71n1416_005:0436b20": "是非交互。若是出格英靈。蒼鷹爪下分兔。自然罩古",
    "X71n1416_005:0436b21": "籠今。更說什麼有淨有污。空室不識羞。從頭盡披露。",
    "X71n1416_005:0436b22": "放得下時須放下。放不下時檐取去。",
    "X71n1416_005:0436b23": "次天界全室和尚韻贈彰維那",
    "X71n1416_005:0436b24": "說禪并說道。昧却自己光。苟不淨打疊。此事何由彰。",
    "X71n1416_005:0436c01": "君不見。雲峯未入大愚室。弱子捨父而逃亡。桶篐爆",
    "X71n1416_005:0436c02": "處伎倆盡。話頭從此爭傳揚。又不見。應庵曾領堂司",
    "X71n1416_005:0436c03": "軄。遺範到今如畫一。洞裏桃華賸得春。六十小劫風",
    "X71n1416_005:0436c04": "雨疾。後生慎勿隨他去。從上牢關都截住。龍河鉢袋",
    "X71n1416_005:0436c05": "重千鈞。老我會見親分付。",
    "X71n1416_005:0436c06": "權中偈",
    "X71n1416_005:0436c07": "輕重可權中奚權。權中之道應有焉。九年面壁涉計",
    "X71n1416_005:0436c08": "較。蘿陰高臥成徒然。要識圓常不偏倚。湛湛秋空沒",
    "X71n1416_005:0436c09": "纖滓。正當午夜月輪孤。於斯未可輕相比。寒山眼腦",
    "X71n1416_005:0436c10": "雖精靈。拈來秤尾元無星。半斤八兩定不出。拍手大",
    "X71n1416_005:0436c11": "笑歸巖扄。",
    "X71n1416_005:0436c12": "新昌大像前無著菩薩面貌傾損。瑩上人化",
    "X71n1416_005:0436c13": "緣重為裝飾。說偈以示",
    "X71n1416_005:0436c14": "彌勒時時出現。無著日日相親。從教改頭換面。始終",
    "X71n1416_005:0436c15": "不離本身。鼻孔依舊向下。眼裏孰謂無筋。石城青山",
    "X71n1416_005:0436c16": "削玉。鏡湖白水浮銀。即是兜率內院。儼然弗間纖塵。",
    "X71n1416_005:0436c17": "何待龍頭華吐。方纔說法度人咄。",
    "X71n1416_005:0436c18": "送淛藏主歸鄉",
    "X71n1416_005:0436c19": "不解參禪并學道。一心只說歸鄉好。多少癡迷昧本",
    "X71n1416_005:0436c20": "真。倚家傍舍空衰老。爾也年來頗識機。喫飯著衣知",
    "X71n1416_005:0436c21": "起倒。胡乃猶尋舊路行。掌包取別成草草。古人歸鄉",
    "X71n1416_005:0436c22": "有榜樣。豈是今人沒收放。永嘉振錫到曹溪。一宿便",
    "X71n1416_005:0436c23": "回非孟浪。更有圓悟歸錦城。父老共置茶筵迎。道光",
    "X71n1416_005:0436c24": "德色耀千古。皎皎白日懸青冥。如此歸鄉良不惡。不",
    "X71n1416_005:0437a01": "如此者還成錯。洞山所以死不歸。要令後輩師先覺。",
    "X71n1416_005:0437a02": "丈夫氣吐萬丈虹。肯膏駿轄循遺蹤。打破從前黑鬼",
    "X71n1416_005:0437a03": "窟。直須赤手扶真宗。春風春雨天台路。溪流百摺如",
    "X71n1416_005:0437a04": "經布。脚跟踏實是便宜。莫羨他家浮笠渡。",
    "X71n1416_005:0437a05": "心源為究首座作",
    "X71n1416_005:0437a06": "心源心源無淺深。擬欲究之徒苦辛。直是掀翻絕涓",
    "X71n1416_005:0437a07": "滴。於斯始許來問津。請君且勿諠聽我。歌心源。滔天",
    "X71n1416_005:0437a08": "沃日亘今古。揚清激濁忘中邊。三世如來不知有。被",
    "X71n1416_005:0437a09": "他浸得鼻孔穿。對面分明不相識。眉間掛劒光熠熠。",
    "X71n1416_005:0437a10": "可祖求安安不得。三寸舌頭轟霹靂。",
    "X71n1416_005:0437a11": "遠藏主修幻室",
    "X71n1416_005:0437a12": "覺後眼前尋夢境。疾馳日下期留影。影若可留夢可",
    "X71n1416_005:0437a13": "尋。幻亦可修須自省。以幻心來修幻法。幻根深固終",
    "X71n1416_005:0437a14": "難拔。戶底門頭盡豁開。我家始信乾坤闊。匡牀兀坐",
    "X71n1416_005:0437a15": "如山安。興來謾把無絃彈。就中一曲調最古。好訪知",
    "X71n1416_005:0437a16": "音繼先祖。",
    "X71n1416_005:0437a17": "示百丈益藏主",
    "X71n1416_005:0437a18": "向上一關。七穿八穴。亘古亘今。間不容髮。言前薦得。",
    "X71n1416_005:0437a19": "猶涉兩岐。句後精通。只得一橛。百丈老古錐。無事生",
    "X71n1416_005:0437a20": "枝節。指出箇野狐。腥風滿寥泬。不落因果。炎天冰片",
    "X71n1416_005:0437a21": "撒徧長街。不昧因果。火裏蓮華香飄臘月。道人英俊",
    "X71n1416_005:0437a22": "流。得處自超越。推倒大雄峯。十方閙聒聒。會見心空",
    "X71n1416_005:0437a23": "及第時。蟾宮丹桂和根拔。",
    "X71n1416_005:0437a24": "萬宗自號斷佛種人請偈",
    "X71n1416_005:0437b01": "斷佛種人手段別。烈焰罏中撈出雪。十聖三賢尚不",
    "X71n1416_005:0437b02": "親。小果聲聞豈能列。日用行藏可復奇。透脫溟涬超",
    "X71n1416_005:0437b03": "希夷。不受然燈閑記莂。自然更不差毫釐。執法迷流",
    "X71n1416_005:0437b04": "豈知錯。癩狗偏笑雲間鶴。紙錢堆裏轉法輪。猪肉桉",
    "X71n1416_005:0437b05": "頭成正覺。金剛寶劒高佩纕。逼人凜凜生寒光。佛無",
    "X71n1416_005:0437b06": "種性焉用斷。有種可斷成斷常。",
    "X71n1416_005:0437b07": "法語",
    "X71n1416_005:0437b08": "示銛維那",
    "X71n1416_005:0437b09": "鹿城銛維那訪余於太白山庵。求說禪病。余謂禪本",
    "X71n1416_005:0437b10": "無病。為參禪之人。參之不得其妙。遂致禪亦成病矣。",
    "X71n1416_005:0437b11": "若是大根大器。直取無上菩提種草。自然與尋常不",
    "X71n1416_005:0437b12": "同。日用行藏中凜凜地。直教五欲八風。四生九有。菩",
    "X71n1416_005:0437b13": "提涅槃。真如解脫一切法。近傍他不得。如是一切法。",
    "X71n1416_005:0437b14": "正是病禪之病。苟能當頭坐斷。內同木石。外同虗空。",
    "X71n1416_005:0437b15": "廓然清淨。禪亦不可得。況病乎。近代宗風不競。直指",
    "X71n1416_005:0437b16": "之要。往往流成戲論。踞曲彔牀。稱宗匠者。要籠罩新",
    "X71n1416_005:0437b17": "學。以古人澈骨澈髓。為人直指句子。盡拈將來。如鄉",
    "X71n1416_005:0437b18": "村中老教授。教年少子弟。讀上大人一般。者一句是",
    "X71n1416_005:0437b19": "對機語。者一句是肯他不肯他語。者一句是相應帶",
    "X71n1416_005:0437b20": "語。者一句是不落玄妙語。密地商量。以為宗旨一箇",
    "X71n1416_005:0437b21": "傳一箇。謂之傳法度生。如斯鄙劣不足枚舉。若果是",
    "X71n1416_005:0437b22": "有志檐荷者。不必求人說禪病。但自退步。向脚跟下。",
    "X71n1416_005:0437b23": "密密體究。豈無到家時節耶。",
    "X71n1416_005:0437b24": "示英維那",
    "X71n1416_005:0437c01": "達磨大師自般若多羅處。竊得箇無文印子。以為盡",
    "X71n1416_005:0437c02": "恒河沙世界。無上無等等之至寶。甞於其國六宗邪",
    "X71n1416_005:0437c03": "見邊。略施其用。以為不足承受。乃佩而東邁。至赤縣",
    "X71n1416_005:0437c04": "神州求人授之。初值梁家天子。奈其所尚者。蟲文鳥",
    "X71n1416_005:0437c05": "篆。虎鈕龍。縭由此不契。遂至少林。冷坐九年待人求",
    "X71n1416_005:0437c06": "授。而無意求人授矣。偶有箇斷臂阿師。求授於深雪",
    "X71n1416_005:0437c07": "中。自覺勤切。故憐而授之。從而遞相傳授。莫不能如",
    "X71n1416_005:0437c08": "法施設。鮮有能超宗越格。倒用橫拈者。及至風穴。手",
    "X71n1416_005:0437c09": "中被他一擊百雜碎。直至而今。乃子乃孫。俱收拾不",
    "X71n1416_005:0437c10": "上。建長英維那心憤憤口悱悱。要與風穴索取完全",
    "X71n1416_005:0437c11": "底印子。為達磨大師出一口氣。可謂有驚天膽略蓋",
    "X71n1416_005:0437c12": "世良謀矣。却來問老僧。當初者箇印子。不審其中刻",
    "X71n1416_005:0437c13": "箇什麼字。余咄之曰。分明向你道。是無文印子猶更",
    "X71n1416_005:0437c14": "來問其中刻箇什麼字在。",
    "X71n1416_005:0437c15": "示至德禪人",
    "X71n1416_005:0437c16": "永嘉大師到曹溪一宿。後作證道歌。始開口便云。絕",
    "X71n1416_005:0437c17": "學無為閒道人。不除妄想不求真。且無玄妙佛法可",
    "X71n1416_005:0437c18": "得商量。至如後面所說許多。忉忉怛怛無非解說。絕",
    "X71n1416_005:0437c19": "學無為四字而已。若得一朝親悟親證。獨脫無依。不",
    "X71n1416_005:0437c20": "上他古人閒機境。不守自己家常受用事。便與永嘉",
    "X71n1416_005:0437c21": "把手共行豈難哉。藥山參石頭。一日坐次。石頭問云",
    "X71n1416_005:0437c22": "作甚麼。答云。一物不為。石頭云。恁麼即閒坐也。答云。",
    "X71n1416_005:0437c23": "若閒坐即為也。看他得底人。只者閒坐。尚且覊絆他",
    "X71n1416_005:0437c24": "不得。何況毗尼戒法。言論經教。知識傳授。而覊絆得",
    "X71n1416_005:0438a01": "他。既然如是。又焉肯向外妄有求覓。莫道向外無可",
    "X71n1416_005:0438a02": "求。便是向內何甞有耶。所以道。若人修道道不行。萬",
    "X71n1416_005:0438a03": "般邪境競頭生。智劒出來無一物。明頭未顯暗頭明。",
    "X71n1416_005:0438a04": "雖然一人喫飯。焉能使眾人同飽。苟或佇思停機。永",
    "X71n1416_005:0438a05": "嘉大師在你脚跟下過去久矣。",
    "X71n1416_005:0438a06": "贈亶侍者",
    "X71n1416_005:0438a07": "達磨大師初至東土。但云直指人心見性成佛。當時",
    "X71n1416_005:0438a08": "吐露這一句子。自覺舌頭已重千鈞。豈似今日不本",
    "X71n1416_005:0438a09": "元由。向外馳逐。牽條比例。指東畫西。那箇公桉是為",
    "X71n1416_005:0438a10": "人。那箇公桉不是為人。教壞學者道。我是達磨兒孫。",
    "X71n1416_005:0438a11": "傳持直指正宗。吁謗法之罪。其可逃乎。若是真正丈。",
    "X71n1416_005:0438a12": "天。如踞地師子。如出林猛虎。無你摩捋處。無你近傍",
    "X71n1416_005:0438a13": "處。但是達磨大師到來也。須與他一拶。雖然到者裏。",
    "X71n1416_005:0438a14": "不得草草。灼然是箇渾鋼打就。生鐵鑄成底。方有趣",
    "X71n1416_005:0438a15": "向分。方有開口分。古今參學。出類邁倫。無出臨濟。當",
    "X71n1416_005:0438a16": "其於黃檗會中。三度問佛法大意。三度被打。六十拄",
    "X71n1416_005:0438a17": "杖。尚且對面諱却。若不得高安多口阿師。與他觸發。",
    "X71n1416_005:0438a18": "幾成蹉過。既而夢覺知非。築拳脇下。雖則虎鬚倒捋。",
    "X71n1416_005:0438a19": "已是賊過張弓。何況指鹿為馬。認奴作郎者乎。信原",
    "X71n1416_005:0438a20": "侍者深諳此事。不在再三。大事為你不得。小事各自",
    "X71n1416_005:0438a21": "祇當。",
    "X71n1416_005:0438a22": "贈所藏主",
    "X71n1416_005:0438a23": "大凡學道。有箇棲泊處。便有推尋一路子。若無棲泊",
    "X71n1416_005:0438a24": "處。推尋何所施焉。且如虗空本無名相。而人強為立",
    "X71n1416_005:0438b01": "名相。即隨有便有泬寂寥廓。廣大弘邈之見。學道人",
    "X71n1416_005:0438b02": "為於本分事上。雖著盡氣力。猶擊鼓而求亡子。轉相",
    "X71n1416_005:0438b03": "疎遠矣。所以德山見僧入門便棒。臨濟見僧入門便",
    "X71n1416_005:0438b04": "喝。正如國家兵器。不得已而用之。後來沿流失源。強",
    "X71n1416_005:0438b05": "生枝節。却就棒喝上註解道。你若會去方知道。德山",
    "X71n1416_005:0438b06": "棒不從手出。臨濟喝不從口出。令學者向者裏推尋。",
    "X71n1416_005:0438b07": "縱然推尋得著。要作少林直指宗徒。何異驅蟻馳驛。",
    "X71n1416_005:0438b08": "役蚊負山哉。不見長沙和尚道。學道之人不識真。只",
    "X71n1416_005:0438b09": "為從前認識神。無量劫來生死本。癡人喚作本來人。",
    "X71n1416_005:0438b10": "正謂此也。靈隱無住藏主自幼年插脚叢林中。親事",
    "X71n1416_005:0438b11": "知識。究明己事。而於易學最精。因為舉長沙偈。隨問",
    "X71n1416_005:0438b12": "曰。只如易中道。寂然不動。感而遂通。是生死本。非生",
    "X71n1416_005:0438b13": "死本。無住曰。虎咬大蟲。蛇吞鼈鼻。余曰。正是生死本。",
    "X71n1416_005:0438b14": "無住以手搖曳而已。并記于此。三十年後脫空話行。",
    "X71n1416_005:0438b15": "未必不由是而發也。",
    "X71n1416_005:0438b16": "示大禪人",
    "X71n1416_005:0438b17": "今之學道人。不明大道。惟務貪求。只如打初發心學",
    "X71n1416_005:0438b18": "道一解便錯了也。夫道者。本原清淨之道也。曠大劫",
    "X71n1416_005:0438b19": "來。而至今日。無得無失。無新無舊。無明無暗。無相無",
    "X71n1416_005:0438b20": "名。在諸佛不添。在眾生不減。強名之曰道。早是染污。",
    "X71n1416_005:0438b21": "若言學之方有所成。是所謂錯也。古者不得已。呼向",
    "X71n1416_005:0438b22": "上人。為學道人。蓋其以無可學為學。無可道是道。無",
    "X71n1416_005:0438b23": "可學則無執著。無可道則無遵守。等閑蹉口。道著佛",
    "X71n1416_005:0438b24": "字。直須漱口三年。始可謂之真學道人也。南泉和尚",
    "X71n1416_005:0438c01": "云。道不屬知。不屬不知。知是妄覺。不知是無記。若真",
    "X71n1416_005:0438c02": "達不疑之道。猶若太虗。豈可強是非耶。王老師可是",
    "X71n1416_005:0438c03": "忘軀為物。不顧危亡。殊不知。我王庫內。無如是刀。",
    "X71n1416_005:0438c04": "古源說",
    "X71n1416_005:0438c05": "威音以前。波瀾浩渺。釋迦以後。涓滴全無。縱爾向波",
    "X71n1416_005:0438c06": "瀾浩渺處。把定牢關。不通滲漏。正是迷源喪本。更若",
    "X71n1416_005:0438c07": "向涓滴全無處。撥開一脈。沃日滔天。又成墜露添流。",
    "X71n1416_005:0438c08": "去此二途。別有施為。於我曹溪路上。未有揭厲分在。",
    "X71n1416_005:0438c09": "豈不見。趙州訪茱萸。擕拄杖上法堂。東覷西覷。茱萸",
    "X71n1416_005:0438c10": "云。作什麼。趙州云。探水。茱萸云。我者裏一滴也無。探",
    "X71n1416_005:0438c11": "箇什麼。趙州以拄杖。靠壁而去。趙州茱萸將陰陽未",
    "X71n1416_005:0438c12": "判。天地未形那時。滭沸濫觴發蒙底。這些子舀來。遞",
    "X71n1416_005:0438c13": "相澆潑。可謂知其源委。得其淺深。較之蠡測蚋探。望",
    "X71n1416_005:0438c14": "洋向若之類者。何異雲泥遼遠也歟。雖然若要窮威",
    "X71n1416_005:0438c15": "音以前。波瀾浩渺底則可。要窮釋迦以後。涓滴全無",
    "X71n1416_005:0438c16": "底。則未之許也。因甚如此。不見道。曹溪波浪如相似。",
    "X71n1416_005:0438c17": "無限平人被陸沉。臨川興上人號古源。求說於余。不",
    "X71n1416_005:0438c18": "覺忉怛。",
    "X71n1416_005:0438c20": "恕中和尚語錄卷第五"
}