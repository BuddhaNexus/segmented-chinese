{
    "X68n1319_005:0527b11": "御製序",
    "X68n1319_005:0527b12": "夫達摩西來。九年面壁。無多言句。而能直指人心。見",
    "X68n1319_005:0527b13": "性成佛。首開震旦之宗風。後人演唱提持。照用權實。",
    "X68n1319_005:0527b14": "鳴塗毒鼓。揮太阿鋒於言象不該之表。形名未兆之",
    "X68n1319_005:0527b15": "先。機如電掣雷奔。譚似河流海注。青蓮花紛飄舌本。",
    "X68n1319_005:0527b16": "大師子吼斷十方。穿透百千諸佛耳根。[跳-兆+孛]跳三十三",
    "X68n1319_005:0527b17": "天空外。究其所歸。不過鋪荊列棘。徧地生枝。甘草黃",
    "X68n1319_005:0527b18": "連。自心甘苦耳。然則自利利他。固不在於多言歟。趙",
    "X68n1319_005:0527b19": "州諗禪師。圓證無生法忍。以本分事接人。龍門之桐。",
    "X68n1319_005:0527b20": "高百尺而無枝。朕閱其言句。真所謂皮膚剝落盡。獨",
    "X68n1319_005:0527b21": "見一真實者。誠達摩之所護念。獅乳一滴。足迸散千",
    "X68n1319_005:0527b22": "斛驢乳。但禪師垂示。如五色珠。若小知淺見。會於言",
    "X68n1319_005:0527b23": "表。則辜負古佛之慈悲。落草之婆心也。觀師信手拈",
    "X68n1319_005:0527b24": "來。信口說出。皆令十方智者一時直入如來地。可謂",
    "X68n1319_005:0527c01": "壁立萬仞。月印千江。如趙州之接人。誠為直指人心。",
    "X68n1319_005:0527c02": "見性成佛之古佛云。爰錄其精粹者著於篇。以示後",
    "X68n1319_005:0527c03": "學。俾知真宗軌範。如是如是爾。",
    "X68n1319_005:0527c04": "雍正十一年癸丑五月望日"
}