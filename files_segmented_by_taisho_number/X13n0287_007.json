{
    "X13n0287_007:0704b05": "大佛頂首楞嚴經疏解蒙鈔卷第七(之一)",
    "X13n0287_007:0704b06": "海印弟子　蒙叟錢謙益鈔",
    "X13n0287_007:0704b07": "(○躡前離魔業行大文生起母科)。([○@●]二他力離魔。此為障重者。助之以呪力也。文二)。([?∴]一述意略明四)。([○@卍]",
    "X13n0287_007:0704b08": "一總結前文)。",
    "X13n0287_007:0704b09": "阿難。汝問攝心。我今先說。入三摩地。修學妙門。求菩",
    "X13n0287_007:0704b10": "薩道。要先持此。四種律儀。皎如冰霜。自不能生一切",
    "X13n0287_007:0704b11": "枝葉。心三(貪瞋邪見)口四。(妄言綺語兩舌惡口)生必無因。阿難。如是",
    "X13n0287_007:0704b12": "四事。若不遺失。心尚不緣。色香味觸。一切魔事。云何",
    "X13n0287_007:0704b13": "發生。",
    "X13n0287_007:0704b14": "【疏】戒是正順解脫之本。依因此戒。得有定慧。故知",
    "X13n0287_007:0704b15": "三昧。戒為先容。此之重禁。雖約身口。一一治心。既",
    "X13n0287_007:0704b16": "與定慧相應。色香味觸。無非實相。豈有魔事。惱亂",
    "X13n0287_007:0704b17": "行者。(△〔圓覺疏云〕戒品雖多。統為三聚。一攝律儀。二攝善根。三攝眾生。律儀戒者。謂十無盡。（菩",
    "X13n0287_007:0704b18": "薩十重）取要而言。即唯四重。（殺盜婬妄）此四清淨。則一切枝葉不生。鈔云。雖十戒皆是業道。就障聖道。此",
    "X13n0287_007:0704b19": "四偏增。故出家戒。偏制之也。今欲修無漏觀智。以戒定為前導。故疏重指出四戒。聲聞戒中。餘四篇六聚。",
    "X13n0287_007:0704b20": "皆為防護此四。故云枝葉不生)。(△〔熏聞云〕四棄如根本。十三僧殘等如枝葉。前約破戒。壞其善根。喻如以",
    "X13n0287_007:0704b21": "刀斷多羅木。今約持戒。滅其惡本。故云不生一切枝葉。心三口四。即僧殘等業行之體。亦攝四棄前後方",
    "X13n0287_007:0704b22": "便。然貪嗔癡俱生之惑。非定心無以伏斷。此中且就餘篇俱者言之。葢止其麤相也。成論云。戒如捉賊。定",
    "X13n0287_007:0704b23": "如縛賊。慧如殺賊。應知三障。皆名為賊。持戒所捉。正在業報。兼於煩惱耳)。([○@卍]二勸誦神呪)。",
    "X13n0287_007:0704b24": "若有宿習。不能滅除。汝教是人。一心誦我佛頂光明",
    "X13n0287_007:0704c01": "摩訶薩怛多般怛羅。(八字。此云大白傘葢)無上神呪。斯是如來。",
    "X13n0287_007:0704c02": "無見頂相。無為心佛。從頂發揮。坐寶蓮華。所說心呪。",
    "X13n0287_007:0704c03": "【疏】前雖廣說持戒清淨。皎如冰霜。既不造新。已離",
    "X13n0287_007:0704c04": "魔重。然有無始宿習。垢障塵沙。如影隨形。與道為",
    "X13n0287_007:0704c05": "妨。於修行者。一切時障。或數病數惱。多婬多嗔。或",
    "X13n0287_007:0704c06": "遭邪師。或遇魔嬈。諸難競起。皆是無始不善宿因。",
    "X13n0287_007:0704c07": "邪思業種。熏識現行。常與正道以為怨敵。凡夫始",
    "X13n0287_007:0704c08": "學。道力微弱。不能排遣。故佛有妙神呪。能滅宿世",
    "X13n0287_007:0704c09": "惡習。令無嬈惱。道力速成不遭退屈。前說定慧。破",
    "X13n0287_007:0704c10": "煩惱障。復明戒學。但止罪業。今說神呪。能破宿殃。",
    "X13n0287_007:0704c11": "兼除報障。二障苟亡。不證何待(〔釋要云〕持戒但遮現業。苟有無始冤",
    "X13n0287_007:0704c12": "橫宿殃。不能排遣。或於禪中發來。三種治魔。亦不得免。唯有建立道場。持呪禮佛。則他力可治)。(△〔溫陵云〕",
    "X13n0287_007:0704c13": "現業易制。自行可違。宿習難除。必假神力。今夫行人。好正而固邪。欲潔而偏染。不教而能。不願而為。隱然",
    "X13n0287_007:0704c14": "若。有驅策而不能自已者。宿習之使也。德隆而福鄙。行善而身凶。多障多冤。數病數惱。綿然若有機緘而",
    "X13n0287_007:0704c15": "不能自釋者。宿習之召也。茲非一生一劫之緣。乃無始來。念念受熏者。故非神力。莫能脫也。摩訶等。此云",
    "X13n0287_007:0704c16": "大白傘葢。即藏心也)。(△〔熏聞云〕宿習。通論則說四重等一切惑業。別論。則正語淫習。下特指阿難登伽。恩",
    "X13n0287_007:0704c17": "愛習氣。壇室中置火頭金剛。對治貪欲也)。(△〔融室云〕世尊頂上化佛。不異法身。故曰無為心佛。心佛無相",
    "X13n0287_007:0704c18": "何頂可見)。([○@卍]三指陳功效)。",
    "X13n0287_007:0704c19": "且汝宿世。與摩登伽。歷劫因緣。恩愛習氣。非是一生。",
    "X13n0287_007:0704c20": "及與一劫。我一宣揚。愛心永脫。成阿羅漢。彼尚婬女。",
    "X13n0287_007:0704c21": "無心修行。神力冥資。速證無學。云何汝等。在位聲聞。",
    "X13n0287_007:0704c22": "求最上乘。决定成佛。譬如以塵。揚於順風。有何艱險。",
    "X13n0287_007:0704c23": "【疏】登伽宿有淫疾。今得離欲。是斷業煩惱障。現為",
    "X13n0287_007:0704c24": "婬女。今得無學。是轉報障。無心修行。遇此神呪。尚",
    "X13n0287_007:0705a01": "得聖果。況復志求無上覺道。决定修行。呪力加持。",
    "X13n0287_007:0705a02": "有何艱險而不至哉(按登伽宿世因緣。具小乘摩鄧女諸經)。([○@卍]四略示持方二)。",
    "X13n0287_007:0705a03": "([?(○/○)]一示行儀)。",
    "X13n0287_007:0705a04": "若有末世。欲坐道場。先持比丘清淨禁戒。要當選擇",
    "X13n0287_007:0705a05": "戒清淨者。第一沙門。以為其師。若其不遇真清淨僧。",
    "X13n0287_007:0705a06": "汝戒律儀。必不成就。戒成已後。著新淨衣。然香閑居。",
    "X13n0287_007:0705a07": "誦此心佛所說神呪。一百八徧。然後結界。建立道場。",
    "X13n0287_007:0705a08": "求於十方現住國土。無上如來。放大悲光。來灌其頂。",
    "X13n0287_007:0705a09": "【疏】持戒不完。五緣即闕。況為師範。展轉授人。已戒",
    "X13n0287_007:0705a10": "不淨。他戒安就。故須選擇第一清淨。真授戒者。故",
    "X13n0287_007:0705a11": "梵網經。千里內無授戒師。當於佛前。自誓受戒。先",
    "X13n0287_007:0705a12": "懺七逆。後求戒法。皆見好相。方知罪滅得戒。不爾",
    "X13n0287_007:0705a13": "不得。戒既成就。閑居靜處。然香誦呪。數滿百八。以",
    "X13n0287_007:0705a14": "表除滅百八煩惱。內戒外呪。俾魔不生。恐障壇場。",
    "X13n0287_007:0705a15": "故須先爾求現住佛。光照顯加。心得勇猛。進道彌",
    "X13n0287_007:0705a16": "速。(〔標指〕行人宿習未忘。雖信解前法。而障重心浮。須入道場。選戒師。自為制勒。緣強境勝。則功用",
    "X13n0287_007:0705a17": "修行有力)。(△〔吳興云〕今所持戒。應通大小。若出家者。除戒體本淨。當須纖淨。更稟菩薩律儀。彌增其善。若",
    "X13n0287_007:0705a18": "在家者。或先受近事戒。或但受菩薩戒。以下進修。有白衣故)道場次第。儀範周",
    "X13n0287_007:0705a19": "旋。如圭山圓覺修證儀說(〔證真云〕凡入道場。當依天台止觀二十五種方",
    "X13n0287_007:0705a20": "便。彼論即是修首楞嚴三昧行法〔補遺云〕止觀持戒清淨中。第四名懺淨。初云。事理二犯。俱障止觀。定慧",
    "X13n0287_007:0705a21": "不發。然約小乘。犯有輕重。輕者可懺。重不可懺。若犯重者。佛法死人。若依大乘。許其懺悔。如四種三昧中",
    "X13n0287_007:0705a22": "說)。([?(○/○)]二明感應)。",
    "X13n0287_007:0705a23": "阿難。如是末法。清淨比丘。若比丘尼。白衣檀越。心滅",
    "X13n0287_007:0705a24": "貪婬。持佛淨戒。於道場中。發菩薩願。出入澡浴。六時",
    "X13n0287_007:0705b01": "行道。(晝六時。夜六時)如是不寐。經三七日。我自現身。至其人",
    "X13n0287_007:0705b02": "前。摩頂安慰。令其開悟。",
    "X13n0287_007:0705b03": "【疏】誦呪加持。發見佛願。佛現身者。名為感應。若見",
    "X13n0287_007:0705b04": "餘境。背於本習。事與願違。即是魔境。非真感應。又",
    "X13n0287_007:0705b05": "見真應。心得開悟。煩惱微薄。智慧明淨。若因見佛。",
    "X13n0287_007:0705b06": "愚鈍宛然。煩惱却重。斯皆魔境。非真佛也(〔孤山云〕佛本是",
    "X13n0287_007:0705b07": "無。心淨故有。水清月現。感應自然。若見此相。當觀空寂。是佛顯然。是魔則滅)。(△〔圓覺鈔云〕經言經三七日",
    "X13n0287_007:0705b08": "者。去其久近。無別所表。天台加功百日。便得旋陀羅尼。習法華禮懺道場。唯製三七。般舟復製百日。方等",
    "X13n0287_007:0705b09": "中極少七日。多則不遮。少不可減。諸教說道場之文。日數不同。法式亦異。豈可一一別有義耶)。([?∴]二詶請",
    "X13n0287_007:0705b10": "廣說二)。([○@●]一具明壇法二)。(卍一請問)。",
    "X13n0287_007:0705b11": "阿難白佛言。世尊。我蒙如來。無上悲誨。心已開悟。自",
    "X13n0287_007:0705b12": "知脩證。無學道成。末法脩行。建立道場。云何結界。合",
    "X13n0287_007:0705b13": "佛世尊。清淨軌則。",
    "X13n0287_007:0705b14": "【疏】我居佛世。蒙佛親示。現今開悟。已知脩證。必至",
    "X13n0287_007:0705b15": "無學。末法學人。必加功行。建立道場。有何方法。令",
    "X13n0287_007:0705b16": "其軌則(〔海印云〕入道脩行。第一要身心平等。次要心境一如。以造業因境為助緣。故須問軌",
    "X13n0287_007:0705b17": "則也)。(卍二答釋二)。([○@卍]一示結壇方法二)。([?(○/○)]一壇場基量)。",
    "X13n0287_007:0705b18": "佛告阿難。若末世人。願立道場。先取雪山大力白牛。",
    "X13n0287_007:0705b19": "食其山中。肥膩香草。此牛唯飲。雪山清水。其糞微細。",
    "X13n0287_007:0705b20": "可取其糞。和合旃檀。以泥其地。若非雪山。其牛臭穢。",
    "X13n0287_007:0705b21": "不堪塗地。別於平原。穿去地皮。五尺已下。取其黃土。",
    "X13n0287_007:0705b22": "和上旃檀。沉水蘇合薰陸鬱金白膠青木零陵甘松",
    "X13n0287_007:0705b23": "及雞舌香。以此十種。細羅為粉。合土成泥。以塗場地。",
    "X13n0287_007:0705b24": "方圓丈六。為八角壇。",
    "X13n0287_007:0705c01": "【疏】雪山牛乳。純是醍醐。所有茹退。最為香潔。但和",
    "X13n0287_007:0705c02": "一味旃檀。即可塗地。苟無此者。即取深土。別加眾",
    "X13n0287_007:0705c03": "香。十味和合以塗場地。",
    "X13n0287_007:0705c04": "○〔通釋表法〕(〔溫陵云〕法王法言。即事即理。法不孤起。事無居設。如華嚴一字法門。",
    "X13n0287_007:0705c05": "書海墨而不盡。五位行相。即世諦以彰明。凡所設施。必有取像。則此壇場用度。無非表法也)。(△〔私謂〕環師",
    "X13n0287_007:0705c06": "依方山華嚴新論。廣明表法。諸餘解者。圖說繁芿。今所以備舉弗削者。良為末法學人。有欲建立道場。訪",
    "X13n0287_007:0705c07": "求軌則。此文臚列。可以按藉而從事。其有能會華嚴法界。依經入觀者。則壇場表法一色一香。無非因陀",
    "X13n0287_007:0705c08": "羅網法門也)。(△〔止觀第三〕道場。即清淨境界也。香塗。即無上尸羅也〔無盡曰〕中央正色之土。和以十香。結",
    "X13n0287_007:0705c09": "為壇場。外相香潔如此。況受戒之人乎。此佛之軌則也)。",
    "X13n0287_007:0705c10": "○〔雪山白牛〕(〔涅槃云〕雪山有草。名曰忍辱。牛若食者。即得醍醐〔私謂〕醍醐喻佛性。",
    "X13n0287_007:0705c11": "此云食其山中肥膩香草。明其食忍草。得佛性也)。(△〔荊公云〕水性劣火。結為高山。山。土也。土。信也。雪山廣",
    "X13n0287_007:0705c12": "大。香草清水所生。譬大信心。大力白牛純白無雜。雖有大力。隨順眾生。譬大乘佛性。肥膩香草。譬妙善。清",
    "X13n0287_007:0705c13": "水。譬淨智。糞譬遺餘。旃檀除熱腦風腫。臂能除苦惱淨善。大乘佛性。依廣大信心。以淨智妙善。資養成就。",
    "X13n0287_007:0705c14": "其遺餘尚非麤穢可和合除苦惱淨善與眾生。嚴成寂滅場地)。(△〔合論云〕糞遺餘者。微細餘習也。和合旃",
    "X13n0287_007:0705c15": "檀。將以清涼熱惱餘習。而蕩除其欲糞也)。",
    "X13n0287_007:0705c16": "○〔穿土和香〕(〔荊公云〕平原譬起信者。平等廣心。土有五色。以黃為正譬中道正信。",
    "X13n0287_007:0705c17": "但能以平等廣心。起中道正信。依此諸土。發清淨行。為入佛性方便。亦足嚴場地。細羅為粉。合土成泥。則",
    "X13n0287_007:0705c18": "以甚微細智。合中道正信也)。(△〔合論云〕其牛臭穢。不堪塗地。未有廣大信根也。未起信根。則當發起之。平",
    "X13n0287_007:0705c19": "原。廣大信心也此心立。則當集諸功德。以戒定慧五分法身之香熏成之)。(△〔溫陵云〕原為平土。中。信也。泥",
    "X13n0287_007:0705c20": "地表真因。穿地皮。則未淨也。五。數之中。黃。色之中。取中中淨信也。上信大根。有不可得。次取中中信心。若",
    "X13n0287_007:0705c21": "狂慧破戒。無聞比丘。自謂已得上人法。則臭穢不堪塗地者也)。(△〔法數云〕穿地五尺。透徧五陰濁蘊)。",
    "X13n0287_007:0705c22": "〔十香〕(〔私謂〕此經十香法華藥王菩薩所服有其四。旃檀薰陸沉水膠香也。兜樓婆亦藥王",
    "X13n0287_007:0705c23": "所服此經以煎水浴炭。華嚴鬻香長者有其五。白檀治熱熏陸治病香也。如沈檀等。生歡喜香也。牛頭旃",
    "X13n0287_007:0705c24": "檀。滅煩惱香也。其增煩惱香如蘭麝等。則道場不用也。所以必用諸香者。香是離穢之名。而有宣芬散馥",
    "X13n0287_007:0706a01": "騰馨之用。天人費氏白宣律師。人中臭氣。上熏於空。四十萬里。諸天清淨。無不厭之。但以受付護法。佛尚",
    "X13n0287_007:0706a02": "與人同止。諸天不敢不來。故佛法中。香為佛事也。今經先列諸香名者。清涼云。知世諸香。以表法香。謂以",
    "X13n0287_007:0706a03": "戒定慧慈悲等香。熏修生善。滅惡習故。差別行也。次言和合羅粉者。清涼云。亦知調合者。融通行也。以金",
    "X13n0287_007:0706a04": "剛杵碎之。實相般若波羅蜜調和。令純雜無礙。悲智圓融成回向故。塗地者。即塗香也。以性淨水和之。飾",
    "X13n0287_007:0706a05": "法身故為粉者。即末香也。以金剛智碎。令無實故。燒香者。調以智火。發揮萬行。普周徧故。王介甫及洪覺",
    "X13n0287_007:0706a06": "範。並以十香譬十度。十波羅蜜法香。今重以華嚴第五迴向。施香十度配之。上旃檀為三昧香。一銖〔間〕四",
    "X13n0287_007:0706a07": "十里。為施香。白膠能除身惡氣。去瘡[病-丙+軫]。為戒香熏陸能止痛。為忍香。青木能寤魘寐。為精進香。鬱金除心",
    "X13n0287_007:0706a08": "氣毒蠱鬼疰及臭為定香零陵能止精明目。為慧香。甘松能和合眾香。除腹脹下氣。為法香。鷄舌可入諸",
    "X13n0287_007:0706a09": "香。令人身香。為德香沈水能沈至水底。如沈檀等。稱器界行施。生歡喜香為菩提香。是亦解脫香蘇合殺",
    "X13n0287_007:0706a10": "鬼精物。除邪通神明。為清淨白法妙香。亦是解脫知見香)。(○〔十香辨名〕〔旃檀〕釋氏會要。此翻與樂。即白檀",
    "X13n0287_007:0706a11": "也。竺法真云。出外國羅山。有白檀樹。此經用以泥地。非法華海岸旃檀。六銖價直娑婆世界者也〔沈水〕異",
    "X13n0287_007:0706a12": "物志云。出日南。欲取。斫樹著地。積久朽爛。其心至堅者。入水則沈〔蘇合〕續漢書。出大秦國。合諸香煎其汁。",
    "X13n0287_007:0706a13": "謂之蘇合或曰。蘇合國人採之。笮其汁為膏。以滓賣賈客〔薰陸〕南方草木狀云。出大秦國。海邊大樹。生於",
    "X13n0287_007:0706a14": "沙中。盛夏樹膠流涉流上。採取賣之〔鬱金〕說文云。鬱鬯。百草之華。遠人所貢芳物。鬱人築而煑之。和酒以",
    "X13n0287_007:0706a15": "降神也〔白膠〕本草。商雒間多有。樹如白楊。實大如鳥卵。即楓香脂〔青木〕南方記。出天篤國。南州異物志。是",
    "X13n0287_007:0706a16": "草根。狀如甘草。出交州〔甘松〕出涼州諸山〔零陵〕南越志。一名鷰草。又名薰草。出零陵山谷。葉如羅勒〔鷄舌〕",
    "X13n0287_007:0706a17": "異物志。出在薄洲。云是草萎。可含香口。即丁香也)。",
    "X13n0287_007:0706a18": "○〔方圓壇法〕【疏】八角之壇。方圓應量。除地為之。",
    "X13n0287_007:0706a19": "仍無級數。即今墠也。(除。埽也。鄭云。封土曰壇。除地曰墠。國語曰。壇之所除地曰",
    "X13n0287_007:0706a20": "場。起土。即封土也)。(△〔吳興云〕上言場地。可如其墠。今既名壇。必須起土。先除地為場。後別取黃土和香。於",
    "X13n0287_007:0706a21": "其場上。以泥塗起。令成壇相。此在室中。以安供具)壇雖八角。上下為十。以應",
    "X13n0287_007:0706a22": "圓數。以下文有。懸鏡相對。上下交光。一一鏡中。現",
    "X13n0287_007:0706a23": "十方佛。以表一身即十身。十身即一身。重重無盡。",
    "X13n0287_007:0706a24": "互相顯現。互相容受。即表證藏心。不思議境界之",
    "X13n0287_007:0706b01": "相也。下文十方諸佛。一時俱現。鏡光交處。是此相",
    "X13n0287_007:0706b02": "耳。(△〔無盡云〕丈六以表法身)。(△〔中川云〕除地為場封土為壇。理圓事方。表圓融行布不礙也。壇有八角。",
    "X13n0287_007:0706b03": "方圓丈六。表四果四向。由十六心見道也。此壇取數葢依阿闍棃法。大教王經云。四法十六法。八法并十",
    "X13n0287_007:0706b04": "二。阿闍棃事業彼等成就法。所謂表法者經云。信解心為線。稱分量所作。以智慧絣量。住三業觀想。十二",
    "X13n0287_007:0706b05": "時量作。四方與四隅。四門四樓閣。謂結壇有佛菩薩等法。及喝姹等法。各有時量之數。彼經云。阿闍棃者。",
    "X13n0287_007:0706b06": "一依其教。即前淨戒僧為師者是)。([?(○/○)]二供養法式二)。([│/○]一列供具二)。([?(▽/○)]一長時供具)。",
    "X13n0287_007:0706b07": "壇心置一金銀銅木。所造蓮華。華中安鉢。鉢中先盛",
    "X13n0287_007:0706b08": "八月露水。水中隨安所有華葉。取八圓鏡。各安其方。",
    "X13n0287_007:0706b09": "圍繞華鉢。鏡外建立十六蓮華。十六香鑪。間華鋪設。",
    "X13n0287_007:0706b10": "莊嚴香鑪。純燒沈水。無令見火。取白牛乳。置十六器。",
    "X13n0287_007:0706b11": "乳為煎餅。并諸砂糖。油餅乳糜。蘇合蜜薑。純蘇純蜜。",
    "X13n0287_007:0706b12": "於蓮華外。各各十六。圍繞華外。以奉諸佛。及大菩薩。",
    "X13n0287_007:0706b13": "【疏】諸佛菩薩。不食此食。為令福增示現而食。令修",
    "X13n0287_007:0706b14": "行者。福慧具足。速得圓滿。如佛受純陀最後供養。",
    "X13n0287_007:0706b15": "令其具足檀波羅蜜。此亦如是。故須供養。",
    "X13n0287_007:0706b16": "○〔通釋表法〕○〔壇心蓮華〕(〔海印云〕大槩以蓮華表因心。鏡表智",
    "X13n0287_007:0706b17": "體。香表觀行等〔溫陵云〕壇心蓮華。中道妙行也。蓮華實同體。染淨同源。因果同時。表妙行一致也。用金銀",
    "X13n0287_007:0706b18": "銅木者。金銀百鍊不變。銅剛象義。木覆象仁。妙行云為。會於中道也)。(△〔法數云〕四華。喻四智開敷之華)。(△",
    "X13n0287_007:0706b19": "〔私謂〕瓔珞十輪。喻位。鐵信銅住。銀行金向。今表金銀銅三。而揀鐵位。或可以喻登地也)。",
    "X13n0287_007:0706b20": "○〔華華鉢水〕(〔合論云〕能容受法喜禪悅之味。故言鉢。溫陵云。鉢為應器。表隨量應",
    "X13n0287_007:0706b21": "物也〔法數云〕鉢表圓收一器)。(△〔孤山云〕八月露水。得陰氣之正〔論云〕水中隨安所有華葉者。隨其種性而",
    "X13n0287_007:0706b22": "圓發之〔溫陵云〕水中華葉。即仁覆之行。隨澤應物。陰利潛化之表也)。(△〔融室云〕壇心華中。鉢盛露水。表十",
    "X13n0287_007:0706b23": "方華藏世界。諸香水海。建立無別。以此小壇。供養諸佛。如鉢水映現。空性無邊。表空如來藏也)。",
    "X13n0287_007:0706b24": "○〔安鏡燒香〕(〔溫陵云〕圓鏡。大圓鏡智也。各安四方圍繞華鉢。智行相依。隨方妙應",
    "X13n0287_007:0706c01": "也。鏡外。即正智之外。方便建立。使邪正相攝。熏習融化也)。(△〔海印云〕十六器。表十六行。各各十六。妙行互",
    "X13n0287_007:0706c02": "具〔論曰〕以容受法喜禪悅之器。問戒定慧解脫解脫知見香之爐。故曰間華鋪設等。入此道場。先明解脫",
    "X13n0287_007:0706c03": "知見。故曰純燒〔泥〕水。無令見火〔溫陵云〕返德藏用。伏減覺觀。燒五分知見香。令煩惱不現行也)。",
    "X13n0287_007:0706c04": "○〔奉佛菩薩〕(〔溫陵云〕取乳蘇等。長時供具。表以禪悅法味。献二尊也。權教許開乳",
    "X13n0287_007:0706c05": "酪。實教遮禁。今復取享奉者。表融權實之法喜。隨行施設。故各各圍繞也〔論曰〕乳得酪。酪出生酥。言乳又",
    "X13n0287_007:0706c06": "言純酥。自麤以至妙也)。([?(▽/○)]二隨時供物)。",
    "X13n0287_007:0706c07": "每以食時。若在中夜。取蜜半升。用蘇三合。壇前別安",
    "X13n0287_007:0706c08": "一小火鑪。以兜樓婆香。煎取香水。沐浴其炭。然令猛",
    "X13n0287_007:0706c09": "熾。投是蘇蜜於火鑪內。燒令煙盡。享佛菩薩。",
    "X13n0287_007:0706c10": "(〔溫陵云〕佛以日中受食。故每日中致享。中夜。例日中中)。(△〔合論云〕治宿習之要。無如精進。雖食雖睡。不忘",
    "X13n0287_007:0706c11": "集眾功德香熟諸方便智。慈氏曰。當觀法光明能治三種黑暗。又曰。睡當累足。作光明想。今煎火浴炭。然",
    "X13n0287_007:0706c12": "令猛熾者。觀法光明。作光明想。道場精進之力也。功德香已集。方便智已熟。則法光明與光明想俱棄矣。",
    "X13n0287_007:0706c13": "故曰。燒令煙盡。此真知見也)。",
    "X13n0287_007:0706c14": "○〔通釋表法〕(〔荊公云〕壇前南方。正等覺地。蜜五合。蘇三合。參伍和合。別安小鑪。則",
    "X13n0287_007:0706c15": "應麤而大。趣妙而小。兜樓婆赤香。合覺淨善也。煎取香水。含覺淨智也。沐浴其炭。則淨治無煩惱烟。合覺",
    "X13n0287_007:0706c16": "慈力也。然令猛熾。則欲熾盛光明。投蘇與蜜。燒令煙盡。則欲滅和合煩惱令盡。食時與物交。中夜與為辨。",
    "X13n0287_007:0706c17": "于此二時。皆饗正等覺。以合覺淨善淨智。無愛見慈力。熾然光明。滅和合行。令煩惱盡。此乃內所以享佛",
    "X13n0287_007:0706c18": "菩薩)。(△〔溫陵云〕蜜成於華。表和融法味也。半為中數。五為成數。小火爐。方寸覺心也。以香沐炭。發覺之法",
    "X13n0287_007:0706c19": "也。藥王然身。先服兜樓婆香。意能發焰。故取沐炭。然令猛熾。燒取煙盡者行法既成。當於覺心勇猛烹煉。",
    "X13n0287_007:0706c20": "使習氣併鑠。緣影俱亡。熾然如紅爐點雪。然後為佛所享也)。(△〔兜樓婆香〕異物志云。出海邊國。如都梁香。",
    "X13n0287_007:0706c21": "翻譯云。出鬼神國。此方無故不翻（或翻香草舊云自茅香）)。([│/○]二陳像設)。",
    "X13n0287_007:0706c22": "令其四外。徧懸華幡。於壇室中。四壁敷設。十方如來。",
    "X13n0287_007:0706c23": "及諸菩薩。所有形像。應於當陽。張盧舍那(報佛)釋迦(現在",
    "X13n0287_007:0706c24": "佛)彌勒(未來佛)阿閦(東方佛)彌陀。(西方佛)諸大變化觀音形",
    "X13n0287_007:0707a01": "像。并金剛藏。安其左右。帝釋梵王。烏芻瑟摩。并藍地",
    "X13n0287_007:0707a02": "迦。諸軍荼利。與毗俱胝。四天王等。頻那夜伽。張於門",
    "X13n0287_007:0707a03": "側。左右安置。",
    "X13n0287_007:0707a04": "○〔通釋表法〕(〔溫陵云〕四外懸旛。外行嚴飾也。室中四列。自性四依也)。(△〔止觀云〕圓",
    "X13n0287_007:0707a05": "壇。即實相不動地也。繒旛。即翻法界上迷生動出之端。幡壇不相離。即動出不動出不相離也)。(△〔無盡云〕",
    "X13n0287_007:0707a06": "華表七淨華。因華以嚴果德。旛者。翻六根為六神通也)。",
    "X13n0287_007:0707a07": "○〔敷設形像〕(〔應法師云〕盧舍那或云盧祐那。亦言盧折那。皆譯云照。謂徧照也。以",
    "X13n0287_007:0707a08": "報身淨色。徧周法界故。又日月燈光。徧周一切處。亦名盧舍那。其義是也)。(△〔海印云〕盧舍那為法界主。餘",
    "X13n0287_007:0707a09": "十方及菩薩為伴。表主伴重重也)。(△〔溫陵云〕盧舍那等寂場真主。釋迦彌勒。現在當來真主。阿閦居東。彌",
    "X13n0287_007:0707a10": "陀居西。智悲真主。諸大變化觀音形像。上同下合真主。金剛藏常領金剛。護持呪人。伏魔斷障真主。帝釋",
    "X13n0287_007:0707a11": "梵王。是此界主。最初請轉法輪之首。餘部皆有力外護。意取遠諸魔事〔論云〕梵王不犯欲塵。烏摩化伏婬",
    "X13n0287_007:0707a12": "火。故道場安位。列於五佛二菩薩之次也)。(○〔次明藍地迦等〕)。(△〔荊公云〕陀羅尼集經。壇場法。有藍毗迦。軍",
    "X13n0287_007:0707a13": "荼利座。孔雀明王經。藍毗迦。羅剎也。有大神力。具大光明。即藍地迦也。或云。青面金剛。蘇悉地經。有忿奴",
    "X13n0287_007:0707a14": "軍荼利菩薩。從執金剛問法。又陀羅尼集經。有金剛軍。荼利菩薩。今軍荼利。當是此菩薩。一字佛頂輪王",
    "X13n0287_007:0707a15": "經。有毗俱胝菩薩又毗盧遮那神變經曰。右邊毗俱胝。手垂數。珠鬘。三目持髮髻。尊形猶皓素。圓光色無",
    "X13n0287_007:0707a16": "比。今毗俱胝。當是此菩薩。頻那夜迦。障礙神也。蘇悉地經云。一切魔族。頻那夜迦。舊云。頻那是猪頭。夜迦",
    "X13n0287_007:0707a17": "是象鼻。二使者名)。(△〔吳興云〕西域當陽面東。所取左右。右尊而左[(白-日+田)/廾]。如智論舍利弗目連。右面左面弟子。",
    "X13n0287_007:0707a18": "今時敷置或可從宜耳)。",
    "X13n0287_007:0707a19": "又取八鏡。覆懸虗空。與壇場中。所安之鏡。方面相對。",
    "X13n0287_007:0707a20": "使其形影。重重涉入。",
    "X13n0287_007:0707a21": "【疏】懸幡列像。一一皆令影現鏡中。欲使行人熟此",
    "X13n0287_007:0707a22": "境界。則於事事無礙法界之理。易得證耳。若時若",
    "X13n0287_007:0707a23": "處。一念之中。徧遊十方。徧見諸佛。徧行佛事。徧得",
    "X13n0287_007:0707a24": "供養。一念既爾。塵塵皆然(〔荊公云〕此八鏡。佛智也。與彼八鏡。互相攝入)。(△",
    "X13n0287_007:0707b01": "〔溫陵云〕壇中之鏡。混物而有依。行人之智也。空中之鏡。離物而無依。諸佛之智也。得乎離物無依住智。然",
    "X13n0287_007:0707b02": "後物我[牙-(必-心)+?]照。心境雙融。諸佛眾生。身土相入。法法徧周。事事無礙矣)。(○〔引證〕賢首大師。嘗為天后。以十圓",
    "X13n0287_007:0707b03": "鏡。置八隅上下。皆使相向。中安佛像。然燭照之。則鏡鏡現像。互相涉入。及觀之者。交羅齊現。以表剎海十",
    "X13n0287_007:0707b04": "界。普容無容之旨。宗鏡曰。如一室中。懸百千鏡。鏡皆像現。佛身清淨。逾於彼鏡。遞相涉入。鏡無不照。此則",
    "X13n0287_007:0707b05": "攝他為總。入他為別。一身既爾。乃至一切法界。凡聖之身。供養之具。皆助隨喜。悉同供養)。([○@卍]二明誦呪儀",
    "X13n0287_007:0707b06": "軌二)。([?(○/○)]一明修行三)。([│/○]一〔助修行〕)。",
    "X13n0287_007:0707b07": "於初七中。至誠頂禮。十方如來。諸大菩薩。阿羅漢號。",
    "X13n0287_007:0707b08": "恒於六時誦呪圍壇。至心行道。一時常行一百八徧。",
    "X13n0287_007:0707b09": "第二七中。一向專心。發菩薩願。心無間斷。我毗奈耶。",
    "X13n0287_007:0707b10": "先有願教。第三七中。於十二時。一向持佛。般怛羅呪。",
    "X13n0287_007:0707b11": "至第七日。十方如來。一時出現。鏡交光處。承佛摩頂。",
    "X13n0287_007:0707b12": "【疏】三七日中。所行各異。初則禮佛圍壇。誦呪行道。",
    "X13n0287_007:0707b13": "此中必行五悔。禮佛求哀。加被懺悔。離我慢障等。",
    "X13n0287_007:0707b14": "(〔手鑑云〕五悔之法。依離垢慧所問佛法經。總有八重。一供養佛。二讚佛德。三禮佛。餘即五悔。若依善戒經。",
    "X13n0287_007:0707b15": "但有二事。謂懺悔回向。皆隨時廣略。然有二種。若犯遮罪。當依教作法悔之。若犯性罪。應須起行。此復二",
    "X13n0287_007:0707b16": "種。一事行。如方等經及禮佛等。二依理觀。如普賢觀。端坐念實相。名第一懺悔。眾罪如霜露。慧日能消除。",
    "X13n0287_007:0707b17": "禮佛下。別明對治。禮佛。除我慢障。勸請。除謗法障。隨喜。除嫉妬障。平等善根回向。破狹劣障。發願。破邪倒",
    "X13n0287_007:0707b18": "罪。即導前四。令至所在。一願至初住真因。二願至妙覺極果。文殊問經云。晝夜六時。勤行五悔。不假苦行。",
    "X13n0287_007:0707b19": "能至菩提)。(△〔通釋〕一百八徧。長水云。每一時誦心呪一百八徧。吳興云。是行道徧數。非誦呪數。以經文但",
    "X13n0287_007:0707b20": "言常行故。溫陵云。百八乃呪之徧。若行道則謂之匝。今按經言恒於六時誦呪圍壇。次云。至心行道者。明",
    "X13n0287_007:0707b21": "圍壇也。一時常行一百八遍者。明六時誦呪之徧數也。長水言只誦心呪者。即誦唵字下九句。同準提九",
    "X13n0287_007:0707b22": "聖字之例)次則捨前所行。常發大願。則運心廣大。離狹",
    "X13n0287_007:0707b23": "劣障。(〔荊公云〕二七發願則曰發行。方以願力持之。有願無行。則願不實)。(△〔吳興云〕願教如梵網",
    "X13n0287_007:0707b24": "經十大願等。彼經云。若佛子常應發一切願。孝順父母師僧一。願得好師二。同學善知識三。教我大乘經",
    "X13n0287_007:0707c01": "律四。十發趣五。十長〔善〕六。十金剛七。十地使我開解八。如法修行九。堅持佛〔成〕寧捨身命。念念不去心十。",
    "X13n0287_007:0707c02": "若一切菩薩。不發是願者。是犯輕垢罪)後則一向持誦心呪。加持行",
    "X13n0287_007:0707c03": "門。防諸魔事。由斯三限助修之力。感應道交。顯受",
    "X13n0287_007:0707c04": "佛應也(〔荊公云〕十二時一向持呪。則純依佛不思議力。十二時則倍初七中七。行道道場。以",
    "X13n0287_007:0707c05": "精進成就故。能感佛出現。交光摩頂。如第八住中。迴光向佛。雙鏡光明。重重相入也)。(△〔中川云〕三七日禮",
    "X13n0287_007:0707c06": "佛稱名。誦呪發願。以明三業交懃。冥資密尅。經云。身心語三種。此名為祕密。諸佛菩薩等。此名為集會。當",
    "X13n0287_007:0707c07": "知所用法。祕密數如是)。([│/○]二入觀)。",
    "X13n0287_007:0707c08": "即於道場。修三摩地。能令如是。末世修學。身心明淨。",
    "X13n0287_007:0707c09": "猶如琉璃。",
    "X13n0287_007:0707c10": "【疏】魔障既離。復承顯加。修三摩提。速得成就。故令",
    "X13n0287_007:0707c11": "身心明淨。如琉璃也(〔吳興云〕此觀行淨。或六根淨)。(△〔中川云〕交光則生佛智照。",
    "X13n0287_007:0707c12": "摩頂則感應顯被。即於此中。修三摩地。身心明淨。德合涅槃。奢摩他之體顯矣)。([│/○]三示不成)。",
    "X13n0287_007:0707c13": "阿難。若此比丘。本受戒師。及同會中。十比丘等。其中",
    "X13n0287_007:0707c14": "有一不清淨者。如是道場。多不成就。",
    "X13n0287_007:0707c15": "【疏】戒根為本。入道先門。師與證人。一等清淨。師若",
    "X13n0287_007:0707c16": "有闕。資無所承。道場不就。職由斯矣(〔吳興云〕方等陀羅尼云。行",
    "X13n0287_007:0707c17": "此法時。十人已還。天台依之。輕有明訓。不可違也。世有修法華等行者。或多增人數。或長延日限。廣邀士",
    "X13n0287_007:0707c18": "女。來會香華。至有燒身。臂指。先告四方。縱不苟財。亦成沽譽。內盲理觀。外掇譏嫌。如此師徒。予見之矣。大",
    "X13n0287_007:0707c19": "經云。有四種法。為大涅槃而作近因。一者親近善友。二者專心聽法。三者繫念思惟。四者如法修行。若離",
    "X13n0287_007:0707c20": "四法。勤修苦行。得涅槃者。無有是處。彼誡但修苦行。實求涅槃。尚為不可。況沽譽乎。況苟財乎。真修行人。",
    "X13n0287_007:0707c21": "請思此語)。([?(○/○)]二明得果)。",
    "X13n0287_007:0707c22": "從三七後。端坐安居。經一百日。有利根者。不起於座。",
    "X13n0287_007:0707c23": "得須陀洹。縱其身心。聖果未成。決定自知。成佛不謬。",
    "X13n0287_007:0707c24": "汝問道場。建立如是。",
    "X13n0287_007:0708a01": "【疏】須陀洹果。名通大小。小乘可知。今修大乘首楞",
    "X13n0287_007:0708a02": "嚴定。發菩薩願。應以大乘位次論果。若瓔珞本業",
    "X13n0287_007:0708a03": "經。初地名鳩摩羅伽。乃至四地名須陀洹。佛地名",
    "X13n0287_007:0708a04": "婆伽婆佛陀。將配此經。恐太高深。若約見真。得無",
    "X13n0287_007:0708a05": "生忍。名須陀洹。其為中當。即初入別圓地住位也。",
    "X13n0287_007:0708a06": "(〔孤山云〕按位即同圓初信。若依涅槃。乃是初入別圓地住)此則正與觀音修證",
    "X13n0287_007:0708a07": "義同。若配下位。恐非所宜。以此經中。云聖果故。利",
    "X13n0287_007:0708a08": "根修故。又以下經獲無生忍。第三漸次。便已證得。",
    "X13n0287_007:0708a09": "此即無妨。必不可以未證位配。請細詳之(〔融室云〕所持佛",
    "X13n0287_007:0708a10": "頂神呪。是佛密因。所修禪定。是菩薩首楞嚴。應是十地菩薩。寄同小乘初果。瓔珞四地。名須陀洹。是寄果",
    "X13n0287_007:0708a11": "也)。(△〔無盡云〕此為末世修學。專心利根人。說須陀果位。不應以諸大乘果位會融。思之)。(△〔熏聞云〕天台止",
    "X13n0287_007:0708a12": "觀。示三種三昧。攝。一切行法。一曰常坐。如一行三昧。出文殊說。身開常坐。遮行住臥。二曰常行。如佛立三",
    "X13n0287_007:0708a13": "昧。出般舟。三昧。唯專行旋。此二皆九十日為一期。三曰半行半。坐。如方等云。旋二百一匝。却坐思惟。法華",
    "X13n0287_007:0708a14": "云。若行若立。讀誦此經。若坐。思惟此經。四曰隨自意。如請觀音。諸大乘經。非行非坐。實通行坐。此二不立",
    "X13n0287_007:0708a15": "期。今經所屬。即半行半坐三昧也。此與止觀九十日常坐。一往是同。但今兼前三十日行法為異)。([○@●]二正",
    "X13n0287_007:0708a16": "說神呪三)。([?∴]一請問)。",
    "X13n0287_007:0708a17": "阿難頂禮佛足。而白佛言。自我出家。恃佛憍愛。求多",
    "X13n0287_007:0708a18": "聞故。未證無為。遭彼梵天。邪術所禁。心雖明了。力不",
    "X13n0287_007:0708a19": "自由。賴遇文殊。令為解脫雖蒙如來。佛頂神呪。冥獲",
    "X13n0287_007:0708a20": "其力。尚未親聞。唯願大慈重為宣說悲救此會。諸脩",
    "X13n0287_007:0708a21": "行者。末及當來。在輪迴者。承佛密旨。身意解脫于時",
    "X13n0287_007:0708a22": "會中一切大眾。普皆作禮。佇聞如來。祕密章句。",
    "X13n0287_007:0708a23": "【疏】阿難雖得小乘初果。若聖大果。名假擇滅。非真",
    "X13n0287_007:0708a24": "無為。故云未證。文殊密誦。以解婬難。故云未聞。",
    "X13n0287_007:0708b01": "([?∴]二正說二)。(◎一現佛)。(◎二說呪辭)。",
    "X13n0287_007:0708b02": "爾時世尊。從肉髻中。涌百寶光。光中涌出。千葉寶蓮。",
    "X13n0287_007:0708b03": "有化如來。坐寶華中。頂放十道百寶光明。一一光明。",
    "X13n0287_007:0708b04": "皆徧示現。十恒河沙。金剛密迹。擎山持杵。徧虗空界。",
    "X13n0287_007:0708b05": "大眾仰觀。畏愛兼抱。求佛哀祐。一心聽佛無見頂相。",
    "X13n0287_007:0708b06": "放光如來。宣說神呪。",
    "X13n0287_007:0708b07": "【疏】將說神呪。現光化佛。化復作化。百河沙眾。此即",
    "X13n0287_007:0708b08": "如來藏心。不思議妙用。一即一切。一切即一。大眾",
    "X13n0287_007:0708b09": "將證此理。故示現以表也。下說神呪。是此密因。宣",
    "X13n0287_007:0708b10": "與大眾。化他令益(〔海印云〕三十二相。內髻第一。從此放光。表尊勝頂法。由中道妙",
    "X13n0287_007:0708b11": "智所發也。光中涌蓮。表妙智勝因。蓮中化佛。表因果一契。自佛頂之佛頂。放寶光之寶光。光中示現金剛",
    "X13n0287_007:0708b12": "神眾。表從果體。復起妙用密中之密。非心識境界也。化佛說呪。正表無為心佛所說也〔密迹金剛力士哀",
    "X13n0287_007:0708b13": "戀經云〕我從處胎以來。隨逐如來。如影隨形。調和奉順。不曾違闕。云何不感我之至心。便見孤棄。咄哉大",
    "X13n0287_007:0708b14": "苦。此金剛杵。當用護誰。即便擲棄)。(△〔翻譯云〕跋闍羅波膩。梁云金剛。應法師云。跋闍羅。此云金剛。波膩。此",
    "X13n0287_007:0708b15": "云手。謂手執金剛杵以正名。正法念云。國王夫人生千子。欲試當來成佛次第。俱留孫探得第一籌。釋迦",
    "X13n0287_007:0708b16": "當第四籌。樓至當千籌。二夫人生二子。一願為梵王。請千兄轉法輪。次願為密迹金剛神。護千兄教法。應",
    "X13n0287_007:0708b17": "法師云。梵語散那。譯云密主。知佛三密功德故。主者。夜叉主也。梵本都無迹義。以示迹為神故。譯經者義",
    "X13n0287_007:0708b18": "立名耳)。",
    "X13n0287_007:0708b19": "南無薩怛他蘇伽多耶阿囉訶帝三藐三菩陀寫(一)",
    "X13n0287_007:0708b20": "薩怛他佛陀俱知瑟尼釤(二)南無薩婆勃陀勃地薩",
    "X13n0287_007:0708b21": "跢鞞弊(三毘迦切)南無薩多南三藐三菩陀俱知南(四)娑",
    "X13n0287_007:0708b22": "舍囉婆迦僧伽喃(五)南無盧雞阿囉漢跢喃(六)南無",
    "X13n0287_007:0708b23": "蘇盧多波那喃(七)南無娑羯唎陀伽彌喃(八)南無盧",
    "X13n0287_007:0708b24": "雞三藐伽跢喃(九)三藐伽波囉底波多那喃(十)南無",
    "X13n0287_007:0708c01": "提婆離瑟赧(十一)南無悉陀耶毗地耶陀囉離瑟赧(十二)",
    "X13n0287_007:0708c02": "舍波奴揭囉訶娑訶娑囉摩他喃(十三)南無跋囉訶摩",
    "X13n0287_007:0708c03": "泥(十四)南無因陀囉耶(十五)南無婆伽婆帝(十六)嚧陀囉耶",
    "X13n0287_007:0708c04": "(十七)烏摩般帝(十八)娑醯夜耶(十九)南無婆伽婆帝(二十)那囉",
    "X13n0287_007:0708c05": "野拏耶(二十一)槃遮摩訶三慕陀囉(二十二)南無悉羯唎",
    "X13n0287_007:0708c06": "多耶(二十三)南無婆伽婆帝(二十四)摩訶迦羅耶(二十五)地",
    "X13n0287_007:0708c07": "唎般剌那伽囉(二十六)毗陀囉波拏迦囉耶(二十七)阿地",
    "X13n0287_007:0708c08": "目帝(二十八)尸摩舍那泥婆悉泥(二十九)摩怛唎伽拏(三十)",
    "X13n0287_007:0708c09": "南無悉羯唎多耶(三十一)南無婆伽婆帝(三十二)多他伽",
    "X13n0287_007:0708c10": "跢俱囉耶(三十三)南無般頭摩俱囉耶(三十四)南無跋闍",
    "X13n0287_007:0708c11": "囉俱囉耶(三十五)南無摩尼俱囉耶(三十六)南無伽闍俱",
    "X13n0287_007:0708c12": "囉耶(三十七)南無婆伽婆帝(三十八)帝唎荼輸囉西那(三十",
    "X13n0287_007:0708c13": "九)波囉訶囉拏囉闍耶(四十)跢他伽多耶(四十一)南無婆",
    "X13n0287_007:0708c14": "伽婆帝(四十二)南無阿彌多婆耶(四十三)跢他伽多耶(四十",
    "X13n0287_007:0708c15": "四)阿囉訶帝(四十五)三藐三菩陀耶(四十六)南無婆伽婆",
    "X13n0287_007:0708c16": "帝(四十七)阿芻毗耶(四十八)跢他伽多耶(四十九)阿囉訶帝",
    "X13n0287_007:0708c17": "(五十)三藐三菩陀耶(五十一)南無婆伽婆帝(五十二)鞞沙闍",
    "X13n0287_007:0708c18": "耶俱嚧吠柱唎耶(五十三)般囉婆囉闍耶(五十四)跢他伽",
    "X13n0287_007:0708c19": "多耶(五十五)南無婆伽婆帝(五十六)三補師毖多(五十七)薩",
    "X13n0287_007:0708c20": "憐捺囉剌闍耶(五十八)跢他伽多耶(五十九)阿囉訶帝(六十)",
    "X13n0287_007:0708c21": "三藐三菩陀耶(六十一)南無婆伽婆帝(六十二)舍雞野母",
    "X13n0287_007:0708c22": "那曳(六十三)跢他伽多耶(六十四)阿囉訶帝(六十五)三藐三",
    "X13n0287_007:0708c23": "菩陀耶(六十六)南無婆伽婆帝(六十七)剌怛那雞都囉闍",
    "X13n0287_007:0708c24": "耶(六十八)跢他伽多耶(六十九)阿囉訶帝(七十)三藐三菩陀",
    "X13n0287_007:0709a01": "耶(七十一)帝瓢南無薩羯喇多(七十二)翳曇婆伽婆多(七十",
    "X13n0287_007:0709a02": "三)薩怛他伽都瑟尼釤(七十四)薩怛多般怛[口*藍](七十五)南",
    "X13n0287_007:0709a03": "無阿婆囉視躭(七十六)般囉帝揚岐囉(七十七)薩囉婆部",
    "X13n0287_007:0709a04": "多揭囉訶(七十八)尼羯囉訶揭迦囉訶尼(七十九)跋囉毖",
    "X13n0287_007:0709a05": "地耶叱陀你(八十)阿迦囉蜜唎柱(八十一)般唎怛囉耶儜",
    "X13n0287_007:0709a06": "羯唎(八十二)薩囉婆槃陀那目叉尼(八十三)薩囉婆突瑟",
    "X13n0287_007:0709a07": "吒(八十四)突悉乏般那你伐囉尼(八十五)赭都囉失帝南",
    "X13n0287_007:0709a08": "(八十六)羯囉訶娑訶薩囉若闍(八十七)毗多崩薩那羯唎",
    "X13n0287_007:0709a09": "(八十八)阿瑟吒冰舍帝南(八十九)那叉剎怛囉若闍(九十)波",
    "X13n0287_007:0709a10": "囉薩陀那羯唎(九十一)阿瑟吒南(九十二)摩訶揭囉訶若",
    "X13n0287_007:0709a11": "闍(九十三)毗多崩薩那羯唎(九十四)薩婆舍都嚧你婆囉",
    "X13n0287_007:0709a12": "若闍(九十五)呼藍突悉乏難遮那舍尼(九十六)毖沙舍悉",
    "X13n0287_007:0709a13": "怛囉(九十七)阿吉尼烏陀迦囉若闍(九十八)阿般囉視多",
    "X13n0287_007:0709a14": "具囉(九十九)摩訶般囉戰持(一百)摩訶疊多(一百一)摩訶帝",
    "X13n0287_007:0709a15": "闍(二)摩訶稅多闍婆囉(三)摩訶跋囉槃陀囉婆悉你",
    "X13n0287_007:0709a16": "(四)阿唎耶多囉(五)毗唎俱知(六)誓婆毗闍耶(七)跋闍",
    "X13n0287_007:0709a17": "囉摩禮底(八)毗舍嚧多(九)劫騰罔迦(十)跋闍囉制喝",
    "X13n0287_007:0709a18": "那阿遮(一百一十一)摩囉制婆般囉質多(十二)跋闍囉擅持",
    "X13n0287_007:0709a19": "(十三)毗舍囉遮(十四)扇多舍鞞提婆補視多(十五)蘇摩嚧波",
    "X13n0287_007:0709a20": "(十六)摩訶稅多(十七)阿唎耶多囉(十八)摩訶婆囉阿般囉(十九)",
    "X13n0287_007:0709a21": "跋闍囉商羯囉制婆(二十)跋闍囉俱摩唎(百二十一)俱藍陀",
    "X13n0287_007:0709a22": "唎(二十二)跋闍囉喝薩多遮(二十三)毗地耶乾遮那摩唎",
    "X13n0287_007:0709a23": "迦(二十四)啒蘇母婆羯囉跢那(二十五)鞞嚧遮那俱唎耶",
    "X13n0287_007:0709a24": "(二十六)夜囉菟瑟尼釤(二十七)毗折藍婆摩尼遮(二十八)跋",
    "X13n0287_007:0709b01": "闍囉迦那迦波囉婆(二十九)嚧闍那跋闍囉頓稚遮(三十)",
    "X13n0287_007:0709b02": "稅多遮迦摩囉(百三十一)剎奢尸波囉婆(三十二)翳帝夷帝",
    "X13n0287_007:0709b03": "(三十三)母陀囉羯拏(三十四)娑鞞囉懺(三十五)掘梵都(三十六)",
    "X13n0287_007:0709b04": "印菟那麼麼寫(三十七。誦呪者至此句稱弟子某。甲受持)烏[合*牛](三十八)唎瑟",
    "X13n0287_007:0709b05": "揭拏(三十九)般剌舍悉多(四十)薩怛他伽都瑟尼釤(百四十一)",
    "X13n0287_007:0709b06": "虎[合*牛](四十二)都嚧雍(四十三)瞻婆那(四十四)虎[合*牛](四十五)都嚧",
    "X13n0287_007:0709b07": "雍(四十六)悉耽婆那(四十七)虎[合*牛](四十八)都嚧雍(四十九)波羅",
    "X13n0287_007:0709b08": "瑟地耶三般叉拏羯囉(五十)虎[合*牛](百五十一)都嚧雍(五十二)薩",
    "X13n0287_007:0709b09": "婆藥叉喝囉剎娑(五十三)揭囉訶若闍(五十四)毗騰崩薩",
    "X13n0287_007:0709b10": "那羯囉(五十五)虎[合*牛](五十六)都嚧雍(五十七)者都囉尸底南",
    "X13n0287_007:0709b11": "(五十八)揭囉訶娑訶薩囉南(五十九)毗騰崩薩那囉(六十)虎",
    "X13n0287_007:0709b12": "[合*牛](百六十一)都嚧雍(六十二)囉叉(六十三)婆伽梵(六十四)薩怛他",
    "X13n0287_007:0709b13": "伽都瑟尼釤(六十五)波囉點闍吉唎(六十六)摩訶娑訶薩",
    "X13n0287_007:0709b14": "囉(六十七)勃樹娑訶薩囉室唎沙(六十八)俱知娑訶薩泥",
    "X13n0287_007:0709b15": "帝[口*隸](六十九)阿弊提視婆唎多(七十)吒吒甖迦(百七十一)摩訶",
    "X13n0287_007:0709b16": "跋闍嚧陀囉(七十二)帝唎菩婆那(七十三)曼茶囉(七十四)烏",
    "X13n0287_007:0709b17": "[合*牛](七十五)莎悉帝薄婆都(七十六)麼麼(七十七)印菟那麼麼",
    "X13n0287_007:0709b18": "寫(七十八至此句準前稱名若俗人稱弟子某甲)囉闍婆夜(七十九)主囉跋夜",
    "X13n0287_007:0709b19": "(八十)阿祇尼婆夜(百八十一)烏陀迦婆夜(八十二)毗沙婆夜(八十",
    "X13n0287_007:0709b20": "三)舍薩多囉婆夜(八十四)婆囉斫羯囉婆夜(八十五)突瑟",
    "X13n0287_007:0709b21": "叉婆夜(八十六)阿舍你婆夜(八十七)阿迦囉蜜唎柱婆夜",
    "X13n0287_007:0709b22": "(八十八)陀囉尼部彌劒波伽波陀婆夜(八十九)烏囉迦婆",
    "X13n0287_007:0709b23": "多婆夜(九十)剌闍壇荼婆夜(百九十一)那伽婆夜(九十二)毗條",
    "X13n0287_007:0709b24": "怛婆夜(九十三)蘇波囉拏婆夜(九十四)藥叉揭囉訶(九十五)",
    "X13n0287_007:0709c01": "囉叉私揭囉訶(九十六)畢唎多揭囉訶(九十七)毗舍遮揭",
    "X13n0287_007:0709c02": "囉訶(九十八)部多揭囉訶(九十九)鳩槃荼揭囉訶(二百)補丹",
    "X13n0287_007:0709c03": "那揭囉訶(二百一)迦吒補丹那揭囉訶(二)悉乾度揭囉",
    "X13n0287_007:0709c04": "訶(三)阿播悉摩囉揭囉訶(四)烏檀摩陀揭囉訶(五)車",
    "X13n0287_007:0709c05": "夜揭囉訶(六)醯唎婆帝揭囉訶(七)社多訶唎喃(八)揭",
    "X13n0287_007:0709c06": "婆訶唎喃(九)嚧地囉訶唎喃(十)忙娑訶唎喃(二百十一)謎",
    "X13n0287_007:0709c07": "陀訶唎喃(十二)摩闍訶唎喃(十三)闍多訶唎女(十四)視比多",
    "X13n0287_007:0709c08": "訶唎喃(十五)毗多訶唎喃(十六)婆多訶唎喃(十七)阿輸遮訶",
    "X13n0287_007:0709c09": "唎女(十八)質多訶唎女(十九)帝釤薩鞞釤(二十)薩婆揭囉訶",
    "X13n0287_007:0709c10": "喃(二百二十一)毗陀耶闍嗔陀夜彌(二十二)雞囉夜彌(二十三)",
    "X13n0287_007:0709c11": "波唎跋囉者迦訖唎擔(二十四)毗陀夜闍嗔陀夜彌(二十",
    "X13n0287_007:0709c12": "五)雞囉夜彌(二十六)茶演尼訖唎擔(二十七)毗陀夜闍瞋",
    "X13n0287_007:0709c13": "陀夜彌(二十八)雞囉夜彌(二十九)摩訶般輸般怛夜(三十)嚧",
    "X13n0287_007:0709c14": "陀囉訖唎擔(二百三十一)毗陀夜闍瞋陀夜彌(三十二)雞囉",
    "X13n0287_007:0709c15": "夜彌(三十三)那囉夜拏訖唎擔(三十四)毗陀夜闍瞋陀夜",
    "X13n0287_007:0709c16": "彌(三十五)雞囉夜彌(三十六)怛埵伽嚧荼西訖唎擔(三十七)",
    "X13n0287_007:0709c17": "毗陀耶闍瞋陀夜彌(三十八)雞囉夜彌(三十九)摩訶迦囉",
    "X13n0287_007:0709c18": "摩怛唎伽拏訖唎擔(四十)毗陀夜闍嗔陀夜彌(二百四十一)",
    "X13n0287_007:0709c19": "雞囉夜彌(四十二)迦婆唎迦訖唎擔(四十三)毗陀夜闍瞋",
    "X13n0287_007:0709c20": "陀夜彌(四十四)雞囉夜彌(四十五)闍耶羯囉摩度羯囉(四十",
    "X13n0287_007:0709c21": "六)薩婆囉他娑達那訖唎擔(四十七)毗陀夜闍瞋陀夜",
    "X13n0287_007:0709c22": "彌(四十八)雞囉夜彌(四十九)赭咄囉婆耆你訖唎擔(五十)毗",
    "X13n0287_007:0709c23": "陀夜闍瞋陀夜彌(二百五十一)雞囉夜彌(五十二)毗唎羊訖",
    "X13n0287_007:0709c24": "唎知(五十三)難陀雞沙囉伽拏般帝(五十四)索醯夜訖唎",
    "X13n0287_007:0710a01": "擔(五十五)毗陀夜闍瞋陀夜彌(五十六)雞囉夜彌(五十七)那",
    "X13n0287_007:0710a02": "揭那舍囉婆拏訖唎擔(五十八)毗陀夜闍嗔陀夜彌(五十",
    "X13n0287_007:0710a03": "九)雞囉夜彌(六十)阿囉漢訖唎擔毗陀夜闍瞋陀夜彌",
    "X13n0287_007:0710a04": "(二百六十一)雞囉夜彌(六十二)毗多囉伽訖唎擔(六十三)毗陀",
    "X13n0287_007:0710a05": "夜闍瞋陀夜彌(六十四)雞囉夜彌跋闍囉波你(六十五)具",
    "X13n0287_007:0710a06": "醯夜具醯夜(六十六)迦地般帝訖唎擔(六十七)毗陀夜闍",
    "X13n0287_007:0710a07": "瞋陀夜彌(六十八)雞囉夜彌(六十九)囉叉罔(七十)婆伽梵(二百",
    "X13n0287_007:0710a08": "七十一)印兔那麼麼寫(七十二至此依前稱弟子名)婆伽梵(七十三)薩",
    "X13n0287_007:0710a09": "怛多般怛囉(七十四)南無粹都帝(七十五)阿悉多那囉剌",
    "X13n0287_007:0710a10": "迦(七十六)波囉婆悉普吒(七十七)毗迦薩怛多鉢帝唎(七十",
    "X13n0287_007:0710a11": "八)什佛囉什佛囉(七十九)陀囉陀囉(八十)頻陀囉頻陀囉",
    "X13n0287_007:0710a12": "瞋陀瞋陀(二百八十一)虎[合*牛](八十二)虎[合*牛](八十三)泮吒(八十四)泮",
    "X13n0287_007:0710a13": "吒泮吒泮吒泮吒(八十五)娑訶(八十六)醯醯泮(八十七)阿牟",
    "X13n0287_007:0710a14": "迦耶泮(八十八)阿波囉提訶多泮(八十九)婆囉波囉陀泮",
    "X13n0287_007:0710a15": "(九十)阿素囉毗陀囉波迦泮(二百九十一)薩婆提鞞弊泮(九十二)",
    "X13n0287_007:0710a16": "薩婆那伽弊泮(九十三)薩婆藥叉弊泮(九十四)薩婆乾闥",
    "X13n0287_007:0710a17": "婆弊泮(九十五)薩婆補丹那弊泮(九十六)迦吒補丹那弊",
    "X13n0287_007:0710a18": "泮(九十七)薩婆突狼枳帝弊泮(九十八)薩婆突澀比[口*犁]訖",
    "X13n0287_007:0710a19": "瑟帝弊泮(九十九)薩婆什婆[口*犁]弊泮(三百)薩婆阿播悉摩",
    "X13n0287_007:0710a20": "[口*犁]弊泮(三百一)薩婆舍囉婆拏弊泮(二)薩婆地帝雞弊",
    "X13n0287_007:0710a21": "泮(三)薩婆怛摩陀繼弊泮(四)薩婆毗陀耶囉誓遮[口*犁]",
    "X13n0287_007:0710a22": "弊泮(五)闍夜羯囉摩度羯囉(六)薩婆羅他娑陀雞弊",
    "X13n0287_007:0710a23": "泮(七)毗地夜遮[口*犁]弊泮(八)者都囉縛耆你弊泮(九)跋",
    "X13n0287_007:0710a24": "闍囉俱摩唎(十)毗陀夜囉誓弊泮(三百十一)摩訶波囉丁",
    "X13n0287_007:0710b01": "羊义耆唎弊泮(十二)跋闍囉商羯囉夜(十三)波囉丈耆囉",
    "X13n0287_007:0710b02": "闍耶泮(十四)摩訶迦囉夜(十五)摩訶末怛唎迦拏(十六)南無",
    "X13n0287_007:0710b03": "娑羯唎多夜泮(十七)毖瑟拏婢曳泮(十八)勃囉訶牟尼曳",
    "X13n0287_007:0710b04": "泮(十九)阿耆尼曳泮(二十)摩訶羯唎曳泮(三百二十一)羯囉檀",
    "X13n0287_007:0710b05": "遲曳泮(二十二)蔑怛唎曳泮(二十三)嘮怛唎曳泮(二十四)遮",
    "X13n0287_007:0710b06": "文荼曳泮(二十五)羯邏囉怛唎曳泮(二十六)迦般唎曳泮",
    "X13n0287_007:0710b07": "(二十七)阿地目質多迦尸摩舍那(二十八)婆私你曳泮(二十",
    "X13n0287_007:0710b08": "九)演吉質(三十)薩埵婆寫(三百三十一)麼麼印兔那麼麼寫",
    "X13n0287_007:0710b09": "(三十二至此句依前稱弟子名)突瑟吒質多(三十三)阿末怛唎質多(三十",
    "X13n0287_007:0710b10": "四)烏闍訶囉(三十五)伽婆訶囉(三十六)嚧地囉訶囉(三十七)",
    "X13n0287_007:0710b11": "婆娑訶囉(三十八)摩闍訶囉(三十九)闍多訶囉(四十)視毖多",
    "X13n0287_007:0710b12": "訶囉(四十一)跋略夜訶囉(四十二)乾陀訶囉(四十三)布史波",
    "X13n0287_007:0710b13": "訶囉(四十四)頗囉訶囉(四十五)婆寫訶囉(四十六)般波質多",
    "X13n0287_007:0710b14": "(四十七)突瑟吒質多(四十八)嘮陀囉質多(四十九)藥叉揭囉",
    "X13n0287_007:0710b15": "訶(五十)囉剎娑揭囉訶(三百五十一)閉[口*(隸-木+上)]多揭囉訶(五十二)毗",
    "X13n0287_007:0710b16": "舍遮揭囉訶(五十三)部多揭囉訶(五十四)鳩槃荼揭囉訶",
    "X13n0287_007:0710b17": "(五十五)悉乾陀揭囉訶(五十六)烏怛摩陀揭囉訶(五十七)車",
    "X13n0287_007:0710b18": "夜揭囉訶(五十八)阿播薩摩囉揭囉訶(五十九)宅祛革荼",
    "X13n0287_007:0710b19": "耆尼揭囉訶(六十)唎佛帝揭囉訶(三百六十一)闍彌迦揭囉",
    "X13n0287_007:0710b20": "訶(六十二)舍俱尼揭囉訶(六十三)姥陀囉難地迦揭囉訶",
    "X13n0287_007:0710b21": "(六十四)阿藍婆揭囉訶(六十五)乾度波尼揭囉訶(六十六)什",
    "X13n0287_007:0710b22": "伐囉堙迦醯迦(六十七)墜帝藥迦(六十八)怛隸帝藥迦(六十",
    "X13n0287_007:0710b23": "九)者突託迦(七十)昵提什伐囉毖釤摩什伐囉(三百七十一)",
    "X13n0287_007:0710b24": "薄底迦(七十二)鼻底迦(七十三)室隷瑟蜜迦(七十四)娑你般",
    "X13n0287_007:0710c01": "帝迦(七十五)薩婆什伐囉(七十六)室嚧吉帝(七十七)末陀鞞",
    "X13n0287_007:0710c02": "達嚧制鉗(七十八)阿綺嚧鉗(七十九)目佉嚧鉗(八十)羯唎突",
    "X13n0287_007:0710c03": "嚧鉗(三百八十一)揭囉訶揭藍(八十二)羯拏輸藍(八十三)憚多",
    "X13n0287_007:0710c04": "輸藍(八十四)迄唎夜輸藍(八十五)末麼輸藍(八十六)跋唎室",
    "X13n0287_007:0710c05": "婆輸藍(八十七)毖栗瑟吒輸藍(八十八)烏陀囉輸藍(八十九)",
    "X13n0287_007:0710c06": "羯知輸藍(三百九十)跋悉帝輸藍(三百九十一)鄔嚧輸藍(九十二)",
    "X13n0287_007:0710c07": "常迦輸藍(九十三)喝悉多輸藍(九十四)跋陀輸藍(九十五)娑",
    "X13n0287_007:0710c08": "房盎伽般囉丈伽輸藍(九十六)部多毖跢荼(九十七)荼耆",
    "X13n0287_007:0710c09": "尼什婆囉(九十八)陀突嚧迦建咄嚧吉知婆路多毗(九十",
    "X13n0287_007:0710c10": "九)薩般嚧訶凌伽(四百)輸沙怛囉娑那羯囉(四百一)毗沙",
    "X13n0287_007:0710c11": "喻迦(二)阿耆尼烏陀迦(三)末囉鞞囉建跢囉(四)阿迦",
    "X13n0287_007:0710c12": "囉蜜唎咄怛斂部迦(五)地栗剌吒(六)毖唎瑟質迦(七)",
    "X13n0287_007:0710c13": "薩婆那俱囉(八)肆引伽弊揭囉唎藥叉怛囉芻(九)末",
    "X13n0287_007:0710c14": "囉視吠帝釤娑鞞釤(十)悉怛多鉢怛囉(四百十一)摩訶跋",
    "X13n0287_007:0710c15": "闍嚧瑟尼釤(十二)摩訶般賴丈耆藍(十三)夜波突陀舍喻",
    "X13n0287_007:0710c16": "闍那(十四)辮怛隷拏(十五)毗陀耶槃曇迦嚧彌(十六)帝殊槃",
    "X13n0287_007:0710c17": "曇迦嚧彌(十七)般囉毗陀槃曇迦嚧彌(十八)哆姪他(四百十九)",
    "X13n0287_007:0710c18": "唵(二十)阿那隷(四百二十一)毗舍提(二十二)鞞囉跋闍囉陀唎",
    "X13n0287_007:0710c19": "(二十三)槃陀槃陀你(二十四)跋闍囉謗尼泮(二十五)烏[合*牛]都",
    "X13n0287_007:0710c20": "嚧甕泮(二十六)娑婆訶(四百二十七)○(上來神呪今依乾道紹興海眼諸古本勘",
    "X13n0287_007:0710c21": "對考正次列長水本)。○南無薩怛他蘇伽哆耶阿羅訶帝三藐",
    "X13n0287_007:0710c22": "三菩陀寫(一)乃至跢姪他(四百十九)唵(四百二十)阿那隷(四百二十",
    "X13n0287_007:0710c23": "一)毗舍提(四百二十二)鞞囉跋闍囉陀唎(四百二十三)槃陀槃",
    "X13n0287_007:0710c24": "陀你(四百二十四)跋闍囉謗尼泮(四百二十五)虎[合*牛]都嚧甕泮",
    "X13n0287_007:0711a01": "(四百二十六)莎婆訶(四百二十七)。",
    "X13n0287_007:0711a02": "【疏】此呪四百二十七句。前諸句數。但是皈命諸佛",
    "X13n0287_007:0711a03": "菩薩。眾賢聖等。及敘呪願加被。離諸惡鬼。病等諸",
    "X13n0287_007:0711a04": "難。至四百十九云跢姪他。此云即說呪曰。從四百",
    "X13n0287_007:0711a05": "二十唵字去。方是正呪。如前云。六時行道誦呪。每",
    "X13n0287_007:0711a06": "一時誦一百八徧。即正誦此心呪耳。如或通誦。更",
    "X13n0287_007:0711a07": "為盡善。然此即是祕密首楞嚴也。自古不翻。略有",
    "X13n0287_007:0711a08": "五意。一是諸佛密語。祕密之地。惟佛與佛。自相解",
    "X13n0287_007:0711a09": "了。非是餘聖所能通達。二是總持門。一一字句。含",
    "X13n0287_007:0711a10": "多義故。如婆伽婆。具六義故。三或是鬼神王名。呼",
    "X13n0287_007:0711a11": "之勅以守護修行人故。四是諸佛密印。如王印信",
    "X13n0287_007:0711a12": "無往不通。幽顯遵奉。佛佛相傳。不得移易故。五不",
    "X13n0287_007:0711a13": "思議力所加持故。但密誦即能滅大過。速登聖位。",
    "X13n0287_007:0711a14": "如王放洪恩。大辟咸赦。有功超升。此亦如是。是故",
    "X13n0287_007:0711a15": "自來不令解釋。其本或有異同。皆是前後三藏。中",
    "X13n0287_007:0711a16": "邊語異。翻譯小差。但依一本誦持。無得揀擇(〔法華文句",
    "X13n0287_007:0711a17": "云〕或說呪者。是鬼神王名。部落敬王。不敢為非。故能降伏一切鬼魅。或云。如軍中密號。唱號相應。無所訶",
    "X13n0287_007:0711a18": "問。若不相應。即執治罪。若不順呪者。頭破七分。或云。密默遮惡。惡自休息。譬如賤人。奔逃彼國。訛為王子。",
    "X13n0287_007:0711a19": "妻以公主。多瞋難事。有一明人。從其國來。其人語主。若當瞋時。應說偈云。說是偈時。默然瞋歇。是主及一",
    "X13n0287_007:0711a20": "切人但聞斯偈。皆不知意。呪亦如是。密默遮惡。餘無識者。或云。是諸佛密語。如先陀婆。一名四實。鹽器水",
    "X13n0287_007:0711a21": "馬。王索先陀婆。群下莫曉。如是智臣。乃能善解。呪亦如是。祗有一法。徧有諸力。病愈罪除。善生道合)。(△〔涅",
    "X13n0287_007:0711a22": "槃疏云〕古來呪文不翻。而有五義。一三寶名者。請觀音云。南無佛陀達摩僧伽。但三寶名。種種不同。所以",
    "X13n0287_007:0711a23": "摩竭大魚。聞三寶名。即便合口。二四諦名者。賢愚經中。聞四諦名。鸚鵡生天。二空境名者。真境無名。無所",
    "X13n0287_007:0711a24": "不名。聞此空名。即便悟道。成聖斷惑。四勝行名者。大品言。般若波羅蜜。是大明呪。無上明呪。請觀音明六",
    "X13n0287_007:0711b01": "字章句。即六妙門。一數。二隨。三止。四觀。五還。六淨。五鬼神者。一善神王名。二惡神王名（略舉如毗舍遮揭",
    "X13n0287_007:0711b02": "囉呵鳩繫荼揭囉帝等皆是）)。(△〔中川云〕准尊那菩薩軌。如誦云。唵引。左隸。祖隸。尊禰。若作息災法。則云莎",
    "X13n0287_007:0711b03": "呵。作增益法。則云冐沙吒。作勾召法。則云紇理。作發遣法。則云吽。密部持誦。本唯一呪。隨事施用。即有不",
    "X13n0287_007:0711b04": "同)。([○@●]二敘呪功能二)。([○@│]一明諸佛受持三)。([○@(?∴)]一持者成德三)。([○@卍]一成佛降魔說法相)。",
    "X13n0287_007:0711b05": "阿難。是佛頂光聚。悉怛多般怛羅。祕密伽陀。微妙章",
    "X13n0287_007:0711b06": "句。出生十方。一切諸佛。十方如來。因此呪心。得成無",
    "X13n0287_007:0711b07": "上正徧知覺。十方如來。執此呪心。降伏諸魔。制諸外",
    "X13n0287_007:0711b08": "道。十方如來。乘此呪心。坐寶蓮華。應微塵國。十方如",
    "X13n0287_007:0711b09": "來。含此呪心。於微塵國。轉大法輪。",
    "X13n0287_007:0711b10": "【疏】悉怛多般怛羅。云白傘蓋。即指藏心。不與妄染",
    "X13n0287_007:0711b11": "相應。故名白。徧覆一切法。故曰蓋。從此流演祕密",
    "X13n0287_007:0711b12": "神呪。故云呪心。又是一切呪中之總要故。無有一",
    "X13n0287_007:0711b13": "佛。不因此呪而成正覺。制諸魔外。應諸國土。轉大",
    "X13n0287_007:0711b14": "法輪也〔資中〕從如來藏心之所流出。故名呪心。",
    "X13n0287_007:0711b15": "(〔標指〕此心呪。是如來藏性法身之體。亦謂般若圓覺。一切諸佛。及諸佛阿耨菩提。皆從呪心而出)。(△〔吳興",
    "X13n0287_007:0711b16": "云〕呪心者。即前文斯是如來無見頂相。無為心佛。所說心呪也。亦是祕要藏中精要之心。故名呪心。智者",
    "X13n0287_007:0711b17": "說心有三種。一慮知心。二草木心。三積聚精要心。今祕密藏。是精聚心。呪心。即精要。心〔私謂〕遠公阿毗曇",
    "X13n0287_007:0711b18": "釋曰。呵毗曇心者。三藏之要領。管綜眾經。領其宗會。故作者以心為名焉。亦呪心之旨也)。(○〔顯密圓通云〕",
    "X13n0287_007:0711b19": "六是諸佛母。教行本源者。一切諸佛。皆從陀羅尼所生。樓閣經云。真言是諸佛之母。成佛種子。若無真言。",
    "X13n0287_007:0711b20": "終不能成無上正覺。又三藏教盡從陀羅尼所出。又真言亦名三藏。謂真言中。每一一字。皆含戒定慧三。",
    "X13n0287_007:0711b21": "且萬行不出六度。六度不出三學。既真言名三藏。即知真言總含萬行。其餘是支流行門也)。(△〔通釋〕此呪",
    "X13n0287_007:0711b22": "心為諸佛母。是出生如來之真種子。故佛必因之以得菩提。言成正覺。是成道相。即該兜率降神入胎出",
    "X13n0287_007:0711b23": "家等相也。具大威神。是斷邪惑之金剛王寶劍。故佛必執之以制魔外。脫離生死。是出火宅之大白牛。故",
    "X13n0287_007:0711b24": "佛必乘之以應塵國。起信云。一切諸佛。本所乘故。一切菩薩。皆乘此法。到如來地故。法華以諸法空為坐。",
    "X13n0287_007:0711c01": "諸佛以呪心為所生之法。故外坐蓮華。應物也。包羅萬億。是法財具足之真實藏。故佛必含之以轉法輪。",
    "X13n0287_007:0711c02": "含者。具法義。微塵現大者。呪心具十界百法故)。([○@卍]二授記㧞苦事師相)。",
    "X13n0287_007:0711c03": "十方如來。持此呪心。能於十方。摩頂授記。自果未成。",
    "X13n0287_007:0711c04": "亦於十方。蒙佛授記。十方如來。依於呪心。能於十方。",
    "X13n0287_007:0711c05": "拔濟群苦。所謂地獄餓鬼畜生。盲聾瘖瘂。怨憎會苦。",
    "X13n0287_007:0711c06": "愛別離苦。求不得苦。五陰熾盛。大小諸橫。同時解脫。",
    "X13n0287_007:0711c07": "賊難兵難。王難獄難。風火水難。飢渴貧窮。應念消散。",
    "X13n0287_007:0711c08": "十方如來。隨此呪心。能於十方。事善知識。四威儀中。",
    "X13n0287_007:0711c09": "供養如意。恒沙如來。會中推為大法王子。",
    "X13n0287_007:0711c10": "【疏】授記則與樂。除難則拔苦。承事供養。為法王子。",
    "X13n0287_007:0711c11": "即紹繼法王。令佛種不斷也(〔標指〕此呪心顯深般若。能證菩提。能度一",
    "X13n0287_007:0711c12": "切苦厄。能[牙-(必-心)+?]為主伴)。(△〔通釋〕呪心總持一切善惡諸法。故佛必持之以受記記人。未成正果者。自凡入聖。",
    "X13n0287_007:0711c13": "初入分果。未成正覺故。為安隱功德之所住處。是離怖畏之尊勝幢。故佛必依之以救苦濟[厂@匕]。隨順覺性。",
    "X13n0287_007:0711c14": "是從心滿願之如意珠。故佛必隨之以徧供恒沙聖賢)。(○〔引證〕〔別行鈔云〕八難。一地獄。二餓鬼。三畜生。四",
    "X13n0287_007:0711c15": "北洲。五盲聾喑啞。六佛前佛後（新譯法前法後）七世智辨聰。八長壽天。此八名難者。以不堪受教。難入佛",
    "X13n0287_007:0711c16": "法中故。教中說有四輪。能摧八難。第一願生中國輪。但如法持戒用心。求生中國。若得生已。即便摧地獄",
    "X13n0287_007:0711c17": "等五難也。第四種諸善根輪。能摧生盲生聾等。諸根不具難)。(△〔涅槃云〕八苦。八五陰盛苦。謂五陰蓋覆真",
    "X13n0287_007:0711c18": "性。不令顯發。盛即盛大之義。前四生老病死諸苦聚集。故名五陰盛苦。經云。何名為五陰盛苦。生苦乃至",
    "X13n0287_007:0711c19": "求不得苦。名為五陰盛苦。此則八苦。前七為別。後一為總)。(△〔灌頂經云〕大橫有九。小橫無數。一橫病。二橫",
    "X13n0287_007:0711c20": "有口舌。三橫遭縣官。四身無福戒。橫為鬼神之所得便。五橫為劫賊剝脫。六橫為水火漂焚。七橫為雜類",
    "X13n0287_007:0711c21": "禽獸所噉。八橫為冤仇符書饜禱。邪神先亡牽引。九有病不治。聽信妖師。殺種種畜生。解奏神明。呼諸魍",
    "X13n0287_007:0711c22": "魎鬼神。請乞福祚。信邪倒見。死入地獄。是名九橫)。([○@卍]三攝親示滅付法相)。",
    "X13n0287_007:0711c23": "十方如來。行此呪心。能於十方。攝受親因。令諸小乘。",
    "X13n0287_007:0711c24": "聞祕密藏。不生驚怖。十方如來。誦此呪心。成無上覺。",
    "X13n0287_007:0712a01": "坐菩提樹。入大涅槃。十方如來。傳此呪心。於滅度後。",
    "X13n0287_007:0712a02": "付佛法事。究竟住持。嚴淨戒律。悉得清淨。",
    "X13n0287_007:0712a03": "【疏】四飯諸子。及餘眷屬。皆得出家。證小聞大。不驚",
    "X13n0287_007:0712a04": "不怖。由攝受力。成佛示滅。付囑未來。無非呪功矣",
    "X13n0287_007:0712a05": "(〔智論云〕是陀羅尼。持菩薩。不令入二乘故。譬如慈父愛子。子欲墮坑。持令不墮)。(△〔通釋〕呪心是成佛親因。",
    "X13n0287_007:0712a06": "諸佛行化。則能攝受。普入如來藏。故呪心是菩提涅槃。諸佛誦習。則能證入。始終示現。不離此故。呪心是",
    "X13n0287_007:0712a07": "無盡大明燈。諸佛流傳。則能付囑當來。心燈相續故)。([○@(?∴)]二指示功能)。",
    "X13n0287_007:0712a08": "若我說是。佛頂光聚。般怛羅呪。從旦至暮。音聲相聯。",
    "X13n0287_007:0712a09": "字句中間。亦不重疊。經恒沙劫。終不能盡。",
    "X13n0287_007:0712a10": "([○@(?∴)]三不持過失)。",
    "X13n0287_007:0712a11": "亦說此呪。名如來頂。汝等有學。未盡輪迴。發心至誠。",
    "X13n0287_007:0712a12": "取阿羅漢。不持此呪。而坐道場。令其身心。遠諸魔事。",
    "X13n0287_007:0712a13": "無有是處。",
    "X13n0287_007:0712a14": "(〔私謂〕淨名中。佛告阿難。我若廣說三佛陀三句義。汝以劫壽。不能盡受。正使三千大千世界。滿中眾生。皆",
    "X13n0287_007:0712a15": "如阿難多聞第一。此諸人等。以劫之壽。亦不能受。此與今經。說神呪祕密功能。恒沙不盡之義同也)。([○@│]二",
    "X13n0287_007:0712a16": "勸眾生受持三)。([○@(?∴)]一總勸受持)。",
    "X13n0287_007:0712a17": "阿難。若諸世界。隨所國土。所有眾生。隨國所生。樺皮",
    "X13n0287_007:0712a18": "貝葉。紙素白氈。書寫此呪。貯於香囊。是人心昏。未能",
    "X13n0287_007:0712a19": "誦憶。或帶身上。或書宅中。當知是人。盡其生年。一切",
    "X13n0287_007:0712a20": "諸毒。所不能害。",
    "X13n0287_007:0712a21": "([○@(?∴)]二別明功力二)。([○@卍]一標)。",
    "X13n0287_007:0712a22": "阿難。我今為汝。更說此呪。救護世間。得大無畏。成就",
    "X13n0287_007:0712a23": "眾生。出世間智。",
    "X13n0287_007:0712a24": "(〔標指〕世間凡夫。信奉此呪。必能背塵合覺。漸明出世間智。三乘妙心。頓獲清淨)。([○@卍]二釋十一)。([?(○/○)]一能除諸",
    "X13n0287_007:0712b01": "難)。",
    "X13n0287_007:0712b02": "若我滅後。末世眾生。有能自誦。若教他誦。當知如是",
    "X13n0287_007:0712b03": "誦持眾生。火不能燒。水不能溺。大毒小毒。所不能害。",
    "X13n0287_007:0712b04": "如是乃至。龍天鬼神。精祇魔魅。所有惡呪。皆不能著。",
    "X13n0287_007:0712b05": "心得正受。一切詛呪。魘蠱毒藥。金毒銀毒。草木蠱虵。",
    "X13n0287_007:0712b06": "萬物毒氣。入此人口。成甘露味。一切惡星。并諸鬼神。",
    "X13n0287_007:0712b07": "磣心毒人。於如是人。不能起惡。毗那夜迦。諸惡鬼王。",
    "X13n0287_007:0712b08": "并其眷屬。皆領深恩。常加守護。",
    "X13n0287_007:0712b09": "【疏】諸惡毒鬼。世間難事。不能侵凌。令得正受者。以",
    "X13n0287_007:0712b10": "威被神靈。慈心攝護。令其獲益。故領深恩。常加守",
    "X13n0287_007:0712b11": "護(〔定林云〕正受。亦名正定。正定中所受境界。謂之正受。異於無明所緣境故。圓覺云。三昧正受)。(△",
    "X13n0287_007:0712b12": "〔熏聞云〕應法師云。厭鬼名。眠內不祥。伏合人心曰厭。蠱謂蠱行毒也。正法華經有蠱狐。舊維摩經有妖蠱。",
    "X13n0287_007:0712b13": "梵網有生金銀毒)。([?(○/○)]二能生諸智)。",
    "X13n0287_007:0712b14": "阿難。當知是呪。常有八萬四千那由他恒沙俱胝。金",
    "X13n0287_007:0712b15": "剛藏王菩薩種族。一一皆有諸金剛眾。而為眷屬。晝",
    "X13n0287_007:0712b16": "夜隨侍。設有眾生。於散亂心。非三摩地。心憶口持。是",
    "X13n0287_007:0712b17": "金剛王。常隨從彼諸善男子。何況决定菩提心者。此",
    "X13n0287_007:0712b18": "諸金剛菩薩藏王。精心陰速。發彼神識。是人應時。心",
    "X13n0287_007:0712b19": "能記憶八萬四千。恒河沙劫。周徧了知。得無疑惑。",
    "X13n0287_007:0712b20": "【疏】散心持誦。尚能擁護。況決定心。求菩提者。既以",
    "X13n0287_007:0712b21": "菩薩精心。冥熏神識。速得開發。自然記憶河沙劫",
    "X13n0287_007:0712b22": "事。無不了知。陰。冥也。又速。召也。冥然感召。令開發",
    "X13n0287_007:0712b23": "也(〔定林云〕金剛藏王。慈恩翻首楞嚴為金剛藏。此諸菩薩。證此定故。因以為名)。(△〔補遺云〕以金剛",
    "X13n0287_007:0712b24": "藏王。得如來藏心。去惑純精。陰密神速。發彼持呪之人神識也)。(△〔海印云〕呪乃金剛心也)。(△〔華嚴阿僧祇",
    "X13n0287_007:0712c01": "品云〕百二十大數。百洛叉為一俱胝。俱胝俱胝為一阿庾多。阿庾多阿庾多為一〔由〕他〔翻譯云〕落叉。或洛",
    "X13n0287_007:0712c02": "沙。此云十萬。對此方為億。俱胝。或俱致。此云百億。一百洛叉為一俱胝。對此方為兆。或阿庾多。此云万億。",
    "X13n0287_007:0712c03": "對此方為京。那由他為孩也〔直解云〕今文以八万四千〔那〕他。為如是等恒河。今以如是多恒河中所有沙。",
    "X13n0287_007:0712c04": "一沙一金剛。其多多良不可思議也)。([?(○/○)]三不墮惡處)。",
    "X13n0287_007:0712c05": "從第一劫。乃至後身。生生不生藥叉羅剎。及富單那。",
    "X13n0287_007:0712c06": "迦吒富單那。(此云辛奇臭餓。迦吒即竭吒)鳩槃茶。毗舍遮等。并諸",
    "X13n0287_007:0712c07": "餓鬼。有形無形。有想無想。如是惡處。是諸男子。若讀",
    "X13n0287_007:0712c08": "若誦。若書若寫。若帶若藏。諸色供養。劫劫不生貧窮",
    "X13n0287_007:0712c09": "下賤。不可樂處。",
    "X13n0287_007:0712c10": "【疏】第一劫者。發心修行之初時也。洎乎菩薩。最後",
    "X13n0287_007:0712c11": "身時。故名後身。於其中間。不落雜類。或生人中。亦",
    "X13n0287_007:0712c12": "非貧賤。以持尊勝法故。身尊勝也。",
    "X13n0287_007:0712c13": "([?(○/○)]四諸功德聚)。",
    "X13n0287_007:0712c14": "此諸眾生。縱其自身。不作福業。十方如來。所有功德。",
    "X13n0287_007:0712c15": "悉與此人。由是得於恒河沙。阿僧祇。不可說。不可說",
    "X13n0287_007:0712c16": "劫。常與諸佛。同生一處。無量功德。如惡叉聚。同處熏",
    "X13n0287_007:0712c17": "修。永無分散。",
    "X13n0287_007:0712c18": "【疏】雖不作福。受持力故。佛與之福。既與同生。仍稟",
    "X13n0287_007:0712c19": "教行。則何福而不集乎(經首喻惑業苦三。連持不斷。亦云如惡叉聚)。(△〔華嚴",
    "X13n0287_007:0712c20": "阿僧祇品〕百二十大數。阿僧祇。當一百三。不可說不可說。當一百十九。大論云。僧祇。秦言數。阿。秦言無。天",
    "X13n0287_007:0712c21": "人中能知笇數者。極數不能知。是名一阿僧祇)。([?(○/○)]五眾行成就)。",
    "X13n0287_007:0712c22": "是故能令。破戒之人。戒根清淨。未得戒者。令其得戒。",
    "X13n0287_007:0712c23": "未精進者。令其精進。無智慧者。令得智慧。不清淨者。",
    "X13n0287_007:0712c24": "速得清淨。不持齋戒。自成齋戒。",
    "X13n0287_007:0713a01": "【疏】菩薩行門。隨行而具。今不行而備。葢神呪之力。",
    "X13n0287_007:0713a02": "具足萬行。斯言不誣。",
    "X13n0287_007:0713a03": "([?(○/○)]六輕重罪滅)。",
    "X13n0287_007:0713a04": "阿難。是善男子。持此呪時。設犯禁戒。於未受時。(未受時者",
    "X13n0287_007:0713a05": "未受呪時也)持呪之後。眾破戒罪。無問輕重。一時銷滅。縱",
    "X13n0287_007:0713a06": "經飲酒。食噉五辛。種種不淨。一切諸佛。菩薩金剛。天",
    "X13n0287_007:0713a07": "仙鬼神。不將為過。設著不淨破弊衣服。一行一住。悉",
    "X13n0287_007:0713a08": "同清淨。縱不作壇。不入道場。亦不行道。誦持此呪。還",
    "X13n0287_007:0713a09": "同入壇。行道功德。若造五逆。無間重罪。及諸比丘比",
    "X13n0287_007:0713a10": "丘尼。四棄八棄。誦此呪已。如是重業。猶如猛風。吹散",
    "X13n0287_007:0713a11": "沙聚。悉皆滅除。更無毫髮。",
    "X13n0287_007:0713a12": "(五逆。出俱舍。四棄八棄。出四誦律。詳本經第八)。([?(○/○)]七宿業銷除)。",
    "X13n0287_007:0713a13": "若有眾生。從無量無數劫來。所有一切。輕重罪障。從",
    "X13n0287_007:0713a14": "前世來。未及懺悔。若能讀誦書寫此呪。身上帶持。若",
    "X13n0287_007:0713a15": "安住處。莊宅園館。如是積業。猶湯消雪。不久皆得悟",
    "X13n0287_007:0713a16": "無生忍。",
    "X13n0287_007:0713a17": "【疏】生死既多。積業何算。未經懺悔。積至於今。皆為",
    "X13n0287_007:0713a18": "見道之重障。不思議力。如湯之熾。虗妄業雪。向則",
    "X13n0287_007:0713a19": "消殞。",
    "X13n0287_007:0713a20": "([?(○/○)]八所求隨順)。",
    "X13n0287_007:0713a21": "復次阿難。若有女人。未生男女。欲求孕者。若能至心。",
    "X13n0287_007:0713a22": "憶念斯呪。或能身上帶此悉怛多。般怛羅者。便生福",
    "X13n0287_007:0713a23": "德智慧男女。求長命者。即得長命。欲求果報。速圓滿",
    "X13n0287_007:0713a24": "者。速得圓滿。身命色力。亦復如是。命終之後。隨願往",
    "X13n0287_007:0713b01": "生。十方國土。必定不生邊地下賤。何況雜形。",
    "X13n0287_007:0713b02": "【疏】命終尚能隨願往生。諸佛淨土。況世間所求。而",
    "X13n0287_007:0713b03": "不獲耶。",
    "X13n0287_007:0713b04": "([?(○/○)]九安其家國)。",
    "X13n0287_007:0713b05": "阿難。若諸國土。州縣聚落。飢荒疫癘。或復刀兵。賊難",
    "X13n0287_007:0713b06": "鬬諍。兼餘一切。厄難之地。寫此神呪。安城四門。并諸",
    "X13n0287_007:0713b07": "支提。或脫闍上。令其國土。所有眾生。奉迎斯呪。禮拜",
    "X13n0287_007:0713b08": "恭敬。一心供養。令其人民。各各身佩。或各各安所居",
    "X13n0287_007:0713b09": "宅地。一切災厄。悉皆銷滅。",
    "X13n0287_007:0713b10": "(支提。云可供養處。又翻靈廟。熏聞云。有舍利曰塔。無曰支提。阿含有四支提。謂佛生處。得道。轉法輪。入滅。",
    "X13n0287_007:0713b11": "脫闍。資中云。梵語翻幢。月公云。闍訓都字。脫闍。即城臺高顯處也)。([?(○/○)]十年豐障消)。",
    "X13n0287_007:0713b12": "阿難。在在處處。國土眾生。隨有此呪。天龍歡喜。風雨",
    "X13n0287_007:0713b13": "順時。五糓豐殷。兆庶安樂。亦復能鎮一切惡星。隨方",
    "X13n0287_007:0713b14": "變恠。災障不起。人無橫夭。杻械枷鏁。不著其身。晝夜",
    "X13n0287_007:0713b15": "安眠。常無惡夢。",
    "X13n0287_007:0713b16": "【疏】聖法在處。常無惡夢。況餘災橫。",
    "X13n0287_007:0713b17": "([?(○/○)]十一惡星不入)。",
    "X13n0287_007:0713b18": "阿難。是娑婆界。有八萬四千。災變惡星。二十八大惡",
    "X13n0287_007:0713b19": "星。而為上首。復有八大惡星。以為其主。作種種形。出",
    "X13n0287_007:0713b20": "現世時。能生眾生種種災異。有此呪地。悉皆銷滅。十",
    "X13n0287_007:0713b21": "二由旬。成結界地。諸惡災祥。永不能入。",
    "X13n0287_007:0713b22": "【疏】八大惡星。謂金木水火。土羅計彗。雖有善宿。變",
    "X13n0287_007:0713b23": "即為災(〔熏聞云〕九執躍。除日月。取計都為八。孔雀經云。日月及熒惑。辰歲并太白。鎮及羅喉",
    "X13n0287_007:0713b24": "彗。此皆名執躍)。(△〔無盡云〕諸惡。非凶惡之惡。乃成惡之惡也。天象各稟四大五行留礙而不圓通。非若佛",
    "X13n0287_007:0713c01": "具慈悲。有違其性。則災應之。以類相感。如不仁則木伐之。不禮則火伐之。不義則金伐之也)。(△〔私謂〕天官",
    "X13n0287_007:0713c02": "書。凡諸星宿。皆以五星為主。五星多傷逆違錯。如熒惑法使行無常。以舍命國。為飢為兵。彗孛攙槍。所指",
    "X13n0287_007:0713c03": "各有災變。皆惡星也。而各依五行本精為主。則所謂大惡星也。或言二十八宿。天之恒星。不應目為惡星。",
    "X13n0287_007:0713c04": "今以昴宿推之。昴為先首。常行虗空。歷四天下。常作善事。北方昴宿之占。七宿黃。則兵大起。一星亡。為兵",
    "X13n0287_007:0713c05": "喪。大而數。盡動。胡兵大起。則亦未可定為吉曜也。准大集經。佛言。過去天仙。分布安置。諸宿躍辰。攝護國",
    "X13n0287_007:0713c06": "土。養育眾生。於四方中。各有所主。故知遵奉佛勅。保持人土。蓋列宿本願如是。眾生業種深厚。感召乖錯。",
    "X13n0287_007:0713c07": "惡煞劫運。相梃而起。列宿雖恒作好事。無如之何。佛令誦持心呪。除減災祲。不但弘護眾生。亦符順列宿",
    "X13n0287_007:0713c08": "之本願也。經言二十八宿。統於十二宮辰。十二宮神。即十二大菩薩。慈悲教化。現為龍為馬等身。則諸災",
    "X13n0287_007:0713c09": "變惡星。殆亦逆行示現教化眾生。用以驚怖其昏夢。而懺袚其業苦也。然則古之君相。彗孛見象。不事禳",
    "X13n0287_007:0713c10": "禱。而用修德消弭者。其亦冥符佛法者與)。(○〔釋文〕由旬。正言踰繕那。此無正翻。是輪王巡守一停之舍。數",
    "X13n0287_007:0713c11": "有大小。或四十里。或二十里。諸經論中。多用小數)。([○@(?∴)]三結示益相二)。([○@卍]一除煩惱)。",
    "X13n0287_007:0713c12": "是故如來。宣示此呪。於未來世。保護初學。諸修行者。",
    "X13n0287_007:0713c13": "入三摩提。身心泰然。得大安隱。更無一切諸魔鬼神。",
    "X13n0287_007:0713c14": "及無始來。冤橫宿殃。舊業陳債。來相惱害。",
    "X13n0287_007:0713c15": "【疏】世有修行心切。而多障惱。葢宿業耳。凡作世善。",
    "X13n0287_007:0713c16": "尚多違緣。況出世心。求成覺道。激動而發。其可敵",
    "X13n0287_007:0713c17": "乎。非不思議祕密之功。莫能遣也(〔智論云〕菩薩得陀羅尼力。一切",
    "X13n0287_007:0713c18": "魔王魔民魔人。無能動。無能破。無能勝。譬如須彌山。凡人口吹不能令動)。([○@卍]二獲心通)。",
    "X13n0287_007:0713c19": "汝及眾中。諸有學人。諸修行者。(下具修行四緣)依我壇法。(一)",
    "X13n0287_007:0713c20": "如法持戒。(二)所受戒主。逢清淨僧。(三)於此呪心。不生",
    "X13n0287_007:0713c21": "疑悔。(四)是善男子。於此父母所生之身。不得心通。十",
    "X13n0287_007:0713c22": "方如來。便為妄語。",
    "X13n0287_007:0713c23": "【疏】心通。通達位也。如前一百日內。有利根者。獲須",
    "X13n0287_007:0713c24": "陀洹。即是生身獲忍也。勝緣若具。依法而行。不得",
    "X13n0287_007:0714a01": "忍者。佛成虗妄。云何如來真實語者。",
    "X13n0287_007:0714a02": "([?∴]三護持六)。([?(○/○)]一金剛眾)。",
    "X13n0287_007:0714a03": "說是語已。會中無量百千金剛。一時佛前。合掌頂禮。",
    "X13n0287_007:0714a04": "而白佛言。如佛所說。我當誠心。保護如是修菩提者。",
    "X13n0287_007:0714a05": "【疏】執金剛神。由護法故。亦護人也(〔標指〕執金剛杵。指山山崩。指海",
    "X13n0287_007:0714a06": "海竭。表當人觀照般若斷除疑惑障。覺心不昧也)。([?(○/○)]二天王眾)。",
    "X13n0287_007:0714a07": "爾時梵王。并天帝釋。四大天王。亦於佛前。同時頂禮。",
    "X13n0287_007:0714a08": "而白佛言。審有如是修學善人。我當盡心。至誠保護。",
    "X13n0287_007:0714a09": "令其一生。所作如願。",
    "X13n0287_007:0714a10": "(○〔翻譯集云〕諸天列位雖多。必以大梵帝釋為首。原夫佛垂化也。道濟百靈。法傳世也。慈音萬有。出則釋",
    "X13n0287_007:0714a11": "天先引。入乃梵王後隨。左輔大將。由滅惡以成功。右弼金剛。用生善而成德。三乘賢聖。既肅爾以皈投。八",
    "X13n0287_007:0714a12": "部鬼神。亦森然而翊衛)。([?(○/○)]三八部眾)。",
    "X13n0287_007:0714a13": "復有無量藥叉大將。諸羅剎王。富單那王。鳩槃荼王。",
    "X13n0287_007:0714a14": "毗舍遮王。頻那夜迦。諸大鬼王。及諸鬼帥。(將帥首領)亦於",
    "X13n0287_007:0714a15": "佛前。合掌頂禮。我亦誓願。護持是人。令菩提心。速得",
    "X13n0287_007:0714a16": "圓滿。",
    "X13n0287_007:0714a17": "([?(○/○)]四人天眾)。",
    "X13n0287_007:0714a18": "復有無量日月天子。風師雨師。雲師雷師。并電伯等。",
    "X13n0287_007:0714a19": "年歲巡官。(逐年巡察世間善惡者為巡官)諸星眷屬。亦於會中。頂禮",
    "X13n0287_007:0714a20": "佛足。而白佛言。我亦保護是修行人。安立道場。得無",
    "X13n0287_007:0714a21": "所畏。",
    "X13n0287_007:0714a22": "([?(○/○)]五靈祇眾)。",
    "X13n0287_007:0714a23": "復有無量山神海神。一切土地。水陸空行。萬物精祇。",
    "X13n0287_007:0714a24": "并風神王。無色界天。於如來前。同時稽首。而白佛言。",
    "X13n0287_007:0714b01": "我亦保護。是修行人。得成菩提。永無魔事。",
    "X13n0287_007:0714b02": "(〔標指〕天神地祇。盡三界內。悉皆發願。此三界唯心也〔私謂〕上來所舉神鬼精祇。已盡欲色三界矣。此無色",
    "X13n0287_007:0714b03": "界天則超色界也。言風神王。則舜若多神。舉空界也)。(△〔海印云〕華嚴列海眾四十。同生一。異生三十九。皆",
    "X13n0287_007:0714b04": "毗盧遮那。海印三昧。威神所現。各得如來一種三昧。以為法界所統故。今此呪心。乃法界心印。凡所在處。",
    "X13n0287_007:0714b05": "諸神守護。正如大將兵符。符到令行。自然守護)。([?(○/○)]六藏王眾二)。([│/○]一述化意)。",
    "X13n0287_007:0714b06": "爾時八萬四千。那由他恒河沙俱胝。金剛藏王菩薩。",
    "X13n0287_007:0714b07": "在大會中。即從座起。頂禮佛足。而白佛言。世尊。如我",
    "X13n0287_007:0714b08": "等輩。所修功業。久成菩提。不取涅槃。常隨此呪。救護",
    "X13n0287_007:0714b09": "末世。修三摩提。正修行者。",
    "X13n0287_007:0714b10": "【疏】以悲增故。不取涅槃。護法故。常隨持呪。",
    "X13n0287_007:0714b11": "([│/○]二敘護持)。",
    "X13n0287_007:0714b12": "世尊。如是修行。求正定人。若在道場。及餘經行。乃至",
    "X13n0287_007:0714b13": "散心。遊戲聚落。我等徒眾。常當隨從。侍衛此人。縱令",
    "X13n0287_007:0714b14": "魔王。大自在天。求其方便。終不可得。諸小鬼神。去此",
    "X13n0287_007:0714b15": "善人。十由旬外。除彼發心。樂修禪者。世尊。如是惡魔。",
    "X13n0287_007:0714b16": "若魔眷屬。欲來侵擾是善人者。我以寶杵。殞碎其首。",
    "X13n0287_007:0714b17": "猶如微塵。恒令此人。所作如願。",
    "X13n0287_007:0714b18": "【疏】欲界第六。名大自在。即魔所居處。常惱修行。不",
    "X13n0287_007:0714b19": "令成就。若善心樂修。即不在制限。餘者皆制。此大",
    "X13n0287_007:0714b20": "神呪。本是修三昧者。最上勝緣。故持此呪。能却諸",
    "X13n0287_007:0714b21": "惡。能集眾善。愚藂罔知斯旨。見持呪者。往往興謗。",
    "X13n0287_007:0714b22": "謂非修行。未有一佛。不由此呪而得成道。度眾生",
    "X13n0287_007:0714b23": "矣。如上所說。請細覽之。以革斯弊。(△〔孤山云〕以上群靈。皆獲本妙",
    "X13n0287_007:0714b24": "心。住首楞嚴。能建大義。示現菩薩諸天等。護持行人。而言以寶杵碎首者。大聖訓物。欲令得度。或用攝受。",
    "X13n0287_007:0714c01": "或行折伏。若涅槃殺一闡提。法華破諸惱亂。仙豫之誅淨行。滿足之僇眾生。皆由住無緣慈。得一了地。乃",
    "X13n0287_007:0714c02": "能如是耳〔谷響曰〕涅槃云。殺一蟻子得罪。殺一闡提無罪。法華羅剎女擁護誦持法華經者。於佛前說偈",
    "X13n0287_007:0714c03": "曰。若不順我呪。惱亂說法者。頭破作七分。如阿梨樹枝)。(△〔海印云〕首楞嚴定。亦名金剛三昧。地上菩薩。皆",
    "X13n0287_007:0714c04": "以金剛智心斷惑。以根本無明。最極微細堅固。非金剛心不能破故。此呪乃金剛心中流出。直斷根本無",
    "X13n0287_007:0714c05": "明。故變煩惱而為護法。即有八萬四千金剛王。常隨守護。言寶杵碎首者。顯心呪力。破堅固無明也)。",
    "X13n0287_007:0714c06": "(按偈文。俱知南知字。有本作胝。揭或作羯。藍或作[口*藍]。荼或作茶。又阿芻毗耶毗字。乾道本作鞞。失帝",
    "X13n0287_007:0714c07": "南帝字。有本作底。毗多崩薩薩字。紹興本作娑。末陀鞞達嚧制鉗鉗字。乾道本作劒。乃至跢姪他。乾",
    "X13n0287_007:0714c08": "道本。作跢多他。皆是梵音楚夏。准長水云。但依一本誦持耳)。",
    "X13n0287_007:0714c09": "(鳩槃荼古本荼亦作茶。荼茶二字。同除加切。翻譯云。鳩槃荼。亦云盤查。亦云俱槃茶。即此鬼名。應是",
    "X13n0287_007:0714c10": "茶也)。",
    "X13n0287_007:0714c12": "大佛頂首楞嚴經疏解蒙鈔卷第七(之一)",
    "X13n0287_007:0714c19": "大佛頂首楞嚴經疏解蒙鈔卷第七(之二)",
    "X13n0287_007:0714c20": "海印弟子　蒙叟錢謙益鈔",
    "X13n0287_007:0714c21": "(○長水科大文第四示地位堦差。盡第八卷中若他觀者名為邪觀)。(○大文第四示地位堦差下。分二大。",
    "X13n0287_007:0714c22": "科。一敘迷真起妄為立位因。即明眾生世界顛倒。類生差別等文。二明反妄歸真辨地位相。即三漸次。五",
    "X13n0287_007:0714c23": "十五位真菩提路等文。次下即結經文。古人判此。為第二正說分竟)。(○【疏】示地位階差者。既解通行備。內",
    "X13n0287_007:0714c24": "德畢充。復假密言。外助道力。內外相濟。豈徒然哉。必序堦位耳。然位有因果。惑有麤細。智有明昧。斷有淺",
    "X13n0287_007:0715a01": "深。證有分滿。用有優劣。苟昧斯旨。非真修行。墮增上慢。以我教中。隨進德修業。勝劣不同。故歷五十七位。",
    "X13n0287_007:0715a02": "漸入漸深。不同外道天魔。都無位次。若不預辨。涉進乖源。既昧斷證。錯認少得。便以為足。如第四禪寡聞",
    "X13n0287_007:0715a03": "比丘。妄認生謗。墮阿鼻獄。事非輕小。故須明示。免招大過。文二)。([?∴]一阿難請問二)。(卍一述益)。",
    "X13n0287_007:0715a04": "阿難即從座起。頂禮佛足。而白佛言。我輩愚鈍。好為",
    "X13n0287_007:0715a05": "多聞。於諸漏心。未求出離。蒙佛慈誨。得正熏修。身心",
    "X13n0287_007:0715a06": "快然。獲大饒益。",
    "X13n0287_007:0715a07": "【疏】正熏修者。由持清禁。復假密言。內魔不興。外魔",
    "X13n0287_007:0715a08": "不起。以此修禪。更無邪僻。其益大矣。",
    "X13n0287_007:0715a09": "(卍二正請)。",
    "X13n0287_007:0715a10": "世尊。如是修證。佛三摩提。未到涅槃。云何名為乾慧",
    "X13n0287_007:0715a11": "之地(一問)四十四心。至何漸次。得修行目。(二問)詣何方所。",
    "X13n0287_007:0715a12": "名入地中。(三問)云何名為等覺菩薩。(四問)作是語已。五體",
    "X13n0287_007:0715a13": "投地。大眾一心。佇佛慈旨。瞪瞢瞻仰。",
    "X13n0287_007:0715a14": "【疏】涅槃。最極果也。即位所至處。乾慧。最初因也。即",
    "X13n0287_007:0715a15": "位發基處。信住行向。及四加行。名四十四心。即信",
    "X13n0287_007:0715a16": "解行地。名為修行。(〔融室云〕修三摩提。信則為入。住則安住。修至十行。方得修行之",
    "X13n0287_007:0715a17": "名。何漸次者。四十四心。皆名漸次)。(△〔孤山云〕四十四心。謂住行向。加行十地也。佛答有五十四心者。於初",
    "X13n0287_007:0715a18": "住中。橫開十信。合之祇是初住。今乾慧。是合餘經十信。立其總名也〔吳興曰〕璿師為正。至何漸次得修行",
    "X13n0287_007:0715a19": "目。此問入地之正行。次云。詣何方所。名入地中。方是十地。所指十住橫開十信。是義不然〔海印云〕華嚴以",
    "X13n0287_007:0715a20": "信為行本。三賢已前。總明信位。更不別開。故通有四十二位。此經備開十信。由初信至四加行。為四十四",
    "X13n0287_007:0715a21": "心。并乾慧十地。成五十五位)初地見道。乃至等覺。名為證入。即",
    "X13n0287_007:0715a22": "分證果也(〔融室云〕詣何方所。即見道位。至初地得見道故)。(△〔溫陵云〕信解行位。復進十地",
    "X13n0287_007:0715a23": "名入地中。是為初證。至十一地。名為等覺。猶是分證。及到涅槃。名為妙覺。乃極證也)阿難雖",
    "X13n0287_007:0715a24": "知諸地之名。而未能辨名下之義。故此問也(〔吳興云〕既",
    "X13n0287_007:0715b01": "受行門。必有位次。如得門入宅。須知堂室淺深。涅槃如所到之境。諸地如所由之道。修行如能履之步)。(△",
    "X13n0287_007:0715b02": "〔合論云〕乾慧。如江出岷山。其流濫觴。入地如江到楚國。萬派並流。涅槃如已至大海。具百川味)。([?∴]二如來",
    "X13n0287_007:0715b03": "廣說二)。(卍一讚請許宣)。",
    "X13n0287_007:0715b04": "爾時世尊。讚阿難言。善哉善哉。汝等乃能普為大眾。",
    "X13n0287_007:0715b05": "及諸末世一切眾生。修三摩提。求大乘者。從於凡夫。",
    "X13n0287_007:0715b06": "終大涅槃。懸示無上正修行路。汝今諦聽。當為汝說。",
    "X13n0287_007:0715b07": "阿難大眾。合掌刳心。默然受教。",
    "X13n0287_007:0715b08": "【疏】刳。猶空也。空其身心諸雜念慮。諦受法義也(〔桐洲",
    "X13n0287_007:0715b09": "云〕因中望果。名為懸示。指五十五位。為正修行路)。(卍二正為分別二)。([○@●]一迷真起妄為立位之本。從此去",
    "X13n0287_007:0715b10": "盡卷末十二種類【疏】然地位之興。本因迷悟。妄迷真起。本性即虗。故有斷分。斷即成悟。悟有淺深。故成堦",
    "X13n0287_007:0715b11": "降。堦降既分。名位斯別。若不迷真。焉有斯位。故須敘也。文三)。([○@(?∴)]一總顯迷悟二)。([○@卍]一顯一真)。",
    "X13n0287_007:0715b12": "佛言。阿難當知。妙性圓明。離諸名相。本來無有世界",
    "X13n0287_007:0715b13": "眾生。",
    "X13n0287_007:0715b14": "【疏】一真之體。湛寂圓明。非真非妄。名相都絕。生界",
    "X13n0287_007:0715b15": "斯泯。既世界眾生不立。佛及出世誰名。以眾生妄",
    "X13n0287_007:0715b16": "分別。有佛有世界。若了真法性。無佛無世界。斯則",
    "X13n0287_007:0715b17": "一真法界。本無地位也(〔海印云〕因問脩證漸次。先立一真法界。為生死涅槃",
    "X13n0287_007:0715b18": "之本。生死界寬。總之不出一十二類。涅槃道遠。要之不過五十五程。迷一真而為六想。則二種顛倒相因。",
    "X13n0287_007:0715b19": "悟六相而歸一直。則二種轉依是號)。([○@卍]二敘二相)。",
    "X13n0287_007:0715b20": "因妄有生。因生有滅。生滅名妄。滅妄名真。是稱如來",
    "X13n0287_007:0715b21": "無上菩提。及大涅槃。二轉依號。",
    "X13n0287_007:0715b22": "【疏】真體常住。本非生滅。不如實知真如法一。不覺",
    "X13n0287_007:0715b23": "心動而有於念。念即生相也。生即有滅。念念遷流。",
    "X13n0287_007:0715b24": "展轉漸麤。以至業果。流轉三界。故名為妄。若知前",
    "X13n0287_007:0715c01": "念起惡。能止後念。令其不起。漸斷麤惑。以至細惑。",
    "X13n0287_007:0715c02": "無明永盡。悟極之處。即名為真。菩提涅槃。於斯立",
    "X13n0287_007:0715c03": "矣〔資中〕二轉依號者。由不了一法界相。忽然起",
    "X13n0287_007:0715c04": "妄。(由初迷真念動。以至流轉)名為不覺。翻此不覺。了本無生。即",
    "X13n0287_007:0715c05": "名為覺。此菩提之號。由不覺立也。由迷有生。生必",
    "X13n0287_007:0715c06": "有滅。翻此生滅。顯不生滅。即涅槃之號。對生滅立",
    "X13n0287_007:0715c07": "也。生滅既滅。更無所依。故名轉依。以真如為迷悟",
    "X13n0287_007:0715c08": "依。轉此迷依。以為悟依。故名轉依。自智境界。轉所",
    "X13n0287_007:0715c09": "依藏為涅槃。菩提涅槃。初非一異。但轉迷名無上",
    "X13n0287_007:0715c10": "菩提。轉有名大涅槃。從有故迷。以覺故空。有性自",
    "X13n0287_007:0715c11": "空。非有滅空。故生死涅槃。無相遠也。(以上並資中文)故知",
    "X13n0287_007:0715c12": "菩提涅槃。因迷故有。如人因睡。即有覺名。此亦如",
    "X13n0287_007:0715c13": "是。非本一真元。有二果之異。通約諸位。有六種轉",
    "X13n0287_007:0715c14": "依。如餘處說(〔興福云〕轉依有六。一損力益能轉。二通達轉。三修習轉。四果圓滿轉。五下",
    "X13n0287_007:0715c15": "劣轉。六廣大轉〔補遺云〕以四教判之。六在圓頓。今取廣大轉依而言)。(△〔溫陵云〕生滅真妄。生死涅槃。皆所",
    "X13n0287_007:0715c16": "謂諸名相也)。(○〔引證〕〔唯識論〕四修習位頌曰。無得不思議。是出世間智。捨二麤重故。便證二轉依。論曰。菩",
    "X13n0287_007:0715c17": "薩從前見道起。已能捨彼二取隨眠。二麤重障。便能證得廣大轉依。由轉煩惱。得大涅槃。轉所知障。證無",
    "X13n0287_007:0715c18": "上覺。云何證得二種轉依。謂十地中。修十勝行。斷十重障。證十真如。二種轉依。由斯證得。二轉依果。即是",
    "X13n0287_007:0715c19": "第五究竟行相)。(○〔宗鏡云〕寶覺真心。各各圓滿。本不名諸佛。亦不名眾生。秪以此心。靈妙自在。不守本性。",
    "X13n0287_007:0715c20": "隨迷悟之緣。成聖凡之事。如金隨工匠。緣成時。轉作指鐶。如指鐶隨爐火。緣壞時。即復為金。成壞展轉。但",
    "X13n0287_007:0715c21": "是一金。更無差別。如來藏心。亦復如是。但隨染緣時。迷作阿賴耶。隨淨緣時。悟成如來藏。展轉唯是一心。",
    "X13n0287_007:0715c22": "畢竟無別。故曰若識無始。即法性為無明。若知今日。即無明為法性。法性之於無明。徧造諸法。名之為染。",
    "X13n0287_007:0715c23": "無明之於法性。徧應眾緣。名之為淨。此即十玄門中。唯心回轉善成門也。若逆轉則成涅槃。順轉則名生",
    "X13n0287_007:0715c24": "死。以生死涅槃。皆不出如來藏心也)。([○@(?∴)]二勸識妄因)。",
    "X13n0287_007:0716a01": "阿難。汝今欲修真三摩地。直諸如來大涅槃者。當先",
    "X13n0287_007:0716a02": "識此眾生世界。二顛倒因。顛倒不生。斯則如來真三",
    "X13n0287_007:0716a03": "摩地。",
    "X13n0287_007:0716a04": "【疏】上明三種相續。今明二種顛倒。以眾生顛倒。即",
    "X13n0287_007:0716a05": "攝業果故。(長水以業果在眾生中。孤山以業果在世界中。以十二類即業故。溫陵云。三種",
    "X13n0287_007:0716a06": "二種。以開合言之。下云熏以成業。即攝業果矣)如前文云。汝但不隨分別",
    "X13n0287_007:0716a07": "世間業果眾生。三種相續。三緣斷故。三因不生。乃",
    "X13n0287_007:0716a08": "至歇即菩提。不因人得。故云。顛倒不生。即真三昧",
    "X13n0287_007:0716a09": "(〔溫陵云〕能識倒因。乃能斷治。倒妄不生。則復正性。故曰。斯則如來真三摩地)。(△〔真際云〕前明世界相續。唯",
    "X13n0287_007:0716a10": "在依報。謂四大因起等。由前答滿慈問。云何忽生山河大地故。此明世界顛倒。蓋指正報。即十二類生也。",
    "X13n0287_007:0716a11": "以答阿難。修三摩地所入地位故。何則。位由悟入。悟必由迷。迷之為凡。悟之為聖。皆正報之事。非器界之",
    "X13n0287_007:0716a12": "相也)。(△〔吳興云〕恐未然也。三世四方。顯是依報故)。",
    "X13n0287_007:0716a13": "(△〔長水科〕三別辨顛倒二。一總釋倒因。二別明倒義。一眾生顛倒二。今改科云)。([○@(?∴)]三別辨顛倒二)。([○@卍]一眾",
    "X13n0287_007:0716a14": "生顛倒二)。([?(○/○)]一總敘倒因)。([?(○/○)]二別明倒義。今初)。(△〔通釋〕經文標云。云何名為眾生顛倒。而中有建立世界。",
    "X13n0287_007:0716a15": "及諸眾生之文。故長水別辨顛倒科。初標總敘倒因。迷本圓明下。乃別明眾生顛倒。後人遂欲倒換經文。",
    "X13n0287_007:0716a16": "易置徵語。雲棲云。眾生世界元不相離。眾生必依世界而居。世界復因眾生而起。世界如大地。眾生如草",
    "X13n0287_007:0716a17": "木。言眾生。不妨先說世界。喻如言草木。不妨先說大地也。下文世界顛倒中。指變化眾生。結云十二種類。",
    "X13n0287_007:0716a18": "兩文參合。其義甚明。今按雲棲此解。最為名通。今依北峰印。師科。初標眾生顛倒。而以總敘別明。分為子",
    "X13n0287_007:0716a19": "科。經文次第。前後分曉。亦仍不失長水科節也)。",
    "X13n0287_007:0716a20": "阿難。云何名為眾生顛倒。阿難。由性明心。性明圓故。",
    "X13n0287_007:0716a21": "因明發性。性妄見生。從畢竟無。成究竟有。",
    "X13n0287_007:0716a22": "〔宗鏡〕真如一心。古今不易。因何而有眾生顛倒。",
    "X13n0287_007:0716a23": "答。平等真法界。無佛無眾生。隨於染淨緣。遂成十",
    "X13n0287_007:0716a24": "法界。以真心隨緣。不守目性。只為眾生。不自知無",
    "X13n0287_007:0716b01": "性之性故。但隨染緣成凡。隨淨緣成聖。(〔溫陵云〕性明心。指真",
    "X13n0287_007:0716b02": "如體也。性圓明。言不守自性也)如虗谷響。任緣所發。又如太虗忽",
    "X13n0287_007:0716b03": "雲。明鏡忽塵。求一念最初起處。了不可得故號無",
    "X13n0287_007:0716b04": "始無明。古釋云。因明發性。性妄見生。因託性明。變",
    "X13n0287_007:0716b05": "影而起。託影而生。從虗執有。故云。從畢竟無。成究",
    "X13n0287_007:0716b06": "竟有。此業相也(〔補遺云〕真如不變名性。隨緣名心。由性者。不變也。明心者。隨緣也。由",
    "X13n0287_007:0716b07": "有性中圓明隨緣之故。眾生妄生照覺。因以妄見發其性也。性中加妄。遂有見生。故曰性妄見生。特安圓",
    "X13n0287_007:0716b08": "字。即顯隨緣之性。出生妄明也〔雪浪云〕性明圓故圓包真妄。如云性明之體。包六妄故。所以能真能。妄也)。",
    "X13n0287_007:0716b09": "【疏】如來藏心。本性真明。周徧法界。故云性圓明故。",
    "X13n0287_007:0716b10": "(〔孤山云〕謂由真心。本具諸法。如明鏡中。圓具像性)由此真明。從性發動。遂",
    "X13n0287_007:0716b11": "成所相。所既妄立。生於妄能。即妄見也。能所二相。",
    "X13n0287_007:0716b12": "俱不離真。故云。因明發性。性妄見生。(由妄明心。變動真性。故曰",
    "X13n0287_007:0716b13": "因明發性。由發性故。遂起分別。故曰性妄見生)元是一真。本來無相。忽然",
    "X13n0287_007:0716b14": "妄動。二相俄生。從無相真。成有相妄。故云成究竟",
    "X13n0287_007:0716b15": "有。此異相也。(〔海印云〕前云因明立所。所字。通含虗空生界等相。今云發性。言性而不言",
    "X13n0287_007:0716b16": "相。單約眾生正報。顯此眾生世界。由無明熏變而起。故曰因性發性。性妄見生。發性即業識妄見即見分。",
    "X13n0287_007:0716b17": "究竟有即相分。此則根身器界。瞥然俱現。生死輪迴。因之以立也)。",
    "X13n0287_007:0716b18": "此有所有。(牒上成究竟有)非因所因。住所住相。了無根本。",
    "X13n0287_007:0716b19": "〔宗鏡古釋〕此有所有。非因所因。轉相也。業相為",
    "X13n0287_007:0716b20": "能有。轉相為所有。能所既分。二相斯有。故曰有所",
    "X13n0287_007:0716b21": "有相。即此轉相。能行現行。因前而立。因後而生。展",
    "X13n0287_007:0716b22": "轉相因。名非因所因。即此現相。能引六塵境界。現",
    "X13n0287_007:0716b23": "相是能住。六塵是所住。故云住所住相【疏】同相也。",
    "X13n0287_007:0716b24": "此上異相為能有。生今同相為所有。(今經異相。即起信業相。同",
    "X13n0287_007:0716c01": "相。即轉相)異相本非有因而得。生起而為同相之因。斯",
    "X13n0287_007:0716c02": "即前文。如是迷因。因迷自有。下文亦云。妄元無因。",
    "X13n0287_007:0716c03": "於妄想中。立因緣性。異既生同。同為能住。異為所",
    "X13n0287_007:0716c04": "住。故云住所住相。此住所住。元既無因。復何根本。",
    "X13n0287_007:0716c05": "斯則二相畢竟無住。故云了無根本(〔吳興云〕非因者。如云。既稱",
    "X13n0287_007:0716c06": "為妄。如何有因。所因者。如云。自諸妄想展轉相因)。(△〔海印云〕此有者無明。所有者世界眾生。能住者眾生。",
    "X13n0287_007:0716c07": "所住者世界)。(△〔二楞云〕此能有之無明。與所有之眾生世界。本無有因。為彼所生之因。亦非有住。為彼所",
    "X13n0287_007:0716c08": "住之處。如空中華。如睡時夢。詰之無根。覓之無本)。",
    "X13n0287_007:0716c09": "本此無住。建立世界。及諸眾生。",
    "X13n0287_007:0716c10": "〔古釋〕本此無住以立世界者。現相從妄所立。本",
    "X13n0287_007:0716c11": "無所依。依此現相。以成世界之本。故云。本此無住",
    "X13n0287_007:0716c12": "以立世界。從無住本。立一切法。無住者即是無明。",
    "X13n0287_007:0716c13": "無明無因。故無住。此之三相。俱是無始一念妄心。",
    "X13n0287_007:0716c14": "總號無明【疏】無同異相也。依前同異以為根本。而",
    "X13n0287_007:0716c15": "得生起無同異也。以前二相。正是無明。棃耶識體。",
    "X13n0287_007:0716c16": "雖分同異。一念轉成微細生滅。全是無明。從此變",
    "X13n0287_007:0716c17": "起山河大地。根身種子。(〔桐洲云〕謂阿賴耶不守自性。成諸萬法。半成根身。半",
    "X13n0287_007:0716c18": "成器界。故云建立)故起信云。以依不覺故心動。說名為",
    "X13n0287_007:0716c19": "業。以依動故能見。依能見故。境界妄現。維摩云。從",
    "X13n0287_007:0716c20": "無住本。立一切法。此即無明。無因故云無住。(○〔引證〕〔維",
    "X13n0287_007:0716c21": "摩經云〕文殊師利問。善不善孰為本。曰身為本。身孰為本。曰欲貪為本。欲貪孰為本。曰虗妄分別為本。虗",
    "X13n0287_007:0716c22": "妄分別孰為本。曰顛倒想為本。顛倒想孰為本。曰無住為本。無住孰為本。曰無住則無本。從無住本。立一",
    "X13n0287_007:0716c23": "切法〔肇曰〕心猶水也。靜則有照。動則無鑒。癡愛所濁。邪風所扇。涌溢波蕩。未始暫住。以此觀法。何往不倒。",
    "X13n0287_007:0716c24": "譬如臨面湧泉。而責以本狀者。未之有也。倒想之興。本乎不住。義存於此乎。一切法。從眾緣會而成體。緣",
    "X13n0287_007:0717a01": "未會。則法無寄。無寄則無住。無住則無法。以無法為法本。故能立一切法也。無住故想倒。想倒故分別。分",
    "X13n0287_007:0717a02": "別故貪欲。貪欲故有身。既有身也。則善惡並陳。善惡既陳。則萬法斯起。自茲以往。言數不能盡也)。([?(○/○)]二別",
    "X13n0287_007:0717a03": "明倒義二)。([│/○]一因迷有想)。",
    "X13n0287_007:0717a04": "迷本圓明。是生虗妄。妄性無體。非有所依。",
    "X13n0287_007:0717a05": "〔古釋〕初是業相。即是妄覺之心。體即虗妄。此妄",
    "X13n0287_007:0717a06": "初起。更無因始。名非有所依【疏】重指業相也。昧圓",
    "X13n0287_007:0717a07": "明真實。成能所虗妄。能所妄動。本無因依。妄想發",
    "X13n0287_007:0717a08": "生。無同異中。熾然成異。故無體也(〔溫陵云〕迷真起妄。眾相競生。故",
    "X13n0287_007:0717a09": "名眾生。此明起妄之本。下明競生之相)。",
    "X13n0287_007:0717a10": "將欲復真。欲真已非。(宗鏡斷句)真真如性。",
    "X13n0287_007:0717a11": "〔古釋〕將欲復真。欲真已非。(齊此斷句。真真如性。義屬下文。長水已下。",
    "X13n0287_007:0717a12": "皆連作一句讀)釋轉相。即真上影像相。似真非真。妄覺執",
    "X13n0287_007:0717a13": "此為真。即初念名動。動必有靜。靜復似真。形動立",
    "X13n0287_007:0717a14": "靜。非真不動。故曰欲真已非【疏】重指轉相也。由前",
    "X13n0287_007:0717a15": "動故。覺動希靜。嫌妄欲真。希欲既生。轉增迷悶。不",
    "X13n0287_007:0717a16": "復元靜。但得影真。是虗妄心所變起故。故云。已非",
    "X13n0287_007:0717a17": "真真如性。",
    "X13n0287_007:0717a18": "非真求復。宛成非相。非生非住。非心非法。",
    "X13n0287_007:0717a19": "〔古釋〕真真如性。本不因動而立於靜。故云。非真",
    "X13n0287_007:0717a20": "求復。宛成非相。從此現相。變起一切境界。故非相",
    "X13n0287_007:0717a21": "現相。非生現生。非住現住。非心現心。非法現法。釋",
    "X13n0287_007:0717a22": "次第者。初從明暗二相相形。而生於色。即是結暗",
    "X13n0287_007:0717a23": "成色。形顯色也。因色。即有根塵留礙。名之為住。因",
    "X13n0287_007:0717a24": "有根塵。即有能分別識。名之為心。覽此塵像。為識",
    "X13n0287_007:0717b01": "境界。名之為法。此等展轉相因而有。反顯真如。相",
    "X13n0287_007:0717b02": "無明暗。無相形。故非相。無起滅。故非生。無留礙。故",
    "X13n0287_007:0717b03": "非住。無緣慮。故非心。離塵像。故非法【疏】重指現相",
    "X13n0287_007:0717b04": "也。已成虗妄。故云非真。而求於復。便現虗相。此即",
    "X13n0287_007:0717b05": "所變真影。轉成世間諸相也。其相體虗。故云非相。",
    "X13n0287_007:0717b06": "非猶妄也。此即總舉。非生下。別列無而忽有。故生。",
    "X13n0287_007:0717b07": "有而暫住。故住。緣慮相續。故心。染淨差別。故法。體",
    "X13n0287_007:0717b08": "元不實。故皆言非。於中非心。即是六麤中前二麤",
    "X13n0287_007:0717b09": "也(〔吳興云〕除真如外。凡有修入。皆屬于權。如圓覺云。未出輪迴而辨圓覺。彼圓覺性。即同流轉。故",
    "X13n0287_007:0717b10": "云非真求復等)。(△〔雲棲云〕凡所有相不過生住異滅。身受心法。舉生住。該異滅也。舉心法。該身受也)。(○〔寶",
    "X13n0287_007:0717b11": "藏論云〕一切眾生。失本失求竛竮辛苦。修習累劫。而不悟真。是以將本求末。末妄非真。將末求本。本虗非",
    "X13n0287_007:0717b12": "實。夫本者即不合求。何以故。本即不求本也。譬如金不求金也。末即不合修。何以故。妄不求妄也。譬如泥",
    "X13n0287_007:0717b13": "團不可成金)。",
    "X13n0287_007:0717b14": "○〔宗鏡又解〕或前標三相。相因而有。以列次第。",
    "X13n0287_007:0717b15": "後三相合釋。都言三相虗妄。體即無明。更無所因。",
    "X13n0287_007:0717b16": "故云非有所因。即此三相。影真而起。似真非真。執",
    "X13n0287_007:0717b17": "影為實。故云將欲復真。影既不實。故云欲真已非。",
    "X13n0287_007:0717b18": "宛成非相下。對妄說真。以立名號。故知建立地位。",
    "X13n0287_007:0717b19": "從此而有。若不因妄說真。亦無地位名字可說。(按此",
    "X13n0287_007:0717b20": "文前標三相。後取合釋。古人說經。不局一義。長水或可一科。亦復如是)。([│/○]二隨業受生)。",
    "X13n0287_007:0717b21": "展轉發生。生力發明。熏以成業。同業相感。因有感業。",
    "X13n0287_007:0717b22": "相滅相生。由是故有眾生顛倒。",
    "X13n0287_007:0717b23": "【疏】此後四麤也。由前心起分別。展轉漸麤。執取計",
    "X13n0287_007:0717b24": "名。造諸業行。故云熏以成業。憎愛二業。各同界趣。",
    "X13n0287_007:0717c01": "(〔海印云〕一念生相無明。不覺展轉發生。積久而愈有力。由此生力發生。六麤相顯。此即六麤中智相續也。",
    "X13n0287_007:0717c02": "熏以成業。即執取計名字。同業相感。則起業繫苦也)業感為因。報應為果。遂",
    "X13n0287_007:0717c03": "有相生相滅之報。婬欲為因。故相生。殺盜為因。故",
    "X13n0287_007:0717c04": "相滅。此即眾生業果二相續也(〔吳興云〕生住心法。於諸有中。展轉發",
    "X13n0287_007:0717c05": "生。即業果相續也。生即是果。力即是業。熏即動業之感)。(○〔引證〕〔清涼云〕經云。諸業種種相。三與心同生不",
    "X13n0287_007:0717c06": "離者。心為起業之方便故。業共心生。生已不離。此言業行常依心王也。言此業思。與等起意識共生者。正",
    "X13n0287_007:0717c07": "同俱舍。緣等起也。與所起業。同剎那故。隨其善惡生已。即熏成名言等種要由業熏心。方成種故。業果不",
    "X13n0287_007:0717c08": "離心。得果不離種也。又云。引業唯善惡者。俱舍云。一業引一生。多業能圓滿。釋云。引業。謂總報業。但由一",
    "X13n0287_007:0717c09": "業。唯引一生。若許一業能引多生。時分定業。應成雜亂。若此一生。多業所引。應眾同分。分分差別。以業果",
    "X13n0287_007:0717c10": "別故)。(△別辨顛倒科下。長水分三。一眾生。二世界。三類生差別。以類生一科。當前業果相續故。北峯分為",
    "X13n0287_007:0717c11": "二科。以業果相續。即攝眾生世界中故。今依北峯。合三為二。於世界顛倒中。分迷真兩立。相涉類生二科。",
    "X13n0287_007:0717c12": "順經文乘此輪轉已下。即承上是故世界一段。文非孤起故。今於長水科下。參用北峯新科。以科別義同。",
    "X13n0287_007:0717c13": "非改作故)。([○@卍]二世界顛倒二)。([?(○/○)]一明世界因起)。",
    "X13n0287_007:0717c14": "阿難。云何名為世界顛倒。是有所有。(牒上此有所有)分段妄",
    "X13n0287_007:0717c15": "生。因此界立。非因所因。無住所住。(牒上非因所因。住所住相)遷流",
    "X13n0287_007:0717c16": "不住。因此世成。三世四方。和合相涉。變化眾生。成十",
    "X13n0287_007:0717c17": "二類。",
    "X13n0287_007:0717c18": "【疏】迷畢竟無。成究竟有。有故立界。隔別不同。故云",
    "X13n0287_007:0717c19": "分段。(〔孤山云〕有東西南北之分段。指此分段。名之為界〔溫陵云〕有所有。故有分段。有分段。故有",
    "X13n0287_007:0717c20": "方位。界為方位。故因此界立也)非因而因。無住而住。因能生果。果",
    "X13n0287_007:0717c21": "住於因。因果相生。遷流不斷。世由此成。(然其所有。本無其因。",
    "X13n0287_007:0717c22": "故非因所因。此唯妄住。故云無住所住。既非真性常住。則有過現未來。遷流不住。三世成矣〔溫陵云〕無所",
    "X13n0287_007:0717c23": "因。則無所住。無所住。則常遷流。世為遷流。故因此世成也)三世四方。和合相涉。",
    "X13n0287_007:0717c24": "宛轉十二。變化有情。亦十二也(以世涉方。以方涉世。俱成十二。所以",
    "X13n0287_007:0718a01": "眾生正報。因果和合。亦成十二〔雪浪云〕三世四方。互成十二。眾生依此造業。故變化眾生。亦成十二。此因",
    "X13n0287_007:0718a02": "果相感也)。(△〔中川云〕類生。略有七義。一名者。俱舍。陳云眾生。唐言有情。即類生也。二義者。顯宗云。言類生",
    "X13n0287_007:0718a03": "者。是眾生義。三情者。謂眾生依情立名。不依趣。論云。趣雖有情。而非徧故。此唯情徧。獨立生名。四合者。謂",
    "X13n0287_007:0718a04": "眾生由業由緣合生。論云。業緣合起。故說為生。亦無有緣。而得生起。五業者。謂有唯業生。論云。彼業力強。",
    "X13n0287_007:0718a05": "不待緣故。六緣者。謂從緣生立名。論云有緣卵等。從卵標名。名卵生等。七果者。謂依現果立名。婆沙云。若",
    "X13n0287_007:0718a06": "受欲界果者。名欲界有情等)。(○〔引證〕〔淨度三昧經云〕罪福相累。重數分明。後當受報。一一不失。一念受一",
    "X13n0287_007:0718a07": "身。善念受天上人中身。惡念受三惡道身。百念受百身。千念受千身。一日一夜。種生死根當受八億五十",
    "X13n0287_007:0718a08": "万雜類之身。百年之中。種後世栽。魂神逐種受形。徧三千大千剎土。體骨皮毛。徧大千剎土地間無空故)。",
    "X13n0287_007:0718a09": "([?(○/○)]二明顛倒相生二)。([│/○]初成十二因)。",
    "X13n0287_007:0718a10": "是故世界。因動有聲。因聲有色。因色有香。因香有觸。",
    "X13n0287_007:0718a11": "因觸有味。因味知法。六亂妄想。成業性故。十二區分。",
    "X13n0287_007:0718a12": "由此輪轉。是故世間。聲香味觸。窮十二變。為一旋復。",
    "X13n0287_007:0718a13": "【疏】內由動相。外感風輪。故有聲現。因空生搖。堅明",
    "X13n0287_007:0718a14": "立礙。故有色立。金風相摩。則有火光。火則有氣。氣",
    "X13n0287_007:0718a15": "則香也。寶明生潤。火光上蒸。由斯流水。水有冷煖。",
    "X13n0287_007:0718a16": "故成觸也。觸分澀滑。與舌相對。則有味生。五境合",
    "X13n0287_007:0718a17": "意。則名為法。此六塵境。與內根妄想。和合雜亂。由",
    "X13n0287_007:0718a18": "此造作一切諸業。故成業性。業必有報。十二品類。",
    "X13n0287_007:0718a19": "因此區分。故成輪轉。是故下。結成旋復。旋復。亦輪",
    "X13n0287_007:0718a20": "轉也。聲香味觸。略舉十二之四也(〔資中云〕十二區分。文含二意或",
    "X13n0287_007:0718a21": "六塵各有三世四方。自成十二。或根塵各六。共成十二〔吳興云〕資中第二解為當。且因動有聲者。偈云。音",
    "X13n0287_007:0718a22": "聲性動靜。此就聲塵當體為因。從聲至味。展轉想因。皆以餘塵為因。遞相為果。以顯六亂之相。不同十二",
    "X13n0287_007:0718a23": "因緣。次第之相故。展轉相因。雖有十二。而但云六亂者。正顯根塵各從其類。兩兩相望。雜亂而起。是故。聲",
    "X13n0287_007:0718a24": "香味觸略舉四塵窮十二變。結歸根境。孤山言文無六根。而自因動已下。有十二者。是誰之誤與)。(△〔海印",
    "X13n0287_007:0718b01": "云〕妄身住於妄身之中。無明內熏。憶識誦習。習氣猛發。鼓動心海。曰因動有聲。動即不覺心動。聲乃妄想",
    "X13n0287_007:0718b02": "風耳。因此動念。隨其本習。容現塵習。曰因聲有色。因此妄境。返熏自心。曰因色有香。因此緣氣。返觸其心。",
    "X13n0287_007:0718b03": "曰因香有觸。心境相觸。綿著其味。曰因觸有味。因此味著。成五根落缷之塵。曰因味知法。以此雜亂根塵。",
    "X13n0287_007:0718b04": "熏成業性。一念妄勤。為十二類生區分旋復之因。所謂熏以成業。不待更造。而生死苦果。念念作受也)。(△",
    "X13n0287_007:0718b05": "〔空印云〕隨動一根一境。則六根六境。相因而起。如唯識言。五俱意識。同時起故。謂之六亂妄想。為十二類",
    "X13n0287_007:0718b06": "生起業之本。故曰十二區分。由此輪轉也。窮十二變者。如以六亂妄想。熏成卵生一業為一變。乃至熏成",
    "X13n0287_007:0718b07": "非無想業為十二一旋復)。(○〔私謂〕經文六亂妄想。正牒上因動有聲等六義而言。良以六塵境風。鼓動心",
    "X13n0287_007:0718b08": "海。六種根識。熾然交作。言不頓彰。故次第相因。意必同時。即剎那俱現。此六亂妄想。隨舉一根。則具六根。",
    "X13n0287_007:0718b09": "隨舉一塵。則具六塵。又加之以三世四方。四毒七支等。根根塵塵。不思議熏。不思議變。則為八萬四千飛",
    "X13n0287_007:0718b10": "沈等亂想。由是輪迴顛倒。和合而成十二類生。充塞世界。是則十二類生。八萬四千亂想之變相也。八萬",
    "X13n0287_007:0718b11": "四千亂想。六亂妄想之變相也。十二類生為業果。六亂妄想為業性。故曰。六亂妄想。成業性故。十二區分。",
    "X13n0287_007:0718b12": "由此輪轉。由此觀之經文明言六亂妄想。未嘗云十二妄想也。所云十二區分者。十二類分之區分。非言",
    "X13n0287_007:0718b13": "妄想之區分也。妄想之數。始於六亂妄想。極至於八萬四千。乃至無量數。不可說。不應於此中。別開十二",
    "X13n0287_007:0718b14": "妄想。此是六根之六。此是六塵之六。尅定分齊頭數。以配合十二類生也。有情世界。自胎卵四生。以窮極",
    "X13n0287_007:0718b15": "十二類。輪迴顛倒生死如煙。自佛眼觀之。不出聲色香觸味法。六亂妄想遷流變化。一周旋復而已。故曰。",
    "X13n0287_007:0718b16": "世間聲香味觸窮十二變。為一旋復。所云一旋復者。六亂妄想之一旋復也。亦八萬四千亂想之一旋復",
    "X13n0287_007:0718b17": "也。所云十二區分者。十二類生之總相。猶言五陰區宇也。所云窮十二變者。即所謂變化眾生。成十二類",
    "X13n0287_007:0718b18": "也所云聲香味觸。即趣舉六亂妄想之四也。自古師以根塵各六。貼釋十二區分。於經文或有未安。而環",
    "X13n0287_007:0718b19": "師指十有二支。釋十二變。義益見矣。敢妄議之如此)。(○〔釋文〕因觸有昧。溫陵云。原本作因觸和味)。([│/○]二感",
    "X13n0287_007:0718b20": "十二果三)。([?(▽/○)]一總標列)。",
    "X13n0287_007:0718b21": "乘此輪轉。顛倒相故。是有世界。卵生胎生。濕生化生。",
    "X13n0287_007:0718b22": "有色無色。有想無想。若非有色。若非無色。若非有想。",
    "X13n0287_007:0718b23": "若非無想。",
    "X13n0287_007:0718b24": "〔宗鏡〕一念纔起。生死如煙。駕六陰六入之舟航。",
    "X13n0287_007:0718c01": "結十二種類之窟宅。如從一妄念中。結成十二類。",
    "X13n0287_007:0718c02": "根塵相對。發識造業。因色有情。見時生相。於此情",
    "X13n0287_007:0718c03": "想二法。各生四相。從情上生。一有色。二無色。三非",
    "X13n0287_007:0718c04": "有色。四非無色。從想上生。一有想。二無想。三非有",
    "X13n0287_007:0718c05": "想。四非無想。胎因情有。卵為想生。情想合為濕生。",
    "X13n0287_007:0718c06": "情想離為化現。情上無色。則是空散消沈。想上無",
    "X13n0287_007:0718c07": "想。則為土木株杌。此二雖屬無情。然皆從識變。若",
    "X13n0287_007:0718c08": "一念不生。則諸類皆絕【疏】情想相因。形待不息。有",
    "X13n0287_007:0718c09": "情世界。不出十二。動念初起。迷本圓常。影生遂現。",
    "X13n0287_007:0718c10": "故動念為初。卵生居首。情愛後起。欲有胎生。異愛",
    "X13n0287_007:0718c11": "不同。次分濕化。想心紛擾。取捨多端。後成諸類有",
    "X13n0287_007:0718c12": "色無色等。下自委辨。(〔圓覺鈔云〕何以卵劣在初。化勝居後。一約境。具緣多者為",
    "X13n0287_007:0718c13": "首。即瑜伽說。二約心。從本至末為次。謂無明是卵。即本識三細中。初最業相。能所未分。混沌是卵。（藥師經",
    "X13n0287_007:0718c14": "破無明[(殼-一)/卵]）既是根本。故首明之。無明發業。蘊在藏識。為胎。愛水潤之。受生為濕。化生從無忽有。故此次也)。",
    "X13n0287_007:0718c15": "([?(▽/○)]二別指釋十二)。(▽一動類)。",
    "X13n0287_007:0718c16": "阿難。由因世界。虗妄輪迴。動顛倒故。(起惑)和合氣成。八",
    "X13n0287_007:0718c17": "萬四千。飛沈亂想。(造業)如是故有(苦報)卵羯邏藍。流轉國",
    "X13n0287_007:0718c18": "土。魚鳥龜蛇。其類充塞。",
    "X13n0287_007:0718c19": "【疏】世界初興。元由虗妄。虗妄故動。(〔溫陵云〕想唯卵生。虗妄即想也。",
    "X13n0287_007:0718c20": "想體輕舉。名動顛倒〔海印云〕推妄想初動。因動有聲。約習氣熏變之始。卵生居首。曰虗妄輪迴。乃初起一",
    "X13n0287_007:0718c21": "念生滅心也)動即是風。風即氣也。故云和合氣成。迷圓",
    "X13n0287_007:0718c22": "常理。成虗妄想。(〔溫陵云〕卵以氣交。名和合氣成。想多升沈。名飛沈亂想)想氣",
    "X13n0287_007:0718c23": "和合。成於卵生。故動念為初。卵生居首。羯邏藍者。",
    "X13n0287_007:0718c24": "入胎初位。準俱舍論。胎中分位有五。入胎初位。胎",
    "X13n0287_007:0719a01": "卵未分。皆同此也。(以上資中文)因茲種類。八萬四千。世",
    "X13n0287_007:0719a02": "間施設。且舉此數。理則無量。魚鳥龜蛇。即飛沈類",
    "X13n0287_007:0719a03": "也(〔法數云〕若想念掉舉。報為魚鳥。若情念沈重。報為龜蛇)。(△〔融室云〕迷本圓明。是生虗妄輪迴始",
    "X13n0287_007:0719a04": "此。曰虗妄輪迴。不覺心動。即顛倒想。貪嗔等分煩惱。各有一万二千。今此亂想。各具四惑故)。(○〔引證〕〔淨名",
    "X13n0287_007:0719a05": "云〕有此四魔八万四千諸煩惱門。什曰。煩惱根本有四。三毒及等分也。二万一千塵垢。屬三病四病。故八",
    "X13n0287_007:0719a06": "万四千也)。(○〔華嚴隨好品云〕彼諸眾生。於色聲香味觸。其內具有五百煩惱。其外亦有五百煩惱。貪行多",
    "X13n0287_007:0719a07": "者。二万一千。瞋行多者。二万一千。痴行多者。二万一千。等分行者。二万一千。教乘解云。華嚴內外煩惱。共",
    "X13n0287_007:0719a08": "有一千。此約見惑十使論復約身三口四。七支各有一千。則有七千。更約三世。成二万一千。依三毒等分",
    "X13n0287_007:0719a09": "計之。四心各具二万一千。成八万四千。清涼隨好疏云。古有二釋。二皆有理。九地疏更有他釋。如賢劫經",
    "X13n0287_007:0719a10": "等。非經本意。今按清涼二釋。鈔云。前似喻於煩惱故。後似約業故。清涼已後。諸家配釋。廣引四大五衰等。",
    "X13n0287_007:0719a11": "有其多文。今但取根本煩惱。見惑十使。依三毒等分。成八萬四千。為十二類生。塵勞顛倒之正因耳)。(▽二",
    "X13n0287_007:0719a12": "欲類)。",
    "X13n0287_007:0719a13": "由因世界。雜染輪迴。欲顛倒故。和合滋成。八萬四千。",
    "X13n0287_007:0719a14": "橫竪亂想。如是故有。胎遏蒲曇。流轉國土。人畜龍仙。",
    "X13n0287_007:0719a15": "其類充塞。",
    "X13n0287_007:0719a16": "〔資中〕雜染即愛。愛名為欲。欲故生潤。乃名為滋。",
    "X13n0287_007:0719a17": "(〔溫陵云〕胎因情有。雜染即情也。情生於愛。名欲顛倒。胎以染交。名和合滋成〔融室云〕愛欲屬水。故和合則",
    "X13n0287_007:0719a18": "滋成橫竪亂想)橫竪者。人行正道。竪首而行。(人仙竪)違正因",
    "X13n0287_007:0719a19": "邪。故生橫類。(龍畜橫〔溫陵云〕情有偏正。名橫竪亂想。虗妄雜染等。有情皆具。隨偏重感",
    "X13n0287_007:0719a20": "類耳)遏蒲曇。即第二位。胎卵已分也(〔定林云〕胎因情有。故言雜染。言",
    "X13n0287_007:0719a21": "欲。言溼。卵以想成。但言虗妄。言動。言氣而已)。(▽三趣類)。",
    "X13n0287_007:0719a22": "由因世界。執著輪迴。趣顛倒故。和合煖成。八萬四千。",
    "X13n0287_007:0719a23": "翻覆亂想。如是故有。濕相蔽尸。流轉國土。含蠢蠕動。",
    "X13n0287_007:0719a24": "其類充塞。",
    "X13n0287_007:0719b01": "【疏】由執著故。一心趣境。(〔融室云〕有執著心。故有所趣之境也〔溫陵云〕濕以合",
    "X13n0287_007:0719b02": "感。執著即合也。合由愛滯。濕能染香聞香趣附名趣顛倒)濕煖之處。與想相應。",
    "X13n0287_007:0719b03": "即便受生。故云煖成(濕以陽生。名和合煖成)〔資中〕翻覆亂",
    "X13n0287_007:0719b04": "想者。因即違心背信。翻覆任情。遂感類生。飛走不",
    "X13n0287_007:0719b05": "定。如蠛蠓昆蟲之類。(所趣無定。名翻覆亂想。感蠢蠕翻覆之類)蔽尸。云",
    "X13n0287_007:0719b06": "軟肉。以其初受濕生。形尚柔軟。既不入胎。故無前",
    "X13n0287_007:0719b07": "位(此云凝結。受胎三七日。溼生初相也〔二楞云〕翻覆者。了無正定。尋香逐煖。都如耎肉。故受斯報)。",
    "X13n0287_007:0719b08": "(▽四假類)。",
    "X13n0287_007:0719b09": "由因世界。變易輪迴。假顛倒故。和合觸成。八萬四千。",
    "X13n0287_007:0719b10": "新故亂想。如是故有。化相羯南。流轉國土。轉蛻飛行。",
    "X13n0287_007:0719b11": "其類充塞。",
    "X13n0287_007:0719b12": "【疏】變易不常。假新換故。觸境之處。與想相應。即便",
    "X13n0287_007:0719b13": "受生。(〔溫陵云〕化以離應。變易即離也。離此託彼名假顛倒。觸類而變。名和合觸成)新故",
    "X13n0287_007:0719b14": "亂想者。因即不循仁義。厭故取新。但狥己情。愛彼",
    "X13n0287_007:0719b15": "忘此。假託不實。變異受身。(資中文)。(△〔真際云〕妄心浮偽。易奪不常。舍彼取",
    "X13n0287_007:0719b16": "此。故成其觸。觸謂敵對。即根境和合也)又化生初質。風觸即堅。既無",
    "X13n0287_007:0719b17": "本形。因觸而立。此取轉受異身。名之為化。故云轉",
    "X13n0287_007:0719b18": "蛻也。(〔吳興云〕轉蛻飛行。是化生取譬之像。列子天地委蛇。下文純想則飛。皆取譬也。轉蛻。譬故",
    "X13n0287_007:0719b19": "形之易蛻。飛行。喻新質之輕舉。和合觸成者。雖則變化。必假根境相觸為因。或陰陽之氣。觸於故身。能變",
    "X13n0287_007:0719b20": "新質)。(△〔法數云〕化生。無而忽有也。又離此舊形。易彼新質。亦化生也。如蠶蛻為蛾。虫化為蝶。凡不同形而",
    "X13n0287_007:0719b21": "相禪者皆是)羯南。云硬肉。即第四位。(健男。或健南。胎四七日。雖有身意。缺",
    "X13n0287_007:0719b22": "眼四根故)。(△〔熏聞云〕問。何故動類唯指初位。欲賴但言第二。趣類止云蔽尸。假類去皆云羯南。答若有初",
    "X13n0287_007:0719b23": "位。必具後位。若有第二。必具初後。經文一往次第。且取一位配之。今蔽尸羯南。既不入胎。故無前位。然而",
    "X13n0287_007:0719b24": "蔽尸須至羯南。羯南或由蔽尸。二往之意可會。又假類而下。雖皆云羯南。其中非無具前三位。及第五位。",
    "X13n0287_007:0719c01": "（即鉢羅奢佉此云形位）良由第五於諸位中。具闕不定。唯有第四。其名最通。故障類等。並云羯南也)。(△〔定",
    "X13n0287_007:0719c02": "林云〕變易輪迴。與變易生死為類。而此非真。故名為假。相待輪迴。則假物者也。故名為偽。濕以合感。故為",
    "X13n0287_007:0719c03": "執著。濕待外煖。化身觸而已)。(▽五。障類)。",
    "X13n0287_007:0719c04": "由因世界。留礙輪迴。障顛倒故。和合著成。八萬四千。",
    "X13n0287_007:0719c05": "精耀亂想。如是故有。色相羯南。流轉國土。休咎精明。",
    "X13n0287_007:0719c06": "其類充塞。",
    "X13n0287_007:0719c07": "〔資中〕事日月水火。和合光明。堅執不捨。障隔不",
    "X13n0287_007:0719c08": "通。名為留礙。精明顯著。因此受生。故成色相。星辰",
    "X13n0287_007:0719c09": "日月。吉者為休。凶者為咎。下至爵火蜯蛛。皆是此",
    "X13n0287_007:0719c10": "類(〔無盡云〕三光五行。一切精明神物。皆精耀也。涅槃云。八十一神。皆因留礙想元。成其精耀。蚌蛛",
    "X13n0287_007:0719c11": "爝火。鯢目蝦鬚。燐鬼犀角之類。又其亂想之微者也)。(△〔補遺云〕世間或依報留礙。或義理不通。暗於知見。",
    "X13n0287_007:0719c12": "心依明著。積習受想。乃受精明。上自九曜。下至螢蚌。仍能休著。及於他人)【疏】留礙為緣。",
    "X13n0287_007:0719c13": "障隔不通。苟逢明著。愛此受生。名色相羯南(〔溫陵云〕由",
    "X13n0287_007:0719c14": "迷滯故。成留礙輪迴。障失融湛。妄合明著。粘湛發光。以成精耀。其想已結成精耀。故但有色而已)。(△〔冥樞",
    "X13n0287_007:0719c15": "云〕世界二相。互執不捨。曰留礙。以障蔽其明。結成妄明。和合則成於精耀。其想凝結。故有色相。有色者。有",
    "X13n0287_007:0719c16": "形礙明顯之色也)。(○〔釋文〕熏聞云。著陟慮反。明也。介甫疏云。明覺。無住相。而精耀。有麗。故名留礙障著。應",
    "X13n0287_007:0719c17": "訓著為直略反。今未敢從)。(▽六惑類)。",
    "X13n0287_007:0719c18": "由因世界。銷散輪迴。惑顛倒故。和合暗成。八萬四千。",
    "X13n0287_007:0719c19": "陰隱亂想。如是故有。無色羯南。流轉國土。空散銷沈。",
    "X13n0287_007:0719c20": "其類充塞。",
    "X13n0287_007:0719c21": "〔資中〕銷散為緣。惑暗顛倒。(〔溫陵云〕厭有著空滅身歸無。名銷散輪迴。",
    "X13n0287_007:0719c22": "迷漏無聞。名惑顛倒)由迷惑不了。厭壞色相。思無邊空。色盡",
    "X13n0287_007:0719c23": "心亡。厭空絕想。乃至有頂。沈冥幽隱。即無色界外",
    "X13n0287_007:0719c24": "道之類(厭有歸無。則成晦昧空。故和合暗成。名陰隱亂想。此有想無色。而不無業體。故亦稱",
    "X13n0287_007:0720a01": "羯南〔吳興云〕既云無色。又謂之羯南。應取一分細色。通名其類。不可責成堅硬之狀。有定果色故。雖無業",
    "X13n0287_007:0720a02": "相。不妨業繫所生也)。(△〔無盡云〕無明暗質。相盡質消。流轉茫茫。無本可據。此陰隱亂想也)。(△〔定林云〕空散",
    "X13n0287_007:0720a03": "銷沈。有想無色。覺迷為因。故惑顛倒)。(△〔補遺云〕長水指今無色。不同無色界天。今言外道者。邪心得生。非",
    "X13n0287_007:0720a04": "久還墮。所以神呪功能指為惡處也。真際云。空散銷沈。通指四空。今謂亦可別對四空。指文分配。又吳興",
    "X13n0287_007:0720a05": "以舜若多。銷今無色者。亦可兼指空神也)。(△〔溫陵云〕又有惑業昏重。形色消磨。體同空昧。色附幽隱。亦空",
    "X13n0287_007:0720a06": "散銷沈類也。即主空神鬼。旋風魃鬼之類)。(△〔私謂〕此經十二類生。與金剛般若。四生九道。條然不同。彼經",
    "X13n0287_007:0720a07": "取法界普度。其相則細。此經明世界輪迴。其相則麤。言動類。則魚鳥龜蛇而已。言欲類。則人畜龍仙而已。",
    "X13n0287_007:0720a08": "極而之於土梟破鏡。其類彌下。則其相彌麤。而古師以無色界外道。釋無色羯南者。此不然也。此之言無",
    "X13n0287_007:0720a09": "色者。以其結業銷散。滯想幽陰。劣於有色羯南故。非若無色界。厭離色籠。修四空定。而謂之無色也。經言",
    "X13n0287_007:0720a10": "是四空天。身心滅盡。定性現前。壽命則至八万四千劫。身量則能變身萬億。共立毛端。禮拜世。尊。而目為",
    "X13n0287_007:0720a11": "無色羯南。其可乎。如節師以空散銷沉。通指四空。又如月師。依金剛論。以論文依。止境界。配障惑等八類。",
    "X13n0287_007:0720a12": "則第十二附塊抱菓之倫。亦是非想非非想天攝乎。岳師曰。將恐欲界。亦存斯類。如舜若多神。豈在四空。",
    "X13n0287_007:0720a13": "環師曰。即主空神鬼。旋風魃鬼之類。即下經所開遇風成形。名為魃鬼者是也。外書亦有之。穆王南征。一",
    "X13n0287_007:0720a14": "軍皆化為猿鶴沙蟲。非空散銷沈乎。千寶記零陵太守之女。飲書佐盥水有娠。兒能行。直上書佐掖。推之。",
    "X13n0287_007:0720a15": "化為水。非空散乎。依岳環二師之義。而姑舍古釋可也)。(▽七影類)。",
    "X13n0287_007:0720a16": "由因世界。罔象輪迴。影顛倒故。和合憶成。八萬四千。",
    "X13n0287_007:0720a17": "潛結亂想。如是故有。想相羯南。流轉國土。神鬼精靈。",
    "X13n0287_007:0720a18": "其類充塞。",
    "X13n0287_007:0720a19": "【疏】虗妄影像。似有如無。信憶則靈。絕信則否(〔冥樞云〕世",
    "X13n0287_007:0720a20": "界二法相涉。體無實形。名罔象虗無。如影而已〔補遺云〕操心不實。故曰罔象。影附於人。曰影顛倒)。",
    "X13n0287_007:0720a21": "〔資中〕蹈跡附影之類。皆從憶想所生。(〔溫陵云〕虗妄失真。邪",
    "X13n0287_007:0720a22": "著影像。無所託陰。從憶想生。於罔象中。潛結貌狀〔冥樞云〕暗想憶成。故名潛結。但由想成。故名有想羯南)",
    "X13n0287_007:0720a23": "論因。或如外道凡夫。祠禱神明。存形立影。終身奉",
    "X13n0287_007:0720a24": "事。志慕靈通。精靈響附。因果相酬。故生其類(〔定林云〕鬼",
    "X13n0287_007:0720b01": "神精靈。無實狀也。故名罔象。但有想念。故名為憶。有想羯南者。有想羯南。有羯南也。然但是想)。(○〔釋文〕罔",
    "X13n0287_007:0720b02": "象。猶云彷像。不正之貌。莊子。水有罔象。國語。木石之怪曰罔象)。(▽八痴類)。",
    "X13n0287_007:0720b03": "由因世界。愚鈍輪迴。癡顛倒故。和合頑成。八萬四千",
    "X13n0287_007:0720b04": "枯槁亂想。如是故有。無想羯南。流轉國土。精神化為",
    "X13n0287_007:0720b05": "土木金石。其類充塞。",
    "X13n0287_007:0720b06": "【疏】墮在世間。愚癡為本。既非覺了。頑鈍相成〔資",
    "X13n0287_007:0720b07": "中〕外道計無情有命。金石堅牢。或乃習定灰凝。",
    "X13n0287_007:0720b08": "思專枯槁。心隨境變。化物成身。用無識為真修。將",
    "X13n0287_007:0720b09": "頑愚為至道。乃至如華表成精。黃頭化石。土木精",
    "X13n0287_007:0720b10": "恠之類是也。(〔谷響云〕梵云劫毗羅。此翻黃頭。恐身死。往自在天問。天令於頻陀山取甘",
    "X13n0287_007:0720b11": "子食。可延壽。食已。于林中化為石如床。有不逮者。書偈問石。石上書偈答問。後為陳那菩薩斥之。其石裂",
    "X13n0287_007:0720b12": "矣。千年華表。見張華博物志)此等並心祈報質。非畢竟無情。報",
    "X13n0287_007:0720b13": "盡入輪。如無想天墮。(〔定林云〕土木金石。有色無想。空頑為因。故癡顛倒。無想羯",
    "X13n0287_007:0720b14": "南者。無想羯南有羯南也。但無想耳)。(△〔雲棲云〕枯槁亂想。但是妄想暫遏不行。如草枯根在。未嘗無也。精",
    "X13n0287_007:0720b15": "神之為木石。以頑定力。化成頑物。頑定力消。依舊流轉)。(▽九偽類)。",
    "X13n0287_007:0720b16": "由因世界。相待輪迴。偽顛倒故。和合染成。八萬四千。",
    "X13n0287_007:0720b17": "因依亂想。如是故有。非有色相。成色羯南。流轉國土。",
    "X13n0287_007:0720b18": "諸水母等。以蝦為目。其類充塞。",
    "X13n0287_007:0720b19": "【疏】因依假待。處偽不真。託穢成身。藉物為導。(〔溫陵云〕本",
    "X13n0287_007:0720b20": "非有色。待物成色。不能自用。待物有用。迷失天真。綿著浮偽。彼此異質。緣染相合。故曰因依〔融室云〕迷失",
    "X13n0287_007:0720b21": "己靈。認它為己。故云偽顛倒〔補遺云〕相待。猶言相假。凡染。皆以己假它之謂)〔資中〕因",
    "X13n0287_007:0720b22": "即和合巧偽。改故作新。或假託因緣。遞倚形勢。資",
    "X13n0287_007:0720b23": "身養命。業果相循。如水母等。以水沫成身。以蝦為",
    "X13n0287_007:0720b24": "目。(水母。倍謂之蝦蛇。一名蟦。形如羊胃。無目。以蝦為目)有情身內。八萬戶蟲。",
    "X13n0287_007:0720c01": "並是此類。攬物成體。假食於他。不從自類受身。故",
    "X13n0287_007:0720c02": "名非有色相等(〔定林云〕非有色成色羯南者。水母等有色羯南。然以蝦為目。待彼色",
    "X13n0287_007:0720c03": "相。非有色也)。(▽十性類)。",
    "X13n0287_007:0720c04": "由因世界。相引輪迴。性顛倒故。和合呪成。八萬四千。",
    "X13n0287_007:0720c05": "呼召亂想。由是故有。非無色相。無色羯南。流轉國土。",
    "X13n0287_007:0720c06": "呪咀厭生。其類充塞。",
    "X13n0287_007:0720c07": "【疏】互相引調。誘以成性。呪詛更加。召以為類。雖從",
    "X13n0287_007:0720c08": "聲感。假自性質(〔補遺云〕言性者。稟自然之質。今相引假他。而成性分。非顛倒而何〔溫",
    "X13n0287_007:0720c09": "陵云〕邪業相引。使性情顛倒。乘呪託識。不由生理。妄隨呼召。即世間邪術呪咀。精魅厭物。因而有生者也)。",
    "X13n0287_007:0720c10": "(△〔吳興云〕呪咀亦呼召耳。由物類相感。若厭禱而生也)〔資中〕有一類生。因",
    "X13n0287_007:0720c11": "聲呼召。引發性成。如蝦蟇等。以聲附卵。然後長養。",
    "X13n0287_007:0720c12": "非聲則壞(〔法數云〕蝦蟇得聲。然後生長。孔雀聞雄鳴。即有娠生[(色-巴+((巨-匚)@一))*鳥]。此等物類。皆若厭禱而",
    "X13n0287_007:0720c13": "生)論因。或是樂為婬聲。習以生著。(〔疏云〕因即或由好著聲境。或是",
    "X13n0287_007:0720c14": "違誓。厭禱求生。心口為殃。報招其咎耳)從自性類。不假他成。名非無",
    "X13n0287_007:0720c15": "色相。藉聲誕質。故曰無色(〔補遺云〕言非無色者。必先假自質也。言無色者。",
    "X13n0287_007:0720c16": "假聲而生也)。(△〔定林云〕相引輪迴。非此有性。彼亦能引。故名為性。非無色無色羯南者。呪咀厭生。無色羯",
    "X13n0287_007:0720c17": "南。然亦能變現。非無色也)。(▽十一罔類)。",
    "X13n0287_007:0720c18": "由因世界。合妄輪迴。罔顛倒故。和合異成。八萬四千。",
    "X13n0287_007:0720c19": "回互亂想。如是故有。非有想相。成相羯南。流轉國土。",
    "X13n0287_007:0720c20": "彼蒲盧等。異質相成。其類充塞。",
    "X13n0287_007:0720c21": "【疏】交合虗罔。誣罔相成。取異為同。迴他作己。元非",
    "X13n0287_007:0720c22": "想相。後假想成。即蒲盧等。是此類也(〔融室云〕二物共迷其性。名",
    "X13n0287_007:0720c23": "曰合妄。負他有情之物。以成己子。誣罔于他。成罔顛倒。罔他則取異為同。回他作己。故曰異成回互亂想。",
    "X13n0287_007:0720c24": "不想己子。是非有想。負他為子。故曰成想〔冥樞云〕以世與界。二妄相因。無因成因。故名罔倒)〔資",
    "X13n0287_007:0721a01": "中〕誣罔取他。納為己有。名罔顛倒。蒲盧。蜾蠃也。",
    "X13n0287_007:0721a02": "取青虫為子。非己所生。(郭璞云。俗謂之蠮螉。取彼桑虫以為己子。法言曰。螟",
    "X13n0287_007:0721a03": "蛉之子。殪而逢蜾蠃。祝之曰。類我類我。久則肖之矣。速哉)推因。或是背親向義。",
    "X13n0287_007:0721a04": "棄本從他。謬繼別宗。妄襲餘族。因果之應。感此類",
    "X13n0287_007:0721a05": "生(〔吳興云〕以異質故。非有相相。以相成故。成想羯南)。(△〔定林云〕合妄輪迴。令彼類我。以妄化妄。故",
    "X13n0287_007:0721a06": "名為罔。非有想有想羯南者。知蒲盧等本自異類。非如卵胎。想中傳命。非有想也。其卒相成。非無想也)。(▽",
    "X13n0287_007:0721a07": "十二殺類)。",
    "X13n0287_007:0721a08": "由因世界。怨害輪迴。殺顛倒故。和合恠成。八萬四千。",
    "X13n0287_007:0721a09": "食父母想。如是故有。非無想相。無想羯南。流轉國土。",
    "X13n0287_007:0721a10": "如土梟等。附塊為兒。及破鏡鳥。以毒樹菓。抱為其子。",
    "X13n0287_007:0721a11": "子成父母皆遭其食。其類充塞。",
    "X13n0287_007:0721a12": "〔資中〕父母有愛。名非無想相。冤無有愛。故云無",
    "X13n0287_007:0721a13": "想。(長水疏同)亦可。梟鏡有情。非無想也。附塊抱樹而生",
    "X13n0287_007:0721a14": "其子。乃無想也【疏】冤對相讐。連環不止。託至親之",
    "X13n0287_007:0721a15": "父子。發至冤之殺害。豈不恠哉。初生託質。互有想",
    "X13n0287_007:0721a16": "愛。故云非無想相。後時成大。父母遭食。故云無想。",
    "X13n0287_007:0721a17": "土梟破鏡。附塊抱菓。子子孫孫相成相襲。業使之",
    "X13n0287_007:0721a18": "然。非自然耳。△〔資中疏〕問。既是怨對無感生緣。",
    "X13n0287_007:0721a19": "何得用附而生。怨中有愛。答。如畜猪羊。貪殺故養。",
    "X13n0287_007:0721a20": "豈非怨中亦有愛乎。長水答云。託質由乎愛養。殺",
    "X13n0287_007:0721a21": "害由乎先業。愛想無常。由業所起。始雖起愛。後變",
    "X13n0287_007:0721a22": "成憎。故遭其食。(△〔熏聞云〕史孝武記。祠黃帝用一梟破鏡。孟康曰。梟鳥名。食母。破鏡",
    "X13n0287_007:0721a23": "食父。黃帝欲絕其類。使百物祀皆用之。破鏡如貙而虎眼。述異記云。獍狀如虎豹而小。始生。還食其母)。(△",
    "X13n0287_007:0721a24": "〔桐洲云〕從上一一標云。由因。世界者。牒前說三世四方和合相涉。變化眾生。成十二類故)。([?(▽/○)]三結名類)。",
    "X13n0287_007:0721b01": "是名眾生。十二種類。",
    "X13n0287_007:0721b02": "(〔吳興云〕金剛般若。四生乃至非想。皆通三界。今十二類現文。唯無色羯南。似通上界。其十一種。悉是欲界",
    "X13n0287_007:0721b03": "之相耳。應知下文。廣談七趣。秪由此中說相未周。前後相承。方見經旨)。(△〔補遺云〕十二類生。先言世界虗",
    "X13n0287_007:0721b04": "妄等。以眾生業性多著境界感生。成於顛倒。如初感外虗妄動。則受飛沈動類等也。上文眾生顛倒。其文",
    "X13n0287_007:0721b05": "頗略。受生之相皆由外感。故詳列十二類生。別明世界顛倒。變化眾生之相。以成其文)。",
    "X13n0287_007:0721b06": "(有色相羯南。一本作有有色羯南)。",
    "X13n0287_007:0721b07": "(有想相羯南。一作有有想羯南。非非有色相成色羯南。一作非有色想有色羯南)。",
    "X13n0287_007:0721b08": "(非無色相。一作非無色想)。",
    "X13n0287_007:0721b09": "(非有想相成想羯南。一作非有想有想羯南)。",
    "X13n0287_007:0721b10": "(非無想相無想羯南。一作非無想無想羯南)。",
    "X13n0287_007:0721b11": "(已上一作。皆溫陵本)。",
    "X13n0287_007:0721b13": "大佛頂首楞嚴經疏解蒙鈔卷第七(之二)"
}