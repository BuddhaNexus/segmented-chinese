{
    "T15n0585_003:0018b02": "持心梵天所問經卷第三",
    "T15n0585_003:0018b04": "西晉月氏三藏竺法護譯",
    "T15n0585_003:0018b05": "論寂品第八",
    "T15n0585_003:0018b06": "爾時，持心梵天謂普行菩薩曰：「族姓子！仁者",
    "T15n0585_003:0018b07": "以何行為行？」答曰：「其所行者，一切有為悉無",
    "T15n0585_003:0018b08": "所有，而隨眾生所著行者。」又問：「一切眾生",
    "T15n0585_003:0018b09": "所有為著行者，何謂為眾生行？」答曰：「從諸",
    "T15n0585_003:0018b10": "如來之所行也。」又問：「計諸如來為何所行，而",
    "T15n0585_003:0018b11": "以為行？」答曰：「一切永空而以為行。」又問：「一切",
    "T15n0585_003:0018b12": "愚癡凡夫諸所行者，又諸如來之所行者亦",
    "T15n0585_003:0018b13": "如是乎？設如斯者，何謂如來之境界耶？」答曰：",
    "T15n0585_003:0018b14": "「仁欲使空有別異乎？」報曰：「不也。」答曰：「云何？",
    "T15n0585_003:0018b15": "世尊不云諸法空乎？」報曰：「如是。」答曰：「以是",
    "T15n0585_003:0018b16": "之故，一切諸法無有差別。又此所行，而無有",
    "T15n0585_003:0018b17": "相。梵天當知，如來不處諸法為若干也。」於",
    "T15n0585_003:0018b18": "是持心梵天問普首曰：「所謂行者，所行為何？」",
    "T15n0585_003:0018b19": "答曰：「行四梵行乃名為行。」又問梵天：「其四",
    "T15n0585_003:0018b20": "梵行而為行者不為遊空，所在造行常修四",
    "T15n0585_003:0018b21": "梵，具足諸行乃為遊空。假使，梵天！行在閑",
    "T15n0585_003:0018b22": "居若處曠野，而常具足於四梵行，此乃名曰",
    "T15n0585_003:0018b23": "行遊于空。設令復處講堂棚閣，紫金床",
    "T15n0585_003:0018b24": "座敷具重疊，而不遵修於四梵行，此則不曰",
    "T15n0585_003:0018b25": "遊于空也，用不曉了行之所致。」又問：「以何",
    "T15n0585_003:0018b26": "等行為慧見行？」答曰：「假使行者空不見身也。」",
    "T15n0585_003:0018b27": "又問：「其不見我，為覩慧乎？」答曰：「如是，梵天！",
    "T15n0585_003:0018b28": "其不見我則覩慧矣。猶如，梵天！有聰明王，若",
    "T15n0585_003:0018b29": "聖達帝其臣吏者則有智慧，而為帝王之所",
    "T15n0585_003:0018c01": "敬重。如是，如是，其不見我乃覩淨慧。」又問：",
    "T15n0585_003:0018c02": "「誰不見我？」答曰：「無吾我法，斯等之疇則為",
    "T15n0585_003:0018c03": "具足所有身也，如是一類名曰見我。」又問：「如",
    "T15n0585_003:0018c04": "今所說吾觀其誼，不見我者則為見佛。所以",
    "T15n0585_003:0018c05": "者何？吾我自然佛亦自然。溥首！如來所見",
    "T15n0585_003:0018c06": "何等？」答曰：「離吾我見。所以者何？其不見我",
    "T15n0585_003:0018c07": "則為見法，其見法者即為見佛。」又問溥首：「無",
    "T15n0585_003:0018c08": "我因緣若成就者，則致平等？」答曰：「梵天！假使",
    "T15n0585_003:0018c09": "成就諸有形事，寧可謂之致平等乎？」又問：",
    "T15n0585_003:0018c10": "「云何？溥首！為何所獲得致平等而成就耶？」答",
    "T15n0585_003:0018c11": "曰：「無所蠲除亦不造證，其奉此者獲致平",
    "T15n0585_003:0018c12": "等。」又問：「其慧眼何所覩乎？」答曰：「梵天！其",
    "T15n0585_003:0018c13": "慧眼者不有所見，其慧眼者不見有為及與",
    "T15n0585_003:0018c14": "無為。所以者何？想念有為，其無想念則為",
    "T15n0585_003:0018c15": "慧眼。光曜達者則已超度所有眼跡，以是",
    "T15n0585_003:0018c16": "之故，為無所見。」又問溥首：「因緣吾我成就平",
    "T15n0585_003:0018c17": "等，比丘由是不獲果耶？」答曰：「梵天！寧可使",
    "T15n0585_003:0018c18": "令無平等者得果證乎？不為等療正使遵修",
    "T15n0585_003:0018c19": "不得果證，離於想念乃覩獲矣。設處憍慢非",
    "T15n0585_003:0018c20": "平等療，若有憍慢、若不憍慢，不得約時。」又問：",
    "T15n0585_003:0018c21": "「溥首！以何等法而為約時而云約時？」答曰：「其",
    "T15n0585_003:0018c22": "法不生，亦不今生亦無當生，是則諸法之約",
    "T15n0585_003:0018c23": "時也，吾說約時則謂此矣。」又問溥首：「如是",
    "T15n0585_003:0018c24": "生者為何約時？」答曰：「如是約時，其不生者是",
    "T15n0585_003:0018c25": "謂為生，超度一切諸行所見，斯則名曰為",
    "T15n0585_003:0018c26": "平等也。」又問：「其平等者為何謂耶？」答曰：「平",
    "T15n0585_003:0018c27": "等吾我及與滅度而不為二，是則名曰為平",
    "T15n0585_003:0018c28": "等也；其平等者無所猗據，是謂平等；所演",
    "T15n0585_003:0018c29": "平均，是謂平等；無利與不利、誼與不誼，",
    "T15n0585_003:0019a01": "是謂平等；蠲除一切所可思念，是謂平等。」於",
    "T15n0585_003:0019a02": "時世尊讚溥首曰：「善哉！善哉！快說斯言，實",
    "T15n0585_003:0019a03": "如所云。」說是語時，七千比丘漏盡意解，二",
    "T15n0585_003:0019a04": "萬二千天子遠塵離垢得法眼淨，一萬比丘",
    "T15n0585_003:0019a05": "離於愛欲，二百天人發無上正真道意，五百",
    "T15n0585_003:0019a06": "菩薩得不起法忍。",
    "T15n0585_003:0019a07": "於是，持心梵天白世尊曰：「溥首童真為作佛",
    "T15n0585_003:0019a08": "事？」溥首尋時答梵天曰：「佛無興出，何所為",
    "T15n0585_003:0019a09": "法？若不作法，有所處乎？」又問溥首：「世尊不",
    "T15n0585_003:0019a10": "為化無量人至滅度耶？仁者不為不可稱計",
    "T15n0585_003:0019a11": "眾生之類造利誼乎？」答曰：「梵天！無有人類",
    "T15n0585_003:0019a12": "反欲令有乎？」報曰：「不也！」答曰：「梵天！卿反",
    "T15n0585_003:0019a13": "欲令人物之品成就人乎？」報曰：「不也！」答曰：「梵",
    "T15n0585_003:0019a14": "天！卿復欲令如來無礙，若無所有令興發乎？」",
    "T15n0585_003:0019a15": "報曰：「不也！」答曰：「何所人類？如來所濟令得",
    "T15n0585_003:0019a16": "滅度？」報曰：「溥首！其法不生，向者所說如茲",
    "T15n0585_003:0019a17": "計之，無有生死亦無滅度，亦無所獲。」答曰：「如",
    "T15n0585_003:0019a18": "是，梵天！如來、至真不得生死亦不滅度。又復，",
    "T15n0585_003:0019a19": "梵天！世尊所化解脫聲聞，計於彼等亦無生",
    "T15n0585_003:0019a20": "死亦無滅度，則為滅度。所謂，梵天！為滅度",
    "T15n0585_003:0019a21": "者方俗言耳，假託名號。所謂生死，亦習俗",
    "T15n0585_003:0019a22": "言而無終始周旋者也，亦無滅度。」報曰：「溥",
    "T15n0585_003:0019a23": "首！誰當肯信此言者乎？」答曰：「其於諸法無",
    "T15n0585_003:0019a24": "所著者也。」又問溥首：「其有所猗，為何著乎？」",
    "T15n0585_003:0019a25": "答曰：「梵天！其有所猗為著虛妄。假使，梵天！彼",
    "T15n0585_003:0019a26": "誠諦者，則無其慢於此，亦不有所樂也，何況",
    "T15n0585_003:0019a27": "當復猗著空乎？是故見誠諦者則無所著，已",
    "T15n0585_003:0019a28": "無所著則無生死，已無生死不離生死，已不",
    "T15n0585_003:0019a29": "離生死斯乃名曰為滅度矣。」又問溥首：「其",
    "T15n0585_003:0019b01": "滅度者，為何志求於滅度乎？」答曰：「梵天！其",
    "T15n0585_003:0019b02": "滅度者名轉相因，為諸識行其慧之行，諸行",
    "T15n0585_003:0019b03": "澹泊不有所由則無所處，其無所處斯乃",
    "T15n0585_003:0019b04": "名曰為滅度矣；無處行者則曰永滅，斯",
    "T15n0585_003:0019b05": "為道約時也，無有生者，是乃名曰為四諦",
    "T15n0585_003:0019b06": "也。」於是，普行菩薩問溥首曰：「今所說者，",
    "T15n0585_003:0019b07": "悉誠諦言也。」答曰：「族姓子！一切所言皆為",
    "T15n0585_003:0019b08": "誠諦。」又問溥首：「其所言者虛妄響像，亦",
    "T15n0585_003:0019b09": "誠諦乎？」答曰：「實為誠諦。所以者何？其所",
    "T15n0585_003:0019b10": "言者，皆無處所而無所立，已得自在名",
    "T15n0585_003:0019b11": "曰誠諦，斯一切言悉為誠諦。其諸天人如",
    "T15n0585_003:0019b12": "來至真亦說言教，計斯諸言亦無若干亦無",
    "T15n0585_003:0019b13": "有異。所以者何？一切所說皆如來辭，一切",
    "T15n0585_003:0019b14": "如來亦無所行亦無進退，其有言辭若復演",
    "T15n0585_003:0019b15": "教，皆亦如是言教為教。以是之故，一切所",
    "T15n0585_003:0019b16": "言平等文字，以等文字則能一等於文字",
    "T15n0585_003:0019b17": "矣，已能等一切文字者，則得自在便能平",
    "T15n0585_003:0019b18": "等，一切言辭普行平等。」又問溥首：「如來、至",
    "T15n0585_003:0019b19": "真豈不分別，賢聖言辭、無賢聖辭？」答曰：「仁",
    "T15n0585_003:0019b20": "者欲令諸賢聖眾為文字教乎？復又欲令",
    "T15n0585_003:0019b21": "無有文字賢聖教乎？」報曰：「如是。」溥首答曰：",
    "T15n0585_003:0019b22": "「其賢聖文字，無賢聖文字，有想念乎？」報曰：",
    "T15n0585_003:0019b23": "「不也！」答曰：「是故文字無有想念，假使棄捨",
    "T15n0585_003:0019b24": "一切想念，斯曰賢聖無有言辭，其賢聖者",
    "T15n0585_003:0019b25": "不以文字有所說也。無有人想亦無法想，猶",
    "T15n0585_003:0019b26": "如伎樂及與大鼓節奏之鼓，因緣有聲亦",
    "T15n0585_003:0019b27": "無想念，賢聖亦然，現有所說而有言辭亦",
    "T15n0585_003:0019b28": "無所著。」又問溥首：「如來言曰：『設聚會者當",
    "T15n0585_003:0019b29": "興二事，若講論法，若如賢聖而嘿寂然。』於",
    "T15n0585_003:0019c01": "彼溥首，何謂論法？何謂聖寂？」答曰：「設不諍",
    "T15n0585_003:0019c02": "於佛，不反經法，不亂聖眾，斯乃名曰為講",
    "T15n0585_003:0019c03": "法矣；若思法者，其志佛者離於色欲，所謂",
    "T15n0585_003:0019c04": "法者無為無形，所謂聖眾賢聖寂然也。「復次，",
    "T15n0585_003:0019c05": "族姓子！其四意止遵修精勤，分別解者斯為",
    "T15n0585_003:0019c06": "論法；心無所念於一切法，斯則名曰賢聖",
    "T15n0585_003:0019c07": "寂然。「族姓子！其有精勤分別解說於四意斷，",
    "T15n0585_003:0019c08": "斯謂論法；所論於法於平等者，不為平等亦",
    "T15n0585_003:0019c09": "不造取，則名聖寂。若有遵修講四神足，斯",
    "T15n0585_003:0019c10": "為論法；設復無身無言無心，則名聖寂。遵",
    "T15n0585_003:0019c11": "修解說五根五力，則為論法；又若無聲不信",
    "T15n0585_003:0019c12": "於法，則無賢聖擇取諸法，專精一意而自建",
    "T15n0585_003:0019c13": "立，等成本解脫，於諸法而悉信之，一切所",
    "T15n0585_003:0019c14": "說而悉決了行于智慧，是則名曰賢聖解脫。",
    "T15n0585_003:0019c15": "遵賢聖脫於七覺意，則謂論法；等察於色",
    "T15n0585_003:0019c16": "欲不舉不下，得此行者則名聖寂。遵修精勤",
    "T15n0585_003:0019c17": "解八聖道，是則名曰為論法矣；已見種姓",
    "T15n0585_003:0019c18": "之所生處，譬如浮筏，不著於法，不著非法，",
    "T15n0585_003:0019c19": "則名聖寂。「族姓子知，其有解了三十七品法",
    "T15n0585_003:0019c20": "之所歸，斯則名曰為講論法；假使於此以法",
    "T15n0585_003:0019c21": "證身則不離身，覩於法者則不離法，其有見",
    "T15n0585_003:0019c22": "者而無本見，若不見二則不覩二，如其所見，",
    "T15n0585_003:0019c23": "現在智慧之所見者，則不有見，其不見者乃",
    "T15n0585_003:0019c24": "名聖寂。「又，族姓子！其分別說不我同像、不",
    "T15n0585_003:0019c25": "他同像、不法同像，斯則論法；設不得法離",
    "T15n0585_003:0019c26": "於一切文字之教音聲言說，棄除憍慢興發",
    "T15n0585_003:0020a01": "澹泊，其心寂然究竟於行，斯則名曰賢聖寂",
    "T15n0585_003:0020a02": "然。「又，族姓子！若他眾生及餘異人，各各覩",
    "T15n0585_003:0020a03": "見斯諸人根為分別說；假使定意若心亂者，",
    "T15n0585_003:0020a04": "斯諸賢聖為寂然也，有所建立而無憒亂。」",
    "T15n0585_003:0020a05": "於是，普行菩薩問溥首曰：「如今仁者有所論",
    "T15n0585_003:0020a06": "說，吾觀誼歸一切聲聞及與緣覺，無有法",
    "T15n0585_003:0020a07": "說無賢聖寂。所以者何？不能曉了眾生根本",
    "T15n0585_003:0020a08": "不究平等。又復，溥首！誰當說彼有平等意？誰",
    "T15n0585_003:0020a09": "為順法住賢聖寂耶？當謂如來為平等也，諸",
    "T15n0585_003:0020a10": "佛世尊乃能曉了眾生根本而常專定。」於時，",
    "T15n0585_003:0020a11": "世尊告溥首曰：「實如普行族姓子之所說也，",
    "T15n0585_003:0020a12": "諸佛世尊乃能了耳。」於是，賢者須菩提白世",
    "T15n0585_003:0020a13": "尊曰：「我親面從世尊啟受，告諸比丘，若聚",
    "T15n0585_003:0020a14": "會坐當興二事：一講論經典；二遵賢聖寂。設",
    "T15n0585_003:0020a15": "聲聞眾不奉行者，何因如來為諸聲聞說斯",
    "T15n0585_003:0020a16": "法言：當分別說講論經典，若不爾者賢聖寂",
    "T15n0585_003:0020a17": "然。」世尊告曰：「於須菩提意云何？諸聲聞眾",
    "T15n0585_003:0020a18": "以無所問，能有講論、賢聖寂然而為行乎？」答",
    "T15n0585_003:0020a19": "曰：「不也！天中之天！」「故須菩提！當造斯觀，一",
    "T15n0585_003:0020a20": "切聲聞及與緣覺，無有法說、賢聖寂然。」於是",
    "T15n0585_003:0020a21": "溥首謂賢者須菩提：「耆舊！豈知如來所見眾",
    "T15n0585_003:0020a22": "生根本？於此所造八萬四千行分別說者，寧",
    "T15n0585_003:0020a23": "諷誦乎？耆年於彼以何智慧而觀解脫？」答",
    "T15n0585_003:0020a24": "曰：「不及。」報曰：「卿便定意有三昧，名觀眾生",
    "T15n0585_003:0020a25": "心，住此定者便能觀察見眾生心，己心，他心",
    "T15n0585_003:0020a26": "而不罣閡。」答曰：「不及。」溥首又曰：「唯須菩提！",
    "T15n0585_003:0020a27": "如來有言八萬四千行，因其所行而分別說，",
    "T15n0585_003:0020a28": "了於醫藥三昧正受而不動搖，普知一切眾",
    "T15n0585_003:0020a29": "生之心，是故須菩提！當造斯觀，此非聲聞緣",
    "T15n0585_003:0020b01": "覺地之所能及。「唯須菩提！有婬行人緣以",
    "T15n0585_003:0020b02": "空事而得解脫，如來悉知，若不因空；或復",
    "T15n0585_003:0020b03": "有人而懷怒行覩見瑕疵，因其瞋恚而得解",
    "T15n0585_003:0020b04": "脫，不以慈心，如來悉知；或復有人而懷癡",
    "T15n0585_003:0020b05": "行，因以講說而得解脫，不以說法，如來悉",
    "T15n0585_003:0020b06": "知；或復有人懷等分行不緣空行，亦不以觀",
    "T15n0585_003:0020b07": "而得解脫，不以慈心，亦不瞋恨而得度世，不",
    "T15n0585_003:0020b08": "以勸讚不以說法而得解脫。「又復，如來因隨",
    "T15n0585_003:0020b09": "說法應其行根，緣厥形類而得解脫，如來悉",
    "T15n0585_003:0020b10": "知。是故須菩提！當造斯觀，如來禪定講說尊",
    "T15n0585_003:0020b11": "法，名賢聖寂。」於時，須菩提謂溥首曰：「緣覺",
    "T15n0585_003:0020b12": "以是不任講法、無賢聖寂，唯有菩薩具足斯",
    "T15n0585_003:0020b13": "法，乃能講說及賢聖寂。」答曰：「如來明其所知",
    "T15n0585_003:0020b14": "靡不通達。」世尊告須菩提：「有三昧名入一切",
    "T15n0585_003:0020b15": "音整其亂心，菩薩以此三昧正受定行，普",
    "T15n0585_003:0020b16": "具眾德等備諸行。」於是，溥首菩薩問普行菩",
    "T15n0585_003:0020b17": "薩曰：「族姓子！說八萬四千行、八萬四千諸品",
    "T15n0585_003:0020b18": "藏者，是則名曰講說經法；曉一切想至滅寂",
    "T15n0585_003:0020b19": "定，此乃名曰賢聖寂然。又，族姓子！佛以一",
    "T15n0585_003:0020b20": "劫復過一劫，分別決此所說法義，斯乃名曰",
    "T15n0585_003:0020b21": "賢聖寂然。」彼時世尊告普行曰：「族姓子！乃",
    "T15n0585_003:0020b22": "去往昔過無數劫，不可計會無有限量不可",
    "T15n0585_003:0020b23": "思議，爾時有佛，名曰普光如來、至真，興出",
    "T15n0585_003:0020b24": "于世，劫曰名聞，世界名愛見。普光如來愛",
    "T15n0585_003:0020b25": "見世界，豐熟安隱米穀平賤，無患快樂天人",
    "T15n0585_003:0020b26": "繁熾。其佛世界以一切寶合成為地，以眾香",
    "T15n0585_003:0020b27": "樹而熏香，柔軟細好譬如妙衣，等以眾寶",
    "T15n0585_003:0020b28": "蓮華莊嚴。「愛見世界有四百億四域天下，",
    "T15n0585_003:0020b29": "一一四域三百三十六萬里，一一城郭縱廣",
    "T15n0585_003:0020c01": "四十萬里，皆以珍寶自然莊嚴。一一大城",
    "T15n0585_003:0020c02": "有二十郡而為部黨及諸縣邑，一一大城所",
    "T15n0585_003:0020c03": "有國主，典領無量百千居民。又彼人民敢",
    "T15n0585_003:0020c04": "目所覩，但見好憙可意所敬，一切眾民悉",
    "T15n0585_003:0020c05": "得念佛三昧之定，以故彼佛世界名愛見。設",
    "T15n0585_003:0020c06": "諸菩薩詣異佛國土，則不以樂於他世界。若",
    "T15n0585_003:0020c07": "普光如來說三乘教，為諸聲聞講說經法，廣",
    "T15n0585_003:0020c08": "復加意而解釋誼，則興二行宣暢說法聖",
    "T15n0585_003:0020c09": "澹泊行。「東方世界有二菩薩，止在醫王如來",
    "T15n0585_003:0020c10": "佛土，一名欲盡，二名持意，詣普光如來所，",
    "T15n0585_003:0020c11": "稽首于地，右繞三匝，叉手而住。彼佛世界",
    "T15n0585_003:0020c12": "名清淨普說三昧，以一事故界名清淨。假使",
    "T15n0585_003:0020c13": "菩薩逮得斯定，則捨一切眾想塵勞，便得佛",
    "T15n0585_003:0020c14": "法光明，以故世界名曰清淨。過去諸法皆",
    "T15n0585_003:0020c15": "悉清淨，當來諸法亦悉清淨，現在諸法亦皆",
    "T15n0585_003:0020c16": "清淨，此名二清淨。「所以名清淨者，謂真清",
    "T15n0585_003:0020c17": "淨，真清淨者亦無所生亦無清淨。其清淨者",
    "T15n0585_003:0020c18": "本源清淨，故名本清淨，其本清淨則一切",
    "T15n0585_003:0020c19": "法。何所法者而本清淨？空則本淨，便皆遠",
    "T15n0585_003:0020c20": "離。一切諸法悉為虛妄，無想本淨。又一切",
    "T15n0585_003:0020c21": "法則以蠲除諸所思想，邪念之事悉為消滅，",
    "T15n0585_003:0020c22": "其無願者則為本淨。一切諸法為不應行，為",
    "T15n0585_003:0020c23": "無所願堪任究竟，以離自然能為本淨，斯則",
    "T15n0585_003:0020c24": "名曰本淨明顯本淨光耀。「如生死淨，泥洹本",
    "T15n0585_003:0020c25": "淨亦復如是；如泥洹淨，一切諸法本淨亦然；",
    "T15n0585_003:0020c26": "斯則名曰為本淨也。心之顯明猶，族姓子！虛",
    "T15n0585_003:0020c27": "空無處無所志願，設姓能一療治塵勞，心之",
    "T15n0585_003:0020c28": "本淨無有處所無所志求，則能蠲去塵勞之",
    "T15n0585_003:0020c29": "欲。「斯族姓子，心本清淨心為顯明，猶如虛",
    "T15n0585_003:0021a01": "空雲霧烟塵不害虛空，亦無所壞亦無所",
    "T15n0585_003:0021a02": "照，虛空本淨無能污者亦無塵勞，是究竟",
    "T15n0585_003:0021a03": "說永無所污故曰虛空。假使思惟順如應者，",
    "T15n0585_003:0021a04": "凡夫愚戇言發塵勞，心之本淨無能污處以",
    "T15n0585_003:0021a05": "無能污，是故名曰本末清淨，設不染污故曰",
    "T15n0585_003:0021a06": "本淨，是故解脫為解脫也。「斯族姓子！清淨",
    "T15n0585_003:0021a07": "世界而普等入。彼時世尊為諸菩薩，而分別",
    "T15n0585_003:0021a08": "說聞斯三昧，心則趣法光明之耀。「於時盡意",
    "T15n0585_003:0021a09": "菩薩白普光如來：『我身曾聞，天中之天！又",
    "T15n0585_003:0021a10": "斯普入，當何方便而修行乎？』普光佛告盡意菩",
    "T15n0585_003:0021a11": "薩：『諸賢至此為族姓子！當行二行。何謂為",
    "T15n0585_003:0021a12": "二？分別說法、賢聖寂然澹泊之行。』「又，族姓子！",
    "T15n0585_003:0021a13": "彼之菩薩因從世尊聞，稽首佛足，右繞三匝，",
    "T15n0585_003:0021a14": "即時而退，尋便至於別異遊觀，於化棚閣",
    "T15n0585_003:0021a15": "因而遵行。「時有梵天名曰善光，與七萬二千",
    "T15n0585_003:0021a16": "諸天梵俱，往詣菩薩稽首足下，適見此已，即",
    "T15n0585_003:0021a17": "問菩薩：『時族姓子輒有所說，普光如來而聚",
    "T15n0585_003:0021a18": "會耶，諸比丘坐亦說經言，當行二事，分別說",
    "T15n0585_003:0021a19": "法、賢聖寂然而無所念。彼，族姓子！何謂說法、",
    "T15n0585_003:0021a20": "賢聖寂然？』",
    "T15n0585_003:0021a21": "「彼時菩薩謂善光梵天：『梵天且聽！粗答所問。",
    "T15n0585_003:0021a22": "如來目觀分別說耳度於無極。是，族姓子！",
    "T15n0585_003:0021a23": "于彼菩薩眾以此二句，而為眾會廣說其",
    "T15n0585_003:0021a24": "義。』時七萬二千梵天，咸發無上正真道意，",
    "T15n0585_003:0021a25": "得不起法忍，善光菩薩得普明三昧。「是，族姓",
    "T15n0585_003:0021a26": "子！諸菩薩不可制止，無閡辯才興發難問，",
    "T15n0585_003:0021a27": "誰講說法、賢聖寂然而開演說，於七萬六",
    "T15n0585_003:0021a28": "千歲宣布二句而發遣之，不得一句之邊",
    "T15n0585_003:0021a29": "崖，況復二句？「於時，如來住在虛空而發斯",
    "T15n0585_003:0021b01": "言：『止！族姓子！勿得言說，興於諍訟。聞其譬",
    "T15n0585_003:0021b02": "喻諸所言說，如呼聲響所因得脫，便而順",
    "T15n0585_003:0021b03": "從因響便入，其辯才者有所分別，無盡之",
    "T15n0585_003:0021b04": "行不可究竟。吾發意頃於一劫中，若復過劫，",
    "T15n0585_003:0021b05": "若是問誼歎彼賢辯，不可究竟不得邊",
    "T15n0585_003:0021b06": "崖。卿賢者等不能窮盡辯才之慧，又而",
    "T15n0585_003:0021b07": "復次寂靜。』」佛言：「寂然澹泊無有文字誼宜",
    "T15n0585_003:0021b08": "之事，又不以利養如供養利，是為誼宜；又",
    "T15n0585_003:0021b09": "所救濟心念識之。從如來聞有所解說，則時",
    "T15n0585_003:0021b10": "默然。故族姓子！菩薩一念之頃能歎訟說，",
    "T15n0585_003:0021b11": "百千劫數所演辯才，行此然後當造斯念。而",
    "T15n0585_003:0021b12": "有菩薩，名曰巍巍救護盡意，在於人間而說",
    "T15n0585_003:0021b13": "此語，普行梵天及二菩薩所入之地。省察往",
    "T15n0585_003:0021b14": "昔豈異人乎？勿造斯觀。所以者何？爾時，盡",
    "T15n0585_003:0021b15": "意菩薩者，今溥首是；持意菩薩，今普行是；善",
    "T15n0585_003:0021b16": "光梵天，今持心梵天是也。」",
    "T15n0585_003:0021b17": "力行品第九",
    "T15n0585_003:0021b18": "於是，普行菩薩白佛大聖曰：「至未曾有，天中",
    "T15n0585_003:0021b19": "之天！諸如來世尊道德高妙，乃能如是獲",
    "T15n0585_003:0021b20": "大利義，因從精進而常勤力，其懈怠者雖",
    "T15n0585_003:0021b21": "百千佛奈之何耶！唯然，世尊！其為道者當",
    "T15n0585_003:0021b22": "專精勤。」溥首童真問普行曰：「仁族姓子！豈",
    "T15n0585_003:0021b23": "能別知何所遵修，名於菩薩為精勤乎？」答曰：",
    "T15n0585_003:0021b24": "「假使菩薩遵修行者而有時節，無所思念不",
    "T15n0585_003:0021b25": "捨精勤。」又問：「何謂精勤而有時節亦無所念？」",
    "T15n0585_003:0021b26": "答曰：「假使行者不想諸法，則而時節為無所",
    "T15n0585_003:0021b27": "念。」又問：「何謂如時而無所念？」答曰：「設於諸",
    "T15n0585_003:0021b28": "法悉能奉行，覩見平等則為時節亦無所念。」",
    "T15n0585_003:0021b29": "又問：「豈可能令見等行乎？」答曰：「不也。設見",
    "T15n0585_003:0021c01": "平等者，則便墮於六十二見，不為平等。」持",
    "T15n0585_003:0021c02": "心梵天問溥首曰：「其平等者，不見諸法乃名",
    "T15n0585_003:0021c03": "平等？」溥首答曰：「何故梵天而不見乎？」報曰：「除",
    "T15n0585_003:0021c04": "於二事故不有見，無所見者乃為等見。」又問：",
    "T15n0585_003:0021c05": "「豈在梵宮為等見乎？」報曰：「何等為見？」答曰：",
    "T15n0585_003:0021c06": "「其所見者如色無本不造差別，如有所見也，",
    "T15n0585_003:0021c07": "痛痒行識而無有本等不差別。設使溥首覩",
    "T15n0585_003:0021c08": "於五陰而無本者，則為示現於世間矣，為平",
    "T15n0585_003:0021c09": "等見也。」又問：「在於梵宮行何所行？」答曰：「盡",
    "T15n0585_003:0021c10": "於諸相則為是行，是為溥首世俗所行。」又問：",
    "T15n0585_003:0021c11": "「設使諸相滅世心相者，云何盡於心相行",
    "T15n0585_003:0021c12": "乎？」答曰：「溥首！世間之相不為盡也。」又問：「何",
    "T15n0585_003:0021c13": "謂分別為諸相行，為世間行？」答曰：「其都盡",
    "T15n0585_003:0021c14": "者則無所盡，其有盡者而不可盡。」又問：「梵天！",
    "T15n0585_003:0021c15": "如來、至真豈不有云，其盡法者謂有為事？」答",
    "T15n0585_003:0021c16": "曰：「其盡法者未曾復盡，如來說曰：『其盡法",
    "T15n0585_003:0021c17": "者謂有為事。』」又問：「梵天！何謂名曰為有為事？」",
    "T15n0585_003:0021c18": "答曰：「其盡法者名曰有為。」又問：「梵天！有為",
    "T15n0585_003:0021c19": "之事為何所立？」答曰：「住於無為自然之處",
    "T15n0585_003:0021c20": "則為有為。」又問：「有為無為，斯諸法者有何",
    "T15n0585_003:0021c21": "差別？」答曰：「有為無為諸法之者，以方俗事",
    "T15n0585_003:0021c22": "言有差別，方俗說斯是為有為此為無為，其",
    "T15n0585_003:0021c23": "有為法及無為法則無殊別，法無有異。」又問：",
    "T15n0585_003:0021c24": "「梵天！所言法者為何謂耶？」答曰：「所云法者",
    "T15n0585_003:0021c25": "無有差別，是謂為法。」又問：「何謂為言？」答曰：",
    "T15n0585_003:0021c26": "「有所囑累有所講說，是謂言說。所以者何？",
    "T15n0585_003:0021c27": "一切言說平等相像，如來分別為平等也，有",
    "T15n0585_003:0021c28": "所說者不為差別，是故名曰為言說也。又復，",
    "T15n0585_003:0021c29": "溥首！一切所言為無所言，斯則名曰無所逮",
    "T15n0585_003:0022a01": "得，為佛所言平等覺者，不有所獲無所言",
    "T15n0585_003:0022a02": "行。」又問：「何謂平等覺佛所念行？」答曰：「不行",
    "T15n0585_003:0022a03": "於色、不行諸相、不行於法。」又問：「難獲之相而",
    "T15n0585_003:0022a04": "有說法，為念行乎？」答曰：「不也！其有相者法",
    "T15n0585_003:0022a05": "則無本，無有真實而不差別，此為如來之所",
    "T15n0585_003:0022a06": "念行，其所行者為無所行，亦無有本亦無",
    "T15n0585_003:0022a07": "所說亦無所失。」又問：「梵天！云何如來成平等",
    "T15n0585_003:0022a08": "覺？」答曰：「溥首！如來曉了一切諸法悉為本",
    "T15n0585_003:0022a09": "淨，自然無本，逮平等覺，以故因號平等正覺。」",
    "T15n0585_003:0022a10": "志大乘品第十",
    "T15n0585_003:0022a11": "於是，普行菩薩白世尊曰：「何謂大聖名於菩",
    "T15n0585_003:0022a12": "薩志于大乘，當何以觀？」世尊以頌答普行曰：",
    "T15n0585_003:0022a13": "「若志求佛道，　　未曾慕於色，",
    "T15n0585_003:0022a14": "　如色道亦然，　　斯為意慕道；",
    "T15n0585_003:0022a15": "　色與道無異，　　行者亦如茲，",
    "T15n0585_003:0022a16": "　所願無所壞，　　則道第一慧。",
    "T15n0585_003:0022a17": "　無壞義道義，　　道者無利義，",
    "T15n0585_003:0022a18": "　其修第一義，　　乃為志求道；",
    "T15n0585_003:0022a19": "　於陰求佛道，　　眾種及諸入，",
    "T15n0585_003:0022a20": "　曉是為等覺，　　與道無差別。",
    "T15n0585_003:0022a21": "　如使不受法，　　無上下中間，",
    "T15n0585_003:0022a22": "　亦無所棄捐，　　乃為志求道；",
    "T15n0585_003:0022a23": "　若法若非法，　　不想此二事，",
    "T15n0585_003:0022a24": "　以不獲兩緣，　　乃為志求道；",
    "T15n0585_003:0022a25": "　有為則二事，　　無為則無二，",
    "T15n0585_003:0022a26": "　棄捐分別事，　　乃為修道行。",
    "T15n0585_003:0022a27": "　而超度凡夫，　　住立於寂然，",
    "T15n0585_003:0022a28": "　不得賢聖果，　　世眾祐無著。",
    "T15n0585_003:0022a29": "　觀於世間法，　　處俗如蓮華，",
    "T15n0585_003:0022b01": "　遵修尊妙行，　　乃為志求道；",
    "T15n0585_003:0022b02": "　於世所在遊，　　于彼而造行，",
    "T15n0585_003:0022b03": "　俗人所縛著，　　明哲則解脫。",
    "T15n0585_003:0022b04": "　不畏於生死，　　菩薩志性強，",
    "T15n0585_003:0022b05": "　無怯而堅固，　　修行於佛道。",
    "T15n0585_003:0022b06": "　設使曉了者，　　分別於法性，",
    "T15n0585_003:0022b07": "　於法與非法，　　一切無所想。",
    "T15n0585_003:0022b08": "　不釋離諸法，　　專修于佛道，",
    "T15n0585_003:0022b09": "　未曾有墮落，　　彼道無有想。",
    "T15n0585_003:0022b10": "　諸法無有相，　　譬之如虛空，",
    "T15n0585_003:0022b11": "　無相不無相，　　明者不念斯。",
    "T15n0585_003:0022b12": "　於行勇方便，　　善權度無極，",
    "T15n0585_003:0022b13": "　則令他眾生，　　具足所志樂。",
    "T15n0585_003:0022b14": "　常總持正法，　　住立於平等，",
    "T15n0585_003:0022b15": "　是則為正法，　　在典無眾念。",
    "T15n0585_003:0022b16": "　諸佛雖興出，　　則為無所起，",
    "T15n0585_003:0022b17": "　常住於正法，　　斯能奉經典。",
    "T15n0585_003:0022b18": "　一切法現在，　　如法及非法，",
    "T15n0585_003:0022b19": "　所說亦如斯，　　則住於無本。",
    "T15n0585_003:0022b20": "　遵修微妙道，　　而不了魔事，",
    "T15n0585_003:0022b21": "　於諸法亦然，　　則不受道教。",
    "T15n0585_003:0022b22": "　志願於佛道，　　而以建行慢，",
    "T15n0585_003:0022b23": "　則無有慧教，　　所說無所獲。",
    "T15n0585_003:0022b24": "　諸佛慧無量，　　於法不著法，",
    "T15n0585_003:0022b25": "　于彼無所猗，　　斯道度彼岸。",
    "T15n0585_003:0022b26": "　布施志於道，　　心樂于施捨，",
    "T15n0585_003:0022b27": "　降伏一切有，　　不著於佛道。",
    "T15n0585_003:0022b28": "　法不可得勝，　　亦不可奉受，",
    "T15n0585_003:0022b29": "　諸法亦如是，　　不得心形像，",
    "T15n0585_003:0022c01": "　致究竟解脫，　　曉了一切法。",
    "T15n0585_003:0022c02": "　彼修愍哀句，　　則為無諸見，",
    "T15n0585_003:0022c03": "　彼等計吾我，　　則無有二事。",
    "T15n0585_003:0022c04": "　不處於貢高，　　不慕諸所有，",
    "T15n0585_003:0022c05": "　一切行布施，　　勸助於佛道。",
    "T15n0585_003:0022c06": "　布施及道德，　　不處計有二，",
    "T15n0585_003:0022c07": "　禁戒無所行，　　常立於正道，",
    "T15n0585_003:0022c08": "　亦無有想念，　　言吾立禁戒，",
    "T15n0585_003:0022c09": "　無為無所生，　　聖達了禁戒，",
    "T15n0585_003:0022c10": "　以故戒清淨，　　解結如虛空。",
    "T15n0585_003:0022c11": "　身如鏡中像，　　言如呼聲響，",
    "T15n0585_003:0022c12": "　了心若如幻，　　不以戒念慢，",
    "T15n0585_003:0022c13": "　斯則遵師教，　　彼樂於寂然，",
    "T15n0585_003:0022c14": "　滅除一切惡，　　澹泊度無極。",
    "T15n0585_003:0022c15": "　所謂禁戒者，　　則無有二事，",
    "T15n0585_003:0022c16": "　悉分別法性，　　此戒則無漏。",
    "T15n0585_003:0022c17": "　忍辱度無極，　　堪任一切患，",
    "T15n0585_003:0022c18": "　眾生亦復然，　　平等立眾想。",
    "T15n0585_003:0022c19": "　不猗於虛空，　　諸法無所住，",
    "T15n0585_003:0022c20": "　彼無有罵詈，　　則亦無所有，",
    "T15n0585_003:0022c21": "　設節節解身，　　心不懷怒恨，",
    "T15n0585_003:0022c22": "　其心無所住，　　亦不處內外，",
    "T15n0585_003:0022c23": "　自觀立四眾，　　如能忍怨讐，",
    "T15n0585_003:0022c24": "　終不為惡行，　　忍辱猶若地，",
    "T15n0585_003:0022c25": "　現在還致此，　　乃名曰忍辱。",
    "T15n0585_003:0022c26": "　斯一切眾生，　　不能令瞋恚，",
    "T15n0585_003:0022c27": "　勸助樂大乘，　　勢強無所畏，",
    "T15n0585_003:0022c28": "　其心意所行，　　未曾有所著。",
    "T15n0585_003:0022c29": "　因從始原際，　　生死不可知，",
    "T15n0585_003:0023a01": "　則以一人故，　　誓被大力鎧。",
    "T15n0585_003:0023a02": "　其法未曾生，　　豈能有壞乎，",
    "T15n0585_003:0023a03": "　顛倒之處力，　　不了於本際。",
    "T15n0585_003:0023a04": "　諸種立天眼，　　法性無思議，",
    "T15n0585_003:0023a05": "　曉了如是者，　　不起無所盡。",
    "T15n0585_003:0023a06": "　眾生不了斯，　　諸法與非法，",
    "T15n0585_003:0023a07": "　常精勤此義，　　顛倒於放逸，",
    "T15n0585_003:0023a08": "　諸佛不得入，　　究竟無所有。",
    "T15n0585_003:0023a09": "　無行常被鎧，　　觀精進差特，",
    "T15n0585_003:0023a10": "　選擇一切法，　　如幻若野馬，",
    "T15n0585_003:0023a11": "　彼獲無堅惡，　　猶如觀虛空，",
    "T15n0585_003:0023a12": "　思想於虛偽，　　猗著無所益。",
    "T15n0585_003:0023a13": "　以故說平等，　　得至于滅度，",
    "T15n0585_003:0023a14": "　以此精進義，　　遵修無所壞，",
    "T15n0585_003:0023a15": "　行所行離行，　　精進最為上，",
    "T15n0585_003:0023a16": "　道行為寂然，　　遵修于空義。",
    "T15n0585_003:0023a17": "　勿信於虛偽，　　厥意畏生死，",
    "T15n0585_003:0023a18": "　勇猛樂閑居，　　明無常如壙，",
    "T15n0585_003:0023a19": "　慧者娛樂禪，　　神通度無極，",
    "T15n0585_003:0023a20": "　如聚閑居然，　　所住志平等。",
    "T15n0585_003:0023a21": "　威儀無想念，　　在在意常定，",
    "T15n0585_003:0023a22": "　本淨等于法，　　寂然無諸漏，",
    "T15n0585_003:0023a23": "　信樂於解脫，　　於度常等定，",
    "T15n0585_003:0023a24": "　斯均等懷來，　　恒立於平等。",
    "T15n0585_003:0023a25": "　不諍亂平等，　　是故曰平均；",
    "T15n0585_003:0023a26": "　不為心見惑，　　道心一切普，",
    "T15n0585_003:0023a27": "　開化於眾生，　　是故曰平等；",
    "T15n0585_003:0023a28": "　常念於諸佛，　　如來則法身，",
    "T15n0585_003:0023a29": "　於色無所著，　　是故曰平等；",
    "T15n0585_003:0023b01": "　意念行經典，　　若法與非法，",
    "T15n0585_003:0023b02": "　其心靡所念，　　是故曰平等。",
    "T15n0585_003:0023b03": "　心念於聖眾，　　謂眾則無為，",
    "T15n0585_003:0023b04": "　離於數無數，　　明達於禪定，",
    "T15n0585_003:0023b05": "　普見諸佛土，　　十方諸眾生，",
    "T15n0585_003:0023b06": "　於眼無有色，　　不想行有二。",
    "T15n0585_003:0023b07": "　或聞一切佛，　　所可說經法，",
    "T15n0585_003:0023b08": "　不以耳音聲，　　退轉為二想。",
    "T15n0585_003:0023b09": "　一切眾生心，　　一心悉知之，",
    "T15n0585_003:0023b10": "　無人亦無意，　　則無有眾想。",
    "T15n0585_003:0023b11": "　識念億萬姟，　　猶江河沙劫，",
    "T15n0585_003:0023b12": "　亦無有前後，　　所知為若茲。",
    "T15n0585_003:0023b13": "　遊達億千國，　　現神足無限，",
    "T15n0585_003:0023b14": "　於時明哲者，　　身口心不亂。",
    "T15n0585_003:0023b15": "　能分別經典，　　辯才而獨步，",
    "T15n0585_003:0023b16": "　講說億千劫，　　法性無所失。",
    "T15n0585_003:0023b17": "　智慧度無極，　　方便了五陰，",
    "T15n0585_003:0023b18": "　遵修無所戲，　　為人說經法。",
    "T15n0585_003:0023b19": "　曉了因緣便，　　棄捐所分別，",
    "T15n0585_003:0023b20": "　其以塵勞故，　　則了諸清淨。",
    "T15n0585_003:0023b21": "　因緣得解脫，　　則無有諸見，",
    "T15n0585_003:0023b22": "　如是曉眾事，　　諸法無形像。",
    "T15n0585_003:0023b23": "　自覩見佛身，　　觀空悉能忍，",
    "T15n0585_003:0023b24": "　覿終始滅度，　　一切無所有。",
    "T15n0585_003:0023b25": "　了智慧本淨，　　於世罔所念，",
    "T15n0585_003:0023b26": "　以離窈冥眾，　　乃為修道行。",
    "T15n0585_003:0023b27": "　斯乘為大乘，　　佛慧無思議，",
    "T15n0585_003:0023b28": "　撫照於眾生，　　勸此無上乘，",
    "T15n0585_003:0023b29": "　計一切諸道，　　斯乘為最尊。",
    "T15n0585_003:0023c01": "　如是於彼乘，　　僉了一切學，",
    "T15n0585_003:0023c02": "　假使一切人，　　靡能限此乘，",
    "T15n0585_003:0023c03": "　吾等大乘者，　　聽省濟群生。",
    "T15n0585_003:0023c04": "　其建志大乘，　　猶譬如虛空，",
    "T15n0585_003:0023c05": "　未曾有貪婬，　　於眾生無著。",
    "T15n0585_003:0023c06": "　虛空無邊限，　　無色不可見，",
    "T15n0585_003:0023c07": "　大乘亦如茲，　　無限無有漏。",
    "T15n0585_003:0023c08": "　假使一切人，　　志學於此乘，",
    "T15n0585_003:0023c09": "　受使亦如斯，　　是乘為殊特。",
    "T15n0585_003:0023c10": "　設於百千劫，　　所遵行乘者，",
    "T15n0585_003:0023c11": "　歎德不能盡，　　大乘之功祚，",
    "T15n0585_003:0023c12": "　則棄捐無礙，　　叡達得自在。",
    "T15n0585_003:0023c13": "　假使此尊經，　　有人執斯頌，",
    "T15n0585_003:0023c14": "　終不墮惡趣，　　然後得自由。",
    "T15n0585_003:0023c15": "　在天上人間，　　敬斯經亦然，",
    "T15n0585_003:0023c16": "　吾當授其決，　　悉使得佛道。",
    "T15n0585_003:0023c17": "　若聞此經者，　　最後不恐懼，",
    "T15n0585_003:0023c18": "　斯等有正法，　　則立於雅典。",
    "T15n0585_003:0023c19": "　便為轉法輪，　　住此經如是，",
    "T15n0585_003:0023c20": "　一切思惟之，　　退轉于生死，",
    "T15n0585_003:0023c21": "　則近等正覺，　　持是經如是。",
    "T15n0585_003:0023c22": "　其執持斯經，　　則巨勇猛力，",
    "T15n0585_003:0023c23": "　降伏眾魔兵，　　大進無極慧，",
    "T15n0585_003:0023c24": "　猶如錠光佛，　　授決得法忍。",
    "T15n0585_003:0023c25": "　其敬此經者，　　吾亦當授決，",
    "T15n0585_003:0023c26": "　諸佛無由生，　　救世護吼導，",
    "T15n0585_003:0023c27": "　若講斯經者，　　則為造佛事。」",
    "T15n0585_003:0023c28": "佛說此頌時，分別音聲行之所趣，十千天子",
    "T15n0585_003:0023c29": "則發無上正真道意，二千菩薩得不起法忍，",
    "T15n0585_003:0024a01": "千比丘漏盡意解，三萬二千人遠塵離垢得",
    "T15n0585_003:0024a02": "諸法眼生。",
    "T15n0585_003:0024a03": "行道品第十一",
    "T15n0585_003:0024a04": "爾時，溥首白世尊曰：「今日吾省大聖所說，分",
    "T15n0585_003:0024a05": "別厥義，其有志願求佛道者，則為希慕於邪",
    "T15n0585_003:0024a06": "見矣！所以者何？唯然，世尊！因獲邪見逮佛",
    "T15n0585_003:0024a07": "道耳，欲有所得故發志願，則為方便至于邪",
    "T15n0585_003:0024a08": "見。所以者何？天中之天！又見其道不住欲",
    "T15n0585_003:0024a09": "界，不住色界，不住無色界，道無所住，以",
    "T15n0585_003:0024a10": "是之故不當志願。譬如男子而取叚鐵，燒",
    "T15n0585_003:0024a11": "著火中不欲願火，不當手觸。所以者何？燒",
    "T15n0585_003:0024a12": "人手故。火不自燒取者燒耳，其有志願求佛",
    "T15n0585_003:0024a13": "道者，則為求火而自燒耳。唯然，世尊！道無",
    "T15n0585_003:0024a14": "志求以度二事而無所趣。喻如男子志願",
    "T15n0585_003:0024a15": "虛空吾欲遊步行於空中，其人不能行於虛",
    "T15n0585_003:0024a16": "空。」溥首又曰：「無能成立於虛空者，其達道",
    "T15n0585_003:0024a17": "意如虛空者，道無所住則度於二。假使菩",
    "T15n0585_003:0024a18": "薩無有二想建立道意，設有菩薩興為二想",
    "T15n0585_003:0024a19": "志求佛者，若念佛道念于終始，設念道者",
    "T15n0585_003:0024a20": "則念邪見，假使念道念滅度者，則非菩薩，不",
    "T15n0585_003:0024a21": "為行道也。」於是，持心梵天問溥首曰：「菩薩何",
    "T15n0585_003:0024a22": "行應道行乎？」答曰：「梵天！若有菩薩行一切法，",
    "T15n0585_003:0024a23": "而於諸範悉無所行，是為菩薩欽崇道行超",
    "T15n0585_003:0024a24": "諸行性，斯謂，梵天！為菩薩者遵尚道行。」又",
    "T15n0585_003:0024a25": "問溥首：「何謂菩薩超諸行界奉修道行？」答曰：",
    "T15n0585_003:0024a26": "「離一切著及諸想行，亦復釋置眼耳鼻口身",
    "T15n0585_003:0024a27": "意，如是行者則超行界。」又問：「設使超度為",
    "T15n0585_003:0024a28": "何謂也？」答曰：「平等於乘則為超度，等一切法",
    "T15n0585_003:0024a29": "乃為道耳。」持心又問：「道云何住行者方便？」答",
    "T15n0585_003:0024b01": "曰：「如彼道矣。」又問：「其道云何？」答曰：「梵天！又",
    "T15n0585_003:0024b02": "其道者無去來今，是故菩薩淨于三場住於",
    "T15n0585_003:0024b03": "佛道。設如過去若如當來復如現在，意罔所",
    "T15n0585_003:0024b04": "趣則無行念，如是住者則無所住普住一切，",
    "T15n0585_003:0024b05": "若此住者則得達至於諸通慧。」又問：「何名",
    "T15n0585_003:0024b06": "為諸通慧？」答曰：「悉達一切不以為智，是故",
    "T15n0585_003:0024b07": "名曰為諸通慧。」又問：「何謂為慧？」答曰：「所以",
    "T15n0585_003:0024b08": "謂慧無差別故，無異念故，又如眾生所有亦",
    "T15n0585_003:0024b09": "如，悉無差特。」又問：「何謂眾生？」答曰：「其名本",
    "T15n0585_003:0024b10": "淨眾生澹泊，以是之故其名本淨，眾生如是",
    "T15n0585_003:0024b11": "等無差別。假使有念道有差別、眾生不同，則",
    "T15n0585_003:0024b12": "不順道。設道如此眾生亦然，以是之故，無有",
    "T15n0585_003:0024b13": "差別，則不得歸為差別也。又吾我等道亦平",
    "T15n0585_003:0024b14": "等，道以平等吾我亦等，猶斯之故故無殊",
    "T15n0585_003:0024b15": "別。所以者何？眾生無我亦無有身，以故無",
    "T15n0585_003:0024b16": "差如身無異，一切諸法亦復如是。」持心又問：",
    "T15n0585_003:0024b17": "「如來所說至誠無虛，所以分別斯諸法矣！」答",
    "T15n0585_003:0024b18": "曰：「如來未曾分別說法。所以者何？如來不",
    "T15n0585_003:0024b19": "得於諸法也，況當分別。」又問：「如來豈不現",
    "T15n0585_003:0024b20": "法教乎？是則有為是則無為，斯為世事斯度",
    "T15n0585_003:0024b21": "世行？」答曰：「所趣云何？孰為於此分別身行、",
    "T15n0585_003:0024b22": "為言教乎？」報曰：「不也！」溥首又問：「所謂身者",
    "T15n0585_003:0024b23": "則便起身而滅盡乎？」答曰：「不也！」報曰：「如是，",
    "T15n0585_003:0024b24": "梵天！所可言曰法言教者，斯則為興虛空言",
    "T15n0585_003:0024b25": "教，其無言教亦復如是。有諸法者所可言教，",
    "T15n0585_003:0024b26": "法無所起亦無所滅，無所言教為法言教。設",
    "T15n0585_003:0024b27": "使無法亦無言教，斯則無言。所以者何？如",
    "T15n0585_003:0024b28": "諸法教，其無言教亦復如是，是故名曰無所",
    "T15n0585_003:0024b29": "言教。如來所住則無所住，無所住者故曰無",
    "T15n0585_003:0024c01": "本。」",
    "T15n0585_003:0024c02": "歎品第十二",
    "T15n0585_003:0024c03": "於是，四天王天、帝釋、梵忍積天來在眾會，",
    "T15n0585_003:0024c04": "則以天華供養散佛，致敬以訖，而說斯言：「若",
    "T15n0585_003:0024c05": "族姓子、族姓女，假使得聞溥首童真所說經",
    "T15n0585_003:0024c06": "法歡喜信者，則便降魔及外異學。所以者",
    "T15n0585_003:0024c07": "何？則離一切諸見之想。設令聞說此深妙",
    "T15n0585_003:0024c08": "法，不恐不怖亦不懷懅，則為諸佛之所建",
    "T15n0585_003:0024c09": "立，法流布處則為如來遊其土地。聞此法者，",
    "T15n0585_003:0024c10": "則當察彼為轉法輪。若於郡國丘聚縣邑州",
    "T15n0585_003:0024c11": "域大邦遊步經行，覩此經典所流布者，終",
    "T15n0585_003:0024c12": "不為魔之所得便，亦不迷惑亦無所猗，於往",
    "T15n0585_003:0024c13": "古世悉造行已。若人耳聞斯經名者，以比丘",
    "T15n0585_003:0024c14": "句不求滅度，不用魔事當受斯經。「唯然，世尊！",
    "T15n0585_003:0024c15": "斯經典者，若逮法明，吾等悉信不敢違失",
    "T15n0585_003:0024c16": "如來、溥首、梵天之教，設若覩見彼法師者，吾",
    "T15n0585_003:0024c17": "等當觀如見世尊，當從其人聽受法典隨侍",
    "T15n0585_003:0024c18": "法師。此族姓子，常為諸天之所擁護。假使",
    "T15n0585_003:0024c19": "有人得是經典書讀誦持，無央數千諸天子",
    "T15n0585_003:0024c20": "俱，共行聽受會中所說。」",
    "T15n0585_003:0024c21": "詠德品第十三",
    "T15n0585_003:0024c22": "爾時世尊，讚大眾會及釋梵曰：「善哉！善哉！如",
    "T15n0585_003:0024c23": "爾所云，假使三千大千世界，滿中七寶持",
    "T15n0585_003:0024c24": "用布施，若一得聞此經法者，斯之功德出",
    "T15n0585_003:0024c25": "彼福上。」佛言：「置是三千大千世界滿中珍寶，",
    "T15n0585_003:0024c26": "正使江河沙等滿中七寶持用興福，不如再",
    "T15n0585_003:0024c27": "聞是經法者，其功德本出於彼上。族姓子、族",
    "T15n0585_003:0024c28": "姓女，設能得聞此經典者，若為利養若為榮",
    "T15n0585_003:0024c29": "色，若為財業若為眷屬，為法之主生於天上。",
    "T15n0585_003:0025a01": "若在人間求望豐饒，若為邪術異學之法，若",
    "T15n0585_003:0025a02": "求音聲博聞多識，又志自在為堅固慧慕得",
    "T15n0585_003:0025a03": "善友，若求神通三達之智，欲獲一切善法功",
    "T15n0585_003:0025a04": "德，若以覺意安立眾生令無苦患，若求無為，",
    "T15n0585_003:0025a05": "族姓子、族姓女當聞是經，受持諷誦廣為人",
    "T15n0585_003:0025a06": "說，吾未曾見有受是經至心奉行而無獲者。",
    "T15n0585_003:0025a07": "「今佛慇懃囑累爾等。若有從人得聞是經，",
    "T15n0585_003:0025a08": "從師和上而聽受者，佛不覩見一切世間及",
    "T15n0585_003:0025a09": "俗供養，有能奉敬報其恩者。所以者何？度",
    "T15n0585_003:0025a10": "世之法不以俗養而可畢了。其度世法俗間",
    "T15n0585_003:0025a11": "之供不可相比，則於世間而無所著，世俗之",
    "T15n0585_003:0025a12": "法不可淨畢非勞冀法，非以世俗希僥供法",
    "T15n0585_003:0025a13": "而可畢了，一切報應而有反復，斯經典者無",
    "T15n0585_003:0025a14": "有異事，反復之報如所云法，度於馳騁而無",
    "T15n0585_003:0025a15": "所行，斯則為行，其有成就則為恭敬於法師",
    "T15n0585_003:0025a16": "矣，則為淨畢一切報恩。「若入郡國縣邑，有",
    "T15n0585_003:0025a17": "所服習分衛之具多所福度，此等之類奉如",
    "T15n0585_003:0025a18": "來教，遵修如命則得超度，踰於眾冥則竪幢",
    "T15n0585_003:0025a19": "幡，斯等勇猛而能戰鬪多所降伏，則為師子",
    "T15n0585_003:0025a20": "離諸恐怖，則為龍象自抑制心，則為神仙",
    "T15n0585_003:0025a21": "所言至誠。「超越一切諸邪異學，以為良醫療",
    "T15n0585_003:0025a22": "一切痛，為不畏難說深妙法，斯等布施捨",
    "T15n0585_003:0025a23": "一切塵則奉淨戒，寂然澹泊度於無極，以離",
    "T15n0585_003:0025a24": "吾我及所有身，為大精進至於無為。「於無數",
    "T15n0585_003:0025a25": "劫患厭終始，樂於禪定具足一心，為大智慧",
    "T15n0585_003:0025a26": "而能分別一切章句。曉了示現諸慧之誼",
    "T15n0585_003:0025a27": "則為大德，無數百千福不可計，相自莊嚴慧",
    "T15n0585_003:0025a28": "不可極，便為覆蓋日月之光為大勢力。「於十",
    "T15n0585_003:0025a29": "種力總持力要，斯等儔倫則為大雲，闡法",
    "T15n0585_003:0025b01": "雷音注大法雨，則能滅除一切塵勞。「先獲第",
    "T15n0585_003:0025b02": "一無為滅度，則護生死慰除恐懼，則為錠",
    "T15n0585_003:0025b03": "明照耀眾冥。畏忌魔網則為救濟令得自",
    "T15n0585_003:0025b04": "歸，則為一切眾生之度，則處佛樹逮得法",
    "T15n0585_003:0025b05": "眼，而以得覩諸法無本。「曉了空法建立大哀，",
    "T15n0585_003:0025b06": "住無極慈則得親近，一切眾生背卑劣乘向",
    "T15n0585_003:0025b07": "于大乘。燒諸顛倒壞未平等，越度名字",
    "T15n0585_003:0025b08": "而舉德號，則立道場降伏眾魔。於諸魔界而",
    "T15n0585_003:0025b09": "得自在，則轉法輪召諸賢者。佛設一劫復",
    "T15n0585_003:0025b10": "過一劫，諮嗟歎此正士之事，不能究竟得其",
    "T15n0585_003:0025b11": "邊際，功祚巍巍嘉慶如是，唯有如來辯才具",
    "T15n0585_003:0025b12": "足，能歌歎此奉持法者。」◎",
    "T15n0585_003:0025b13": "◎等行品第十四",
    "T15n0585_003:0025b14": "爾時，于彼眾會之中有一天子，名現不退轉，",
    "T15n0585_003:0025b15": "白世尊曰：「何謂奉法遵經典者？」世尊告曰：「天",
    "T15n0585_003:0025b16": "子！欲知奉法遵經典者，能崇順諸法，是則",
    "T15n0585_003:0025b17": "名曰奉遵。於法若能崇順一切法者，此則",
    "T15n0585_003:0025b18": "名曰奉修於法。所以者何？其不崇順於諸法",
    "T15n0585_003:0025b19": "者，則不造法亦無不造，有所作者為無所作，",
    "T15n0585_003:0025b20": "斯則名曰奉修於法。若不遵修諸善德本亦",
    "T15n0585_003:0025b21": "無不善，斯則名曰奉修於法。亦不有漏亦",
    "T15n0585_003:0025b22": "無不漏，亦無有罪亦無不罪，亦非世俗亦非",
    "T15n0585_003:0025b23": "度世，亦非有形亦不無形，亦非生死亦非",
    "T15n0585_003:0025b24": "滅度，亦無所行亦無不行，斯則名曰奉修於",
    "T15n0585_003:0025b25": "法。若能奉行一切諸法，斯則名曰奉修於法。",
    "T15n0585_003:0025b26": "無有法想而奉行法，斯則名曰奉修於法。其",
    "T15n0585_003:0025b27": "自說言，吾遵行法不為奉行，其奉法者而悉",
    "T15n0585_003:0025b28": "蠲除一切諸法，則為奉法。其於所行而無所",
    "T15n0585_003:0025b29": "行奉行於法，斯則名曰奉修於法。」於時現不",
    "T15n0585_003:0025c01": "退轉天子白世尊曰：「假使，大聖！而於此中不",
    "T15n0585_003:0025c02": "行至誠，斯等之類不為遵奉不應順法。所",
    "T15n0585_003:0025c03": "以者何？奉至誠者，無有終沒不住生路。何所",
    "T15n0585_003:0025c04": "奉行？住平等路乃為行耳。唯然，大聖！奉行",
    "T15n0585_003:0025c05": "平等者則無邪法。所以者何？一切諸法皆悉",
    "T15n0585_003:0025c06": "平等而無殊特。」於是，持心梵天問現不退轉",
    "T15n0585_003:0025c07": "天子：「爾為奉行於此行乎？」答曰：「梵天！吾當",
    "T15n0585_003:0025c08": "奉行。假使世尊說三行者，便當奉行於二",
    "T15n0585_003:0025c09": "事矣，有所行者，若所行已則無所行。又復，",
    "T15n0585_003:0025c10": "梵天！吾已奉行離諸二行猶若諸法，奉行",
    "T15n0585_003:0025c11": "諸法亦復如是。遵法亦如所修亦如，斯則",
    "T15n0585_003:0025c12": "名曰奉修法矣。」又問天子：「未曾得見此佛",
    "T15n0585_003:0025c13": "土乎？」答曰：「吾未曾見於斯佛土。」又問：「豈為",
    "T15n0585_003:0025c14": "不想斯佛土乎？無應不應，於所見者而無所",
    "T15n0585_003:0025c15": "見。」答曰：「梵天！今者吾身亦不有想亦無不",
    "T15n0585_003:0025c16": "想，無應不應，吾以曾見亦未曾見。」又問天子：",
    "T15n0585_003:0025c17": "「天子所見為云何乎？」答曰：「吾未曾見諸賢",
    "T15n0585_003:0025c18": "聖士，一切凡夫愚戇之類，度諸惡趣亦復不",
    "T15n0585_003:0025c19": "度。如是，梵天！其平等者則得度矣，名曰正",
    "T15n0585_003:0025c20": "見。覩未曾見，亦無有名，亦無所趣，眼不別",
    "T15n0585_003:0025c21": "識，耳鼻口身意，意不別識，亦復如是。其有",
    "T15n0585_003:0025c22": "所見如無本者，其如眼者吾我亦然，其無本",
    "T15n0585_003:0025c23": "者則無所見，斯平等見。」◎",
    "T15n0585_003:0025c24": "持心梵天所問經卷第三"
}