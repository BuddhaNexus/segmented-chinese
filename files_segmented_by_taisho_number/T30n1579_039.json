{
    "T30n1579_039:0505a17": "瑜伽師地論卷第三十九",
    "T30n1579_039:0505a19": "彌勒菩薩說",
    "T30n1579_039:0505a20": "三藏法師玄奘奉　詔譯",
    "T30n1579_039:0505a21": "本地分中菩薩地第十五初持瑜伽處",
    "T30n1579_039:0505a22": "施品第九",
    "T30n1579_039:0505a23": "復次菩薩次第圓滿六波羅蜜多已。能證無",
    "T30n1579_039:0505a24": "上正等菩提。謂施波羅蜜多。戒波羅蜜多。忍",
    "T30n1579_039:0505a25": "波羅蜜多。精進波羅蜜多。靜慮波羅蜜多。慧",
    "T30n1579_039:0505a26": "波羅蜜多。",
    "T30n1579_039:0505a27": "云何菩薩施波羅蜜多。嗢拕南曰。",
    "T30n1579_039:0505a28": "自性一切難　　一切門善士",
    "T30n1579_039:0505a29": "一切種遂求　　二世樂清淨",
    "T30n1579_039:0505b01": "如是九種相　　是名略說施",
    "T30n1579_039:0505b02": "謂九種相施名為菩薩施波羅蜜多。一自性",
    "T30n1579_039:0505b03": "施。二一切施。三難行施。四一切門施。五善士",
    "T30n1579_039:0505b04": "施。六一切種施。七遂求施。八此世他世樂施。",
    "T30n1579_039:0505b05": "九清淨施。",
    "T30n1579_039:0505b06": "云何菩薩自性施。謂諸菩薩於自身財無",
    "T30n1579_039:0505b07": "所顧惜。能施一切所應施物。無貪俱生",
    "T30n1579_039:0505b08": "思。及因此所發。能施一切無罪施物。身語",
    "T30n1579_039:0505b09": "二業安住律儀阿笈摩見定有果見。隨所希",
    "T30n1579_039:0505b10": "求即以此物而行惠施。當知是名菩薩自",
    "T30n1579_039:0505b11": "性施。",
    "T30n1579_039:0505b12": "云何菩薩一切施。謂一切者略有二種。一內",
    "T30n1579_039:0505b13": "所施物。二外所施物。若諸菩薩但捨己身。是",
    "T30n1579_039:0505b14": "名唯施內所施物。若諸菩薩為愍食吐活",
    "T30n1579_039:0505b15": "命眾生。數數食已吐所飲食而施與之。是",
    "T30n1579_039:0505b16": "名雜施內外施物。若諸菩薩除上所說施。",
    "T30n1579_039:0505b17": "餘一切所應施物。是名唯施外所施物。又",
    "T30n1579_039:0505b18": "諸菩薩略由二相。以自內身施來求者。一",
    "T30n1579_039:0505b19": "總求身者以身施彼。隨所欲為繫屬於彼",
    "T30n1579_039:0505b20": "隨順於彼。譬如有人為衣食故強自為他",
    "T30n1579_039:0505b21": "而作僕使。如是菩薩無愛染心。但為速證",
    "T30n1579_039:0505b22": "最勝菩提。但為眾生利益安樂。但為布施波",
    "T30n1579_039:0505b23": "羅蜜多速圓滿故。以身施彼隨所欲為繫",
    "T30n1579_039:0505b24": "屬於彼隨順於彼。二別求手足頭目支節血",
    "T30n1579_039:0505b25": "肉筋骨乃至髓者。隨其所欲一切施與。又諸",
    "T30n1579_039:0505b26": "菩薩亦由二相。以外施物施諸眾生。一求",
    "T30n1579_039:0505b27": "受用者。恣彼所須如其所樂隨意受用。二",
    "T30n1579_039:0505b28": "求自在者。一切斷心並皆施與。又諸菩薩非",
    "T30n1579_039:0505b29": "無差別。以一切種一切內外所有施物施",
    "T30n1579_039:0505c01": "諸眾生。是諸菩薩以其種種內外施物。於",
    "T30n1579_039:0505c02": "諸眾生或有施與或不施與。云何施與云何",
    "T30n1579_039:0505c03": "不施。謂諸菩薩若知種種內外施物。於彼",
    "T30n1579_039:0505c04": "眾生唯令安樂不作利益。或復於彼不",
    "T30n1579_039:0505c05": "作安樂不作利益。便不施與。若知種種",
    "T30n1579_039:0505c06": "內外施物於彼眾生定作利益不定安樂。",
    "T30n1579_039:0505c07": "或復於彼定作利益定作安樂。即便施與",
    "T30n1579_039:0505c08": "如是略說菩薩應施不應施已。次當廣辯。",
    "T30n1579_039:0505c09": "謂諸菩薩若有來求共為伴侶欲作非理",
    "T30n1579_039:0505c10": "逼迫損害誑惑。於他便不以身而施於彼。",
    "T30n1579_039:0505c11": "隨所欲為繫屬於彼隨順於彼。由諸菩薩",
    "T30n1579_039:0505c12": "寧於百反千反或百千反。捨自身命施諸",
    "T30n1579_039:0505c13": "眾生。終不隨他教命稱悅彼情於諸眾生",
    "T30n1579_039:0505c14": "非理逼迫損害誑惑。若諸菩薩於所行施意",
    "T30n1579_039:0505c15": "樂清淨。見有無量利眾生事正現在前。設",
    "T30n1579_039:0505c16": "有來求自身支節。不應施與。何以故。非彼",
    "T30n1579_039:0505c17": "菩薩於所行施意樂不淨心生退弱。作是",
    "T30n1579_039:0505c18": "念言。此應可施此不可施。此應施與此不",
    "T30n1579_039:0505c19": "應與故。彼菩薩為令意樂得清淨故。須",
    "T30n1579_039:0505c20": "捨現前利眾生事而施身分。由彼意樂已",
    "T30n1579_039:0505c21": "清淨故。不應棄捨正現在前利眾生事而",
    "T30n1579_039:0505c22": "施身分。又諸菩薩若魔眾天懷惱亂心。現前",
    "T30n1579_039:0505c23": "來乞身分支節。不應分碎支節施與。何以",
    "T30n1579_039:0505c24": "故。勿彼當獲上品過罪及損害故。如魔眾",
    "T30n1579_039:0505c25": "天。如是於彼所使眾生當知亦爾。或有眾",
    "T30n1579_039:0505c26": "生癡狂心亂。來求菩薩身分支節。亦不應",
    "T30n1579_039:0505c27": "碎支節施與。何以故。由彼不住自性心",
    "T30n1579_039:0505c28": "故。不為義利而求乞故。其心狂亂不自在",
    "T30n1579_039:0505c29": "故。空有種種浮妄言說。是故不應施彼身",
    "T30n1579_039:0506a01": "分。除上所說與上相違。來求菩薩身支節",
    "T30n1579_039:0506a02": "者。隨其所欲應施彼身。隨所欲為繫屬",
    "T30n1579_039:0506a03": "於彼。隨順於彼。或分支節而施與之。當知",
    "T30n1579_039:0506a04": "是名菩薩於內所可施物。或應施與或不",
    "T30n1579_039:0506a05": "應與。又諸菩薩於外施物。若有眾生來求",
    "T30n1579_039:0506a06": "毒火刀酒等物。或為自害或為害他。即不",
    "T30n1579_039:0506a07": "應施。若有眾生來求毒火刀酒等物或自",
    "T30n1579_039:0506a08": "饒益或饒益他。是即應施。又諸菩薩不以",
    "T30n1579_039:0506a09": "屬他非同意物而行惠施。又諸菩薩不行",
    "T30n1579_039:0506a10": "媒媾以他妻妾而行布施。又諸菩薩不以",
    "T30n1579_039:0506a11": "有虫飲食等物而行惠施。又諸菩薩若有",
    "T30n1579_039:0506a12": "眾生來求種種能引戲樂能引無義所施",
    "T30n1579_039:0506a13": "之物。不應施與。何以故。若施彼時。雖暫",
    "T30n1579_039:0506a14": "令彼於菩薩所心生歡喜。而復令彼廣作",
    "T30n1579_039:0506a15": "種種不饒益事。謂因施故令彼多行憍逸惡",
    "T30n1579_039:0506a16": "行。身壞已後墮諸惡趣。若有種種戲樂等",
    "T30n1579_039:0506a17": "具雖復施與。不令眾生墮諸惡趣。亦不",
    "T30n1579_039:0506a18": "增長諸不善根。菩薩為欲令彼眾生因此",
    "T30n1579_039:0506a19": "所施戲樂等具。攝受饒益心生淨信易",
    "T30n1579_039:0506a20": "可化導易可成熟。隨彼所求悉皆施與。",
    "T30n1579_039:0506a21": "是諸菩薩若有來求諸戲樂事。何者應施何",
    "T30n1579_039:0506a22": "者不施。謂諸菩薩終不施人捕獵等法。又",
    "T30n1579_039:0506a23": "於雜穢諸祠祀中。作大方便多集眾生。損",
    "T30n1579_039:0506a24": "害其命獲無量罪。於彼祠祀終不自作亦",
    "T30n1579_039:0506a25": "不教他。亦不於彼諸天寺中殺羊祠祀。若",
    "T30n1579_039:0506a26": "有來求或水或陸無量眾生所依止處。為",
    "T30n1579_039:0506a27": "欲殺害彼生命故。菩薩知已終不施與。若",
    "T30n1579_039:0506a28": "有來求罩羅罝弶。為害眾生及為習學。皆",
    "T30n1579_039:0506a29": "不施與。若有怨家來求酬隙。為欲呵罵",
    "T30n1579_039:0506b01": "縛錄殺害奪財治罰。終不施與。以要言",
    "T30n1579_039:0506b02": "之。所有一切逼迫損害他諸有情戲樂等",
    "T30n1579_039:0506b03": "具。有來求者。是諸菩薩皆不施與。若復種",
    "T30n1579_039:0506b04": "種象馬車輿。衣服莊嚴。珍妙飲食。習歌舞等。",
    "T30n1579_039:0506b05": "及諸樂器塗飾香鬘珍玩。眾具園林樓觀舍",
    "T30n1579_039:0506b06": "宅。侍女習學種種工巧業處。如是一切戲樂",
    "T30n1579_039:0506b07": "等具。為欲令其於菩薩所因此發起清淨",
    "T30n1579_039:0506b08": "信心。有來求者。悉皆施與。又諸菩薩若有",
    "T30n1579_039:0506b09": "病者。來求非量非宜飲食亦不施與。若有",
    "T30n1579_039:0506b10": "眾生食飽滿已性多饞嗜。數復來求珍妙飲",
    "T30n1579_039:0506b11": "食。亦不施與。若諸眾生愁憂所逼。求欲殺",
    "T30n1579_039:0506b12": "害歐擊自身。食毒墜巖投淵赴火。皆悉",
    "T30n1579_039:0506b13": "不應施其所欲。又諸菩薩若有來求父母",
    "T30n1579_039:0506b14": "師長。定不應施。何以故。以諸菩薩於其父",
    "T30n1579_039:0506b15": "母尊重師長乳哺養育微有恩者。於長夜中",
    "T30n1579_039:0506b16": "常思頂戴不生厭倦。恒持自身繫屬隨順",
    "T30n1579_039:0506b17": "任所屠害捶縛貨賣。尚自不敢竊懷施心。",
    "T30n1579_039:0506b18": "何況顯然施來求者。又諸菩薩若作國王灌",
    "T30n1579_039:0506b19": "頂。自在統領方域。於自國界所有寮庶。終",
    "T30n1579_039:0506b20": "不抑奪取餘妻子而轉施餘。唯持村邑聚",
    "T30n1579_039:0506b21": "落川土。或全或分以用布施。而告彼曰。如",
    "T30n1579_039:0506b22": "我恩化。汝亦宜然。又諸菩薩於自妻子奴婢",
    "T30n1579_039:0506b23": "僕使親戚眷屬。若不先以正言曉喻令其",
    "T30n1579_039:0506b24": "歡喜。終不強逼令其憂惱施來求者。雖復",
    "T30n1579_039:0506b25": "先以正言曉喻令其歡喜生樂欲心。而不",
    "T30n1579_039:0506b26": "施與怨家惡友藥叉羅剎兇暴業者。不以",
    "T30n1579_039:0506b27": "妻子形容軟弱族姓男女施來求者令作",
    "T30n1579_039:0506b28": "奴婢。又諸菩薩若有上品逼惱眾生樂行",
    "T30n1579_039:0506b29": "種種暴惡業者來求王位。終不施與。若彼",
    "T30n1579_039:0506c01": "暴惡補特伽羅先居王位。菩薩有力尚應廢",
    "T30n1579_039:0506c02": "黜。況當施與。又諸菩薩終不侵奪父母妻",
    "T30n1579_039:0506c03": "子。奴婢僕使。親戚眷屬。所有財物持用布施。",
    "T30n1579_039:0506c04": "亦不逼惱父母妻子。奴婢僕使。親戚眷屬。",
    "T30n1579_039:0506c05": "以所施物施來求者。又諸菩薩以其正法。",
    "T30n1579_039:0506c06": "以無卒暴積集財物。而行惠施。不以非",
    "T30n1579_039:0506c07": "法不以卒暴。亦不逼迫損惱於他而行",
    "T30n1579_039:0506c08": "惠施。又諸菩薩若在諸佛聖教出家。終不違",
    "T30n1579_039:0506c09": "越所有學處。而行惠施。又諸菩薩行布施",
    "T30n1579_039:0506c10": "時。普於一切有情之類。起平等心住福田",
    "T30n1579_039:0506c11": "想。而行惠施。終不分別怨親中庸有德有",
    "T30n1579_039:0506c12": "失劣等勝品有苦有樂品類差別。又諸菩薩",
    "T30n1579_039:0506c13": "如先所說如先所許。終無減少施來求者。",
    "T30n1579_039:0506c14": "唯有施彼或等或增。又諸菩薩終無先許",
    "T30n1579_039:0506c15": "勝妙財物後施下劣。唯有先許下劣財物",
    "T30n1579_039:0506c16": "若有勝妙後施勝妙。又諸菩薩不以異意。",
    "T30n1579_039:0506c17": "不以憤怒撓濁之心而行惠施。又諸菩薩",
    "T30n1579_039:0506c18": "終不施已而自稱讚數數告。言我於汝所",
    "T30n1579_039:0506c19": "曾行如是如是惠施。攝受長養濟拔於汝。",
    "T30n1579_039:0506c20": "又諸菩薩於卑賤者行布施時。尚無不敬",
    "T30n1579_039:0506c21": "撩擲而與。況於有德。又諸菩薩若來求者。安",
    "T30n1579_039:0506c22": "住種種毀犯邪行掉舉躁擾不自防護。專行",
    "T30n1579_039:0506c23": "罵詈瞋忿呵責。終不於彼暫起邪行帶厭",
    "T30n1579_039:0506c24": "倦心而行惠施。唯即於彼了知為諸煩惱",
    "T30n1579_039:0506c25": "所媚令改本性。深更安住憐愍之心而行",
    "T30n1579_039:0506c26": "惠施。又諸菩薩不由惡見妄有執取而行",
    "T30n1579_039:0506c27": "惠施。謂如廣大暴惡祠祀。不計殺生布施",
    "T30n1579_039:0506c28": "為法。亦不妄取吉祥瑞應相應相狀而行",
    "T30n1579_039:0506c29": "布施。又諸菩薩終不妄計唯一切種極善清",
    "T30n1579_039:0507a01": "淨而行惠施。即是世間及出世間離欲清淨。",
    "T30n1579_039:0507a02": "唯審了知所行布施但是離欲清淨資糧。又",
    "T30n1579_039:0507a03": "諸菩薩不觀其果而行布施。一切布施皆",
    "T30n1579_039:0507a04": "為迴向速證無上正等菩提。又諸菩薩如",
    "T30n1579_039:0507a05": "實了知一切品類所行布施一切品類施果",
    "T30n1579_039:0507a06": "異熟。深生信解。不由他緣非他所引而",
    "T30n1579_039:0507a07": "行布施。謂施飲食能感大力。施諸衣服能",
    "T30n1579_039:0507a08": "感妙色。施諸車乘能感快樂。施諸燈明能",
    "T30n1579_039:0507a09": "感淨眼。如是等類廣說應知。又諸菩薩不",
    "T30n1579_039:0507a10": "為怖畏自身貧窮而行布施。唯由悲愍眾",
    "T30n1579_039:0507a11": "生意樂而行布施。又諸菩薩於來求者。終",
    "T30n1579_039:0507a12": "不施與不合儀物。謂施出家者。餘殘飲食。",
    "T30n1579_039:0507a13": "或諸便穢洟唾變吐膿血。不淨所雜所染。又",
    "T30n1579_039:0507a14": "不告白不令覺知。如棄捨法施糜飯等。謂",
    "T30n1579_039:0507a15": "不食葱者。施以葱雜葱染飲食。不食肉者。",
    "T30n1579_039:0507a16": "施以肉雜肉染飲食。不飲酒者。施以酒雜",
    "T30n1579_039:0507a17": "酒染飲食。或復處置不合儀式所有事業",
    "T30n1579_039:0507a18": "而行布施。如是等類不合儀施。菩薩不為。",
    "T30n1579_039:0507a19": "又諸菩薩不令求者數數來求往還親附隨",
    "T30n1579_039:0507a20": "順繫屬稽留疲倦然後方施。唯暫來求即便",
    "T30n1579_039:0507a21": "施與。又諸菩薩不依世間名聲讚頌而行",
    "T30n1579_039:0507a22": "布施。不依於他反報恩德而行布施。不",
    "T30n1579_039:0507a23": "依帝釋魔王輪王自在等果而行布施。亦復",
    "T30n1579_039:0507a24": "不為誑誘他故而行惠施。謂欲令他國王",
    "T30n1579_039:0507a25": "大臣。城邑聚落。諸婆羅門多饒財寶長者居",
    "T30n1579_039:0507a26": "士。大富商主施者施主知我行施。定當恭",
    "T30n1579_039:0507a27": "敬尊重讚歎供養於我故行惠施。又不狹",
    "T30n1579_039:0507a28": "劣而行惠施。謂財雖少尚廣心施。何況財",
    "T30n1579_039:0507a29": "多。又不誑他而行惠施。謂先於彼少行惠",
    "T30n1579_039:0507b01": "施。令起愛著令親附己。然後傾滅。又復",
    "T30n1579_039:0507b02": "不為乖離於他而行惠施。謂我以施乖離",
    "T30n1579_039:0507b03": "村邑。村邑一分乖離國土。國土一分令背",
    "T30n1579_039:0507b04": "其主而來屬我。又諸菩薩翹勤無惰。起策",
    "T30n1579_039:0507b05": "具足勇銳自嚴。先自行施後勸他施。非自",
    "T30n1579_039:0507b06": "懈怠策他勤施。又無量眾同集來乞。如實",
    "T30n1579_039:0507b07": "了知持戒犯戒。隨其長幼以次而坐。從上",
    "T30n1579_039:0507b08": "至下周旋往返。窮諸施物分布與之。又諸",
    "T30n1579_039:0507b09": "菩薩現有無量廣多財物。終不行於有量之",
    "T30n1579_039:0507b10": "施。又諸菩薩不損惱他而行惠施。謂不訶",
    "T30n1579_039:0507b11": "罵捶打恐怖毀辱。縛害拘禁。斫刺驅擯於此",
    "T30n1579_039:0507b12": "而施於彼。又諸菩薩施前意悅施時心淨施",
    "T30n1579_039:0507b13": "後無悔。又諸菩薩不以諂詭而行惠施。謂",
    "T30n1579_039:0507b14": "終不以非實末尼真珠。琉璃珂貝。璧玉珊",
    "T30n1579_039:0507b15": "瑚等寶。而施希望真實寶者。又諸菩薩所",
    "T30n1579_039:0507b16": "有財物若少若多無不運心。先施一切後",
    "T30n1579_039:0507b17": "來求者如取自財。菩薩與時如還彼物。又",
    "T30n1579_039:0507b18": "諸菩薩應時而施不以非時。自他淨施非",
    "T30n1579_039:0507b19": "不清淨。合儀而施不以非儀。無亂心施不",
    "T30n1579_039:0507b20": "以散亂。又諸菩薩見來求者終不嗤笑亦",
    "T30n1579_039:0507b21": "不輕弄。亦不令其而生𧹞愧。亦不顰蹙。",
    "T30n1579_039:0507b22": "舒顏平視前笑先言。終不稽留疾疾而施。又",
    "T30n1579_039:0507b23": "諸菩薩他雖不求自恣求者。必有所求稱",
    "T30n1579_039:0507b24": "須而與。常開求者歡情自取。",
    "T30n1579_039:0507b25": "又諸菩薩不以惡慧而行布施。常以巧慧",
    "T30n1579_039:0507b26": "而行布施。云何菩薩巧慧布施。謂諸菩薩現",
    "T30n1579_039:0507b27": "有種種可施財物。求者未至先發是心。設",
    "T30n1579_039:0507b28": "二求者俱來我所。一是安樂。非貧非賤有",
    "T30n1579_039:0507b29": "依有怙。二是危苦。是貧是賤無依無怙。我",
    "T30n1579_039:0507c01": "於爾時應自揆量所有財物。若堪於二充",
    "T30n1579_039:0507c02": "足滿願。即應俱施滿願充足。如其財物不",
    "T30n1579_039:0507c03": "堪於二充足滿願。即應方便發遣安樂非",
    "T30n1579_039:0507c04": "貧非賤有依有怙。盡己所有施彼危苦是",
    "T30n1579_039:0507c05": "貧是賤無依無怙。發是心已如所思惟。即",
    "T30n1579_039:0507c06": "便成辦如是事業。於安樂等諸來求者。既",
    "T30n1579_039:0507c07": "無力能足滿其願。先當方便發意思惟辭",
    "T30n1579_039:0507c08": "謝發遣。我此施物於危苦等先捨先許。故",
    "T30n1579_039:0507c09": "今與之非我於汝無樂施心。但更無力。",
    "T30n1579_039:0507c10": "唯願賢首。勿於我所嫌恨棄背。又諸菩薩",
    "T30n1579_039:0507c11": "現有種種可施財物。知有慳家最極慳家",
    "T30n1579_039:0507c12": "悋執財寶慳固兢戰。於其家中曾未惠施",
    "T30n1579_039:0507c13": "一切沙門婆羅門等。菩薩即便往詣其舍。",
    "T30n1579_039:0507c14": "慰問安不恭順方便。告言汝來。我不令汝",
    "T30n1579_039:0507c15": "庫藏減盡。而於現前作大饒益。我家現有",
    "T30n1579_039:0507c16": "廣多財寶廣多施物。為滿我施波羅蜜多。若",
    "T30n1579_039:0507c17": "有求者來到汝所勿令空返。可至我家",
    "T30n1579_039:0507c18": "取諸財寶隨意施與。或有求者來至我所。",
    "T30n1579_039:0507c19": "我行施時汝於此施當生隨喜。彼聞是已",
    "T30n1579_039:0507c20": "便生欣悅。於我庫藏既無所減。復得稱",
    "T30n1579_039:0507c21": "彼善男子心。故應隨順成辦所作。菩薩如",
    "T30n1579_039:0507c22": "是令彼漸種當來調伏慳悋種子。由慧為",
    "T30n1579_039:0507c23": "先善巧方便。令漸修習自捨少財。依下無",
    "T30n1579_039:0507c24": "貪進得中品。依中無貪進得上品。又諸菩",
    "T30n1579_039:0507c25": "薩若親教師及軌範師。共住弟子同梵行者。",
    "T30n1579_039:0507c26": "性是慳貪是慳貪類。或性雖非慳貪種類。",
    "T30n1579_039:0507c27": "而闕資財所欲匱乏。菩薩欲寄佛法僧田",
    "T30n1579_039:0507c28": "樹修布施福業事時。捨所施物與彼令",
    "T30n1579_039:0507c29": "作已自不為。菩薩如是巧慧方便。自所生",
    "T30n1579_039:0508a01": "福彌更弘多。復令一類同梵行者調伏所有",
    "T30n1579_039:0508a02": "慳貪煩惱。亦令一類樂善法者所願滿足。攝",
    "T30n1579_039:0508a03": "受有情成熟有情。又諸菩薩現有眾多可",
    "T30n1579_039:0508a04": "施財物。見諸來者有希求相。知其心已隨",
    "T30n1579_039:0508a05": "彼所樂悉皆施與。復有商人為性矯詐欲",
    "T30n1579_039:0508a06": "行欺誑。菩薩知已尚掩其過不令他知。況",
    "T30n1579_039:0508a07": "觸於彼。稱滿其願令無羞愧。踊躍無畏",
    "T30n1579_039:0508a08": "歡喜而去。復有矯詐欺誑。菩薩初不覺知",
    "T30n1579_039:0508a09": "後時乃覺。雖復覺知不以此事舉發彼人。",
    "T30n1579_039:0508a10": "亦不訶責。為作憶念但生悲愍。彼於我所",
    "T30n1579_039:0508a11": "誤行如是不與取事。我今隨喜令彼無罪。",
    "T30n1579_039:0508a12": "如是等類。當知名為菩薩現有可施財物",
    "T30n1579_039:0508a13": "巧慧而施。又諸菩薩若現無有可施財物。先",
    "T30n1579_039:0508a14": "所串習彼彼世間工巧業處作意現前。少用",
    "T30n1579_039:0508a15": "功力多集財寶施諸眾生。是諸菩薩或復",
    "T30n1579_039:0508a16": "為他種種美妙善巧言詞。宣說正法。令貧苦",
    "T30n1579_039:0508a17": "者尚樂行施。況富樂者。令慳貪者猶能惠施。",
    "T30n1579_039:0508a18": "況習施者。或有淨信多饒財寶常樂施家。",
    "T30n1579_039:0508a19": "數教乞者往彼求索令其布施。或彼惠捨",
    "T30n1579_039:0508a20": "修福業時。躬詣其所翹勤無惰。起策具足",
    "T30n1579_039:0508a21": "深心歡喜。隨力隨能身助語助。令施求者",
    "T30n1579_039:0508a22": "得善滿足。以彼施時事力闕尠。或惡供瞻。",
    "T30n1579_039:0508a23": "或墮朋黨。或不恭敬。或念忘失。由善助故。",
    "T30n1579_039:0508a24": "斯過皆無。如是菩薩現無財寶。巧慧方便而",
    "T30n1579_039:0508a25": "行布施。此說乃至未證增上清淨意樂。若",
    "T30n1579_039:0508a26": "諸菩薩已證增上清淨意樂。如已獲得超諸",
    "T30n1579_039:0508a27": "惡趣。如是生生必定獲得無盡財寶。又諸菩",
    "T30n1579_039:0508a28": "薩終不口授求過外道。所有正法亦不施",
    "T30n1579_039:0508a29": "彼。所寫經典知性多貪求欲衒賣經卷等",
    "T30n1579_039:0508b01": "者。亦不施與。知欲祕藏亦不施與。不求",
    "T30n1579_039:0508b02": "勝智亦不施與。必求勝智。若自了知於經",
    "T30n1579_039:0508b03": "卷等。其義已辯。即隨所樂如應施與。若自",
    "T30n1579_039:0508b04": "了知於經卷等其義未辯。為辯義故恒自",
    "T30n1579_039:0508b05": "披轉。如是菩薩若見其餘有經卷等。即應",
    "T30n1579_039:0508b06": "方便轉求施與。或更書寫而施與之。若不見",
    "T30n1579_039:0508b07": "餘有經卷等。亦無力能更為書寫。即應審",
    "T30n1579_039:0508b08": "諦觀察自心。勿我於法慳垢纏心不能施",
    "T30n1579_039:0508b09": "耶。勿我於法別意所礙不欲施耶。為我於",
    "T30n1579_039:0508b10": "法有勝所須不應施耶。如是審諦觀察",
    "T30n1579_039:0508b11": "心已。若自了知我於此法少有慳纏別意",
    "T30n1579_039:0508b12": "所礙而不施者。即作是心。我今決定應",
    "T30n1579_039:0508b13": "行法施。設我由此行法施故。於現法中",
    "T30n1579_039:0508b14": "即成癡瘂。不忍煩惱尚應法施。況令闕",
    "T30n1579_039:0508b15": "乏妙智資糧。又觀察已。若自了知我於此",
    "T30n1579_039:0508b16": "法無少慳纏。亦無別意。但為成辦勝所須",
    "T30n1579_039:0508b17": "義不應施者。菩薩爾時應更思忖。我持此",
    "T30n1579_039:0508b18": "法施於彼者。為為損害自煩惱耶。為為",
    "T30n1579_039:0508b19": "圓滿智資糧耶。為為愛念諸眾生耶。既",
    "T30n1579_039:0508b20": "思忖已。便正了知我都不見自有煩惱見。",
    "T30n1579_039:0508b21": "不施彼此經卷等。現法當來我智資糧展轉",
    "T30n1579_039:0508b22": "增勝。非施於彼建此功德。但於當來薄",
    "T30n1579_039:0508b23": "饒法利非豐覺慧。若不施彼便能修集",
    "T30n1579_039:0508b24": "利益安樂一切眾生巧方便智。即為愛念",
    "T30n1579_039:0508b25": "此一眾生及餘一切。若施於彼唯成愛念",
    "T30n1579_039:0508b26": "此一眾生。非餘一切。菩薩如是如實知已",
    "T30n1579_039:0508b27": "不施彼者。無罪無悔。亦不違越菩薩淨",
    "T30n1579_039:0508b28": "戒。云何菩薩方便不施。謂諸菩薩不忍直",
    "T30n1579_039:0508b29": "言遣來求者。謂我不能惠施於汝。要當施",
    "T30n1579_039:0508c01": "設方便善巧曉喻發遣。云何施設方便善巧。",
    "T30n1579_039:0508c02": "謂諸菩薩先於所畜一切資具一切施物。為",
    "T30n1579_039:0508c03": "作淨故以淨意樂捨與十方諸佛菩薩。譬",
    "T30n1579_039:0508c04": "如苾芻於己衣物為作淨故。捨與親教軌",
    "T30n1579_039:0508c05": "範師等。如是菩薩淨施因緣。雖復貯畜種",
    "T30n1579_039:0508c06": "種上妙一切資具一切施物。猶得名為安住",
    "T30n1579_039:0508c07": "聖種。生無量福常於此福多思惟故。於一",
    "T30n1579_039:0508c08": "切時隨逐增長。恒於一切作淨施物。如佛",
    "T30n1579_039:0508c09": "菩薩所寄護持。見來求者即應觀察。若隨",
    "T30n1579_039:0508c10": "所欲作淨施物惠施彼時。稱當正理應",
    "T30n1579_039:0508c11": "作是念。諸佛菩薩無有少物於諸眾生而",
    "T30n1579_039:0508c12": "不施者。如是知已取淨施物。施來求者令",
    "T30n1579_039:0508c13": "所願滿。若觀施時不稱正理。即應念先作",
    "T30n1579_039:0508c14": "淨施法。告言賢首。如是等物是他所有不",
    "T30n1579_039:0508c15": "許施汝。軟言曉喻方便發遣。或持餘物。二",
    "T30n1579_039:0508c16": "倍三倍恭敬施與。然後發遣。令彼了知菩",
    "T30n1579_039:0508c17": "薩於此非慳貪故不欲施我。定當於此經",
    "T30n1579_039:0508c18": "卷等法。不自在故不施於我。當知是名菩",
    "T30n1579_039:0508c19": "薩巧慧而行法施。",
    "T30n1579_039:0508c20": "又諸菩薩於一切施。謂法施財施無畏",
    "T30n1579_039:0508c21": "施。若異門。若體相。若釋名。若因果差別。如",
    "T30n1579_039:0508c22": "實了知而行惠施。當知亦名菩薩巧慧而",
    "T30n1579_039:0508c23": "行布施。又諸菩薩於諸有怨。以慈意樂而",
    "T30n1579_039:0508c24": "行惠施。於諸有苦。以悲意樂而行惠施。",
    "T30n1579_039:0508c25": "於諸有德。以喜意樂而行惠施。於諸有恩",
    "T30n1579_039:0508c26": "親善同意。以捨意樂而行惠施。當知亦名",
    "T30n1579_039:0508c27": "菩薩巧慧而行布施。",
    "T30n1579_039:0508c28": "又諸菩薩於其施障及彼對治如實了知。此",
    "T30n1579_039:0508c29": "中施障略有四種。一先未串習。二施物尠闕。",
    "T30n1579_039:0509a01": "三耽著上妙悅意財物。四觀見當來具足財",
    "T30n1579_039:0509a02": "果而深欣樂。若諸菩薩現有種種可施財物。",
    "T30n1579_039:0509a03": "雖見求者正現在前。而於惠施心不趣",
    "T30n1579_039:0509a04": "入。菩薩爾時即以正慧。速疾通達是我於",
    "T30n1579_039:0509a05": "施先未串習所作過失。復以妙慧。如是",
    "T30n1579_039:0509a06": "通達我於先世決定於施曾未串習。致令",
    "T30n1579_039:0509a07": "今世現有種種可施財物。雖見求者正現",
    "T30n1579_039:0509a08": "在前。而於惠施心不趣入。若於今世不強",
    "T30n1579_039:0509a09": "思擇而行施者。復於來世定當憎背所應",
    "T30n1579_039:0509a10": "行施。菩薩如是正通達已。用此施障對治",
    "T30n1579_039:0509a11": "為依。力勵思擇而行惠施。能不隨逐先未",
    "T30n1579_039:0509a12": "串習所作過失。自在而行。又諸菩薩若見",
    "T30n1579_039:0509a13": "求者正現在前。由諸財物有尠闕故。於其",
    "T30n1579_039:0509a14": "惠施心不趣入。菩薩爾時即以正慧速疾",
    "T30n1579_039:0509a15": "通達。如是匱乏障施因緣。忍受匱乏所作",
    "T30n1579_039:0509a16": "眾苦。力勵思擇起悲愍心而行慧施。作如",
    "T30n1579_039:0509a17": "是念。或由宿業有過失故。或由現在繫屬",
    "T30n1579_039:0509a18": "他故。令我具受眾多猛利飢渴等苦。不能",
    "T30n1579_039:0509a19": "饒益一切眾生。設我今者由行惠施因饒",
    "T30n1579_039:0509a20": "益他。於現法中受種種苦乃至殞歿。如是",
    "T30n1579_039:0509a21": "行施猶為最勝。非空發遣諸來求者。況當",
    "T30n1579_039:0509a22": "更有諸菜葉等可以活命。菩薩如是忍受",
    "T30n1579_039:0509a23": "匱乏所作眾苦而行惠施。又諸菩薩若見",
    "T30n1579_039:0509a24": "求者正現在前。由可施物極悅意故最上",
    "T30n1579_039:0509a25": "妙故。於行惠施心不趣入。菩薩爾時即以",
    "T30n1579_039:0509a26": "正慧。速疾通達是我耽著所作過失。我今於",
    "T30n1579_039:0509a27": "苦發起虛妄樂想顛倒。由此能生當來眾",
    "T30n1579_039:0509a28": "苦。於此顛倒遍了知故。為欲斷除力勵思",
    "T30n1579_039:0509a29": "擇。用此財物而行惠施。又諸菩薩若行施",
    "T30n1579_039:0509b01": "已。於當施果廣大財利。見勝功德深生欣",
    "T30n1579_039:0509b02": "樂。不求無上正等菩提。菩薩爾時即以正",
    "T30n1579_039:0509b03": "慧。速疾通達是邪果見所作過失。如實觀",
    "T30n1579_039:0509b04": "察。一切諸行皆不堅牢。一切諸行皆念念滅。",
    "T30n1579_039:0509b05": "所受用果速疾滅盡速疾離散。如是觀時",
    "T30n1579_039:0509b06": "即能斷滅能生欣樂邪果之見。諸所行施",
    "T30n1579_039:0509b07": "一切迴向無上菩提。如是菩薩四種施障。",
    "T30n1579_039:0509b08": "當知四種能對治智對治於彼。一者覺悟。",
    "T30n1579_039:0509b09": "二者忍受眾苦。三者遍知顛倒。四者見一切",
    "T30n1579_039:0509b10": "行性不堅牢。是諸菩薩由前三種能對治智。",
    "T30n1579_039:0509b11": "決定堪能正行惠施。由後一種能對治智。",
    "T30n1579_039:0509b12": "能正攝受施福勝果。當知亦名菩薩巧慧而",
    "T30n1579_039:0509b13": "行布施。",
    "T30n1579_039:0509b14": "又諸菩薩內居閑靜。由淨意樂淳厚淨信分",
    "T30n1579_039:0509b15": "別勝解。數數緣念種種上妙無量財寶以勝",
    "T30n1579_039:0509b16": "解力於諸眾生樂行惠施。由此因緣是諸",
    "T30n1579_039:0509b17": "菩薩以少功用生無量福。當知亦名菩薩",
    "T30n1579_039:0509b18": "巧慧而行布施。",
    "T30n1579_039:0509b19": "如是妙慧大慧菩薩巧慧行施。總略義者。由",
    "T30n1579_039:0509b20": "有財無財財施所攝故。如是由法施故。由",
    "T30n1579_039:0509b21": "無礙解施故。由勝意樂施故。由施障對治",
    "T30n1579_039:0509b22": "智慧施故。由增上意樂勝解施故當知是",
    "T30n1579_039:0509b23": "名唯諸菩薩不共行施。",
    "T30n1579_039:0509b24": "如是廣說於內外事菩薩所行一切施差",
    "T30n1579_039:0509b25": "別相已。自斯已後即於一切施差別相中。",
    "T30n1579_039:0509b26": "分出所餘難行施等一切差別。應當了知。",
    "T30n1579_039:0509b27": "云何菩薩難行施。當知此施略有三種。謂",
    "T30n1579_039:0509b28": "若諸菩薩財物尠少。自忍貧苦惠施於他。",
    "T30n1579_039:0509b29": "是名菩薩第一難行施。若諸菩薩所可愛",
    "T30n1579_039:0509c01": "物。或性深愛著。或長時串習。或有上品恩",
    "T30n1579_039:0509c02": "或最上妙物極生耽著能自開解惠施於他。",
    "T30n1579_039:0509c03": "是名菩薩第二難行施。若諸菩薩極大艱辛",
    "T30n1579_039:0509c04": "所獲財物惠施於他。是名菩薩第三難行",
    "T30n1579_039:0509c05": "施。",
    "T30n1579_039:0509c06": "云何菩薩一切門施。當知此施略有四相。謂",
    "T30n1579_039:0509c07": "諸菩薩或自財物。或勸化他所得財物。或",
    "T30n1579_039:0509c08": "施親屬父母妻子。奴婢作使善友。大臣親戚",
    "T30n1579_039:0509c09": "眷屬。或復施與他來求者。如是四相。是名",
    "T30n1579_039:0509c10": "菩薩一切門施。",
    "T30n1579_039:0509c11": "云何菩薩善士所行名善士施。當知此施",
    "T30n1579_039:0509c12": "略有五相。謂諸菩薩淨信而施。恭敬而施。自",
    "T30n1579_039:0509c13": "手而施。應時而施。不損惱他而行惠施。如",
    "T30n1579_039:0509c14": "是五相。是名菩薩善士所行名善士施。",
    "T30n1579_039:0509c15": "云何菩薩一切種施。當知此施有十三相。",
    "T30n1579_039:0509c16": "一無依施。二廣大施。三歡喜施四數數施。五",
    "T30n1579_039:0509c17": "田器施。六非田器施。七一切物施。八一切處",
    "T30n1579_039:0509c18": "施。九一切時施。十無罪施。十一有情物施。十",
    "T30n1579_039:0509c19": "二方土物施。十三財穀物施如是十三種相。",
    "T30n1579_039:0509c20": "當知是名菩薩一切種施。",
    "T30n1579_039:0509c21": "云何菩薩遂求施。當知此施有八種相。謂",
    "T30n1579_039:0509c22": "諸菩薩匱乏飲食而求乞者。施以飲食。匱",
    "T30n1579_039:0509c23": "乏車乘而求乞者。施以車乘匱乏衣服而",
    "T30n1579_039:0509c24": "求乞者。施以衣服匱乏嚴具而求乞者。施",
    "T30n1579_039:0509c25": "以嚴具。匱乏種種資生什物而求乞者。施",
    "T30n1579_039:0509c26": "以種種資生什物匱乏種種塗飾香鬘而求",
    "T30n1579_039:0509c27": "乞者。施以種種塗飾香鬘。匱乏舍宅而求",
    "T30n1579_039:0509c28": "乞者。施以舍宅。匱乏光明而求乞者。施以",
    "T30n1579_039:0509c29": "光明。如是八相是名菩薩遂求施。",
    "T30n1579_039:0510a01": "云何菩薩此世他世樂施。當知此施略有",
    "T30n1579_039:0510a02": "九相。謂財施無畏施法施。總說名為能令眾",
    "T30n1579_039:0510a03": "生此世他世樂施。財施者。謂以上妙清淨如",
    "T30n1579_039:0510a04": "法財物而行惠施。調伏慳悋垢而行惠施。",
    "T30n1579_039:0510a05": "調伏積藏垢而行惠施。調伏慳悋垢者。謂",
    "T30n1579_039:0510a06": "捨財物執著。調伏積藏垢者。謂捨受用執",
    "T30n1579_039:0510a07": "著。無畏施者。謂濟拔師子虎狼鬼魅等畏。",
    "T30n1579_039:0510a08": "拔濟王賊等畏。拔濟水火等畏。法施者。謂",
    "T30n1579_039:0510a09": "無倒說法稱理說法勸修學處。如是一切總",
    "T30n1579_039:0510a10": "說九相。是名菩薩能令眾生此世他世樂施。",
    "T30n1579_039:0510a11": "此中財施無畏施及此差別。能令眾生此世",
    "T30n1579_039:0510a12": "安樂。法施及此差別。能令眾生後世安樂。",
    "T30n1579_039:0510a13": "云何菩薩清淨施。當知此施有十種相。",
    "T30n1579_039:0510a14": "一不留滯施。二不執取施。三不積聚施。四不",
    "T30n1579_039:0510a15": "高舉施。五無所依施。六不退弱施。七不下劣",
    "T30n1579_039:0510a16": "施。八不向背施。九不望報恩施。十不希異",
    "T30n1579_039:0510a17": "熟施。云何不留滯施。謂諸菩薩見來求者",
    "T30n1579_039:0510a18": "正現在前。速疾惠施不作留滯。非來求者",
    "T30n1579_039:0510a19": "疾望得財。如諸菩薩速希惠施。云何不執",
    "T30n1579_039:0510a20": "取施。謂諸菩薩不以妄見執取於施。或執",
    "T30n1579_039:0510a21": "此施空無有果。或執殺害而行惠施以為",
    "T30n1579_039:0510a22": "正法。或執唯施極淨圓滿是世出世究竟",
    "T30n1579_039:0510a23": "清淨。云何不積聚施。謂諸菩薩不於長時",
    "T30n1579_039:0510a24": "漸漸積集聚多財物然後頓施。何以故。非",
    "T30n1579_039:0510a25": "諸菩薩現有施物。見來求者正現在前。堪",
    "T30n1579_039:0510a26": "能不施。不見不施是稱正理。云何積財而",
    "T30n1579_039:0510a27": "不速施。又諸菩薩不見積財。後方頓施。是",
    "T30n1579_039:0510a28": "能生長多福之門。又正觀見若別若總求者。",
    "T30n1579_039:0510a29": "相似漸施頓施財物平等。何緣而執福有差",
    "T30n1579_039:0510b01": "別。又諸菩薩見積聚施其施有罪。見隨得",
    "T30n1579_039:0510b02": "施其施無罪。何以故。若積聚已然後頓施。",
    "T30n1579_039:0510b03": "是則先時有來求者。其數或百而不施與。",
    "T30n1579_039:0510b04": "令生嫌恨不忍不信。後有一類或不希",
    "T30n1579_039:0510b05": "求。畜積珍財強而頓施。是故菩薩不積",
    "T30n1579_039:0510b06": "聚施。云何不高舉施。謂諸菩薩於來求者。謙",
    "T30n1579_039:0510b07": "下心施。亦不與他競勝而施。亦不施已而",
    "T30n1579_039:0510b08": "生憍慢。謂我能施我是施主餘則不爾。云",
    "T30n1579_039:0510b09": "何無所依施。謂諸菩薩不依稱譽聲頌而",
    "T30n1579_039:0510b10": "施。體達世間稱譽聲頌虛妄分別。文字所",
    "T30n1579_039:0510b11": "起唯是虛音。繫屬妄嚮。譬如世間䅌䴬葉",
    "T30n1579_039:0510b12": "聚。云何不退弱施。謂諸菩薩施先意悅施時",
    "T30n1579_039:0510b13": "心淨施已無悔。聞諸菩薩廣大第一最勝施",
    "T30n1579_039:0510b14": "時。不自輕蔑恐怖退弱。云何不下劣施。謂諸",
    "T30n1579_039:0510b15": "菩薩於諸施物。勤數簡擇最勝最妙飲食車",
    "T30n1579_039:0510b16": "乘衣服等物。持用布施。云何不向背施。謂諸",
    "T30n1579_039:0510b17": "菩薩其心平等不隨朋黨。於怨親中悲心",
    "T30n1579_039:0510b18": "等施。云何不望報恩施。謂諸菩薩悲心愍心",
    "T30n1579_039:0510b19": "而行惠施。終不於他希望反報。但觀求樂",
    "T30n1579_039:0510b20": "愛火所燒。無有勢力。性苦眾生。深心悲愍",
    "T30n1579_039:0510b21": "而行惠施。云何不希異熟施。謂諸菩薩修行",
    "T30n1579_039:0510b22": "惠施。終不希望當來所得財寶圓滿自身圓",
    "T30n1579_039:0510b23": "滿施果異熟。觀一切行性是虛偽。觀大菩提",
    "T30n1579_039:0510b24": "最勝功德。由此十相菩薩所行布施清淨最",
    "T30n1579_039:0510b25": "極清淨。",
    "T30n1579_039:0510b26": "如是菩薩依止九相所行惠施。圓滿施波羅",
    "T30n1579_039:0510b27": "蜜多已。能證無上正等菩提。",
    "T30n1579_039:0510b28": "瑜伽師地論卷第三十九"
}