{
    "T07n0220_415:0079c08": "大般若波羅蜜多經卷第四百一",
    "T07n0220_415:0079c09": "十五",
    "T07n0220_415:0079c11": "三藏法師玄奘奉　詔譯",
    "T07n0220_415:0079c12": "第二分念住等品第十七之二",
    "T07n0220_415:0079c13": "「復次，善現！菩薩摩訶薩大乘相者，謂四神足。",
    "T07n0220_415:0079c14": "云何為四？善現！若菩薩摩訶薩修行般若波",
    "T07n0220_415:0079c15": "羅蜜多時，以無所得而為方便，修欲三摩地",
    "T07n0220_415:0079c16": "斷行成就神足，依離、依無染、依滅、迴向捨，是",
    "T07n0220_415:0079c17": "為第一。若菩薩摩訶薩修行般若波羅蜜多",
    "T07n0220_415:0079c18": "時，以無所得而為方便，修勤三摩地斷行",
    "T07n0220_415:0079c19": "成就神足，依離、依無染、依滅、迴向捨，是為第",
    "T07n0220_415:0079c20": "二。若菩薩摩訶薩修行般若波羅蜜多時，以",
    "T07n0220_415:0079c21": "無所得而為方便，修心三摩地斷行成就神",
    "T07n0220_415:0079c22": "足，依離、依無染、依滅、迴向捨，是為第三。若",
    "T07n0220_415:0079c23": "菩薩摩訶薩修行般若波羅蜜多時，以無所",
    "T07n0220_415:0079c24": "得而為方便，修觀三摩地斷行成就神足，依",
    "T07n0220_415:0079c25": "離、依無染、依滅、迴向捨，是為第四。善現當知！",
    "T07n0220_415:0079c26": "是為菩薩摩訶薩大乘相。「復次，善現！菩薩摩",
    "T07n0220_415:0079c27": "訶薩大乘相者，謂五根。云何為五？善現！若",
    "T07n0220_415:0079c28": "菩薩摩訶薩修行般若波羅蜜多時，以無所",
    "T07n0220_415:0079c29": "得而為方便，所修信根、精進根、念根、定根、慧",
    "T07n0220_415:0080a01": "根。善現當知！是為菩薩摩訶薩大乘相。「復",
    "T07n0220_415:0080a02": "次，善現！菩薩摩訶薩大乘相者，謂五力。云",
    "T07n0220_415:0080a03": "何為五？善現！若菩薩摩訶薩修行般若波羅",
    "T07n0220_415:0080a04": "蜜多時，以無所得而為方便，所修信力、精進",
    "T07n0220_415:0080a05": "力、念力、定力、慧力。善現當知！是為菩薩摩訶",
    "T07n0220_415:0080a06": "薩大乘相。「復次，善現！菩薩摩訶薩大乘相者，",
    "T07n0220_415:0080a07": "謂七等覺支。云何為七？善現！若菩薩摩訶薩",
    "T07n0220_415:0080a08": "修行般若波羅蜜多時，以無所得而為方便，",
    "T07n0220_415:0080a09": "所修念等覺支、擇法等覺支、精進等覺支、喜等",
    "T07n0220_415:0080a10": "覺支、輕安等覺支、定等覺支、捨等覺支，依離、",
    "T07n0220_415:0080a11": "依無染、依滅、迴向捨。善現當知！是為菩薩摩",
    "T07n0220_415:0080a12": "訶薩大乘相。「復次，善現！菩薩摩訶薩大乘相",
    "T07n0220_415:0080a13": "者，謂八聖道支。云何為八？善現！若菩薩摩",
    "T07n0220_415:0080a14": "訶薩修行般若波羅蜜多時，以無所得而為",
    "T07n0220_415:0080a15": "方便，所修正見、正思惟、正語、正業、正命、正精",
    "T07n0220_415:0080a16": "進、正念、正定，依離、依無染、依滅、迴向捨。善現",
    "T07n0220_415:0080a17": "當知！是為菩薩摩訶薩大乘相。「復次，善現！菩",
    "T07n0220_415:0080a18": "薩摩訶薩大乘相者，謂三三摩地。云何為三？",
    "T07n0220_415:0080a19": "善現！若菩薩摩訶薩修行般若波羅蜜多時，",
    "T07n0220_415:0080a20": "以無所得而為方便，觀一切法自相皆空，其",
    "T07n0220_415:0080a21": "心安住，名空解脫門，亦名空三摩地，是為第",
    "T07n0220_415:0080a22": "一。若菩薩摩訶薩修行般若波羅蜜多時，以",
    "T07n0220_415:0080a23": "無所得而為方便，觀一切法自相空故皆無",
    "T07n0220_415:0080a24": "有相，其心安住，名無相解脫門，亦名無相三",
    "T07n0220_415:0080a25": "摩地，是為第二。若菩薩摩訶薩修行般若波",
    "T07n0220_415:0080a26": "羅蜜多時，以無所得而為方便，觀一切法自",
    "T07n0220_415:0080a27": "相空故皆無所願，其心安住，名無願解脫門，",
    "T07n0220_415:0080a28": "亦名無願三摩地，是為第三。善現當知！是",
    "T07n0220_415:0080a29": "為菩薩摩訶薩大乘相。「復次，善現！菩薩摩訶",
    "T07n0220_415:0080b01": "薩大乘相者，謂十一智。云何十一？謂法智、",
    "T07n0220_415:0080b02": "類智、他心智、世俗智、苦智、集智、滅智、道智、盡智、",
    "T07n0220_415:0080b03": "無生智、如說智。「云何法智？善現！若智以無",
    "T07n0220_415:0080b04": "所得而為方便，知五蘊差別相，是為法智。「云",
    "T07n0220_415:0080b05": "何類智？善現！若智以無所得而為方便，知",
    "T07n0220_415:0080b06": "眼乃至意、色乃至法皆是無常，是為類智。「云",
    "T07n0220_415:0080b07": "何他心智？善現！若智以無所得而為方便，知",
    "T07n0220_415:0080b08": "他有情心、心所法無所疑滯，是為他心智。「云",
    "T07n0220_415:0080b09": "何世俗智？善現！若智以無所得而為方便，知",
    "T07n0220_415:0080b10": "諸有情修行差別，是為世俗智。「云何苦智？善",
    "T07n0220_415:0080b11": "現！若智以無所得而為方便，知苦應不生，是",
    "T07n0220_415:0080b12": "為苦智。「云何集智？善現！若智以無所得而",
    "T07n0220_415:0080b13": "為方便，知集應永斷，是為集智。「云何滅智？",
    "T07n0220_415:0080b14": "善現！若智以無所得而為方便，知滅應作證，",
    "T07n0220_415:0080b15": "是為滅智。「云何道智？善現！若智以無所得",
    "T07n0220_415:0080b16": "而為方便，知道應修習，是為道智。「云何盡",
    "T07n0220_415:0080b17": "智？善現！若智以無所得而為方便，知貪、瞋、",
    "T07n0220_415:0080b18": "癡盡，是為盡智。「云何無生智？善現！若智以",
    "T07n0220_415:0080b19": "無所得而為方便，知諸有趣永不復生，是為",
    "T07n0220_415:0080b20": "無生智。「云何如說智？善現！如來所有一切",
    "T07n0220_415:0080b21": "相智，是為如說智。「善現當知！是為菩薩摩",
    "T07n0220_415:0080b22": "訶薩大乘相。「復次，善現！菩薩摩訶薩大乘相",
    "T07n0220_415:0080b23": "者，謂三根：一、未知當知根，二、已知根，三、具",
    "T07n0220_415:0080b24": "知根。「云何未知當知根？善現！若諸有學補",
    "T07n0220_415:0080b25": "特伽羅，於諸聖諦未已現觀，所有信根、精進",
    "T07n0220_415:0080b26": "根、念根、定根、慧根，是為未知當知根。「云何已",
    "T07n0220_415:0080b27": "知根？善現！若諸有學補特伽羅，於諸聖諦",
    "T07n0220_415:0080b28": "已得現觀，所有信根、精進根、念根、定根、慧根，",
    "T07n0220_415:0080b29": "是為已知根。「云何具知根？善現！謂諸無學",
    "T07n0220_415:0080c01": "補特伽羅，若阿羅漢、若獨覺、若已住十地",
    "T07n0220_415:0080c02": "菩薩摩訶薩、若諸如來應正等覺，所有信根、",
    "T07n0220_415:0080c03": "精進根、念根、定根、慧根，是為具知根。「善現！若",
    "T07n0220_415:0080c04": "此三根，以無所得為方便者，當知是為菩薩",
    "T07n0220_415:0080c05": "摩訶薩大乘相。",
    "T07n0220_415:0080c06": "「復次，善現！菩薩摩訶薩大乘相者，謂三三摩",
    "T07n0220_415:0080c07": "地。云何為三？一、有尋有伺三摩地。二、無尋",
    "T07n0220_415:0080c08": "唯伺三摩地。三、無尋無伺三摩地。「云何有尋",
    "T07n0220_415:0080c09": "有伺三摩地？善現！若離欲惡不善法，有尋",
    "T07n0220_415:0080c10": "有伺離生喜樂，入初靜慮具足住，是為有尋",
    "T07n0220_415:0080c11": "有伺三摩地。「云何無尋唯伺三摩地？善現！若",
    "T07n0220_415:0080c12": "初靜慮、第二靜慮中間定，是為無尋唯伺三",
    "T07n0220_415:0080c13": "摩地。「云何無尋無伺三摩地？善現！若第二",
    "T07n0220_415:0080c14": "靜慮乃至非想非非想處定，是為無尋無伺",
    "T07n0220_415:0080c15": "三摩地。「善現！若此三種，以無所得為方便者，",
    "T07n0220_415:0080c16": "當知是為菩薩摩訶薩大乘相。「復次，善現！菩",
    "T07n0220_415:0080c17": "薩摩訶薩大乘相者，謂十隨念。云何為十？謂",
    "T07n0220_415:0080c18": "佛隨念、法隨念、僧隨念、戒隨念、捨隨念、天隨念、",
    "T07n0220_415:0080c19": "寂靜隨念、入出息隨念、身隨念、死隨念。善現！",
    "T07n0220_415:0080c20": "若此十種，以無所得為方便者，當知是為菩",
    "T07n0220_415:0080c21": "薩摩訶薩大乘相。「復次，善現！菩薩摩訶薩大",
    "T07n0220_415:0080c22": "乘相者，謂四靜慮、四無量、四無色定、八解脫、",
    "T07n0220_415:0080c23": "九次第定等所有善法，以無所得為方便者，",
    "T07n0220_415:0080c24": "當知是為菩薩摩訶薩大乘相。「復次，善現！菩",
    "T07n0220_415:0080c25": "薩摩訶薩大乘相者，謂如來十力。云何為十？",
    "T07n0220_415:0080c26": "「善現！若無所得而為方便，如實了知因果等",
    "T07n0220_415:0080c27": "法處非處相，是為第一。「善現！若無所得而",
    "T07n0220_415:0080c28": "為方便，如實了知諸有情類過去、未來、現在",
    "T07n0220_415:0080c29": "種種諸業法受因果別相，是為第二。「若無所",
    "T07n0220_415:0081a01": "得而為方便，如實了知世間非一種種界相，",
    "T07n0220_415:0081a02": "是為第三。「若無所得而為方便，如實了知諸",
    "T07n0220_415:0081a03": "有情類非一勝解種種勝解，是為第四。「若無",
    "T07n0220_415:0081a04": "所得而為方便，如實了知諸有情類諸根勝",
    "T07n0220_415:0081a05": "劣，是為第五。「若無所得而為方便，如實了知",
    "T07n0220_415:0081a06": "遍行行相，是為第六。「若無所得而為方便，",
    "T07n0220_415:0081a07": "如實了知諸有情類根、力、覺支、解脫、靜慮、等持、",
    "T07n0220_415:0081a08": "等至、染淨差別，是為第七。「若無所得而為方",
    "T07n0220_415:0081a09": "便，如實了知諸有情類有無量種宿住差別，",
    "T07n0220_415:0081a10": "是為第八。「若無所得而為方便，如實了知諸",
    "T07n0220_415:0081a11": "有情類有無量種死生差別，是為第九。「若無",
    "T07n0220_415:0081a12": "所得而為方便，如實了知諸漏永盡，得無漏",
    "T07n0220_415:0081a13": "心解脫，得無漏慧解脫，於現法中自作證具",
    "T07n0220_415:0081a14": "足住，能正了知我生已盡、梵行已立、所作已",
    "T07n0220_415:0081a15": "辦、不受後有，是為第十。「善現當知！是為菩",
    "T07n0220_415:0081a16": "薩摩訶薩大乘相。「復次，善現！菩薩摩訶薩大",
    "T07n0220_415:0081a17": "乘相者，謂四無所畏。云何為四？「善現！若無",
    "T07n0220_415:0081a18": "所得而為方便，自稱我是正等覺者，設有沙",
    "T07n0220_415:0081a19": "門、若婆羅門、若天魔梵、或餘世間，依法立難",
    "T07n0220_415:0081a20": "及令憶念，言於是法非正等覺，我於彼難正",
    "T07n0220_415:0081a21": "見無因。以於彼難見無因故，得安隱住無怖",
    "T07n0220_415:0081a22": "無畏，自稱我處大仙尊位，於大眾中正師子",
    "T07n0220_415:0081a23": "吼轉妙梵輪。其輪清淨正真無上，一切沙門、",
    "T07n0220_415:0081a24": "若婆羅門、若天魔梵、或餘世間，皆無有能",
    "T07n0220_415:0081a25": "如法轉者。是為第一。「善現！若無所得而為",
    "T07n0220_415:0081a26": "方便，自稱我已永盡諸漏，設有沙門、若婆",
    "T07n0220_415:0081a27": "羅門、若天魔梵、或餘世間，依法立難及令",
    "T07n0220_415:0081a28": "憶念，言如是漏未得永盡，我於彼難正見無",
    "T07n0220_415:0081a29": "因。以於彼難見無因故，得安隱住無怖無",
    "T07n0220_415:0081b01": "畏，自稱我處大仙尊位，於大眾中正師子吼",
    "T07n0220_415:0081b02": "轉妙梵輪。其輪清淨正真無上，一切沙門、若",
    "T07n0220_415:0081b03": "婆羅門、若天魔梵、或餘世間，皆無有能如",
    "T07n0220_415:0081b04": "法轉者。是為第二。「善現！若無所得而為方",
    "T07n0220_415:0081b05": "便，為諸弟子說障道法，設有沙門、若婆羅",
    "T07n0220_415:0081b06": "門、若天魔梵、或餘世間，依法立難及令憶",
    "T07n0220_415:0081b07": "念，言習此法不能障道，我於彼難正見無因。",
    "T07n0220_415:0081b08": "以於彼難見無因故，得安隱住無怖無畏，自",
    "T07n0220_415:0081b09": "稱我處大仙尊位，於大眾中正師子吼轉妙",
    "T07n0220_415:0081b10": "梵輪。其輪清淨正真無上，一切沙門、若婆",
    "T07n0220_415:0081b11": "羅門、若天魔梵、或餘世間，皆無有能如法",
    "T07n0220_415:0081b12": "轉者。是為第三。「善現！若無所得而為方便，",
    "T07n0220_415:0081b13": "為諸弟子說盡苦道，設有沙門、若婆羅門、若",
    "T07n0220_415:0081b14": "天魔梵、或餘世間，依法立難及令憶念，言",
    "T07n0220_415:0081b15": "修此道不能盡苦，我於彼難正見無因。以於",
    "T07n0220_415:0081b16": "彼難見無因故，得安隱住無怖無畏，自稱我",
    "T07n0220_415:0081b17": "處大仙尊位，於大眾中正師子吼轉妙梵輪。",
    "T07n0220_415:0081b18": "其輪清淨正真無上，一切沙門、若婆羅門、若",
    "T07n0220_415:0081b19": "天魔梵、或餘世間，皆無有能如法轉者。是",
    "T07n0220_415:0081b20": "為第四。「善現當知！是為菩薩摩訶薩大乘相。",
    "T07n0220_415:0081b21": "「復次，善現！菩薩摩訶薩大乘相者，謂四無礙",
    "T07n0220_415:0081b22": "解。云何為四？一、義無礙解。二、法無礙解。三、",
    "T07n0220_415:0081b23": "詞無礙解。四辯無礙解。善現！如是四無礙",
    "T07n0220_415:0081b24": "解，若無所得而為方便，當知是為菩薩摩訶",
    "T07n0220_415:0081b25": "薩大乘相。「復次，善現！菩薩摩訶薩大乘相者，",
    "T07n0220_415:0081b26": "謂十八佛不共法。云何十八？善現！謂諸如",
    "T07n0220_415:0081b27": "來、應、正等覺，常無誤失，無卒暴音，無忘失",
    "T07n0220_415:0081b28": "念，無種種想，無不定心，無不擇捨，志欲無",
    "T07n0220_415:0081b29": "退，精進無退，念無退，慧無退，解脫無退，解",
    "T07n0220_415:0081c01": "脫智見無退，一切身業智為前導隨智而轉，",
    "T07n0220_415:0081c02": "一切語業智為前導隨智而轉，一切意業智",
    "T07n0220_415:0081c03": "為前導隨智而轉，於過去世所起智見無著",
    "T07n0220_415:0081c04": "無礙，於未來世所起智見無著無礙，於現在",
    "T07n0220_415:0081c05": "世所起智見無著無礙。善現！如是十八佛不",
    "T07n0220_415:0081c06": "共法，無不皆以無所得為方便，當知是為",
    "T07n0220_415:0081c07": "菩薩摩訶薩大乘相。",
    "T07n0220_415:0081c08": "「復次，善現！菩薩摩訶薩大乘相者，謂陀羅尼",
    "T07n0220_415:0081c09": "門。何等陀羅尼門？謂字平等性、語平等性",
    "T07n0220_415:0081c10": "入諸字門。云何字平等性、語平等性入諸字",
    "T07n0220_415:0081c11": "門？「善現！若菩薩摩訶薩修行般若波羅蜜多",
    "T07n0220_415:0081c12": "時，以無所得而為方便，入[褒-保+可]字門，悟一切法",
    "T07n0220_415:0081c13": "本不生故；入洛字門，悟一切法離塵垢故；入",
    "T07n0220_415:0081c14": "跛字門，悟一切法勝義教故；入者字門，悟一",
    "T07n0220_415:0081c15": "切法無死生故；入娜字門，悟一切法遠離名",
    "T07n0220_415:0081c16": "相無得失故；入砢字門，悟一切法出世間故",
    "T07n0220_415:0081c17": "愛支條緣永被害故；入柁字門，悟一切法調",
    "T07n0220_415:0081c18": "伏寂靜真如平等無分別故；入婆字門，悟一",
    "T07n0220_415:0081c19": "切法離縛解故；入茶字門，悟一切法離熱矯",
    "T07n0220_415:0081c20": "穢得清淨故；入沙字門，悟一切法無罣礙故；",
    "T07n0220_415:0081c21": "入縛字門，悟一切法語音道斷故；入[多*頁]字門，",
    "T07n0220_415:0081c22": "悟一切法真如不動故；入也字門，悟一切法",
    "T07n0220_415:0081c23": "如實不生故；入瑟吒字門，悟一切法制伏任",
    "T07n0220_415:0081c24": "持相不可得故；入迦字門，悟一切法作者不",
    "T07n0220_415:0081c25": "可得故；入娑字門，悟一切法時平等性不可",
    "T07n0220_415:0081c26": "得故；入磨字門，悟一切法我所執性不可得",
    "T07n0220_415:0081c27": "故；入伽字門，悟一切法行動取性不可得故；",
    "T07n0220_415:0081c28": "入他字門，悟一切法所依處性不可得故；入",
    "T07n0220_415:0081c29": "闍字門，悟一切法能所生起不可得故；入濕",
    "T07n0220_415:0082a01": "縛字門，悟一切法安隱之性不可得故；入達",
    "T07n0220_415:0082a02": "字門，悟一切法能持界性不可得故；入捨字",
    "T07n0220_415:0082a03": "門，悟一切法寂靜性不可得故；入佉字門，悟",
    "T07n0220_415:0082a04": "一切法如虛空性不可得故；入羼字門，悟一",
    "T07n0220_415:0082a05": "切法窮盡性不可得故；入薩[多*頁]字門，悟一切",
    "T07n0220_415:0082a06": "法任持處非處令不動轉性不可得故；入若",
    "T07n0220_415:0082a07": "字門，悟一切法所了知性不可得故；入剌他字",
    "T07n0220_415:0082a08": "門，悟一切法執著義性不可得故；入呵字門，",
    "T07n0220_415:0082a09": "悟一切法能為因性不可得故；入薄字門，悟",
    "T07n0220_415:0082a10": "一切法可破壞性不可得故；入縛字門，悟一",
    "T07n0220_415:0082a11": "切法欲樂覆性不可得故；入颯磨字門，悟一",
    "T07n0220_415:0082a12": "切法可憶念性不可得故；入嗑縛字門，悟一",
    "T07n0220_415:0082a13": "切法可呼召性不可得故；入蹉字門，悟一切",
    "T07n0220_415:0082a14": "法勇健性不可得故；入鍵字門，悟一切法厚",
    "T07n0220_415:0082a15": "平等性不可得故；入搋字門，悟一切法積集",
    "T07n0220_415:0082a16": "性不可得故；入拏字門，悟一切法離諸諠諍",
    "T07n0220_415:0082a17": "無往無來行住坐臥不可得故；入頗字門，悟",
    "T07n0220_415:0082a18": "一切法遍滿果報不可得故；入塞迦字門，悟",
    "T07n0220_415:0082a19": "一切法聚積蘊性不可得故；入逸娑字門，悟",
    "T07n0220_415:0082a20": "一切法衰老性相不可得故；入酌字門，悟一",
    "T07n0220_415:0082a21": "切法聚集足迹不可得故；入吒字門，悟一切",
    "T07n0220_415:0082a22": "法相驅迫性不可得故；入擇字門，悟一切法",
    "T07n0220_415:0082a23": "究竟處所不可得故。「善現！此擇字門是能悟",
    "T07n0220_415:0082a24": "入法空邊際，除此諸字表諸法空更不可得。",
    "T07n0220_415:0082a25": "何以故？此諸字義，不可宣說，不可顯示，不",
    "T07n0220_415:0082a26": "可書持，不可執取，不可觀察，離諸相故。善",
    "T07n0220_415:0082a27": "現！譬如虛空是一切物所歸趣處，此諸字門",
    "T07n0220_415:0082a28": "亦復如是，諸法空義皆入此門方得顯了。「善",
    "T07n0220_415:0082a29": "現！入此[褒-保+可]字等，名入諸字門。善現！諸菩薩",
    "T07n0220_415:0082b01": "摩訶薩若於如是入諸字門得善巧智，於諸",
    "T07n0220_415:0082b02": "言音所詮、所表皆無罣礙，於一切法平等空",
    "T07n0220_415:0082b03": "性盡能證持，於眾言音咸得善巧。「善現！若菩",
    "T07n0220_415:0082b04": "薩摩訶薩能聽如是入諸字門印相、印句，聞",
    "T07n0220_415:0082b05": "已受持、讀誦、通利、為他解說，不徇名譽利養",
    "T07n0220_415:0082b06": "恭敬，由此因緣得二十種功德勝利。云何二",
    "T07n0220_415:0082b07": "十？謂得強憶念，得勝慚愧，得堅固力，得法",
    "T07n0220_415:0082b08": "旨趣，得增上覺，得殊勝慧，得無礙辯，得總",
    "T07n0220_415:0082b09": "持門，得無疑惑，得違順語不生恚愛，得無",
    "T07n0220_415:0082b10": "高下平等而住，得於有情言音善巧，得蘊善",
    "T07n0220_415:0082b11": "巧、界善巧、處善巧、諦善巧，得緣起善巧、因善",
    "T07n0220_415:0082b12": "巧、緣善巧、法善巧，得根勝劣智善巧、他心智",
    "T07n0220_415:0082b13": "善巧，得觀星曆善巧，得天耳智善巧、宿住隨",
    "T07n0220_415:0082b14": "念智善巧、神境智善巧、死生智善巧，得漏盡",
    "T07n0220_415:0082b15": "智善巧，得說處非處智善巧，得往來智善巧、",
    "T07n0220_415:0082b16": "威儀路善巧。善現！是為得二十種功德勝利。",
    "T07n0220_415:0082b17": "「善現！若菩薩摩訶薩修行般若波羅蜜多時，",
    "T07n0220_415:0082b18": "以無所得而為方便，所得如是陀羅尼門，當",
    "T07n0220_415:0082b19": "知是為菩薩摩訶薩大乘相。」",
    "T07n0220_415:0082b20": "第二分修治地品第十八之一",
    "T07n0220_415:0082b21": "「復次，善現！汝問『齊何當知菩薩摩訶薩發趣",
    "T07n0220_415:0082b22": "大乘？』者，若菩薩摩訶薩修行六種波羅蜜多",
    "T07n0220_415:0082b23": "時，從一地趣一地，齊此當知菩薩摩訶薩發",
    "T07n0220_415:0082b24": "趣大乘。「云何菩薩摩訶薩修行六種波羅蜜",
    "T07n0220_415:0082b25": "多時，從一地趣一地？善現！若菩薩摩訶薩",
    "T07n0220_415:0082b26": "知一切法無所從來亦無所趣。何以故？善現！",
    "T07n0220_415:0082b27": "以一切法無去無來、無從無趣，由彼諸法無",
    "T07n0220_415:0082b28": "變壞故。善現！是菩薩摩訶薩於所從趣地不",
    "T07n0220_415:0082b29": "恃、不思惟，雖修治地業而不見彼地。是為菩",
    "T07n0220_415:0082c01": "薩摩訶薩修行六種波羅蜜多時，從一地趣一",
    "T07n0220_415:0082c02": "地。「云何菩薩摩訶薩修治地業？善現！諸菩",
    "T07n0220_415:0082c03": "薩摩訶薩住初地時，應善修治十種勝業。云",
    "T07n0220_415:0082c04": "何為十？一者、以無所得而為方便，修治增上",
    "T07n0220_415:0082c05": "意樂業，利益事相不可得故。二者、以無所得",
    "T07n0220_415:0082c06": "而為方便，修治一切有情平等心業，一切有",
    "T07n0220_415:0082c07": "情不可得故。三者、以無所得而為方便，修治",
    "T07n0220_415:0082c08": "布施業，施者、受者及所施物不可得故。四者、",
    "T07n0220_415:0082c09": "以無所得而為方便，修治親近善友業，於諸",
    "T07n0220_415:0082c10": "善友無執著故。五者、以無所得而為方便，修",
    "T07n0220_415:0082c11": "治求法業，諸所求法不可得故。六者、以無所",
    "T07n0220_415:0082c12": "得而為方便，修治常樂出家業，所棄捨家不",
    "T07n0220_415:0082c13": "可得故。七者、以無所得而為方便，修治愛樂",
    "T07n0220_415:0082c14": "佛身業，相隨好因不可得故。八者、以無所得",
    "T07n0220_415:0082c15": "而為方便，修治開闡法教業，所分別法不可",
    "T07n0220_415:0082c16": "得故。九者、以無所得而為方便，修治破憍慢",
    "T07n0220_415:0082c17": "業，諸興盛法不可得故。十者、以無所得而為",
    "T07n0220_415:0082c18": "方便，修治諦語業，一切語言不可得故。善",
    "T07n0220_415:0082c19": "現！諸菩薩摩訶薩住初地時，應善修治此十",
    "T07n0220_415:0082c20": "勝業。「復次，善現！諸菩薩摩訶薩住第二地時，",
    "T07n0220_415:0082c21": "應於八法思惟修習令速圓滿。云何為八？一",
    "T07n0220_415:0082c22": "者、清淨尸羅。二者、知恩報恩。三者、住安忍力。",
    "T07n0220_415:0082c23": "四者、受勝歡喜。五者、不捨有情。六者、常起大",
    "T07n0220_415:0082c24": "悲。七者、於諸師長以敬信心，諮承供養如事",
    "T07n0220_415:0082c25": "諸佛。八者、勤求修習波羅蜜多。善現！諸菩",
    "T07n0220_415:0082c26": "薩摩訶薩住第二地時，於此八法應思應學",
    "T07n0220_415:0082c27": "令速圓滿。「復次，善現！諸菩薩摩訶薩住第三",
    "T07n0220_415:0082c28": "地時，應住五法。云何為五？一者、勤求多聞",
    "T07n0220_415:0082c29": "常無厭足，於所聞法不著文字。二者、以無染",
    "T07n0220_415:0083a01": "心常行法施，雖廣開化而不自高。三者、為嚴",
    "T07n0220_415:0083a02": "淨土植諸善根，雖用迴向而不自舉。四者、為",
    "T07n0220_415:0083a03": "化有情，雖不厭倦無邊生死而不憍逸。五者、",
    "T07n0220_415:0083a04": "雖住慚愧而無所著。善現！諸菩薩摩訶薩住",
    "T07n0220_415:0083a05": "第三地時，應常安住如是五法。「復次，善現！諸",
    "T07n0220_415:0083a06": "菩薩摩訶薩住第四地時，應於十法受持不",
    "T07n0220_415:0083a07": "捨。云何為十？一者、住阿練若常不捨離。二",
    "T07n0220_415:0083a08": "者、常好少欲。三者、常好憙足。四者、常不捨離",
    "T07n0220_415:0083a09": "杜多功德。五者、於諸學處常不棄捨。六者、於",
    "T07n0220_415:0083a10": "諸欲樂深生厭離。七者、常樂發起寂滅俱心。",
    "T07n0220_415:0083a11": "八者、捨一切物。九者、心不滯沒。十者、於一切",
    "T07n0220_415:0083a12": "物常無顧戀。善現！諸菩薩摩訶薩住第四地",
    "T07n0220_415:0083a13": "時，於如是十法應受持不捨。「復次，善現！諸",
    "T07n0220_415:0083a14": "菩薩摩訶薩住第五地時，應遠離十法。云何",
    "T07n0220_415:0083a15": "為十？一者、應遠離居家。二者、應遠離苾芻尼。",
    "T07n0220_415:0083a16": "三者、應遠離家慳。四者、應遠離眾會忿諍。五",
    "T07n0220_415:0083a17": "者、應遠離自讚毀他。六者、應遠離十不善業",
    "T07n0220_415:0083a18": "道。七者、應遠離增上傲慢。八者、應遠離顛倒。",
    "T07n0220_415:0083a19": "九者、應遠離猶豫。十者、應遠離貪、瞋、癡。善現！",
    "T07n0220_415:0083a20": "諸菩薩摩訶薩住第五地時，應常遠離如是",
    "T07n0220_415:0083a21": "十法。「復次，善現！諸菩薩摩訶薩住第六地時，",
    "T07n0220_415:0083a22": "應圓滿六法。云何為六？所謂六種波羅蜜多，",
    "T07n0220_415:0083a23": "即是布施乃至般若。復應遠離六法。云何為",
    "T07n0220_415:0083a24": "六？一者、聲聞心。二者、獨覺心。三者、熱惱心。",
    "T07n0220_415:0083a25": "四者、見乞者來不喜愁慼心。五者、捨所有物",
    "T07n0220_415:0083a26": "追戀憂悔心。六者、於來求者方便矯誑心。善",
    "T07n0220_415:0083a27": "現！諸菩薩摩訶薩住第六地時，常應圓滿前",
    "T07n0220_415:0083a28": "說六法，及應遠離後說六法。「復次，善現！諸",
    "T07n0220_415:0083a29": "菩薩摩訶薩住第七地時，應遠離二十法。云",
    "T07n0220_415:0083b01": "何二十？一者、應遠離我執乃至見者執。二者、",
    "T07n0220_415:0083b02": "應遠離斷執。三者、應遠離常執。四者、應遠離",
    "T07n0220_415:0083b03": "相想執。五者、應遠離見執。六者、應遠離名",
    "T07n0220_415:0083b04": "色執。七者、應遠離蘊執。八者、應遠離處執。九",
    "T07n0220_415:0083b05": "者、應遠離界執。十者、應遠離諦執。十一者、應",
    "T07n0220_415:0083b06": "遠離緣起執。十二者、應遠離住著三界執。十",
    "T07n0220_415:0083b07": "三者、應遠離一切法執。十四者、應遠離於一",
    "T07n0220_415:0083b08": "切法如理不如理執。十五者、應遠離依佛見",
    "T07n0220_415:0083b09": "執。十六者、應遠離依法見執。十七者、應遠離",
    "T07n0220_415:0083b10": "依僧見執。十八者、應遠離依戒見執。十九者、",
    "T07n0220_415:0083b11": "應遠離依空見執。二十者、應遠離厭怖空性。",
    "T07n0220_415:0083b12": "「復應圓滿二十法。云何二十？一者、應圓滿通",
    "T07n0220_415:0083b13": "達空。二者、應圓滿證無相。三者、應圓滿知無",
    "T07n0220_415:0083b14": "願。四者、應圓滿三輪清淨。五者、應圓滿悲愍",
    "T07n0220_415:0083b15": "有情及於有情無所執著。六者、應圓滿一切",
    "T07n0220_415:0083b16": "法平等見及於此中無所執著。七者、應圓滿",
    "T07n0220_415:0083b17": "一切有情平等見及於此中無所執著。八者、",
    "T07n0220_415:0083b18": "應圓滿通達真實理趣及於此中無所執著。",
    "T07n0220_415:0083b19": "九者、應圓滿無生忍智。十者、應圓滿說一切",
    "T07n0220_415:0083b20": "法一相理趣。十一者、應圓滿滅除分別。十二",
    "T07n0220_415:0083b21": "者、應圓滿遠離諸想。十三者、應圓滿遠離諸",
    "T07n0220_415:0083b22": "見。十四者、應圓滿遠離煩惱。十五者、應圓滿",
    "T07n0220_415:0083b23": "止觀地。十六者應圓滿調伏心性。十七者、應",
    "T07n0220_415:0083b24": "圓滿寂靜心性。十八者、應圓滿無礙智性。十",
    "T07n0220_415:0083b25": "九者、應圓滿無所愛染。二十者、應圓滿隨心",
    "T07n0220_415:0083b26": "所欲往諸佛土於佛眾會自現其身。「善現！諸",
    "T07n0220_415:0083b27": "菩薩摩訶薩住第七地時，常應遠離如前所",
    "T07n0220_415:0083b28": "說二十種法，及應圓滿如後所說二十種法。",
    "T07n0220_415:0083b29": "「復次，善現！諸菩薩摩訶薩住第八地時，應圓",
    "T07n0220_415:0083c01": "滿四法。云何為四？一者、應圓滿悟入一切有",
    "T07n0220_415:0083c02": "情心行。二者、應圓滿遊戲諸神通。三者、應圓",
    "T07n0220_415:0083c03": "滿見諸佛土如其所見而自嚴淨種種佛土。",
    "T07n0220_415:0083c04": "四者、應圓滿承事供養諸佛世尊於如來身如",
    "T07n0220_415:0083c05": "實觀察。善現！諸菩薩摩訶薩住第八地時，於",
    "T07n0220_415:0083c06": "此四法應勤圓滿。「復次，善現！諸菩薩摩訶薩",
    "T07n0220_415:0083c07": "住第九地時，應圓滿四法。云何為四？一者、",
    "T07n0220_415:0083c08": "應圓滿根勝劣智。二者、應圓滿嚴淨佛土。三",
    "T07n0220_415:0083c09": "者、應圓滿如幻等持數入諸定。四者、應圓滿",
    "T07n0220_415:0083c10": "隨諸有情善根應熟故入諸有自現化生。善",
    "T07n0220_415:0083c11": "現！諸菩薩摩訶薩住第九地時，於此四法應",
    "T07n0220_415:0083c12": "勤圓滿。「復次，善現！諸菩薩摩訶薩住第十地",
    "T07n0220_415:0083c13": "時，應圓滿十二法。云何十二？一者、應圓滿",
    "T07n0220_415:0083c14": "攝受無邊處所大願隨有所願皆令證得。二",
    "T07n0220_415:0083c15": "者、應圓滿隨諸天龍及藥叉等異類音智。三",
    "T07n0220_415:0083c16": "者、應圓滿無礙辯說。四者、應圓滿入胎具足。",
    "T07n0220_415:0083c17": "五者、應圓滿出生具足。六者、應圓滿家族具",
    "T07n0220_415:0083c18": "足。七者、應圓滿種姓具足。八者、應圓滿眷",
    "T07n0220_415:0083c19": "屬具足。九者、應圓滿生身具足。十者、應圓滿",
    "T07n0220_415:0083c20": "出家具足。十一者、應圓滿莊嚴菩提樹具足。",
    "T07n0220_415:0083c21": "十二者、應圓滿一切功德成辦具足。善現！諸",
    "T07n0220_415:0083c22": "菩薩摩訶薩住第十地時，應勤圓滿此十二",
    "T07n0220_415:0083c23": "法。善現當知！若菩薩摩訶薩住第十地已，與",
    "T07n0220_415:0083c24": "諸如來應言無別。",
    "T07n0220_415:0083c25": "「云何菩薩摩訶薩以無所得而為方便，修治",
    "T07n0220_415:0083c26": "增上意樂業？善現！若菩薩摩訶薩以一切智",
    "T07n0220_415:0083c27": "智相應作意，修集一切殊勝善根，是為菩薩",
    "T07n0220_415:0083c28": "摩訶薩以無所得而為方便，修治增上意樂",
    "T07n0220_415:0083c29": "業。「云何菩薩摩訶薩以無所得而為方便，修",
    "T07n0220_415:0084a01": "治一切有情平等心業？善現！若菩薩摩訶薩",
    "T07n0220_415:0084a02": "以一切智智相應作意，引發慈、悲、喜、捨四無",
    "T07n0220_415:0084a03": "量心，是為菩薩摩訶薩以無所得而為方便，",
    "T07n0220_415:0084a04": "修治一切有情平等心業。「云何菩薩摩訶薩",
    "T07n0220_415:0084a05": "以無所得而為方便，修治布施業？善現！若",
    "T07n0220_415:0084a06": "菩薩摩訶薩於一切有情，無所分別而行布",
    "T07n0220_415:0084a07": "施，是為菩薩摩訶薩以無所得而為方便，修",
    "T07n0220_415:0084a08": "治布施業。「云何菩薩摩訶薩以無所得而為",
    "T07n0220_415:0084a09": "方便，修治親近善友業？善現！若菩薩摩訶",
    "T07n0220_415:0084a10": "薩見諸善友勸化有情，令其修習一切智智，",
    "T07n0220_415:0084a11": "即便親近恭敬供養、尊重讚歎、諮受正法，晝",
    "T07n0220_415:0084a12": "夜承奉無懈倦心，是為菩薩摩訶薩以無所",
    "T07n0220_415:0084a13": "得而為方便，修治親近善友業。「云何菩薩摩",
    "T07n0220_415:0084a14": "訶薩以無所得而為方便，修治求法業？善現！",
    "T07n0220_415:0084a15": "若菩薩摩訶薩以一切智智相應作意，勤求",
    "T07n0220_415:0084a16": "如來無上正法，不墮聲聞、獨覺等地，是為菩",
    "T07n0220_415:0084a17": "薩摩訶薩以無所得而為方便，修治求法業。",
    "T07n0220_415:0084a18": "「云何菩薩摩訶薩以無所得而為方便，修治",
    "T07n0220_415:0084a19": "常樂出家業？善現！若菩薩摩訶薩一切生處，",
    "T07n0220_415:0084a20": "恒厭居家諠雜迫迮猶如牢獄，常欣佛法清",
    "T07n0220_415:0084a21": "淨出家，寂靜無為如空無礙，是為菩薩摩訶",
    "T07n0220_415:0084a22": "薩以無所得而為方便，修治常樂出家業。「云",
    "T07n0220_415:0084a23": "何菩薩摩訶薩以無所得而為方便，修治愛",
    "T07n0220_415:0084a24": "樂佛身業？善現！若菩薩摩訶薩纔一覩見佛",
    "T07n0220_415:0084a25": "形相已，乃至證得一切智智，終不捨於念佛",
    "T07n0220_415:0084a26": "作意，是為菩薩摩訶薩以無所得而為方便，",
    "T07n0220_415:0084a27": "修治愛樂佛身業。「云何菩薩摩訶薩以無所",
    "T07n0220_415:0084a28": "得而為方便，修治開闡法教業？善現！若菩",
    "T07n0220_415:0084a29": "薩摩訶薩於佛在世及涅槃後，為諸有情開",
    "T07n0220_415:0084b01": "闡法教，初中後善文義巧妙，純一圓滿清白",
    "T07n0220_415:0084b02": "梵行，所謂契經乃至論議，是為菩薩摩訶薩",
    "T07n0220_415:0084b03": "以無所得而為方便，修治開闡法教業。「云何",
    "T07n0220_415:0084b04": "菩薩摩訶薩以無所得而為方便，修治破憍",
    "T07n0220_415:0084b05": "慢業？善現！若菩薩摩訶薩常懷謙敬，伏憍",
    "T07n0220_415:0084b06": "慢心，由此不生下姓卑族，是為菩薩摩訶薩",
    "T07n0220_415:0084b07": "以無所得而為方便，修治破憍慢業。「云何菩",
    "T07n0220_415:0084b08": "薩摩訶薩以無所得而為方便，修治諦語業？",
    "T07n0220_415:0084b09": "善現！若菩薩摩訶薩稱知而說言行相符，是",
    "T07n0220_415:0084b10": "為菩薩摩訶薩以無所得而為方便，修治諦語",
    "T07n0220_415:0084b11": "業。「善現！諸菩薩摩訶薩住初地時，應善修",
    "T07n0220_415:0084b12": "治此十勝業。",
    "T07n0220_415:0084b13": "「云何菩薩摩訶薩清淨尸羅？善現！若菩薩摩",
    "T07n0220_415:0084b14": "訶薩不起聲聞、獨覺作意，及餘破戒障菩提",
    "T07n0220_415:0084b15": "法，是為菩薩摩訶薩清淨尸羅。「云何菩薩摩",
    "T07n0220_415:0084b16": "訶薩知恩報恩？善現！若菩薩摩訶薩行諸菩",
    "T07n0220_415:0084b17": "薩殊勝行時，得他小恩尚能重報，況大恩惠",
    "T07n0220_415:0084b18": "而當不酬！是為菩薩摩訶薩知恩報恩。「云何",
    "T07n0220_415:0084b19": "菩薩摩訶薩住安忍力？善現！若菩薩摩訶",
    "T07n0220_415:0084b20": "薩一切有情設皆侵害，而能於彼無恚害心，",
    "T07n0220_415:0084b21": "是為菩薩摩訶薩住安忍力。「云何菩薩摩訶",
    "T07n0220_415:0084b22": "薩受勝歡喜？善現！若菩薩摩訶薩見諸有情",
    "T07n0220_415:0084b23": "於三乘行已得成就深心歡喜，是為菩薩摩",
    "T07n0220_415:0084b24": "訶薩受勝歡喜。「云何菩薩摩訶薩不捨有情？",
    "T07n0220_415:0084b25": "善現！若菩薩摩訶薩欲普拔濟一切有情，是",
    "T07n0220_415:0084b26": "為菩薩摩訶薩不捨有情。「云何菩薩摩訶薩",
    "T07n0220_415:0084b27": "常起大悲？善現！若菩薩摩訶薩行諸菩薩殊",
    "T07n0220_415:0084b28": "勝行時恒作是念：『我為饒益一一有情，假使",
    "T07n0220_415:0084b29": "各如無量無數殑伽沙劫，在大地獄受諸重",
    "T07n0220_415:0084c01": "苦，或燒、或煮、或斫、或截，若刺、若懸、若磨、若擣，",
    "T07n0220_415:0084c02": "受如是等無量苦事，乃至令彼諸有情類乘",
    "T07n0220_415:0084c03": "於佛乘而入圓寂，如是一切有情界盡，我大",
    "T07n0220_415:0084c04": "悲心曾無懈廢。』是為菩薩摩訶薩常起大悲。",
    "T07n0220_415:0084c05": "「云何菩薩摩訶薩於諸師長以敬信心，諮承供",
    "T07n0220_415:0084c06": "養如事諸佛？善現！若菩薩摩訶薩為求無上",
    "T07n0220_415:0084c07": "正等菩提，恭順師長無所顧戀，是為菩薩摩",
    "T07n0220_415:0084c08": "訶薩於諸師長以敬信心，諮承供養如事諸",
    "T07n0220_415:0084c09": "佛。「云何菩薩摩訶薩勤求修習波羅蜜多？善",
    "T07n0220_415:0084c10": "現！若菩薩摩訶薩普於一切波羅蜜多，專心",
    "T07n0220_415:0084c11": "求學不顧餘事，是為菩薩摩訶薩勤求修習",
    "T07n0220_415:0084c12": "波羅蜜多。「善現！諸菩薩摩訶薩住第二地時，",
    "T07n0220_415:0084c13": "於此八法應思應學令速圓滿。「云何菩薩摩",
    "T07n0220_415:0084c14": "訶薩勤求多聞常無厭足，於所聞法不著文",
    "T07n0220_415:0084c15": "字？善現！若菩薩摩訶薩發勤精進，作是念言：",
    "T07n0220_415:0084c16": "『若此佛土、若十方界，一切如來、應、正等覺所",
    "T07n0220_415:0084c17": "說正法，我當聽聞、受持、讀誦、修學究竟令無",
    "T07n0220_415:0084c18": "所遺，而於其中不著文字。』是為菩薩摩訶薩",
    "T07n0220_415:0084c19": "勤求多聞常無厭足，於所聞法不著文字。「云",
    "T07n0220_415:0084c20": "何菩薩摩訶薩以無染心常行法施，雖廣開化",
    "T07n0220_415:0084c21": "而不自高？善現！若菩薩摩訶薩為諸有情宣",
    "T07n0220_415:0084c22": "說正法，尚不自為持此善根迴向菩提，況求",
    "T07n0220_415:0084c23": "餘事！雖多化導而不自恃，是為菩薩摩訶薩",
    "T07n0220_415:0084c24": "以無染心常行法施，雖廣開化而不自高。「云",
    "T07n0220_415:0084c25": "何菩薩摩訶薩為嚴淨土植諸善根，雖用迴",
    "T07n0220_415:0084c26": "向而不自舉？善現！若菩薩摩訶薩勇猛精進",
    "T07n0220_415:0084c27": "修諸善根，為欲莊嚴諸佛淨國及為清淨自",
    "T07n0220_415:0084c28": "他心土，雖為是事而不自高，是為菩薩摩訶",
    "T07n0220_415:0084c29": "薩為嚴淨土植諸善根，雖用迴向而不自舉。",
    "T07n0220_415:0085a01": "「云何菩薩摩訶薩為化有情，雖不厭倦無邊生",
    "T07n0220_415:0085a02": "死而不憍逸？善現！若菩薩摩訶薩為欲成就",
    "T07n0220_415:0085a03": "一切有情，植諸善根嚴淨佛土，乃至未滿一",
    "T07n0220_415:0085a04": "切智智，雖受無邊生死勤苦，而無厭倦亦不",
    "T07n0220_415:0085a05": "自高，是為菩薩摩訶薩為化有情，雖不厭倦",
    "T07n0220_415:0085a06": "無邊生死而不憍逸。「云何菩薩摩訶薩雖住",
    "T07n0220_415:0085a07": "慚愧而無所著？善現！若菩薩摩訶薩專求無",
    "T07n0220_415:0085a08": "上正等菩提，於諸聲聞、獨覺作意具慚愧故",
    "T07n0220_415:0085a09": "終不暫起，而於其中亦無所著，是為菩薩摩",
    "T07n0220_415:0085a10": "訶薩雖住慚愧而無所著。「善現！諸菩薩摩訶",
    "T07n0220_415:0085a11": "薩住第三地時，應常安住如是五法。」",
    "T07n0220_415:0085a12": "大般若波羅蜜多經卷第四百一十五"
}