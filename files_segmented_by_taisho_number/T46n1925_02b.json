{
    "T46n1925_02b:0680a15": "folio_2b 法界次第初門卷中之下",
    "T46n1925_02b:0680a17": "陳隋國師智者大師撰",
    "T46n1925_02b:0680a18": "33 四諦初門四諦初門第三十三",
    "T46n1925_02b:0680a19": "　一苦諦　二集諦　三滅諦　四道諦",
    "T46n1925_02b:0680a20": "次超越而辯四諦者。但上來所說。諸無漏禪",
    "T46n1925_02b:0680a21": "中。乃禪禪悉有四諦觀慧。彼既明禪相。則隱",
    "T46n1925_02b:0680a22": "理顯事。從事以立名。是以雖有四諦觀法。而",
    "T46n1925_02b:0680a23": "不從諦得名。如囊中有寶。不探示人。人無見",
    "T46n1925_02b:0680a24": "者。是以今更。次諸禪後。明四諦等八科慧行",
    "T46n1925_02b:0680a25": "法門。此四通言諦者。諦以審實為義。此四諦",
    "T46n1925_02b:0680a26": "法門。正為聲聞人從聞生解。故必須藉教詮",
    "T46n1925_02b:0680a27": "理。今明教理不虛。故云審實也。若由因感果。",
    "T46n1925_02b:0680a28": "則應先因而後果。今悉先果而後因者。教門",
    "T46n1925_02b:0680a29": "引物為便。故皆先果而後因也。",
    "T46n1925_02b:0680b01": "一苦諦　苦以逼惱為義。一切有為心行。常",
    "T46n1925_02b:0680b02": "為無常患累之所逼惱。故名為苦。苦有三種。",
    "T46n1925_02b:0680b03": "一苦苦。二壞苦。三行苦。今明三苦。有別有",
    "T46n1925_02b:0680b04": "通。別者三苦即別對三受。苦受從苦緣生。情",
    "T46n1925_02b:0680b05": "覺是苦。即苦苦也。樂受。樂壞時生苦。即是壞",
    "T46n1925_02b:0680b06": "苦。不苦不樂受。常為無常遷動。即是行苦也。",
    "T46n1925_02b:0680b07": "若通論三苦。則三受通有三苦也。所以然者。",
    "T46n1925_02b:0680b08": "三受之心。即是苦。通從苦緣生故。通是苦。苦",
    "T46n1925_02b:0680b09": "三受之心。通為壞相。所壞故通是壞苦也。三",
    "T46n1925_02b:0680b10": "受之心。通是起役運動不停之相。故通是行",
    "T46n1925_02b:0680b11": "苦也。若三受心。若別若通。無非是苦者。當知",
    "T46n1925_02b:0680b12": "苦是審實而有。故名諦也。",
    "T46n1925_02b:0680b13": "二集諦　集以招聚為義。若心與結業相應。",
    "T46n1925_02b:0680b14": "未來定能招聚生死之苦。故名為集。集有三",
    "T46n1925_02b:0680b15": "種業。攝一切業。一不善業。即十不善也。二善",
    "T46n1925_02b:0680b16": "業。即十善也。三不動業。即十二門禪也。具如",
    "T46n1925_02b:0680b17": "前辯。煩惱者。二種煩惱攝一切煩惱。一屬",
    "T46n1925_02b:0680b18": "愛煩惱。二屬見煩惱。是二煩惱出一切三毒。",
    "T46n1925_02b:0680b19": "五蓋。十使。九十八煩惱等。皆如前辯。若此",
    "T46n1925_02b:0680b20": "煩惱與前業合。則未來定能招聚三界死生",
    "T46n1925_02b:0680b21": "苦果。即是集諦也。",
    "T46n1925_02b:0680b22": "三滅諦　滅以滅無為義。結業既盡。則無生",
    "T46n1925_02b:0680b23": "死之患累。故名為滅。若發見思無漏真明。具",
    "T46n1925_02b:0680b24": "三十四心斷結者。則三界九十八使皆滅。以",
    "T46n1925_02b:0680b25": "煩惱結使滅故。三界業亦滅。若三界業煩惱",
    "T46n1925_02b:0680b26": "滅者。即是滅諦有餘涅槃也。因滅故果滅。捨",
    "T46n1925_02b:0680b27": "此報身時。後世苦果。永不相續。名入無餘涅",
    "T46n1925_02b:0680b28": "槃。真滅度也。滅理不虛。故名為諦。",
    "T46n1925_02b:0680b29": "四道諦　道以能通為義。正道及助道。是二",
    "T46n1925_02b:0680c01": "相扶能通至涅槃。故名為道。正道者。實觀三",
    "T46n1925_02b:0680c02": "十七品。三解脫門。緣理慧行。名為正道。次下",
    "T46n1925_02b:0680c03": "當出科目。助道者。得解觀中。種種諸對治法。",
    "T46n1925_02b:0680c04": "及諸禪定。皆是助道。具如上出。復次正道者。",
    "T46n1925_02b:0680c05": "謂見諦八忍八智十六心。思惟九無礙九解",
    "T46n1925_02b:0680c06": "脫十八心。真無漏慧。名為正道。其餘方便對",
    "T46n1925_02b:0680c07": "治。諸禪三昧。及三十七品。三解脫等。皆是助",
    "T46n1925_02b:0680c08": "道。此二道相扶。能通涅槃。審實不虛。即名道",
    "T46n1925_02b:0680c09": "諦也。",
    "T46n1925_02b:0680c10": "34 十六行初門十六行初門第三十四",
    "T46n1925_02b:0680c11": "苦諦下四行　一無常　二苦　三空　四",
    "T46n1925_02b:0680c12": "無我",
    "T46n1925_02b:0680c13": "　集諦下四行　一集　二因　三緣　四生",
    "T46n1925_02b:0680c14": "　滅諦下四行　一盡　二滅　三妙　四離",
    "T46n1925_02b:0680c15": "　道諦下四行　一道　二正　三跡　四乘",
    "T46n1925_02b:0680c16": "次四諦而辯十六行者。還離四諦開為十六",
    "T46n1925_02b:0680c17": "行也。但教門既有總別之殊。故諦有離合之",
    "T46n1925_02b:0680c18": "異。欲使修觀之者取理無謬。故次於四諦之",
    "T46n1925_02b:0680c19": "下。各以四行分別。則審實之義意。乃愈明通。",
    "T46n1925_02b:0680c20": "加以行名者。行以往趣為義。修此十六觀法。",
    "T46n1925_02b:0680c21": "能趣四實之理。故名行也。或時從理得名。即",
    "T46n1925_02b:0680c22": "十六諦也。",
    "T46n1925_02b:0680c23": "苦諦下四行　一無常行者。觀五受陰。因緣",
    "T46n1925_02b:0680c24": "生。新新生滅。故無常也。二苦行者。觀五受",
    "T46n1925_02b:0680c25": "陰。若無常即是苦。為無常之所逼也。三空行",
    "T46n1925_02b:0680c26": "者。觀五受陰。一相異相無故。空即是空。四",
    "T46n1925_02b:0680c27": "無我者。觀五受陰中。我我所法不可得。故",
    "T46n1925_02b:0680c28": "無相。是為無我行也。",
    "T46n1925_02b:0680c29": "集諦下四行　一集行者。觀煩惱有漏累和",
    "T46n1925_02b:0681a01": "合。能招苦果。故名集行。二因行者。觀六因生",
    "T46n1925_02b:0681a02": "苦果。故名因行。三緣行者。觀四緣生苦果故",
    "T46n1925_02b:0681a03": "名緣行。四生行者。還受後有五陰。故名生行。",
    "T46n1925_02b:0681a04": "滅諦下四行　一盡行者。觀涅槃種種苦盡",
    "T46n1925_02b:0681a05": "故名盡。二滅行者。觀涅槃諸煩惱火滅故名",
    "T46n1925_02b:0681a06": "滅。三妙行者。涅槃一切中第一故名妙。四",
    "T46n1925_02b:0681a07": "出行者。觀涅槃離世間生死法故。名為出也。",
    "T46n1925_02b:0681a08": "道諦下四行　一道行者。觀五不受陰三十",
    "T46n1925_02b:0681a09": "七品等道。能通至涅槃。名道。二正行者。觀五",
    "T46n1925_02b:0681a10": "不受陰三十七品等道。非顛倒法故名正。三",
    "T46n1925_02b:0681a11": "跡行者。觀三十七品等道。是一切聖人去處",
    "T46n1925_02b:0681a12": "故名跡。四乘行者。觀三十七品等道。能運行",
    "T46n1925_02b:0681a13": "人。必至三解脫。愛見等煩惱不能遮故名乘。",
    "T46n1925_02b:0681a14": "35 生法二空初門生法二空初門第三十五",
    "T46n1925_02b:0681a15": "　一眾生空　二法空",
    "T46n1925_02b:0681a16": "次四諦十六行而辯生法二空者。正明聲聞",
    "T46n1925_02b:0681a17": "之人。雖云通於三藏教門入道。而三藏教門。",
    "T46n1925_02b:0681a18": "既有二空不同。故知修四諦十六行者。亦應",
    "T46n1925_02b:0681a19": "有別。是以。毘曇見有得道。成實證空成聖。此",
    "T46n1925_02b:0681a20": "皆約二空教門。有斯之異也。今為分別。修四",
    "T46n1925_02b:0681a21": "諦十六行者不同故。次而辯生法二空也。通",
    "T46n1925_02b:0681a22": "言空者。空以無有為義。無此生法二有。故名",
    "T46n1925_02b:0681a23": "為空。",
    "T46n1925_02b:0681a24": "一眾生空　若觀生死苦果。但見名色。陰入",
    "T46n1925_02b:0681a25": "界實法。從因緣生。新新生滅。是實法中空。無",
    "T46n1925_02b:0681a26": "我人眾生壽者等。十六知見。如龜毛兔角畢",
    "T46n1925_02b:0681a27": "竟不可得。是為眾生空也。",
    "T46n1925_02b:0681a28": "二法空　若觀生死苦果。非但我人眾生等。",
    "T46n1925_02b:0681a29": "十六知見空。如龜毛兔角不可得。是中名色",
    "T46n1925_02b:0681b01": "陰入界異法。一一分別。推析破壞乃至微塵",
    "T46n1925_02b:0681b02": "剎那。分分細檢。皆悉空無所有。即名法空。",
    "T46n1925_02b:0681b03": "是為聲聞人經明法空相。若摩訶衍中辯法",
    "T46n1925_02b:0681b04": "空者。諸法如夢幻。本來自空。不以推析破壞",
    "T46n1925_02b:0681b05": "故空也。",
    "T46n1925_02b:0681b06": "36 三十七品初門三十七品初門第三十六",
    "T46n1925_02b:0681b07": "合七法門為三十七品　一四念處　二四",
    "T46n1925_02b:0681b08": "正勤　三四如意足　四五根　五五力",
    "T46n1925_02b:0681b09": "　六七覺分　七八正道",
    "T46n1925_02b:0681b10": "次生法二空而辯三十七品者。若觀二空而",
    "T46n1925_02b:0681b11": "入道。並須善識道品之階級。若依有門學聖。",
    "T46n1925_02b:0681b12": "必約眾生空觀。以修三十七法。若用平等斷",
    "T46n1925_02b:0681b13": "惑。則應歷法空。行於道品之門。故次二空而",
    "T46n1925_02b:0681b14": "辯也。通言道品者。道義如前。品者品類也。",
    "T46n1925_02b:0681b15": "此七科法門。悉是入道淺深之氣類。故云道",
    "T46n1925_02b:0681b16": "品也。",
    "T46n1925_02b:0681b17": "四念處　一身念處　二受念處　三心念處",
    "T46n1925_02b:0681b18": "　四法念處",
    "T46n1925_02b:0681b19": "一身念處者　頭等六分。四大五根假合。故",
    "T46n1925_02b:0681b20": "名為身。是中觀身智慧為念。明見內身五種",
    "T46n1925_02b:0681b21": "不淨。破淨顛倒。即是處也觀外身內外身亦",
    "T46n1925_02b:0681b22": "如是。是為身念處也。",
    "T46n1925_02b:0681b23": "二受念處者　六觸因緣生六受。從六受生",
    "T46n1925_02b:0681b24": "三受。名之為受。是中觀受智慧名為念。明達",
    "T46n1925_02b:0681b25": "三受皆苦。破樂顛倒。即是處。觀外受內外",
    "T46n1925_02b:0681b26": "受亦如是。是為受念處也。",
    "T46n1925_02b:0681b27": "三心念處者　六識能識諸塵。分別攀緣。謂",
    "T46n1925_02b:0681b28": "之為心。是中觀內心智慧。名之為念。了知心",
    "T46n1925_02b:0681b29": "從緣生。剎那不住。念念生滅。破常顛倒。即是",
    "T46n1925_02b:0681c01": "處也。觀外心內外心亦爾。是為心念處也。",
    "T46n1925_02b:0681c02": "四法念處者　想行二陰。及三無為法。名之",
    "T46n1925_02b:0681c03": "為法。是中觀法智慧名為念。通達一切法我",
    "T46n1925_02b:0681c04": "我所。畢竟不可得故無我破我顛倒。即是處",
    "T46n1925_02b:0681c05": "也。觀外法內外法亦如是。是為法念處。若",
    "T46n1925_02b:0681c06": "聲聞經中明念處。但說破四倒為念處。若摩",
    "T46n1925_02b:0681c07": "訶衍中明念處。即說破八倒。為念處也。故大",
    "T46n1925_02b:0681c08": "品經云若能深觀四念處。是為坐道場。",
    "T46n1925_02b:0681c09": "四正勤　一已生惡法為除斷。一心勤",
    "T46n1925_02b:0681c10": "精進　二未生惡法不令生。一心勤精進",
    "T46n1925_02b:0681c11": "　三未生善法為生。一心勤精進　四已生善",
    "T46n1925_02b:0681c12": "法為增長。一心勤精進。",
    "T46n1925_02b:0681c13": "一已生惡法為除斷。一心勤精進　四念處",
    "T46n1925_02b:0681c14": "觀時。若懈怠心起。五蓋等諸煩惱覆心。離信",
    "T46n1925_02b:0681c15": "等五種善根時。如是等惡若已生為斷故。一",
    "T46n1925_02b:0681c16": "心勤精進。方便除斷令盡也。",
    "T46n1925_02b:0681c17": "二未生惡法不令生。一心勤精進　四念處",
    "T46n1925_02b:0681c18": "觀時。若懈怠心。及五蓋等諸煩惱惡法雖未",
    "T46n1925_02b:0681c19": "生恐後應生。遮信等五種善根。今為不令生",
    "T46n1925_02b:0681c20": "故。一心勤精進。方便遮止不令得生也。",
    "T46n1925_02b:0681c21": "三未生善法為生。一心勤精進　四念處觀",
    "T46n1925_02b:0681c22": "時。信等五種善根。未生為令生故。一心勤精",
    "T46n1925_02b:0681c23": "進。方便修習令信等善根生也。",
    "T46n1925_02b:0681c24": "四已生善法為增長。一心勤精進　若四念",
    "T46n1925_02b:0681c25": "處觀時。信等五種善根已生。為令增長故。一",
    "T46n1925_02b:0681c26": "心勤精進。方便修習信等善根令不退失。增",
    "T46n1925_02b:0681c27": "長成就。此四通名正勤者。破邪道。於正道中。",
    "T46n1925_02b:0681c28": "勤行故。名正勤也。",
    "T46n1925_02b:0681c29": "四如意足　一欲如意足　二精進如意",
    "T46n1925_02b:0682a01": "足　三心如意足　四思惟如意足。",
    "T46n1925_02b:0682a02": "一欲如意足　欲為主得定。斷行成就。修如",
    "T46n1925_02b:0682a03": "意分。是為欲如意足。",
    "T46n1925_02b:0682a04": "二精進如意足　精進為主得定。斷行成就。",
    "T46n1925_02b:0682a05": "修如意分。是為精進如意足。",
    "T46n1925_02b:0682a06": "三心如意足　心為主得定。斷行成就。修如",
    "T46n1925_02b:0682a07": "意足。",
    "T46n1925_02b:0682a08": "四思惟如意足　思惟為主得定。斷行成就。",
    "T46n1925_02b:0682a09": "修如意分。此通言如意者。四念處中實智",
    "T46n1925_02b:0682a10": "慧。四正勤中正精進。精進智慧增多。定力小",
    "T46n1925_02b:0682a11": "弱。得四種定攝心故。智定力等。所願皆得故。",
    "T46n1925_02b:0682a12": "名如意足。智定力等。能斷結使。故云斷行成",
    "T46n1925_02b:0682a13": "就也。",
    "T46n1925_02b:0682a14": "五根　一信根　二精進根　三念根",
    "T46n1925_02b:0682a15": "　四定根　五慧根",
    "T46n1925_02b:0682a16": "一信根　信正道及助道法。是名信根也。",
    "T46n1925_02b:0682a17": "二精進根　行是正道。及諸助道善法時。勤",
    "T46n1925_02b:0682a18": "求不息。是名精進根。",
    "T46n1925_02b:0682a19": "三念根　念正道及諸助道善法。更無他念。",
    "T46n1925_02b:0682a20": "是名念根也。",
    "T46n1925_02b:0682a21": "四定根　攝心在正道及諸助道善法中相。",
    "T46n1925_02b:0682a22": "應不散是。為定根也。",
    "T46n1925_02b:0682a23": "五慧根　為正道及諸助道善法。觀無常等",
    "T46n1925_02b:0682a24": "十六行。是名慧根。此五通名根者。能生也。行",
    "T46n1925_02b:0682a25": "者既得四如意足。智定安隱。即信等五種善",
    "T46n1925_02b:0682a26": "法。若似若真。任運而生。譬如陰陽調適。一切",
    "T46n1925_02b:0682a27": "種子。悉有根生。故名根也。",
    "T46n1925_02b:0682a28": "五力　一信力　二精進力　三念力",
    "T46n1925_02b:0682a29": "　四定力　五慧力",
    "T46n1925_02b:0682b01": "一信力　信正道及諸助道法時。若信根增",
    "T46n1925_02b:0682b02": "長能遮疑惑。破諸邪信及煩惱。故名信力。",
    "T46n1925_02b:0682b03": "二精進力　行是正道及諸助道法時。若精",
    "T46n1925_02b:0682b04": "進根增長。破種種身心懈怠。成辦出世之",
    "T46n1925_02b:0682b05": "事。是為精進力。",
    "T46n1925_02b:0682b06": "三念力　念正道及諸助道法時。若念根增",
    "T46n1925_02b:0682b07": "長。破諸邪念。成就一切出世正念功德是。為",
    "T46n1925_02b:0682b08": "念力。",
    "T46n1925_02b:0682b09": "四定力　攝心在正道及諸助道法時。若定",
    "T46n1925_02b:0682b10": "根增長。則能破諸亂想。發諸事理禪定。是為",
    "T46n1925_02b:0682b11": "定力。",
    "T46n1925_02b:0682b12": "五慧力　為正道及諸助道法。觀無常十六",
    "T46n1925_02b:0682b13": "行時。若慧根增長。則能遮三界見思之惑。發",
    "T46n1925_02b:0682b14": "真無漏。故名慧力。此五通名力者。能壞諸有",
    "T46n1925_02b:0682b15": "漏不善。成辦出世善事。故名力也。",
    "T46n1925_02b:0682b16": "七覺分　一擇法覺分　二精進覺分　三喜",
    "T46n1925_02b:0682b17": "覺分　四除覺分　五捨覺分　六定覺分",
    "T46n1925_02b:0682b18": "　七念覺分",
    "T46n1925_02b:0682b19": "一擇法覺分　智慧觀諸法時。善能簡別真",
    "T46n1925_02b:0682b20": "偽。不謬取諸虛偽法。故名擇法覺分。",
    "T46n1925_02b:0682b21": "二精進覺分　精進修諸道法時。善能覺了",
    "T46n1925_02b:0682b22": "不謬。行於無益之苦行。常勤心在真法中行。",
    "T46n1925_02b:0682b23": "故名精進覺分。",
    "T46n1925_02b:0682b24": "三喜覺分　若心得法喜。善能覺了此喜不",
    "T46n1925_02b:0682b25": "依顛倒之法而生。歡喜住真法喜。故名喜覺",
    "T46n1925_02b:0682b26": "分。",
    "T46n1925_02b:0682b27": "四除覺分　若斷除諸見煩惱之時。善能覺",
    "T46n1925_02b:0682b28": "了除諸虛偽。不損真正善根。故名除覺分。",
    "T46n1925_02b:0682b29": "五捨覺分　若捨所見念著之境時。善能覺",
    "T46n1925_02b:0682c01": "了所捨之境。虛偽不實。永不追憶。是為捨覺",
    "T46n1925_02b:0682c02": "分。",
    "T46n1925_02b:0682c03": "六定覺分　若發諸禪定之時。善能覺了諸",
    "T46n1925_02b:0682c04": "禪虛假。不生見愛妄想。是為定覺分。",
    "T46n1925_02b:0682c05": "七念覺分　若修出世道時。善能覺了常使",
    "T46n1925_02b:0682c06": "定慧均平。若心沈沒。當念用擇法精進喜等。",
    "T46n1925_02b:0682c07": "三覺分察起。若心浮動。當念用除捨定等三",
    "T46n1925_02b:0682c08": "分攝。故念覺常在二盈之間。調和中適。是",
    "T46n1925_02b:0682c09": "念覺分。此七通名覺分者。無學實覺七事能",
    "T46n1925_02b:0682c10": "到。故通名覺分。",
    "T46n1925_02b:0682c11": "八正道分　一正見　二正思惟　三正語",
    "T46n1925_02b:0682c12": "　四正業　五正命　六正精進　七正念　八",
    "T46n1925_02b:0682c13": "正定",
    "T46n1925_02b:0682c14": "一正見　若修無漏十六行。見四諦分明。故",
    "T46n1925_02b:0682c15": "名正見。",
    "T46n1925_02b:0682c16": "二正思惟　見四諦時。無漏心相應。思惟動",
    "T46n1925_02b:0682c17": "發。覺知籌量。為令增長入涅槃。故名正思惟。",
    "T46n1925_02b:0682c18": "三正語　以無漏智慧。除四種邪命。攝口業",
    "T46n1925_02b:0682c19": "住一切口正語中。是為正語。",
    "T46n1925_02b:0682c20": "四正業　以無漏智慧。除身一切邪業。住清",
    "T46n1925_02b:0682c21": "淨正身業中。是名正業。",
    "T46n1925_02b:0682c22": "五正命　以無漏智慧。通除三業中五種邪",
    "T46n1925_02b:0682c23": "命。住清淨正命中。是為正命。何等五種。一為",
    "T46n1925_02b:0682c24": "利養故。詐現異相奇特。二為利養故。自說功",
    "T46n1925_02b:0682c25": "德。三為利養故。占相吉凶為人說法。四為利",
    "T46n1925_02b:0682c26": "養故。高聲現威令人畏敬。五為利養故。稱說",
    "T46n1925_02b:0682c27": "所得供養。以動人心。邪因緣活命。故是為邪",
    "T46n1925_02b:0682c28": "命。",
    "T46n1925_02b:0682c29": "六正精進　以無漏智慧相應。勤精進修涅",
    "T46n1925_02b:0683a01": "槃道。是為正精進。",
    "T46n1925_02b:0683a02": "七正念　以無漏智慧相應。念正道及助道",
    "T46n1925_02b:0683a03": "法。故名正念。",
    "T46n1925_02b:0683a04": "八正定　以無漏智慧相應入定故。故名正",
    "T46n1925_02b:0683a05": "定。是八通名正道者。正以不邪為義。今此八",
    "T46n1925_02b:0683a06": "法不依偏邪而行。皆名為正。能通至涅槃故",
    "T46n1925_02b:0683a07": "名為道。",
    "T46n1925_02b:0683a08": "37 三解脫初門三解脫初門第三十七",
    "T46n1925_02b:0683a09": "一空解脫門　二無相解脫門　三無作解",
    "T46n1925_02b:0683a10": "脫門",
    "T46n1925_02b:0683a11": "次三十七品。而辯三解脫門者。大智度論",
    "T46n1925_02b:0683a12": "云。三十七品。是趣涅槃道行。是道已到涅槃。",
    "T46n1925_02b:0683a13": "涅槃城有三門。謂空無相無作。既已說道故。",
    "T46n1925_02b:0683a14": "次應說到處門也。此三通名解脫門者。解脫",
    "T46n1925_02b:0683a15": "即是涅槃門。謂能通此三法。能通行者。得入",
    "T46n1925_02b:0683a16": "涅槃。故名解脫門也。亦云三三昧。三昧義如",
    "T46n1925_02b:0683a17": "前說。但三昧即是當體得名。解脫從能通之",
    "T46n1925_02b:0683a18": "用。以受稱也。此無別法。有師解云。因時名三",
    "T46n1925_02b:0683a19": "昧。證果則變名解脫。此類如八背捨八解脫",
    "T46n1925_02b:0683a20": "也。",
    "T46n1925_02b:0683a21": "一空解脫門　云何名空解脫門。觀諸法無",
    "T46n1925_02b:0683a22": "我我所故空。所以者何。諸法從因緣和合生。",
    "T46n1925_02b:0683a23": "無有作者。無有受者。能如是通達者。是名空",
    "T46n1925_02b:0683a24": "解脫門。是空解脫門。緣二行。謂空無我。",
    "T46n1925_02b:0683a25": "二無相解脫門　云何名無相解脫門。觀男",
    "T46n1925_02b:0683a26": "女相。一異相等。是相中求實皆不可得。故無",
    "T46n1925_02b:0683a27": "相。所以者何。若諸法無我我所故空。空故無",
    "T46n1925_02b:0683a28": "男無女。一異等法。我我所中。名字是異。以是",
    "T46n1925_02b:0683a29": "故。男女一異等相。實不可得。能如是通達者。",
    "T46n1925_02b:0683b01": "是為無相解脫門。是解脫緣四行。謂盡滅",
    "T46n1925_02b:0683b02": "妙出。",
    "T46n1925_02b:0683b03": "三無作解脫門　云何名無作解脫門。若知",
    "T46n1925_02b:0683b04": "一切法無相。即都無所作。是名無作。所以者",
    "T46n1925_02b:0683b05": "何。若於法有所得者。即於三界。而有願求。因",
    "T46n1925_02b:0683b06": "是造作三有之業。今一切相。皆不可得故。則",
    "T46n1925_02b:0683b07": "於三界。無所願求。不造一切三有生死之業。",
    "T46n1925_02b:0683b08": "無業故無報。是為無作解脫門。是無作解脫",
    "T46n1925_02b:0683b09": "門。緣十行。謂無常苦集因緣。生道正進乘",
    "T46n1925_02b:0683b10": "也。",
    "T46n1925_02b:0683b11": "38 三無漏根初門三無漏根初門第三十八",
    "T46n1925_02b:0683b12": "　一未知欲知根　二知根　三知已根",
    "T46n1925_02b:0683b13": "次三解脫門而辯三無漏根者。解脫既是涅",
    "T46n1925_02b:0683b14": "槃之門。若善修三解脫。必定發真無漏。證有",
    "T46n1925_02b:0683b15": "餘涅槃。得有餘涅槃。自有三道不同。謂見道",
    "T46n1925_02b:0683b16": "修道。無學道也。證三道時。必發三根故。次三",
    "T46n1925_02b:0683b17": "解脫而辯之。通名根者。根以住立能生為義。",
    "T46n1925_02b:0683b18": "得此三法。住立不退。生真智照。故名根也。",
    "T46n1925_02b:0683b19": "一未知欲知根　無漏九根和合。信行法行",
    "T46n1925_02b:0683b20": "人。於見諦道中。名未知欲知根。所謂九根者。",
    "T46n1925_02b:0683b21": "信根精進根念根定根慧根喜根樂根捨根意",
    "T46n1925_02b:0683b22": "根也。",
    "T46n1925_02b:0683b23": "二知根　信解見得人。思惟道中。是九根轉",
    "T46n1925_02b:0683b24": "名知根。九根如未知欲知根中分別。",
    "T46n1925_02b:0683b25": "三知已根　若至無學道中。是九根轉。名知",
    "T46n1925_02b:0683b26": "已根。九亦如未知欲知根中分別也。",
    "T46n1925_02b:0683b27": "39 十一智初門十一智初門第三十九",
    "T46n1925_02b:0683b28": "一法智　二比智　三他心智　四世智",
    "T46n1925_02b:0683b29": "　五苦智　六集智　七滅智　八道智　九",
    "T46n1925_02b:0683c01": "盡智　十無生智　十一如實智",
    "T46n1925_02b:0683c02": "次三無漏根而辯十一智者。以三根能生十",
    "T46n1925_02b:0683c03": "一智故。所以者何。未知欲知根。生法智比智。",
    "T46n1925_02b:0683c04": "知根生苦智集智滅智道智。及他心智世智。",
    "T46n1925_02b:0683c05": "知已根。生盡智無生智。及如實智。是以次三",
    "T46n1925_02b:0683c06": "根。而辯十一智也。通名智者決定了知。故",
    "T46n1925_02b:0683c07": "名為智。若發此十一智時。各齊位照了分明。",
    "T46n1925_02b:0683c08": "故通名為智也。",
    "T46n1925_02b:0683c09": "一法智　欲界繫法中無漏智。欲界繫因中",
    "T46n1925_02b:0683c10": "無漏智。欲界法智滅中無漏智。為斷欲界繫",
    "T46n1925_02b:0683c11": "法道中無漏智。及法智品中無漏智也。",
    "T46n1925_02b:0683c12": "二比智　於色界無色界中。約四諦辯四種",
    "T46n1925_02b:0683c13": "無漏智。亦如法智中所明。但有法比之殊也。",
    "T46n1925_02b:0683c14": "三他心智　知欲界色界繫現在心心數法。及",
    "T46n1925_02b:0683c15": "無漏心心數法少分。是為他心智也。",
    "T46n1925_02b:0683c16": "四世智　諸世間有漏智慧。亦名等智。凡夫",
    "T46n1925_02b:0683c17": "聖人。同有此智。故名等智。亦云名字智。是智",
    "T46n1925_02b:0683c18": "但有名而無理。",
    "T46n1925_02b:0683c19": "五苦智　五陰無常苦空無我觀時。得無漏",
    "T46n1925_02b:0683c20": "智。",
    "T46n1925_02b:0683c21": "六集智　知諸法因。因集生緣觀。無漏智也。",
    "T46n1925_02b:0683c22": "七滅智　滅止妙出觀時。無漏智也。",
    "T46n1925_02b:0683c23": "八道智　道正行遠觀時。無漏智也。",
    "T46n1925_02b:0683c24": "九盡智　我見苦已斷集已證滅已修道已。如",
    "T46n1925_02b:0683c25": "是念時。無漏智慧。見明覺也。",
    "T46n1925_02b:0683c26": "十無生智　我見苦已。不復更見斷集已。不",
    "T46n1925_02b:0683c27": "復更斷盡證已。不復更證修道已。不復更",
    "T46n1925_02b:0683c28": "修。如是念時。無漏智慧。見明覺也。",
    "T46n1925_02b:0683c29": "十一如實智　一切法總相別相。如實正智。",
    "T46n1925_02b:0684a01": "無有罣礙。是為如實智。此智獨在佛心中有。",
    "T46n1925_02b:0684a02": "二乘之所無也。",
    "T46n1925_02b:0684a03": "40 十二因緣初門十二因緣初門第四十",
    "T46n1925_02b:0684a04": "一無明　二行　三識　四名色　五六入",
    "T46n1925_02b:0684a05": "　六觸　七受　八愛　九取　十有　十一",
    "T46n1925_02b:0684a06": "生　十二老死",
    "T46n1925_02b:0684a07": "次十一智而辯十二因緣者。除如實智。其餘",
    "T46n1925_02b:0684a08": "十智。皆是二乘共得。今一往明。若聲聞人。但",
    "T46n1925_02b:0684a09": "約一世。總觀四諦。成十智則智劣。智劣故。不",
    "T46n1925_02b:0684a10": "能侵除習氣。功德神用亦減少。若緣覺人。通",
    "T46n1925_02b:0684a11": "約三世。細分別觀十二因緣。若成十智則智",
    "T46n1925_02b:0684a12": "強。智強故。能侵除習氣功德。神用亦廣。是以",
    "T46n1925_02b:0684a13": "大聖教門。別開出中乘之道。意在此也。通稱",
    "T46n1925_02b:0684a14": "因緣者。是十二法。展轉能感果。故名因。互相",
    "T46n1925_02b:0684a15": "由藉而有。謂之緣也。因緣相續。則生死往還",
    "T46n1925_02b:0684a16": "無際。若知無明不起取有。則三界二十五有",
    "T46n1925_02b:0684a17": "生死皆息。是為出世之要術也。教門十二因",
    "T46n1925_02b:0684a18": "緣。有三種不同。一者約三世明十二因緣。二",
    "T46n1925_02b:0684a19": "者約果報二世辯十二因緣。三者約一念一",
    "T46n1925_02b:0684a20": "世辯十二因緣。今無明三世十二因緣者。",
    "T46n1925_02b:0684a21": "初二過去世攝。後二未來世攝。中八現在世",
    "T46n1925_02b:0684a22": "攝。是中略說三事煩惱業苦。是三事展轉。更",
    "T46n1925_02b:0684a23": "互為因緣。是煩惱業因緣。業苦因緣。苦苦因",
    "T46n1925_02b:0684a24": "緣。苦煩惱因緣。煩惱業因緣。業苦因緣。苦苦",
    "T46n1925_02b:0684a25": "因緣。是為展轉。更互為因緣故。云三世十二",
    "T46n1925_02b:0684a26": "因緣也。",
    "T46n1925_02b:0684a27": "一無明　過去世一切煩惱。通是無明。以過",
    "T46n1925_02b:0684a28": "去未有智慧光明故。則一切煩惱得起故。是",
    "T46n1925_02b:0684a29": "以過去煩惱悉是無明也。",
    "T46n1925_02b:0684b01": "二行　從無明生業。業即是行。以善不善業。",
    "T46n1925_02b:0684b02": "能作世界果故。故名為行也。",
    "T46n1925_02b:0684b03": "三識　從行生垢心。初身因如犢子。識母自",
    "T46n1925_02b:0684b04": "相識。故名識。即是父母交會初。欲託胎時之",
    "T46n1925_02b:0684b05": "名。",
    "T46n1925_02b:0684b06": "四名色　從識生非色四陰及所任色陰。是",
    "T46n1925_02b:0684b07": "名名色。即是歌羅邏時之名也。",
    "T46n1925_02b:0684b08": "五六入　從名色中。生眼等六情。是名六入。",
    "T46n1925_02b:0684b09": "從五皰初開已來。即是六入名也。",
    "T46n1925_02b:0684b10": "六觸　由入對塵情塵識合。是名為觸。以六",
    "T46n1925_02b:0684b11": "塵觸六根故。即有六識生。故名情塵識合也。",
    "T46n1925_02b:0684b12": "七受　從觸生受。故名為受。即是因六觸。觸",
    "T46n1925_02b:0684b13": "六根即領受六塵。為六受也。",
    "T46n1925_02b:0684b14": "八愛　從受中心著。名之為愛。謂於所領受",
    "T46n1925_02b:0684b15": "六塵中。心生渴愛也。",
    "T46n1925_02b:0684b16": "九取　從渴愛因緣求。是名為取。謂求取所",
    "T46n1925_02b:0684b17": "愛之塵也。",
    "T46n1925_02b:0684b18": "十有　從取則後世業因成。是名為有。因能",
    "T46n1925_02b:0684b19": "有果。故名為有。",
    "T46n1925_02b:0684b20": "十一生　從有還受後世五眾之身。是名生。",
    "T46n1925_02b:0684b21": "所謂四生六道中受生也。",
    "T46n1925_02b:0684b22": "十二老死　從生五眾身熟壞。是為老死。老",
    "T46n1925_02b:0684b23": "死則生憂悲哭泣。種種愁苦。眾惱合集。若正",
    "T46n1925_02b:0684b24": "觀諸法實相清淨。則無明盡。無明盡故行盡。",
    "T46n1925_02b:0684b25": "乃至眾苦和合皆盡。若能如是。正觀三世十",
    "T46n1925_02b:0684b26": "二因緣。發真無漏。成辟支佛。",
    "T46n1925_02b:0684b27": "次明從果報。約二世觀十二因緣相。具出大",
    "T46n1925_02b:0684b28": "集經。今略出經文。是十二因緣。從歌羅邏而",
    "T46n1925_02b:0684b29": "辯無明。故云果報也。約二世明者。前十因",
    "T46n1925_02b:0684c01": "緣屬現在。後二因緣屬未來。二世合為十二",
    "T46n1925_02b:0684c02": "也。",
    "T46n1925_02b:0684c03": "一無明　大集經言。云何名為觀於無明。先",
    "T46n1925_02b:0684c04": "觀中陰。於父母所生貪愛心。愛因緣故四大",
    "T46n1925_02b:0684c05": "和合。精血二渧。合成一渧。大如豆子。名歌羅",
    "T46n1925_02b:0684c06": "邏。是歌羅邏有三事。一命二識三燸。過去世",
    "T46n1925_02b:0684c07": "中。業緣果報。無有作者。及以受者。初息出",
    "T46n1925_02b:0684c08": "入。是名無明。歌羅邏時。氣息入出者。有二種",
    "T46n1925_02b:0684c09": "道。所謂隨母氣息上下。七日一變。息入出者",
    "T46n1925_02b:0684c10": "名為壽命。是名風道。不臭不爛。是名為燸。是",
    "T46n1925_02b:0684c11": "中心意。名之為識。善男子若有欲得辟支佛。",
    "T46n1925_02b:0684c12": "當觀如是十二因緣。",
    "T46n1925_02b:0684c13": "二行　復觀三受因緣。五陰十二入十八界。",
    "T46n1925_02b:0684c14": "云何為觀。隨心於念觀息出入。觀於內身皮",
    "T46n1925_02b:0684c15": "膚肌肉筋骨髓腦。如空中雲。是身中風。亦復",
    "T46n1925_02b:0684c16": "如是。有風能上。有風能下。有風能滿。有風能",
    "T46n1925_02b:0684c17": "焦。有風能增長。是故息之出入。名為身行。息",
    "T46n1925_02b:0684c18": "從覺觀生。故名意行。和合出聲。是名口行。",
    "T46n1925_02b:0684c19": "三識　以如是三行因緣故。有識生。故名為",
    "T46n1925_02b:0684c20": "識。",
    "T46n1925_02b:0684c21": "四名色　識因緣故。則有四陰及以色陰。故",
    "T46n1925_02b:0684c22": "名名色。",
    "T46n1925_02b:0684c23": "五六入　五陰因緣識行六處。故名六入。",
    "T46n1925_02b:0684c24": "六觸　眼色相對。故名為觸。乃至意法。亦如",
    "T46n1925_02b:0684c25": "是。",
    "T46n1925_02b:0684c26": "七受　觸因緣故。念色乃至法是名為受。",
    "T46n1925_02b:0684c27": "八愛　貪著於色乃至於法。是名為愛。",
    "T46n1925_02b:0684c28": "九取　愛因緣故。四方求覓。故名為取。",
    "T46n1925_02b:0684c29": "十有　取因緣故。受於後身。故名為有。",
    "T46n1925_02b:0685a01": "十一生　有因緣故。有生是為生也。",
    "T46n1925_02b:0685a02": "十二老死　生因緣故。則有老死種種諸苦。",
    "T46n1925_02b:0685a03": "是名五陰十二入十八界十二因緣之大樹也",
    "T46n1925_02b:0685a04": "此並是略出經文辯。從初受報來。約二世明",
    "T46n1925_02b:0685a05": "十二因緣相。孱然無一句私語。讀者善尋。自",
    "T46n1925_02b:0685a06": "知與前來約三世明十二因緣有異也。",
    "T46n1925_02b:0685a07": "次明一念十二因緣。但約一世中。隨一念心",
    "T46n1925_02b:0685a08": "起。即具十二因緣。亦出大集經中。今略出經",
    "T46n1925_02b:0685a09": "文明一念十二因緣相。",
    "T46n1925_02b:0685a10": "一無明　因眼見色而生愛心。即是無明。",
    "T46n1925_02b:0685a11": "二行　為愛造業。即名為行。",
    "T46n1925_02b:0685a12": "三識　至心專念。故名為識。",
    "T46n1925_02b:0685a13": "四名色　識共色行。是名名色。",
    "T46n1925_02b:0685a14": "五六入　六處生貪。是名六入。",
    "T46n1925_02b:0685a15": "六觸　因入求愛。名之為觸。",
    "T46n1925_02b:0685a16": "七受　貪著心者。名之為受。",
    "T46n1925_02b:0685a17": "八愛　經中脫落。不釋愛相。今私作義釋云。",
    "T46n1925_02b:0685a18": "纏綿不捨。名之為愛。",
    "T46n1925_02b:0685a19": "九取　求是等法。名之為取。",
    "T46n1925_02b:0685a20": "十有　如是法生。是名為有。",
    "T46n1925_02b:0685a21": "十一生　次第不斷。是名為生。",
    "T46n1925_02b:0685a22": "十二老死　次第斷故。名之為死。生死因緣。",
    "T46n1925_02b:0685a23": "眾苦所逼。名之為惱。乃至意法因緣生貪。亦",
    "T46n1925_02b:0685a24": "復如是。",
    "T46n1925_02b:0685a25": "是十二因緣。一人一念。皆悉具足。並出大集",
    "T46n1925_02b:0685a26": "經文。未有一句私語。讀者善尋。此與常所說",
    "T46n1925_02b:0685a27": "三世因緣逈異。若有欲學因緣佛道者。上來",
    "T46n1925_02b:0685a28": "至此三種辯因緣。相隨用一門修學。即證緣",
    "T46n1925_02b:0685a29": "覺智也。",
    "T46n1925_02b:0685b01": "法界次第初門卷中之下"
}