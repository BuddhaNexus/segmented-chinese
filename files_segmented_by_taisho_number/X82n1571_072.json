{
    "X82n1571_072:0353c09": "五燈全書卷第七十二",
    "X82n1571_072:0353c11": "京都聖感禪寺住持(臣)僧　(超永)　編輯",
    "X82n1571_072:0353c12": "京都古華嚴寺住持(臣)僧　(超揆)　較閱　進",
    "X82n1571_072:0353c13": "呈",
    "X82n1571_072:0353c14": "　　臨濟宗",
    "X82n1571_072:0353c15": "　　　南嶽下三十五世隨錄",
    "X82n1571_072:0353c16": "吉州青原淨居眉菴秀禪師金陵夏氏子。弱歲投寶",
    "X82n1571_072:0353c17": "光寺出家。首謁天童。後參金粟乘。一見針芥相投。遂",
    "X82n1571_072:0353c18": "獲付囑。迨乘順世。四眾請師繼席。師堅辭不允。潛過",
    "X82n1571_072:0353c19": "江西抵百丈。後結茅沙溪。緇素嚮化。請主青原。上堂。",
    "X82n1571_072:0353c20": "舉當山第一代思禪師。因學人問如何是佛法大意。",
    "X82n1571_072:0353c21": "答曰廬陵米作麼價。天童悟師翁頌曰。青原老喫廬",
    "X82n1571_072:0353c22": "陵飯。米價由來仍不知。端的看他何大意。莫教辜負",
    "X82n1571_072:0353c23": "兩莖眉。師曰。思禪師畵蛇添足。密師翁雪上加霜。今",
    "X82n1571_072:0353c24": "日不肖。知恩報恩。亦有一頌。乃曰。廬陵米作麼價。珍",
    "X82n1571_072:0354a01": "重禪徒謾揣摩。但得心心無繫縛。斗金日費不為多。",
    "X82n1571_072:0354a02": "卓拄杖　僧參。纔展坐具。師便以拄杖。挑坐具于一",
    "X82n1571_072:0354a03": "邊。僧即收坐具。來師身傍立。師顧僧曰。是何意旨。曰",
    "X82n1571_072:0354a04": "請和尚道。師便打。曰遮也不消得。師曰。你道。落在甚",
    "X82n1571_072:0354a05": "麼處。僧便喝。師曰。猶嫌少在。僧禮拜。師復打　師進",
    "X82n1571_072:0354a06": "院甫旬日。司理胡公遊山。責其不以世禮相接。遂下",
    "X82n1571_072:0354a07": "廬陵獄。事白。師辭他往。眾檀越堅請回山。上堂。僧問。",
    "X82n1571_072:0354a08": "既是大善知識。為甚麼王難臨身。不能解脫。師曰。何",
    "X82n1571_072:0354a09": "處不風流。曰當恁麼時如何。師曰。通身慶快。曰祇如",
    "X82n1571_072:0354a10": "頭正尾正。又作麼生。師曰。重把少林無孔笛。等閒吹",
    "X82n1571_072:0354a11": "過汨羅汀。乃復舉二祖可大師。為辯和講僧所譖。罹",
    "X82n1571_072:0354a12": "難於有司因緣畢。師曰。翟知縣雖有殺人刀。且無活",
    "X82n1571_072:0354a13": "人劒。可大師祇解恁麼去。不解恁麼來。俱為未了公",
    "X82n1571_072:0354a14": "案。誰知千百年後。有不肖遠孫。為其了却。何為如斯。",
    "X82n1571_072:0354a15": "今日胡司理。有殺人刀。亦有活人劒。新青原。解恁麼",
    "X82n1571_072:0354a16": "去。亦解恁麼來。敢問大眾。古人恁麼。山僧不恁麼。山",
    "X82n1571_072:0354a17": "僧恁麼。古人不恁麼。且道。還有優劣也無。具眼者。試",
    "X82n1571_072:0354a18": "辨別看　康熙癸卯正月十八日。師示微疾。至第七",
    "X82n1571_072:0354a19": "日。趺坐而化。塔全身于龍鬚山法堂之後。門人編師",
    "X82n1571_072:0354a20": "語錄十二卷。行世(石車乘嗣)。",
    "X82n1571_072:0354a21": "伏獅尼祇園剛禪師嘉興胡氏女。幼有至性。好禪靜。",
    "X82n1571_072:0354a22": "父母不聽所願。歸于常氏。未期而寡。茹素奉佛。誓欲",
    "X82n1571_072:0354a23": "了生死。首參悟祖。時未脫白。悟以鄭三孃目之。嗣即",
    "X82n1571_072:0354a24": "薙染受具。哀求開示。痛切追究。久無入頭。復參金粟",
    "X82n1571_072:0354b01": "乘。乘令參本來面目。不得透脫。深加逼拶。至嘔血數",
    "X82n1571_072:0354b02": "升不輟。一日剃頭下單。豁然開悟。機鋒迅捷。乘授以",
    "X82n1571_072:0354b03": "如意祖衣。而記莂焉　閉關胡菴九年。應住梅溪伏",
    "X82n1571_072:0354b04": "獅院。首闢禪堂。創立榘矱。森嚴峻絕。法席儼然　上",
    "X82n1571_072:0354b05": "堂。提金剛正眼。嚮向上宗乘。喝一喝曰。向山僧一喝",
    "X82n1571_072:0354b06": "下。透脫得去。釋迦彌勒。拱手歸降。頓契諸佛心宗。永",
    "X82n1571_072:0354b07": "證金剛固體。便能於一毫端。現寶王剎。坐微塵裏。轉",
    "X82n1571_072:0354b08": "大法輪。施機發用。導利眾生。可謂成就慧身。不由他",
    "X82n1571_072:0354b09": "悟　上堂。臨濟相傳直指禪。纔加點綴便廉纖。會中",
    "X82n1571_072:0354b10": "若有僊陀客。何用山僧更指鞭。豎拂子曰。還會麼。果",
    "X82n1571_072:0354b11": "能直下承當去。一會靈山尚儼然　除夕示眾。臘月",
    "X82n1571_072:0354b12": "三十日。古德喻人生死交會之際。不可不審。須要安",
    "X82n1571_072:0354b13": "思危樂思苦。趂此無事之時。把話頭頓在面前。晝夜",
    "X82n1571_072:0354b14": "挨拶。當發上志。以悟為則。豁然開朗。不枉出家之念。",
    "X82n1571_072:0354b15": "莫貪熱鬧。昔懶瓚和尚。唐太宗欽其名。遣中使入山",
    "X82n1571_072:0354b16": "請之。詔書三降始起。撥火捉煨芋。寒涕交頤。曾不之",
    "X82n1571_072:0354b17": "顧。天使笑曰。請和尚拭寒涕。瓚曰。那有工夫與俗人",
    "X82n1571_072:0354b18": "拭涕耶。使回奏帝。帝益加欽敬。看他古人。如是履踐。",
    "X82n1571_072:0354b19": "名利不干懷。自然日用合道。大眾還會麼。啼得血流",
    "X82n1571_072:0354b20": "無用處。不如緘口度殘年　順治甲午八月。師示微",
    "X82n1571_072:0354b21": "疾。其徒強進以藥。師拒曰。老僧世緣已盡。秋殘去矣。",
    "X82n1571_072:0354b22": "九月二十六夜。索浴更衣。說偈而逝。奉全身塔于伏",
    "X82n1571_072:0354b23": "獅之左。世壽五十有八。僧臘二十有三(石車乘嗣)。",
    "X82n1571_072:0354b24": "宜興龍池永泰模禪師小參。當陽有路。佛祖共知。覿",
    "X82n1571_072:0354c01": "面相呈。見聞不隔。明明絕覆藏。歷歷無向背。只貴英",
    "X82n1571_072:0354c02": "靈漢。等閒踏著。便解翻身。打開無盡寶藏。運出自己",
    "X82n1571_072:0354c03": "家珍。回視魯祖面壁。石鞏架箭。俱胝豎指。雪峰輥毬。",
    "X82n1571_072:0354c04": "何異臘月蓮花。炎天片雪。山僧恁麼舉揚。眾中還有",
    "X82n1571_072:0354c05": "能薦者麼。自是不歸歸便得。五湖烟景有誰爭(萬如微嗣)。",
    "X82n1571_072:0354c06": "荊谿大蘆鐵關能禪師閩之清流趙氏子。稟性孤潔。",
    "X82n1571_072:0354c07": "尤喜靜坐。十四歲辭父母。往清涼出家。年十六。潛出",
    "X82n1571_072:0354c08": "直抵潤州焦山。求挂搭。偶聽講華嚴鈔。至普賢三昧",
    "X82n1571_072:0354c09": "品。十方諸佛被普賢一毛孔攝盡。頓起疑情。越半載。",
    "X82n1571_072:0354c10": "適秋月明朗。經行至海不揚波亭。獨自倚欄。聞潮聲",
    "X82n1571_072:0354c11": "瀉落。疑情豁然。既而徧參諸方。後謁龍池微。水乳契",
    "X82n1571_072:0354c12": "合。受記莂焉。出住荊溪大蘆　示眾。打破向上關。直",
    "X82n1571_072:0354c13": "超諸佛祖。萬法盡融通。全機貫今古。放出岑大蟲。咬",
    "X82n1571_072:0354c14": "殺玄沙虎。堪笑當年李將軍。石頭枉用千鈞弩　示",
    "X82n1571_072:0354c15": "眾。大蘆有箇現成公案。急欲舉似。諸上座唯恐信不",
    "X82n1571_072:0354c16": "及。且道。如何是現成公案。待門前案山子點頭。方與",
    "X82n1571_072:0354c17": "你道破　示眾。豎拂子。顧視左右曰。諸仁者。還體悉",
    "X82n1571_072:0354c18": "得麼。一僧便喝。師曰。饒汝千喝萬喝。總沒交涉。畢竟",
    "X82n1571_072:0354c19": "作麼體悉。各自著精彩。擲拂子下座　晚參。問如何",
    "X82n1571_072:0354c20": "是一喝如金剛王寶劒。師曰。誰敢犯鋒芒。曰如何是",
    "X82n1571_072:0354c21": "一喝如踞地師子。師曰。百獸盡潛蹤。曰如何是一喝",
    "X82n1571_072:0354c22": "如探竿影草。師曰。已知你深淺。曰如何是一喝不作",
    "X82n1571_072:0354c23": "一喝用。師展兩手曰。會麼。曰四喝已蒙師指示。向上",
    "X82n1571_072:0354c24": "一著事如何。師曰。腦後摸取。乃曰。當陽拈出一星兒。",
    "X82n1571_072:0355a01": "銕眼銅睛也[目*荅]眵。伶俐衲僧親瞥地。不須額上更栽",
    "X82n1571_072:0355a02": "眉。豎拂子曰。若喚者箇作拂子。頭上安頭。若不喚作",
    "X82n1571_072:0355a03": "拂子。却是離波求水。還有薦得底麼。直饒薦得。也落",
    "X82n1571_072:0355a04": "第二月。參　示眾。卓拄杖曰。諸兄弟。還識得大蘆拄",
    "X82n1571_072:0355a05": "杖麼。若也識得。許伊具超方眼。如其未然。被拄杖子",
    "X82n1571_072:0355a06": "穿却鼻孔　上堂。今朝臘月二十八。凜凜寒風兼地",
    "X82n1571_072:0355a07": "刮。千山萬山雪成堆。溪南溪北冰欲豁。峰前石筍暗",
    "X82n1571_072:0355a08": "抽條。墻角老梅香可捋。故園春信叠隴頭。還旌未見",
    "X82n1571_072:0355a09": "依期軷。可憐浪跡混風塵。蹩躠途中空轇轕。大眾。祇",
    "X82n1571_072:0355a10": "如撒手還家底。又且如何。鳳樓不宿桃源客。夜半穿",
    "X82n1571_072:0355a11": "靴入市廛　晚參。山悠悠水悠悠。大地乾坤祇一漚。",
    "X82n1571_072:0355a12": "百千諸佛居何國。崔顥曾題黃鶴樓　問達磨面壁",
    "X82n1571_072:0355a13": "即不問。神光斷臂事如何。師曰。不是苦心人不知。曰",
    "X82n1571_072:0355a14": "如何是苦心人。師曰。立雪齊腰　問鴻濛未判時如",
    "X82n1571_072:0355a15": "何。師曰。烏龜水底深藏六。曰不會。師曰。不會最親切",
    "X82n1571_072:0355a16": "　問。父母未生前。那箇是某甲本來面目。師曰。未問",
    "X82n1571_072:0355a17": "話已前領會去　問硝磺船上失火。如何救得。師以",
    "X82n1571_072:0355a18": "拄杖擉曰。速退速退　問大事未明。如喪考妣。大事",
    "X82n1571_072:0355a19": "已明。為甚麼亦如喪考妣。師曰。萬里一條鐵　師渡",
    "X82n1571_072:0355a20": "江。僧問。如何是江上境。師曰。無數輕舟橫兩岸。金山",
    "X82n1571_072:0355a21": "卓出海門頭。曰如何是境中人。師曰。祇將一拳石。打",
    "X82n1571_072:0355a22": "破江心碧。曰忽遭惡風。覆却船時如何。師曰。浸殺闍",
    "X82n1571_072:0355a23": "黎。曰風恬浪靜。又作麼生。師曰。水深龍睡穩。雲靜鶴",
    "X82n1571_072:0355a24": "飛高　問那裏是趙州勘破婆子處。師曰。話墮也不",
    "X82n1571_072:0355b01": "知　問德山云。我宗無語句。亦無一法與人。且道還",
    "X82n1571_072:0355b02": "盡善也未。師曰。一字入公門。九牛拽不出　問。打破",
    "X82n1571_072:0355b03": "虗空時如何。師曰。拾將一片來看。僧擬對。師攔腮便",
    "X82n1571_072:0355b04": "掌　問家賊難防時如何。師曰。照顧背後底。僧擬進",
    "X82n1571_072:0355b05": "語。師便打(萬如微嗣)。",
    "X82n1571_072:0355b06": "荊溪寶山古帆楫禪師上堂。適纔結制。已經八日。汝",
    "X82n1571_072:0355b07": "等諸人。本分事作麼生。山僧今日不妨為諸人。解黏",
    "X82n1571_072:0355b08": "去縛。拔楔抽釘。驀拈拄杖曰。拄杖子。吞却山河大地。",
    "X82n1571_072:0355b09": "明暗色空。于中四聖六凡。森羅萬象。悉皆絕跡了也。",
    "X82n1571_072:0355b10": "且道。無邊身菩薩。向甚麼處迴避。擲下拄杖曰。看看",
    "X82n1571_072:0355b11": "　上堂。行棒行喝。坑陷平人。說心說性。埋沒自己。及",
    "X82n1571_072:0355b12": "乎輥毬打皷面壁豎指。不但辱宗風。抑且窮鼫技。寶",
    "X82n1571_072:0355b13": "山恁麼告報。幸無人會。若有人會。性命落在渠手裏。",
    "X82n1571_072:0355b14": "拍禪床　示眾。說時默。默時說。箇裏從來無間歇。衲",
    "X82n1571_072:0355b15": "僧氣宇越常流。萬里都盧一條銕。野狐窟宅盡掀翻。",
    "X82n1571_072:0355b16": "闡提魔外俱殄滅。掃得乾坤蕩蕩然。無位真人面門",
    "X82n1571_072:0355b17": "出。喝一喝　僧參。師曰。何處來。曰湖州。師曰。不涉途",
    "X82n1571_072:0355b18": "程。道一句看。曰水漲船高。泥多佛大。師曰。猶涉途程",
    "X82n1571_072:0355b19": "在。曰老老大大。作者箇語話。師便打　問古帆未挂",
    "X82n1571_072:0355b20": "時如何。師曰。截斷眾流。曰挂後如何。師曰。衝破雲山",
    "X82n1571_072:0355b21": "千萬重。曰挂與不挂時如何。師曰。舌頭不出口　問",
    "X82n1571_072:0355b22": "如何是祖師西來意。師曰。步步向東行。曰不會。師曰。",
    "X82n1571_072:0355b23": "凄凄暗渡江　問銅頭銕額底到來。和尚如何接。師",
    "X82n1571_072:0355b24": "曰。汝不是其人。曰不得壓良為賤。師曰。爭怪得山僧。",
    "X82n1571_072:0355c01": "僧擬議。師便打(萬如微嗣)。",
    "X82n1571_072:0355c02": "准安慈雲佛可式禪師溧陽陳氏子。僧問。蜜蜂採花。",
    "X82n1571_072:0355c03": "為甚不採燈花。師曰。無他棲泊處　伽藍回祿。便問。",
    "X82n1571_072:0355c04": "既是護法神。為甚自身難保。師曰。為眾竭力。禍出私",
    "X82n1571_072:0355c05": "門　僧扣門。師問是誰。曰某甲。師曰。道得即開門。僧",
    "X82n1571_072:0355c06": "敲三下。師即開門。僧擬入。師便推出掩却門　問丹",
    "X82n1571_072:0355c07": "霞燒木佛。為甚院主眉鬚墮落。師曰。冷灰裏火發",
    "X82n1571_072:0355c08": "　僧參問。和尚萬福。師曰。喫得屙得　令僧搥背。師問。",
    "X82n1571_072:0355c09": "借手行拳時如何。曰下下打著。師曰。也須知輕重。曰",
    "X82n1571_072:0355c10": "從來不借他人力。為甚借手行拳。師曰。老僧使得慣",
    "X82n1571_072:0355c11": "(萬如微嗣)。",
    "X82n1571_072:0355c12": "吳江海雲介為舟禪師楚之沔陽趙氏子。上堂。有佛",
    "X82n1571_072:0355c13": "處不得住。菜花開遍。處處黃金布地。無佛處急走過。",
    "X82n1571_072:0355c14": "林木森陰。村村烟柳垂絲。好光景大家看。浪湧桃花",
    "X82n1571_072:0355c15": "三月三。平地一聲燒瓦去。崢嶸頭角絕遮攔。且道海",
    "X82n1571_072:0355c16": "雲隊裏。如何變化。良久曰。謾跨三級禹門浪。密移一",
    "X82n1571_072:0355c17": "步看龍飛　師問僧。九峰不肯首座。過在甚麼處。僧",
    "X82n1571_072:0355c18": "曰。一人傳虗。萬人傳實。師曰。你那裏得這消息來。曰",
    "X82n1571_072:0355c19": "謾得阿誰。師曰。走殺闍黎　康熈庚戌四月初九日",
    "X82n1571_072:0355c20": "示寂。塔于松陵接待寺後(萬如微嗣)。",
    "X82n1571_072:0355c21": "廣陵聖隆大敏憬禪師上堂。問南泉道化輝今古。斬",
    "X82n1571_072:0355c22": "猫正令意如何。師曰。一怒安天下。曰趙州戴草鞋出",
    "X82n1571_072:0355c23": "去。又作麼生。師曰。承命疾如風。曰父子不傳微妙訣。",
    "X82n1571_072:0355c24": "腥風徧界少人知。師曰。腦後添一鏃。乃曰。南泉咤叱",
    "X82n1571_072:0356a01": "風雲。摧奔山岳。直使狼烟息靜。孤鼠潛踪。賴得趙州",
    "X82n1571_072:0356a02": "傾心承旨。喜起賡歌。爭奈當時推轂寡儔。迄今築壇",
    "X82n1571_072:0356a03": "絕響。謬認草木。聽驚風鶴。虔刀高舉。令德罕逢。還知",
    "X82n1571_072:0356a04": "伊父子落處麼。二九峰巒雷火迅。三千剎海電光飛",
    "X82n1571_072:0356a05": "　上堂。錐地渾無。獨露恒沙。絲毫不挂。全彰妙相。良",
    "X82n1571_072:0356a06": "以徧界光騰。祇是不容擬議。通身顯現。須知莫可思",
    "X82n1571_072:0356a07": "惟。若謂有賓有主。額上添眉。更云無學無為。空中鳥",
    "X82n1571_072:0356a08": "跡。喝一喝　僧入見。師問。近日功夫如何。曰今日天",
    "X82n1571_072:0356a09": "寒。師曰。山門頭金剛。為甚通身汗出。僧擬議。師曰。不",
    "X82n1571_072:0356a10": "消一拶　僧參。師曰。近從甚處來。曰金陵。師曰。金陵",
    "X82n1571_072:0356a11": "有箇聚寶門。還將得寶來麼。僧喝。師曰。瓦礫不勞拈",
    "X82n1571_072:0356a12": "出　問明明在目前。欲尋尋不見。師搊住曰。尋箇甚",
    "X82n1571_072:0356a13": "麼。僧罔措。師掌曰。騎牛覔牛　問牛頭未見四祖。為",
    "X82n1571_072:0356a14": "甚百鳥銜花。師曰。豪門多俠客。曰見後為甚不復銜",
    "X82n1571_072:0356a15": "花。師曰。破屋少人棲(萬如微嗣)。",
    "X82n1571_072:0356a16": "金陵萬松響谷徹禪師楚溳川黃氏子。兒時。凡見像",
    "X82n1571_072:0356a17": "必禮敬。一日忽憶。我此姓名。從何得有。朝夕覓之。無",
    "X82n1571_072:0356a18": "處著落。志切空門。年二十三。禮本邑佛肩剃染。南詢。",
    "X82n1571_072:0356a19": "首參天童。纔作禮。便問。生從何來。悟曰。我正要問你。",
    "X82n1571_072:0356a20": "死從何去。師茫然。悟劈頭便棒。自此工夫緊切。疑情",
    "X82n1571_072:0356a21": "難釋。偶聞梆響。身心頓豁。上方丈通所入。悟問。你見",
    "X82n1571_072:0356a22": "箇甚麼道理。師作敲梆勢。悟打曰。還聞麼。師曰。老老",
    "X82n1571_072:0356a23": "大大。猶作這箇語話。便出。悟頷之。後徧歷叢社。輔弼",
    "X82n1571_072:0356a24": "諸方最久。末上龍池。機契受囑。出住金陵萬松　上",
    "X82n1571_072:0356b01": "堂。祖道恢弘沒量人。葢天葢地展胸襟。祇憑玉線金",
    "X82n1571_072:0356b02": "鍼手。撥轉如來正法輪。所以道。欲明格外事。須是格",
    "X82n1571_072:0356b03": "外人。若是格外人。自不妨拈一莖草。建丈六金身。翦",
    "X82n1571_072:0356b04": "荊棘林。為瓊樓玉殿。悲智難窮。雖具如是手眼。及至",
    "X82n1571_072:0356b05": "到山僧拄杖頭邊。因甚却道不得一句子者何也。為",
    "X82n1571_072:0356b06": "伊向千聖頂[寧*頁]上著倒。萬機不到處安排。只如隨流",
    "X82n1571_072:0356b07": "得妙。遇緣即宗。提人天正令。埽魔外邪風底人。畢竟",
    "X82n1571_072:0356b08": "又向甚麼處行履。揮拂子曰。不離鬧市紅塵裏。常在",
    "X82n1571_072:0356b09": "堯天日月旁　上堂。疎林脫盡赤條條。獨羨長松透",
    "X82n1571_072:0356b10": "碧霄。欲識威音前面目。全彰物表露孤標。其中生滅",
    "X82n1571_072:0356b11": "憑誰立。就裏風光最廓寥。沒些子更豐饒。遍界冰輪",
    "X82n1571_072:0356b12": "水面高。等閒涌出扶桑日。大冶紅爐片雪消　上堂。",
    "X82n1571_072:0356b13": "少林歌一曲。露柱懶開口。古佛露家風。燈籠沿壁走。",
    "X82n1571_072:0356b14": "雪峰慣輥毬。禾山解打鼓。三草及二木。普潤一法雨",
    "X82n1571_072:0356b15": "　僧請益萬法歸一話。師曰。山僧不聽得。汝試再舉",
    "X82n1571_072:0356b16": "看。僧復舉元話。師曰。又豈止落七落八耶。僧罔措。師",
    "X82n1571_072:0356b17": "連棒約退　擇菜次。師拈起菜葉。問僧曰。你道。這一",
    "X82n1571_072:0356b18": "莖從何處得來。僧亦舉起菜葉。師復撥亂菜曰。且道。",
    "X82n1571_072:0356b19": "者黃菜葉。又歸甚麼處。僧無對。師曰。赤土塗牛嬭",
    "X82n1571_072:0356b20": "　問如何是清淨法身。師曰。葉埽堆頭。曰如何是圓滿",
    "X82n1571_072:0356b21": "報身。師曰。趙州東院西。曰如何是千百億化身。師曰。",
    "X82n1571_072:0356b22": "山僧拳打脚踢過多少。僧沈吟。師便打　師于康熈",
    "X82n1571_072:0356b23": "癸丑仲冬示微疾。不數日。忽傳大眾齊詣方丈。問曰。",
    "X82n1571_072:0356b24": "今日是何日。答曰。是十八。師起趺坐。良久曰。吾當行",
    "X82n1571_072:0356c01": "矣。時大眾禮拜求偈。師便書曰。老僧今年六十八。恰",
    "X82n1571_072:0356c02": "遇今朝是十八。我今去住本逍遙叨嗒。眾復求開示。",
    "X82n1571_072:0356c03": "師叱曰。生平惡辣名播。臨末稍頭。何須安&#;。遂擲筆",
    "X82n1571_072:0356c04": "而逝。壽六十八。臘四十五。語錄十卷。行世。塔于本山",
    "X82n1571_072:0356c05": "之右隅(萬如微嗣)。",
    "X82n1571_072:0356c06": "京都薊州盤山大博乾禪師蜀之達州胡氏子。年十",
    "X82n1571_072:0356c07": "三。薙染本州西聖寺。誦習未曉佛意。每懷憤懣。二十。",
    "X82n1571_072:0356c08": "決志參方。泛瞿塘。渡漢水。首參金粟悟。便問。如何是",
    "X82n1571_072:0356c09": "父母未生前本來面目。悟劈頭一棒曰。道甚麼。師擬",
    "X82n1571_072:0356c10": "進語。悟又一棒曰。參堂去。師當下便覺輕安。遂乞居",
    "X82n1571_072:0356c11": "座下。刻意提持。後悟應天童請。師復參石車乘。一日",
    "X82n1571_072:0356c12": "問曰。不是心不是佛不是物。是箇甚麼。乘默然。師便",
    "X82n1571_072:0356c13": "禮拜。乘震威一喝曰。汝擬向山僧良久處會那。師從",
    "X82n1571_072:0356c14": "此脫落。乘示寂。復徧謁名宿。既而北遊。圓具戒於愍",
    "X82n1571_072:0356c15": "忠。頃之。又南詢。謁龍池微。微問。如何是你父母未生",
    "X82n1571_072:0356c16": "前本來面目。師便喝。微曰。問你本來面目。胡喝亂喝",
    "X82n1571_072:0356c17": "作麼。師連喝兩喝。微曰。看這瞎漢。猶強作主宰在。直",
    "X82n1571_072:0356c18": "打出門外。師自是。將從前珍惜。一時放下。頓覺通身",
    "X82n1571_072:0356c19": "慶快。與微機緣相愜。師資道合。至順治壬辰秋。受記",
    "X82n1571_072:0356c20": "莂。即辭北行。乙未。開法於天津地藏如來兩院。繼住",
    "X82n1571_072:0356c21": "雄縣崇寧。楊村報成。涿州普度。良鄉十方。津門般若。",
    "X82n1571_072:0356c22": "灤州萬善。西山潭柘。都城法通。慈壽放生池。末應",
    "X82n1571_072:0356c23": "　和碩親王請。住弘善凡三年。遂退休盤山之古中盤",
    "X82n1571_072:0356c24": "　上堂。分皂白於石火之中。剖錙銖於閃電之際。且",
    "X82n1571_072:0357a01": "道。得何三昧。驀喝一喝曰。切忌妄通消息　上堂。師",
    "X82n1571_072:0357a02": "拍桌一下。大眾齊顧視。師展兩手示之。便下座　上",
    "X82n1571_072:0357a03": "堂。棒下頓絕商量。喝中毫無滲漏。若向箇裏承當。管",
    "X82n1571_072:0357a04": "取推門入臼　上堂。如來淨妙身。窮劫不能量。示與",
    "X82n1571_072:0357a05": "眾家知。虗空無二狀　上堂。魚行水濁。鳥飛毛落。若",
    "X82n1571_072:0357a06": "是僊陀客。隔墻見角。便知是牛。決不向矢上加尖。泥",
    "X82n1571_072:0357a07": "中洗土　上堂。通身是眼鑒不到。通身是耳聞不到。",
    "X82n1571_072:0357a08": "通身是舌說不到。通身是心憶不到。野木廋時秋潦",
    "X82n1571_072:0357a09": "退。白雲斷處舊山青　結夏上堂。夏月炎天似火。開",
    "X82n1571_072:0357a10": "爐不用添柴。只待烟沉火寂。通身覿露如來。且道是",
    "X82n1571_072:0357a11": "誰證據。震威一喝　上堂。動則乖宗。靜則失旨。掀翻",
    "X82n1571_072:0357a12": "動靜。囌嚕[口*悉]哩。今古歷然常坦坦。了無南北與東西",
    "X82n1571_072:0357a13": "　上堂。眉不離眼。舌不離口。道不離人。切忌外走。乞",
    "X82n1571_072:0357a14": "兒誇一錢。富者不知有　上堂。放開一線。草木增光。",
    "X82n1571_072:0357a15": "把住一絲。乾坤失色。咄咄咄。含元殿中無二主　上",
    "X82n1571_072:0357a16": "堂。生從何來。要會來處麼。喝一喝曰。此處不可錯會。",
    "X82n1571_072:0357a17": "死從何去。要知去處麼。喝一喝曰。此處不可承當。何",
    "X82n1571_072:0357a18": "故。逢人且說三分話。未可全拋一片心　上堂。諸佛",
    "X82n1571_072:0357a19": "本源。衲僧巴鼻。遍界不藏。無處可覓。其顯也。露柱燈",
    "X82n1571_072:0357a20": "籠。山門佛殿。笑殺西山煤黑子。其隱也。青天白日。鳶",
    "X82n1571_072:0357a21": "飛魚躍。驅馳東土馬簸箕。不隱不顯又如何。甜瓜徹",
    "X82n1571_072:0357a22": "蒂甜。苦瓜連根苦　上堂。空中釘橛。須是其人。浪裏",
    "X82n1571_072:0357a23": "擒龍。還他作者。且道誰是作者。蘇州有常州有。一任",
    "X82n1571_072:0357a24": "面南看北斗　僧問。如何是本來面目。師喝。曰如是",
    "X82n1571_072:0357b01": "如是。師曰。不是不是。僧拜。師便打　一僧喊入方丈",
    "X82n1571_072:0357b02": "曰。水窮山盡時如何。師直打出。又喊到西堂處。如是",
    "X82n1571_072:0357b03": "問。堂亦打出。復喊入方丈。師仍打出。閉却門。僧有省",
    "X82n1571_072:0357b04": "　和碩親王問。參禪的人。悟後甚麼道理。師曰。步步",
    "X82n1571_072:0357b05": "踏實地。曰未悟的人。還有分也無。師曰。誰家竈裏火",
    "X82n1571_072:0357b06": "無烟　官人問。誰家語錄。盡是前人糟粕。如何是自",
    "X82n1571_072:0357b07": "己手眼。師舉脚曰。向這裏道一句看。官人擬議。師曰。",
    "X82n1571_072:0357b08": "只這脚尖猶不奈何。更問甚手眼　屠牛人問。弟子",
    "X82n1571_072:0357b09": "終日宰牛。如何是了。師曰。何不自宰。曰自己作麼生",
    "X82n1571_072:0357b10": "宰。師曰。舉刀非手。誰是殺者。曰弟子不會。師曰。自心",
    "X82n1571_072:0357b11": "本無。因妄有心。若能離心。即是自殺。屠當下折屠具。",
    "X82n1571_072:0357b12": "懺悔長齋　頌丹霞燒木佛曰。木佛取來燒舍利。鬚",
    "X82n1571_072:0357b13": "眉墮落鐵成金。是非一入旁人耳。洗到驢年也不清",
    "X82n1571_072:0357b14": "　頌婆子燒菴曰。寒巖枯木猶堪羨。放火燒菴再驗",
    "X82n1571_072:0357b15": "伊。最是此僧低首去。明明陷虎不施機　康熈癸丑",
    "X82n1571_072:0357b16": "八月朔示微疾。手書別法門昆季。初十日。聚諸徒眾。",
    "X82n1571_072:0357b17": "囑付後事畢。說偈辭世。有江南江北風雲遍。老鶴還",
    "X82n1571_072:0357b18": "源萬事休之句。日將晡。安然而逝。世壽七十二。僧臘",
    "X82n1571_072:0357b19": "五十九。闍維。獲舍利。如小豆而圓潤者。約百餘顆。他",
    "X82n1571_072:0357b20": "如菽米者。不計其數。塔于寺之東南隅紫葢峰下(萬如",
    "X82n1571_072:0357b21": "微嗣)。",
    "X82n1571_072:0357b22": "無錫南禪古鏡符禪師上堂。禪禪。仰之彌高。鑽之彌",
    "X82n1571_072:0357b23": "堅。思之卜度。十萬八千。達磨不來東土。二祖不往西",
    "X82n1571_072:0357b24": "天。是處池中有月。誰家竈裏無烟。然雖如此。不是一",
    "X82n1571_072:0357c01": "番寒徹骨。爭得梅花雪裏妍　臘八上堂。臘八逢三",
    "X82n1571_072:0357c02": "九。終日雨淋頭。明星不出現。何處賣風流(萬如微嗣)。",
    "X82n1571_072:0357c03": "白雲曦崑玉禪師僧問。大悲千手眼。那箇是正眼。師",
    "X82n1571_072:0357c04": "曰瞎。曰某甲即不然。師曰。你試道看。曰瞎。師曰。是則",
    "X82n1571_072:0357c05": "是。祗是無賓主。曰如何得賓主。師便打　示眾。舉臨",
    "X82n1571_072:0357c06": "濟會下二禪客。同學相問。頌曰。鴛鴦一對遊深浦。攪",
    "X82n1571_072:0357c07": "亂殘荷水逆流。餓眼漁翁隨浪覓。釣竿徒自下汀洲",
    "X82n1571_072:0357c08": "(萬如微嗣)。",
    "X82n1571_072:0357c09": "嘉興如如古鑑彰禪師上堂。舉幻祖因僧問。如何是",
    "X82n1571_072:0357c10": "西來意。祖曰。屋北鹿獨宿。溪西雞齊啼。師頌曰。屋北",
    "X82n1571_072:0357c11": "鹿溪西雞。浩浩金風玉露垂。莫認定盤星子好。當人",
    "X82n1571_072:0357c12": "須豁兩行眉(萬如微嗣)。",
    "X82n1571_072:0357c13": "平湖湧卍斷疑果禪師辭世偈曰。船子高蹈。繼有性",
    "X82n1571_072:0357c14": "空。我今委蛻。近海之東。阿呵呵。鐵牛撞倒須彌山。箇",
    "X82n1571_072:0357c15": "段風光今古同。師預定逝期。趺坐水中化去(萬如微嗣)。",
    "X82n1571_072:0357c16": "荊溪紫雲報恩顯德大木訓禪師江都季氏子。久歷",
    "X82n1571_072:0357c17": "講肆。後參博山來。寶華忍。古南門。機契龍池微。受記",
    "X82n1571_072:0357c18": "莂焉　上堂。舉簡堂機赴圓通請。上堂云。圓通不開",
    "X82n1571_072:0357c19": "生藥舖。單單祇賣死猫頭。不知那箇無思算。喫著通",
    "X82n1571_072:0357c20": "身冷汗流。師曰。圓通老漢。可謂謙光順物。枉直兼美。",
    "X82n1571_072:0357c21": "美則美矣。善則未善。顯德。不開生藥舖。不賣死猫頭。",
    "X82n1571_072:0357c22": "終日鼾鼾地。從教得自由。祇如山僧恁麼道。與圓通",
    "X82n1571_072:0357c23": "相去多少。雲開古道家聲遠。月轉青山格外新(萬如微嗣)。",
    "X82n1571_072:0357c24": "寧國麻姑天如大歇芳禪師通州人。結制示眾。拈竹",
    "X82n1571_072:0358a01": "篦曰。殺人刀。活人劒。覿面拈來人不見。今朝分付與",
    "X82n1571_072:0358a02": "諸人。從教劈破虗空面　解制晚參。無位真人沒面",
    "X82n1571_072:0358a03": "目。歡則笑兮悲則哭。去來不涉絕遮攔。一任東西與",
    "X82n1571_072:0358a04": "南北。參(萬如微嗣)。",
    "X82n1571_072:0358a05": "揚州善慶化中慶禪師真州俞氏子。十六歲脫白。卒",
    "X82n1571_072:0358a06": "通教觀。後得法龍池。住靜金陵棲賢。堅不出山。元夜",
    "X82n1571_072:0358a07": "小參。若論此事。如一燈燃于百千燈。冥者皆明。直得",
    "X82n1571_072:0358a08": "輝天鑑地。光耀莫倫。不見。僧問古德。如何是祖師西",
    "X82n1571_072:0358a09": "來意。德曰。六箇燈籠一齊明。僧曰。恁麼則葢天葢地",
    "X82n1571_072:0358a10": "去也。德曰。若是獅子兒。不向那邊討。即今有問山僧。",
    "X82n1571_072:0358a11": "如何是祖師西來意。便劈頭一棒。使伊直下知歸。免",
    "X82n1571_072:0358a12": "得在燈籠影裏棲泊(萬如微嗣)。",
    "X82n1571_072:0358a13": "鎮江汝山萬壽瑞明震禪師解七示眾。布袋結頭。今",
    "X82n1571_072:0358a14": "日開。放出無毛鉄鷂來。撞破虗空渾不顧。橫三豎四",
    "X82n1571_072:0358a15": "絕安排(萬如微嗣)。",
    "X82n1571_072:0358a16": "龍池素嚴淵禪師晚參。舉五祖演曰。四五百擔麥。二",
    "X82n1571_072:0358a17": "三千碩稻。好箇休糧方。耆婆不得妙。千巖長曰。米不",
    "X82n1571_072:0358a18": "蓄一粒。菜不種一莖。任意往來者。喫得飽膨脝。師曰。",
    "X82n1571_072:0358a19": "二老祖。一人富而太慳。一人貧而太奢。禹門即不然。",
    "X82n1571_072:0358a20": "有米可作飯。無米便煑粥。豐儉只隨時。鉢盂好洗浴。",
    "X82n1571_072:0358a21": "粒米能咬破。永劫充饑腹。大眾每日赴堂。還有咬破",
    "X82n1571_072:0358a22": "粒米者麼。眾默然。師曰。箇箇都是飽餐。便歸方丈",
    "X82n1571_072:0358a23": "　晚參。舉雲門乾矢橛。洞山麻三觔公案。師頌曰。雲門",
    "X82n1571_072:0358a24": "矢橛洞山麻。絞索澆蔬用著他。識得其中奇特處。長",
    "X82n1571_072:0358b01": "來茄子大如瓜　晚參。楊柳垂垂而綠。桃花爛熳而",
    "X82n1571_072:0358b02": "開。靈雲刺瞎眼睛。玄沙却云未徹。且道在諸兄弟分",
    "X82n1571_072:0358b03": "中。又作麼話會。眾默然。師曰。莫被眼睛瞞却　上堂。",
    "X82n1571_072:0358b04": "黃葉飄金。青山露玉。祖意全彰。阿誰會得。滄洲師子",
    "X82n1571_072:0358b05": "喫一鞭。陝府鐵牛汗流出。驀然撞倒須彌峰。一言勘",
    "X82n1571_072:0358b06": "破維摩詰。卓拄杖下座(萬如微嗣)。",
    "X82n1571_072:0358b07": "南嶽尼季總徹禪師湖廣衡州劉氏女。父夢老僧索",
    "X82n1571_072:0358b08": "住處許之。母懷娠。十有二月。既而胎鳴者三。生時。有",
    "X82n1571_072:0358b09": "白光燭室。眾皆謂奇。幼不茹葷。稍長。好閱儒書佛經。",
    "X82n1571_072:0358b10": "痛念生死。厭處塵凡。一日讀綠蘿際所集南嶽禪燈",
    "X82n1571_072:0358b11": "錄。即往見求開示。際痛切究竟。頓發疑情。苦參四十",
    "X82n1571_072:0358b12": "九晝夜不倦。忽然呆去三四時。不見有身心器界。偶",
    "X82n1571_072:0358b13": "聞雷迅。如在羅網中跳出相似。銀山鐵壁。一時粉碎。",
    "X82n1571_072:0358b14": "即上南嶽求證。并懇薙染受具。杜絕俗眷。住靜別峰。",
    "X82n1571_072:0358b15": "際示寂後。廬墓三週。即拽杖南游。徧歷祖剎。繼謁龍",
    "X82n1571_072:0358b16": "池微。機契。即記莂焉　出住姑蘇慧燈。興化普度。[橘-矛+隹]",
    "X82n1571_072:0358b17": "李國福。當湖善護等處。浴佛日上堂。曾聞石女產麒",
    "X82n1571_072:0358b18": "麟。添得嬰孩氣象新。金鎖玉關渾不住。萬機頭上鼓",
    "X82n1571_072:0358b19": "烟塵。當時盡道難相委。今日方知不是心。大眾且道。",
    "X82n1571_072:0358b20": "不是那箇心。卓拄杖曰。不得雲門施好手。幾乎錯認",
    "X82n1571_072:0358b21": "定盤星　上堂。故國清貧已有年。白頭知命順生緣。",
    "X82n1571_072:0358b22": "眉毛仍在眼睛上。鼻孔撩天不著穿。昨夜山門騎露",
    "X82n1571_072:0358b23": "柱。東西南北走不住。不知何事太忙生。盡被秋光牽",
    "X82n1571_072:0358b24": "引去。惟有青青栢與松。萬年千載色如是　上堂。士",
    "X82n1571_072:0358c01": "問。師五十以前事若何。師卓拄杖曰。者箇是拄杖子。",
    "X82n1571_072:0358c02": "曰五十以後又如何。師復卓拄杖曰。者箇不喚作拄",
    "X82n1571_072:0358c03": "杖子。曰正當今日。花雨滿筵。香雲盈座。未審還有為",
    "X82n1571_072:0358c04": "人處也無。師曰。分身兩處看。乃曰。乾坤盡是黃金國。",
    "X82n1571_072:0358c05": "無限平人不肯休。休擬議。莫凝眸。雲自高飛水自流。",
    "X82n1571_072:0358c06": "要知一句難藏處。黃鶴樓前鸚鵡洲　上堂。生緣衡",
    "X82n1571_072:0358c07": "嶽幾經秋。坐斷孤峰天外游。一句了然超百億。饑餐",
    "X82n1571_072:0358c08": "渴飲更何求。且道見箇甚麼道理。得恁麼自在。盋盂",
    "X82n1571_072:0358c09": "口向天。大蟲原是虎　上堂。問慧日高懸。千山並秀。",
    "X82n1571_072:0358c10": "滿目英賢。誰是作者。師曰。獨你是鈍漢。曰師子窟中",
    "X82n1571_072:0358c11": "無異獸。師曰。汝試[跳-兆+孛]跳看。問大悲千手眼。那箇是正",
    "X82n1571_072:0358c12": "眼。師曰。千聖覰不到。曰通身全現摩尼寶。徧界輝騰",
    "X82n1571_072:0358c13": "徧界香。師曰。又恁麼去也。乃曰。無尾大蟲難近傍。近",
    "X82n1571_072:0358c14": "前便也傷人命。除非自解據虎頭。自然頭正尾亦正。",
    "X82n1571_072:0358c15": "黑漆盋盂添箇柄　師至圓明寺。上堂。問如何是奪",
    "X82n1571_072:0358c16": "人不奪境。師曰。一自當年折鳳凰。至今魚雁兩茫茫。",
    "X82n1571_072:0358c17": "如何是奪境不奪人。師曰。雖然未得黃金印。及第還",
    "X82n1571_072:0358c18": "他折桂郎。如何是人境兩俱奪。師曰。夜半曉星歸宿",
    "X82n1571_072:0358c19": "夢。瀟湘夜雨斷愁膓。如何是人境俱不奪。師曰。摘詩",
    "X82n1571_072:0358c20": "漫寫圓明寺。高挂雲帆遶像張。乃曰。禹門堂上。傳得",
    "X82n1571_072:0358c21": "盋囊。圓明寺裏。高提鈯斧。頭頭玉振金聲。處處龍飛",
    "X82n1571_072:0358c22": "鳳舞。輥甚雪峰毬。打甚禾山鼓。葛藤千七俱拈却。明",
    "X82n1571_072:0358c23": "明一句超今古。到這裏。劈開潭底月。流出少林髓。大",
    "X82n1571_072:0358c24": "眾。還見少林髓麼。卓拄杖曰。倒卓橫拈無別路。迅雷",
    "X82n1571_072:0359a01": "奔電絕誵譌　師至當湖善護菴。上堂。問敲石燒丹",
    "X82n1571_072:0359a02": "一老顛。等閒拾得火中蓮。特祈和尚通消息。要使人",
    "X82n1571_072:0359a03": "人達本源。師曰。三十棒寄打汝師。曰同道方知。師曰。",
    "X82n1571_072:0359a04": "北人飲乳。反怪良醫。問古德不出方丈。如何庄上喫",
    "X82n1571_072:0359a05": "油糍。師曰。私通車馬。曰忽見庄主聻。師曰。好箇消息。",
    "X82n1571_072:0359a06": "曰水晶簾動微風起。滿架薔薇一院香。師曰。有甚交",
    "X82n1571_072:0359a07": "涉。問興化打維那。意旨如何。師曰。瞎却人眼睛。曰次",
    "X82n1571_072:0359a08": "日罰鑽飯出堂。又作麼生。師曰。前箭猶輕後箭深。乃",
    "X82n1571_072:0359a09": "曰。秋露垂秋風吹。秋雲冉冉。秋草離離。月落寒潭靜。",
    "X82n1571_072:0359a10": "山空木葉飛。吾無隱乎爾。通方作者知。大眾。還知麼。",
    "X82n1571_072:0359a11": "若也知得。推倒報本塔。椎碎弄珠樓。一任橫行海內。",
    "X82n1571_072:0359a12": "獨步大千。其或未然。眨上眉毛。劒去久矣　解制上",
    "X82n1571_072:0359a13": "堂。士問。和尚今日上堂。也是無風起浪。某甲到此。已",
    "X82n1571_072:0359a14": "是拖泥帶水。出格一句。請師道取。師便打。士翻觔斗",
    "X82n1571_072:0359a15": "而出。師曰。弄精魂漢。乃曰。全提正令入摩竭。大地眉",
    "X82n1571_072:0359a16": "毛共撕結。等閒便度九十朝。冰壺已泮春風發。鐵壁",
    "X82n1571_072:0359a17": "銀山俱靠倒。笑殺銅頭與鐵額。波斯攪得海嶽渾。金",
    "X82n1571_072:0359a18": "毛獅子走深澤。神駒萬里謾追風。眨得眼來天地隔。",
    "X82n1571_072:0359a19": "以拂子畫○○曰。一處最親。千機莫測。眾禪客。瞥不",
    "X82n1571_072:0359a20": "瞥。處處綠楊春正好。自是不歸歸便得(萬如微嗣)。",
    "X82n1571_072:0359a21": "慈谿靈峰達變顯權禪師江西豐城王氏子。首參天",
    "X82n1571_072:0359a22": "童悟。後依山翁忞。分座說法。出住五磊　晚參。靈峰",
    "X82n1571_072:0359a23": "寺裏。開爐炭墼。家常儘有。更賴現前。兄弟竭力。同心",
    "X82n1571_072:0359a24": "出手。輕輕撥動火柴頭。烈焰亘天射牛斗。冷灰荳爆",
    "X82n1571_072:0359b01": "忽雷轟。叢林盡作獅子吼。斷送生蛇化活龍。差排古",
    "X82n1571_072:0359b02": "佛離窠臼。無賓主句火爐頭。笑他趙老揚家醜。後來",
    "X82n1571_072:0359b03": "雪巖欽曰。不冷不熱爐鞴。半真半假金鍮。鑄作瓶盤",
    "X82n1571_072:0359b04": "釵釧。却成品字柴頭。且道與趙州無賓主話。相去多",
    "X82n1571_072:0359b05": "少。若向這裏。緇素得出。二大老性命。在諸人手裏。若",
    "X82n1571_072:0359b06": "緇素不出。諸人性命。在山僧手裏。卓杖曰。還委悉麼。",
    "X82n1571_072:0359b07": "莫向白雲深處坐。好看千嶂起風雷　請藏入山上",
    "X82n1571_072:0359b08": "堂。舉僧問東山演祖曰。一代時教是箇切脚。且道切",
    "X82n1571_072:0359b09": "那箇字。祖曰。鉢羅孃。曰學人祇問一字。如何却答許",
    "X82n1571_072:0359b10": "多。祖曰。七字八字。師曰。大小演祖。與麼答話。畢竟正",
    "X82n1571_072:0359b11": "文未曾道著。敢問現前兄弟。且道如何是正文。良久",
    "X82n1571_072:0359b12": "曰。孔門弟子無人識。碧眼胡僧笑點頭　至節小參。",
    "X82n1571_072:0359b13": "滴水滴凍。止濼困魚難轉動。成塊成團。水晶宮裏玉",
    "X82n1571_072:0359b14": "龍蟠。十八緊俏風頭硬。一片冰湖徹骨寒。無影樹頭",
    "X82n1571_072:0359b15": "霜色白。不萌枝上雪花攢。翻憶少林冷坐。分明特地。",
    "X82n1571_072:0359b16": "無端賺得神光。斷臂覓心。無處心安。於斯薦得。一了",
    "X82n1571_072:0359b17": "百當。於斯不薦。千難萬難。亟須勇猛精進。朝夕廢寢",
    "X82n1571_072:0359b18": "忘餐。拶到水窮山盡處。虗空粉碎髑髏乾。大似陽回",
    "X82n1571_072:0359b19": "大地。春滿林巒。和風浩蕩乾坤闊。佛日高懸法界寬。",
    "X82n1571_072:0359b20": "復舉僧問洞山。寒暑到來如何迴避。山曰何不向無",
    "X82n1571_072:0359b21": "寒暑處廻避。曰如何是無寒暑處。山曰。寒時寒殺闍",
    "X82n1571_072:0359b22": "黎。熱時熱殺闍黎。師曰。洞山古佛□□善赴來機。猶",
    "X82n1571_072:0359b23": "欠悟在。何故聻。不應話作兩橛。若人檢點得出。許你",
    "X82n1571_072:0359b24": "具一隻眼　師示寂。書辭世偈曰。五十二年如一夢。",
    "X82n1571_072:0359c01": "就裏全機無別共。真人無位無生滅。梅梢月上清風",
    "X82n1571_072:0359c02": "動。臨行句子少人知。八面玲瓏無罅縫。咄哉四海眾",
    "X82n1571_072:0359c03": "高流。莫弄虗頭休打鬨。若是無依過度人。出生入死",
    "X82n1571_072:0359c04": "能珍重。有權有實。有照有用。八面車輪空裏轉。焦磚",
    "X82n1571_072:0359c05": "打著連底凍。擲筆端坐而逝。塔于本山(山翁忞嗣)。",
    "X82n1571_072:0359c06": "五磊拙崖懷禪師海鹽嚴氏子。十一。投寧海寺出家。",
    "X82n1571_072:0359c07": "二十六。上天童完具。一日因挑柴。驀觸懸崖有省。即",
    "X82n1571_072:0359c08": "上方丈。適有僧問。如何是父母未生前面目。悟大笑。",
    "X82n1571_072:0359c09": "師聞豁然。便出。悟顧旁僧曰。他日。此子必能壯吾門",
    "X82n1571_072:0359c10": "墻也。後果于五磊得法　示眾。穀雨前清明後。百花",
    "X82n1571_072:0359c11": "爛熳渾如繡。風流年少倒金樽。聲色關頭誰能透",
    "X82n1571_072:0359c12": "　僧問。掀翻海嶽求知己。即今海嶽掀翻。因甚知己又",
    "X82n1571_072:0359c13": "無消息。師曰。碧眼胡僧笑點頭　問溪山各異。雲月",
    "X82n1571_072:0359c14": "一般。為甚文殊于福城東際。令童子南詢。師曰。脚不",
    "X82n1571_072:0359c15": "離地走　師繼席五磊。二十七載。迨康熈乙卯。將示",
    "X82n1571_072:0359c16": "寂前。命海朝首座。嗣先住持達變權公。繼主院事(山翁",
    "X82n1571_072:0359c17": "忞嗣)。",
    "X82n1571_072:0359c18": "泐潭寶峰山子玉禪師上堂。三尺地爐。一堆猛燄。燎",
    "X82n1571_072:0359c19": "却佛祖面門。鍛盡衲僧命脈。好箇十成鑽子。不知何",
    "X82n1571_072:0359c20": "人拾得。咄。大丈夫漢。未舉先知。蚤是不堪入。作恁麼",
    "X82n1571_072:0359c21": "說話。未夢見在。阿呵呵。好大哥。若是你灑灑落落。不",
    "X82n1571_072:0359c22": "妨我哆哆和和。神歌社舞自成曲。拍手其間唱哩囉",
    "X82n1571_072:0359c23": "　托盋上堂。問大家出隻手。扶起破沙盆。只如德山",
    "X82n1571_072:0359c24": "托盋。意旨如何。師曰。垂絲千尺。意在深潭。曰雪峯道。",
    "X82n1571_072:0360a01": "鐘未鳴。鼓未響。托盋向甚麼處去。德山低頭歸方丈。",
    "X82n1571_072:0360a02": "又且如何。師曰。夜靜水寒魚不餌。滿船載得月明歸。",
    "X82n1571_072:0360a03": "曰雪峯舉似巖頭。頭曰。堂頭老漢。未會末後句。又作",
    "X82n1571_072:0360a04": "麼生。師曰。一客却煩二主。曰巖頭密啟其意如何。師",
    "X82n1571_072:0360a05": "曰。徧地是刀鎗。曰德山來日上堂。果與尋常不同。巖",
    "X82n1571_072:0360a06": "頭于僧堂前撫掌云。且喜堂頭老漢。會得末後句。雖",
    "X82n1571_072:0360a07": "然如是。只得三年活時如何。師曰。虎頭虎尾一時收。",
    "X82n1571_072:0360a08": "僧禮拜曰。和盤托出無少剩。當陽一曲有誰知。師曰。",
    "X82n1571_072:0360a09": "闍黎亦不得草草。問賓頭盧尊者。與五百聖者。每日",
    "X82n1571_072:0360a10": "同赴四天下供。無有不到者。如何是和尚普應的事。",
    "X82n1571_072:0360a11": "師曰。一日鉢盂兩度溼。乃曰。霜冷風寒臘正乾。鑪頭",
    "X82n1571_072:0360a12": "火煖不成眠。和雲放鶴前山去。帶雪騎牛入市廛。佛",
    "X82n1571_072:0360a13": "手頻將開正眼。生緣時展利人權。歸來坐對珠峰下。",
    "X82n1571_072:0360a14": "一夜梅花月在天　上堂。一切處葢覆不得。一切處",
    "X82n1571_072:0360a15": "染污不得。却向一切處。著差別衣。現異方便。驀拈拄",
    "X82n1571_072:0360a16": "杖曰。摟出你心肝五臟。換却你孃生眼睛。東涌西沒。",
    "X82n1571_072:0360a17": "南涌北沒。中涌邊沒。邊涌中沒。還有向者裏。卒地斷",
    "X82n1571_072:0360a18": "暴地折者麼。如無。頭頂三尺天。脚踏一方地。身如椰",
    "X82n1571_072:0360a19": "子大。不聞佛授記　上堂。放下屠刀。千佛一數。善來",
    "X82n1571_072:0360a20": "比丘。成佛子住。是水皆歸海。無山不仰宗。驀拈拄杖",
    "X82n1571_072:0360a21": "曰。過去諸佛亦如是。未來諸佛亦如是。現在諸佛亦",
    "X82n1571_072:0360a22": "如是。遂擲下曰。如是如是。喝一喝下座　上堂。鐘樓",
    "X82n1571_072:0360a23": "上念讚。床脚下種菜。敢道。釋迦文不知此三昧。達磨",
    "X82n1571_072:0360a24": "空面壁。老盧常蹋碓。三千七百葛藤樁。狼籍春風恣",
    "X82n1571_072:0360b01": "隱晦。看看。古岸何人把釣竿　上堂。霜冷菊殘十月",
    "X82n1571_072:0360b02": "天。犢牛隊隊到林泉。一齊趂入紅爐內。烈焰燒空痛",
    "X82n1571_072:0360b03": "著鞭。山中水草幸然足。一任和雲飽食眠。但得胸中",
    "X82n1571_072:0360b04": "無剩法。管教齊賀太平年　上堂。過去的現在用得",
    "X82n1571_072:0360b05": "著。現在的未來用得著。未來的不可說劫中用得著。",
    "X82n1571_072:0360b06": "用得著。醍醐與毒藥。一手擡一手搦。海壇馬子似驢",
    "X82n1571_072:0360b07": "大。巴蛇吞象三年覺。咄咄　上堂。猛燄爐中。踢翻海",
    "X82n1571_072:0360b08": "月。藕絲竅裏。豎透乾坤。建法幢于蟭螟眼睫之上。發",
    "X82n1571_072:0360b09": "生機于春風百草頭邊。有如是威德。具如是妙用。有",
    "X82n1571_072:0360b10": "佛處錦上鋪花。無佛處燄裏生冰。楊花落盡杏花紅。",
    "X82n1571_072:0360b11": "開徧園林二月中　晚參。睦州擔版。趙州喫茶。不是",
    "X82n1571_072:0360b12": "債主。便是冤家。同門出入成違背。又復重添眼裏沙。",
    "X82n1571_072:0360b13": "喝一喝便起(山翁忞嗣)。",
    "X82n1571_072:0360b14": "舒州龍門天嶽本晝禪師湖廣黃州蕭氏子。久侍山",
    "X82n1571_072:0360b15": "翁忞。投機得法。始住舒州龍門海會。次遷武林龍泉",
    "X82n1571_072:0360b16": "清流。兩住越州平陽　上堂。面門上。摸著鼻孔底。歡",
    "X82n1571_072:0360b17": "笑無端。盋盂邊。失却匙箸底。煩懣增劇。二人同到衲",
    "X82n1571_072:0360b18": "僧門下。且到那箇是主。那箇是賓。驀豎拂子曰。換却",
    "X82n1571_072:0360b19": "時人眼裏睛　上堂。日日日東出。日日日西落。一箇",
    "X82n1571_072:0360b20": "臰胡猻。尾上生三角。阿呵呵。不得達磨大師走來東",
    "X82n1571_072:0360b21": "土。洎合有理。也無雪處。雖然。只如僧問離四句絕百",
    "X82n1571_072:0360b22": "非。古人為什麼却道頭痛。卓拄杖曰。勢至觀音猶作",
    "X82n1571_072:0360b23": "夢　上堂。問昨日龍門。今朝海會。意旨如何。師以拄",
    "X82n1571_072:0360b24": "杖就地一畫。曰如何是白雲境。師曰。白雲不白。曰如",
    "X82n1571_072:0360c01": "何是境中人。師曰。上樹騎驢。問如何是不動尊。師高",
    "X82n1571_072:0360c02": "聲曰。山僧昨日始離龍門。僧擬議。師便喝。僧禮拜。師",
    "X82n1571_072:0360c03": "乃橫按拄杖曰。直得寶劒未離歐冶。殺活同時。古鏡",
    "X82n1571_072:0360c04": "未挂高臺。妍媸并照。向此尚是將蠡測海。傍岸泊船。",
    "X82n1571_072:0360c05": "何況齒牙餘慧。露布葛藤。畵虎成狸。一場笑柄。如今",
    "X82n1571_072:0360c06": "若是箇漢。向萬仞巖前撲得下。百尺竿頭舉得步。自",
    "X82n1571_072:0360c07": "然入林不動草。入鳥不亂行。閒坐困眠。粥足飯足。所",
    "X82n1571_072:0360c08": "以窺鞭影即飛去。望招手便橫趨。事是恁麼事。人須",
    "X82n1571_072:0360c09": "恁麼人。要窮千聖不傳底機輪。切忌只向意根下卜",
    "X82n1571_072:0360c10": "度。喝一喝下座　上堂。磨鞭得劒。磨杵得針。趙州勘",
    "X82n1571_072:0360c11": "破婆子。溈山踢倒淨瓶。汝等但能如臨深淵。如履薄",
    "X82n1571_072:0360c12": "冰。千鈞非重。鴻毛非輕。自然不受一切人謾。自然十",
    "X82n1571_072:0360c13": "二時中。穿衣喫飯。悉無虗棄底事。雖然如是。猶未踏",
    "X82n1571_072:0360c14": "著向上一竅在。且作麼生是向上一竅。青蟲墜地長",
    "X82n1571_072:0360c15": "絲斷。黑蟻沿堦碎壤新　上堂。愈遠愈近。愈親愈疎。",
    "X82n1571_072:0360c16": "雖然邨樸。却也風流。西天佛世弟子。并無一人得道。",
    "X82n1571_072:0360c17": "即今現前大眾。無固無必。或去或留。人人勝他老盧。",
    "X82n1571_072:0360c18": "只是白雲這裏。有箇中心樹子。少人識得在。若識得。",
    "X82n1571_072:0360c19": "許你是箇鉄眼銅睛漢。若識未得。孔子曰。道之不行",
    "X82n1571_072:0360c20": "也。我知之矣。知者過之。愚者不及也。喝一喝。復說偈",
    "X82n1571_072:0360c21": "曰。一度春光事可嘉。竿頭進步莫周遮。太湖城裏元",
    "X82n1571_072:0360c22": "宵節。燈似河陽滿縣花　小參。老胡門下。法久成弊。",
    "X82n1571_072:0360c23": "理事偏枯。是非倒置。大膽不畏雷霆。小膽見噎廢食。",
    "X82n1571_072:0360c24": "畵蛇定要畵足。指實何曾詣實。法門如此乖張。遂令",
    "X82n1571_072:0361a01": "艱危日至。山僧今晚入院之初。聊與諸賢。片時集聚。",
    "X82n1571_072:0361a02": "不可聞此誵譌。便自妄生疑議。努力大家向前。頭頭",
    "X82n1571_072:0361a03": "如箭中的。吾道三十年大行。要借諸人鼻孔出氣。喝",
    "X82n1571_072:0361a04": "一喝　上堂。或謂。山僧耳輭。誠有之乎。曰有之也。有",
    "X82n1571_072:0361a05": "者來問。冬瓜可以作甑。山僧答曰。可作甑也。冬瓜作",
    "X82n1571_072:0361a06": "甑。且屬天然。但辦肯心。作之何咎。其人禮拜而退。又",
    "X82n1571_072:0361a07": "有者來問。冬瓜不可以作甑。山僧答曰。冬瓜安可以",
    "X82n1571_072:0361a08": "作甑哉。用以作甑。其事必敗。作甑不可也。其人亦禮",
    "X82n1571_072:0361a09": "拜而退。召大眾。山僧與麼答話。意在於何。為復是耳",
    "X82n1571_072:0361a10": "輭耶。別有道理耶。良久。乃笑曰。冬瓜作甑。問答不定。",
    "X82n1571_072:0361a11": "山僧耳輭。大眾口硬。擬議思量。喪却性命　上堂。你",
    "X82n1571_072:0361a12": "諸人要知。寒泉不曾教你不知。你諸人要會。寒泉不",
    "X82n1571_072:0361a13": "曾教你不會。既知也。既會也。見山決定是山。見水決",
    "X82n1571_072:0361a14": "定是水。只如空手把鋤頭。步行騎水牛。畢竟明什麼",
    "X82n1571_072:0361a15": "邊事。西天斬頭截臂。這裏自領出去　上堂。如人喫",
    "X82n1571_072:0361a16": "飯倩人把筯。你道。還得飽麼。如今禪和子。亦復如是。",
    "X82n1571_072:0361a17": "所在親依知識。知識與他餧鹹餧淡。餧苦餧辣。餧精",
    "X82n1571_072:0361a18": "餧粗。餧冷餧熱。餧到日久月深。依前只成一箇空肚",
    "X82n1571_072:0361a19": "皮去。欲得飽。須是當人親解把筯始得。大眾。祇如親",
    "X82n1571_072:0361a20": "解把筯一句。畢竟作麼生商量良久曰。不可教壞人",
    "X82n1571_072:0361a21": "家男女去也。便下座　僧問。撥草瞻風。祇圖見性。未",
    "X82n1571_072:0361a22": "審學人即今性在什麼處。師曰。屋角水車鳴聒聒",
    "X82n1571_072:0361a23": "　問如何是第一句。師曰。寶劒逼人寒。僧便喝。師曰。斬",
    "X82n1571_072:0361a24": "草蛇頭落　問父母未生前。請師通箇消息。師曰。春",
    "X82n1571_072:0361b01": "無三日晴。僧禮拜。師叱曰。隨聲逐色漢　一僧禮拜。",
    "X82n1571_072:0361b02": "起求開示。師便轉身面壁而立。僧無語　頌六祖風",
    "X82n1571_072:0361b03": "旛曰。入暮微雲河漢遊。雁聲驚起一天秋。樹高千尺",
    "X82n1571_072:0361b04": "西風急。眨眼紅黃逐水流　頌德山托盋曰。神仙秘",
    "X82n1571_072:0361b05": "訣非為貴。父子同條豈是親。待得靈丹成九轉。不知",
    "X82n1571_072:0361b06": "已作白頭人(山翁忞嗣)。",
    "X82n1571_072:0361b08": "五燈全書卷第七十二",
    "X82n1571_072:0361b10": "五燈全書卷第七十二補遺",
    "X82n1571_072:0361b12": "　　臨濟宗",
    "X82n1571_072:0361b13": "　　　南嶽下第三十五世隨錄",
    "X82n1571_072:0361b14": "宜興龍池介石登禪師上堂。天寒人亦寒。竹柏報平",
    "X82n1571_072:0361b15": "安。滴水不滴凍。虗空剜窟竉。庭際覔心何太賒。衲衣",
    "X82n1571_072:0361b16": "下事誰為遮。野火燒山不見頂。石人猶自馭牛車。且",
    "X82n1571_072:0361b17": "道。石人馭車。還是向上向下聻。不見道。下坡不走。快",
    "X82n1571_072:0361b18": "便難逢　上堂。心淨如水。聖化如月。一影落千波。高",
    "X82n1571_072:0361b19": "低共澄徹。雖然。未免甘瓜抱苦蒂。美棗生荊棘。利傍",
    "X82n1571_072:0361b20": "有倚刀。智者惟自識。室內明明一盞燈。何事三人證",
    "X82n1571_072:0361b21": "龜成鼈　晚參。風前冷坐。月下穿針。恰恰逢渠。幾番",
    "X82n1571_072:0361b22": "錯過。若是慣行獨木橋底。到這裏更說甚麼。百尺竿",
    "X82n1571_072:0361b23": "頭進步。管教十方剎海橫身。隨處逍遙。超然物外。其",
    "X82n1571_072:0361b24": "或未然。切莫便道無事好(萬如微嗣)。",
    "X82n1571_072:0361c01": "陽山璞中源禪師結制上堂。今朝十一月半。大聖寺",
    "X82n1571_072:0361c02": "裏。不悋柴炭。亘天烈燄。騰騰燒得。舜若多神叫喚。銅",
    "X82n1571_072:0361c03": "頭鐵額攢眉。皮骨通身俱換。鎔盡頑賴滓渣。迸出紅",
    "X82n1571_072:0361c04": "爐金彈。簉破闍黎面門。九十日內。不容打算。喝一喝",
    "X82n1571_072:0361c05": "下座　除夕示眾。此夕為分歲。嬰兒白髮時。故鄉入",
    "X82n1571_072:0361c06": "夢裏。春信到梅枝。驀拈拄杖曰。惟有這上座。寒暄總",
    "X82n1571_072:0361c07": "不知。雖然不知。却也一點謾他不得。卓一卓曰。會麼。",
    "X82n1571_072:0361c08": "歸堂喫茶　上堂。天地一蘧蘆。萬物一芻狗。堪笑李",
    "X82n1571_072:0361c09": "老聃。蝦跳不出斗。顧眾曰。還有跳得出者麼。良久呵",
    "X82n1571_072:0361c10": "呵大笑曰。誰知遠烟浪。別有好商量　問盡十方世",
    "X82n1571_072:0361c11": "界是佛身。教某甲向甚處下脚。師曰。何不向無佛處",
    "X82n1571_072:0361c12": "下脚。曰老老大大話頭也不識。師打曰。孟八郎漢。那",
    "X82n1571_072:0361c13": "箇是佛。僧禮拜。師曰。山僧在汝脚下　士問。牟尼不",
    "X82n1571_072:0361c14": "在西天。仲尼不居東魯。畢竟在甚麼處。師曰。不離所",
    "X82n1571_072:0361c15": "問　問如何是某甲安身立命處。師曰。你從那裏來。",
    "X82n1571_072:0361c16": "僧擬議。師曰。還從那裏去　頌德山拓鉢曰。末後難",
    "X82n1571_072:0361c17": "將語脈通。迅雷驚起碧潭龍。幾番雹雨雲收盡。鐵笛",
    "X82n1571_072:0361c18": "橫吹宇宙中　頌靈雲見桃花曰。藍衫破盡逞風流。",
    "X82n1571_072:0361c19": "紫綠叢中豁兩眸。忽被東君吹落後。至今惱亂莫能",
    "X82n1571_072:0361c20": "休(萬如微嗣)。",
    "X82n1571_072:0361c21": "海鹽金粟息乾元禪師武原俞氏子。上堂。十五日已",
    "X82n1571_072:0361c22": "前。水灑不濕。十五日已後。針劄不入。正當十五日。天",
    "X82n1571_072:0361c23": "寒人寒。大家在者裏。直後寒毛卓豎。徹骨徹髓。三十",
    "X82n1571_072:0361c24": "三天摸帝鐘。八臂那吒擎鐵柱　問西來祖意即不",
    "X82n1571_072:0362a01": "問。庚同天地是如何。師曰。無今無古。曰昔日世尊降",
    "X82n1571_072:0362a02": "誕。今朝和尚佳辰。是同是別。師曰。踏著秤錘硬自鐵。",
    "X82n1571_072:0362a03": "師于清　康熙己未冬。在[橘-矛+隹]李石佛。瞑目趺坐。說偈",
    "X82n1571_072:0362a04": "而逝。閱世七十一。坐夏五一。塔於隱庵溪北梅囿(石車",
    "X82n1571_072:0362a05": "乘嗣)。",
    "X82n1571_072:0362a06": "涇川寶勝楚水古禪師桐城方氏子。幼歲閱永嘉錄",
    "X82n1571_072:0362a07": "有省。往參龍池微。問馬祖一喝。百丈三日耳聾。意旨",
    "X82n1571_072:0362a08": "如何師曰。千峰勢倒嶽邊止。萬派聲歸海上消。微然",
    "X82n1571_072:0362a09": "之　小參。古剎鐘鳴西水濵。樹摩霄漢殿連雲。烟城",
    "X82n1571_072:0362a10": "隔岸人喧處。盡是觀音入理門(萬如微嗣)。",
    "X82n1571_072:0362a11": "壽昌雙柏望雲英禪師洪都臨安人。吳氏子。上堂。提",
    "X82n1571_072:0362a12": "向上命。秉殺活機。佛祖權衡。衲僧巴鼻。湊泊不得處。",
    "X82n1571_072:0362a13": "千眼難窺。受用莫及時。當陽獨露。烜赫靈明。輝今耀",
    "X82n1571_072:0362a14": "古　示眾。日面月面。無剎不現。暗去明來。珠迴玉轉。",
    "X82n1571_072:0362a15": "西風陣陣樹頭搖。華舞長空金片片(萬如微嗣)。",
    "X82n1571_072:0362a16": "洮湖涪山覺天文禪師丹陽陳氏子。示眾。舉盤山聞",
    "X82n1571_072:0362a17": "羿喪歌。即振鈴得悟話畢。頌曰。歌聲嘹喨哭聲哀。瞥",
    "X82n1571_072:0362a18": "地盤山隻眼開。歷歷靈魂藏不得。虗空逼塞倩誰埋",
    "X82n1571_072:0362a19": "　示眾。舉臨濟侍德山次。山曰困。濟曰。這漢寐語作",
    "X82n1571_072:0362a20": "麼。山便打。濟掀倒禪床便出。頌曰。臨濟門墻高更聳。",
    "X82n1571_072:0362a21": "德山堂奧濶還呆。行人不見堂中事。只向他家門戶",
    "X82n1571_072:0362a22": "猜(萬如微嗣)。",
    "X82n1571_072:0362a23": "吳江盛澤圓明爾初正禪師吳門人。示眾。本來面目。",
    "X82n1571_072:0362a24": "覿體現前。回頭轉腦。十萬八千。直下便是。已涉言詮。",
    "X82n1571_072:0362b01": "滿目溪山。何勞指示。纔指示。眼著刺棘。便恁麼會得。",
    "X82n1571_072:0362b02": "也是好肉剜瘡。山僧到這裏不能為汝提持。何故聻。",
    "X82n1571_072:0362b03": "識法者懼(萬如微嗣)。",
    "X82n1571_072:0362b04": "宜興龍池卓庵嶽禪師上堂。豎拂子曰。法不孤起。仗",
    "X82n1571_072:0362b05": "境方生。頭頭合轍。事事現成。水中鹽味。色裏膠青。以",
    "X82n1571_072:0362b06": "拂子擊一下曰。涅槃心易曉。差別智難明。遂擲下拂",
    "X82n1571_072:0362b07": "子。下座　上堂。即心即佛。本是條直。非心非佛。不存",
    "X82n1571_072:0362b08": "痕跡。不是心不是佛。虗空裏釘撅。若是恁麼會得。也",
    "X82n1571_072:0362b09": "是餬餅呷汁。若不恁麼會。喫水須防著噎。總不恁麼。",
    "X82n1571_072:0362b10": "是如何。靠倒銀山鐵壁。師示寂。瘞於幻祖塔之左(萬如",
    "X82n1571_072:0362b11": "微嗣)。",
    "X82n1571_072:0362b12": "黃梅南山萬壽惟一宗禪師江南六安人。上堂。一句",
    "X82n1571_072:0362b13": "無私語。當陽亘古今。鳥啼雲裏寺。那箇是知音。眾中",
    "X82n1571_072:0362b14": "還有知音麼。卓拄杖曰。風吹黃葉來何處。牛帶寒鴉",
    "X82n1571_072:0362b15": "過遠村　僧問。如何是佛。師曰。爛東瓜。曰不會。師曰。",
    "X82n1571_072:0362b16": "問取園頭(萬如微嗣)。",
    "X82n1571_072:0362b17": "荊溪龍池中明恭禪師秀水蔣氏子。繼主龍池。陞座。",
    "X82n1571_072:0362b18": "今朝二十五。行者擊破皷。長老未陞堂。諸人已話墮。",
    "X82n1571_072:0362b19": "話墮不話墮。南山沒齒蟲。吞却北山虎。師康熙壬子。",
    "X82n1571_072:0362b20": "中元前一日。集眾囑後事。索浴淨髮。說偈坐化。壽六",
    "X82n1571_072:0362b21": "十。坐三十六夏。塔于吉州梅溪之龍山(萬如微嗣)。",
    "X82n1571_072:0362b22": "桐城華嚴梅山鼎禪師上堂。紅塵閙市。古佛家風。碧",
    "X82n1571_072:0362b23": "落松關。道人活計。荊棘林中。鱉鼻破驢。脊上蒼蠅。穿",
    "X82n1571_072:0362b24": "過髑髏。換却眼睛。萬機不到處。七穿八穴。一言契合",
    "X82n1571_072:0362c01": "時。千差頓赴。且道。達磨九年面壁。又成得個什麼邊",
    "X82n1571_072:0362c02": "事。向道莫行山下路。果聞猿呌斷腸聲(萬如微嗣)。",
    "X82n1571_072:0362c03": "宜興龍池閒雲海禪師天長貢氏子。上堂。春日融和",
    "X82n1571_072:0362c04": "氣象新。春風拂拂百花馨。春禽啼在枝頭上。春水池",
    "X82n1571_072:0362c05": "塘蛙鼓聲。山色碧谷神清。箇事分明體現成。怎奈時",
    "X82n1571_072:0362c06": "流渾不顧。隨聲逐色任浮沉　上堂。買鐵得真金。觀",
    "X82n1571_072:0362c07": "星見明月。突出腦後睛。大千光皎潔。如來降吉祥。普",
    "X82n1571_072:0362c08": "賢揚醜拙。無量差別門。從頭都漏洩。不漏洩。摩訶般",
    "X82n1571_072:0362c09": "若波羅密(萬如微嗣)。",
    "X82n1571_072:0362c10": "湖州法海涯禪師桐鄉人。僧問。大悟底人。因甚命根",
    "X82n1571_072:0362c11": "不斷。師曰。你斷也未。僧便喝。師打曰。再喝喝看。僧連",
    "X82n1571_072:0362c12": "喝兩喝。師曰。這無主孤魂。却來者裏納敗關。僧曰。知",
    "X82n1571_072:0362c13": "恩者少。負恩者多。師復打曰。一[款-士+止]招成(萬如微嗣)。",
    "X82n1571_072:0362c14": "江西雲葢山元菴徵禪師陞座。舉達磨見武帝話畢。",
    "X82n1571_072:0362c15": "師曰。徤臂能挽千鈞弩。沒羽誰曰虎未真。獵犬沿山",
    "X82n1571_072:0362c16": "空逐塊。英雄壓倒大唐人。有雲葢錄。及竄獵集。行世",
    "X82n1571_072:0362c17": "(萬如微嗣)。",
    "X82n1571_072:0362c18": "鎮江汝山萬壽瑞明震禪師解制示眾。布袋結頭今",
    "X82n1571_072:0362c19": "日開。放出無毛鐵鷂來。撞破虗空渾不顧。橫三豎四",
    "X82n1571_072:0362c20": "絕安排(萬如微嗣)。",
    "X82n1571_072:0362c21": "慈雲松若昭禪師上堂。慈雲彌布。徧覆大千。烹佛烹",
    "X82n1571_072:0362c22": "祖。啟大爐鞴。正恁麼時。釋迦彌勒。不敢當頭。德山臨",
    "X82n1571_072:0362c23": "濟。退身有分。握金剛寶劒。凜凜神威。乘踞地獅子。騰",
    "X82n1571_072:0362c24": "騰光彩。擴人天正眼。控佛祖大機。到者裏。且道。承誰",
    "X82n1571_072:0363a01": "恩力。顧左右震威一喝(萬如微嗣)。"
}