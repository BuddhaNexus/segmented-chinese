{
    "X87n1629_001:0449a06": "金剛般若經集驗記卷上(并序)",
    "X87n1629_001:0449a08": "梓州司馬　孟獻忠　撰",
    "X87n1629_001:0449a09": "夫般若者。乃諸佛之智母。至道之精微。為法海之泉",
    "X87n1629_001:0449a10": "源。實如來之秘藏。言語道斷。心行處滅。超於名相而",
    "X87n1629_001:0449a11": "界入。稱謂稽而不逮。離於見聞覺知。智識詮而逾遠。",
    "X87n1629_001:0449a12": "無行無得。所以致其功。不住不染。所以成其慧。探其",
    "X87n1629_001:0449a13": "玅者。行皆道場。達其理者。動為佛事。至於一十二經。",
    "X87n1629_001:0449a14": "八萬四千之法。等三辰之競耀。仰慧景而同暉。類五",
    "X87n1629_001:0449a15": "衢之爭馳。入真乘而共轍。惟寂惟寞。感而遂通。何慮",
    "X87n1629_001:0449a16": "何思。誠而必應。其有一念淨信。四偈受持。福無量而",
    "X87n1629_001:0449a17": "無邊。廣大侔於法界。果不生而不滅。究竟等於虗空。",
    "X87n1629_001:0449a18": "故能使脩羅之軍。尋聲而遠遁。波旬之騎。藉響而旋",
    "X87n1629_001:0449a19": "奔。鉤爪鋸牙。挫芒衂(如盡反)銳。洪濤(音桃)烈火。息浪韜炎。",
    "X87n1629_001:0449a20": "厲(音例)氣煙凝。毒不能害。交陳雲合。刃不能傷。含識必",
    "X87n1629_001:0449a21": "該觸類而長。亦猶洪鐘虗受。響無擊而不揚。明鏡高",
    "X87n1629_001:0449a22": "懸。物有來而斯見。則知幽顯叶贊。萬彚(音謂)所以虔誠。",
    "X87n1629_001:0449a23": "釋梵護持。百神由其侍衛。今者取其靈驗。尤著異跡。",
    "X87n1629_001:0449a24": "尅彰經典之所傳。耳目之所接。集成三卷。分為六篇。",
    "X87n1629_001:0449b01": "其有見賢而思齊。聞義而勇猛。如磨玉之子。守劒之",
    "X87n1629_001:0449b02": "賓。如周處之遇士衡。長清三橫。仲由之逢宣父。即列",
    "X87n1629_001:0449b03": "四科。仁遠乎哉。欲之而至。雖不足發揮聖教。光闡大",
    "X87n1629_001:0449b04": "乘。庶貽諸子孫。以勵同志。于時大唐開元六年。歲次",
    "X87n1629_001:0449b05": "戊午。奧四月乙丑。朔八日壬申撰畢。",
    "X87n1629_001:0449b06": "救護篇第一(并序十九章)　延壽篇第二(并序十二章)",
    "X87n1629_001:0449b07": "救護篇第一(并序十九章)",
    "X87n1629_001:0449b08": "昔者魯連談笑而秦軍自却。干木偃息而魏主獲安。",
    "X87n1629_001:0449b09": "聞鄭玄之名。群兇不入。憚太公之化。神女銜悲。況乎",
    "X87n1629_001:0449b10": "象帝之先。法王之母。三明八正。待思而成。九惱六纏。",
    "X87n1629_001:0449b11": "因之而滅。無名無相。則萬德俱圓。無取無行。則眾功",
    "X87n1629_001:0449b12": "咸備。若持若誦。護國護身。投烈火而不然。溺層波而",
    "X87n1629_001:0449b13": "詎沒。般若之力。其大矣哉。故以救護之篇。冠於章首。",
    "X87n1629_001:0449b14": "蕭瑀(音雨)金剛般若經靈驗記曰。邢州治中柳儉。隋末",
    "X87n1629_001:0449b15": "任扶風岐陽官監。初為李密王事。橫被牽引。在大理",
    "X87n1629_001:0449b16": "禁。常誦金剛般若。猶有兩紙來未遍。忽然睡。夢見一",
    "X87n1629_001:0449b17": "婆羅門僧語儉云。檀越早誦經遍。即應得出。儉即驚",
    "X87n1629_001:0449b18": "覺。(音教)晝夜勤誦。不敢懈息。更經兩日。至日午時。忽然",
    "X87n1629_001:0449b19": "有勑放赦。追向朝堂。遂蒙釋放。儉後一時家中夜在",
    "X87n1629_001:0449b20": "房外誦般若經。三更忽聞奇異香氣。儉起尋香。周無",
    "X87n1629_001:0449b21": "燒處。以此證驗是誦般若功德之力也。爾來倍更恭",
    "X87n1629_001:0449b22": "敬。晝夜精勤。不敢懈怠。專心誦持。已得五千餘篇。至",
    "X87n1629_001:0449b23": "今不闕。",
    "X87n1629_001:0449b24": "郎餘令冥報拾遺曰。京兆杜之亮。元明隨仁壽中為",
    "X87n1629_001:0449c01": "漢王諒府參軍事。諒於并州舉兵反。諒敗之後。之亮",
    "X87n1629_001:0449c02": "與僚屬等皆繫獄。惶懼母氏為憂。日夜悲泣。忽於夢",
    "X87n1629_001:0449c03": "中見一沙門。曰。但能誦金剛般若經。可度此厄。及曉",
    "X87n1629_001:0449c04": "便求此經誦之。寢食之餘。未曾蹔輟。無幾。主司引囚",
    "X87n1629_001:0449c05": "伏法。之亮身預其中。唱名咸死。唱訖。之亮輙漏無名。",
    "X87n1629_001:0449c06": "如此者三。主與屬皆被鞭撻。俄而會赦(音舍)免。明慶中",
    "X87n1629_001:0449c07": "卒於黃州(餘令與之亮鄉親。先〔所〕知委〔也〕)。",
    "X87n1629_001:0449c08": "宗正卿竇(音豆)彈(正上也)德玄。麟(音隣)德元年中。被使揚州",
    "X87n1629_001:0449c09": "按察。渡於淮水。船已去岸數十步。見岸上有一人。手",
    "X87n1629_001:0449c10": "賷小幞。形容慘悴。日復將暮。更無餘船。德玄慜之。令",
    "X87n1629_001:0449c11": "船却就岸。喚此人上船同渡。至中流。玄食次。並與之",
    "X87n1629_001:0449c12": "食。及至渡訖。其人不離馬後。行可數里。玄問云。汝是",
    "X87n1629_001:0449c13": "何人。答云。是鬼王。令於揚州追竇大使。玄云。竇大使",
    "X87n1629_001:0449c14": "名何。答云。名德玄。玄即求守鬼。作何方便得免。鬼去",
    "X87n1629_001:0449c15": "甚。媿公賜食。為公先去。公但誦金剛般若經一千遍。",
    "X87n1629_001:0449c16": "即來相報。玄至揚州。經一月餘。日誦經數足。其鬼即",
    "X87n1629_001:0449c17": "來。云。公誦經數已足。大好。終須相隨見王。於是公却",
    "X87n1629_001:0449c18": "入房。因便悶絕。經一宿始覺。初與鬼相隨。至一所。高",
    "X87n1629_001:0450a01": "門列戟。如大州門。鬼曰。請公且住此。某當先報王。鬼",
    "X87n1629_001:0450a02": "即先入。玄於屏障。遙聽聞王語鬼云。你為他作計。遂",
    "X87n1629_001:0450a03": "笞(音癡)鬼三十。鬼即出來。袒而示之云。為公喫杖。便引",
    "X87n1629_001:0450a04": "玄入。見一著紫人。下階相揖曰。公有大功德。尚未合",
    "X87n1629_001:0450a05": "來。請公即還。出門落坑。便覺其鬼復來。見玄索食及",
    "X87n1629_001:0450a06": "紙錢。玄即與食及紙錢。鬼云。公猶有傍厄。須遣道士",
    "X87n1629_001:0450a07": "上章。其正報誦經已銷訖。侍上章了。還來報公。玄即",
    "X87n1629_001:0450a08": "請道士上章。鬼即來云。上章不達。為有錯字。又更上",
    "X87n1629_001:0450a09": "章。鬼又云。還錯一字。玄即自勘之。果並錯字。即更令",
    "X87n1629_001:0450a10": "上章。鬼云。此迴達訖。更無厄難。德玄問鬼以官祿年",
    "X87n1629_001:0450a11": "命之事。鬼云。公從宗正卿。次任殿中監。次任大司憲。",
    "X87n1629_001:0450a12": "次任太子端尹。次任司元太常伯。次任左相。年六十",
    "X87n1629_001:0450a13": "四。鬼便不見。後所歷官。果如鬼言。當時道士集記此",
    "X87n1629_001:0450a14": "事。號為竇大使上章錄云。玄亦奏知。奉勑告群臣。各",
    "X87n1629_001:0450a15": "令誦金剛般若經(德玄曾孫提於梓州過。〔具說〕錄之)。",
    "X87n1629_001:0450a16": "廣平游珣。貞既久視年中任桂府戶曹參軍事。有一",
    "X87n1629_001:0450a17": "女。患瘦病已經數年。珣考滿歸至洪州。女病漸困。珣",
    "X87n1629_001:0450a18": "與妻宋氏謀云。既是惡病。恐後相染。必若不救。弃之",
    "X87n1629_001:0450a19": "水中。俗云利後。遂即轝出此女。女云。某乙生年讀金",
    "X87n1629_001:0450a20": "剛般若經。請於主人佛堂。暫讀一遍。冥目無恨。珣夫",
    "X87n1629_001:0450a21": "妻既聞此言。一時流泣。即於佛堂中。撿得此經。女既",
    "X87n1629_001:0450a22": "漸困。自不能視。口不能言。珣夫妻及主人等。為讀數",
    "X87n1629_001:0450a23": "遍。俄頃之間。女遂能開目。以手指經。意似索讀。及至",
    "X87n1629_001:0450a24": "授經。竟不能語。以眼觀經。以心誦之。須臾佛堂中光",
    "X87n1629_001:0450b01": "明照外。經函裡亦有光出。眾人咸驚異之。女忽然頭",
    "X87n1629_001:0450b02": "面流汗。須臾遍身汗定。便即得睡。經一宿。所苦並除。",
    "X87n1629_001:0450b03": "不逾旬日。痊復如故。自後合家之內。咸誦此經(前定州安",
    "X87n1629_001:0450b04": "嘉縣主簿長孫楷親知。具說之)。",
    "X87n1629_001:0450b05": "前嘉州平羗(苦良反)縣令王崇一。常誦金剛般若經。以",
    "X87n1629_001:0450b06": "永昌年中。緣親累被入理寺。斷以極法。臨欲被刑。禁",
    "X87n1629_001:0450b07": "在京大理寺。崇一常誦經不輟。又被婢真如。重於都",
    "X87n1629_001:0450b08": "下告反。奉勑差御史鄭思齊往京取崇一。令固身送",
    "X87n1629_001:0450b09": "都勘。當行至陝州東十餘里。忽逢一僧。當道而立。語",
    "X87n1629_001:0450b10": "崇一云。請蹔下馬。禮拜四方。御史不許。僧口云。何惜",
    "X87n1629_001:0450b11": "縱其下馬。禮拜四方。御史即縱下馬。依禮四方訖。即",
    "X87n1629_001:0450b12": "不見此僧。御史懼然。怪其靈異。又行至洛州界。夜臥",
    "X87n1629_001:0450b13": "驛廳上。忽聞人語聲。報王崇一。真如所告。此是延命",
    "X87n1629_001:0450b14": "大吉。御史亦同聞之。其事御史將為妖恠。至洛州。具",
    "X87n1629_001:0450b15": "以此事奏聞。主上甚驚。即喚崇一親自勘問。卿在路。",
    "X87n1629_001:0450b16": "何因有此妖恠。崇一答云。臣實不知。遂却付法。令子",
    "X87n1629_001:0450b17": "細推勘。未逾旬日之間。遂逢大赦。免死。年八十七。終",
    "X87n1629_001:0450b18": "於平羗縣令(同前。定州安嘉縣主簿長孫楷所錄)。",
    "X87n1629_001:0450b19": "前定州司戶任環。常誦金剛般若經。因使入洛。將一",
    "X87n1629_001:0450b20": "駄綾絹歸。在路夜行。忽逢群賊來劫。并殺一奴。仍持",
    "X87n1629_001:0450b21": "刀棒趂環。環既事急。即暎一樹而避。眾賊趂及亂斫",
    "X87n1629_001:0450b22": "任環。竟不著環。唯斫著樹。其賊曳將別處。怪而慍之。",
    "X87n1629_001:0450b23": "更斫數刀。棒打無數。一無傷損。遂即佯死。賊等將為",
    "X87n1629_001:0450b24": "實死。因即俱散。任環即起。徐行尋賊。其賊不越三四",
    "X87n1629_001:0450c01": "里間。遂不得去。任環仍向草中潛隱。聞賊等相共語",
    "X87n1629_001:0450c02": "曰。此處由來無水。今忽四面水流。此乃天殃我輩。有",
    "X87n1629_001:0450c03": "一賊云。向者煞錢主時。空中聞人語聲。莫殺錢主。此",
    "X87n1629_001:0450c04": "人常誦金剛般若。大是善人。眾賊一時同驚。咸曰俱",
    "X87n1629_001:0450c05": "聞此語。並舉手彈指。嗟歎久之。須臾天即漸明。其賊",
    "X87n1629_001:0450c06": "並不得去。尋被州縣括撿擒捕。任環尋亦却得本物",
    "X87n1629_001:0450c07": "(同前。定州安嘉縣主簿長孫楷所錄)。",
    "X87n1629_001:0450c08": "王昌言者。京兆萬年縣人也。去久視元年。於表兄楊",
    "X87n1629_001:0450c09": "希言崇仁坊中撿校質庫。因遂患瘻。繞項欲帀。併至",
    "X87n1629_001:0450c10": "胸前。疼痛呻吟。不能撿校。遂即發心誦金剛般若。自",
    "X87n1629_001:0450c11": "誦之後。無時暫輟。其瘡苦痛不復可言。夜臥之間。忽",
    "X87n1629_001:0450c12": "見一僧。以錫杖為捺。口云。為汝持經之故。與汝療之。",
    "X87n1629_001:0450c13": "因而遂驚。不覺大叫。堂內人數箇。即起同看。所患之",
    "X87n1629_001:0450c14": "瘡。咸有汁出。如小豆汁一升已上。因茲一度。瘻(音漏)即",
    "X87n1629_001:0450c15": "疼除。其後專心受持。常誦不絕。年六十九。長安元年",
    "X87n1629_001:0450c16": "壽終(表兄楊希言所說)。",
    "X87n1629_001:0450c17": "亳(蒲愽反)州譙(音樵)縣令王令望。每自說八歲能誦金剛",
    "X87n1629_001:0450c18": "般若。常受持不闕。初。弱冠時。遊劒南邛(其恭反)州臨溪",
    "X87n1629_001:0450c19": "(苦□反)縣。過山路峻嶮。忽遇猛獸。令望惶懼。計無所出。",
    "X87n1629_001:0450c20": "即誦般若經。虎遂不前。東西跳(廳了反)躑。誦至二三遍。",
    "X87n1629_001:0450c21": "遂曳尾而走。流涎數升。又任安州判佐。送租至楊子",
    "X87n1629_001:0450c22": "津。屬風浪暴起。時租船有五百餘艘。橫江沈浮。遲明",
    "X87n1629_001:0450c23": "諸船多皆被沒。唯令望誦金剛般若不輟。若有神助。",
    "X87n1629_001:0450c24": "賴此獨全(司勳郎中王潛所說)。",
    "X87n1629_001:0451a01": "芳州司馬崔文簡。常誦金剛般若經。屬吐蕃大下。被",
    "X87n1629_001:0451a02": "捉將去。吐蕃鎖著。防護極嚴。其人精心誦持金剛般",
    "X87n1629_001:0451a03": "若經。遂經三日。其鎖無故忽然自開。捺著還開。吐蕃",
    "X87n1629_001:0451a04": "將為私擅開鎖。欲笞撻之。其人答云。鎖實自開。非簡",
    "X87n1629_001:0451a05": "所掣。(齒曳反)賊云。汝何法術。得鎖自開。報云。為持金剛",
    "X87n1629_001:0451a06": "般若經。應緣此致。吐蕃云。我今却鎖著汝。若誦經鎖",
    "X87n1629_001:0451a07": "開。我即放汝還國。若誦經不開。我即殺汝。吐蕃於傍。",
    "X87n1629_001:0451a08": "咸共看誦。誦仍未徹。鎖劃(華穫反)然開。吐蕃異之。竟如",
    "X87n1629_001:0451a09": "前言而放(洛州司倉張〔璲〕所說)。",
    "X87n1629_001:0451a10": "河東裴宣禮。時為地官侍郎負既。久視年之初。正多",
    "X87n1629_001:0451a11": "大獄。所有推勘。多在新開。虗吏束索之徒。用法深刻。",
    "X87n1629_001:0451a12": "一經追問。五毒參并。所有用徒。十不全一。宣禮深心",
    "X87n1629_001:0451a13": "正信。少小誦持金剛般若經。每至心誦念。枷鎖斷壞。",
    "X87n1629_001:0451a14": "當時主吏侯鞠。(音掬)逾嚴不信其言。以為擅脫枷鎖具。",
    "X87n1629_001:0451a15": "以此狀諮白判官。勵以威稜。對令其誦。誦至半卷。索",
    "X87n1629_001:0451a16": "然解散。因此神驗。遂得清雪(梓州刺史韋慎名所說)。",
    "X87n1629_001:0451a17": "京兆韋利克勤。常念誦金剛般若經。因征遼東。遂沒",
    "X87n1629_001:0451a18": "高麗。數年之後。逢官軍度遼伐罪。乘夜欲投官軍。出",
    "X87n1629_001:0451a19": "城之外。並是高麗村落。正逢月暗。行之莫知所出。遂",
    "X87n1629_001:0451a20": "見一明如燈。引之而去。不逾少選。遂至官軍營幕。克",
    "X87n1629_001:0451a21": "勤仕至中郎。遍向親知說此徵驗。嗟歎般若之力不",
    "X87n1629_001:0451a22": "思議(梓州刺史韋慎名所說)。",
    "X87n1629_001:0451a23": "梓州郪(音妻)縣人唐晏。受持金剛般若波羅蜜經。一從",
    "X87n1629_001:0451a24": "念誦已來。未曾空過。以長安元年。逃寄住普州安岳",
    "X87n1629_001:0451b01": "縣。經十二年。與彼土豪人姚詮等數十家交好。至開",
    "X87n1629_001:0451b02": "元二年。逢前郪縣令竇界慎男湜(音寔)。緣祖懷貞之累。",
    "X87n1629_001:0451b03": "從閬州左降為普州員外參軍。與刺史崔從俗親。遂",
    "X87n1629_001:0451b04": "差湜攝安岳縣令。晏以湜昔日本部郎君參議之後。",
    "X87n1629_001:0451b05": "便同疇昔為湜設計。糺察豪人客戶。因此起恨。至開",
    "X87n1629_001:0451b06": "元三年。雅州刺史劉朏(普沒反)。左降為普州刺史。遂受",
    "X87n1629_001:0451b07": "豪人等言。以晏浮逃生文。陰擬躓(音致)頓。晏夜夜常夢",
    "X87n1629_001:0451b08": "見一道人。再三云。何不歸去。何不歸去。不知豪人潛",
    "X87n1629_001:0451b09": "欲致害。賴得縣錄事廳仁勗相報。晏遂走至遂州方",
    "X87n1629_001:0451b10": "義縣王孝古庄。潛伏其庄。去普州八十餘里。以十二",
    "X87n1629_001:0451b11": "月二十三日。劉刺史差司法王泯。領手力十人。來至",
    "X87n1629_001:0451b12": "孝古庄捉晏。其庄後唯有一大竹林。東西南北並是",
    "X87n1629_001:0451b13": "熟地。更無茅草。晏既惶急。走竄竹林。却倚一樹。唯念",
    "X87n1629_001:0451b14": "誦金剛般若經。聲聲不輟。其手力十人。交橫於竹林",
    "X87n1629_001:0451b15": "內。樹前樹後。來去覔晏。至竟不見。便即却迴。晏即走",
    "X87n1629_001:0451b16": "至遂州市內張希閏家停止。又以開元四年正月。劉",
    "X87n1629_001:0451b17": "刺史又差普康縣錄事張瓘。將書屬長史韋伯良捉",
    "X87n1629_001:0451b18": "晏。又逢主人張希閏作佐史。歸報晏云。今日有普康",
    "X87n1629_001:0451b19": "縣錄事張瓘。把劉刺史書與長史。不知何事。晏聞此",
    "X87n1629_001:0451b20": "語。葢復驚惶。當夜夢見一大蟲。欲來食晏。忽驚起坐。",
    "X87n1629_001:0451b21": "見床頭壁角。有一神王立地。晏於床上再視。須臾散",
    "X87n1629_001:0451b22": "滅。其夜三更便走。正月七日至通泉縣。停止十日。果",
    "X87n1629_001:0451b23": "得主人張閏書報。昨七日平明。韋長史差不良人於",
    "X87n1629_001:0451b24": "閏家搜掩足下。幸知之也。千萬好去。遂到故里。得至",
    "X87n1629_001:0451c01": "今日。皆是般若神力之所衛護。然晏有去處。前非便",
    "X87n1629_001:0451c02": "利。即見一蛇橫過。雖盛冬之月。亦屢是蛇。自誦經來。",
    "X87n1629_001:0451c03": "雖入疾病之家。不曾染病患(獻忠時任梓州司馬。親問其人)。",
    "X87n1629_001:0451c04": "絳州正平縣人郭守瓊。時任鴻臚掌客。因歸貫去家",
    "X87n1629_001:0451c05": "數十里作客。日遂將衣。方始言歸。時屬天陰。兼以微",
    "X87n1629_001:0451c06": "雨。舊云此路左側。既多墳墓。乘前鬼火。迷惑行人。或",
    "X87n1629_001:0451c07": "於冢間。或墮坑壍。因遂亡失魂魄。時月而終。守瓊兢",
    "X87n1629_001:0451c08": "惶。計無所出。初見鬼火。數十里間。或十炬或二十炬。",
    "X87n1629_001:0451c09": "倐忽而至。唯騎一馬。更不將人。舊誦般若多心經。遂",
    "X87n1629_001:0451c10": "即抗聲而誦。其火迸散。極望眇然。既見火遙。遂少停",
    "X87n1629_001:0451c11": "誦。不逾少選。鬼火還集。依前更誦。火即漸遠。則知般",
    "X87n1629_001:0451c12": "若之力。通於幽明(郭瓊于時同作營田判官郭瓊自說)。",
    "X87n1629_001:0451c13": "梓州玄武縣福會寺僧釋神晏。俗姓劉(音流)氏。去萬歲",
    "X87n1629_001:0451c14": "通天元年。被鄉人馮知悌橫告於房中停止劫賊盧",
    "X87n1629_001:0451c15": "金柱等。遂走於瀘州逃避。因逢資州大雲寺陳行貞。",
    "X87n1629_001:0451c16": "瀘州講說知光火賊。使此州司馬張涉牒資州追行",
    "X87n1629_001:0451c17": "貞。資州差首望張蘭往瀘州掩捉。便於瀘州縣禁。神",
    "X87n1629_001:0451c18": "晏舊誦得金剛般若經。晝夜勤誦。四十餘日。至五月",
    "X87n1629_001:0452a01": "二十七日。獄中夜明。有同於晝。囚徒驚駭。將謂火來。",
    "X87n1629_001:0452a02": "其門著枷釘鍱爆(補劾反)裂。如用斧鑿之。聲應時斷壞。",
    "X87n1629_001:0452a03": "其杻元無開處。自然脫落。其擊柱鎖。亦為數段段。瀘",
    "X87n1629_001:0452a04": "州縣丞車詢瞋。獄典□更喚鐵匠木匠。別作枷杻牢。",
    "X87n1629_001:0452a05": "而及至天明。遣典瀘望更主細奴藺(音恡)老等各打三",
    "X87n1629_001:0452a06": "十反。又窄(音責)釘鍱彌壯。神晏憂懼。至心誦經。未至亥",
    "X87n1629_001:0452a07": "時。依前斷壞。車詢迴心敬信。倍加頂禮。日餉送齊食。",
    "X87n1629_001:0452a08": "悔遇慇懃。合州共聞。競送飲食。及送還此。使司斷移",
    "X87n1629_001:0452a09": "卿勝州。仍被法服。配勝州寶幢寺。神晏喜此神驗。念",
    "X87n1629_001:0452a10": "誦不輟。逢神龍元年二月十五日。制放迴本州。至此",
    "X87n1629_001:0452a11": "還俗(獻忠親自追問。具說源流。神晏當時始年三十八也)。",
    "X87n1629_001:0452a12": "博陵崔善沖者。先天初載時任梓州銅山縣丞。常受",
    "X87n1629_001:0452a13": "持金剛般若經。當時姚雋(音邃)州蠻部落有反叛者。監",
    "X87n1629_001:0452a14": "軍御史李知古以善沖為判官。既在軍營。住雋州界。",
    "X87n1629_001:0452a15": "知古志圖功効。遂招慰諸蠻首領。降而殺之。蠻落因",
    "X87n1629_001:0452a16": "茲遂皆反叛。報其讎(音酬)怨。共殺知古。善沖當即奔竄。",
    "X87n1629_001:0452a17": "(麤亂反)罔知所之。與二十餘人結伴同走。奔馳迷之。已",
    "X87n1629_001:0452a18": "經日夜。不知途路。遙見一火。准度近遠可十里餘。將",
    "X87n1629_001:0452a19": "有人家。擬投作食。迄至于曉。猶趂不及。乃至昆明縣",
    "X87n1629_001:0452a20": "路投得縣城。盇是神力護持。潛加引導。濟以厄急。實",
    "X87n1629_001:0452a21": "冥助焉(獻忠任梓州司馬崔善沖親說)。",
    "X87n1629_001:0452a22": "邛(局龍反)州安仁縣令尚行琮。常誦金剛般若。因事左",
    "X87n1629_001:0452a23": "授翼水縣丞赴任。至義州界。山路嶮峻。閣道危縣。乘",
    "X87n1629_001:0452a24": "夜而行。忽墜於閣。在半崕上乘落騎一樹枝。猶疑是",
    "X87n1629_001:0452b01": "馬。遂不知覺。須臾之間。家人叫聲。方知墜閣。口誦金",
    "X87n1629_001:0452b02": "剛般若。尚不輟聲。覺後狀如在夢。一無所損(邛州司戶胡延",
    "X87n1629_001:0452b03": "祚所說也)。",
    "X87n1629_001:0452b04": "前陵州仁壽縣尉陳惠妻王氏者。京兆人也。初王氏",
    "X87n1629_001:0452b05": "在家之時。為表兄褚敬。慇懃欲娶。其王氏父母不許",
    "X87n1629_001:0452b06": "共褚為婚。其褚敬每云。若不嫁與我為妻。作鬼終不",
    "X87n1629_001:0452b07": "相放。後嫁與陳惠。數載褚敬遂亡。其王氏隨夫在仁",
    "X87n1629_001:0452b08": "壽縣。每夜寐之後。夢敬即來相親。宛若平生。遂覺懷",
    "X87n1629_001:0452b09": "姙。經十七箇月。身漸重而不產。不知為計。將作鬼胎。",
    "X87n1629_001:0452b10": "遂入佛堂。取得金剛般若。至心啟請。轉讀此經。每轉",
    "X87n1629_001:0452b11": "經時。精意發願。若是懷孕。願早平安。若是鬼胎。必早",
    "X87n1629_001:0452b12": "銷化。因念誦之力。漸覺身輕。所懷鬼胎。即自散滅。從",
    "X87n1629_001:0452b13": "此之後。轉更精懃。遂常受持。至今不絕(崇福寺僧釋惠遠者。其兄",
    "X87n1629_001:0452b14": "于翽。（呼來反）時任梓州司戶。因來至此。親所知見。故具錄焉)。",
    "X87n1629_001:0452b15": "虢(孤獲反)州朱陽縣尉向仁悊。河內人也。去龍朔年中。",
    "X87n1629_001:0452b16": "從雲玄運米向遼東。至海中。路遇惡風。般破氛氳。黑",
    "X87n1629_001:0452b17": "暗不知東西。仁悊先誦得金剛般若經。晝夜至心。口",
    "X87n1629_001:0452b18": "誦不輟。略記可得三百餘遍。忽然似睡。即有一僧云。",
    "X87n1629_001:0452b19": "緣汝誦經。明日使汝等著岸。須臾即明。日影出水之",
    "X87n1629_001:0452b20": "上。遙見一枝有似馬鞭。誦經轉急。遂即到岸。同船六",
    "X87n1629_001:0452b21": "十餘人。一人不損。諸船漂沒略盡。豈非般若力乎(邢州",
    "X87n1629_001:0452b22": "〔指〕仁縣令隻思敬所說)。",
    "X87n1629_001:0452b23": "懷州武德縣令何澋。常誦金剛般若經。天授二年。因",
    "X87n1629_001:0452b24": "假入洛。八月還縣。驢馬九箇。總有十人。行至河陽。正",
    "X87n1629_001:0452c01": "逢水漲橋斷。行旅來往之人。咸以船渡。時有邢(音形)州",
    "X87n1629_001:0452c02": "平鄉縣尉陳乾福。亦至水次。相屬仲秋月晦暮。番滿",
    "X87n1629_001:0452c03": "兵迴。人有歸心。崩騰爭上。何陳二子並亦上船。陳君",
    "X87n1629_001:0452c04": "懼船將重。却下衣物。何公鞍乘既多。因而遂過。不逾",
    "X87n1629_001:0452c05": "一二十步。船即沉沒。澋私心念。生來受持金剛般若。",
    "X87n1629_001:0452c06": "今日豈無徵乎。澋初上船。恐船搖動。遂以手把角馱",
    "X87n1629_001:0452c07": "索。(蘇洛反)一從水沒。直下數。又澋時有姪。亦先在船。船",
    "X87n1629_001:0452c08": "覆水中。其姪得上船底。湍流既疾崩岸。又高岸腹縣",
    "X87n1629_001:0452c09": "蘆延蔓(音萬)于水。澋隨浪轉。攀得蘆根。欲去復留。逐波",
    "X87n1629_001:0452c10": "搖蕩。覆船泛直趣澋邊。其姪攀援引澋而上。水浸繩",
    "X87n1629_001:0452c11": "急。手入繩間。拔手既難。馱亦隨出。自餘人馬。任水沿",
    "X87n1629_001:0452c12": "(音緣)洄。或遇淺逢。查殆無死者。番兵向餘八十。生者唯",
    "X87n1629_001:0452c13": "有一人。斯則般若良因。潛加拯護者矣(邢州平鄉縣尉陳乾福所",
    "X87n1629_001:0452c14": "說)。",
    "X87n1629_001:0452c15": "贊曰。禪慧之門。菩提之路。無行無得。唯救唯護。三界",
    "X87n1629_001:0452c16": "歸依。四生開悟。一切苦厄。乘茲永度。",
    "X87n1629_001:0452c17": "延壽篇第二(并序十二章)",
    "X87n1629_001:0452c18": "夫積善餘慶。積惡餘殃。李耳年為。入重玄之境。彭鏗",
    "X87n1629_001:0453a01": "(苦耕反)久壽。還遊眾妙之門。況乎不去不來。固超於三",
    "X87n1629_001:0453a02": "際。不生不滅。豈計於千齡。(音靈)如能四偈受持。一念清",
    "X87n1629_001:0453a03": "信。積塵積劫。喻壽量而非多。無數無邊。等虗空而共",
    "X87n1629_001:0453a04": "永。集其休徵可驗者。列為延壽之篇。",
    "X87n1629_001:0453a05": "唐臨冥報記曰。陳公大夫人豆盧氏。芮公寬之姉也。",
    "X87n1629_001:0453a06": "夫人信福。誦金剛般若經。未盡於卷一紙。許久而不",
    "X87n1629_001:0453a07": "徹。後日黃昏時。忽然頭痛。四體不安。夜臥逾甚。夫人",
    "X87n1629_001:0453a08": "自念儻死。遂不得經竟。欲起誦之。而堂燭已滅。夫人",
    "X87n1629_001:0453a09": "因起。命婢燃燭。須臾婢還。厨中無火。夫人命開門。家",
    "X87n1629_001:0453a10": "人坊取之。又無其火。夫人深益嘆恨。忽庭中有自然",
    "X87n1629_001:0453a11": "火燭。上堦來入堂內。至于床前。去地三尺許。而無人",
    "X87n1629_001:0453a12": "執。光明若晝。夫人驚起。頭痛亦愈。即取經誦之。有頃",
    "X87n1629_001:0453a13": "家人。鑽燧得火。燃燭入堂中。其光即滅。便以此夜誦",
    "X87n1629_001:0453a14": "經竟之。自此日誦五遍。以為常度。後芮公將死。夫人",
    "X87n1629_001:0453a15": "往視。公謂夫人曰。吾姉誦經之福。壽當百歲。生好處",
    "X87n1629_001:0453a16": "也。夫人至今尚康。年八十矣(夫人自向唐臨嫂說)。",
    "X87n1629_001:0453a17": "蕭瑀金剛般若經靈驗記曰。隋朝招提寺僧琰師。初",
    "X87n1629_001:0453a18": "作沙彌時。有相師語琰云。阿師子大聽明智慧。無那",
    "X87n1629_001:0453a19": "相命全短。琰聞此語。遂諮諸大德。脩何功德而得延",
    "X87n1629_001:0453a20": "壽。大德等共議。依如來教。受持金剛般若經。功德最",
    "X87n1629_001:0453a21": "大。若能依法受持。必得延壽。琰時奉命即入山。受持",
    "X87n1629_001:0453a22": "金剛般若經。五年出山。更見前所相者。云。法師比來",
    "X87n1629_001:0453a23": "脩何功德。得長壽殊相。頓能如此。琰說前者被相短",
    "X87n1629_001:0453a24": "壽。入山受持金剛般若。更無餘業。因茲功德。遂為大",
    "X87n1629_001:0453b01": "德。法師年過九十。",
    "X87n1629_001:0453b02": "又曰。隋朝開善寺尼藏師。少年講說。遠近知名。時有",
    "X87n1629_001:0453b03": "何胤之謂曰。雖作法師。全無年壽。藏聞惶懼。遂廢講",
    "X87n1629_001:0453b04": "說。精意發願。於經藏中信手探(音貪)取一卷。專欲受持。",
    "X87n1629_001:0453b05": "乃得金剛般若經。於是讀誦。在房三年不出。後故覓",
    "X87n1629_001:0453b06": "胤之。令更占之。曰。為弟子所相無驗。為師相改耶。藏",
    "X87n1629_001:0453b07": "云。所相大驗。佛法靈應。不可思議。具向說之。答曰。道",
    "X87n1629_001:0453b08": "人不可相也。師壽得九十餘。果如其語。",
    "X87n1629_001:0453b09": "又曰。隋時秦州人王陀。身任鷹楊。在府領兵。因病解",
    "X87n1629_001:0453b10": "任。在家訪覓大乘金剛般若經。大業中。荒亂初定。尋",
    "X87n1629_001:0453b11": "訪不得。後有一僧。持此般若一卷。日讀五遍。向經三",
    "X87n1629_001:0453b12": "年。讀誦通利。陀於後身患。遙見二十二鬼。並來詣陀。",
    "X87n1629_001:0453b13": "陀即誦般若經。其鬼離陀一百餘步。不敢更前。鬼謂",
    "X87n1629_001:0453b14": "陀曰。君莫誦經。汝不可得脫。陀攝心不誦。鬼到陀邊。",
    "X87n1629_001:0453b15": "中有二鬼。顏容甚惡。告言。我是主帥。先差二鬼充一",
    "X87n1629_001:0453b16": "道。使餘者總為十道。使諸使少時之頃。各執縛人將",
    "X87n1629_001:0453b17": "來。陀即自思。我今還應如此。其鬼所將人來者約束。",
    "X87n1629_001:0453b18": "各自發引向於王所。後有一鬼走馬來告。向誦經人。",
    "X87n1629_001:0453b19": "王教令放六日。陀當時昏迷。氣將欲絕。聞鬼使約束",
    "X87n1629_001:0453b20": "道放。心遂醒悟。氣還如本。因此更加精誠。誦金剛般",
    "X87n1629_001:0453b21": "若晝夜不捨。六日已過。誦經之力。更不被追。夜中有",
    "X87n1629_001:0453b22": "一人。空中喚陀。陀即遙應。汝今讀誦金剛般若經。功",
    "X87n1629_001:0453b23": "德甚大。王今放汝。壽年九十。努力勤脩功德。讀誦此",
    "X87n1629_001:0453b24": "經。更加精進。不敢懈怠。於後陀兄身患。因遂命終。經",
    "X87n1629_001:0453c01": "餘一日。見兄共語。語陀努力為我讀誦金剛般若經。",
    "X87n1629_001:0453c02": "救我地獄之苦。言語未訖。有一人推兄遂入地獄。陀",
    "X87n1629_001:0453c03": "怕怖走歸。有羊六口。遮陀行路。不聽陀過。陀即誦般",
    "X87n1629_001:0453c04": "若經向羊。其羊即漸微小。誦經亦訖。其羊並即入地。",
    "X87n1629_001:0453c05": "遂使得過。即為兄誦般若經五千遍。救兄地獄之苦。",
    "X87n1629_001:0453c06": "陀晝夜誦持不廢。又勸化一切人。並讀誦般若經。陀",
    "X87n1629_001:0453c07": "為誦持。見得延壽。",
    "X87n1629_001:0453c08": "又曰。遂州人魏旻。貞觀元年。死經三日。王前唱過。旻",
    "X87n1629_001:0453c09": "即分踈。未合身死。王索簿(音部)尋檢。果然非謬。王責取",
    "X87n1629_001:0453c10": "旻使者。何因錯追。笞杖五十。即放旻歸。遣人送出。示",
    "X87n1629_001:0453c11": "本來之路。至家遂活。父母親屬問云。死既三日。復見",
    "X87n1629_001:0453c12": "何事。旻具語列。當被追時。同伴一十餘人。其中有一",
    "X87n1629_001:0453c13": "大僧。一時將過。王見此僧。先喚。借問一時已來。脩何",
    "X87n1629_001:0453c14": "功德。僧白王言。平生唯誦持金剛般若經。王聞此言。",
    "X87n1629_001:0453c15": "恭敬合掌。讚云。善哉。善哉。法師受持讀誦金剛般若。",
    "X87n1629_001:0453c16": "當得生天。何因將師來此。王言未訖。諸天香華。迎師",
    "X87n1629_001:0453c17": "將去。王即問旻。一生已來脩何功德。旻啟王言。一生",
    "X87n1629_001:0453c18": "已來。不讀誦經典。唯讀庾信文章集錄。王語旻曰。汝",
    "X87n1629_001:0454a01": "識庾信否。是大罪人。又旻言。雖讀文章。不識庾信。王",
    "X87n1629_001:0454a02": "即遣人領向庾信之處。乃見一大龜。一身數頭。所引",
    "X87n1629_001:0454a03": "使人云。此是庾信。行迴十餘步。見一人來。我是庾信。",
    "X87n1629_001:0454a04": "為在生之時。好作文筆。或引經典。或生誹謗。以此之",
    "X87n1629_001:0454a05": "故今受大罪。向者見龜數頭者。是我身也。迴至王前。",
    "X87n1629_001:0454a06": "王語使者。將見庾信以否。白言。已見。今受龜身。受大",
    "X87n1629_001:0454a07": "苦惱。王言。放汝還家。莫生誹謗大乘經典。勤脩福業。",
    "X87n1629_001:0454a08": "遣人送出至家。便即醒悟。憶所屬之言。又見此僧讀",
    "X87n1629_001:0454a09": "誦金剛般若經。得生天上。即於諸寺處處求覓。乃見",
    "X87n1629_001:0454a10": "一僧云。我有此經。旻聞此語。禮拜求請。若得此經。不",
    "X87n1629_001:0454a11": "惜身命。其僧即付金剛般若經一卷。晝夜轉讀。即便",
    "X87n1629_001:0454a12": "誦得。晝夜精勤。誦持不廢。因即向遂州人等。說此因",
    "X87n1629_001:0454a13": "緣。又噵一僧共旻同死。引過見王。為誦大乘金剛般",
    "X87n1629_001:0454a14": "若經典。得生天上。又說庾信罪業受報。遂州之人多",
    "X87n1629_001:0454a15": "是夷獠。殺生捕獵。造罪者多。聞旻說此因緣。各各發",
    "X87n1629_001:0454a16": "菩提心。不敢殺生捕獵。並讀誦金剛般若。晝夜不捨。",
    "X87n1629_001:0454a17": "四月十五日。忽有一人乘白馬來至旻前。當取汝之",
    "X87n1629_001:0454a18": "日。勘簿為有二年。放汝還家。為汝受持金剛般若經",
    "X87n1629_001:0454a19": "一萬遍。又勸化一切具脩功德。讀誦般若不絕。以此",
    "X87n1629_001:0454a20": "善根。遂得延年。九十壽終。必生淨土。",
    "X87n1629_001:0454a21": "又曰。滑州別駕睦彥通。一生已來。恒誦金剛般若。先",
    "X87n1629_001:0454a22": "於李密下所任武牢縣令。為賊翻城。欲殺縣令。通甚",
    "X87n1629_001:0454a23": "怕懼。踰城得出。向東步走。有一石崖。石澗高峻。深百",
    "X87n1629_001:0454a24": "餘尺。被賊拔刀走趂。即投峻崖。欲自取死。至崖之半。",
    "X87n1629_001:0454b01": "似有人接。通及至于底。乃在盤石上坐。得存性命。都",
    "X87n1629_001:0454b02": "無傷損。據此靈驗。並是般若之力。賊過之後。通至家",
    "X87n1629_001:0454b03": "中。精心誦持。不捨晝夜。又勸化一切讀誦此經。通得",
    "X87n1629_001:0454b04": "長年。又無疾患。常得清淨。堅心不怠。",
    "X87n1629_001:0454b05": "又曰。大廟署丞李思一。貞觀二十年正月八日丑時。",
    "X87n1629_001:0454b06": "得病已。時失音。至十三日。黃昏身死。乃被冥官勘。言",
    "X87n1629_001:0454b07": "思一年十九時。屠宰猪羊之命。思一推忖。實不屠殺",
    "X87n1629_001:0454b08": "生命。冥官即追所殺猪羊。與思一勘對。至已對問。食",
    "X87n1629_001:0454b09": "肉支節時日。全不相關。又付主司子細撿覈勘。遂殺",
    "X87n1629_001:0454b10": "害之日。思一即在黃州慧珉法師下聽講涅槃經。然",
    "X87n1629_001:0454b11": "珉法師又以身死。生於金粟世界。既在三界之外。無",
    "X87n1629_001:0454b12": "可追證。放思一還於本土。至家未經時日。又被追喚。",
    "X87n1629_001:0454b13": "未去之際。於清淨寺玄通法師邊懺悔受戒。普勸朋",
    "X87n1629_001:0454b14": "友親戚。有生之類。但遭枉濫死者。及不得轉讀經者。",
    "X87n1629_001:0454b15": "並為轉讀金剛般若經五千遍。作是語已。遂即命終。",
    "X87n1629_001:0454b16": "使者將思一至冥官所。遂具實言。今發心受持般若",
    "X87n1629_001:0454b17": "經。冥官云。汝今發心極大深妙。不可思議。須臾之間。",
    "X87n1629_001:0454b18": "見一人手持經卷。語思一云。此是金剛般若。思一求",
    "X87n1629_001:0454b19": "請開其經卷。覧其題目。與今時般若無別。當即閉(音閇)。",
    "X87n1629_001:0454b20": "目發心。望解般若經義。曉喻有知。忽聞有人云。君今",
    "X87n1629_001:0454b21": "發心。作是大願。今所注猪羊來對者。並云。我實自身",
    "X87n1629_001:0454b22": "命盡。惡道受生。實非思一屠害。為無功德。寶貨求典。",
    "X87n1629_001:0454b23": "妄引善人。冀延日月。實是枉牽。冥官得此欵已。又珉",
    "X87n1629_001:0454b24": "法師在金粟世界遣二僧。來至冥官前。得見二僧。驚",
    "X87n1629_001:0454c01": "怖禮拜。僧語冥官。其思一誦持金剛般若經。一心不",
    "X87n1629_001:0454c02": "亂。又注屠殺生命。並云妄引。泯法師在金粟世界。故",
    "X87n1629_001:0454c03": "遣來救。冥官依命。即命思一還生。二僧乃送至家。即",
    "X87n1629_001:0454c04": "乘空而去。思一蘇訖。當即請諸寺大德。轉讀般若經",
    "X87n1629_001:0454c05": "五千遍。思一誦持般若。晝夜不廢。見得延年。",
    "X87n1629_001:0454c06": "又曰。泰州上邦縣人慕容文策。年十七。誦持金剛般",
    "X87n1629_001:0454c07": "若經。齊戒不闕。隋大業七年四月十五日夜。忽有兩",
    "X87n1629_001:0454c08": "鬼。來至床前。手持文牒。云。王今遣取公來。文策即甚",
    "X87n1629_001:0454c09": "忙怕。乃逐使者而去。將至一大城。樓櫓嚴峻。城墎六",
    "X87n1629_001:0454c10": "重。將入第一第二門。極大光明。至第三門。其門相去",
    "X87n1629_001:0454c11": "四里。已上並皆黑暗。都不見道。使者引之而過。至五",
    "X87n1629_001:0454c12": "六門內。復大光明。去門三里。即有宮室殿堂。四邊持",
    "X87n1629_001:0454c13": "仗宿衛。還如見在宮闕無異。王當殿而坐。所將男夫",
    "X87n1629_001:0454c14": "婦女．僧尼道士。及女等外國六夷。不可稱數。策在後。",
    "X87n1629_001:0454c15": "行典唱名而過。王一一問其在生福業。有福効驗者。",
    "X87n1629_001:0454c16": "在西而立。無福驗者。在東而立。末後始唱策名。王問。",
    "X87n1629_001:0454c17": "一生作何福業。策即分踈。一生已來。唯誦持金剛般",
    "X87n1629_001:0454c18": "若。法華八部。般若晝夜轉讀。又持齊戒。一日不闕。王",
    "X87n1629_001:0454c19": "聞此言。合掌恭敬。歎言。功德甚深。付主司細檢文簿",
    "X87n1629_001:0454c20": "不錯。將來其典執案諮王。未合身死。王即放還。且遣",
    "X87n1629_001:0454c21": "西行而立。未去之間。有一沙彌。可年十五六。手執一",
    "X87n1629_001:0454c22": "明炬。於策前而過。續後又一沙彌。執明炬而過。策即",
    "X87n1629_001:0454c23": "捉袈裟挽住。願師救弟子。使者錯追將來。蒙王恩澤。",
    "X87n1629_001:0454c24": "檢文簿放還。不知去處。願師慈悲。救護弟子。示其來",
    "X87n1629_001:0455a01": "路。二僧語策。檀越持般若經。轉讀大乘經典。好牢持",
    "X87n1629_001:0455a02": "齋戒。故來救之。師云。我執明炬在前。檀越但從我後。",
    "X87n1629_001:0455a03": "還於六重城門而出。還詣里暗二門。二僧手執明炬。",
    "X87n1629_001:0455a04": "喻如日出。光明皆現。出於六重門外。二僧即語策云。",
    "X87n1629_001:0455a05": "檀越知地獄所以否。報云。不知。二沙彌即舉手指城",
    "X87n1629_001:0455a06": "西北角。更有一大城。相去四里。此是地獄之城。二沙",
    "X87n1629_001:0455a07": "彌云。將檀越於此城觀看。從師至彼。其城高峻。有入",
    "X87n1629_001:0455a08": "城門。並鐵網垂下。有四羅剎。手執鐵叉。侍立左右。二",
    "X87n1629_001:0455a09": "僧云。是地獄之門。一切罪人配入。並從此門而過。即",
    "X87n1629_001:0455a10": "將策入門。可行二百步。見一灰河。其中一切受苦之",
    "X87n1629_001:0455a11": "人。身在河中。唯見其頭。百千萬億猛火熾然燒此罪",
    "X87n1629_001:0455a12": "人。苦痛號叫。不可具說。又四邊皆是鐵床劒樹。有四",
    "X87n1629_001:0455a13": "獄卒。手持鐵叉。畔上行走。叫喚之聲。甚可怖畏。二僧",
    "X87n1629_001:0455a14": "云。十八地獄。咸在此城。策見心中怕懼。唯知念佛。心",
    "X87n1629_001:0455a15": "中恒誦般若不絕。二僧即將策出城門。至於本來之",
    "X87n1629_001:0455a16": "道。五箇道相近。意中荒迷。不知本從家之道。二僧即",
    "X87n1629_001:0455a17": "欲別策而去。禮拜求請。五道之中。不知弟子從何道",
    "X87n1629_001:0455a18": "去。願師慈悲。示其道處。二僧即於中道引前。可行十",
    "X87n1629_001:0455a19": "里許。有一大門。塞其道口。不得而過。二僧以錫杖開",
    "X87n1629_001:0455a20": "之。即語策云。努力勤修功德。誦般若經。莫生懈怠。必",
    "X87n1629_001:0455a21": "得長壽。策別師至家。體中醒悟。父母親知。並悉忙怕。",
    "X87n1629_001:0455a22": "以禮慰喻。說其因緣。蒙放還家。功德之力。聞者欣悅。",
    "X87n1629_001:0455a23": "心意泰然。以此誦經齊戒功德。勸化一切。各各發心。",
    "X87n1629_001:0455a24": "讀誦般若經。一日不闕。更加精進。又得長年。",
    "X87n1629_001:0455b01": "又曰。天水郡隴城縣袁志通。年未弱冠。住持齋戒。讀",
    "X87n1629_001:0455b02": "誦法華金剛般若等經。六時禮懺。不曾有闕。年二十。",
    "X87n1629_001:0455b03": "即點入清德府衛士。名掛軍團。奉勑差征白蠻。從家",
    "X87n1629_001:0455b04": "至彼一萬餘里。在路晝夜禮誦不闕。至南蠻之界。官",
    "X87n1629_001:0455b05": "軍戰敗。兵士散走。當時徒侶一百餘人。不知所投。多",
    "X87n1629_001:0455b06": "被傷殺。志通惶迫。奔走無路。忽有五人。並乘牝(頻殞反)。",
    "X87n1629_001:0455b07": "馬。在通前後。有一人走馬告通曰。莫怕莫懼。汝具脩",
    "X87n1629_001:0455b08": "功德。前後圍繞。不能為害。行可七里有餘。至一塔廟。",
    "X87n1629_001:0455b09": "即入其中藏隱。蠻即還營。忽有二僧來通所。語通云。",
    "X87n1629_001:0455b10": "檀越誦金剛般若法華。禮念諸佛。不可思議。故遣救",
    "X87n1629_001:0455b11": "汝。向者五人。乘馬在汝前後者。並是法華般若之力。",
    "X87n1629_001:0455b12": "亦同救汝怨賊傷害汝身。好脩福業。誦持經典。莫生",
    "X87n1629_001:0455b13": "懈怠。一切諸善神王。恒相衛護。作是語訖。即乘空而",
    "X87n1629_001:0455b14": "去。通經日不得食。非常飢乏。須臾有二童子。將一鉢",
    "X87n1629_001:0455b15": "飯并醬菜及餅。與通而食。食訖又告通。勤脩功德。誦",
    "X87n1629_001:0455b16": "般若經。莫令廢闕。語訖主乘空而去。通涕淚悲泣。深",
    "X87n1629_001:0455b17": "心懺悔。即投大軍。頻經三陣。不被寸鐵所傷。據此因",
    "X87n1629_001:0455b18": "緣。並是法華般若之力。於後蠻破。官軍放還。專心誦",
    "X87n1629_001:0455b19": "持法華般若。不敢怠慢。",
    "X87n1629_001:0455b20": "又曰。貞觀八年正月二十八日。身患。至二月八日夜。",
    "X87n1629_001:0455b21": "命終。遂被將向王前。閱過徒眾甚多。通在後而立。其",
    "X87n1629_001:0455b22": "典唱名。王即問其善惡之業。亦依次而配。末後始唱",
    "X87n1629_001:0455b23": "通過。具問生存作何福業。通即啟王言。一生已來誦",
    "X87n1629_001:0455b24": "持金剛般若法華經等。常持齊戒六時禮佛。王聞此",
    "X87n1629_001:0455c01": "言。即合掌恭敬。歎言。善哉。善哉。此人功德不可思議。",
    "X87n1629_001:0455c02": "語使者當取之日。據何簿帳而追。付主司。細撿文籍。",
    "X87n1629_001:0455c03": "不枉將來。其主司開天曹檢報。此人更有六年壽命。",
    "X87n1629_001:0455c04": "未合即死。王乃索案自尋。果然非謬。語左右侍者。取",
    "X87n1629_001:0455c05": "床几將來。即於南廂持金床玉几。至王前。即遣殿上",
    "X87n1629_001:0455c06": "西邊安置。鋪種種氈褥。遣通上床誦經。便誦般若法",
    "X87n1629_001:0455c07": "華各一卷。並悉通利。又使典藏中取其人誦經及修",
    "X87n1629_001:0455c08": "功德文簿典與通。向西廂遂往取。可行二里。有大經",
    "X87n1629_001:0455c09": "藏。所有功德簿帳。咸在其中。並七寶嚴飾。使者於[宋-木+取]",
    "X87n1629_001:0455c10": "下中取得一卷。可有十紙。題名。袁志通造功德簿。即",
    "X87n1629_001:0455c11": "持向王邊開檢。其中注通誦般若經一萬遍。禮佛齊",
    "X87n1629_001:0455c12": "戒功德。總在其中。王語使人。其通所造功德。甚深甚",
    "X87n1629_001:0455c13": "深。將地獄觀看。知其罪福。使者奉勑。引通出城。西北",
    "X87n1629_001:0455c14": "五里有餘。有一大城。樓櫓却敵。鐵網垂下。門中有四",
    "X87n1629_001:0455c15": "獄卒。頭如羅剎。身形長大。手持鐵叉。左右而立。有二",
    "X87n1629_001:0455c16": "銅狗。在門兩廂。口吐融銅。流灌獄所。注射罪人。一切",
    "X87n1629_001:0455c17": "受苦之人。並從此門而入。十八地獄。並在此城。通見",
    "X87n1629_001:0455c18": "如此。身心戰慄。無以自安。領將詣王。白言見地獄訖。",
    "X87n1629_001:0455c19": "王語通云。汝今具見受罪福業。好勤精進。讀誦莫廢。",
    "X87n1629_001:0455c20": "汝今有命六年在。放汝還家。莫生退心。落入惡道。無",
    "X87n1629_001:0455c21": "人救汝。必須讀誦不退菩提。放汝長年。至老命終。必",
    "X87n1629_001:0455c22": "生淨土。",
    "X87n1629_001:0455c23": "朝請大夫行國子監大學愽士吳思玄。常誦金剛般",
    "X87n1629_001:0455c24": "若波羅蜜經。初日別兩遍。五六年後。即日別一遍。兄",
    "X87n1629_001:0456a01": "思溫以長安元年任漢州縣竹縣令。染患入京醫療。",
    "X87n1629_001:0456a02": "寄在殿中省尚藥奉御張慶家針灸。忽然病發。非常",
    "X87n1629_001:0456a03": "困重。張慶綰攝諸巫術之士。時有務州褚細兒。亦甚",
    "X87n1629_001:0456a04": "見鬼。在慶中庭。為溫祈禱。其時著緋官數人。思玄在",
    "X87n1629_001:0456a05": "別處止宿。人報兄患發。奔走來看。先至慶中庭。亦同",
    "X87n1629_001:0456a06": "祈請。未曾與褚相識。褚遂云此官不知何人。諸鬼神",
    "X87n1629_001:0456a07": "見之皆悉散走。思玄聞此。倍加精勵念誦。一二日間。",
    "X87n1629_001:0456a08": "兄病遂差。初思玄去萬歲登封元年行至中渭橋。見",
    "X87n1629_001:0456a09": "一人甚老。著重縗(音催)服。恠而問之。老人云。某乙年八",
    "X87n1629_001:0456a10": "十二。為親生母著服。母年一百七歲。近日始亡。復問",
    "X87n1629_001:0456a11": "作何將養。得此長壽。其人報云。孃年四十三時。有人",
    "X87n1629_001:0456a12": "教誦金剛般若波羅蜜經。每日兩遍。從少至老。未曾",
    "X87n1629_001:0456a13": "暫闕。更有阿姨并及隣母。總有四人。同業相共受持。",
    "X87n1629_001:0456a14": "姨亡已經一年。壽一百十四歲。自餘兩箇。今各年九",
    "X87n1629_001:0456a15": "十已上。至今竝在(吳思玄親自錄出)。",
    "X87n1629_001:0456a16": "申州大雲寺僧釋德遵者。即義陽縣人也。時年五十",
    "X87n1629_001:0456a17": "一二。染疾彌留。氣力虗惙。時起彼有張照藏者。洞曉",
    "X87n1629_001:0456a18": "陰陽。有張則者。極明醫術。推步年命。以為厄運之期。",
    "X87n1629_001:0456a19": "診(音軫)候經脈。(音夌)治非針藥之救。遂啟請發願。誦金剛",
    "X87n1629_001:0456a20": "般若經。力疾扶羸。日數十遍。誠心懇至。感乎幽明。却",
    "X87n1629_001:0456a21": "倚蒲團。因而彌勵。不捨晝夜。誦持此經。未盈旬月。漸",
    "X87n1629_001:0456a22": "覺瘳(音柚)愈。將涉時序。了然痊復。長安三載。獻忠任申",
    "X87n1629_001:0456a23": "州司戶。其僧尚存。向逾七十。每見自說。嗟嘆者久之。",
    "X87n1629_001:0456a24": "德遵自此之後。常以般若為務。則知大乘之力。豈術",
    "X87n1629_001:0456b01": "數能知。非夫淨信通神。達空體妙智。該上上者。焉肯",
    "X87n1629_001:0456b02": "勤而行之乎。",
    "X87n1629_001:0456b03": "杜思訥者。京兆城南人也。任潞州銅鍉(音提)縣尉。考滿",
    "X87n1629_001:0456b04": "之後。年登七十。又染瘦病。日漸虗羸。當時名醫。咸謂",
    "X87n1629_001:0456b05": "難濟。雖加藥餌。(音二)診候未瘳。時權瓘(音貫)注得漢州司",
    "X87n1629_001:0456b06": "功之任。就別臨訣(音決)之際。詞氣悽(音妻)凉曰。(音越)雖是生",
    "X87n1629_001:0456b07": "離。即成死別。然宿心正信。發始深誠。遂謂瓘曰。唯發",
    "X87n1629_001:0456b08": "願誦般若經。將希生路。遂即發心誦金剛般若經。不",
    "X87n1629_001:0456b09": "逾時月。漸覺瘳(音抽)愈。懇誠彌勵。屢(力芋反)見光明。瓘後",
    "X87n1629_001:0456b10": "入京。訥已痊復。靜惟福力。不可思議(漢州司功權令瓘說)。",
    "X87n1629_001:0456b11": "贊曰。恭惟眾聖。爰起三堅。一塵一劫。無量無邊。寧惟",
    "X87n1629_001:0456b12": "萬萬。何止千千。不生不滅。非代非年。",
    "X87n1629_001:0456b14": "金剛般若經集驗記卷上"
}