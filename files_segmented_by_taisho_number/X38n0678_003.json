{
    "X38n0678_003:0107c01": "註菩薩戒經卷下之一",
    "X38n0678_003:0107c02": "天台　智者大師　疏",
    "X38n0678_003:0107c03": "門人　灌頂　錄",
    "X38n0678_003:0107c04": "東掖白蓮沙門　與咸(入疏箋經加註釋疏)",
    "X38n0678_003:0107c05": "△第十一國使戒。",
    "X38n0678_003:0107c06": "【疏】夫為敵國使命必覘候盈虗矯誑策略邀合戰",
    "X38n0678_003:0107c07": "陣情存勝負以乖本慈文云國賊七眾同犯大小",
    "X38n0678_003:0107c08": "俱制。",
    "X38n0678_003:0107c09": "○初標人。",
    "X38n0678_003:0107c10": "若佛子。",
    "X38n0678_003:0107c11": "△序事中三一不應二引況三舉非結過。○今初。",
    "X38n0678_003:0107c12": "不得為利養惡心故通國使命軍陣合會興師相罰",
    "X38n0678_003:0107c13": "殺無量眾生。",
    "X38n0678_003:0107c14": "【疏】序為利惡心揀除和合。○二引況。",
    "X38n0678_003:0107c15": "而菩薩尚不得入軍中往來況故作國賊。",
    "X38n0678_003:0107c16": "【疏】不得入軍中軍中喧雜非佛子所行處興師相",
    "X38n0678_003:0107c17": "罰殺乖慈不應為矣此使命為相害因緣故制。",
    "X38n0678_003:0107c18": "【註】萬二千人曰軍今通稱軍。○三舉非結過。",
    "X38n0678_003:0107c19": "若故作者犯輕垢罪。",
    "X38n0678_003:0107c20": "△第十二販賣戒。",
    "X38n0678_003:0107c21": "【疏】希利損物乖慈故制大小同犯七眾不全共。",
    "X38n0678_003:0107c22": "【註】在家為生或於物無損不犯若准涅槃十六惡",
    "X38n0678_003:0107c23": "律儀及今惡心希售等理應悉制。○初標人。",
    "X38n0678_003:0107c24": "若佛子。",
    "X38n0678_003:0108a01": "△序事三一不應二舉況三舉過結非。○今初。",
    "X38n0678_003:0108a02": "故販賣良人奴婢六畜市易棺材板木盛死之具。",
    "X38n0678_003:0108a03": "【疏】夫販賣者謂口生六畜或度賣良人多有眷屬",
    "X38n0678_003:0108a04": "分張之苦若販賣棺材則惡心希售故道俗俱斷。",
    "X38n0678_003:0108a05": "○二舉況。",
    "X38n0678_003:0108a06": "尚不應自作況教人作(有本無應字)。",
    "X38n0678_003:0108a07": "○三舉過結非。",
    "X38n0678_003:0108a08": "若故自作教人作者犯輕垢罪。",
    "X38n0678_003:0108a09": "【疏】若自作若教佗為我或教佗自作悉犯輕垢若",
    "X38n0678_003:0108a10": "偷度生口賣畜生令殺呪令人死欲得棺材售此",
    "X38n0678_003:0108a11": "別犯盜罪殺罪。",
    "X38n0678_003:0108a12": "△第十三謗毀戒。",
    "X38n0678_003:0108a13": "【疏】陷沒前人傷慈故制大小乘俱制七眾同犯別",
    "X38n0678_003:0108a14": "取天人已上同有菩薩戒者說其七逆十重或陷",
    "X38n0678_003:0108a15": "沒或治罸莫問有根無根但令向異法人說悉犯",
    "X38n0678_003:0108a16": "重前說四眾過戒已制若向同法人說莫問境高",
    "X38n0678_003:0108a17": "下有戒無戒陷沒人者此戒同犯輕垢。○初標人。",
    "X38n0678_003:0108a18": "若佛子。",
    "X38n0678_003:0108a19": "△序事有三一舉謗事二應三不應。○今初。",
    "X38n0678_003:0108a20": "以惡心故無事謗佗良善人法師師僧國王貴人言",
    "X38n0678_003:0108a21": "犯七逆十重。",
    "X38n0678_003:0108a22": "○二明應。",
    "X38n0678_003:0108a23": "於父母兄弟六親中應生孝順心慈悲心。",
    "X38n0678_003:0108a24": "【疏】言父母兄弟者舉大士之心心常想一切如父",
    "X38n0678_003:0108b01": "母六親應生孝順心慈悲心。",
    "X38n0678_003:0108b02": "【註】六親者父母兄弟妻子也。○三不應。",
    "X38n0678_003:0108b03": "而反更加於逆害墮不如意處者。",
    "X38n0678_003:0108b04": "【疏】而今反加謗害聲聞向同戒同見同行四重無",
    "X38n0678_003:0108b05": "根者僧殘餘如律部廣說。○三結罪。",
    "X38n0678_003:0108b06": "犯輕垢罪。",
    "X38n0678_003:0108b07": "△第十四放火燒戒。",
    "X38n0678_003:0108b08": "【疏】傷損有識故制七眾同犯大小乘俱制文為三。",
    "X38n0678_003:0108b09": "○初標人。",
    "X38n0678_003:0108b10": "若佛子。",
    "X38n0678_003:0108b11": "△序事三重一放火事二遠有焚燒三舉非結過。",
    "X38n0678_003:0108b12": "○今初。",
    "X38n0678_003:0108b13": "以惡心故放大火燒山林曠野四月乃至九月放火。",
    "X38n0678_003:0108b14": "【疏】有人言殺鬼畜犯重初戒已制此戒但不得燒",
    "X38n0678_003:0108b15": "林木遠損害義今釋殺鬼畜既不犯重今燒林木",
    "X38n0678_003:0108b16": "而死者與此戒同制四月至九月多生蟲類此時",
    "X38n0678_003:0108b17": "道俗同制不得燒林木遠有損害義在家菩薩為",
    "X38n0678_003:0108b18": "業燒者不制出家菩薩為妨害眾事亦應開許者",
    "X38n0678_003:0108b19": "若不慎燒犯輕垢罪。○二遠有焚燒。",
    "X38n0678_003:0108b20": "若燒佗人家屋宅城邑僧房田木及鬼神官物一切",
    "X38n0678_003:0108b21": "有生(有本作王字)物不得故燒。",
    "X38n0678_003:0108b22": "【疏】一切有生物謂有生命有言生誤應言有主物",
    "X38n0678_003:0108b23": "若燒有主物何但四月九月當知作有生也。",
    "X38n0678_003:0108b24": "【註】佗本皆作有主藏疏科此為二段山林等是無",
    "X38n0678_003:0108c01": "主物屋宅等是有主物然作此釋義似不便山林",
    "X38n0678_003:0108c02": "奚甞一向無主故大師云若有主物何但四月九",
    "X38n0678_003:0108c03": "月。○三舉過結非。",
    "X38n0678_003:0108c04": "若故燒者犯輕垢罪。",
    "X38n0678_003:0108c05": "△第十五僻教戒。",
    "X38n0678_003:0108c06": "【疏】使人失正道故制七眾同犯大小乘不共以所",
    "X38n0678_003:0108c07": "習異故為三。○初標人。",
    "X38n0678_003:0108c08": "若佛子。",
    "X38n0678_003:0108c09": "△序事三階一舉所應教人二明應三明不應。○",
    "X38n0678_003:0108c10": "今初。",
    "X38n0678_003:0108c11": "自佛弟子及外道惡人六親一切善知識。",
    "X38n0678_003:0108c12": "【疏】自佛弟子謂內眾外道謂外眾六親善知識通",
    "X38n0678_003:0108c13": "內外。○二明應。",
    "X38n0678_003:0108c14": "應一一教受持大乘經律應教解義理使發菩提心",
    "X38n0678_003:0108c15": "十發趣心十長養心十金剛心於三十心中一一解",
    "X38n0678_003:0108c16": "其次第法用。",
    "X38n0678_003:0108c17": "【疏】應教大乘經律令發菩提心十心者十發越心",
    "X38n0678_003:0108c18": "起金剛心謂十金剛略不說十長養此三十是始",
    "X38n0678_003:0108c19": "行者急須為開示故。",
    "X38n0678_003:0108c20": "【註】熙鈔云略不說下舊經本闕是知明識位次意",
    "X38n0678_003:0108c21": "令階之故曰始行者急。○三明不應。",
    "X38n0678_003:0108c22": "而菩薩以惡心瞋心橫教佗二乘聲聞戒經律論外",
    "X38n0678_003:0108c23": "道邪見論等。",
    "X38n0678_003:0108c24": "【疏】不應惡心教二乘外典等若見機益物不犯。○",
    "X38n0678_003:0109a01": "三結罪。",
    "X38n0678_003:0109a02": "犯輕垢罪。",
    "X38n0678_003:0109a03": "△第十六為利倒說戒。",
    "X38n0678_003:0109a04": "【疏】乖訓授之道故制七眾同犯大小乘俱制前戒",
    "X38n0678_003:0109a05": "隱大示小今戒雖為說大而希利靳固隱沒義理",
    "X38n0678_003:0109a06": "犯輕垢。",
    "X38n0678_003:0109a07": "【註】靳居忻切固也謂固執須利後方為說法藏疏",
    "X38n0678_003:0109a08": "以此戒為惜法規利亦善。○初標人。",
    "X38n0678_003:0109a09": "若佛子。",
    "X38n0678_003:0109a10": "△序事三階一先應自學二為後來具說三明不",
    "X38n0678_003:0109a11": "應為利隱沒。○初應先自學。",
    "X38n0678_003:0109a12": "應好心先學大乘威儀經律廣開解義味(有本作義理)。",
    "X38n0678_003:0109a13": "○二為後來具說。",
    "X38n0678_003:0109a14": "【註】天台戒疏於此戒經但作三科科其大略佗疏",
    "X38n0678_003:0109a15": "却詳今用藏疏細科令易見。△佗從見後下科為",
    "X38n0678_003:0109a16": "令教後進為二。○初新學來求。",
    "X38n0678_003:0109a17": "見後新學菩薩有從百里千里來求大乘經律。",
    "X38n0678_003:0109a18": "△二正教為說二先說苦行令堅其志二說正法",
    "X38n0678_003:0109a19": "令增慧悟初又二。○初總標。",
    "X38n0678_003:0109a20": "應如法為說一切苦行。",
    "X38n0678_003:0109a21": "○二別辯。",
    "X38n0678_003:0109a22": "若燒身燒臂燒指若不燒身臂指供養諸佛非出家",
    "X38n0678_003:0109a23": "菩薩乃至餓虎狼師子一切餓鬼悉應捨身肉手足",
    "X38n0678_003:0109a24": "而供養之。",
    "X38n0678_003:0109b01": "○二為說正法令增慧悟。",
    "X38n0678_003:0109b02": "然後一一次第為說正法使心開意解。",
    "X38n0678_003:0109b03": "【疏】就文易見有師言此中所列苦行制令救物不",
    "X38n0678_003:0109b04": "爾輕垢又解是舉沒況之辭大士當應捨身施人",
    "X38n0678_003:0109b05": "然後具為說法況今止為說法而希利隱沒耶。",
    "X38n0678_003:0109b06": "【註】刪補引左傳云有威可畏有儀可象經詮定學",
    "X38n0678_003:0109b07": "眾善威儀律詮戒學軌範威儀曠云先為說其苦",
    "X38n0678_003:0109b08": "行意在重法輕生非謂即捨身命燒身臂指若即",
    "X38n0678_003:0109b09": "捨身為誰說法此與疏列第二解同。○三明不應。",
    "X38n0678_003:0109b10": "而菩薩為利養故應答不答倒說經律文字無前無",
    "X38n0678_003:0109b11": "後謗三寶說者。",
    "X38n0678_003:0109b12": "【疏】後階示三文相易見。",
    "X38n0678_003:0109b13": "【註】言示三者一為利養二應答不答三倒說經律。",
    "X38n0678_003:0109b14": "○三結罪。",
    "X38n0678_003:0109b15": "犯輕垢罪。",
    "X38n0678_003:0109b16": "△第十七恃勢乞求戒。",
    "X38n0678_003:0109b17": "【疏】惱他故制七眾同犯大小乘俱制。○初標人。",
    "X38n0678_003:0109b18": "若佛子。",
    "X38n0678_003:0109b19": "△序事有三一為利親附二非理告乞三舉非結",
    "X38n0678_003:0109b20": "過。○今初。",
    "X38n0678_003:0109b21": "自為飲食錢財利養名譽故親近國王王子大臣百",
    "X38n0678_003:0109b22": "官。",
    "X38n0678_003:0109b23": "○二非理告乞。",
    "X38n0678_003:0109b24": "恃作形勢乞索打拍牽挽橫取錢物一切求利名為",
    "X38n0678_003:0109c01": "惡求多求教佗人求。",
    "X38n0678_003:0109c02": "【註】榮鈔引五百問云昔有比丘多乞積聚不肯為",
    "X38n0678_003:0109c03": "福又不修道命終之後作一肉駱駝山廣數十里",
    "X38n0678_003:0109c04": "時世飢荒一國中人日日取食隨割隨生有佗國",
    "X38n0678_003:0109c05": "人見而取之駱駝大喚人問其故答云吾本是道",
    "X38n0678_003:0109c06": "人貪財不施負此國債以肉償之我不負卿物是",
    "X38n0678_003:0109c07": "故大喚佛告諸比丘貪為大患應當捨之。○三舉",
    "X38n0678_003:0109c08": "非結過。",
    "X38n0678_003:0109c09": "都無慈心無孝順心。",
    "X38n0678_003:0109c10": "【疏】乍因倚威勢乞書屬置打拍乞索若自及教佗",
    "X38n0678_003:0109c11": "為我皆犯此戒。○三結罪。",
    "X38n0678_003:0109c12": "犯輕垢罪。",
    "X38n0678_003:0109c13": "△第十八無解作師戒。",
    "X38n0678_003:0109c14": "【疏】無解強授有悞人之失故制出家二眾同犯大",
    "X38n0678_003:0109c15": "小乘俱制三眾及在家無師範義未制聲聞師德",
    "X38n0678_003:0109c16": "在七法誦受戒法所制菩薩法師必須十歲五法",
    "X38n0678_003:0109c17": "如初釋。",
    "X38n0678_003:0109c18": "【註】熈鈔云地持云必須戒德嚴明善解三藏方能",
    "X38n0678_003:0109c19": "發彼敬心故知自行暗於妙宗何殊無目而導聲",
    "X38n0678_003:0109c20": "聞七法如律明五法如前引。○初標人。",
    "X38n0678_003:0109c21": "若佛子。",
    "X38n0678_003:0109c22": "△序事三重一應誦解義二明不應三舉非結過。",
    "X38n0678_003:0109c23": "○今初。",
    "X38n0678_003:0109c24": "應學十二部經誦戒者(有本闕應十二部經五字者非)日日六時(有本",
    "X38n0678_003:0110a01": "作日夜)持菩薩戒解其義理佛性之性。",
    "X38n0678_003:0110a02": "【疏】應誦戒解義亦是所制日日六時晝夜各三一",
    "X38n0678_003:0110a03": "云誦未通利必須六時已通利未必恒爾二云恒",
    "X38n0678_003:0110a04": "應六時。",
    "X38n0678_003:0110a05": "【註】十二部經如妙玄諸文中具明。○二明不應。",
    "X38n0678_003:0110a06": "而菩薩不解一句一偈及戒律因緣詐言能解者即",
    "X38n0678_003:0110a07": "為自欺誑亦欺誑佗人。",
    "X38n0678_003:0110a08": "【疏】不誦不解不應作師一乖己心則自欺誤前人",
    "X38n0678_003:0110a09": "則欺佗也。○三舉非結過。",
    "X38n0678_003:0110a10": "一一不解一切法不知而為佗人作師授戒者(授者本作",
    "X38n0678_003:0110a11": "受者非)。",
    "X38n0678_003:0110a12": "○三結罪。",
    "X38n0678_003:0110a13": "犯輕垢罪。",
    "X38n0678_003:0110a14": "△第十九兩舌戒。",
    "X38n0678_003:0110a15": "【疏】遘扇彼此乖和合故制七眾同大小俱制。○初",
    "X38n0678_003:0110a16": "標人。",
    "X38n0678_003:0110a17": "若佛子。",
    "X38n0678_003:0110a18": "△序事兩階一舉人二不應。○今初。",
    "X38n0678_003:0110a19": "以惡心故見持戒比丘手捉(一作執)香爐行菩薩行。",
    "X38n0678_003:0110a20": "【疏】一舉所鬪遘人謂持戒菩薩比丘手捉香爐聊",
    "X38n0678_003:0110a21": "舉善行一事。○二不應。",
    "X38n0678_003:0110a22": "而鬪遘兩頭謗欺賢人無惡不造。",
    "X38n0678_003:0110a23": "【疏】不應鬪遘兩頭持此過向彼說故言兩頭謗欺",
    "X38n0678_003:0110a24": "賢人道其無惡不造兩舌之醉實語兩舌亦犯此",
    "X38n0678_003:0110b01": "戒舉虗遘為語故言謗欺過字或作遇字文語以",
    "X38n0678_003:0110b02": "鬪言值遇二邊皆消文或言應作遘字文誤也。",
    "X38n0678_003:0110b03": "【註】經文無過字亦無遇字想古本必有以遘字為",
    "X38n0678_003:0110b04": "過字者或為遇字者故有此文既已改之反閑其",
    "X38n0678_003:0110b05": "文遘或作訟字者非。○三結罪。",
    "X38n0678_003:0110b06": "犯輕垢罪。",
    "X38n0678_003:0110b07": "△第二十不行放殺戒。",
    "X38n0678_003:0110b08": "【疏】見危不救乖慈故制菩薩行慈悲為本何容見",
    "X38n0678_003:0110b09": "危不救大士見危致命故也七眾同犯大小乘不",
    "X38n0678_003:0110b10": "俱制大士一切普度聲聞止在眷屬此制自度。○",
    "X38n0678_003:0110b11": "初標人。",
    "X38n0678_003:0110b12": "若佛子。",
    "X38n0678_003:0110b13": "△二序事三重一非親應度二是親應度三舉非",
    "X38n0678_003:0110b14": "結過。",
    "X38n0678_003:0110b15": "【註】預註疏意於初非親應度中更應開三一想念",
    "X38n0678_003:0110b16": "如親二令憶慈觀三資神之益疏下文云准前亦",
    "X38n0678_003:0110b17": "應有三即此三意。○今初想念如親。",
    "X38n0678_003:0110b18": "以慈心故行放生業一切男子是我父一切女人是",
    "X38n0678_003:0110b19": "我母我生生無不從之受生故六道眾生皆是我父",
    "X38n0678_003:0110b20": "母。",
    "X38n0678_003:0110b21": "○二令憶慈觀。",
    "X38n0678_003:0110b22": "而殺而食者即殺我父母亦殺我故身一切地水是",
    "X38n0678_003:0110b23": "我先身一切火風是我本體故常行放生生生受生",
    "X38n0678_003:0110b24": "常住之法教人放生。",
    "X38n0678_003:0110c01": "○三資身之益。",
    "X38n0678_003:0110c02": "若見世人殺畜生時應方便救護解其苦難常教化",
    "X38n0678_003:0110c03": "講說菩薩戒救度眾生。",
    "X38n0678_003:0110c04": "【疏】初重可解前明想念如親即制令憶慈觀如大",
    "X38n0678_003:0110c05": "經明習九品七品等第一使上怨等於上親大士",
    "X38n0678_003:0110c06": "應與資身之益及資神之利在文易見。",
    "X38n0678_003:0110c07": "【註】用此疏文引出經意顯然易見九品七品已上",
    "X38n0678_003:0110c08": "怨上親者如大涅槃疏明七周行慈或九周等於",
    "X38n0678_003:0110c09": "上品怨與上親等與上品樂非此可具疏但略提",
    "X38n0678_003:0110c10": "而已。○二是親應度。",
    "X38n0678_003:0110c11": "若父母兄弟死亡之日應請法師講菩薩戒經律福",
    "X38n0678_003:0110c12": "資亡者得見諸佛生人天上。",
    "X38n0678_003:0110c13": "【疏】大士前人後己故親在後准前亦應有三今止",
    "X38n0678_003:0110c14": "明資神之益。",
    "X38n0678_003:0110c15": "【註】亦應有前三意於佗人邊尚作親想況自親親",
    "X38n0678_003:0110c16": "世世生生幾番受生恩德莫量即初意也於佗尚",
    "X38n0678_003:0110c17": "爾於自親親應教放生常住之法即次意也經中",
    "X38n0678_003:0110c18": "見文即第三意也此意甚顯佗之疏鈔或作異解",
    "X38n0678_003:0110c19": "皆非文意。○三舉過結非。",
    "X38n0678_003:0110c20": "若不爾者犯輕垢罪。",
    "X38n0678_003:0110c21": "○十後總結。",
    "X38n0678_003:0110c22": "如是十戒應當學敬心奉持如滅罪品中廣明一一",
    "X38n0678_003:0110c23": "戒。",
    "X38n0678_003:0110c24": "【疏】如是下第三總結指滅罪品中廣明。",
    "X38n0678_003:0111a01": "【註】此總結文疏云第三三字必誤若以為分科之",
    "X38n0678_003:0111a02": "三且何文是初只有十條戒文并此結文不應分",
    "X38n0678_003:0111a03": "三科也准下第四段中結云如是九戒下第四段",
    "X38n0678_003:0111a04": "總結既有段字即應改此三字為二乃第二段之",
    "X38n0678_003:0111a05": "總結也明矣。△第二十一瞋打報仇戒。",
    "X38n0678_003:0111a06": "【疏】既傷慈忍方復結怨故制也外書有二途一是",
    "X38n0678_003:0111a07": "禮之所許二是法之所禁漸教故也今內經悉禁",
    "X38n0678_003:0111a08": "七眾同犯大小俱制。○初標人。",
    "X38n0678_003:0111a09": "若佛子。",
    "X38n0678_003:0111a10": "△序事三階初制不應報仇二舉況三舉過結非。",
    "X38n0678_003:0111a11": "○今初不應。",
    "X38n0678_003:0111a12": "以瞋報瞋以打報打若殺父母兄弟六親不得加報",
    "X38n0678_003:0111a13": "若國主為佗人殺者亦不得加報殺生報生不順老",
    "X38n0678_003:0111a14": "道。",
    "X38n0678_003:0111a15": "【疏】謂以瞋打報瞋打非謂應以德報怨。",
    "X38n0678_003:0111a16": "【註】此與論語以直報怨以德報德異者何也盖由",
    "X38n0678_003:0111a17": "儒行立世禮法故許報怨復讎今運出世普慈乃",
    "X38n0678_003:0111a18": "欲怨親平等故唯應以德報怨也疏前文外書一",
    "X38n0678_003:0111a19": "是禮之所許也殆彼法之所禁亦乃不許故知外",
    "X38n0678_003:0111a20": "書亦有二途也經云不順孝道則與彼世禮孝道",
    "X38n0678_003:0111a21": "相違也今之孝道者前經文云孝順至道之法孝",
    "X38n0678_003:0111a22": "名為戒以戒為孝方曰至順豈容殺生又儒但據",
    "X38n0678_003:0111a23": "今見生釋乃業通三世以此怨境未必前世非己",
    "X38n0678_003:0111a24": "父母若以殺報即殺我父母豈是孝道故云不順",
    "X38n0678_003:0111b01": "孝道也殺父母不報如前第十戒已辯。○二舉況。",
    "X38n0678_003:0111b02": "尚不畜奴婢打拍罵辱日日起三業口罪無量況故",
    "X38n0678_003:0111b03": "作七逆之罪。",
    "X38n0678_003:0111b04": "【疏】奴婢出家菩薩不得畜在家得畜而不應非理打",
    "X38n0678_003:0111b05": "拍。",
    "X38n0678_003:0111b06": "【註】大經云有說如來許畜奴婢僕使舌則墮縮戒",
    "X38n0678_003:0111b07": "文經文不容畜僕蓋以乞自活一己尚猶外物畜",
    "X38n0678_003:0111b08": "婢豈是持戒自有淨侍之人以為給奉也今之享",
    "X38n0678_003:0111b09": "用以富貴夸耀者可不誡之經言口罪無量者打",
    "X38n0678_003:0111b10": "拍身業罵辱口業意在其中於三業中口罪偏多",
    "X38n0678_003:0111b11": "也有本口字為得字意謂日日起三業尚乃得罪",
    "X38n0678_003:0111b12": "無量何況殺命為七逆也意亦優長今且從見文",
    "X38n0678_003:0111b13": "也言七逆者以於一切人作父母想故。○三舉非",
    "X38n0678_003:0111b14": "結過。",
    "X38n0678_003:0111b15": "而出家菩薩無慈心報酬乃至六親故報者。",
    "X38n0678_003:0111b16": "【註】獨言出家應在家不犯耶藏疏云雖二眾同犯",
    "X38n0678_003:0111b17": "然出家由深故別重舉以捨俗親緣修慈故奧疏",
    "X38n0678_003:0111b18": "云發菩提心通是出家二疏皆有理通意由長。○",
    "X38n0678_003:0111b19": "三結罪。",
    "X38n0678_003:0111b20": "犯輕垢罪。",
    "X38n0678_003:0111b21": "△第二十二憍慢不請法戒。",
    "X38n0678_003:0111b22": "【疏】慢如高山法水不住有乖傳化之益故制七眾",
    "X38n0678_003:0111b23": "同犯大小不全共大士常應諮請聲聞是應請之",
    "X38n0678_003:0111b24": "內懷憍慢不請方犯輕失。○初標人。",
    "X38n0678_003:0111c01": "若佛子。",
    "X38n0678_003:0111c02": "△序事三階一自恃憍慢二出慢之境三舉非結",
    "X38n0678_003:0111c03": "過。○今初自恃憍慢。",
    "X38n0678_003:0111c04": "初始出家未有所解而自恃聰明有智或恃高貴年",
    "X38n0678_003:0111c05": "宿或恃大姓高門大解大福大富饒財七寶以此嬌",
    "X38n0678_003:0111c06": "慢而不諮受先學法師經律。",
    "X38n0678_003:0111c07": "【疏】自恃嬌慢即是兼制言始出家者染法未深多",
    "X38n0678_003:0111c08": "有自舉解者未有正解自恃聰明者於餘事有知。",
    "X38n0678_003:0111c09": "【註】藏疏奧疏以十慢釋此云一聰明慢恃自聰明",
    "X38n0678_003:0111c10": "散動高舉二世智慢恃有世智輕於深法三高貴",
    "X38n0678_003:0111c11": "慢恃曾任官四耆年慢恃己年長不知虗老五大",
    "X38n0678_003:0111c12": "姓慢恃己剎利諸大姓等六高門慢恃上代簪貴",
    "X38n0678_003:0111c13": "七解慢恃解世法或小乘外典八福慢己曾作諸",
    "X38n0678_003:0111c14": "大福行九富慢恃己富有十寶慢恃家有金寶等",
    "X38n0678_003:0111c15": "此等經中依科易解。○二出慢之境。",
    "X38n0678_003:0111c16": "其法師者或小姓年少卑門貧窮下賤諸根不具而",
    "X38n0678_003:0111c17": "實有德一切經律盡解。",
    "X38n0678_003:0111c18": "【疏】小姓卑陋所以起慢實自有解是故不應。",
    "X38n0678_003:0111c19": "【註】有本無下賤二字諸聖亦散影於貧賤歸佛一",
    "X38n0678_003:0111c20": "化如跡水入海豈存洿淺尚德而不尚皃大莊嚴",
    "X38n0678_003:0111c21": "經中難陀有僕優波離投佛出家先得戒不禮佛",
    "X38n0678_003:0111c22": "言佛法如海容百川皆同一味但據受戒前後不",
    "X38n0678_003:0111c23": "在貴賤本無吾我當思聖法勿生憍慢難陀去自",
    "X38n0678_003:0111c24": "貢高便禮藏疏云五事一小姓二年幻三卑門四",
    "X38n0678_003:0112a01": "貧窮此並翻上十中四位五諸根不具形殘醜陋。",
    "X38n0678_003:0112a02": "○三舉非結過。",
    "X38n0678_003:0112a03": "而新學菩薩不得觀法師種姓而不來諮受法師第",
    "X38n0678_003:0112a04": "一義諦者。",
    "X38n0678_003:0112a05": "【疏】第一義者菩薩勝法皆名第一義此戒與前第",
    "X38n0678_003:0112a06": "六戒同制不請法以心為異前制懈怠不請此制",
    "X38n0678_003:0112a07": "嬌慢不請若慢心不往聽應同此戒。",
    "X38n0678_003:0112a08": "【註】略舉種姓之一餘亦不應觀奧疏云童子求於",
    "X38n0678_003:0112a09": "羅剎天帝跪於野干皆為慕法情殷不觀形皃鈔",
    "X38n0678_003:0112a10": "云童子即雪山童子野干者未曾有經云毗摩國",
    "X38n0678_003:0112a11": "徒陀山有一野干為師子所逐墮在井中經於三",
    "X38n0678_003:0112a12": "日自說偈云一切皆無常恨不飼師子奈何危厄身",
    "X38n0678_003:0112a13": "身貧困無功死無功已可恨復汙人中水懺悔十方",
    "X38n0678_003:0112a14": "佛願垂照我心前代諸惡業現償皆令盡從是值",
    "X38n0678_003:0112a15": "明師修行盡作佛帝釋聞之與八萬天眾到其井",
    "X38n0678_003:0112a16": "所謂曰不聞聖教久處幽冥向說非凡願更宣說",
    "X38n0678_003:0112a17": "野干曰法師在下自處上位初無修敬而問法要",
    "X38n0678_003:0112a18": "帝釋以天衣接之令出扣頭懺悔廣如彼經又如",
    "X38n0678_003:0112a19": "弊惡之炬足以明途炬雖麤惡發光□照久闇即",
    "X38n0678_003:0112a20": "明亦猶法師雖風皃不揚解第一義妙言一出利",
    "X38n0678_003:0112a21": "益頗深豈可以炬之麤弊而棄光明也獨言第一",
    "X38n0678_003:0112a22": "義諦者其實二諦皆求一者以真攝俗二者世諦",
    "X38n0678_003:0112a23": "易知約難為請。○三結罪。",
    "X38n0678_003:0112a24": "犯輕垢罪。",
    "X38n0678_003:0112b01": "△第二十三憍慢避說戒。",
    "X38n0678_003:0112b02": "【疏】乖教訓之道故制七眾同犯大小俱制。",
    "X38n0678_003:0112b03": "【註】熈鈔為憍慢僻說今詳舉過經文既云以輕慢",
    "X38n0678_003:0112b04": "心不好答問應作僻字避則無理疏文為悞。○初",
    "X38n0678_003:0112b05": "標人。",
    "X38n0678_003:0112b06": "若佛子。",
    "X38n0678_003:0112b07": "△二序事中三階一求法人來問二師師相授三",
    "X38n0678_003:0112b08": "舉過結非。",
    "X38n0678_003:0112b09": "【註】疏只科其大略私更細開令經意顯序事為二",
    "X38n0678_003:0112b10": "初通示新學受戒法式二正制為師舉非結過於",
    "X38n0678_003:0112b11": "初又二初示相二重釋初又為二初自誓受二從",
    "X38n0678_003:0112b12": "師受此皆不失疏中科意。○今初自誓受。",
    "X38n0678_003:0112b13": "佛滅度後欲以好心受菩薩戒時於佛菩薩形像前",
    "X38n0678_003:0112b14": "自誓受戒當以七日佛前懺悔得見好相便得受戒",
    "X38n0678_003:0112b15": "若不得好相應以二七三七乃至一年要得好相得",
    "X38n0678_003:0112b16": "好相已便得佛菩薩形像前受戒若不得好相雖佛",
    "X38n0678_003:0112b17": "像前受戒不名得戒。",
    "X38n0678_003:0112b18": "○二從師受。",
    "X38n0678_003:0112b19": "若先受菩薩戒法師前受戒時不須要見好相。",
    "X38n0678_003:0112b20": "△二釋相又二。○初釋從師相。",
    "X38n0678_003:0112b21": "何以故是法師師師相授故不須好相是以法師前",
    "X38n0678_003:0112b22": "受戒即得戒以生至重心故便得戒。",
    "X38n0678_003:0112b23": "○第二釋自誓相。",
    "X38n0678_003:0112b24": "若千里內無能授戒師得佛菩薩形像前自誓受戒",
    "X38n0678_003:0112c01": "而要見好相。",
    "X38n0678_003:0112c02": "△二正制為師舉非結過文二。○初明自倚非。",
    "X38n0678_003:0112c03": "若法師自倚解經律大乘學戒與國王太子百官以",
    "X38n0678_003:0112c04": "為善友。",
    "X38n0678_003:0112c05": "○二舉非結過。",
    "X38n0678_003:0112c06": "而新學菩薩來問若經義律義輕心惡心慢心不一",
    "X38n0678_003:0112c07": "一好答問者。",
    "X38n0678_003:0112c08": "【疏】一求法之人遠來問道文中具序初新學菩薩",
    "X38n0678_003:0112c09": "已受戒竟遠來聽法法主言非己師恃解恃勢輕",
    "X38n0678_003:0112c10": "慢心不好答問使義隱沒顛倒法相故犯若千里",
    "X38n0678_003:0112c11": "內無師於佛像前自誓受必須見好相方得二師",
    "X38n0678_003:0112c12": "師相授不假見相生重心故若法師此第二法師",
    "X38n0678_003:0112c13": "自恃所以興慢而新學下舉非結過第三句也彼",
    "X38n0678_003:0112c14": "遠來問義倚恃憍不好酬對故犯。",
    "X38n0678_003:0112c15": "【註】今疏中但舉其大槩科經說其制意爾細詳應",
    "X38n0678_003:0112c16": "如此科經文自顯疏文熈鈔云多却此二法師四",
    "X38n0678_003:0112c17": "字除之亦便。○三結罪。",
    "X38n0678_003:0112c18": "犯輕垢罪。",
    "X38n0678_003:0112c19": "△第二十四不習學佛戒。",
    "X38n0678_003:0112c20": "【疏】不務所務務所不應學者乖出要之道故制七",
    "X38n0678_003:0112c21": "眾同犯大小不全共菩薩常應大乘在先不限時",
    "X38n0678_003:0112c22": "節聲聞五歲未滿五法未明若學失所非急犯第",
    "X38n0678_003:0112c23": "七聚此外不制以自修自滿故。",
    "X38n0678_003:0112c24": "【註】五法如前釋。○初標人。",
    "X38n0678_003:0113a01": "若佛子。",
    "X38n0678_003:0113a02": "△序事三階初明應二不應三舉非結過。○初明",
    "X38n0678_003:0113a03": "應學而不學。",
    "X38n0678_003:0113a04": "有佛經律大乘法正見正性正法身而不能勤學修",
    "X38n0678_003:0113a05": "習。",
    "X38n0678_003:0113a06": "【疏】有佛經律大乘法者通舉菩薩藏正見者謂萬",
    "X38n0678_003:0113a07": "行之解正性者謂正因性正法者謂正果性修萬",
    "X38n0678_003:0113a08": "行從因至果此是要知而今反不勤學。",
    "X38n0678_003:0113a09": "【註】菩薩藏攝大乘法也正法即正法身文脫身字",
    "X38n0678_003:0113a10": "以法身為正果也。○二明不應。",
    "X38n0678_003:0113a11": "而捨七寶反學邪見二乘外道俗典阿毗曇雜論一",
    "X38n0678_003:0113a12": "切書記。",
    "X38n0678_003:0113a13": "疏而反學二乘外道數論等。",
    "X38n0678_003:0113a14": "【註】藏疏云反學反倒而學也有八一邪見是總句",
    "X38n0678_003:0113a15": "二二乘者就執著乖大故三僧佉等論異說乖真",
    "X38n0678_003:0113a16": "故云外道四世俗詩書習彼妨道五阿毗曇此云",
    "X38n0678_003:0113a17": "對法即小乘諸部諍論相違損害大乘六小乘外",
    "X38n0678_003:0113a18": "道及以世典雜糅成論故云雜論七書者謂躭學",
    "X38n0678_003:0113a19": "書點以失光儀八記者謂學算數記穀聚之多少",
    "X38n0678_003:0113a20": "等若詳經意亦可邪見是總舉一切書記是總結",
    "X38n0678_003:0113a21": "藏疏中有經無一切字乃開八種此亦無礙若宿",
    "X38n0678_003:0113a22": "德飽道為化佗故作引導緣學亦無犯律亦許三",
    "X38n0678_003:0113a23": "時中一分習外。○三舉非結過。",
    "X38n0678_003:0113a24": "是斷佛性障道因緣非行菩薩道。",
    "X38n0678_003:0113b01": "【疏】是斷佛性此第三舉非結過習小助大不犯為",
    "X38n0678_003:0113b02": "伏外道讀其經書亦不犯菩薩若撥無二乘亦名",
    "X38n0678_003:0113b03": "為犯若學二乘法為欲引化二乘令入大乘不犯。",
    "X38n0678_003:0113b04": "【註】熈鈔云大品云譬如狗不從大家求食反從作",
    "X38n0678_003:0113b05": "務者索然所習學具兼大小定慧並行內外兼美",
    "X38n0678_003:0113b06": "者實難其人戒制妨道若為利益習亦無妨榮鈔",
    "X38n0678_003:0113b07": "引華嚴三十六金剛藏菩薩說難勝地云菩薩為",
    "X38n0678_003:0113b08": "利眾生故世間技藝靡不該習所謂文字算數圖",
    "X38n0678_003:0113b09": "書印璽地水火風種種諸論咸所通達善知方藥",
    "X38n0678_003:0113b10": "救療諸病顛狂鬼魅悉能除斷文筆讚詠等但於",
    "X38n0678_003:0113b11": "眾生有利益故咸悉開示令住佛法。○三結罪。",
    "X38n0678_003:0113b12": "若故作者犯輕垢罪。",
    "X38n0678_003:0113b13": "△第二十五不善和眾戒。",
    "X38n0678_003:0113b14": "【疏】自損損佗故制出家二眾同犯大小俱制三眾",
    "X38n0678_003:0113b15": "及在家既未持眾不制。○初標人。",
    "X38n0678_003:0113b16": "若佛子。",
    "X38n0678_003:0113b17": "△序事三階一出眾生二明應三不應。○初出眾",
    "X38n0678_003:0113b18": "生。",
    "X38n0678_003:0113b19": "佛滅度後為說法主為行法主為僧坊主教化主坐",
    "X38n0678_003:0113b20": "禪主行來主。",
    "X38n0678_003:0113b21": "【疏】凡五種人以初句為兩方便成六人律中有十",
    "X38n0678_003:0113b22": "四人如律中說此略舉六人。",
    "X38n0678_003:0113b23": "【註】說法主行法主義開為兩故成六人有本脫行",
    "X38n0678_003:0113b24": "法主藏疏只開五人是闕行法一人也僧坊主者",
    "X38n0678_003:0113c01": "謂身任綱維為眾當苦務者也教化主謂導引檀",
    "X38n0678_003:0113c02": "越修治塔寺等坐禪主者謂善授止觀令伏煩惱",
    "X38n0678_003:0113c03": "行來主者領眾游方令善攝諸根不毀禁戒故。○",
    "X38n0678_003:0113c04": "二明應。",
    "X38n0678_003:0113c05": "應生慈心善和鬪訟善守三寶物莫無度用如自己",
    "X38n0678_003:0113c06": "有。",
    "X38n0678_003:0113c07": "【疏】應生三事一事慈心謂欲與眾生樂二善和諍",
    "X38n0678_003:0113c08": "訟謂如法滅諍諍有四毗尼有七應如法除滅不",
    "X38n0678_003:0113c09": "得差違三善守三寶物應事施用不得差互。",
    "X38n0678_003:0113c10": "【註】諍有四者一言諍二覓諍三犯諍四事諍律中",
    "X38n0678_003:0113c11": "上三開九品事諍復九品共十八品毗尼有七者",
    "X38n0678_003:0113c12": "謂七滅諍一現前二憶念三不癡四自言五多人",
    "X38n0678_003:0113c13": "語六罪處所七如草覆地委如四分律今意在滅",
    "X38n0678_003:0113c14": "諍三寶物如前盜戒委明。○三不應。",
    "X38n0678_003:0113c15": "而反亂眾鬪諍恣心用三寶物。",
    "X38n0678_003:0113c16": "○三結罪。",
    "X38n0678_003:0113c17": "犯輕垢罪。",
    "X38n0678_003:0113c18": "△第二十六獨受利養戒。",
    "X38n0678_003:0113c19": "【疏】僧次請僧不問客舊等皆有分而舊人獨受不",
    "X38n0678_003:0113c20": "以分客乖施心貪利故制此戒出家二眾同犯大",
    "X38n0678_003:0113c21": "小俱制三眾及在家未知僧事不制。○初標人。",
    "X38n0678_003:0113c22": "若佛子。",
    "X38n0678_003:0113c23": "△序事三階初有客來二應三不應。○今初。",
    "X38n0678_003:0113c24": "先在僧房中住後見客菩薩比丘來入僧房舍宅城",
    "X38n0678_003:0114a01": "邑若國王宅舍中乃至夏坐安居處及大會中。",
    "X38n0678_003:0114a02": "【疏】文中雖道菩薩比丘若聲聞僧預利養分亦同",
    "X38n0678_003:0114a03": "其例。",
    "X38n0678_003:0114a04": "【註】藏疏云略舉五處一僧房者是伽藍中出家菩",
    "X38n0678_003:0114a05": "薩所在二舍宅是在家菩薩所住三國王宅舍是",
    "X38n0678_003:0114a06": "王宮內城邑通前二位四乃至夏坐安居處位者",
    "X38n0678_003:0114a07": "五大會中。△二明應又二。○初應迎接。",
    "X38n0678_003:0114a08": "先住僧應迎來送去飲食供養房舍臥具繩牀木牀",
    "X38n0678_003:0114a09": "事事給與若無物應賣自身及男女身割自身肉賣",
    "X38n0678_003:0114a10": "供給所須悉以與之。",
    "X38n0678_003:0114a11": "○二應僧次。",
    "X38n0678_003:0114a12": "若有檀越來請眾僧客僧有利養分僧坊主應次第",
    "X38n0678_003:0114a13": "差客僧受請。",
    "X38n0678_003:0114a14": "【疏】應有二事一禮拜迎接給僧臥具等二應依次",
    "X38n0678_003:0114a15": "差僧言賣身供給舉況之辭。○三明不應。",
    "X38n0678_003:0114a16": "而先住僧獨受請而不差客僧者僧坊主得無量罪",
    "X38n0678_003:0114a17": "畜生無異非沙門非釋種姓。",
    "X38n0678_003:0114a18": "【疏】不應中但舉不次差僧據後以兼前若不與僧",
    "X38n0678_003:0114a19": "物分不迎接亦同此制若知僧次的至彼人不差",
    "X38n0678_003:0114a20": "而奪但犯輕垢以臨差時界外或有來者未專有",
    "X38n0678_003:0114a21": "分故差竟而奪與餘人餘人知爾能差及所差並",
    "X38n0678_003:0114a22": "是盜方便後得施家食嚫五錢入手各結重畜生",
    "X38n0678_003:0114a23": "無異或云此為不差僧次戒差僧次有六種如律",
    "X38n0678_003:0114a24": "中說。",
    "X38n0678_003:0114b01": "【註】藏疏云畜生下呵責結犯先以三事呵一愚癡",
    "X38n0678_003:0114b02": "故同畜生二無聖果故非沙門三無彼因故非釋",
    "X38n0678_003:0114b03": "種熙鈔云六種者曾詢律宗亦未詳榮鈔引寄歸",
    "X38n0678_003:0114b04": "傳云佛昔在日客比丘至唱言善來西方寺制凡",
    "X38n0678_003:0114b05": "見新來比丘無論客舊及弟子等舊人須迎前唱",
    "X38n0678_003:0114b06": "曰莎揭多(此云善來)客云窣莎揭多(云極善來)若不唱者一",
    "X38n0678_003:0114b07": "違寺制二准律有犯。○三結罪。",
    "X38n0678_003:0114b08": "犯輕垢罪。",
    "X38n0678_003:0114b09": "△第二十七受別請戒。",
    "X38n0678_003:0114b10": "【疏】各受別請則施主不請十方僧使施主失平等",
    "X38n0678_003:0114b11": "心功德十方僧失常利施故制出家五眾同犯在",
    "X38n0678_003:0114b12": "家二眾無此利未制大小乘不同菩薩僧一云凡",
    "X38n0678_003:0114b13": "齋會利施悉斷別請若請受戒說法見機或比智",
    "X38n0678_003:0114b14": "知此人無我則不營功德如此等不制二云從四",
    "X38n0678_003:0114b15": "人已上有一僧次不犯都無者被制文意似前解。",
    "X38n0678_003:0114b16": "【註】受別請有三種過一壞如來僧次之法二損施",
    "X38n0678_003:0114b17": "主無限之福三累自身取此不應受之物熙鈔云",
    "X38n0678_003:0114b18": "嗟乎像運營世利為己能棄教法為末事多般結",
    "X38n0678_003:0114b19": "托曉日驅馳又凡於信施須召門僧兼邀親屬實",
    "X38n0678_003:0114b20": "乖平等福利尤虧等是為善請依佛制。○初標人。",
    "X38n0678_003:0114b21": "若佛子。",
    "X38n0678_003:0114b22": "△序事三階初標不應二釋不應意三結不應。○",
    "X38n0678_003:0114b23": "今初。",
    "X38n0678_003:0114b24": "一切不得受別請利養入己。",
    "X38n0678_003:0114c01": "○二釋不應意。",
    "X38n0678_003:0114c02": "而此利養屬十方僧而別受請即是取十方僧物入",
    "X38n0678_003:0114c03": "己。",
    "X38n0678_003:0114c04": "【疏】施主修福法應廣普當知利施本通十方由汝",
    "X38n0678_003:0114c05": "別受故十方不得遠有奪十方之義是故不應。",
    "X38n0678_003:0114c06": "【註】十方僧現前僧如盜戒中辯此屬十方現前僧",
    "X38n0678_003:0114c07": "耶藏疏云問如亡比丘輕物亦屬十方現前僧豈",
    "X38n0678_003:0114c08": "得僧次受耶答雖屬十方然制法有異彼以羯磨",
    "X38n0678_003:0114c09": "為約此以僧次為限各依本法受之無互。○三結",
    "X38n0678_003:0114c10": "不應。",
    "X38n0678_003:0114c11": "及八福田中諸佛聖人一一師僧父母病人物自己",
    "X38n0678_003:0114c12": "用故。",
    "X38n0678_003:0114c13": "【疏】八福田並有應得僧次義如佛應迹為僧等八",
    "X38n0678_003:0114c14": "福田者一佛二聖人三和上四闍梨五僧六父七",
    "X38n0678_003:0114c15": "母八病人然三藏中佛恒受別請而不名犯一佛",
    "X38n0678_003:0114c16": "是上福田不滅等心之福二此土只有一佛無有",
    "X38n0678_003:0114c17": "奪餘佛義。",
    "X38n0678_003:0114c18": "○三結罪。",
    "X38n0678_003:0114c19": "犯輕垢罪。",
    "X38n0678_003:0114c20": "△第二十八別請僧戒。",
    "X38n0678_003:0114c21": "【疏】分別是田非田如大經德王品當知是心則為",
    "X38n0678_003:0114c22": "狹劣失平等心七眾同犯大小乘不全共道俗菩",
    "X38n0678_003:0114c23": "薩請僧齋會一云都不得別請悉應僧次的請一",
    "X38n0678_003:0114c24": "人便犯二云一食處莫問人數多少止請一僧次",
    "X38n0678_003:0115a01": "便不犯都無則制若悉請者益善文意似如前解。",
    "X38n0678_003:0115a02": "【註】大經二十四云何菩薩不觀福田及非福田云",
    "X38n0678_003:0115a03": "何福田外道持戒上至諸佛是名福田當知是心",
    "X38n0678_003:0115a04": "是為狹劣菩薩悉觀一切眾生無非福田雖有二",
    "X38n0678_003:0115a05": "解文意如前即依初釋。○初標人。",
    "X38n0678_003:0115a06": "若佛子。",
    "X38n0678_003:0115a07": "△序事三初標應二釋應意三不應。○今初標應。",
    "X38n0678_003:0115a08": "有出家菩薩在家菩薩及一切檀越請僧福田求願",
    "X38n0678_003:0115a09": "之時應入僧坊問知事人今欲請僧求願知事報言",
    "X38n0678_003:0115a10": "次第請者即得十方賢聖僧。",
    "X38n0678_003:0115a11": "【註】此戒對前前制所請今制能請。○二釋應。",
    "X38n0678_003:0115a12": "而世人別請五百羅漢菩薩僧不如僧次一凡夫僧。",
    "X38n0678_003:0115a13": "【疏】明次請雖得凡僧有勝的請聖僧也佗云五百",
    "X38n0678_003:0115a14": "羅漢不及一凡僧此就心遍不論田也。○三不應。",
    "X38n0678_003:0115a15": "若別請僧者是外道法七佛無別請法不順孝道。",
    "X38n0678_003:0115a16": "【疏】不應同外道異法不隨佛教即乖孝道七佛者",
    "X38n0678_003:0115a17": "並在此土應化迹在百劫之內長壽天皆所曾見",
    "X38n0678_003:0115a18": "故多引七佛證義欲使信者易明過去九十劫初",
    "X38n0678_003:0115a19": "有一佛名毗婆尸亦維衛中間諸劫無佛至三十",
    "X38n0678_003:0115a20": "一劫有兩佛一名尸棄二名毗舍婆亦言隨葉此",
    "X38n0678_003:0115a21": "第九十一劫名賢劫千佛應出四佛已過一拘留",
    "X38n0678_003:0115a22": "孫二拘那含牟尼三迦葉四釋迦牟尼也。",
    "X38n0678_003:0115a23": "【註】阿含經云師子長者別請五百羅漢佛言不如",
    "X38n0678_003:0115a24": "僧次一人福不可量如飲大海則飲眾流五百羅",
    "X38n0678_003:0115b01": "漢人數雖多但是現前一類僧數其猶江水但一",
    "X38n0678_003:0115b02": "味爾若僧次一人雖少便具十方僧數如海一滴",
    "X38n0678_003:0115b03": "便具百川若以田有濃瘠凡不及聖如六度集云",
    "X38n0678_003:0115b04": "百世孝親不如飯一辟支佛飯百辟支不如飯一",
    "X38n0678_003:0115b05": "佛今取心平等故云不論田長壽天光明疏云報",
    "X38n0678_003:0115b06": "在六天極長者九百二十六億七千歲上天倍增",
    "X38n0678_003:0115b07": "藏疏云問彼所別請僧亦十方僧中人何得非十",
    "X38n0678_003:0115b08": "方攝答別請注心在所欲之人非是普該十方僧",
    "X38n0678_003:0115b09": "也僧次不爾情無別注心該一切故廣。○三舉非",
    "X38n0678_003:0115b10": "結過。",
    "X38n0678_003:0115b11": "若故別請僧者犯輕垢罪。",
    "X38n0678_003:0115b12": "△第二十九邪命自活戒。",
    "X38n0678_003:0115b13": "【疏】大論云貪心發身口名為邪命文列七事例同",
    "X38n0678_003:0115b14": "者皆犯乖淨命也。",
    "X38n0678_003:0115b15": "【註】佗宗立名惡伎損生戒不及天台。○初標人。",
    "X38n0678_003:0115b16": "若佛子。",
    "X38n0678_003:0115b17": "△序事三階一惡心為利揀見機益物二列七事",
    "X38n0678_003:0115b18": "三舉非結過即是無慈故犯。○今初。",
    "X38n0678_003:0115b19": "以惡心故為利養。",
    "X38n0678_003:0115b20": "○二列七事。",
    "X38n0678_003:0115b21": "販賣男女色(一)自手作食自磨自舂(二)占相男女解",
    "X38n0678_003:0115b22": "夢吉凶是男是女(三)呪術(四)工巧(五)調鷹方法(六)和",
    "X38n0678_003:0115b23": "合百種毒藥千種毒藥蛇毒生金銀毒蟲毒(七)。",
    "X38n0678_003:0115b24": "【疏】聲聞邪命凡有四食方仰及下等四此中五事",
    "X38n0678_003:0115c01": "通前四食一販賣男女色二手自作食制道開俗",
    "X38n0678_003:0115c02": "三相吉凶俗人如相以自活不犯道一向制四呪",
    "X38n0678_003:0115c03": "術五工巧六調鷹方法此三事於物無侵如法自",
    "X38n0678_003:0115c04": "活在家不制出家悉斷若淨治醫無所希望不犯",
    "X38n0678_003:0115c05": "出家亦開七和合藥毒殺人犯罪。",
    "X38n0678_003:0115c06": "【註】佗疏所釋與天台有異藏疏云惡事雖眾略舉",
    "X38n0678_003:0115c07": "十三一賣色謂居婬肆賣女色與男或賣男色與",
    "X38n0678_003:0115c08": "女據教佗婬邊理實犯重今約衒賣邊更結輕垢",
    "X38n0678_003:0115c09": "是得二罪也二自手作食者自惡[婬女+酉]非法也律云",
    "X38n0678_003:0115c10": "世之譏嫌妨修出世諸事業故內蘊勝法外行亦",
    "X38n0678_003:0115c11": "勝如世貴人安坐受食尚不執作況佛弟子佛令",
    "X38n0678_003:0115c12": "弟子現大人相令近事男近事女作食供給三自",
    "X38n0678_003:0115c13": "磨舂是壞生及惡觸亦世譏嫌四占相男女者占",
    "X38n0678_003:0115c14": "卜男女婚嫁相宜又解其夢有吉凶等五是男是",
    "X38n0678_003:0115c15": "女者占胎辯男女也六呪者為呪咀等又以惡呪",
    "X38n0678_003:0115c16": "呪龍等七術者厭禱符書等八工巧者匠傭作以",
    "X38n0678_003:0115c17": "求利等九調鷹法者縫眼等既熟已令殺眾生十",
    "X38n0678_003:0115c18": "和百種毒藥者以百種毒合成此藥千毒亦爾既",
    "X38n0678_003:0115c19": "數有少多理應毒有緩急十一蛇毒者以五月五",
    "X38n0678_003:0115c20": "日蛇合和毒藥又以毒藥擗蛇等十二生金銀者",
    "X38n0678_003:0115c21": "合假金銀以誑惑人舊鈔云以生金銀合成假以",
    "X38n0678_003:0115c22": "和藥害人故又有云毒藥名生金銀也又有云如",
    "X38n0678_003:0115c23": "以水銀藥入爐中化成金銀以毒之如砒之類十",
    "X38n0678_003:0115c24": "三蠱毒者亦蛇及猫鬼等損害眾生有云七月七",
    "X38n0678_003:0116a01": "日蜘蛛五月五日午時晴蛇十二月猫兒共置甕",
    "X38n0678_003:0116a02": "中閉之多日唯有一在即成其毒又相傳云取百",
    "X38n0678_003:0116a03": "種蛇置甕中相食強者即毒最也疏既但存大略",
    "X38n0678_003:0116a04": "故以佗疏兼釋之詳而易解。○三舉過結非。",
    "X38n0678_003:0116a05": "都無慈憫心犯輕垢罪。",
    "X38n0678_003:0116a06": "△第三十不敬好時戒。",
    "X38n0678_003:0116a07": "【疏】三齋六齋並是鬼神得力之日此日宜修福善",
    "X38n0678_003:0116a08": "過餘日而今於好時虧慢更犯隨所犯事隨篇結",
    "X38n0678_003:0116a09": "罪此時此日不應不知加一戒一云七眾俱制皆",
    "X38n0678_003:0116a10": "應敬時二云但制在家年三長齋月六齋齋本為",
    "X38n0678_003:0116a11": "在家出家盡壽持齋不論時節。",
    "X38n0678_003:0116a12": "【註】三長月即正五九此三月從南洲為始即二三",
    "X38n0678_003:0116a13": "四月對餘三洲此准智論六齋者月內六日也如",
    "X38n0678_003:0116a14": "常辯譬喻經云天王帝釋勅四天王以六齋日案",
    "X38n0678_003:0116a15": "行天下伺求人間所造善惡奏聞上帝又淨度經",
    "X38n0678_003:0116a16": "云一日六奏一歲四覆。○初標人。",
    "X38n0678_003:0116a17": "若佛子。",
    "X38n0678_003:0116a18": "△序事三階一總舉犯戒二所敬之時三舉犯結",
    "X38n0678_003:0116a19": "過。○今初。",
    "X38n0678_003:0116a20": "以惡心故自身謗三寶詐現親附口便說空行在有",
    "X38n0678_003:0116a21": "中經理白衣為白衣通致男女交會婬色作諸縛著。",
    "X38n0678_003:0116a22": "【疏】凡有所犯皆言行相違乖反正真皆謗三寶。",
    "X38n0678_003:0116a23": "【註】經理白衣有本脫此一句謂詐親附佛實謗三",
    "X38n0678_003:0116a24": "寶亦犯一重口詐說空行實執有或通致男女為",
    "X38n0678_003:0116b01": "成媒妁豈學道之人所作也。○二所敬之時。",
    "X38n0678_003:0116b02": "於六齋日年三長齋月。",
    "X38n0678_003:0116b03": "【疏】所敬之時謂六齋三長齋月等皆如前釋。○三",
    "X38n0678_003:0116b04": "舉犯結過。",
    "X38n0678_003:0116b05": "【疏】更舉所犯結過殺生劫盜略舉初二重破齋者",
    "X38n0678_003:0116b06": "謂非時食等優婆塞戒云三齋月受八戒持齋在",
    "X38n0678_003:0116b07": "家菩薩應行此事。",
    "X38n0678_003:0116b08": "【註】殺生劫盜已屬前重於長月齋日不知而犯者",
    "X38n0678_003:0116b09": "又加此一戒方在此中所制爾故前疏云此時此",
    "X38n0678_003:0116b10": "日不知加一戒。○三結罪。",
    "X38n0678_003:0116b11": "犯輕垢罪。",
    "X38n0678_003:0116b12": "○第三總結。",
    "X38n0678_003:0116b13": "如是十戒應當學敬心奉持制戒品中廣解。",
    "X38n0678_003:0116b14": "【疏】如是十戒第三總結也。",
    "X38n0678_003:0116b15": "△第三十一不行救贖戒。",
    "X38n0678_003:0116b16": "【疏】見有賣佛菩薩形像不救贖損辱之甚非大士",
    "X38n0678_003:0116b17": "行應隨力救贖不者犯罪故制七眾同大小不全",
    "X38n0678_003:0116b18": "共菩薩應贖聲聞見父母不贖犯第七聚經像不",
    "X38n0678_003:0116b19": "見制。○初標人。",
    "X38n0678_003:0116b20": "佛言佛子。",
    "X38n0678_003:0116b21": "【疏】藏疏云佛言者是別品之首故標斯語今謂亦",
    "X38n0678_003:0116b22": "可二九之初標斯以別。△序事三。○初能賣。",
    "X38n0678_003:0116b23": "佛滅度後於惡世中若見外道一切惡人劫賊。",
    "X38n0678_003:0116b24": "○二所賣。",
    "X38n0678_003:0116c01": "賣佛菩薩父母形像及賣經律販賣比丘比丘尼亦",
    "X38n0678_003:0116c02": "賣發菩提心菩薩道人或為官使與一切人作奴婢",
    "X38n0678_003:0116c03": "者。",
    "X38n0678_003:0116c04": "【疏】先能賣之人謂劫賊所賣即佛菩薩形像此有",
    "X38n0678_003:0116c05": "父母有大慈故。",
    "X38n0678_003:0116c06": "【註】父母二解一見有賣所生父母之形像者二佛",
    "X38n0678_003:0116c07": "菩薩即是法中父母疏意語略似用次解。○三正",
    "X38n0678_003:0116c08": "明救贖。",
    "X38n0678_003:0116c09": "而菩薩見是事已應生慈悲心方便救護處處教化",
    "X38n0678_003:0116c10": "取物贖佛菩薩形像及比丘比丘尼發心菩薩一切",
    "X38n0678_003:0116c11": "經律。",
    "X38n0678_003:0116c12": "【疏】而菩薩下第三正應救贖也。",
    "X38n0678_003:0116c13": "【註】此中不言父母者有云以及字兼之今謂以此",
    "X38n0678_003:0116c14": "照之前應用次解故此合不言父母也。○三舉過",
    "X38n0678_003:0116c15": "結罪。",
    "X38n0678_003:0116c16": "若不贖者犯輕垢罪。",
    "X38n0678_003:0116c17": "△第三十二損害眾生戒。",
    "X38n0678_003:0116c18": "【疏】此有六事遠防損害乖慈故制七眾同犯大小",
    "X38n0678_003:0116c19": "乘俱制。○初標人。",
    "X38n0678_003:0116c20": "若佛子。",
    "X38n0678_003:0116c21": "△序事文列六事。",
    "X38n0678_003:0116c22": "不得販賣(佗本云畜)刀杖弓箭畜(佗本云販賣)輕秤小斗因官",
    "X38n0678_003:0116c23": "形勢取人財物害心繫縛破壞成功長養猫貍猪狗。",
    "X38n0678_003:0116c24": "【疏】凡列六事一販賣殺具二畜輕秤小斗丈尺短",
    "X38n0678_003:0117a01": "者亦從此例三因官形勢求覓錢財四害心繫縛",
    "X38n0678_003:0117a02": "五破壞成功六畜養猫貍此等六物皆有損害不",
    "X38n0678_003:0117a03": "應畜損傷之事也。",
    "X38n0678_003:0117a04": "【註】經本皆云畜刀杖販賣輕秤前第十戒已云不",
    "X38n0678_003:0117a05": "得畜刀杖弓箭此何再制據疏中科方見經文悞",
    "X38n0678_003:0117a06": "也科云一販賣殺具二畜輕秤小斗故應改上畜",
    "X38n0678_003:0117a07": "字為販賣改下販賣為畜方見前制戒畜今制販",
    "X38n0678_003:0117a08": "賣則不繁重鈔記從來失於考較一至於此。○三",
    "X38n0678_003:0117a09": "結罪。",
    "X38n0678_003:0117a10": "若故養者犯輕垢罪。",
    "X38n0678_003:0117a11": "△第三十三邪業覺觀戒。",
    "X38n0678_003:0117a12": "【疏】凡所運為皆非正業思想覺觀有亂真道故制",
    "X38n0678_003:0117a13": "大小同犯七眾不全同。○初標人。",
    "X38n0678_003:0117a14": "若佛子。",
    "X38n0678_003:0117a15": "△序事三階前標惡心二列事三總結。○今初。",
    "X38n0678_003:0117a16": "以惡心故。",
    "X38n0678_003:0117a17": "【疏】不前標應惡心揀去見機。",
    "X38n0678_003:0117a18": "【註】藏疏云明犯之因有三類心一觀相鬪因此快",
    "X38n0678_003:0117a19": "彼無揮解意二將此為戲悅己狂心三發暢害心。",
    "X38n0678_003:0117a20": "△二列事大列成五。○第一兩事不同觀看。",
    "X38n0678_003:0117a21": "【註】同字應作得字。",
    "X38n0678_003:0117a23": "註菩薩戒經卷下之一"
}