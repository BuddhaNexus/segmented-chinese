{
    "X85n1588_001:0104b07": "正源略集補遺",
    "X85n1588_001:0104b09": "天台嗣祖沙門國清　達珍　輯",
    "X85n1588_001:0104b10": "形山淖禪師法嗣(雪嶠信孫二人)",
    "X85n1588_001:0104b11": "武林永慶遠峯青禪師上堂。雪峯輥毬。道吾舞笏。",
    "X85n1588_001:0104b12": "弄巧成拙。秘魔叉。降魔劒。自納敗闕。玄沙虎。子湖狗。",
    "X85n1588_001:0104b13": "切忌道著。道著即頭角生。",
    "X85n1588_001:0104b14": "衢州祥符頓聞修禪師上堂。當機覿面提。覿面當",
    "X85n1588_001:0104b15": "機疾。若不解轉身。空費千鈞力　小參。故德有云。薰",
    "X85n1588_001:0104b16": "風自南來。殿角生微凉。師曰。祥符則不然。朔風陣陣",
    "X85n1588_001:0104b17": "寒。梅花樸鼻香。若是守株待兔。一定倚壁靠墻。拈拄",
    "X85n1588_001:0104b18": "杖。一齊約退。",
    "X85n1588_001:0104b19": "敏修毅禪師法嗣",
    "X85n1588_001:0104b20": "四川羅漢幻白可禪師上堂。十八十九口生肘後。",
    "X85n1588_001:0104b21": "吉嘹舌頭一場漏逗。山僧恁麼道。大似十字街頭乞",
    "X85n1588_001:0104b22": "兒。將一文錢。買得箇油餈。向珍御筵前。點胸點肋曰。",
    "X85n1588_001:0104b23": "這般滋味子。能有幾人知。有識者聞之。豈但噴飯而",
    "X85n1588_001:0104b24": "已。即今松直棘曲。鵠白烏玄。風鳴條雨破塊。東掖山",
    "X85n1588_001:0104c01": "高。琴溪水冷。一一覿露常光。不假修為造作。有眼者",
    "X85n1588_001:0104c02": "見。有耳者聞。驀竪拄杖云。住住。說得道理好。歸依佛",
    "X85n1588_001:0104c03": "法僧。",
    "X85n1588_001:0104c04": "破山明禪師法嗣",
    "X85n1588_001:0104c05": "關中興善易庵印師禪師西蜀成都廖氏子　佛誕",
    "X85n1588_001:0104c06": "上堂。過去已過去。未來渾莫算。年年四月八。人人慶",
    "X85n1588_001:0104c07": "佛誕。當日獨稱尊。而今殃害遍。不墮雲門機。瞻仰資",
    "X85n1588_001:0104c08": "無限。大眾既同瞻仰。還見釋迦老子麼。竪拂子云。不",
    "X85n1588_001:0104c09": "涉去來今。毫端全體現。",
    "X85n1588_001:0104c10": "四川百丈敏樹相禪師上堂。識得一萬事畢。趙州",
    "X85n1588_001:0104c11": "東壁挂葫蘆。道吾舞笏無休歇。諸仁者。若無閑事在",
    "X85n1588_001:0104c12": "心頭。便是人間好時節。",
    "X85n1588_001:0104c13": "費隱容禪師法嗣(三人)",
    "X85n1588_001:0104c14": "杭州錢塘東明孤雲行鑑禪師嘉興宋氏子　上堂。",
    "X85n1588_001:0104c15": "十月廿五。切忌莽鹵。一句無私。日輪當午。直下翻",
    "X85n1588_001:0104c16": "身。超佛越祖。堪笑雪峯輥毬。禾山打皷。大丈夫作用",
    "X85n1588_001:0104c17": "超羣。豈肯釘樁搖櫓　解制小參。春朝解制好行脚。",
    "X85n1588_001:0104c18": "世出世間不可著。活潑風流物外遊。切莫無繩而自",
    "X85n1588_001:0104c19": "縛。衲僧踐履不尋常。佛祖從來難摸索。脫體無依得",
    "X85n1588_001:0104c20": "自由。大方獨步乾坤廓。師於順治辛丑示寂。塔建東",
    "X85n1588_001:0104c21": "明。",
    "X85n1588_001:0104c22": "明州育王太白雪禪師解制上堂。十五日已前。開",
    "X85n1588_001:0104c23": "池不待月。十五日已後。池成月自來。正當十五日。竿",
    "X85n1588_001:0104c24": "木隨身。逢場作戲。處處綠楊堪繫馬。家家有路透長",
    "X85n1588_001:0105a01": "安。",
    "X85n1588_001:0105a02": "杭州東蓮古風然禪師嘉興許氏子　上堂。寒雲開",
    "X85n1588_001:0105a03": "曉嶂。暖日照虗堂。物物從茲始。照然不覆藏。靈芽抽",
    "X85n1588_001:0105a04": "夙種。枯荄轉微黃。上苑含香花未吐。得沾淑氣競芬",
    "X85n1588_001:0105a05": "芳。暴露泥牛。翻身騰踏。陳年骨董。動地生光。直得璞",
    "X85n1588_001:0105a06": "峯金嶺。掀眉皷舞。燈籠露柱。俯首稱揚。盡言。門迎多",
    "X85n1588_001:0105a07": "吉慶。無限風光。各各喜逢佳節。自然道泰時康。雖然",
    "X85n1588_001:0105a08": "如是。只者一般韶光媚景。畢竟承誰恩力。良久云。元",
    "X85n1588_001:0105a09": "和力轉回天地。散作林巒萬卉春　上堂。解語非干",
    "X85n1588_001:0105a10": "舌。能言不是聲。直教玄會得。更不涉途程。端的意甚",
    "X85n1588_001:0105a11": "分明。以拄杖搖云。無風荷葉動。決定有魚行　上堂。",
    "X85n1588_001:0105a12": "大丈夫兒志莫灰。切須猛力出頭來。禪關今日重封",
    "X85n1588_001:0105a13": "鎻。白汗從教下一回。透徹根源諳落處。一番心眼頓",
    "X85n1588_001:0105a14": "然開。橫拈倒用隨施展。剎海毫端萬象該。無造作絕",
    "X85n1588_001:0105a15": "安排。得意欣懷笑滿腮。百日功成圓底事。養成頭角",
    "X85n1588_001:0105a16": "待春雷　師生於萬曆乙卯。寂於康熈庚午八月二",
    "X85n1588_001:0105a17": "十八日。塔建寺後凝雲峯下。世壽七十六。臘四十六。",
    "X85n1588_001:0105a18": "有正續燈。行世。",
    "X85n1588_001:0105a19": "萬如微禪師法嗣",
    "X85n1588_001:0105a20": "南湖都門普濟介為舟禪師楚沔水趙姓　上堂。卓",
    "X85n1588_001:0105a21": "拄杖曰。心不是佛。智不是道。拄杖子。[跳-兆+孛]跳上三十三",
    "X85n1588_001:0105a22": "天。觸著帝釋鼻孔。打箇噴嚏。落在諸人眉毛上廝結。",
    "X85n1588_001:0105a23": "儘力抖擻不下。直饒抖擻得下。未免明眼人前三尺",
    "X85n1588_001:0105a24": "暗。切須子細。",
    "X85n1588_001:0105b01": "弘覺忞禪師法嗣(二人)",
    "X85n1588_001:0105b02": "本一薪傳瀾禪師婆子拋兒頌曰。祇這孩兒也不消。",
    "X85n1588_001:0105b03": "虎頭戴角出荒郊。毒如蝎惡似鶚。將軍誰數漢嫖姚。",
    "X85n1588_001:0105b04": "鄂州向上釆商榮禪師中州海寧羅氏子　上堂。西",
    "X85n1588_001:0105b05": "風颯颯催寒樹。黃葉飄飄滿地金。已為止啼誰小哭。",
    "X85n1588_001:0105b06": "分明狼藉祖師心。急薦取莫因循。忽然冬盡又逢春。",
    "X85n1588_001:0105b07": "師於康熈丁未示寂。偈云。今年六十六。事事皆具足。",
    "X85n1588_001:0105b08": "翻身北斗藏。山青與水綠。塔於南溪之右。",
    "X85n1588_001:0105b09": "牧雲門禪師法嗣",
    "X85n1588_001:0105b10": "桐城清泉十洲瀛禪師小參。諸方打七。慧山打三。",
    "X85n1588_001:0105b11": "朝三暮四。暮四朝三。鉗錘雖然各別。火色必定一般。",
    "X85n1588_001:0105b12": "金剛圈。栗棘蓬。任你諸人吞跳。主人公額頭上。仔細",
    "X85n1588_001:0105b13": "參詳。以拄杖畫一畫云。透得者箇爐鞴過。許你放參。",
    "X85n1588_001:0105b14": "若透不過。且聽山僧一指南。喝一喝　解制。春山覆",
    "X85n1588_001:0105b15": "雪。春艸萌芽。春日和融。春風襲襲。衲僧艸鞋癢癢。只",
    "X85n1588_001:0105b16": "欲涉水登山。長老拄杖搖搖。直得拋磚引玉。去年結。",
    "X85n1588_001:0105b17": "也是隨方應時節。今年解。終始何妨早數天。佛法猶",
    "X85n1588_001:0105b18": "如水中月。長長短短皆光圓。有佛處不得住。百艸頭",
    "X85n1588_001:0105b19": "上祖師意。無佛處急走過。家家門首長安路。三千里",
    "X85n1588_001:0105b20": "外。不得錯舉。墻有風。壁有耳。恁麼則不去也。無端又",
    "X85n1588_001:0105b21": "打之乎者。摘楊花摘楊花。思量擬議隔千差。正恁麼",
    "X85n1588_001:0105b22": "時。且道。天台鴈宕。可遊不可遊。投子浮山。可到不可",
    "X85n1588_001:0105b23": "到。良久云。莫將閒學解。埋沒祖師心。",
    "X85n1588_001:0105b24": "石奇雲禪師法嗣",
    "X85n1588_001:0105c01": "蕭山湘湖冷堂林禪師華亭沈氏子。投華山一雨法",
    "X85n1588_001:0105c02": "師披剃。遍參諸方。次參雪竇受囑　上堂。昨夜西風",
    "X85n1588_001:0105c03": "拂石龍。今朝覿面又相逢。箇中消息元無異。想像毗",
    "X85n1588_001:0105c04": "盧老主翁。康熈戊申。師示寂。留偈曰。來無一絲。去無",
    "X85n1588_001:0105c05": "一線。七十二年。虗空閃電。撒手浩歌歸去來。臨行拋",
    "X85n1588_001:0105c06": "出吹毛劒。喝一喝。奄然而逝。",
    "X85n1588_001:0105c07": "金華智巖萬因聖侍者忞國師。屢勸出世。師不肯。嘗",
    "X85n1588_001:0105c08": "垂五問。其一曰。一乎便應底人。因甚喚不回頭。二。從",
    "X85n1588_001:0105c09": "來無背面。人人有箇鼻孔。因甚摸不著。三。只為太近",
    "X85n1588_001:0105c10": "機如掣電底人。因甚降龍塔不肯點頭。四。竿木隨身。",
    "X85n1588_001:0105c11": "逢場作戲。因甚又道拄杖子不在手裏。五。二水合流。",
    "X85n1588_001:0105c12": "因甚到千丈岩前。便七花八裂。",
    "X85n1588_001:0105c13": "浮石賢禪師法嗣(二人)",
    "X85n1588_001:0105c14": "蘇州楓江法華彌壑澧禪師上堂。法身無相。櫻桃",
    "X85n1588_001:0105c15": "果熟春枝上。法眼無瑕。漁父時歌江上槎。無事倚笻",
    "X85n1588_001:0105c16": "閒眺望。河山萬里好生涯　上堂。祖師意。如來禪。猿",
    "X85n1588_001:0105c17": "啼巴峽。水闊湘潭。諸人不會。圅關月落聽雞度。若也",
    "X85n1588_001:0105c18": "瞥地。華岳雲開立馬看。",
    "X85n1588_001:0105c19": "金陵保寧嵋樵&#;禪師上堂。乃竪拂云。迷時祇迷",
    "X85n1588_001:0105c20": "者箇。手執夜明符。幾箇知天曉。擊拂云。悟明祇悟者",
    "X85n1588_001:0105c21": "者箇。椎碎蟠桃核。還見舊時仁。放下拂云。縱饒迷悟",
    "X85n1588_001:0105c22": "心盡。灸瘡瘢上更著艾爝。莫有獨超格則道得一句",
    "X85n1588_001:0105c23": "者麼。擿拂云。惜取眉毛。",
    "X85n1588_001:0105c24": "林野奇禪師法嗣(二人)",
    "X85n1588_001:0106a01": "汝州風穴雲峩喜禪師蜀之紫陽陳氏子。徧參諸方。",
    "X85n1588_001:0106a02": "晚入天童。參林野奇和尚。一日侍奇山行。胸中廓然",
    "X85n1588_001:0106a03": "冰釋。即呈偈曰。罷罷罷休休休。橫眠倒臥在山丘。翻",
    "X85n1588_001:0106a04": "身拶碎虗空骨。萬象森羅笑點頭。奇即頷之。後開法",
    "X85n1588_001:0106a05": "普濟。次遷龍池風穴　小參。將心作佛。剜肉補瘡。了",
    "X85n1588_001:0106a06": "妄歸真。潑油救火。機前負荷。平地千差。直下承當。白",
    "X85n1588_001:0106a07": "雲萬里。總不恁麼。入無間獄。行但行。坐但坐。饑來喫",
    "X85n1588_001:0106a08": "飯。困來打眠。也只嬴得一味平常。猶未是衲僧向上",
    "X85n1588_001:0106a09": "事。何也。三面狸奴脚踏月。兩頭白牯手擎烟。",
    "X85n1588_001:0106a10": "京都淨壽道安靜禪師山陰鄭氏子　示眾。瞬目揚",
    "X85n1588_001:0106a11": "眉。早已錯過。拈椎竪拂。落二落三。到者裏。全身放下。",
    "X85n1588_001:0106a12": "直下知歸。略較些子。若也卜度沉吟。正是迥風鈍鴿。",
    "X85n1588_001:0106a13": "只合籬下覊棲。安可翱翔雲外　小參。識得一萬事",
    "X85n1588_001:0106a14": "畢。佛法僧三寶。拈過一邊。戒定慧等學。置而勿論。馬",
    "X85n1588_001:0106a15": "師三甕醬。投子一瓶油。滋味頻添在口頭。",
    "X85n1588_001:0106a16": "石菴琈禪師法嗣",
    "X85n1588_001:0106a17": "嘉興普明浪山嶼禪師上堂。薰風涼。夏日長。白雲",
    "X85n1588_001:0106a18": "澹澹。流水蒼蒼。黃鶯啼綠樹。旭日照虗堂。末後句絕",
    "X85n1588_001:0106a19": "囊藏。人在藕花香世界。風流廓徹體全彰　小參。雲",
    "X85n1588_001:0106a20": "騰致雨。露結為霜。分明歷歷。徧界不藏。揮拂子曰。玄",
    "X85n1588_001:0106a21": "沙原是謝三郎。",
    "X85n1588_001:0106a22": "無礙徹禪師法嗣",
    "X85n1588_001:0106a23": "吉州耽源鍵畿銓禪師上堂。覿面明明人不識。一",
    "X85n1588_001:0106a24": "顆圓明色非色。名不得狀不得。兩道眉毛葢却鼻。知",
    "X85n1588_001:0106b01": "不得解不得。臨濟廝兒白拈賊。不是心不是佛。門前",
    "X85n1588_001:0106b02": "一池水。照徹虗空骨。",
    "X85n1588_001:0106b03": "山曉晳禪師法嗣",
    "X85n1588_001:0106b04": "南嶽大善天培鑑禪師示眾。大善今日初結制。普",
    "X85n1588_001:0106b05": "請兄弟各仔細。二六時中總莫分。單單觀著自家鼻。",
    "X85n1588_001:0106b06": "不惟昏散盡掃除。從前悟得俱要棄。不勞更問祖師",
    "X85n1588_001:0106b07": "禪。不勞再問第一義。釋迦老子不唧[口*留]。達磨祖師成",
    "X85n1588_001:0106b08": "特地。三千七百雖超奇。山僧騐來總不是。既超奇為",
    "X85n1588_001:0106b09": "何不是。良久。噓一噓曰。參。",
    "X85n1588_001:0106b10": "節巖琇禪師法嗣",
    "X85n1588_001:0106b11": "常州江陰大悲曇照明禪師小參。有一句子。等閒",
    "X85n1588_001:0106b12": "不輕示。騎牛上崑崙。踏出虗空髓。蟭螟急得雙眼紅。",
    "X85n1588_001:0106b13": "毗盧界內煙塵起。堂前露柱久懷胎。生下孩兒多意",
    "X85n1588_001:0106b14": "氣。良久云。是何言歟　小參。徧呈貪眠。曼殊失曉。目",
    "X85n1588_001:0106b15": "連打失眼睛。笑殺子丑寅卯。多少孟八郎。渾身入荒",
    "X85n1588_001:0106b16": "艸。山色溪聲著眼看。珊瑚枝上日杲杲　小參。德山",
    "X85n1588_001:0106b17": "老子。拈一條棒。佛來也打。魔來也打。眼空四海。背負",
    "X85n1588_001:0106b18": "須彌。與奪自在。殺活現前。若到衲僧門下。掃地挑屎。",
    "X85n1588_001:0106b19": "未有分在。汝等黃瓜茄子。何曾識得好惡。",
    "X85n1588_001:0106b20": "具德禮禪師法嗣",
    "X85n1588_001:0106b21": "廬山萬杉剖玉璞禪師古蓼朱氏子。幼依廬州伏虎",
    "X85n1588_001:0106b22": "寺祝髮。出謁瑞光徹圓具。看竹篦子話。後扣三峯有",
    "X85n1588_001:0106b23": "年。乃於棒下透徹臨濟宗旨。繼見靈隱禮。機契。命充",
    "X85n1588_001:0106b24": "第二座。出住京口焦山。次興萬杉。上堂。橫按拄杖曰。",
    "X85n1588_001:0106c01": "靈山話月。以訛傳訛。曹溪指月。將錯就錯。天下老和",
    "X85n1588_001:0106c02": "尚。貴買硃砂。隨邪逐惡。新海門一擊敲落。天下黯黑。",
    "X85n1588_001:0106c03": "要使先聖後賢。逈出明白窠臼。其或未然。撥轉雲頭。",
    "X85n1588_001:0106c04": "另與諸人相見去也。遂擲拄杖。下座　僧問。如何是",
    "X85n1588_001:0106c05": "佛。師曰。孟八郎漢。僧禮拜。師曰。將勤補拙。",
    "X85n1588_001:0106c06": "浪山嶼禪師法嗣",
    "X85n1588_001:0106c07": "嘉興普明字[、/(、*、)]圓禪師上堂。僧問。如何是過去心。",
    "X85n1588_001:0106c08": "師云。趙州衫子重七觔。進云。如何是未來心。師云。牛",
    "X85n1588_001:0106c09": "上騎牛笑殺人。進云。如何是未來心。師云。無勞日下",
    "X85n1588_001:0106c10": "挂紅燈。進云。三心中。那一心成佛。師云。蒼天中更添",
    "X85n1588_001:0106c11": "冤苦。乃云。目前無法。意在目前。饑來喫飯。困即打眠。",
    "X85n1588_001:0106c12": "拍禪床云。三口渡邊魚跳網。崑崙騎象鷺鷥牽　誕",
    "X85n1588_001:0106c13": "日小參。圓上座。憶得出母胎時。有則公案。未曾舉著。",
    "X85n1588_001:0106c14": "今日不免快便難逢。舉似諸兄。良久云。黃河三千年",
    "X85n1588_001:0106c15": "一度清　普明退院上堂。道人住處。原無定向。動若",
    "X85n1588_001:0106c16": "行雲。止猶谷神。雲從龍風從虎。隨處作主。遇緣即宗。",
    "X85n1588_001:0106c17": "有時。孤峯頂上潛名隱迹。有時。十字街頭較是論非。",
    "X85n1588_001:0106c18": "賓則始終賓。主則始終主。脫體無依。隨處自在。汝等",
    "X85n1588_001:0106c19": "還知山僧樂處麼。拽杖便出。",
    "X85n1588_001:0106c20": "述先預禪師法嗣",
    "X85n1588_001:0106c21": "維揚淨慧在明德禪師小參。惺惺的不在明白裏。",
    "X85n1588_001:0106c22": "瞌睡漢豈處昏沉中。離此二途。且向何處安身立命。",
    "X85n1588_001:0106c23": "若說睡惺不二。依舊無本可據。諸兄弟。還會麼。深林",
    "X85n1588_001:0106c24": "黃鳥尋朋切。綠水浮鷗傍母眠　解制小參。把住要",
    "X85n1588_001:0107a01": "津。不通凡聖。放開一線。任爾縱橫。諸兄。還是把住好。",
    "X85n1588_001:0107a02": "放行好。梅馨透骨何人薦。又逐春風向藕塘。",
    "X85n1588_001:0107a03": "骨巖峯禪師法嗣",
    "X85n1588_001:0107a04": "湖州報恩梓昌英禪師小參。非心非佛。圓相著點。",
    "X85n1588_001:0107a05": "即心即佛。黃葉止啼。楊岐驢。子湖狗。四料三玄。驢脚",
    "X85n1588_001:0107a06": "佛手。者一隊漢。若到報恩門下。掃地挑屎。總用不著。",
    "X85n1588_001:0107a07": "顧眾云。還有祖師麼。",
    "X85n1588_001:0107a08": "十洲瀛禪師法嗣",
    "X85n1588_001:0107a09": "桐城谷林大宜禪師小參。春風和暖。日長夜短。青",
    "X85n1588_001:0107a10": "山依舊青。乾坤依舊轉。山僧拄杖頭。今古何嘗免。謹",
    "X85n1588_001:0107a11": "白參玄人。道不遠人人自遠。",
    "X85n1588_001:0107a12": "雲峯授禪師法嗣",
    "X85n1588_001:0107a13": "揚州西方南源信禪師聖節上堂。四民安其業。百",
    "X85n1588_001:0107a14": "官盡其分。相共擊壤。以頌太平。皷腹以歌王化。厥修",
    "X85n1588_001:0107a15": "盛世。無過此時。吾沙門釋子。律心有慧。治身有戒。入",
    "X85n1588_001:0107a16": "保社萍蹤湖海。趨雲水寄迹煙霞。同一師法。同一受",
    "X85n1588_001:0107a17": "用。只如王恩佛恩。如何報答。舉如意云。若向途中覓。",
    "X85n1588_001:0107a18": "猶爭半月程　小參。上前不足。退後猶寬。只知鹽味。",
    "X85n1588_001:0107a19": "那知醋酸。夜深燭隱無餘事。又把閑書月下看　示",
    "X85n1588_001:0107a20": "眾。舉磬山修祖云。諸方善知識。道眼高。福德大。叢林",
    "X85n1588_001:0107a21": "整齊。飲食清潔。可謂難見而易親也。老僧者裏。世緣",
    "X85n1588_001:0107a22": "淺薄。闢艸開荒。茶飯麤糲。可謂易見而難親也。師云。",
    "X85n1588_001:0107a23": "昔日磬山。今朝奉聖。同坑無異土。且於不難不易一",
    "X85n1588_001:0107a24": "句。又作麼生。彈指頓超千聖外。揚眉不是目前機。"
}