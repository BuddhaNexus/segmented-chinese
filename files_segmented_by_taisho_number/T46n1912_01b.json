{
    "T46n1912_01b:0150a07": "folio_1b 止觀輔行傳弘決卷第一之二",
    "T46n1912_01b:0150a09": "唐毘陵沙門湛然述",
    "T46n1912_01b:0150a10": "次漸則去釋行相中云漸如梯磴者。梯",
    "T46n1912_01b:0150a11": "者。說文云。木階也。極高用梯。次高用磴。故",
    "T46n1912_01b:0150a12": "大經第八云。為欲化度諸世間故。種種示",
    "T46n1912_01b:0150a13": "現差別之相。如彼梯隥。大論四十云。譬如",
    "T46n1912_01b:0150a14": "登樓得梯則易。八十八云。譬如登梯始從",
    "T46n1912_01b:0150a15": "初桄漸漸向上。上處雖高亦能得至。故用",
    "T46n1912_01b:0150a16": "譬漸也。磴字亦可從足謂升躡也。從木",
    "T46n1912_01b:0150a17": "者。非此所用。從石者。謂山坂漸高也。亦",
    "T46n1912_01b:0150a18": "可義用。正應從阜。作此隥字亦梯類也。可",
    "T46n1912_01b:0150a19": "以升高也。始自人天終至實相故也。金剛",
    "T46n1912_01b:0150a20": "寶者。大經二十二云。如金剛寶置之日中",
    "T46n1912_01b:0150a21": "色則不定。金剛三昧亦復如是。若在大眾",
    "T46n1912_01b:0150a22": "色則不定。大論三十八又云。如玻瓈珠隨",
    "T46n1912_01b:0150a23": "前色變自無定色。諸法亦爾。或常無常。經",
    "T46n1912_01b:0150a24": "以一行隨於眾行。論以一理應於眾理。理",
    "T46n1912_01b:0150a25": "行雖殊同名不定。故金剛玻瓈珠名雖殊",
    "T46n1912_01b:0150a26": "譬意亦等。大論五十九云。金剛寶者帝釋所",
    "T46n1912_01b:0150a27": "執。與修羅戰碎落閻浮。釋曰。理行如珠。",
    "T46n1912_01b:0150a28": "教法如日。情如眾物。觀如現色。圓頓者。圓",
    "T46n1912_01b:0150a29": "名圓融圓滿。頓名頓極頓足。又圓者全也。",
    "T46n1912_01b:0150b01": "李奇云。圓錢也。即圓全無缺也。體非漸成",
    "T46n1912_01b:0150b02": "故名為頓。體雖極足須以二十五法為前",
    "T46n1912_01b:0150b03": "方便。十法成觀而為正修。今序中語略具如",
    "T46n1912_01b:0150b04": "下文。如通者騰空者。近地之空與萬仞同",
    "T46n1912_01b:0150b05": "體故云不二。通者譬頓行人。騰譬修行觀",
    "T46n1912_01b:0150b06": "理。空譬頓理不二。為三根等者。此三止觀",
    "T46n1912_01b:0150b07": "對根不同。事雖差殊同緣頓理。離圓教",
    "T46n1912_01b:0150b08": "外無別根性。當知此三並依圓理分此三",
    "T46n1912_01b:0150b09": "行名三根性。是故漸次不同於別。或一日",
    "T46n1912_01b:0150b10": "一月一生修之可獲。故玄文第十判教中云。",
    "T46n1912_01b:0150b11": "漸觀者從初發心為圓極故。修阿那般那",
    "T46n1912_01b:0150b12": "乃至無作。故知頓人行解俱頓。漸人解頓行",
    "T46n1912_01b:0150b13": "漸。不定解頓行或頓漸。有人云。是別都不",
    "T46n1912_01b:0150b14": "見文旨。次廣解中初結前生後。初釋漸。云",
    "T46n1912_01b:0150b15": "漸初亦知實相等者。謂依頓理方起頓解。",
    "T46n1912_01b:0150b16": "望彼頓人故云亦知。依頓起解故云難解。",
    "T46n1912_01b:0150b17": "依解起行復曰難行。漸云易行以易解",
    "T46n1912_01b:0150b18": "故。文雖互舉語必兩兼。為難解理而起漸",
    "T46n1912_01b:0150b19": "行。此中番數但有五重。義則十三。言五重",
    "T46n1912_01b:0150b20": "者。一歸戒。二禪定。三無漏。四慈悲。五實相。",
    "T46n1912_01b:0150b21": "義十三者。初番有六。謂三惡三善。第三番",
    "T46n1912_01b:0150b22": "四謂兩教二乘。并前六義合為十也。餘三不",
    "T46n1912_01b:0150b23": "開合為十三。於十三中實相是所緣之境。",
    "T46n1912_01b:0150b24": "望頓是同不應數為不同之限。故下問答",
    "T46n1912_01b:0150b25": "中云。漸次中有十二不同。即此意也。此預點",
    "T46n1912_01b:0150b26": "出至下易知。不定至後頓者。漸次列名在",
    "T46n1912_01b:0150b27": "不定前故云前漸。圓頓列在不定文後故",
    "T46n1912_01b:0150b28": "名後頓。第二本中列不定文在漸頓後。即",
    "T46n1912_01b:0150b29": "云不定者約前漸頓。或漸或頓不專一法",
    "T46n1912_01b:0150c01": "故名不定。若從始至終專漸為頓方名漸",
    "T46n1912_01b:0150c02": "頓。當知不定初亦知圓。從更前更後去釋",
    "T46n1912_01b:0150c03": "不定相。前後秖是前漸後頓。或時觀頓或",
    "T46n1912_01b:0150c04": "時觀漸。淺深者。約前五番互論淺深。事理",
    "T46n1912_01b:0150c05": "者。或界內為事界外為理。真諦俗諦三悉一",
    "T46n1912_01b:0150c06": "悉更互亦爾。此中但出四悉及止觀者。諸法",
    "T46n1912_01b:0150c07": "雖多若論行相不出此二。如下安心及破",
    "T46n1912_01b:0150c08": "遍等。亦不出此故今列之。從或指去釋不",
    "T46n1912_01b:0150c09": "定體。文有二對。初約四悉。陰是世界如初",
    "T46n1912_01b:0150c10": "觀陰入。即觀陰入為第一義。名指世界",
    "T46n1912_01b:0150c11": "為第一義。如觀真理但能生善滅惡而已。",
    "T46n1912_01b:0150c12": "名指第一義以為二悉。次約止觀者。或正",
    "T46n1912_01b:0150c13": "用觀而宜息觀。或正用止而宜照止。以",
    "T46n1912_01b:0150c14": "照止故止即成觀。以息觀故觀即成止。或",
    "T46n1912_01b:0150c15": "雖無昏散進道功微。煩惑不破真理不啟。",
    "T46n1912_01b:0150c16": "皆須改途若息若照。故觀成所息止成所",
    "T46n1912_01b:0150c17": "照。不同常儀故云不定。下料簡中不定中",
    "T46n1912_01b:0150c18": "四指此兩雙。疑者云去。料簡前文。初疑問",
    "T46n1912_01b:0150c19": "中言教境等者。同是大乘教同緣實相境",
    "T46n1912_01b:0150c20": "同名為止觀。此三既同何故三種行相頓",
    "T46n1912_01b:0150c21": "是差別。次從然下答。先總答。云同不同等",
    "T46n1912_01b:0150c22": "者。行相各別何妨三同。雖曰三同何妨行",
    "T46n1912_01b:0150c23": "別。漸次中去別答中。應名漸次與不定",
    "T46n1912_01b:0150c24": "相對於圓頓以辨同異。今文但釋漸次行",
    "T46n1912_01b:0150c25": "相漸後結云故言不定者。以不定法無階",
    "T46n1912_01b:0150c26": "位故。故寄漸後而結不定。漸中即有十二",
    "T46n1912_01b:0150c27": "不同如前分別。兩教二乘是無漏四。而今乃",
    "T46n1912_01b:0150c28": "云無漏總中三者何耶。別而言之離為四",
    "T46n1912_01b:0150c29": "人。若總名無漏則合却三人。但存一位。今",
    "T46n1912_01b:0151a01": "舉總合開一中兼三。故名無漏總中三也。",
    "T46n1912_01b:0151a02": "若沒本位離開為四。并善惡各三及以禪定",
    "T46n1912_01b:0151a03": "慈悲各一。故成十二。若准無漏離為四別。",
    "T46n1912_01b:0151a04": "慈悲亦應有三不同。文無者略。言從多者",
    "T46n1912_01b:0151a05": "以漸不定十二不同行相多故名漸不定。約",
    "T46n1912_01b:0151a06": "理則非多非少。約相則頓少二多。漸中實",
    "T46n1912_01b:0151a07": "相及以圓頓。其相是同不須別說。故但結二",
    "T46n1912_01b:0151a08": "不同於圓。而用釋向同不同等。次從此章",
    "T46n1912_01b:0151a09": "同大乘去重問者。向雖明漸不定不同。復",
    "T46n1912_01b:0151a10": "重更問三番差別。故更將同問三差別。故",
    "T46n1912_01b:0151a11": "結難云何名辨差。又初問者。許有三異將",
    "T46n1912_01b:0151a12": "同問異。故結文云相頓爾異。後問意者。由",
    "T46n1912_01b:0151a13": "前答異將異問同。是故結云何故名為辨",
    "T46n1912_01b:0151a14": "差。二問雖並三同居先。文意實以二義互",
    "T46n1912_01b:0151a15": "舉。是故二答並云同與不同等也。又由前",
    "T46n1912_01b:0151a16": "答中但出漸相以對於頓。不定行相寄漸",
    "T46n1912_01b:0151a17": "明之。今欲具辨三種相別。故更還以三同",
    "T46n1912_01b:0151a18": "問起。故下答中具出二相。言此章者此中",
    "T46n1912_01b:0151a19": "舊名辨差章故。既曰三同何故此章辨三",
    "T46n1912_01b:0151a20": "差別。章名雖廢問亦何傷。然下重答。同義如",
    "T46n1912_01b:0151a21": "前。九不同者於前十二合三無漏依總為",
    "T46n1912_01b:0151a22": "一。故但有九。并不定四故有十三。將此",
    "T46n1912_01b:0151a23": "漸次及以不定對頓即成三差別也。理而",
    "T46n1912_01b:0151a24": "言之漸不定中所緣實相與頓理同。為答",
    "T46n1912_01b:0151a25": "來問故對二說。俱名不同故云從多。次一",
    "T46n1912_01b:0151a26": "切下證同不同。以無為法證不同而同。而",
    "T46n1912_01b:0151a27": "有差別證同而不同。良由諸聖證無為法。",
    "T46n1912_01b:0151a28": "用此無為而能分別故云差別。如諸羅漢",
    "T46n1912_01b:0151a29": "得小無為尚分別小。故諸菩薩得大無為",
    "T46n1912_01b:0151b01": "能分別大。所以分別是無為用故云以無為",
    "T46n1912_01b:0151b02": "法。依第二本答。云漸次中十二不同。不定",
    "T46n1912_01b:0151b03": "中有四不同。總有十三不同。若無第三重",
    "T46n1912_01b:0151b04": "修本文。第二本文何由可解。十二與四乃",
    "T46n1912_01b:0151b05": "有十六而云十三。標乃從開會數從合。應",
    "T46n1912_01b:0151b06": "知十二約開無漏十三約合無漏對不定",
    "T46n1912_01b:0151b07": "說。問。無漏開四慈悲不開。答。開亦不違。玄",
    "T46n1912_01b:0151b08": "漸觀中列四慈悲。開合隨便不可一准。有",
    "T46n1912_01b:0151b09": "人云。無漏總中三者即三觀也。無漏空也。總",
    "T46n1912_01b:0151b10": "假。中中。自濫參聽眾有逾一紀。實未曾聞",
    "T46n1912_01b:0151b11": "有斯異釋。中即實相實相是同。如何數為",
    "T46n1912_01b:0151b12": "不同之限。一不可也。一宗教門文無說假以",
    "T46n1912_01b:0151b13": "為總者。二不可也。漸次九中已有無漏。慈",
    "T46n1912_01b:0151b14": "悲與假其義又同。不應重數以三足九。三",
    "T46n1912_01b:0151b15": "不可也。借使以三足善惡六但應成九。今",
    "T46n1912_01b:0151b16": "云十二。四不可也。縱兼實相但成一十。今",
    "T46n1912_01b:0151b17": "云十二。五不可也。又第二本文無無漏總中",
    "T46n1912_01b:0151b18": "之言亦云十二。今以此三配於三觀。復",
    "T46n1912_01b:0151b19": "含漸次。亦但十二。六不可也。或云諸番達",
    "T46n1912_01b:0151b20": "即是觀。止即是止者。三途何故但止無觀。常",
    "T46n1912_01b:0151b21": "住何故但觀無止。借使以此為止觀者中",
    "T46n1912_01b:0151b22": "間四番四止四觀。初後二番一止一觀。則但",
    "T46n1912_01b:0151b23": "有十。若開善惡各立止觀。則九不同十八",
    "T46n1912_01b:0151b24": "止觀。若數常住復為現文。文云漸九。七",
    "T46n1912_01b:0151b25": "不可也。復應思擇漸初雖復知圓。不同但",
    "T46n1912_01b:0151b26": "中及十行中時長行遠。略知此二已異別教。",
    "T46n1912_01b:0151b27": "故知此三知圓理同而行相小別。當知南岳",
    "T46n1912_01b:0151b28": "唯授天台圓頓之理。約行須以漸不定助。",
    "T46n1912_01b:0151b29": "問。南岳大師知四教不。答。南岳委知而不",
    "T46n1912_01b:0151c01": "細判。何者。如智者釋位而引南岳用大品",
    "T46n1912_01b:0151c02": "文四十二字。以為圓位。歡喜等地以為別",
    "T46n1912_01b:0151c03": "位。乾慧等地以為通位。又南岳自釋四十二",
    "T46n1912_01b:0151c04": "字門。兼申大品經文。亦作三教義釋。既知",
    "T46n1912_01b:0151c05": "三教大品文中處處以衍對藏為小。故知",
    "T46n1912_01b:0151c06": "南岳亦知四教。又此四教非始南岳。慧文",
    "T46n1912_01b:0151c07": "禪師既依大論。大論釋經經明三教。當知",
    "T46n1912_01b:0151c08": "此教傳來久矣至天台來分別始盛。有云。",
    "T46n1912_01b:0151c09": "四教神僧授與此語無憑。神僧但云自今已",
    "T46n1912_01b:0151c10": "去。自行化他吾常影響。三昧既天機秀發。四",
    "T46n1912_01b:0151c11": "教何待神僧。承躡有由深符聖旨。是故三",
    "T46n1912_01b:0151c12": "觀總攝四教。又此三止觀名字雖似八教中",
    "T46n1912_01b:0151c13": "三其相永別。彼八教中指華嚴為頓。鹿苑",
    "T46n1912_01b:0151c14": "去為漸。不定寄在前四味中。下料簡中但是",
    "T46n1912_01b:0151c15": "借名。以將祕密對三為難。非正意也。圓",
    "T46n1912_01b:0151c16": "頓者去。釋圓頓中。初約止觀。初緣實相至",
    "T46n1912_01b:0151c17": "真實者。即是止觀所緣之境。緣之與造雖",
    "T46n1912_01b:0151c18": "屬能觀。意且正明所緣妙境。從繫緣去次",
    "T46n1912_01b:0151c19": "釋能觀即念為繫。寂而常照。即繫為念。",
    "T46n1912_01b:0151c20": "照而常寂。能所尚一況止觀耶。一色一香無",
    "T46n1912_01b:0151c21": "非中道者。中道即法界。法界即止觀。止觀",
    "T46n1912_01b:0151c22": "不二境智冥一。所緣所念雖屬於境。且語",
    "T46n1912_01b:0151c23": "能緣以明寂照。自山家教門所明中道唯",
    "T46n1912_01b:0151c24": "有二義。一離斷常屬前二教。二者佛性屬",
    "T46n1912_01b:0151c25": "後二教。於佛性中教分權實故有即離。今",
    "T46n1912_01b:0151c26": "從即義故云色香無非中道。此色香等世人",
    "T46n1912_01b:0151c27": "咸謂以為無情。然亦共許色香中道。無情佛",
    "T46n1912_01b:0151c28": "性惑耳驚心。今且以十義評之使於理",
    "T46n1912_01b:0151c29": "不惑。餘則例知一者約身。言佛性者應",
    "T46n1912_01b:0152a01": "具三身。不可獨云有應身性。若具三身",
    "T46n1912_01b:0152a02": "法身許遍何隔無情。二者從體三身相即無",
    "T46n1912_01b:0152a03": "暫離時。既許法身遍一切處。報應未嘗離",
    "T46n1912_01b:0152a04": "於法身。況法身處二身常在。故知三身遍於",
    "T46n1912_01b:0152a05": "諸法何獨法身。法身若遍尚具三身何獨法",
    "T46n1912_01b:0152a06": "身。三約事理。從事則分情與無情。從理則",
    "T46n1912_01b:0152a07": "無情非情別。是故情具無情亦然。四者約",
    "T46n1912_01b:0152a08": "土。從迷情故分於依正。從理智故依即是",
    "T46n1912_01b:0152a09": "正。如常寂光即法身土。身土相稱何隔無",
    "T46n1912_01b:0152a10": "情。五約教證。教道說有情與非情。證道說",
    "T46n1912_01b:0152a11": "故不可分二。六約真俗。真故體一俗分有",
    "T46n1912_01b:0152a12": "無。二而不二思之可知。七約攝屬。一切萬",
    "T46n1912_01b:0152a13": "法攝屬於心。心外無餘豈復甄隔。但云有",
    "T46n1912_01b:0152a14": "情心體皆遍。豈隔草木獨稱無情。八者因",
    "T46n1912_01b:0152a15": "果。從因從迷執異成隔。從果從悟佛性恒",
    "T46n1912_01b:0152a16": "同。九者隨宜。四句分別隨順悉檀。說益不",
    "T46n1912_01b:0152a17": "同且分二別。十者隨教。三教云無圓說",
    "T46n1912_01b:0152a18": "遍有。又淨名云。眾生如故一切法如。如無佛",
    "T46n1912_01b:0152a19": "性理小教權。教權理實亦非今意。又若論",
    "T46n1912_01b:0152a20": "無情何獨外色。內色亦然。故淨名云。是身無",
    "T46n1912_01b:0152a21": "知如草木瓦礫。若論有情何獨眾生一切",
    "T46n1912_01b:0152a22": "唯心。是則一塵具足一切眾生佛性。亦具十",
    "T46n1912_01b:0152a23": "方諸佛佛性。從己界去約諦明頓。即無作",
    "T46n1912_01b:0152a24": "諦。至四弘中略明諦相。此中略示無作觀",
    "T46n1912_01b:0152a25": "耳。故四念處釋無作四諦云。一念心中具",
    "T46n1912_01b:0152a26": "十界苦名為苦諦。具十界惑名為集諦。苦",
    "T46n1912_01b:0152a27": "即涅槃名為滅諦。惑即菩提名為道諦。次",
    "T46n1912_01b:0152a28": "從法性去單以一止觀結無作諦。次結體",
    "T46n1912_01b:0152a29": "不二。從漸與不定去廣引證圓。先且簡二。",
    "T46n1912_01b:0152b01": "次正引證。前已廣略二重解釋今復引證故",
    "T46n1912_01b:0152b02": "曰更明。第二本中從此至佛法之恩並屬",
    "T46n1912_01b:0152b03": "商略。今並迴為引證文也。舊商略名沒而不",
    "T46n1912_01b:0152b04": "彰良由此也。次正引證中先引經。如了達",
    "T46n1912_01b:0152b05": "等者。舊經第五賢首品中文殊以二偈。問了",
    "T46n1912_01b:0152b06": "達深義淨德賢首菩薩。菩薩以十五行五言",
    "T46n1912_01b:0152b07": "偈答。今文從菩薩於生死至窮劫不能盡。",
    "T46n1912_01b:0152b08": "略彼偈中二行文來。言生死者。舉極下位",
    "T46n1912_01b:0152b09": "博地初心。若不爾者。云何能顯圓頓功深。",
    "T46n1912_01b:0152b10": "不可動者理極事遍。不為所動非謂不退",
    "T46n1912_01b:0152b11": "為不動也。言一念者。舉極少時功深德廣。",
    "T46n1912_01b:0152b12": "深窮無涯廣遍無際。高岸峻處曰崖。窮者",
    "T46n1912_01b:0152b13": "極也。如來說不能盡者。理既玄妙非說可",
    "T46n1912_01b:0152b14": "窮。舉極位人尚不能說。況餘凡聖說能窮",
    "T46n1912_01b:0152b15": "盡。從此菩薩去至建立眾生者。彼經次前",
    "T46n1912_01b:0152b16": "十五行偈後。賢首復以六百九十二行七言",
    "T46n1912_01b:0152b17": "偈答。於中三十行已來明於圓信。次六十",
    "T46n1912_01b:0152b18": "行鈎鎖相連辨修行相。次明六根互用等相。",
    "T46n1912_01b:0152b19": "今略依彼開為六文立圓因果。何謂圓聞",
    "T46n1912_01b:0152b20": "秖聞三障即是三德。至旨歸章及通德中具",
    "T46n1912_01b:0152b21": "明其相。言圓信者。依理起信信為行本。",
    "T46n1912_01b:0152b22": "如法句第三云。舍衛江東其水深廣。五百餘",
    "T46n1912_01b:0152b23": "家剛強欺誑。佛知可度往至樹下。有來禮",
    "T46n1912_01b:0152b24": "者有問訊者。佛化為一人從水上來。水纔",
    "T46n1912_01b:0152b25": "至踝眾人怪問曾見有人水上行不。有何",
    "T46n1912_01b:0152b26": "道術。化人答言。我是江南愚直人耳。聞佛",
    "T46n1912_01b:0152b27": "在此樂欲見之。問他人言水深淺耶。他",
    "T46n1912_01b:0152b28": "人答我。水但至踝信言而過無別術也佛",
    "T46n1912_01b:0152b29": "言。執信便度生死之淵。度數里河何足為",
    "T46n1912_01b:0152c01": "奇。村人聞之悉從佛化。今亦如是。若信三",
    "T46n1912_01b:0152c02": "道即是三德。尚能度於二死之河。況三界耶。",
    "T46n1912_01b:0152c03": "此之三道秖是三諦。諦既是境應須觀智。三",
    "T46n1912_01b:0152c04": "觀為因觀成為智。具如後釋。三智具如大",
    "T46n1912_01b:0152c05": "品三智品中三觀具如瓔珞下卷云。爾時敬",
    "T46n1912_01b:0152c06": "首菩薩白佛言。佛上所說若因若果。若賢若",
    "T46n1912_01b:0152c07": "聖一切功德。今此會中十四億那由他人。誰",
    "T46n1912_01b:0152c08": "能不起此座受學修習。從始至終入菩薩",
    "T46n1912_01b:0152c09": "位。時佛頂髮放一切光。復集十方百億佛土",
    "T46n1912_01b:0152c10": "佛菩薩眾。即於眾中告文殊普賢法慧功",
    "T46n1912_01b:0152c11": "德林金剛幢金剛藏善財童子。汝見是眾中",
    "T46n1912_01b:0152c12": "敬首菩薩問三觀法界諸佛自性清淨道。一",
    "T46n1912_01b:0152c13": "切菩薩所修　觀法門不。汝等各領百萬大",
    "T46n1912_01b:0152c14": "眾。皆應修學如是法門。若爾。唯應上地修",
    "T46n1912_01b:0152c15": "此三觀何關凡下。答經文既云所領百萬皆",
    "T46n1912_01b:0152c16": "應修學。何獨上地。如首楞嚴經中道品云。",
    "T46n1912_01b:0152c17": "乃至凡夫亦能信受明無明無三。以無三故",
    "T46n1912_01b:0152c18": "成無三智行無三行。乃至老死皆如是說。",
    "T46n1912_01b:0152c19": "故十二支一一皆以三觀觀之。亡泯能所",
    "T46n1912_01b:0152c20": "故曰無三。大瓔珞第八云。攝意入定分別",
    "T46n1912_01b:0152c21": "三觀。亦不見人入定意者。遊心十方無量",
    "T46n1912_01b:0152c22": "世界。承事供養觀一切法。是則名為具足禪",
    "T46n1912_01b:0152c23": "度。是故當知三觀未圓禪度未滿。名字彰",
    "T46n1912_01b:0152c24": "顯略如上引。若以義求攝一切法。具如下",
    "T46n1912_01b:0152c25": "文攝法中說。故三觀智文理有憑。問。聞圓法",
    "T46n1912_01b:0152c26": "中作三德名。信應依聞何故圓信作三觀",
    "T46n1912_01b:0152c27": "名及以遮照深廣等耶。答。三德是境三觀是",
    "T46n1912_01b:0152c28": "行。行必依境。且從行說。空即般若。假即解",
    "T46n1912_01b:0152c29": "脫。中即法身。照即般若。遮即解脫。無遮無照",
    "T46n1912_01b:0153a01": "即是法身。究竟即法身。清淨即般若。自在即",
    "T46n1912_01b:0153a02": "解脫。深即般若。廣即解脫。非深非廣即是法",
    "T46n1912_01b:0153a03": "身。信必起行。是故從行得名不同。又三觀",
    "T46n1912_01b:0153a04": "從因。遮照從用。深廣從體圓行中言一向",
    "T46n1912_01b:0153a05": "者。若不一向即屬餘二。餘二非不一向專",
    "T46n1912_01b:0153a06": "求。但行相別故屬餘二。言直入中道者。勿",
    "T46n1912_01b:0153a07": "謂但中也。但是不為偏空偏假所牽。是",
    "T46n1912_01b:0153a08": "故名為不動不寂。從勝為名故云直入。人",
    "T46n1912_01b:0153a09": "不見之即便謂為先觀但中都無此理。次",
    "T46n1912_01b:0153a10": "圓位中秖是三諦三德。初顯初開入初住位。",
    "T46n1912_01b:0153a11": "一住一切住者。初住之中具一切位。如阿字",
    "T46n1912_01b:0153a12": "門具足一切諸佛功德。功德雖多不出三",
    "T46n1912_01b:0153a13": "德。故云一切究竟等也。圓莊嚴中有法譬",
    "T46n1912_01b:0153a14": "合。法中還以一心三諦為所莊嚴。一心三",
    "T46n1912_01b:0153a15": "觀為能莊嚴。至此位時外用自在故云莊",
    "T46n1912_01b:0153a16": "嚴。正受空功德。出說假功德。雙入出不入出",
    "T46n1912_01b:0153a17": "中功德。中有雙遮雙照故也。對德及用比",
    "T46n1912_01b:0153a18": "說可知。根謂六根塵謂六塵方謂十方。物謂",
    "T46n1912_01b:0153a19": "隨塵各有種類。正報等者。經文廣約男女",
    "T46n1912_01b:0153a20": "身等。方塵物等。即是依報。次譬文者。中譬",
    "T46n1912_01b:0153a21": "雙入出。旦譬起出說。夕譬入正受。夜半",
    "T46n1912_01b:0153a22": "譬不入出。故長阿含經二十二云。閻浮提日",
    "T46n1912_01b:0153a23": "中。弗婆提日沒。瞿耶尼日出。欝單越夜半。經",
    "T46n1912_01b:0153a24": "文次第四方遍說。彼經又云。閻浮為東于逮",
    "T46n1912_01b:0153a25": "為西。閻浮為西瞿耶為東。瞿耶為西單越",
    "T46n1912_01b:0153a26": "為東。單越為西于逮為東。以由日月轉故。",
    "T46n1912_01b:0153a27": "皆為日出之處為東。今但以四方見異為",
    "T46n1912_01b:0153a28": "譬。合中言亦如是者。應具將上三諦三觀",
    "T46n1912_01b:0153a29": "等來合此中。建立中言盲瞽者盲秖是瞽。",
    "T46n1912_01b:0153b01": "失光生盲皆名為盲玉篇云。無目曰瞽。又",
    "T46n1912_01b:0153b02": "云。有瞳無䀕曰瞽。䀕字直忍切有目無瞳曰",
    "T46n1912_01b:0153b03": "瞍。又塗令失光亦名為瞽。故自古令習",
    "T46n1912_01b:0153b04": "樂者塗令失光。今以無緣者不納教光心",
    "T46n1912_01b:0153b05": "眼如瞽。故舉龍王為譬等者。說文云。龍者能",
    "T46n1912_01b:0153b06": "幽能明能大能小。春分登天秋分潛淵。管子",
    "T46n1912_01b:0153b07": "曰。欲小如蠶子。欲大滿天地。此俗典說。未",
    "T46n1912_01b:0153b08": "能盡於龍之功用。今依華嚴。娑竭羅龍王",
    "T46n1912_01b:0153b09": "凡有所雨竪遍六天橫亘四域。經中廣明",
    "T46n1912_01b:0153b10": "始自金剛終至他化。四域者人四洲也。六",
    "T46n1912_01b:0153b11": "天者欲六天也。即譬六位已破無明見第",
    "T46n1912_01b:0153b12": "一義故名為天。四十位為四。等覺妙覺為",
    "T46n1912_01b:0153b13": "二。若從因說應從住前乃至等覺。法身說",
    "T46n1912_01b:0153b14": "法尚令等覺斷最後品。況初住耶。此中應",
    "T46n1912_01b:0153b15": "以本迹高下四句釋之。四域譬四機四門",
    "T46n1912_01b:0153b16": "四悉等得益不同。故知六番唯頓四機通漸。",
    "T46n1912_01b:0153b17": "明此位人具二建立。通譬被物機見不等。",
    "T46n1912_01b:0153b18": "亘者通度也。方言云。竟也。興雲等者。經云。",
    "T46n1912_01b:0153b19": "龍王示現自在時。從金剛際至他化。興雲",
    "T46n1912_01b:0153b20": "周遍四天下。其雲種種莊嚴色已下私略。",
    "T46n1912_01b:0153b21": "他金樂赤兜率白　　夜璃忉瑙四王玻",
    "T46n1912_01b:0153b22": "海上金剛緊那香　　諸龍如華修如山",
    "T46n1912_01b:0153b23": "閻青越金二洲雜　　電亦隨感皆不同",
    "T46n1912_01b:0153b24": "他化日光樂月光　　兜閻浮金夜白寶",
    "T46n1912_01b:0153b25": "忉金四王色最妙　　閻青寶色三洲異",
    "T46n1912_01b:0153b26": "雷震不同復差別　　他化梵音樂妙音",
    "T46n1912_01b:0153b27": "兜妓樂音夜天女　　忉緊羅女四天乾",
    "T46n1912_01b:0153b28": "人中海潮音等別　　八部所見各各異",
    "T46n1912_01b:0153b29": "雨不同相亦差別　　他化香華樂瞻蔔",
    "T46n1912_01b:0153c01": "兜摩尼寶夜幢蓋　　忉如意珠四甘膳",
    "T46n1912_01b:0153c02": "北越瓔珞二瞻蔔　　南閻浮提清淨水",
    "T46n1912_01b:0153c03": "諸龍等見各不同　　並譬菩薩自在用",
    "T46n1912_01b:0153c04": "雲譬現身。雷譬說法。電譬放光。雨譬慈悲。",
    "T46n1912_01b:0153c05": "如是三業能令眾生所見各別問。莊嚴建立",
    "T46n1912_01b:0153c06": "有何差別。答。並是不可思議一心三智。能",
    "T46n1912_01b:0153c07": "嚴法身名為莊嚴。外益於彼名為建立。故",
    "T46n1912_01b:0153c08": "法華云。定慧力莊嚴以此度眾生。度生即建",
    "T46n1912_01b:0153c09": "立也。合如文。初心尚爾等者。舉況也。此指",
    "T46n1912_01b:0153c10": "圓位初發心住。不同前文六根淨等。二住已",
    "T46n1912_01b:0153c11": "去乃至等覺名為中心。妙覺一位名為後心。",
    "T46n1912_01b:0153c12": "故舉初住以況中後。故初住已上亦云六",
    "T46n1912_01b:0153c13": "根互用故也。如四念處云。六根互用凡有",
    "T46n1912_01b:0153c14": "二種。一似二真。似如法華。真如華嚴。今依",
    "T46n1912_01b:0153c15": "華嚴初住已上即真互用。此引華嚴證三",
    "T46n1912_01b:0153c16": "中頓。如何却謂為漸圓耶。如來殷勤等者。",
    "T46n1912_01b:0153c17": "正引法華示妙法體。法體秖是同體境智。",
    "T46n1912_01b:0153c18": "即是說人不輕故領者歡喜。何者。於方便品",
    "T46n1912_01b:0153c19": "初。寄言絕言廣歎略歎不出權實。故章初標",
    "T46n1912_01b:0153c20": "云。諸佛智慧甚深無量。甚深歎實無量歎",
    "T46n1912_01b:0153c21": "權。乃至章末云。唯佛與佛乃能究盡諸法",
    "T46n1912_01b:0153c22": "實相。諸法權也。實相實也。此並寄言歎權",
    "T46n1912_01b:0153c23": "實也。止不須說即絕言歎。故云殷勤稱歎",
    "T46n1912_01b:0153c24": "此法。故長行末身子請云。世尊何故殷勤稱",
    "T46n1912_01b:0153c25": "歎。指此文也。稱歎意者。良有以也佛成道",
    "T46n1912_01b:0153c26": "來四十二年。方顯真實。垂欲為說仍加三",
    "T46n1912_01b:0153c27": "請。已許說竟五千起去。後方廣約五佛章",
    "T46n1912_01b:0153c28": "門開權顯實。故知開顯何易可聞故云如",
    "T46n1912_01b:0153c29": "來殷勤稱歎。第二卷初身子領解云歡喜踊",
    "T46n1912_01b:0154a01": "躍。故云聞者歡喜。次引諸經明求者志大",
    "T46n1912_01b:0154a02": "故所行法妙。並是釋成所傳之法也。言常",
    "T46n1912_01b:0154a03": "啼等者。為求法故。七日七夜閑林悲泣故",
    "T46n1912_01b:0154a04": "名常啼。西音薩陀波崙。大品二十六云。佛",
    "T46n1912_01b:0154a05": "告須菩提。菩薩摩訶薩為求般若波羅蜜",
    "T46n1912_01b:0154a06": "故。當如薩陀波崙。此菩薩今在大雷音佛",
    "T46n1912_01b:0154a07": "所行菩薩行。須菩提言。彼云何求般若波",
    "T46n1912_01b:0154a08": "羅蜜。佛言。此菩薩求般若波羅蜜時。不惜",
    "T46n1912_01b:0154a09": "身命不求名利。聞空中聲曰。善男子。從此",
    "T46n1912_01b:0154a10": "東行莫念疲睡飲食晝夜寒熱等事。莫觀",
    "T46n1912_01b:0154a11": "左右莫壞身相。若壞身相則於法有礙。",
    "T46n1912_01b:0154a12": "有礙故往來五道。不得般若波羅蜜。菩薩",
    "T46n1912_01b:0154a13": "言。我從教也。為求般若故。為眾生故。作",
    "T46n1912_01b:0154a14": "大明故。求菩提故。復聞空中聲曰。汝於",
    "T46n1912_01b:0154a15": "三空應生信心。親近供養善知識。善知識",
    "T46n1912_01b:0154a16": "者。能說三空及以種智。令心歡喜。於是菩",
    "T46n1912_01b:0154a17": "薩受教東行。又復念言。不問空聲向何處",
    "T46n1912_01b:0154a18": "去。去近遠從誰聞。啼泣七夜如喪一子。空",
    "T46n1912_01b:0154a19": "中有佛告言。過去諸佛求般若時。亦復如",
    "T46n1912_01b:0154a20": "是。從是東行五百由旬有城名眾香。其城",
    "T46n1912_01b:0154a21": "有曇無竭菩薩。日三時說般若。聞供養者皆",
    "T46n1912_01b:0154a22": "得不退。汝往詣彼當聞般若。聞已歡喜。又",
    "T46n1912_01b:0154a23": "念我何時得見。作是念時。無量智慧無量",
    "T46n1912_01b:0154a24": "三昧皆現在前。於是便往云云。善財南求者。",
    "T46n1912_01b:0154a25": "善財童子初託胎時於其宮內有七大藏。其",
    "T46n1912_01b:0154a26": "藏皆出七寶樓閣。自然周匝有七種物。從",
    "T46n1912_01b:0154a27": "於七寶生七種牙。善財生已。牙高二七尋",
    "T46n1912_01b:0154a28": "廣於七尋。又其宅內五百寶器盛滿眾寶。又",
    "T46n1912_01b:0154a29": "七寶器更互生寶。以是因緣諸婆羅門善明",
    "T46n1912_01b:0154b01": "相者。字曰善財。尋善知識漸漸南行百一",
    "T46n1912_01b:0154b02": "十城。所見知識。並云我已先發菩提心。諸",
    "T46n1912_01b:0154b03": "善知識皆云我唯知此一法門。新經至第五",
    "T46n1912_01b:0154b04": "十見彌勒。第五十三見文殊普賢。則不復",
    "T46n1912_01b:0154b05": "云唯知一法。故知即是前漸後頓。今從後",
    "T46n1912_01b:0154b06": "頓是故指之。具如入法界品云云。藥王燒手",
    "T46n1912_01b:0154b07": "者。藥王菩薩本於寶藏佛所發願。療治眾",
    "T46n1912_01b:0154b08": "生身心兩病。今故號汝名為藥王。於日月淨",
    "T46n1912_01b:0154b09": "明德佛所。名一切眾生喜見。彼佛滅後起塔",
    "T46n1912_01b:0154b10": "供養。一切眾生喜見菩薩為供養塔故。於",
    "T46n1912_01b:0154b11": "其塔前然百福莊嚴臂。經七萬二千歲。令",
    "T46n1912_01b:0154b12": "無量阿僧祇人發菩提心。然後發誓兩臂還",
    "T46n1912_01b:0154b13": "復。此亦為求權實妙體。普明刎頭者。得名",
    "T46n1912_01b:0154b14": "未知。此從仁王經名。大論名曰須陀摩王。",
    "T46n1912_01b:0154b15": "方音不同耳。仁王云。昔天羅國王太子名班",
    "T46n1912_01b:0154b16": "足。初登位時受外道陀羅教。令取千王頭",
    "T46n1912_01b:0154b17": "以祭塚神。自登王位已得九百九十九王。",
    "T46n1912_01b:0154b18": "唯少一王。北行萬里即得一王。名曰普明。",
    "T46n1912_01b:0154b19": "其王具白。願聽我一日飯食沙門頂理三",
    "T46n1912_01b:0154b20": "寶。班足許之。普明却還依七佛法請百法",
    "T46n1912_01b:0154b21": "師。一日二時講般若八千偈竟。第一法師",
    "T46n1912_01b:0154b22": "為王及眷屬說四非常偈。眷屬得法眼。王",
    "T46n1912_01b:0154b23": "得空平等三昧。法眼等名雖似小乘。為治",
    "T46n1912_01b:0154b24": "此王令捨依正。既云依於七佛之法以講",
    "T46n1912_01b:0154b25": "般若。豈獨小乘。況是共部。空義本通。今從",
    "T46n1912_01b:0154b26": "不共是故指之。一日三捨去明理圓法妙恩",
    "T46n1912_01b:0154b27": "深難報。彼金剛經將四句偈以校捨身。今",
    "T46n1912_01b:0154b28": "借彼文舉多況少。日捨三恒經百千億",
    "T46n1912_01b:0154b29": "尚不能報般若一句。況如法華頂戴荷負。",
    "T46n1912_01b:0154c01": "雖多劫荷戴其身猶存。豈能報於圓乘之",
    "T46n1912_01b:0154c02": "澤。般若共別。意不殊前。在肩曰荷在背曰",
    "T46n1912_01b:0154c03": "負寧者。說文云。願辭也亦豈也。一經一說",
    "T46n1912_01b:0154c04": "等者。舉略指廣。如上所引常啼等類。各是",
    "T46n1912_01b:0154c05": "一經。一經之內。略存一說。以此例諸並應",
    "T46n1912_01b:0154c06": "可見。疑者云去請證餘二。此即問也。上來",
    "T46n1912_01b:0154c07": "已證圓頓三昧。漸與不定為何所憑。然經",
    "T46n1912_01b:0154c08": "論去答。先明答意。圓是本意是故先引。漸",
    "T46n1912_01b:0154c09": "與不定亦各有憑。因茲重復通證三義。聖",
    "T46n1912_01b:0154c10": "教既多不可委引。故云略舉。次別答者。於",
    "T46n1912_01b:0154c11": "中初引四經各證三義。次引無量義唯證",
    "T46n1912_01b:0154c12": "於漸。次引六經獨證於圓。圓是正意故重",
    "T46n1912_01b:0154c13": "引也。復引華嚴通結前文所引諸教。初引",
    "T46n1912_01b:0154c14": "淨名中所言漸者。華嚴頓後漸教之始。義",
    "T46n1912_01b:0154c15": "同漸觀故引之也。下去諸文證漸不定皆",
    "T46n1912_01b:0154c16": "是借教以證於觀。義勢相似豈可全同。若",
    "T46n1912_01b:0154c17": "攬教成觀復非碩異。佛樹者。亦曰元吉樹。",
    "T46n1912_01b:0154c18": "亦曰道樹菩提樹等。從此得道等故。既降",
    "T46n1912_01b:0154c19": "魔已證得擇滅。見於諦理離生死法名甘",
    "T46n1912_01b:0154c20": "露滅。斷德成也。覺道成者發得真道能斷",
    "T46n1912_01b:0154c21": "之智。名覺道成。智德成也。滅道成故四諦具",
    "T46n1912_01b:0154c22": "足。從勝而說但云滅道。三轉等者。謂示勸",
    "T46n1912_01b:0154c23": "證。一轉各生眼智明覺名十二行。輪具二",
    "T46n1912_01b:0154c24": "義。一者轉義。二摧碾義。以四諦輪轉度與",
    "T46n1912_01b:0154c25": "他摧彼結惑。如王輪寶能壞能安。法輪亦",
    "T46n1912_01b:0154c26": "爾。壞煩惱怨安住諦理故於大千轉此法",
    "T46n1912_01b:0154c27": "輪。言大千者。如俱舍云。四大洲日月。蘇迷",
    "T46n1912_01b:0154c28": "盧欲天。梵世各一千。名一小千界。此小千千",
    "T46n1912_01b:0154c29": "倍。說名一中千。此千倍大千。皆同一成壞。",
    "T46n1912_01b:0155a01": "世無二佛故於大千。瑞應云。萬二千天地",
    "T46n1912_01b:0155a02": "之中央也。此四諦理體無結惑故云本淨。",
    "T46n1912_01b:0155a03": "又云。本不可說名為本淨。為破他惑不獲",
    "T46n1912_01b:0155a04": "而轉。八萬諸天得法眼淨。俱隣五人並得初",
    "T46n1912_01b:0155a05": "果。故云天人得道不虛可以為證。世尊為",
    "T46n1912_01b:0155a06": "佛寶。法輪為法寶。五人為僧寶。故云三寶",
    "T46n1912_01b:0155a07": "現世間也。次證不定即顯露不定也。言一",
    "T46n1912_01b:0155a08": "音者名通大小今意在大。言小乘者如毘",
    "T46n1912_01b:0155a09": "曇云。佛為四王作聖語說於四諦。二解二",
    "T46n1912_01b:0155a10": "不解。佛又作毘陀羅語說。一解一不解。佛",
    "T46n1912_01b:0155a11": "又作梨車語說。四王俱解。問。若聖語說二",
    "T46n1912_01b:0155a12": "天不解。佛若能者豈有不解。若不能者偈",
    "T46n1912_01b:0155a13": "云何通。偈云。佛以一音演說法。而現種種",
    "T46n1912_01b:0155a14": "若干義。眾生皆謂獨為我解說諸法不為",
    "T46n1912_01b:0155a15": "他。答。一音者梵音也。若大會中有多貪等。",
    "T46n1912_01b:0155a16": "皆謂世尊獨為我說。以此四天各念不同。",
    "T46n1912_01b:0155a17": "故佛三說以赴彼念。復破眾生謂佛獨能聖",
    "T46n1912_01b:0155a18": "語說法。復有眾生須變形言而受化者。有",
    "T46n1912_01b:0155a19": "不須變。是故不同大乘一音。今之所引",
    "T46n1912_01b:0155a20": "如起信等圓音一演異類等解。又如八十好",
    "T46n1912_01b:0155a21": "中。一音能報眾聲。殊方異類莫不獲益。如",
    "T46n1912_01b:0155a22": "來本非一切音辭。而能遍赴一切音辭。並",
    "T46n1912_01b:0155a23": "與此文不定義同。華嚴楞伽並云如來具",
    "T46n1912_01b:0155a24": "有六十四音者。此並方便未為盡理。今言",
    "T46n1912_01b:0155a25": "恐畏歡喜等者。且約四悉明不定相。恐畏",
    "T46n1912_01b:0155a26": "者三界可畏即世界也。歡喜者喜可生善即",
    "T46n1912_01b:0155a27": "為人也。厭離者能離於惡即對治也。斷疑者",
    "T46n1912_01b:0155a28": "疑斷見理第一義也。次證頓者。不有不無義",
    "T46n1912_01b:0155a29": "通四教。簡三存圓以證於頓。理本無說四",
    "T46n1912_01b:0155b01": "悉被機故諸法生。無我等者結成圓頓。無我",
    "T46n1912_01b:0155b02": "造受結不有。善惡不亡結不無。通四簡三",
    "T46n1912_01b:0155b03": "亦如向說。有云。無我造受破勝數論。三藏",
    "T46n1912_01b:0155b04": "可爾通義不然。故今不用。次引大品中初",
    "T46n1912_01b:0155b05": "證漸者。大論八十問云。始行菩薩云何修行。",
    "T46n1912_01b:0155b06": "此之三種有何差別。有云。無別語異意同。",
    "T46n1912_01b:0155b07": "有言。有別約初中後。或約三學以立三名。",
    "T46n1912_01b:0155b08": "又檀梨名行。尸禪名學。羼般名道。問。何故",
    "T46n1912_01b:0155b09": "次第。答。諸法雖空次第得故。般若亦然。入",
    "T46n1912_01b:0155b10": "一切法四禪乃至第一義空。摩尼珠者。論云。",
    "T46n1912_01b:0155b11": "是摩尼寶所在水中隨作一色。如以青裹",
    "T46n1912_01b:0155b12": "水為之青。亦云如意。似如唐梵不同。大論",
    "T46n1912_01b:0155b13": "華嚴並云如意魔尼。似如並列二音。若法",
    "T46n1912_01b:0155b14": "華云摩尼珠瓔珞。如意珠瓔珞。似如體別。",
    "T46n1912_01b:0155b15": "真性如珠體。習性如物裹。聞教如置水。習",
    "T46n1912_01b:0155b16": "發如現色。理性不殊而能現於諸法之色。",
    "T46n1912_01b:0155b17": "發心即坐道場等者。既云初發心。又云轉",
    "T46n1912_01b:0155b18": "法輪。知是初住八相成道分身百界現轉法",
    "T46n1912_01b:0155b19": "輪。即圓義也。次引法華者。既非華嚴教人。",
    "T46n1912_01b:0155b20": "又非諸教入頓。起自鹿苑中涉二味故名",
    "T46n1912_01b:0155b21": "為漸。言不信等者。若不信頓且用餘深。",
    "T46n1912_01b:0155b22": "圓教非餘而是深也。別教是餘亦復是深。藏",
    "T46n1912_01b:0155b23": "通是餘而亦非深。指昔頓漸。並是用三而",
    "T46n1912_01b:0155b24": "助於頓。昔未被會於餘於深。或信不信故",
    "T46n1912_01b:0155b25": "名不定。漸與不定並從昔說。來至法華",
    "T46n1912_01b:0155b26": "無復二名。若以人從漸教中來。即名法華",
    "T46n1912_01b:0155b27": "為漸頓者。此人亦從不定中來。法華何不",
    "T46n1912_01b:0155b28": "名不定頓。人自多途法華常頓。各賜等一",
    "T46n1912_01b:0155b29": "思之可知。捨方便者約廢權邊。次引大經",
    "T46n1912_01b:0155c01": "者。十三云。從牛出乳譬從佛出十二部經。",
    "T46n1912_01b:0155c02": "乃至從熟酥出醍醐。譬從般若出大涅",
    "T46n1912_01b:0155c03": "槃。中間次第以對三味。取次第邊義同於",
    "T46n1912_01b:0155c04": "漸。置毒文在第二十七。宿習了因名為置",
    "T46n1912_01b:0155c05": "毒。藉今聞思毒發不同。似不定觀故且為",
    "T46n1912_01b:0155c06": "證。雪山忍草者。二十五云。雪山譬佛。忍草",
    "T46n1912_01b:0155c07": "譬教。牛譬機緣。食譬修行。出譬入住。頓機",
    "T46n1912_01b:0155c08": "扣佛說圓頓教。聞能修行解發入位。初從",
    "T46n1912_01b:0155c09": "酪出未重融鍊名為生酥。酥中精妙名為",
    "T46n1912_01b:0155c10": "醍醐。次引無量義者。三乘次第故名為漸。",
    "T46n1912_01b:0155c11": "並以雨譬三乘法輪。說最劣乘名為微渧。",
    "T46n1912_01b:0155c12": "以初轉故名為先墮。發三界惑名淹欲",
    "T46n1912_01b:0155c13": "塵。聞轉法輪見必先盡。思惑雖眾以欲為",
    "T46n1912_01b:0155c14": "本。欲通三界故名為諸。道品之後具三三",
    "T46n1912_01b:0155c15": "昧名曰開門。得二解脫名為扇風。除生死",
    "T46n1912_01b:0155c16": "熱真法清涼。聲聞乘也。次降因緣等者。霔",
    "T46n1912_01b:0155c17": "因緣雨息無明塵。慧雲既騰邪光揜曜。此",
    "T46n1912_01b:0155c18": "中乘也。後霔大乘一切皆雨。佛乘若闡遍",
    "T46n1912_01b:0155c19": "被眾機。大乘意通故云一切。若引彼文證",
    "T46n1912_01b:0155c20": "餘二者。從於一法一法頓也。或二或三即",
    "T46n1912_01b:0155c21": "不定也。漸文顯著且從顯說。次獨證圓者。",
    "T46n1912_01b:0155c22": "如來龍王圓頓教雨。不雨三教下類之地。二",
    "T46n1912_01b:0155c23": "乘不聞亦不能說故如聾瘂。淨名空室表",
    "T46n1912_01b:0155c24": "常寂光。十方諸佛常集其中。是故入者唯嗅",
    "T46n1912_01b:0155c25": "佛乘。引楞嚴者。理性如丸觀行如燒。諸法",
    "T46n1912_01b:0155c26": "頓發名具眾氣。引大品者。如廣乘品欲",
    "T46n1912_01b:0155c27": "得諸法皆云當學般若。引法華者。自法",
    "T46n1912_01b:0155c28": "華前未曾開權不名具足。引大經者。理",
    "T46n1912_01b:0155c29": "具諸法如海水也。修觀行者如在浴也。",
    "T46n1912_01b:0156a01": "行攝一切名為已用。淮南子云。海不讓水",
    "T46n1912_01b:0156a02": "積小成大。始從龍王終至大海。皆判六",
    "T46n1912_01b:0156a03": "即方盡其理。有人云。餘地不及遍雨。唯嗅",
    "T46n1912_01b:0156a04": "而隔餘香。擣和不如本具一切不如即是。",
    "T46n1912_01b:0156a05": "海具不如河具。當知此人不曉喻旨。夫立",
    "T46n1912_01b:0156a06": "喻者皆約現事。故引極事喻最上法。法必",
    "T46n1912_01b:0156a07": "頓足何須難喻。雪山喻象意亦如之。次重",
    "T46n1912_01b:0156a08": "引華嚴以結前者。高山在初雖初見日不",
    "T46n1912_01b:0156a09": "及餘地。未曰通方。是故雖頓而棄小行。",
    "T46n1912_01b:0156a10": "幽谷蒙照勝隱高崖。不及平川未名普",
    "T46n1912_01b:0156a11": "益。故不記莂但獲偏真。谷者山川之幽邃",
    "T46n1912_01b:0156a12": "也。次上來去結歎也。此約九世以歎真法。",
    "T46n1912_01b:0156a13": "是故三世皆重言如此等法名為佛師。",
    "T46n1912_01b:0156a14": "華嚴三十一云。佛子。有十種三世。謂過去",
    "T46n1912_01b:0156a15": "說過去。過去說未來。過去說現在。未來說",
    "T46n1912_01b:0156a16": "過去。未來說現在。未來說無盡。現在說過",
    "T46n1912_01b:0156a17": "去現在說未來。說現在平等現在說三世",
    "T46n1912_01b:0156a18": "平等。能說此十則能說於一切三世彼華",
    "T46n1912_01b:0156a19": "嚴經為成十句。故於九外更加平等。故大",
    "T46n1912_01b:0156a20": "瓔珞俱翼天子問佛。三世皆有諸佛不。佛",
    "T46n1912_01b:0156a21": "言。汝為問何等三世。過去耶。現在耶。未來",
    "T46n1912_01b:0156a22": "耶。此亦九世意也。無始皆為過去過去所攝。",
    "T46n1912_01b:0156a23": "故云無萌。穀芽初啟曰萌。豆等初啟曰句",
    "T46n1912_01b:0156a24": "當知止觀去總結說也。理性四德即佛師也。",
    "T46n1912_01b:0156a25": "通指前文如了達等。次示三文部別處所。所",
    "T46n1912_01b:0156a26": "傳之法不出此三。凡欲修行為依何部。是",
    "T46n1912_01b:0156a27": "故應示部別處所。初既信等者結前生後",
    "T46n1912_01b:0156a28": "也。次第禪門等者。目錄云。大師於瓦官說",
    "T46n1912_01b:0156a29": "也。大莊嚴寺法慎私記初分。尚未治定。草",
    "T46n1912_01b:0156b01": "木初成傳與天台頂禪師。治定以成十卷。",
    "T46n1912_01b:0156b02": "陳主亦曾請南岳大師講大品經。大師曰。",
    "T46n1912_01b:0156b03": "恐夏內不畢且說六度。六度又廣。且說禪",
    "T46n1912_01b:0156b04": "度此無文記。今天台說者開為十章。一大",
    "T46n1912_01b:0156b05": "意。二釋名。三明門。四銓次。五心法。六方便。",
    "T46n1912_01b:0156b06": "七修證。八果報。九起教。十歸趣。但至修證",
    "T46n1912_01b:0156b07": "餘三略無。於修證中開為四別。一世間禪。",
    "T46n1912_01b:0156b08": "二亦世間亦出世間。三出世間。四非世間非",
    "T46n1912_01b:0156b09": "出世間。四中但至第三出世。出世又二。一對",
    "T46n1912_01b:0156b10": "治無漏。二緣理無漏。但至對治。對治為九。",
    "T46n1912_01b:0156b11": "謂九想。八念。十想。背捨。勝處。一切處。九次",
    "T46n1912_01b:0156b12": "第定。奮迅。超越。釋此九竟。乃云修行之相。",
    "T46n1912_01b:0156b13": "豈可盡具。若使盡記已下諸文應三十卷。",
    "T46n1912_01b:0156b14": "傳云。大師嘗在高座云若說次第禪門年",
    "T46n1912_01b:0156b15": "別一遍。若著章疏可五十卷。傳文即是章",
    "T46n1912_01b:0156b16": "安所出。目錄亦是山眾共記。卷或大小不同",
    "T46n1912_01b:0156b17": "何妨。六妙門者亦為十章。一歷諸禪。二相",
    "T46n1912_01b:0156b18": "生。三便宜。四對治。五相攝。六通別。七旋轉。",
    "T46n1912_01b:0156b19": "八觀心。九圓頓十證相。此十章中前六通大",
    "T46n1912_01b:0156b20": "小及以漏無漏。從第七去獨菩薩法。又前七",
    "T46n1912_01b:0156b21": "約事觀心唯理。又前八屬偏第九唯圓。又前",
    "T46n1912_01b:0156b22": "九約修第十約證。文兼事理及有漏等。修",
    "T46n1912_01b:0156b23": "發不同故名不定。十二禪者。謂四禪四空",
    "T46n1912_01b:0156b24": "四無量。乃至六度皆以十門六妙歷之。驗",
    "T46n1912_01b:0156b25": "其所發。雖以尚書令而為請主。修發亦何",
    "T46n1912_01b:0156b26": "間於道之與俗。圓頓文者即是今文章安自",
    "T46n1912_01b:0156b27": "說所記也論其大分雖如向說。一一部中",
    "T46n1912_01b:0156b28": "非無旁正。如次第禪門正明次第旁亦具",
    "T46n1912_01b:0156b29": "二。文雖未終亦有其意。非漏非無漏即頓",
    "T46n1912_01b:0156c01": "文也。修發不同一十六句即不定也。六妙門",
    "T46n1912_01b:0156c02": "中正明不定旁亦具二。圓頓即頓。相生即",
    "T46n1912_01b:0156c03": "漸。今圓頓文亦兼餘二。例如三藏亦有通",
    "T46n1912_01b:0156c04": "別。從雖有去勸誡也。一勸勿執三以為定",
    "T46n1912_01b:0156c05": "有。二勸勿執三為定差別。雖三差別皆",
    "T46n1912_01b:0156c06": "通實相。豈可定執而相是非。故下文云。知",
    "T46n1912_01b:0156c07": "文非文。疣者肉之凸患。害者肉之損患。莊子",
    "T46n1912_01b:0156c08": "云。生為懸疣附贅。死為決肒殨癰肒字戶貫反",
    "T46n1912_01b:0156c09": "釋名云。疣者丘也。出於皮上如地有丘。定",
    "T46n1912_01b:0156c10": "三為損定有為增。故引以為增減三謗。",
    "T46n1912_01b:0156c11": "次引論者。大論二十讚般若偈云。若不見",
    "T46n1912_01b:0156c12": "般若是則為被縛。若人見般若是亦為被",
    "T46n1912_01b:0156c13": "縛。若人見般若是亦得解脫。若不見般若",
    "T46n1912_01b:0156c14": "是亦得解脫。是事甚希有甚深有大名。用",
    "T46n1912_01b:0156c15": "前兩行對今文意。於法起見名見被縛。迷",
    "T46n1912_01b:0156c16": "於法相名不見縛。稱法起見名見得脫。見",
    "T46n1912_01b:0156c17": "無見相名不見脫。謂定有三謂三定別名",
    "T46n1912_01b:0156c18": "為見縛。迷於三文及三文意名不見縛。知",
    "T46n1912_01b:0156c19": "三無三同契一極。名見得脫。亡於能契及",
    "T46n1912_01b:0156c20": "以所契。名不見脫。次疑者去立難釋疑。先",
    "T46n1912_01b:0156c21": "難中舉不可說以難示人。理本無說何須",
    "T46n1912_01b:0156c22": "示三。言通別者。不分大小但語諸法故",
    "T46n1912_01b:0156c23": "名為通。引生生等四句不同對教差別故",
    "T46n1912_01b:0156c24": "名為別。身子對天女藏不可說也。無說無",
    "T46n1912_01b:0156c25": "示圓不可說也。略舉初後中二比知。即通別",
    "T46n1912_01b:0156c26": "也。通之與別皆不可說。何故而以三文示",
    "T46n1912_01b:0156c27": "人。從然但引下答也。文通二意何故但以",
    "T46n1912_01b:0156c28": "不說難說。今此三文即是說也。不許執文",
    "T46n1912_01b:0156c29": "即不可說。如何偏謂三文為說。故總斥云",
    "T46n1912_01b:0157a01": "但見一邊不見其二。初引大經正以可說",
    "T46n1912_01b:0157a02": "對酬前難。此通明可說。次引法華。無數方",
    "T46n1912_01b:0157a03": "便即大可說。為五比丘即小可說。此別明可",
    "T46n1912_01b:0157a04": "說也。亦舉初後中二例知。次引大經十二",
    "T46n1912_01b:0157a05": "文者乳於生盲實不可說而亦可以貝粖",
    "T46n1912_01b:0157a06": "等示。真如之理實不可說。而亦可以常等",
    "T46n1912_01b:0157a07": "四說。今三止觀亦復如是。總持即是不思議",
    "T46n1912_01b:0157a08": "俗。此俗亦非文字可說。雖不可說亦假俗",
    "T46n1912_01b:0157a09": "諦文字說之。是則二諦俱可說也。真理無說",
    "T46n1912_01b:0157a10": "尚因說悟。何況俗諦而言無說。是故有說",
    "T46n1912_01b:0157a11": "必依二諦。已引說文酬於不說。引淨名等",
    "T46n1912_01b:0157a12": "融通二途。初文明說無說體性相即。文字是",
    "T46n1912_01b:0157a13": "色法色法即實相。實相既無別說即是無說。",
    "T46n1912_01b:0157a14": "次引大經者。如來本無說逗物名多聞。多",
    "T46n1912_01b:0157a15": "聞不離理無說即是說。次引思益亦融二",
    "T46n1912_01b:0157a16": "途故云常行。次引法華至見佛者。重明",
    "T46n1912_01b:0157a17": "可說以翻前難。導謂示導。論語云。導謂為",
    "T46n1912_01b:0157a18": "之正教也。次引大經空中雲雷等。明說之",
    "T46n1912_01b:0157a19": "意莫非感應。前明因緣其義尚通。今重別",
    "T46n1912_01b:0157a20": "以譬顯感應。第八云。譬如空中震雷起雲。",
    "T46n1912_01b:0157a21": "一切象牙上皆生華。無雷不生亦無名字。",
    "T46n1912_01b:0157a22": "經合譬云。聞常住教則見佛性。故今結云。",
    "T46n1912_01b:0157a23": "何時一向無說也。說者是應聞者是感。形聲",
    "T46n1912_01b:0157a24": "二輪俱有感應。今為酬難故且云說。言象",
    "T46n1912_01b:0157a25": "牙等者。疏有三解。一云。草名象牙。二云。是",
    "T46n1912_01b:0157a26": "畜生象牙上生華文。三云。象牙之上生於草",
    "T46n1912_01b:0157a27": "華。雖三不同莫不皆堪譬感應意。象牙與",
    "T46n1912_01b:0157a28": "雷天懸地殊。尚因天雷而生於華。況聖說",
    "T46n1912_01b:0157a29": "被物與機相稱而無益耶。虛空法身也。震",
    "T46n1912_01b:0157b01": "雷說法也。起雲現身也。象牙機緣也。生華益",
    "T46n1912_01b:0157b02": "得也。謂有觀行等四益不同。次從若競至",
    "T46n1912_01b:0157b03": "無聞者明說法意。有法譬合。初文法者。如",
    "T46n1912_01b:0157b04": "上所引二途相資。無得偏競而生僻難。此",
    "T46n1912_01b:0157b05": "明失由由執競也。次離說去示無說理。雖",
    "T46n1912_01b:0157b06": "云無說須有所依。次大悲去正明說意。",
    "T46n1912_01b:0157b07": "一以凡師大悲利物故說。二以眾生惑重根",
    "T46n1912_01b:0157b08": "鈍須說。既不遇聖依凡準教。以大悲心",
    "T46n1912_01b:0157b09": "遺著而說。次如月去舉譬也。真常性月隱",
    "T46n1912_01b:0157b10": "煩惱山。煩惱非一故名為重。圓音教風息",
    "T46n1912_01b:0157b11": "化歸寂。寂理無礙猶如太虛。四依弘教",
    "T46n1912_01b:0157b12": "如動樹舉扇。故假三文示真常理。理不",
    "T46n1912_01b:0157b13": "可示。大悲力熏使因文比知。知風識月。",
    "T46n1912_01b:0157b14": "說文云。月者闕也。有盈有虧故名為闕。故",
    "T46n1912_01b:0157b15": "可以譬理有半有滿。廣雅云。鏡月扇月。次",
    "T46n1912_01b:0157b16": "從今人下合也。滅後稟教故云今人。親承",
    "T46n1912_01b:0157b17": "梵音以慧內照故云玄覽。今人意鈍非直",
    "T46n1912_01b:0157b18": "玄照而知故云則難。假文助意文有所據。",
    "T46n1912_01b:0157b19": "令意不惑故云則易。從若封文去。令破",
    "T46n1912_01b:0157b20": "封情達文成觀。若執文生過則以文為",
    "T46n1912_01b:0157b21": "境。文即法界何封之有。知文非文空觀也。",
    "T46n1912_01b:0157b22": "達一切文假觀也。非文不文中觀也。能觀",
    "T46n1912_01b:0157b23": "此文三智具足故云得一切解。次從為此",
    "T46n1912_01b:0157b24": "下結通前難。三種通為實相之門。實相是",
    "T46n1912_01b:0157b25": "一三文能達。故三即是達一之門。云何難言",
    "T46n1912_01b:0157b26": "皆不可說。已略說緣起者。章安序竟即自",
    "T46n1912_01b:0157b27": "結之。○次今當下明正說開為十章。章者",
    "T46n1912_01b:0157b28": "文藻也。詩云。彼都人士出言有章。今此大",
    "T46n1912_01b:0157b29": "小無不成章。且從大段。故略開十。一一",
    "T46n1912_01b:0157c01": "無非止觀故也。止觀大意乃至第十止觀旨",
    "T46n1912_01b:0157c02": "歸。說者皆應以止觀消之。十是下明用十",
    "T46n1912_01b:0157c03": "數意。言數方者。方猶法也如華嚴中凡諸",
    "T46n1912_01b:0157c04": "法門以十為數。次明十章功能。始則標期",
    "T46n1912_01b:0157c05": "在荼等者。始謂大意荼究竟義。故四十二",
    "T46n1912_01b:0157c06": "字云。入諸法邊境處不可得故不終不生。過",
    "T46n1912_01b:0157c07": "荼無字可說。大論五十三釋云。秦言畢。若",
    "T46n1912_01b:0157c08": "聞荼字。即知諸法畢不可得。若更有者荼字",
    "T46n1912_01b:0157c09": "枝流。是則大意已標宗極。標謂章首。期謂",
    "T46n1912_01b:0157c10": "剋終。何者。大意五略。初發大心期心大處。",
    "T46n1912_01b:0157c11": "大處秖是旨歸三德。三德即是究竟荼義。終",
    "T46n1912_01b:0157c12": "謂旨歸。旨歸三德即是自他萬行所至。故云",
    "T46n1912_01b:0157c13": "至極。善始等者令亦善也。始謂大意終謂",
    "T46n1912_01b:0157c14": "旨歸。自他始終修證妙法。無不在此十章",
    "T46n1912_01b:0157c15": "之內。乃至七善咸在其中。生起中初釋生起",
    "T46n1912_01b:0157c16": "義。生起者何秖是次第。次至理下明通別。理",
    "T46n1912_01b:0157c17": "本無生亦無宰主。以有自他因果事故。故",
    "T46n1912_01b:0157c18": "名因緣。釋有通別。通者章章皆具生起二",
    "T46n1912_01b:0157c19": "義。別者。生在前章謂能生於後。起在後",
    "T46n1912_01b:0157c20": "章謂後從前起。緣由等者釋二異名。生起",
    "T46n1912_01b:0157c21": "亦名緣由趣次。謂前章為後章緣由。後章",
    "T46n1912_01b:0157c22": "為前章趣次。此從別也。若從通者章章無",
    "T46n1912_01b:0157c23": "非緣由趣次。與生起義同故云亦復如是。",
    "T46n1912_01b:0157c24": "故婆沙問。生起何別。答。二義同是有為法故",
    "T46n1912_01b:0157c25": "無有差別。若作別者。生是因義起是果義。",
    "T46n1912_01b:0157c26": "如從因生果果復為因而生後果。故此大",
    "T46n1912_01b:0157c27": "意雖最居首。亦由不了無明為因。生今",
    "T46n1912_01b:0157c28": "了知故云開覺。始自發心終至大處意在",
    "T46n1912_01b:0157c29": "開覺。應知婆沙與今通異。所謂下明生起",
    "T46n1912_01b:0158a01": "相。由於大意識止觀名。既開覺已不復求",
    "T46n1912_01b:0158a02": "於偏小涅槃。名不流動。不復更為三惑所",
    "T46n1912_01b:0158a03": "染。名為大淨。不動名止大淨名觀。此名通",
    "T46n1912_01b:0158a04": "於自他因果。是故不即判其淺深。名為能",
    "T46n1912_01b:0158a05": "詮體為所詮。由此名故知有所詮。故名",
    "T46n1912_01b:0158a06": "為得非謂證得。體即攝法者。體謂實相實",
    "T46n1912_01b:0158a07": "能兼權。是故權實攝一切法。所攝權實不",
    "T46n1912_01b:0158a08": "出偏圓。故以偏圓判於權實。餘文可知。",
    "T46n1912_01b:0158a09": "雖生起十章文且在於依解起行。故後三",
    "T46n1912_01b:0158a10": "章略而不釋云云。次秖為下結生起意。此以",
    "T46n1912_01b:0158a11": "十章而生起者。秖為不達真無生起。是",
    "T46n1912_01b:0158a12": "故說於十章生起。旨歸雖是無生無起。亦",
    "T46n1912_01b:0158a13": "由生起至無生起。故無生起從九章生。故",
    "T46n1912_01b:0158a14": "前文云通是生起。若契理已無復十章。旨",
    "T46n1912_01b:0158a15": "歸尚亡況復前九。故云心行處滅等。又非但",
    "T46n1912_01b:0158a16": "由有生起得無生起。亦由無生得有於",
    "T46n1912_01b:0158a17": "生。如契祕藏遍應法界。次分別者。始從",
    "T46n1912_01b:0158a18": "真俗終至橫竪。略以十門分別十章。初云",
    "T46n1912_01b:0158a19": "十章功德等者。明分別意。若無十門分別",
    "T46n1912_01b:0158a20": "十章。恐人不知十章豐富。如囊中寶等者。",
    "T46n1912_01b:0158a21": "譬分別意也。十意義富如囊有寶。諸門分",
    "T46n1912_01b:0158a22": "別如探示人。大論六十五云。若不取相",
    "T46n1912_01b:0158a23": "以無著心說有九種。令他讀持能正憶念。",
    "T46n1912_01b:0158a24": "一者照了。不知令知故。二者開出。如開寶",
    "T46n1912_01b:0158a25": "藏隨意取用。三者指示。如視不明指示好",
    "T46n1912_01b:0158a26": "醜。小乘眼智不明指示道及非道。四者分",
    "T46n1912_01b:0158a27": "別。謂世出世。五者顯現。或時毀善以助不",
    "T46n1912_01b:0158a28": "善。貴令眾生得開解故。六者說法。說佛意",
    "T46n1912_01b:0158a29": "趣。七者解釋。如囊有寶繫口人則不知。應",
    "T46n1912_01b:0158b01": "為解佛經囊釋其道理。八者析重令輕。種",
    "T46n1912_01b:0158b02": "種譬喻令易解故。九者淺易。如水難度派",
    "T46n1912_01b:0158b03": "令易度。般若水深能令淺易。今文雖引",
    "T46n1912_01b:0158b04": "探囊一文。意盡含於餘之八義。說者應須且",
    "T46n1912_01b:0158b05": "釋八意。次正釋分別。初從今十章去徵",
    "T46n1912_01b:0158b06": "列。次從初八章去答釋。釋中云即俗而真等",
    "T46n1912_01b:0158b07": "者。應云初七及以第九。從多逐便故云初",
    "T46n1912_01b:0158b08": "八。八非真證故名為俗。即此俗體性本是",
    "T46n1912_01b:0158b09": "真。故云即俗而真。所感果報是界外俗。俗",
    "T46n1912_01b:0158b10": "由真證證體起用用即是俗。故云即真而",
    "T46n1912_01b:0158b11": "俗。觀是聖法依法入觀。故云聖默。義通住",
    "T46n1912_01b:0158b12": "前一切凡夫。正觀一分是定等者。或云止觀",
    "T46n1912_01b:0158b13": "於義實通。然與列章名目不便。前列章云",
    "T46n1912_01b:0158b14": "正修止觀。今略修止但云正觀。正修不",
    "T46n1912_01b:0158b15": "出止觀二法。有止屬定有觀屬慧。慧兼",
    "T46n1912_01b:0158b16": "餘章。餘章之中若約解邊非無止義。並屬",
    "T46n1912_01b:0158b17": "於解。解即觀收。果報在當故屬解攝。果報",
    "T46n1912_01b:0158b18": "屬果者。文闕起教亦在果收。大意至起教",
    "T46n1912_01b:0158b19": "是目者。亦隨語便。準理應云初五章及起",
    "T46n1912_01b:0158b20": "教是目。目譬於解。前之五章即自行目。起教",
    "T46n1912_01b:0158b21": "一章令他生目。方便至果報是足者。足譬",
    "T46n1912_01b:0158b22": "於行。方便正觀有功用行。果報位在初住",
    "T46n1912_01b:0158b23": "已上。無功用行。自然作意雖少不同同屬",
    "T46n1912_01b:0158b24": "於行。若準第五卷初云前六重是解。是則方",
    "T46n1912_01b:0158b25": "便亦屬解收。今以方便得為行始且判",
    "T46n1912_01b:0158b26": "屬行。大意至正觀是共等者。位雖在凡義",
    "T46n1912_01b:0158b27": "通深淺故名為共。以從初住至等覺來",
    "T46n1912_01b:0158b28": "猶名正觀。從勝立名。名為果報及起教等。",
    "T46n1912_01b:0158b29": "是故此二不共下凡唯在聖位故名不共。",
    "T46n1912_01b:0158c01": "言通別者。通謂通於因果自他。別謂別在",
    "T46n1912_01b:0158c02": "八章相別。言橫竪者。體相一章正辨深淺",
    "T46n1912_01b:0158c03": "故名為竪。餘八望體一往為橫。當位委論",
    "T46n1912_01b:0158c04": "不無同異。唯有釋名一向是橫。餘兼橫竪。",
    "T46n1912_01b:0158c05": "如大意一一往則橫。若以發心望於果報。",
    "T46n1912_01b:0158c06": "豈非竪耶。攝法六門門門相望此則是橫。",
    "T46n1912_01b:0158c07": "當門自論門門皆竪。偏圓五門門門相望。可",
    "T46n1912_01b:0158c08": "得是橫。當門仍竪。方便五科。科科相望。亦",
    "T46n1912_01b:0158c09": "得名竪。當科仍橫。如先具緣次方訶欲。",
    "T46n1912_01b:0158c10": "欲入正觀方須棄蓋。蓋去進道隨患而調。",
    "T46n1912_01b:0158c11": "雖具四科必須五法。約此次第故名為",
    "T46n1912_01b:0158c12": "竪。一一五中如衣望食以色望聲並無深",
    "T46n1912_01b:0158c13": "淺。餘科亦然故不名竪。正觀一往雖名為",
    "T46n1912_01b:0158c14": "橫。始從五品終至六根。通屬正觀義當於",
    "T46n1912_01b:0158c15": "竪。果報當位此即是橫。始自初住終至等",
    "T46n1912_01b:0158c16": "覺。此則是竪。起教一章遍施教網隨緣益",
    "T46n1912_01b:0158c17": "他此則名橫。經歷五味過現入當亦名為",
    "T46n1912_01b:0158c18": "竪。次料簡者。初問中言略指等者。若以此",
    "T46n1912_01b:0158c19": "文是大師料簡。不應將商略。以為略指。",
    "T46n1912_01b:0158c20": "以此商略屬章安序。以對大師章初大意",
    "T46n1912_01b:0158c21": "為料簡者。義甚不便。況商略中文無不定。",
    "T46n1912_01b:0158c22": "故彼文云。略述佛經粗彰圓意。次引無量",
    "T46n1912_01b:0158c23": "義以明漸次。明漸次竟即云今置漸論",
    "T46n1912_01b:0158c24": "頓。與下答文云別則略指三門義復不便。",
    "T46n1912_01b:0158c25": "今謂文中雖無私謂之言。此是章安私料簡",
    "T46n1912_01b:0158c26": "也。即指辨差略釋三門以為此問。雖在序",
    "T46n1912_01b:0158c27": "中義兼於正。故第一本未有序文。亦於文",
    "T46n1912_01b:0158c28": "初列三止觀。及大意中諸文多以三止觀",
    "T46n1912_01b:0158c29": "結。第二本初所以列者。即是先序師資所",
    "T46n1912_01b:0159a01": "傳。章安著序合著序中。故料簡中相對為",
    "T46n1912_01b:0159a02": "問。故問三略與此大意同異云何。答有通",
    "T46n1912_01b:0159a03": "別。通則略名與大意一。如分別中云。大意",
    "T46n1912_01b:0159a04": "略餘八廣。別則不爾。略則三種止觀不同。",
    "T46n1912_01b:0159a05": "大意唯明圓頓止觀。三中之一故云一頓。",
    "T46n1912_01b:0159a06": "勿謂三外別立一也。若別立者則有多妨。",
    "T46n1912_01b:0159a07": "一者成天台不稟南岳。二者大意與八章",
    "T46n1912_01b:0159a08": "成別。大意望八但有廣略不應別故。三",
    "T46n1912_01b:0159a09": "者當文自相違妨。四諦四弘十種發心秖約",
    "T46n1912_01b:0159a10": "四教。如何三外別立一耶。若大意一頓於餘",
    "T46n1912_01b:0159a11": "章。何故釋名得有絕待圓伊三德。顯體之中",
    "T46n1912_01b:0159a12": "不次第教眼智境界不思議得。偏圓五章章",
    "T46n1912_01b:0159a13": "章立頓。二十五法法法圓解。正觀十境俱",
    "T46n1912_01b:0159a14": "不思議。無緣慈悲安心法性。不次第破一心",
    "T46n1912_01b:0159a15": "通塞。無作道品正助合行。離愛無著位登初",
    "T46n1912_01b:0159a16": "住。如此等文悉皆明頓。如何却謂以為漸",
    "T46n1912_01b:0159a17": "耶。若云大意唯一頓者。如何文內復明四",
    "T46n1912_01b:0159a18": "教。具如四弘文後料簡。次下諸問並是大師",
    "T46n1912_01b:0159a19": "料簡所傳。初問中云約教論顯等者。以三",
    "T46n1912_01b:0159a20": "觀名與八教中三教名同。藏等四教在漸",
    "T46n1912_01b:0159a21": "中攝。除藏等四唯頓等四。是故但以密教",
    "T46n1912_01b:0159a22": "對難餘三三觀之教既是顯教。顯密俱教俱",
    "T46n1912_01b:0159a23": "可修觀。亦應約祕修密觀耶。是故讀者",
    "T46n1912_01b:0159a24": "至此。應知頓等三觀與八教中頓等三異。",
    "T46n1912_01b:0159a25": "以彼八教但在乳等四時教故。今此三文俱",
    "T46n1912_01b:0159a26": "緣圓理。答意分二今不論密。次問者。分顯",
    "T46n1912_01b:0159a27": "密異許如向辨。故云分門可爾。任我所問",
    "T46n1912_01b:0159a28": "須論密觀為得不耶。次答中先立二門謂",
    "T46n1912_01b:0159a29": "得不得。次從教是下正答。初正約化主論",
    "T46n1912_01b:0159b01": "得不得。密屬聖人聖能雙益。今論凡師故",
    "T46n1912_01b:0159b02": "闕於密。故修觀者無密益義。故云聽者因",
    "T46n1912_01b:0159b03": "何作觀。次或得下義立於得。位雖在凡凡",
    "T46n1912_01b:0159b04": "師多種。五品已下猶名不得。六根淨位雖",
    "T46n1912_01b:0159b05": "無三輪口密之益。能傳妙音遍大千界。不",
    "T46n1912_01b:0159b06": "同佛化故云能傳。稟教之人仍無密益。次",
    "T46n1912_01b:0159b07": "從若修觀者去。約所化者論得不得。先明",
    "T46n1912_01b:0159b08": "不得故云發所修顯。顯謂頓等三止觀也。",
    "T46n1912_01b:0159b09": "稟教之人不合修密故云不發不修者。況",
    "T46n1912_01b:0159b10": "復密教所詮同顯。則無別立修密觀義。故",
    "T46n1912_01b:0159b11": "云不修。次發宿習去。約所化者義立於得。",
    "T46n1912_01b:0159b12": "如修生滅而發無作。顯露不定似密不定。",
    "T46n1912_01b:0159b13": "義立密觀故云得論。問初淺後深是漸者。",
    "T46n1912_01b:0159b14": "通總而論。善惡乃至達常住來通得名漸。",
    "T46n1912_01b:0159b15": "答是不定者。理深事淺約四悉說。亦可約",
    "T46n1912_01b:0159b16": "漸展轉相望互為深淺。問小乘亦是等者。重",
    "T46n1912_01b:0159b17": "難前答。小乘亦是如來初說。何意言非。此",
    "T46n1912_01b:0159b18": "中有兩重難意。一難大小俱是佛說。何故獨",
    "T46n1912_01b:0159b19": "云三是小非。二難小乘為大之漸。三既云",
    "T46n1912_01b:0159b20": "是小何獨非。答意者。小有二義。若約教道",
    "T46n1912_01b:0159b21": "猶為大隔。是故云非。法在漸初人元知大。",
    "T46n1912_01b:0159b22": "從微至著尚攝人天。約斥奪說以小為",
    "T46n1912_01b:0159b23": "非。據未開權不知實者。是故漸中乃至毫",
    "T46n1912_01b:0159b24": "善咸屬於大。故得名為從微至著。問示三",
    "T46n1912_01b:0159b25": "文者等者。問示處中許示三文。此三文者",
    "T46n1912_01b:0159b26": "為是何等。先雙定之。色為是門色為非",
    "T46n1912_01b:0159b27": "門。若是門者下雙難也。先難是門。門名能",
    "T46n1912_01b:0159b28": "通實相成所。何名為門。若非門者下次難",
    "T46n1912_01b:0159b29": "非門。色名中道道名能通。能通即門何名",
    "T46n1912_01b:0159c01": "非門。次答中意者。文是色法色亦實相。文若",
    "T46n1912_01b:0159c02": "是門。門為法界。法界即實。故云並是。從眾",
    "T46n1912_01b:0159c03": "生多顛倒去。釋門所以。以文為色作能通",
    "T46n1912_01b:0159c04": "門者。但為眾生迷於實理故名文為門。於",
    "T46n1912_01b:0159c05": "文見理文即實相。有何能所。是故却照文",
    "T46n1912_01b:0159c06": "之與門無非三諦。文即俗諦非文即真。雙",
    "T46n1912_01b:0159c07": "非即是第一義諦。觀門為三例亦可見。如",
    "T46n1912_01b:0159c08": "是觀時文門豈別。俱名能通並是所至。言",
    "T46n1912_01b:0159c09": "顛倒者。顛即頂也。頂墜於下故名顛倒。廣",
    "T46n1912_01b:0159c10": "雅云。顛倒也。論語注云。顛沛僵仆也。次解",
    "T46n1912_01b:0159c11": "釋中言囊括等者。囊者袋也。故字統云。有",
    "T46n1912_01b:0159c12": "底曰囊。無底曰槖使風具也。非今文",
    "T46n1912_01b:0159c13": "意。括者結也。塞也。關閉也。囊有括結收於",
    "T46n1912_01b:0159c14": "一囊。章有大意攬於始末。釋名為始旨歸",
    "T46n1912_01b:0159c15": "為末。故知大意如囊有括盛持結束十章",
    "T46n1912_01b:0159c16": "之法。冠戴初後者。冠首飾也。平聲呼之。周",
    "T46n1912_01b:0159c17": "禮云。在首曰冠。亦可去聲謂冠於首。故",
    "T46n1912_01b:0159c18": "知大意冠十章首。冠初如冠冠於身。戴後",
    "T46n1912_01b:0159c19": "如身戴於冠。大意有發心故冠初。大意有",
    "T46n1912_01b:0159c20": "旨歸故戴後。既通初後故云意緩。有人云。",
    "T46n1912_01b:0159c21": "冠象於天戴象於地。此大意章亦如天地",
    "T46n1912_01b:0159c22": "覆載其間。若作此釋應改為載字。今從前",
    "T46n1912_01b:0159c23": "釋故不須改。撮下九廣以為五略。示九",
    "T46n1912_01b:0159c24": "章旨故云大意。又九章皆大略述彼意故",
    "T46n1912_01b:0159c25": "云大意。故此五略皆大為名。前是共釋。次",
    "T46n1912_01b:0159c26": "是別釋。若共若別悉可以喻囊括故也。生",
    "T46n1912_01b:0159c27": "起中云云何至下化者。五章雖復發心居",
    "T46n1912_01b:0159c28": "初。亦緣眾生而為誓境。凡小昏倒不自覺",
    "T46n1912_01b:0159c29": "知。菩薩勸捨故云令悟。云何至三昧者。雖",
    "T46n1912_01b:0160a01": "復期心五百由旬。望寶所路不肯進趣。是",
    "T46n1912_01b:0160a02": "故勸行四種三昧。云何至其心者。發心不",
    "T46n1912_01b:0160a03": "唯求實報果無明分盡。此果自獲。以發心",
    "T46n1912_01b:0160a04": "之人情多昧旨。故說果報而慰悅之。為令",
    "T46n1912_01b:0160a05": "初心聞而策進。故大經第二純陀難文殊",
    "T46n1912_01b:0160a06": "作貧女譬云。譬如貧女無有居家救護之",
    "T46n1912_01b:0160a07": "者加復病苦飢渴所逼。遊行乞匃止他客",
    "T46n1912_01b:0160a08": "舍寄生一子。是客舍主驅逐令去。多為",
    "T46n1912_01b:0160a09": "蚊虻蜂螫毒蟲之所唼食。經遊恒河抱兒",
    "T46n1912_01b:0160a10": "而度。於是母子遂共俱沒。如是女人慈念功",
    "T46n1912_01b:0160a11": "德。命終之後生於梵天。雖不求梵天梵天",
    "T46n1912_01b:0160a12": "自應。章安釋云。如譬無緣慈。生子譬圓解。",
    "T46n1912_01b:0160a13": "論其始終應具六慈。生天即分真究竟慈",
    "T46n1912_01b:0160a14": "也。章安通以慈等對之。若準彼大經意一",
    "T46n1912_01b:0160a15": "一細合者。無功德法財故名為貧。理慈柔",
    "T46n1912_01b:0160a16": "和故名為女。未契實理名無居家。未有",
    "T46n1912_01b:0160a17": "萬行名無救護。具足八苦故云病苦。又無",
    "T46n1912_01b:0160a18": "定慧名饑渴所逼。五塵求解。名遊行乞匃",
    "T46n1912_01b:0160a19": "方便解起名寄止他舍。因發圓解名為寄",
    "T46n1912_01b:0160a20": "生。權不受實名為令去。猶具見思名蚊虻",
    "T46n1912_01b:0160a21": "等。涉歷二死名遊恒河。不捨圓解名抱",
    "T46n1912_01b:0160a22": "兒而度。真解生時似解先謝名為俱沒。承本",
    "T46n1912_01b:0160a23": "解力名慈功德。真證開發名生梵天。言妙",
    "T46n1912_01b:0160a24": "報者。通途始從初住已去乃至等覺。今文",
    "T46n1912_01b:0160a25": "且指初住。亦有眾生不聞初住妙報功德。",
    "T46n1912_01b:0160a26": "謂唐喪其功故說妙報而慰悅之。云何裂",
    "T46n1912_01b:0160a27": "大網至出籠者。破謂裂破。既感果報設",
    "T46n1912_01b:0160a28": "教利人破他疑網雖本為開眾生智眼實",
    "T46n1912_01b:0160a29": "機未顯。如法華前眾生於教權實空有事",
    "T46n1912_01b:0160b01": "理互迷。若為判已開權顯實使權實不濫。",
    "T46n1912_01b:0160b02": "令識教本意。破執教疑網達一理無外。",
    "T46n1912_01b:0160b03": "了法門大體知眾教有歸。聞雪謂冷至動",
    "T46n1912_01b:0160b04": "等者。引證執教迷旨之人。故大經十三云。",
    "T46n1912_01b:0160b05": "於佛法中竊取少分。虛妄計有常樂我淨。",
    "T46n1912_01b:0160b06": "如生盲人不識乳色。便問他言。乳為何似。",
    "T46n1912_01b:0160b07": "他人答言。色白如貝。盲人復問。是乳色者如",
    "T46n1912_01b:0160b08": "貝聲耶。答言不也。復問。何似。答言。如稻米",
    "T46n1912_01b:0160b09": "粖。盲人復言。如稻米粖色柔軟耶。答言。不",
    "T46n1912_01b:0160b10": "也。盲人復言。稻米粖者復何所似。答言。如",
    "T46n1912_01b:0160b11": "雪。盲人復問。如雪冷耶。答言。不也。盲人復",
    "T46n1912_01b:0160b12": "問。為何所似。答言。如鶴。盲人復言。如鶴",
    "T46n1912_01b:0160b13": "動耶。答言。不也。盲人雖聞如是四說。終不",
    "T46n1912_01b:0160b14": "能見乳之真色。外道亦然。雖聞四名終",
    "T46n1912_01b:0160b15": "不能識常樂我淨言旨所歸。如彼盲人迷",
    "T46n1912_01b:0160b16": "乳真色。今迷教者例說可知。今融通等者。",
    "T46n1912_01b:0160b17": "理本無說說必被機。四悉四門諸觀諸諦適",
    "T46n1912_01b:0160b18": "時利物未及通方。便各計一隅情執未",
    "T46n1912_01b:0160b19": "破。今為融會重疑颯然。如繫鳥在籠情無",
    "T46n1912_01b:0160b20": "所適。解執滯結開權教籠。如遊太虛縱",
    "T46n1912_01b:0160b21": "廣無礙。令有智盲者縱未識乳。且不各執",
    "T46n1912_01b:0160b22": "貝等起諍。云何歸大處至自在者。化物既",
    "T46n1912_01b:0160b23": "周歸於祕藏。祕藏之體無始終等。無始而",
    "T46n1912_01b:0160b24": "始。始修三觀。無終而終終至三德。無塞而",
    "T46n1912_01b:0160b25": "塞假名三障。無通而通假名三德。初文是",
    "T46n1912_01b:0160b26": "理法。若知已下是修得。若得此意何但至",
    "T46n1912_01b:0160b27": "果自在無礙。因時體解始終無二。為譚大",
    "T46n1912_01b:0160b28": "意故總言之。文意秖在前之二略。生起五",
    "T46n1912_01b:0160b29": "略顯十廣者對顯也。生起五略彰十次第。",
    "T46n1912_01b:0160c01": "五十不出自行因果化他能所。注云云者",
    "T46n1912_01b:0160c02": "未盡之貌。云者言也。說文云。象雲氣在天",
    "T46n1912_01b:0160c03": "迴轉之形。言之在口如雲潤物。廣雅云。云",
    "T46n1912_01b:0160c04": "者有也。下文尚有如雲之言。",
    "T46n1912_01b:0160c05": "止觀輔行傳弘決卷第一之二"
}