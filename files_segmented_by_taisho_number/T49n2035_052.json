{
    "T49n2035_052:0455a24": "佛祖統紀卷第五十二",
    "T49n2035_052:0455a26": "宋咸淳四明福泉沙門志磐撰",
    "T49n2035_052:0455a27": "歷代會要志第十九之二",
    "T49n2035_052:0455a28": "宿命前身　　放生禁殺　　祈禱災異",
    "T49n2035_052:0455a29": "國朝典故　　諸國朝貢",
    "T49n2035_052:0455b01": "宿命前身",
    "T49n2035_052:0455b02": "晉武帝。羊祐前身造武當山寺。今供給偏重",
    "T49n2035_052:0455b03": "(云云)。",
    "T49n2035_052:0455b04": "梁武帝。岳陽王蕭察鎮越。知前身是許詢",
    "T49n2035_052:0455b05": "與曇彥造塔(云云)。",
    "T49n2035_052:0455b06": "北齊文宣。使人乘駝出城。奄然如夢。至山",
    "T49n2035_052:0455b07": "腹寺取經函。群沙彌曰。高洋駝來。引見老",
    "T49n2035_052:0455b08": "僧。問曰。高洋作天子何如(云云)。",
    "T49n2035_052:0455b09": "唐太宗。威禪師前身是陳徐陵。聽智者講",
    "T49n2035_052:0455b10": "經立五願。後生縉雲朱氏。投章安為師○",
    "T49n2035_052:0455b11": "栽松道者。託生周氏女。遇四祖出家。是為",
    "T49n2035_052:0455b12": "五祖忍○玄宗。房琯與道士邢和璞過夏。",
    "T49n2035_052:0455b13": "入廢寺使人掘地。得甕中所藏婁師德與",
    "T49n2035_052:0455b14": "永禪師書。悅然悟前身為永○沙門法秀",
    "T49n2035_052:0455b15": "有異僧引入終南山。見朱門榜曰回向。老",
    "T49n2035_052:0455b16": "宿指宮房曰。此唐天子舊室。命侍者取玉",
    "T49n2035_052:0455b17": "簫曰。向居此好聲樂。謫為人間主。",
    "T49n2035_052:0455b18": "○德宗。西川節度韋臯初生。有梵僧曰。此",
    "T49n2035_052:0455b19": "諸葛武侯後身。",
    "T49n2035_052:0455b20": "○憲宗。齊君佐梵僧與一棗食之。即悟前",
    "T49n2035_052:0455b21": "身是講經僧。乃投靈隱出家名鑑空。",
    "T49n2035_052:0455b22": "○僖宗。知玄國師見一珠入左股痛甚。上",
    "T49n2035_052:0455b23": "有晁錯二字。玄知宿業即右脇而逝。世稱",
    "T49n2035_052:0455b24": "玄是袁盎後身(云云)。",
    "T49n2035_052:0455b25": "宋仁宗。參政張方平出知滁州。至僧舍見",
    "T49n2035_052:0455b26": "楞伽經。手迹宛然。知前身為書經僧○宰",
    "T49n2035_052:0455b27": "相曾公亮。前身是禪門青草堂○頴州官妓。",
    "T49n2035_052:0455b28": "口作蓮華香。蜀僧曰。此女前為尼。誦法華",
    "T49n2035_052:0455b29": "三十年○哲宗。蘇軾前身五祖戒禪師。",
    "T49n2035_052:0455c01": "○放生禁殺",
    "T49n2035_052:0455c02": "隋文帝。詔天下正五九月及六齋日。不得",
    "T49n2035_052:0455c03": "殺生命○智者禪師至岳州講金光明經。",
    "T49n2035_052:0455c04": "化一郡五縣。一千餘所咸捨漁捕。",
    "T49n2035_052:0455c05": "梁武帝。勅太醫不得以生類為藥。郊廟",
    "T49n2035_052:0455c06": "牲牷。皆代以麪。宗廟用蔬果。",
    "T49n2035_052:0455c07": "北魏獻文。勅祭天地宗社勿用牲。歲活七",
    "T49n2035_052:0455c08": "萬五千牲命。",
    "T49n2035_052:0455c09": "北齊文宣。受戒不食肉。禁境內屠殺。",
    "T49n2035_052:0455c10": "唐高祖。詔正五九及月十齋日。不得行刑屠",
    "T49n2035_052:0455c11": "釣○武后。勅斷天下屠釣○肅宗。詔天下",
    "T49n2035_052:0455c12": "立放生池。凡八十一所。顏真卿撰碑。",
    "T49n2035_052:0455c13": "宋太祖。詔民間二月至九月。不許採捕彈",
    "T49n2035_052:0455c14": "射。著於令○真宗。詔天下州郡放生池悉",
    "T49n2035_052:0455c15": "與興復。無池之處沿江淮州郡近城五里。並",
    "T49n2035_052:0455c16": "禁漁捕○諸暨令潘華。依普賢懺法不令",
    "T49n2035_052:0455c17": "捕江湖間魚。及奉詔還闕。夢魚為人形者",
    "T49n2035_052:0455c18": "數萬。號哭沸天。皆云長者去矣。吾輩不免",
    "T49n2035_052:0455c19": "烹矣。云云○天竺慈雲法師奏請西湖為",
    "T49n2035_052:0455c20": "放生池。每歲四月八日。郡人會湖上縱魚",
    "T49n2035_052:0455c21": "鳥。為主上祝壽。仁宗。四明延慶法智法師。",
    "T49n2035_052:0455c22": "每歲佛生日放魚鳥祝聖壽。郡以上聞。勅",
    "T49n2035_052:0455c23": "樞密劉筠撰碑立於寺門。",
    "T49n2035_052:0455c24": "祈禱災異",
    "T49n2035_052:0455c25": "晉簡文。有烏巢太極殿。召尼道容授八關",
    "T49n2035_052:0455c26": "齋戒。烏運巢而去○妖星為變。召沙門法",
    "T49n2035_052:0455c27": "曠行懺。星為之沒○孝武。西天涉公至長",
    "T49n2035_052:0455c28": "安。常呪龍致雨。秦主尊事之。",
    "T49n2035_052:0455c29": "齊武帝不豫。召諸沙門祈佛。感天香滿殿",
    "T49n2035_052:0456a01": "聖僧振錫　北魏節閔國子博士盧景祐通",
    "T49n2035_052:0456a02": "佛法。從兄作亂累及景祐。至心誦經枷鎖",
    "T49n2035_052:0456a03": "自脫。",
    "T49n2035_052:0456a04": "隋文帝。亢旱。曇延法師升御座。帝及群臣",
    "T49n2035_052:0456a05": "受八關齋戒。俄而雨注。",
    "T49n2035_052:0456a06": "唐太宗。詔京城諸郡僧道。轉經行道七日夜。",
    "T49n2035_052:0456a07": "祈保秋成。每歲正七月為式○詔京城沙",
    "T49n2035_052:0456a08": "門。每月二十七日行道。轉仁王經。為國祈",
    "T49n2035_052:0456a09": "福○詔淨禪師至京祈雨。感白虹晝見。大雨",
    "T49n2035_052:0456a10": "通濟○中宗。詔菩提流志結壇祈雨。三日",
    "T49n2035_052:0456a11": "大澍。",
    "T49n2035_052:0456a12": "玄宗。康居入寇安西。詔不空誦仁王呪。感",
    "T49n2035_052:0456a13": "北天王子神兵現。五國奔潰○代宗。吐蕃逼",
    "T49n2035_052:0456a14": "京師。內出仁王經。詔不空置百高座講",
    "T49n2035_052:0456a15": "經。寇平○勅灌頂道場。選沙門二七員。為",
    "T49n2035_052:0456a16": "國長誦佛頂呪○彗星見於東方。詔不空",
    "T49n2035_052:0456a17": "行法。星為殞。春夏不雨。建壇祈禱。大雨沾",
    "T49n2035_052:0456a18": "足○當陽節度張昭。請沙門自覺曰。聞龍神",
    "T49n2035_052:0456a19": "依師聽經忘其行雨。願起大悲。師焚香遙",
    "T49n2035_052:0456a20": "祝。雲起大雨。",
    "T49n2035_052:0456a21": "宋太祖。幸相國寺祈雨。設千僧齋○上幸",
    "T49n2035_052:0456a22": "相國寺祈雨。進蔬食雨大濟○將郊天雨不",
    "T49n2035_052:0456a23": "止。遣使禱無畏真身塔。及期而霽○真宗。",
    "T49n2035_052:0456a24": "亢旱梵僧於金明池立壇呪龍。須臾雨至",
    "T49n2035_052:0456a25": "○神宗。夏旱。上於禁中齋禱。夢神僧空中",
    "T49n2035_052:0456a26": "吐霧。覺而大雨。勅求其像。得之相國寺閣",
    "T49n2035_052:0456a27": "第十三尊羅漢○哲宗昇法師居興福。趙清",
    "T49n2035_052:0456a28": "獻公帥越。亢旱大疫。迎大士懇禱。一夕雨",
    "T49n2035_052:0456a29": "注疫病亦息。因奏所居曰圓通○高宗。孟",
    "T49n2035_052:0456b01": "后去國南向。奉摩利支天像以護身○李",
    "T49n2035_052:0456b02": "玨避虜遇乘車人。教持摩利支天尊號。獲",
    "T49n2035_052:0456b03": "免兵厄○金虜入杭。上親詣上竺大士殿",
    "T49n2035_052:0456b04": "恭禱。為戰沒者修水陸供。有夢戰死者相",
    "T49n2035_052:0456b05": "慶得生善趣○大旱。詔道法師祈雨。師呪",
    "T49n2035_052:0456b06": "四鮮鯽投諸江。雨大洽○淫雨不止。遣內",
    "T49n2035_052:0456b07": "侍禱上竺大士。施玉器七寶冠。",
    "T49n2035_052:0456b08": "國朝典故(聖節　內道場　功德院　國諱)",
    "T49n2035_052:0456b09": "北魏太武。誕生之節。始詔天下佛寺建祝",
    "T49n2035_052:0456b10": "壽道場。",
    "T49n2035_052:0456b11": "唐玄宗。詔天下寺觀建天長節祝壽道場。",
    "T49n2035_052:0456b12": "勅僧道遇千秋節。開元寺行道散齋○德",
    "T49n2035_052:0456b13": "宗誕節。詔澄觀法師。入內殿講經○文宗。",
    "T49n2035_052:0456b14": "詔聖節宰臣百僚詣寺設千僧齋○昭宗。聖",
    "T49n2035_052:0456b15": "節。勅兩街僧道。入內殿談論○景宗聖節。",
    "T49n2035_052:0456b16": "勅寺觀設齋禁屠釣。",
    "T49n2035_052:0456b17": "梁太祖大明節。勅百官詣寺行香祝壽。",
    "T49n2035_052:0456b18": "唐莊宗聖節。勅僧錄雲辯與道士入內談論。",
    "T49n2035_052:0456b19": "周太祖聖節。宰臣百僚詣寺觀建祝壽道",
    "T49n2035_052:0456b20": "場。",
    "T49n2035_052:0456b21": "宋太祖長春節。宰相范質製祝壽齋疏云云。",
    "T49n2035_052:0456b22": "長春節。詔沙門殿試經律論義十條○欽宗",
    "T49n2035_052:0456b23": "詔道君聖節仍就道觀。若乾龍節仍就佛寺。",
    "T49n2035_052:0456b24": "一依祖宗舊法。",
    "T49n2035_052:0456b25": "晉孝武內殿奉佛。召沙門居中行道。",
    "T49n2035_052:0456b26": "唐代宗。勅百沙門於禁中念誦。謂之內道",
    "T49n2035_052:0456b27": "場○勅大明宮建道場。感佛光現。",
    "T49n2035_052:0456b28": "宋太宗。贊寧僧統入見滋福殿。其處安佛像",
    "T49n2035_052:0456b29": "經藏。立剎聲鍾。即內道場○詔兩街供奉僧",
    "T49n2035_052:0456c01": "於內殿建道場為民祈福○孝宗建內觀",
    "T49n2035_052:0456c02": "堂。詔上竺訥法師。領五十僧入修金光明",
    "T49n2035_052:0456c03": "懺。歲以為常。",
    "T49n2035_052:0456c04": "唐睿宗。勅貴妃公主。始建功德院○代宗",
    "T49n2035_052:0456c05": "詔輔相大臣。始建功德院。",
    "T49n2035_052:0456c06": "宋徽宗。勅照祖宗舊法。應勳臣戚里功德墳",
    "T49n2035_052:0456c07": "寺自造屋置田。止賜額蠲免科敷。聽本家",
    "T49n2035_052:0456c08": "請住持。不許指占有額寺院○高宗。司諫",
    "T49n2035_052:0456c09": "陳公輔上疏。應臣僚前曾陳乞有額寺院充",
    "T49n2035_052:0456c10": "墳寺功德者。乞照祖宗成法。並與改正○理",
    "T49n2035_052:0456c11": "宗。臣僚言。乞將宰執指占有額寺院。並與追",
    "T49n2035_052:0456c12": "正。",
    "T49n2035_052:0456c13": "宋孝武。勅文帝忌日。於中興寺建八關齋。",
    "T49n2035_052:0456c14": "從臣袁敏孫更進魚肉。帝怒免官。",
    "T49n2035_052:0456c15": "唐太宗。勅先朝忌辰。於章敬寺行香設齋",
    "T49n2035_052:0456c16": "中宗。詔七朝忌辰。於內殿設齋行香○玄",
    "T49n2035_052:0456c17": "宗。勅僧道遇國忌。就龍興寺行道散齋○",
    "T49n2035_052:0456c18": "宣宗。勅列聖忌辰。並詣僧寺行香如舊典",
    "T49n2035_052:0456c19": "(時當武宗沙汰之後)○勅州郡國忌行香。不得携酒肉",
    "T49n2035_052:0456c20": "入寺。",
    "T49n2035_052:0456c21": "晉天福。勅國忌。宰臣百僚詣寺行香飯僧。",
    "T49n2035_052:0456c22": "宋太宗。詔國忌。宰相已下。詣寺觀行香禁",
    "T49n2035_052:0456c23": "腥酒。",
    "T49n2035_052:0456c24": "諸國朝貢",
    "T49n2035_052:0456c25": "晉武帝。扶南國遣使。進金佛象牙塔○安",
    "T49n2035_052:0456c26": "帝。師子國進玉佛像。高四尺二寸。",
    "T49n2035_052:0456c27": "宋文帝。迦毘羅國。師子國。訶羅陀國訶羅單",
    "T49n2035_052:0456c28": "國。闍婆國。五國咸遣使入貢。",
    "T49n2035_052:0456c29": "齊東昏侯。扶桑國僧惠深來京師。",
    "T49n2035_052:0457a01": "梁武帝。于陀利國入貢云。東土有聖王出○",
    "T49n2035_052:0457a02": "扶南國沙門進珊瑚佛像○盤盤國遣使進",
    "T49n2035_052:0457a03": "佛牙○丹丹國遣使進佛像○扶南國遣",
    "T49n2035_052:0457a04": "使朝貢。請佛像經論○百濟國遣使朝貢",
    "T49n2035_052:0457a05": "請經論○于闐國遣使貢玉佛像。",
    "T49n2035_052:0457a06": "唐太宗。高麗三國沙門僧願。入中國學佛",
    "T49n2035_052:0457a07": "法。",
    "T49n2035_052:0457a08": "德宗。吐蕃遣使乞賜沙門善講佛理者。上",
    "T49n2035_052:0457a09": "令良琇往赴。",
    "T49n2035_052:0457a10": "宋太祖。高麗沙門諦觀。持天台論疏。至中",
    "T49n2035_052:0457a11": "國謁螺溪法師○高麗國君遣三十六僧",
    "T49n2035_052:0457a12": "來中國。學永明壽禪師。至今法眼一宗盛",
    "T49n2035_052:0457a13": "行海外○西天沙門可智等來朝○西天沙",
    "T49n2035_052:0457a14": "門蘇葛陀來貢佛舍利文殊華○西天沙門",
    "T49n2035_052:0457a15": "彌羅來貢梵經○于闐國沙門善名七人來",
    "T49n2035_052:0457a16": "○高昌國遣僧法淵。貢辟支佛牙○太宗。",
    "T49n2035_052:0457a17": "西天沙門吉祥來進梵經○沙門繼縱自",
    "T49n2035_052:0457a18": "西天還。貢梵經舍利塔○中天竺沙門鉢納",
    "T49n2035_052:0457a19": "摩來。貢舍利塔○天竺沙門護羅來貢梵",
    "T49n2035_052:0457a20": "經○沙門光遠遊西天還。進西竺王子表。",
    "T49n2035_052:0457a21": "貢釋迦舍利○沙門法遇自西天還。貢佛",
    "T49n2035_052:0457a22": "頂舍利梵經○沙門重達自西天還。進佛",
    "T49n2035_052:0457a23": "舍利梵經○中天竺沙門補陀來。進舍利梵",
    "T49n2035_052:0457a24": "經○占城國沙門淨戒詣闕貢金銅鈴杵○",
    "T49n2035_052:0457a25": "高麗國王遣使。乞賜大經藏御製佛乘文",
    "T49n2035_052:0457a26": "集。詔給○日本國沙門奝然來朝。言其國傳",
    "T49n2035_052:0457a27": "襲六十四世。隋開皇中。遣使入中國求法",
    "T49n2035_052:0457a28": "華經。唐永徽四年。遣僧道照。入中國從",
    "T49n2035_052:0457a29": "奘法師傳法(云云備在通塞志)。奝然歸國。乞賜藏",
    "T49n2035_052:0457b01": "經。詔給○日本國法濟大師奝然。遣弟子嘉",
    "T49n2035_052:0457b02": "因祈乾來朝○真宗祥符九年。北天竺沙門",
    "T49n2035_052:0457b03": "天覺。南天竺沙門妙德。西天竺沙門等。各進",
    "T49n2035_052:0457b04": "舍利梵經。中天竺沙門童壽來進梵經。東天",
    "T49n2035_052:0457b05": "竺沙門普積來進梵經。一歲之中五竺咸貢",
    "T49n2035_052:0457b06": "○日本國沙門寂照來。進無量壽佛像金字",
    "T49n2035_052:0457b07": "法華經○中天竺沙門儞尾抳來。進舍利梵",
    "T49n2035_052:0457b08": "經○西天竺沙門佛護來進梵經○西天三",
    "T49n2035_052:0457b09": "藏法護來。進舍利梵經○北天沙門戒賢來",
    "T49n2035_052:0457b10": "進梵經○迦濕彌羅國沙門目羅失稽來進",
    "T49n2035_052:0457b11": "梵經○西天沙門達磨波來進梵經○西天",
    "T49n2035_052:0457b12": "沙門眾德來朝。進舍利梵經○中天竺沙門",
    "T49n2035_052:0457b13": "覺稱法戒來。進舍利梵經金剛座真容○般",
    "T49n2035_052:0457b14": "尼國沙門寂賢來進梵經○西天沙門知賢",
    "T49n2035_052:0457b15": "來。進舍利梵經○東女真國入貢。乞賜藏",
    "T49n2035_052:0457b16": "經○西天沙門愛賢進舍利梵經○西天沙",
    "T49n2035_052:0457b17": "門智吉祥來進梵經○西夏國奏。國內新建",
    "T49n2035_052:0457b18": "伽藍。乞賜藏經○神宗。日本國沙門成尋來",
    "T49n2035_052:0457b19": "朝○哲宗。高麗王子僧統義天來朝。蘇軾館",
    "T49n2035_052:0457b20": "伴。勅楊傑送往錢唐。受法於源法師。傳天",
    "T49n2035_052:0457b21": "台教於天竺諫法師。傳律於靈芝照律師○",
    "T49n2035_052:0457b22": "孝宗。日本國遣使致書。四明郡庭棲心維那",
    "T49n2035_052:0457b23": "對使宣讀。斥其文義疎繆者。凡七處。",
    "T49n2035_052:0457b24": "佛祖統紀卷第五十二(終)",
    "T49n2035_052:0457b25": "聖祖開先",
    "T49n2035_052:0457b26": "宋大宗天神降張守真家云。國祚延永過",
    "T49n2035_052:0457b27": "於有唐。詔封翊聖保德真君。○真宗方士",
    "T49n2035_052:0457b28": "王中立遇道人姓趙。自稱司命真君。九",
    "T49n2035_052:0457b29": "有瑞異。必先告中立○天神降于寢殿",
    "T49n2035_052:0457c01": "謂上曰。天書將降宜齋戒以受之。皇城",
    "T49n2035_052:0457c02": "司奏右承天門有帛書曳鴟吻上。內侍捧",
    "T49n2035_052:0457c03": "取視其文云。趙受命興於宋世七百九",
    "T49n2035_052:0457c04": "九。啟封宣文。其名大中祥符。凡三篇○",
    "T49n2035_052:0457c05": "登封泰山畢。詔司命真君為九天司命保",
    "T49n2035_052:0457c06": "生天尊。○昭三司使丁謂起玉清昭應宮。",
    "T49n2035_052:0457c07": "前殿曰太初。以奉玉皇。建閣以奉天書。",
    "T49n2035_052:0457c08": "後殿曰明慶。以奉聖祖(即九天司命天尊)。○詔天下",
    "T49n2035_052:0457c09": "建天慶觀。以奉三清玉皇及增設聖祖",
    "T49n2035_052:0457c10": "殿。○天神降于禁中謂上曰。吾人皇九",
    "T49n2035_052:0457c11": "人之一。是趙姓之始祖再降。乃軒轅黃帝。",
    "T49n2035_052:0457c12": "吾以後唐時下降。總治下方生趙氏之",
    "T49n2035_052:0457c13": "族今已百年。皇帝善撫育群生。乃乘黃",
    "T49n2035_052:0457c14": "雲而去。是月大赦。上尊號聖祖上靈高道",
    "T49n2035_052:0457c15": "九天司命保生天尊。聖祖后曰元天大聖",
    "T49n2035_052:0457c16": "后。聖祖諱玄朗。詔中外不得斥犯。勅諸",
    "T49n2035_052:0457c17": "郡天慶觀增建聖祖殿。○遣李溥於建安",
    "T49n2035_052:0457c18": "軍監鑄玉皇聖祖二像。詔丁謂奉迎至",
    "T49n2035_052:0457c19": "京。奉安玉清昭應宮。○舍利見于玉清",
    "T49n2035_052:0457c20": "昭應宮聖祖明慶殿。○詔於大內丙地建",
    "T49n2035_052:0457c21": "景靈宮。以奉聖祖。",
    "T49n2035_052:0457c22": "歷朝讖瑞",
    "T49n2035_052:0457c23": "北齊居士陸法和。甞題壁云。十年天子猶",
    "T49n2035_052:0457c24": "尚可(文宣十年)百日天子急如火(廢帝百日)。周年天子",
    "T49n2035_052:0457c25": "遞代坐(孝昭□及二人)。",
    "T49n2035_052:0457c26": "懼塗削之不能滅。",
    "T49n2035_052:0457c27": "隋文帝西天闍提斯那來上言。天竺獲石",
    "T49n2035_052:0457c28": "碑說。東方震旦國名大隋。城名大興。王",
    "T49n2035_052:0457c29": "名堅意。建立三寶。",
    "T49n2035_052:0458a01": "唐大宗。原州奏。鴻池谷有五石。青質白文",
    "T49n2035_052:0458a02": "曰。太平天子李世民太子李治七佛八菩",
    "T49n2035_052:0458a03": "薩。勅遣使祭謝○帝得祕讖云。唐三世",
    "T49n2035_052:0458a04": "後。女主武王代有天下。太史令李淳風曰。",
    "T49n2035_052:0458a05": "其兆已成今在宮中。上曰疑似者殺之。對",
    "T49n2035_052:0458a06": "曰。天命不可易。遂止○肅宗詔沙門元",
    "T49n2035_052:0458a07": "皎建藥師道場。忽生李樹四十九莖○",
    "T49n2035_052:0458a08": "尼真如升天見天帝。授天寶十三枚。以",
    "T49n2035_052:0458a09": "鎮下方。乃改元寶應(自肅宗至昭宗為十三代)○睿宗為",
    "T49n2035_052:0458a10": "相王。每出萬回告人曰。天子來矣。玄宗在",
    "T49n2035_052:0458a11": "藩謁之。撫其背曰。五十年太平天子。",
    "T49n2035_052:0458a12": "宋太祖。生於洛陽。神光滿室。金色被體。",
    "T49n2035_052:0458a13": "甞過長壽寺枕殿砥寢。僧守嚴見赤蛇",
    "T49n2035_052:0458a14": "出入上鼻。宋城有異僧指州地曰。不二",
    "T49n2035_052:0458a15": "十年當有帝王。由此建號○大宗太平",
    "T49n2035_052:0458a16": "四年。嘉州夾江縣民得玄石二。皆丹文。一",
    "T49n2035_052:0458a17": "曰君王萬歲。一曰趙二十一帝。緘其石",
    "T49n2035_052:0458a18": "來獻(本朝通鑑)○太平七年舒州奏貢端石。刻",
    "T49n2035_052:0458a19": "梁誌公記云。吾觀四五朝後次丙子年趙",
    "T49n2035_052:0458a20": "號太平二十一帝。忽一日誌公降禁中。上",
    "T49n2035_052:0458a21": "親聞訓語。乃遣使詣鐘山奉齋。賜號道",
    "T49n2035_052:0458a22": "林真覺菩薩。○真宗取瑞石誌公記以示",
    "T49n2035_052:0458a23": "近臣。宰相王且曰。國家啟運在梁陳隋唐",
    "T49n2035_052:0458a24": "及五代後。太宗即位歲在丙子。今天尊臨",
    "T49n2035_052:0458a25": "降事皆符合。則知天命我宋其來久矣。上",
    "T49n2035_052:0458a26": "說○日本國入貢稱。國東祥光見中國天",
    "T49n2035_052:0458a27": "子聖明則應此瑞。詔日本建神光寺。○駐",
    "T49n2035_052:0458a28": "輦國來貢言。四十年海無風濤。意中國有",
    "T49n2035_052:0458a29": "聖人出。",
    "T49n2035_052:0458b01": "先聖出家",
    "T49n2035_052:0458b02": "漢高祖。過魯祠孔子。封九代孫騰為奉",
    "T49n2035_052:0458b03": "祠君。○元帝封孔子後覇為褒成君。○",
    "T49n2035_052:0458b04": "平帝封孔子後孔均為褒成侯○光武幸",
    "T49n2035_052:0458b05": "魯祠孔子。封其後志為褒成侯。○明帝",
    "T49n2035_052:0458b06": "幸闕里祠孔子。封十九代孫僖為褒成",
    "T49n2035_052:0458b07": "侯。○幸魯祠孔子。拜孔僖為郎中。",
    "T49n2035_052:0458b08": "魏文帝封孔子二十一代孫羨為崇聖侯",
    "T49n2035_052:0458b09": "唐太宗詔以孔子為先聖。封其後為褒",
    "T49n2035_052:0458b10": "聖侯。",
    "T49n2035_052:0458b11": "宋太宗。詔封孔子四十四代孫宣襲封文",
    "T49n2035_052:0458b12": "宣公。○真宗詔孔聖佑襲封文宣公。○仁",
    "T49n2035_052:0458b13": "宗詔孔宗愿龔封文宣公。○勅封四十",
    "T49n2035_052:0458b14": "六代孫宗愿為愆聖公。○神宗詔四十七",
    "T49n2035_052:0458b15": "代孫若蒙封愆聖公。○徽宗詔四十八代",
    "T49n2035_052:0458b16": "孫端友封愆聖公。○高宗詔寓衢州四十",
    "T49n2035_052:0458b17": "九代孫衍聖公[王*斤]卒。子搢襲封衍聖公是",
    "T49n2035_052:0458b18": "為五十代。",
    "T49n2035_052:0458b19": "大儒名世",
    "T49n2035_052:0458b20": "周曾子。名參。學孔子。為孝經。○子思孔",
    "T49n2035_052:0458b21": "子之孫。名伋。學於曾子。作中庸。○孟子。",
    "T49n2035_052:0458b22": "名軻。學於子思著書七篇。述堯舜之道。",
    "T49n2035_052:0458b23": "距楊墨言人性善。○荀卿。名況。著書名",
    "T49n2035_052:0458b24": "荀子。尊王黜覇。言人性惡。",
    "T49n2035_052:0458b25": "漢哀帝。楊雄放易作太玄。放論語作法",
    "T49n2035_052:0458b26": "言。言人性善惡混。",
    "T49n2035_052:0458b27": "隋文帝。王通續六經。門人諡曰文中子。",
    "T49n2035_052:0458b28": "弟子集問答之言。名曰中說。",
    "T49n2035_052:0458b29": "唐太宗正觀二十一年。詔孟軻(元豊七年以鄒國公陪亨先聖",
    "T49n2035_052:0458c01": "廟。令不在從祀之列)左丘明(魯太史。孔子同時。用魯史為春秋。作傳。及作國語)穀",
    "T49n2035_052:0458c02": "梁赤(周魯人傳春秋)公羊高(周齊人傳春秋。赤高皆子夏門人)伏勝(秦二世博士。",
    "T49n2035_052:0458c03": "漢文帝時年九十。口授尚書於晁錯。初伏生值秦禁書。以尚書壁藏之。漢已定得二十九篇。以教濟南",
    "T49n2035_052:0458c04": "張生及歐陽生)毛莨(漢河間獻王傅士。師子夏。作毛詩故訓)高堂生(漢初為傅士。",
    "T49n2035_052:0458c05": "魯人。傳士禮十七篇)孔安國(漢武帝臨淮太守。孔子十一世孫。作尚書傳。古文孝經傳。",
    "T49n2035_052:0458c06": "論語訓解。)戴聖(漢九江太守。學禮於后倉。)劉向(漢成帝中壘校尉。著別錄新",
    "T49n2035_052:0458c07": "序說苑)何休(後漢獻帝時治公羊傳。作公羊墨守。左氏膏肓。穀梁廢疾)鄭眾(後漢司農",
    "T49n2035_052:0458c08": "卿。傳父興業。鄭康成注周禮。引司農者鄭眾也)馬融(後漢南郡太守注孝經。論語。詩易。",
    "T49n2035_052:0458c09": "尚書三禮)盧植(後漢中郎尚書師馬融。作尚書章句。三禮解詁)鄭康成(後漢司農",
    "T49n2035_052:0458c10": "卿。師馬融注易尚書三禮論語尚書大傳五經緯侯箋毛詩。破許悼五經異義。鍼何休左氏膏肓。發公羊",
    "T49n2035_052:0458c11": "墨守。起穀梁廢疾)服虔(後漢九江大守作春秋傳)賈達(後漢侍中明左氏傳作義詁。肅宗詔入",
    "T49n2035_052:0458c12": "講。奏曰。左氏義於君父。公羊多任權變。又五經家皆無以證)杜子春(後漢鄭康成注",
    "T49n2035_052:0458c13": "周禮。引鄭大夫者杜子春也)范寗(晉豫章太守。注穀梁傳)杜預(晉鎮南大將軍富陽侯注",
    "T49n2035_052:0458c14": "左氏傳)王肅(魏衛將軍蘭亭侯。注尚書禮喪服論語孔子家語。述詩注作聖證論。難鄭康成)",
    "T49n2035_052:0458c15": "王弼(魏尚書郎注周易)二十二人皆從祝先聖廟。",
    "T49n2035_052:0458c16": "宋神宗元豐六年。詔封孟子鄒國公。七年",
    "T49n2035_052:0458c17": "詔以鄒國公陪享至聖文宣王。位于兗",
    "T49n2035_052:0458c18": "國公之次。苟況楊雄韓愈皆發明先聖之",
    "T49n2035_052:0458c19": "道。以世次從祀於二十二賢之間。",
    "T49n2035_052:0458c20": "興建儒學",
    "T49n2035_052:0458c21": "漢武帝。議立明堂。遣使者安車蒲輪徵",
    "T49n2035_052:0458c22": "魯申公置五經博士。○魯共主壞孔子舊",
    "T49n2035_052:0458c23": "宅。於壁中得所藏古文虞夏商周之書論",
    "T49n2035_052:0458c24": "語孝經。皆科斗文字○宣帝詔諸儒論五",
    "T49n2035_052:0458c25": "經同異。○成帝使謁者陳農求遺書於天",
    "T49n2035_052:0458c26": "下。○詔劉歆典領五經。敘諸子為九流。",
    "T49n2035_052:0459a01": "○明帝上幸辟雍。尊養三老五更。上自",
    "T49n2035_052:0459a02": "為說。諸儒執經問難。觀聽者億萬計。皇",
    "T49n2035_052:0459a03": "太子諸侯王功臣子弟外戚莫不受經。期",
    "T49n2035_052:0459a04": "門羽林之士悉通孝經。匈奴亦遣子入學",
    "T49n2035_052:0459a05": "○章帝詔校定東觀五經諸子傳記。○靈",
    "T49n2035_052:0459a06": "帝詔諸儒正五經文字。刻石太學。",
    "T49n2035_052:0459a07": "唐太宗幸國子監。命孔頴達講孝經。大",
    "T49n2035_052:0459a08": "徵名儒。增築學舍。學生至三千二百六",
    "T49n2035_052:0459a09": "十員。自屯營飛騎亦給博士授經。高麗",
    "T49n2035_052:0459a10": "吐蕃皆遣子弟入學。升講筵者八千人。",
    "T49n2035_052:0459a11": "命頴達撰定五經疏。宋仁宗詔天下立",
    "T49n2035_052:0459a12": "郡學。",
    "T49n2035_052:0459a13": "天師世次",
    "T49n2035_052:0459a14": "後漢永壽二年。天師張道陵在閬州雲臺",
    "T49n2035_052:0459a15": "山。老君遣使授正一真人。與夫人雍氏",
    "T49n2035_052:0459a16": "弟子王長趙昇同升天。陵本居餘杭天目",
    "T49n2035_052:0459a17": "山。七歲能誦道德經。後入嵩山得九鼎",
    "T49n2035_052:0459a18": "丹經。乃入蜀隱鶴鳴山。鍊丹三年。丹成",
    "T49n2035_052:0459a19": "乃攝伏魔鬼。奪二十四治化為福庭。老",
    "T49n2035_052:0459a20": "君授以天師印綬。雌雄二釰。正一盟威祕",
    "T49n2035_052:0459a21": "籙。眾經符圖。人有受其道者。出米五斗。",
    "T49n2035_052:0459a22": "陵傳子衡。衡傳子魯。拜鎮夷中郎將。漢",
    "T49n2035_052:0459a23": "寧太守封閬中侯。卒子富嗣○獻帝時嗣",
    "T49n2035_052:0459a24": "天師第四代張盛至鄱陽。鍊丹解化。人",
    "T49n2035_052:0459a25": "名其居曰龍虎山。",
    "T49n2035_052:0459a26": "宋真宗。召二十五代嗣天師張乾曜至京",
    "T49n2035_052:0459a27": "師。傳籙度人○仁宗召嗣天師張乾曜",
    "T49n2035_052:0459a28": "赴闕。賜號澄素先生。○詔二十六代嗣",
    "T49n2035_052:0459a29": "天師張嗣宗賜號沖靜先生。○徵宗詔三",
    "T49n2035_052:0459b01": "十代嗣天師張繼先至闕。賜號虛靜先",
    "T49n2035_052:0459b02": "生○勅封漢天師正一靜應真君。○高宗",
    "T49n2035_052:0459b03": "勅三十二代嗣天師張守真賜號正應先",
    "T49n2035_052:0459b04": "生。",
    "T49n2035_052:0459b05": "仙真顯迹",
    "T49n2035_052:0459b06": "周穆王。駕八駿升崑崙。西王母觴于瑤",
    "T49n2035_052:0459b07": "池之上。○靈王太子王子喬吹笙作鳳鳴。",
    "T49n2035_052:0459b08": "道士浮丘公接上嵩山。○宋大夫墨翟服",
    "T49n2035_052:0459b09": "朱英丹為地仙。著書十篇。○顯聖王莊",
    "T49n2035_052:0459b10": "周著書十餘萬言。服北育火丹白日升",
    "T49n2035_052:0459b11": "天。",
    "T49n2035_052:0459b12": "秦始皇。茅盈得道。治江南句曲山。二弟",
    "T49n2035_052:0459b13": "固衷從兄亦成真。老君遣使拜盈為司",
    "T49n2035_052:0459b14": "命真君。固為定錄君。衷為保命君。世號",
    "T49n2035_052:0459b15": "三茅君。○始皇聞鬼谷先生云。東海祖",
    "T49n2035_052:0459b16": "洲有不死草。之遣除福將童男童女三",
    "T49n2035_052:0459b17": "千人入海。尋祖洲不返。",
    "T49n2035_052:0459b18": "漢高祖。商山四皓從太子遊○文帝從河",
    "T49n2035_052:0459b19": "上公受老子道德經章句。○武帝時淮南",
    "T49n2035_052:0459b20": "王劉安著書號淮南子。與八公登山。白",
    "T49n2035_052:0459b21": "日升天○上登嵩高起道宮。西王母至",
    "T49n2035_052:0459b22": "賜五岳真形圖六甲靈飛符。奉安柏梁臺。",
    "T49n2035_052:0459b23": "常朝拜之○東方朔至吉雲澤。得五色甘",
    "T49n2035_052:0459b24": "露。以獻武帝。遍賜群臣。",
    "T49n2035_052:0459b25": "○昭帝。郴人蘇耽得仙道。辭母曰。明年",
    "T49n2035_052:0459b26": "郡有疫。可取庭前井水橘葉以救人。言",
    "T49n2035_052:0459b27": "畢升天。世稱蘇仙君○安帝陰長生師",
    "T49n2035_052:0459b28": "馬明生學道。煮黃土為金。作黃金數十",
    "T49n2035_052:0459b29": "萬斤。以施窮乏。白日升天○順帝上虞魏",
    "T49n2035_052:0459c01": "伯陽作參同契五將類論。作丹後服丹而",
    "T49n2035_052:0459c02": "化○桓帝王遠過吳召麻姑。進行厨金槃",
    "T49n2035_052:0459c03": "王杯璧麟晡。姑云。見東海三變桑田。○",
    "T49n2035_052:0459c04": "獻帝左慈入天柱山學道。與弟子葛玄",
    "T49n2035_052:0459c05": "入霍山。合丹仙去。",
    "T49n2035_052:0459c06": "魏明帝。葛玄委衣在床尸解而去。老君",
    "T49n2035_052:0459c07": "賜金簡。命為太極左仙公。",
    "T49n2035_052:0459c08": "晉成帝。葛洪止羅浮山鍊丹。著書號抱",
    "T49n2035_052:0459c09": "朴子。尸解得仙○穆帝許邁入餘杭西山。",
    "T49n2035_052:0459c10": "與弟謐男玉斧皆得道登天○哀帝南岳",
    "T49n2035_052:0459c11": "魏夫人授楊羲上清真經太洞黃庭十餘",
    "T49n2035_052:0459c12": "篇。○孝武西山許真君受天詔四十二口。",
    "T49n2035_052:0459c13": "拔宅升天。",
    "T49n2035_052:0459c14": "梁武帝。陶弘景告化香氣不散。著書曰",
    "T49n2035_052:0459c15": "真誥○桓闓修默朝上帝法太上召升天。",
    "T49n2035_052:0459c16": "北魏太武道士冠謙之遇太上老君。命繼",
    "T49n2035_052:0459c17": "張陵為天師。又遇李普文授圖簶。",
    "T49n2035_052:0459c18": "唐玄宗。葉法善見老君。入西山修道。尸",
    "T49n2035_052:0459c19": "解仙去○李筌遇驪山老母為說陰符經",
    "T49n2035_052:0459c20": "義。後入名山訪道○召方士張果入見。",
    "T49n2035_052:0459c21": "與董汁三巵(附子酒也)。醺然如醉曰。非嘉酒",
    "T49n2035_052:0459c22": "也。後入恒山○司馬承禎上遣使迎至",
    "T49n2035_052:0459c23": "京。受法簶。有仙女謂焦靜曰。子可",
    "T49n2035_052:0459c24": "謁東華青童君受三皇法。歸而謁之。先",
    "T49n2035_052:0459c25": "生欣然以授○敬宗崔元亮修黃籙道場。",
    "T49n2035_052:0459c26": "有鶴三百六十五隻。翔集壇所。一朱頂皓",
    "T49n2035_052:0459c27": "白竟集虛皇座。後元亮入室。誦黃庭經",
    "T49n2035_052:0459c28": "而化○宣宗召羅浮軒轅集入見。問臨",
    "T49n2035_052:0459c29": "天下之數。集橫書四十。乃十四年也○懿",
    "T49n2035_052:0460a01": "宗鐘離權自稱。漢時遇王玄得長生之",
    "T49n2035_052:0460a02": "道。呂巖者遇權授露寶畢法。謂曰。吾朝",
    "T49n2035_052:0460a03": "元有期。即有仙人迎之升天。洞賓客",
    "T49n2035_052:0460a04": "遊江淮。度何仙姑郭上竈施肩吾。○景宗",
    "T49n2035_052:0460a05": "呂洞賓過鄂州黃龍山見機禪師述偈",
    "T49n2035_052:0460a06": "(云云)。",
    "T49n2035_052:0460a07": "周世宗。召華山隱士陳摶。問飛升之術(云",
    "T49n2035_052:0460a08": "云)○隱士譚景升與陳摶為友。著化書",
    "T49n2035_052:0460a09": "百十篇。久之仙去(宋齊丘竊用此書作自名行世)。",
    "T49n2035_052:0460a10": "宋太祖。陳摶聞太祖即位大笑曰。天下自",
    "T49n2035_052:0460a11": "此定矣○陳摶受易於麻衣道者。得正易",
    "T49n2035_052:0460a12": "心法河圖洛書之訣。○錢若水謁陳摶見",
    "T49n2035_052:0460a13": "老僧云。但可作貴公卿。於急流勇退",
    "T49n2035_052:0460a14": "耳○大宗詔陳摶入見(云云)○仁宗召藍",
    "T49n2035_052:0460a15": "元道舘于芳林園。賜號養素先生。藍",
    "T49n2035_052:0460a16": "師劉海蟾○何仙姑逢洞賓(云云)。焦浚明",
    "T49n2035_052:0460a17": "見仙姑。姑言受金枉殺事○神宗天台",
    "T49n2035_052:0460a18": "張平叔遇異人得金丹之訣。著悟真篇。",
    "T49n2035_052:0460a19": "傳於世。讀雪竇祖英集頓明心地。後坐",
    "T49n2035_052:0460a20": "化。焚之得舍利千百。平叔傳丹法於石",
    "T49n2035_052:0460a21": "泰。泰傳薛道源。○呂仙見淨慈本禪師",
    "T49n2035_052:0460a22": "師曰。黃龍舊話何不舉似(云云)○徽宗召",
    "T49n2035_052:0460a23": "海陵除神翁入見○上與林靈素講道。",
    "T49n2035_052:0460a24": "有青巾升殿留詩。上知洞賓之來為之",
    "T49n2035_052:0460a25": "歎息○孝宗賜何蘘衣為通神先生。上",
    "T49n2035_052:0460a26": "將立謝妃為后。遣內侍求一語。何曰。",
    "T49n2035_052:0460a27": "為天下母。妃遂位中宮○唐仙姑逢呂",
    "T49n2035_052:0460a28": "仙與之丹。上皇召入賜寂靜先生號。",
    "T49n2035_052:0460a29": "道流知名",
    "T49n2035_052:0460b01": "周靈王。太子晉道士浮丘公接上嵩山(此稱道士",
    "T49n2035_052:0460b02": "之始)。",
    "T49n2035_052:0460b03": "漢明帝。五岳八山道士褚善信等。",
    "T49n2035_052:0460b04": "宋明帝。召廬山道士陸脩靜問道。",
    "T49n2035_052:0460b05": "北魏太武。道士寇謙之(云云)。",
    "T49n2035_052:0460b06": "唐高宗。道士潘師正上問所須對曰。茂",
    "T49n2035_052:0460b07": "松青泉山中不乏○玄宗祕書監賀知章",
    "T49n2035_052:0460b08": "請為道士以宅為千秋觀。",
    "T49n2035_052:0460b09": "宋太祖。勅道士劉若拙充右街道錄試",
    "T49n2035_052:0460b10": "道士事業。未至者罷之○仁宗召道士朱",
    "T49n2035_052:0460b11": "自英詣闕。賜號觀妙先生。○徽宗道士",
    "T49n2035_052:0460b12": "林靈素入見(云云)。",
    "T49n2035_052:0460b13": "修學道科",
    "T49n2035_052:0460b14": "唐玄宗。詔諸州習道德經列子莊子文子。",
    "T49n2035_052:0460b15": "置助教一人。時姚子彥試策入第○詔封",
    "T49n2035_052:0460b16": "莊子南華真人列子文子庚桑子四真人。",
    "T49n2035_052:0460b17": "四子書為真經。置博士助教各一員。學",
    "T49n2035_052:0460b18": "生百人。",
    "T49n2035_052:0460b19": "宋太宗。命徐鉉王禹稱校正道經。刪去",
    "T49n2035_052:0460b20": "重複。為三千三百三十七卷。○真宗命王",
    "T49n2035_052:0460b21": "欽若定羅天醮儀。選道士十人。校錄道",
    "T49n2035_052:0460b22": "藏經御製序。○神宗詔道門職事試道德",
    "T49n2035_052:0460b23": "南華度人三經。○徽宗詔老君名字士庶",
    "T49n2035_052:0460b24": "不得犯○詔列子莊子陪享太上。○詔建",
    "T49n2035_052:0460b25": "道學科。治老莊列子書。置道階十士。○",
    "T49n2035_052:0460b26": "詔封莊子列子為真君。○詔罷黃老學。"
}