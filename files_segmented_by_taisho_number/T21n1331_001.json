{
    "T21n1331_001:0495a03": "佛說灌頂七萬二千神王護比丘",
    "T21n1331_001:0495a04": "呪經卷第一",
    "T21n1331_001:0495a06": "東晉天竺三藏帛尸梨蜜多羅譯",
    "T21n1331_001:0495a07": "聞如是。一時世尊遊於羅閱祇梵志丘聚。從",
    "T21n1331_001:0495a08": "是北上錍提山中天帝石室。爾時無數比丘。",
    "T21n1331_001:0495a09": "各各馳走怱怱不安。如捕魚師布網捕魚魚",
    "T21n1331_001:0495a10": "都馳散。世尊遙見無數比丘各各馳散擾擾",
    "T21n1331_001:0495a11": "不安。佛知而故問諸比丘言。何故繞轉如是",
    "T21n1331_001:0495a12": "不樂若魚畏網。比丘對曰我為魔所嬈在所",
    "T21n1331_001:0495a13": "不安。晝則遇諸賊盜毒蛇蚖蝮。及諸龍象熊",
    "T21n1331_001:0495a14": "羆所嬈。不得定意求四道果。見惱如是當奈",
    "T21n1331_001:0495a15": "之何。",
    "T21n1331_001:0495a16": "佛告比丘勿生憂惱。當為汝說灌頂章句百",
    "T21n1331_001:0495a17": "二十神王導從前後。為汝作護辟除邪惡。諸",
    "T21n1331_001:0495a18": "嬈害者不令得便。在所至到營衛佐人。獲善",
    "T21n1331_001:0495a19": "吉利萬邪皆伏。諸比丘喜聞佛所說。心開意",
    "T21n1331_001:0495a20": "解前禮佛足。長跪叉手白佛言世尊。惟願",
    "T21n1331_001:0495a21": "演說灌頂章句。擁護我等及未來世諸比丘",
    "T21n1331_001:0495a22": "輩。令得安隱。使入定行。",
    "T21n1331_001:0495a23": "佛告諸比丘。我今為汝一一分明。說灌頂章",
    "T21n1331_001:0495a24": "句百七十二大鬼神王名字。如是諦聽憶念",
    "T21n1331_001:0495a25": "慎莫忘之也。諸比丘言諾受教。叉手靜聽佛",
    "T21n1331_001:0495a26": "言。",
    "T21n1331_001:0495a27": "神名道軻彌伽羅移嘻隷",
    "T21n1331_001:0495a28": "神名嘻隷殷錍阿羅錍",
    "T21n1331_001:0495a29": "神名摩比丘披賴兜呵賴沙",
    "T21n1331_001:0495b01": "神名翅拘梨因提隷比丘披",
    "T21n1331_001:0495b02": "神名漚羅須彌者羅阿羅因",
    "T21n1331_001:0495b03": "神名阿羅耶阿耆破者",
    "T21n1331_001:0495b04": "神名耶勿遮坻錍移阿錍",
    "T21n1331_001:0495b05": "神名漚那是陀漚彌提屠",
    "T21n1331_001:0495b06": "佛告諸比丘此十八神王。護諸比丘及未來",
    "T21n1331_001:0495b07": "世諸比丘等。及護僧伽藍。佛見錍提山中諸",
    "T21n1331_001:0495b08": "比丘輩怱怱不安。晝則為盜賊惡人所惱。夜",
    "T21n1331_001:0495b09": "則為鬼神所困。及諸龍象熊羆虎狼之所驚",
    "T21n1331_001:0495b10": "怖。又為蠱毒所中。佛於是廣為諸比丘輩。說",
    "T21n1331_001:0495b11": "是無上灌頂章句諸大鬼神名號。令諸比丘",
    "T21n1331_001:0495b12": "常獲安隱吉祥之福無諸禍害。",
    "T21n1331_001:0495b13": "神名闍梨摩訶闍梨",
    "T21n1331_001:0495b14": "神名闍羅尼優佉目佉",
    "T21n1331_001:0495b15": "神名沙波提阿知和知",
    "T21n1331_001:0495b16": "神名那知鳩那知波那提",
    "T21n1331_001:0495b17": "神名提我沙羅波提",
    "T21n1331_001:0495b18": "神名阿那波提波那提",
    "T21n1331_001:0495b19": "佛告比丘。此十二神王護諸比丘等。陀鬼神",
    "T21n1331_001:0495b20": "若人非人不敢嬈近。毒藥不中不為水火焚",
    "T21n1331_001:0495b21": "漂。縣官盜賊不令得便。怨家債主不能剝奪。",
    "T21n1331_001:0495b22": "神王眷屬七百徒黨常為作護辟除兇惡萬事",
    "T21n1331_001:0495b23": "吉祥。",
    "T21n1331_001:0495b24": "神名加和尼摩訶加和尼",
    "T21n1331_001:0495b25": "神名阿佉尼佉尼阿佉那",
    "T21n1331_001:0495b26": "神名阿佉尼阿比羅慢多羅",
    "T21n1331_001:0495b27": "神名波陀尼波提梨伽",
    "T21n1331_001:0495b28": "佛告比丘此十神王。護今現在及未來世諸",
    "T21n1331_001:0495b29": "比丘輩。不令五溫疫毒之所侵害。若為虐",
    "T21n1331_001:0495c01": "鬼所持。呼十神王名號之時虐鬼退散。自護",
    "T21n1331_001:0495c02": "汝身亦當為他說使獲吉祥之福。",
    "T21n1331_001:0495c03": "神名摩呵留邏迦梨區惒",
    "T21n1331_001:0495c04": "神名金洹陀越阿耨三菩",
    "T21n1331_001:0495c05": "神名迦梨三耶摩訶阿輸",
    "T21n1331_001:0495c06": "神名拔陀沙羅曼陀羅阿",
    "T21n1331_001:0495c07": "神名迦柰國舍呵呵羅羅",
    "T21n1331_001:0495c08": "神名沙沙陀陀摩摩迦迦",
    "T21n1331_001:0495c09": "神名拔陀沙羅曼陀羅羅",
    "T21n1331_001:0495c10": "神名惒惒伊伊耶耶呵呵",
    "T21n1331_001:0495c11": "佛告比丘此十六神王。與其眷屬萬五千鬼",
    "T21n1331_001:0495c12": "神擁護今現在及未來世諸比丘等。昔伊洹",
    "T21n1331_001:0495c13": "比丘為八十一億魔所嬈。誦此十六神王名",
    "T21n1331_001:0495c14": "字。諸魔眷屬顛倒墮落。匍匐離散。形體變化",
    "T21n1331_001:0495c15": "莫知藏匿。告諸比丘若有危厄恐怖之日。呼",
    "T21n1331_001:0495c16": "此神名即獲吉祥。諸神祐助辟除兇惡。",
    "T21n1331_001:0495c17": "神名阿波竭證證竭無多薩",
    "T21n1331_001:0495c18": "神名嘻遲比遲沾波沾",
    "T21n1331_001:0495c19": "神名波迦羅喉掕無因輸無",
    "T21n1331_001:0495c20": "神名脂輸無因臺羅宋和羅",
    "T21n1331_001:0495c21": "神名琛林羅波耶越羅羅",
    "T21n1331_001:0495c22": "神名檀特羅沙羅佉羊馱",
    "T21n1331_001:0495c23": "佛告比丘此十六神王。與其眷屬五千之眾。",
    "T21n1331_001:0495c24": "各以已之威神。為諸比丘辟除鬼神凶惡之",
    "T21n1331_001:0495c25": "變。昔我子羅雲樹下禪思。為鬼神所嬈。驚",
    "T21n1331_001:0495c26": "起明日來到我所。我即語言當為汝說辟鬼",
    "T21n1331_001:0495c27": "神呪。即為說此十六神王。佛語羅雲若四輩",
    "T21n1331_001:0495c28": "弟子。為鬼神所嬈者。當為說此十六神王灌",
    "T21n1331_001:0495c29": "頂章句。令離諸橫獲吉祥之福。",
    "T21n1331_001:0496a01": "神名阿羅域金毘羅羅",
    "T21n1331_001:0496a02": "神名般耆遮和耆羅洹",
    "T21n1331_001:0496a03": "神名摩尼鉢羅沙呵呵波",
    "T21n1331_001:0496a04": "神名曇無和羅揵陀尸吁",
    "T21n1331_001:0496a05": "神名拘摩和羅修摩揵陀",
    "T21n1331_001:0496a06": "神名取披鞬陀叱闍叱者",
    "T21n1331_001:0496a07": "佛告比丘此十二大神諸鬼中之雄。與其眷",
    "T21n1331_001:0496a08": "屬三萬五千。俱諸天鬪時遏伏羅剎。昔不",
    "T21n1331_001:0496a09": "知法以血為食。常噉人民小兒之屬。我為說",
    "T21n1331_001:0496a10": "法今皆得道作大誓願。若佛滅後五濁亂時。",
    "T21n1331_001:0496a11": "護諸弟子比丘僧眾。令獲吉祥之福德也。",
    "T21n1331_001:0496a12": "神名闍離摩呵闍離",
    "T21n1331_001:0496a13": "神名闍羅尼郁企目企",
    "T21n1331_001:0496a14": "神名三波提摩訶三波提",
    "T21n1331_001:0496a15": "神名頞提拔提鳩坻鐵離",
    "T21n1331_001:0496a16": "神名莎羅波提安那波提",
    "T21n1331_001:0496a17": "神名半那波提闍那波提",
    "T21n1331_001:0496a18": "神名迦偂尼摩訶迦偂尼",
    "T21n1331_001:0496a19": "神名波沙檀尼耶醯迦彌",
    "T21n1331_001:0496a20": "佛告比丘此十九神王。他方國土世界號華",
    "T21n1331_001:0496a21": "積。佛號最上天王如來至真等正覺。遣二菩",
    "T21n1331_001:0496a22": "薩。一號無量光明二曰大光明。遣二菩薩獻",
    "T21n1331_001:0496a23": "此十九神王神呪作是言。娑婆世界一切人",
    "T21n1331_001:0496a24": "民。行善者少為惡者多。是故獻此十九神王",
    "T21n1331_001:0496a25": "以佐世尊。令諸眾生調伏信解。今我為汝等",
    "T21n1331_001:0496a26": "輩。說彼佛所獻神呪十九王。此諸鬼神三萬",
    "T21n1331_001:0496a27": "六千以為眷屬。當為汝等設諸擁護。度厄難",
    "T21n1331_001:0496a28": "苦令獲吉祥普入法門。",
    "T21n1331_001:0496a29": "神名迦多梨離摩蘭泥",
    "T21n1331_001:0496b01": "神名迦梨羅牟提歐梨",
    "T21n1331_001:0496b02": "神名酸梨枝賁躕梨移",
    "T21n1331_001:0496b03": "神名摩梨枝阿迦絺移",
    "T21n1331_001:0496b04": "神名庳提移阿那耨羅企",
    "T21n1331_001:0496b05": "神名富吒羅子鳩羅羅子",
    "T21n1331_001:0496b06": "神名那迦離子不吒羅子",
    "T21n1331_001:0496b07": "神名鳩蘭子陀羅子",
    "T21n1331_001:0496b08": "神名不吒吒羅子鳩羅子",
    "T21n1331_001:0496b09": "神名多迦利離摩摩蘭泥",
    "T21n1331_001:0496b10": "神名鳩蘭[單*丹]吒羅鳩梨提",
    "T21n1331_001:0496b11": "神名迦私羅牟尼提歐梨",
    "T21n1331_001:0496b12": "神名迦蘭因梨提遮披[立*茤]",
    "T21n1331_001:0496b13": "佛告比丘此二十七神王。昔化提比丘治護",
    "T21n1331_001:0496b14": "屋室。壁間有黑蛇來齧化提。化提即悶絕",
    "T21n1331_001:0496b15": "躄地。阿難即往至佛所啟問此事。佛即答阿",
    "T21n1331_001:0496b16": "難。汝語化提。我當為其說辟蛇毒二十七神",
    "T21n1331_001:0496b17": "王護化提身。語化提言汝當慈心哀天下萬",
    "T21n1331_001:0496b18": "蟲。誦我此言汝毒當歇。阿難即以神水濆",
    "T21n1331_001:0496b19": "灑化提。化提醒悟。阿難即語化提言。佛已",
    "T21n1331_001:0496b20": "為汝說二十七神王辟蛇毒法。汝但慈心於",
    "T21n1331_001:0496b21": "天下人非人毒自當滅。阿難即為化提。說佛",
    "T21n1331_001:0496b22": "所說二十七王神呪法呪。化提即愈。阿難語",
    "T21n1331_001:0496b23": "諸比丘。若有安居住止之處。應說此言。蛇毒",
    "T21n1331_001:0496b24": "七歲不復齧人。三七遍誦此神名即獲吉祥。",
    "T21n1331_001:0496b25": "神名安陀尼沙多摩尼",
    "T21n1331_001:0496b26": "神名闍摩尼摩訶尼羅",
    "T21n1331_001:0496b27": "神名摸呵尼烏羅剎",
    "T21n1331_001:0496b28": "神名摸羅陀提遮波頭摩逸",
    "T21n1331_001:0496b29": "佛告比丘此十二神王。佛昔為迦奈比丘說",
    "T21n1331_001:0496c01": "此神名。有惡凶人常剝奪比丘衣裳。比丘往",
    "T21n1331_001:0496c02": "到佛所啟白是事。佛語比丘汝若在山間樹",
    "T21n1331_001:0496c03": "下冢墓之間。行十二頭陀時。有諸凶人來嬈",
    "T21n1331_001:0496c04": "汝者。汝當說此十二神王名號。凶惡之人自",
    "T21n1331_001:0496c05": "然退散。復道而去不能為害。可得修禪求四",
    "T21n1331_001:0496c06": "道果。獲吉祥之福無眾患難。",
    "T21n1331_001:0496c07": "神名頞吱敷頞吒般吱敷",
    "T21n1331_001:0496c08": "神名般吱敷劬離敷波羅那",
    "T21n1331_001:0496c09": "神名拘離比敷波羅比敷",
    "T21n1331_001:0496c10": "神名沙臈波提敷波羅那",
    "T21n1331_001:0496c11": "神名檀陀醯羅波羅那",
    "T21n1331_001:0496c12": "神名須摩提陀薩提那墮",
    "T21n1331_001:0496c13": "佛告諸比丘此十二神王。昔有比丘名般若",
    "T21n1331_001:0496c14": "提婆。誦習經法中諸寒冷。遂為蟲所齧齒。我",
    "T21n1331_001:0496c15": "為是比丘及未來世諸弟子等說是章句。若",
    "T21n1331_001:0496c16": "有比丘及諸四輩。為蟲所齧齒者。以淨水一",
    "T21n1331_001:0496c17": "器含水一口。牙臨其上七遍誦此十二神王。",
    "T21n1331_001:0496c18": "便吐口中所含水。如是法用四十九遍。蟲便",
    "T21n1331_001:0496c19": "破散隨水流迸無不除愈。得吉祥之福。",
    "T21n1331_001:0496c20": "神名伊離敷伊臈毘敷",
    "T21n1331_001:0496c21": "神名烏呵尼模呵瀨漏瀨漏",
    "T21n1331_001:0496c22": "神名道加舍梨耶那",
    "T21n1331_001:0496c23": "神名冀梨陀僧坡牟阿那",
    "T21n1331_001:0496c24": "佛告比丘。昔有求那陀比丘患眼風痛。又患",
    "T21n1331_001:0496c25": "濕蟲痒痛難忍。往到我所具以啟問。我即為",
    "T21n1331_001:0496c26": "其說此神呪六王為護。若有末世諸比丘輩",
    "T21n1331_001:0496c27": "及清信士女。為蟲所唼眼者。汝當為說此六",
    "T21n1331_001:0496c28": "神章句。無不得愈吉祥之福。",
    "T21n1331_001:0496c29": "佛告四眾諸比丘等。昔有比丘名曰善可。住",
    "T21n1331_001:0497a01": "在山間。樹下禪思。日時欲至便著衣持鉢。入",
    "T21n1331_001:0497a02": "城聚落分衛乞食。時有惡魔與八萬四千小",
    "T21n1331_001:0497a03": "鬼神以為眷屬。與善可相逢。魔作是念此善",
    "T21n1331_001:0497a04": "可沙門。以得羅漢既能自度。當復教導一切",
    "T21n1331_001:0497a05": "餘人使入應真。生嫉妬心作是念已。便勅諸",
    "T21n1331_001:0497a06": "小魔輩使來。從善可口中直入腹者。嬈亂善",
    "T21n1331_001:0497a07": "可使意顛倒不得正念。然善可已得羅漢。心",
    "T21n1331_001:0497a08": "中自然廓爾開解即得憶念。時佛昔為諸比",
    "T21n1331_001:0497a09": "丘輩。說百七十二神王灌頂章句。憶念此已",
    "T21n1331_001:0497a10": "即便彈指。一心而誦舉聲唱詠。惡魔眷屬退",
    "T21n1331_001:0497a11": "散馳走。部伍營從莫知藏處。",
    "T21n1331_001:0497a12": "佛語比丘我今為汝及未來世諸比丘等。廣",
    "T21n1331_001:0497a13": "演灌頂百七十二神王名。此諸神王將從七",
    "T21n1331_001:0497a14": "萬二千鬼神以為眷屬。各以已之威力共護",
    "T21n1331_001:0497a15": "汝等。使諸小魔不得汝便。在所至到無所罣",
    "T21n1331_001:0497a16": "礙。辟除惡毒蛇蚖蝮等。諸獸象龍熊羆之屬。",
    "T21n1331_001:0497a17": "自然消滅無敢當者。若有鬼神往來不去者。",
    "T21n1331_001:0497a18": "四天諸王當遣使者。持金剛之杵破頭作七",
    "T21n1331_001:0497a19": "分。佛告比丘此大章句至真至妙。三世諸佛",
    "T21n1331_001:0497a20": "盡說是大章句。我亦復開此寶函出是章句。",
    "T21n1331_001:0497a21": "若有比丘帶持之者。所到遊行善神祐助。辟",
    "T21n1331_001:0497a22": "除萬惡魔不敢當。設有惡意自然滅亡。此大",
    "T21n1331_001:0497a23": "神典帶持之者。如王佩劍謀賊不敢當。此大",
    "T21n1331_001:0497a24": "神典亦復如是。若帶持者外諸惡魔。及身中",
    "T21n1331_001:0497a25": "五陰之魔莫不為伏。佛說此語竟。阿難在右",
    "T21n1331_001:0497a26": "邊。即便正衣服頭面禮足胡跪。白佛言世",
    "T21n1331_001:0497a27": "尊。如來為諸比丘。說七萬二千神灌頂章",
    "T21n1331_001:0497a28": "句。於未來世法欲滅時。此大章句設有受",
    "T21n1331_001:0497a29": "者云何授與。佛語阿難此大神典至尊至重。",
    "T21n1331_001:0497b01": "諸佛如來不妄宣說度與人也。若有持戒不",
    "T21n1331_001:0497b02": "犯禁者。護念十方諸眾生者。開大乘意度苦",
    "T21n1331_001:0497b03": "人者。近善知識聞而信受不誹謗者。如是之",
    "T21n1331_001:0497b04": "人專心求者應當授與。阿難又復叉手白佛",
    "T21n1331_001:0497b05": "言。云何授與。佛言若有受此護身神典者。先",
    "T21n1331_001:0497b06": "當禮敬十方佛。次禮經寶次禮聖僧。次禮度",
    "T21n1331_001:0497b07": "經之師。皆當專心一意。偏露右肩長跪合掌。",
    "T21n1331_001:0497b08": "師當右手持文。弟子以右手受之。師以左",
    "T21n1331_001:0497b09": "手持法水灌弟子頂上。阿難以是因緣故名",
    "T21n1331_001:0497b10": "灌頂章句。所以然者如王太子紹王位時。法",
    "T21n1331_001:0497b11": "應以水灌其頂上。然後統領治國之事我法",
    "T21n1331_001:0497b12": "亦爾。佛語阿難若有比丘樂受是典。應懸五",
    "T21n1331_001:0497b13": "色幡蓋長四十九尺。散五方之華各隨方之",
    "T21n1331_001:0497b14": "色。燒栴檀香安息婆膠等。齋戒一心不食五",
    "T21n1331_001:0497b15": "辛。不得飲酒及噉臭肉。醍醐酪蘇雜膩諸物",
    "T21n1331_001:0497b16": "悉不得食。先當洗浴身體著鮮潔之衣。於高",
    "T21n1331_001:0497b17": "山上以香汁塗地。縱廣七尺名之為壇。當從",
    "T21n1331_001:0497b18": "此上度是灌頂十二部微妙經典。當受之日",
    "T21n1331_001:0497b19": "思念十方諸佛菩薩應真聖僧。歸誠作禮及",
    "T21n1331_001:0497b20": "度經師。莫念東西南北之事。譬如禪思比丘",
    "T21n1331_001:0497b21": "無他想念。惟守一法然後見真。若有比丘受",
    "T21n1331_001:0497b22": "章句經如是不亂。七萬二千鬼神導從前後。",
    "T21n1331_001:0497b23": "為身作護為神作護。亦能為他人作護。辟除",
    "T21n1331_001:0497b24": "邪惡萬毒不行。",
    "T21n1331_001:0497b25": "佛告阿難我說是時。羅閱祇國城西數里有",
    "T21n1331_001:0497b26": "大金山。其中多諸比丘輩修四道果。聞說",
    "T21n1331_001:0497b27": "是灌頂章句。皆齊整衣服來到我所。頭面禮",
    "T21n1331_001:0497b28": "足却坐一面聽說經法。是時眾中有一少年",
    "T21n1331_001:0497b29": "比丘。已得羅漢名曰真實。從坐而起前禮佛",
    "T21n1331_001:0497c01": "足。長跪合掌白佛言。天尊演說無上真妙之",
    "T21n1331_001:0497c02": "法。灌頂章句十二部妙典。我當於佛滅度之",
    "T21n1331_001:0497c03": "後。廣宣流布此深妙典。若有國土遭疾厄者。",
    "T21n1331_001:0497c04": "縣官所呼召萬疾流行。我當於中誦讀此經。",
    "T21n1331_001:0497c05": "百毒萬惡莫不消散。說此語已便諷誦宣傳。",
    "T21n1331_001:0497c06": "說是十二部妙典。如是展轉授與諸比丘輩",
    "T21n1331_001:0497c07": "各令宣傳。在所國土盡得此典。是比丘臨終",
    "T21n1331_001:0497c08": "之時。餘三七二十一日在心自念言。如來",
    "T21n1331_001:0497c09": "所說十二部灌頂章句微密妙典。於後如來",
    "T21n1331_001:0497c10": "滅度三百歲中。而此經典當隱沒不現。何以",
    "T21n1331_001:0497c11": "故佛始滅度。行善者多為惡者少。到於末世",
    "T21n1331_001:0497c12": "九百歲中。魔道興盛諸外道輩。採佛妙經以",
    "T21n1331_001:0497c13": "為已有。訓道萬姓令其受持。而復盟誓變",
    "T21n1331_001:0497c14": "祕經法。當受之日皆用珍寶。種種雜綵以為",
    "T21n1331_001:0497c15": "重信。然後授與。當爾歲時國國相伐。民多",
    "T21n1331_001:0497c16": "荒亂飲食勇貴。多諸盜賊橫死者半。又諸惡",
    "T21n1331_001:0497c17": "王斷滅三寶使法言不通。破塔滅僧三寶漸",
    "T21n1331_001:0497c18": "末。中國之王雖有信心。不能究竟多所禁",
    "T21n1331_001:0497c19": "制。心不專一迷惑於異道。爾時當有比丘出",
    "T21n1331_001:0497c20": "現於世名曰普濟。在諸名山石室之中禪思",
    "T21n1331_001:0497c21": "專心。如是展轉遇好巖室。見有寶函開而看",
    "T21n1331_001:0497c22": "之。見此經目以紫金書。刻鏤栴檀簡上。此比",
    "T21n1331_001:0497c23": "丘見已一心合掌。頭面作禮誦持修行。如是",
    "T21n1331_001:0497c24": "妙典佛法既滅。出千歲時災變如是。諸佛菩",
    "T21n1331_001:0497c25": "薩應真聖僧。天龍八部一切鬼神。見此災怪",
    "T21n1331_001:0497c26": "愍念眾生。於末世中受諸苦惱。使是比丘出",
    "T21n1331_001:0497c27": "現於世。救度危厄苦患眾生。不為九橫之所",
    "T21n1331_001:0497c28": "得便。以此經典使諸四輩。比丘比丘尼清信",
    "T21n1331_001:0497c29": "士清信女。讀誦宣傳教授後世一切善男子",
    "T21n1331_001:0498a01": "善女人等輩。使其獲得吉祥之福。",
    "T21n1331_001:0498a02": "佛告阿難吾去世後法言薄淡。雖復慇懃不",
    "T21n1331_001:0498a03": "計勞苦。為諸一切四輩弟子。演說微妙無上",
    "T21n1331_001:0498a04": "聖王過去未來現在十方無量諸佛說灌頂大",
    "T21n1331_001:0498a05": "章句經十二部妙典諸佛如來祕密之藏。我",
    "T21n1331_001:0498a06": "既以演。欲令此經流傳世間。使未聞者悉得",
    "T21n1331_001:0498a07": "知見。諸有疑惑未解法者。心開意釋獲大利",
    "T21n1331_001:0498a08": "安。復次阿難我說此經。初始滅度百歲之中。",
    "T21n1331_001:0498a09": "時多諸比丘讀誦通利。宣傳之者亦甚眾多。",
    "T21n1331_001:0498a10": "到二百歲四輩弟子多得道者。於此經法都",
    "T21n1331_001:0498a11": "無復用至三百歲。是故隱沒不現世間。故言",
    "T21n1331_001:0498a12": "為善者多不大為惡。此玄妙神典釋梵四王",
    "T21n1331_001:0498a13": "護世善神山川龍王攝持經文十二部呪灌頂",
    "T21n1331_001:0498a14": "章句。七寶之函盛持神文。內著巖石室窟",
    "T21n1331_001:0498a15": "之中。未來末世當有比丘學頭陀者。遊行山",
    "T21n1331_001:0498a16": "間覓好禪室。遇得此經開而看之。禮敬合掌",
    "T21n1331_001:0498a17": "頂受。宣傳遠近各使聞知。此大章句經文既",
    "T21n1331_001:0498a18": "出少有受者。多行誹謗不肯信受。",
    "T21n1331_001:0498a19": "佛告阿難。末世之中雖有清信士清信女。於",
    "T21n1331_001:0498a20": "我法中奉受三歸及五戒法。不解苦空四大",
    "T21n1331_001:0498a21": "非我。恒著我想顛倒分別起諸邪見。到疾厄",
    "T21n1331_001:0498a22": "之日為橫所惱。便向諸異道邪見師所。召諸",
    "T21n1331_001:0498a23": "邪妖魍魎鬼神。殺眾生命欲求長生。愚癡",
    "T21n1331_001:0498a24": "之人信邪倒見。為邪師所誤死入地獄備受",
    "T21n1331_001:0498a25": "諸痛。哀哉可傷甚可憐愍。是故吾今為其演",
    "T21n1331_001:0498a26": "說灌頂章句十二部要藏。拔除邪惡令得長",
    "T21n1331_001:0498a27": "生。佛復告阿難。我有廣大之言深妙之語。淺",
    "T21n1331_001:0498a28": "近之化教未及者。末世之中諸比丘輩。聞有",
    "T21n1331_001:0498a29": "國土城邑聚落異封之處。有諸餘比丘師",
    "T21n1331_001:0498b01": "師相承受此經典。未聞未見諸比丘輩。謂此",
    "T21n1331_001:0498b02": "沙門是邪見之人。說外道法為利養故。作如",
    "T21n1331_001:0498b03": "是言我不信此。如來世尊有所言說義味深",
    "T21n1331_001:0498b04": "遠。如此經所言但取人情。若有比丘出此言",
    "T21n1331_001:0498b05": "者坐誹謗故。有讀誦書持此灌頂章句經者。",
    "T21n1331_001:0498b06": "意中悵恨不復讀誦修行此經。使是行人轉",
    "T21n1331_001:0498b07": "生進退。讀誦經者作如是言。若是佛說諸餘",
    "T21n1331_001:0498b08": "大德比丘等輩。不應謂我是邪見人真非佛",
    "T21n1331_001:0498b09": "說。我於此深妙經典不應好樂。若廣說者便",
    "T21n1331_001:0498b10": "是邪見墮惡道中。以此因緣若於末世五濁",
    "T21n1331_001:0498b11": "亂時。若有比丘比丘尼清信士清信女。奉受",
    "T21n1331_001:0498b12": "此十二部灌頂章句經者。如法修行不應毀",
    "T21n1331_001:0498b13": "呰而誹謗之。見有行者恭敬禮拜。想身如佛",
    "T21n1331_001:0498b14": "諸大菩薩應真聖僧等無有異。若有輕毀罵",
    "T21n1331_001:0498b15": "辱之者。當於現世得不吉報。",
    "T21n1331_001:0498b16": "佛又告阿難。於後末世若有比丘比丘尼清",
    "T21n1331_001:0498b17": "信士女讀持此經者。為人廣說解釋中義。諸",
    "T21n1331_001:0498b18": "餘沙門及比丘尼清信士女。未聞未見若相",
    "T21n1331_001:0498b19": "誹謗。疾惡此經聞有說者。不樂聽聞反信邪",
    "T21n1331_001:0498b20": "法。緣是罪故當有數萬比丘墮鬼神道中。若",
    "T21n1331_001:0498b21": "有惡心於此經典。當墮蚖蛇毒蠍之中。若",
    "T21n1331_001:0498b22": "見經文起瞋恚心。緣此罪故當有數萬人坐",
    "T21n1331_001:0498b23": "誹謗故墮在龍中。阿難於後末世誹謗。此",
    "T21n1331_001:0498b24": "經。毀呰不信不欲聽聞。謂諸行者是邪見人。",
    "T21n1331_001:0498b25": "緣是謗毀經。墮鬼神道及蛇龍中不可稱數。",
    "T21n1331_001:0498b26": "我今為諸四輩弟子敷演少耳。若說其罪不",
    "T21n1331_001:0498b27": "可得盡。非文筆所記。今故出此示於未聞。從",
    "T21n1331_001:0498b28": "今已後見證誓者不應誹謗。見有修行十二",
    "T21n1331_001:0498b29": "部經者。皆應供養供給衣服病瘦醫藥。恭敬",
    "T21n1331_001:0498c01": "禮拜如大師想。頭面禮敬應從啟受。不得輕",
    "T21n1331_001:0498c02": "毀此深妙典。我諸四輩弟子之中。轉相毀",
    "T21n1331_001:0498c03": "謗不肯信受此神妙經。緣此過惡墮罪無窮。",
    "T21n1331_001:0498c04": "佛說如是諸誹謗之過。坐中有諸比丘作如",
    "T21n1331_001:0498c05": "是念。如來世尊有所言說皆不虛妄。語諸同",
    "T21n1331_001:0498c06": "坐諸比丘輩。未來之世當有如是破法之人",
    "T21n1331_001:0498c07": "毀謗此經。今佛世尊故出此語破法之過。阿",
    "T21n1331_001:0498c08": "難因從坐而起稽首佛足。長跪合掌白佛",
    "T21n1331_001:0498c09": "言。如來所說無有前却。有所言說皆實不虛。",
    "T21n1331_001:0498c10": "如阿難解佛所說義。多諸憂和俱舍羅。然末",
    "T21n1331_001:0498c11": "世中多有誹謗。佛先說諸經法有呪術者。或",
    "T21n1331_001:0498c12": "云應學誦持修行。或云不應修習禁呪。諸經",
    "T21n1331_001:0498c13": "法中更互不同反覆前後。故使末世諸比丘",
    "T21n1331_001:0498c14": "輩。有信行者有誹謗者。是故重問於世尊耳。",
    "T21n1331_001:0498c15": "惟願更演化於未聞。",
    "T21n1331_001:0498c16": "佛語阿難善哉善哉。汝能為未來四輩弟子",
    "T21n1331_001:0498c17": "重問此義。快矣阿難諦聽諦聽審詳行之。佛",
    "T21n1331_001:0498c18": "言我經中說諸禁呪。所不應行者。謂諸異道",
    "T21n1331_001:0498c19": "邪見法術。亂惑於萬姓但為利養。以活身命",
    "T21n1331_001:0498c20": "我所不許。今吾所演灌頂章句。十二部真實",
    "T21n1331_001:0498c21": "呪術。阿含所出諸經雜呪。盡欲化導諸眾生",
    "T21n1331_001:0498c22": "故。不如異道為利養也。但為度脫眾生厄難",
    "T21n1331_001:0498c23": "遭苦患者。不於其中悕望利養。令諸眾生得",
    "T21n1331_001:0498c24": "蘇息耳。以是因緣吾今聽許。",
    "T21n1331_001:0498c25": "佛告阿難我說是經。利益一切無量眾生。我",
    "T21n1331_001:0498c26": "若不說此經呪術。當來末世一切眾生。雖見",
    "T21n1331_001:0498c27": "我法微妙真實。心意貪樂由其業行。習惡來",
    "T21n1331_001:0498c28": "久信根淺薄。未解深法至真之化。",
    "T21n1331_001:0498c29": "佛告阿難。四輩弟子入我法中。受持禁戒多",
    "T21n1331_001:0499a01": "所缺犯心不專一。急難之時遭疾苦患既不",
    "T21n1331_001:0499a02": "專一。向諸異道邪見法中。以求福祐欲脫眾",
    "T21n1331_001:0499a03": "難。不可得離。不知宿對前世業緣。歸命往",
    "T21n1331_001:0499a04": "到異道師所跪拜問訊。我遭苦厄願見救護。",
    "T21n1331_001:0499a05": "異道師言隨汝所願。吾當祈請上通五官下",
    "T21n1331_001:0499a06": "言地祇。令汝得福救度危厄不復遭苦。師又",
    "T21n1331_001:0499a07": "復言或汝先身犯諸過惡。或言七世殃咎所",
    "T21n1331_001:0499a08": "引。為五官所錄受諸罰讁或云牽引滅及門",
    "T21n1331_001:0499a09": "族。前人既已病苦所惱逢諸危難。心意不",
    "T21n1331_001:0499a10": "定無所歸趣。恍惚失所猶如狂人。師又語言",
    "T21n1331_001:0499a11": "汝七祖。為九幽所羅魂在大山。當以匹帛隨",
    "T21n1331_001:0499a12": "方之色。救贖汝等七祖之魂。拔除汝等七世",
    "T21n1331_001:0499a13": "之過。又有一師復作是言。汝為山神樹木鬼",
    "T21n1331_001:0499a14": "神星宿之神所嬈害也。致諸病痛受諸疾厄。",
    "T21n1331_001:0499a15": "必為犯此星宿神耶。當以白牛白馬種種眾",
    "T21n1331_001:0499a16": "生甘美飲食。設諸妓樂歌詠鬼神。可獲大",
    "T21n1331_001:0499a17": "福除汝厄難。所在安寧無復恐懼獲善吉祥。",
    "T21n1331_001:0499a18": "佛告阿難我滅度後濁惡之世。信正者少多",
    "T21n1331_001:0499a19": "習邪見。不樂真法不欲聽聞。為諸惡師作",
    "T21n1331_001:0499a20": "雜毒法。殺眾生命欲救危厄。殺者得罪。天神",
    "T21n1331_001:0499a21": "地祇悉不食噉。是故我今廣演灌頂十二部",
    "T21n1331_001:0499a22": "章句真實呪術。化諸未信不解道者。汝當宣",
    "T21n1331_001:0499a23": "傳在所國土令護此經。諷誦受持勿令毀缺",
    "T21n1331_001:0499a24": "佛說是語時。欲界六天及上諸天。作天伎",
    "T21n1331_001:0499a25": "樂已用讚歎。燒天之香欝欝如雲。天雨名華",
    "T21n1331_001:0499a26": "翩翩而下供養大會。又有諸天龍鬼之王。",
    "T21n1331_001:0499a27": "數千圍遶以為眷屬。因說此經因緣力故。脫",
    "T21n1331_001:0499a28": "鬼神身皆得人身。大眾人民各隨業緣得道",
    "T21n1331_001:0499a29": "不同。佛說經已阿難長跪叉手白佛言。演說",
    "T21n1331_001:0499b01": "此經當何名之。佛言此經名為灌頂章句七",
    "T21n1331_001:0499b02": "萬二千神王衛護比丘呪經。佛說是時四眾",
    "T21n1331_001:0499b03": "人民。聞經歡喜作禮奉行。",
    "T21n1331_001:0499b04": "灌頂經卷第一"
}