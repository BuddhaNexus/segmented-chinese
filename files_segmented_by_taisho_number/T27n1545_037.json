{
    "T27n1545_037:0190a03": "阿毘達磨大毘婆沙論卷第三十",
    "T27n1545_037:0190a04": "七",
    "T27n1545_037:0190a06": "五百大阿羅漢等造",
    "T27n1545_037:0190a07": "三藏法師玄奘奉　詔譯",
    "T27n1545_037:0190a08": "雜蘊第一中無慚愧納息第五之四",
    "T27n1545_037:0190a09": "諸心過去彼心變壞耶。乃至廣說。問何故作",
    "T27n1545_037:0190a10": "此論。答為止他宗顯正義故。謂或有執。過",
    "T27n1545_037:0190a11": "去未來非實有體現在是無為。彼於三世",
    "T27n1545_037:0190a12": "愚惑不了起如是執為遮彼執欲顯實",
    "T27n1545_037:0190a13": "有過去未來現在是有為法。復次有諸外道",
    "T27n1545_037:0190a14": "執有為法行於世時物性相隱。有諸外道",
    "T27n1545_037:0190a15": "執有為法行於世時物性相變。有諸外道",
    "T27n1545_037:0190a16": "執有為法行於世時物性相往。為遮彼執",
    "T27n1545_037:0190a17": "顯有為法前滅後生故作斯論。諸法變壞。",
    "T27n1545_037:0190a18": "略有二種。一世變壞。二理變壞。世變壞者。",
    "T27n1545_037:0190a19": "謂過去世現在變壞名過去故。理變壞者。謂",
    "T27n1545_037:0190a20": "染污法。諸染污法皆違理故。過去染污心具",
    "T27n1545_037:0190a21": "二變壞。不染污心唯世變壞。未來現在染污",
    "T27n1545_037:0190a22": "心唯理變壞。不染污心不名變壞。是謂此",
    "T27n1545_037:0190a23": "處略毘婆沙。諸心過去彼心變壞耶。答諸心",
    "T27n1545_037:0190a24": "過去彼心皆變壞。謂染污心具二變壞故",
    "T27n1545_037:0190a25": "名變壞心。不染污心唯世變壞故名變壞心。",
    "T27n1545_037:0190a26": "有心變壞彼心非過去。謂未來現在貪恚相",
    "T27n1545_037:0190a27": "應心。彼心但由理變壞故名變壞心。為證",
    "T27n1545_037:0190a28": "此義復引契經如世尊說汝等苾芻。設被",
    "T27n1545_037:0190a29": "怨賊鋸解汝身或諸支節。汝等於彼心勿變",
    "T27n1545_037:0190b01": "壞。亦當護口勿出惡言。若心變壞及出惡",
    "T27n1545_037:0190b02": "言於自所求深為障礙。此證瞋心名為變",
    "T27n1545_037:0190b03": "壞。怨謂怨對賊謂劫盜。問何故但說鋸解身",
    "T27n1545_037:0190b04": "支。答欲顯能為多苦因故。謂刀矟等傷害",
    "T27n1545_037:0190b05": "身時有入時苦出時不苦有出時苦入時不",
    "T27n1545_037:0190b06": "苦。若以鋸解入出皆苦。於此極苦尚不應",
    "T27n1545_037:0190b07": "瞋。況於輕苦而當瞋恨。自所求者善趣涅",
    "T27n1545_037:0190b08": "槃。又世尊說。汝等苾芻於妙欲境不應發",
    "T27n1545_037:0190b09": "起變壞之心。此證貪心名為變壞。妙欲境者",
    "T27n1545_037:0190b10": "謂五妙欲。變壞心者謂婬欲心。問若現在至",
    "T27n1545_037:0190b11": "過去說過去法名世變壞者。未來至現在",
    "T27n1545_037:0190b12": "何故現在法不名世變壞耶。答若變壞已不",
    "T27n1545_037:0190b13": "復變壞名世變壞。現在變壞復當變壞。是",
    "T27n1545_037:0190b14": "故不說為世變壞。復次若世具有世變及作",
    "T27n1545_037:0190b15": "用壞者名世變壞。現在雖有世變而無作",
    "T27n1545_037:0190b16": "用壞。以現在法有作用故不名世變壞。復",
    "T27n1545_037:0190b17": "次世間共許已謝滅法名世變壞不說現",
    "T27n1545_037:0190b18": "在。是故現在非世變壞。問一切煩惱無不",
    "T27n1545_037:0190b19": "違理皆應名理變壞。何故但說貪瞋二心",
    "T27n1545_037:0190b20": "名變壞耶。答是作論者意欲爾故乃至廣說",
    "T27n1545_037:0190b21": "有說此中亦應說餘煩惱相應心名為變",
    "T27n1545_037:0190b22": "壞。而不說者當知此義有餘。有說不應責",
    "T27n1545_037:0190b23": "問作論者意。以作論者依經造論。經中但",
    "T27n1545_037:0190b24": "說貪瞋相應名為變壞。非餘煩惱是故不",
    "T27n1545_037:0190b25": "說。問置作論者世尊何故但說貪瞋相應",
    "T27n1545_037:0190b26": "之心名為變壞不說餘耶。答佛觀所化應",
    "T27n1545_037:0190b27": "聞貪瞋相應之心名為變壞而得悟解辦",
    "T27n1545_037:0190b28": "所作事。故說此二非餘煩惱。復次佛觀此二",
    "T27n1545_037:0190b29": "變壞所依及所緣境是故偏說。貪變壞所依",
    "T27n1545_037:0190c01": "者。若貪現前身便柔軟輕舉怡悅。變壞所緣",
    "T27n1545_037:0190c02": "者。若所愛境現在前時。心心所法於彼耽染",
    "T27n1545_037:0190c03": "時所依空如無情物。於麁穢境見為淨妙。",
    "T27n1545_037:0190c04": "瞋變壞所依者。若瞋現前身便麁強沈重慘",
    "T27n1545_037:0190c05": "顇。變壞所緣者。若所憎境現在前時。心心所",
    "T27n1545_037:0190c06": "法於彼憎惡。不欲面對況能視之。於美妙",
    "T27n1545_037:0190c07": "中謂為鄙陋。復次佛觀此二變壞色形是",
    "T27n1545_037:0190c08": "故偏說。貪變壞色者。若貪現前令所依身變",
    "T27n1545_037:0190c09": "成黃色。變壞形者。若增上貪數數現起。男形",
    "T27n1545_037:0190c10": "隱沒女形出現。瞋變壞色者。若瞋現前令所",
    "T27n1545_037:0190c11": "依身變成異色。變壞形者。若增上瞋數數現",
    "T27n1545_037:0190c12": "起。人形相滅蛇形相生。曾聞有一離繫外道。",
    "T27n1545_037:0190c13": "雖依佛出家而不捨本見聞。佛弟子說彼",
    "T27n1545_037:0190c14": "法中種種過失。生重瞋恚由瞋恚故變作",
    "T27n1545_037:0190c15": "毒蛇。復次佛觀此二變壞分位及眾同分是",
    "T27n1545_037:0190c16": "故偏說。貪變壞分位者。由貪力故說諸男",
    "T27n1545_037:0190c17": "女幼少中年老年差別。變壞眾同分者如世",
    "T27n1545_037:0190c18": "尊說。有欲界天名為戲忘。彼耽戲樂身極",
    "T27n1545_037:0190c19": "疲勞心便忘念。由忘念故而便殞歿。瞋變壞",
    "T27n1545_037:0190c20": "分位者。由瞋力故亦說男女幼少中年老年",
    "T27n1545_037:0190c21": "差別。變壞眾同分者如世尊說。有欲界天",
    "T27n1545_037:0190c22": "名為意憤。彼憤恚故角眼相視由此相視憤",
    "T27n1545_037:0190c23": "恚更增。如是多時而便殞歿。復次佛觀此二",
    "T27n1545_037:0190c24": "變壞自他身及眾具。過餘煩惱是故偏說。",
    "T27n1545_037:0190c25": "復次佛觀此二能生種種違順過失。過餘煩",
    "T27n1545_037:0190c26": "惱是故偏說。復次佛觀此二是鬪諍本過餘",
    "T27n1545_037:0190c27": "煩惱是故偏說。復次世間種種深重過失。多",
    "T27n1545_037:0190c28": "由愛憎是故偏說。復次此二隨眠遍在六識。",
    "T27n1545_037:0190c29": "皆自力起是故偏說。復次此二隨眠是諸歡慼",
    "T27n1545_037:0191a01": "煩惱根本。又能生長依諸身心種種過患及",
    "T27n1545_037:0191a02": "眾苦惱是故偏說。諸心染著彼心變壞耶乃",
    "T27n1545_037:0191a03": "至廣說。問何故復作此論。答前說於妙欲",
    "T27n1545_037:0191a04": "境。不應起貪。於解身支不應起瞋。勿",
    "T27n1545_037:0191a05": "謂唯欲界修所斷貪瞋名為變壞。欲顯三",
    "T27n1545_037:0191a06": "界貪及五部貪瞋皆名變壞故作斯論。諸心",
    "T27n1545_037:0191a07": "染著彼心變壞耶。答諸心染著彼心皆變壞。",
    "T27n1545_037:0191a08": "謂過去者由世及理二變壞故名變壞心。未",
    "T27n1545_037:0191a09": "來現在者但由理變壞故名變壞心。有心變",
    "T27n1545_037:0191a10": "壞彼心非染著。謂過去貪不相應心。若染污",
    "T27n1545_037:0191a11": "者由二變壞故名變壞心。不染污者但由",
    "T27n1545_037:0191a12": "世變壞故名變壞心。及未來現在瞋相應心。",
    "T27n1545_037:0191a13": "此心但由理變壞故名變壞心。為證此義",
    "T27n1545_037:0191a14": "復引契經。如世尊說汝等苾芻設被怨賊。",
    "T27n1545_037:0191a15": "廣說乃至於自所求深為障礙。此中略故但",
    "T27n1545_037:0191a16": "說染著理。亦應說有憎惡心。諸心憎惡彼",
    "T27n1545_037:0191a17": "心變壞耶。答諸心憎惡彼心皆變壞。謂過去",
    "T27n1545_037:0191a18": "者由二變壞故名變壞心。未來現在者但",
    "T27n1545_037:0191a19": "由理變壞故名變壞心。有心變壞彼心非",
    "T27n1545_037:0191a20": "憎惡。謂過去瞋不相應心。若染污者由二變",
    "T27n1545_037:0191a21": "壞故名變壞心。不染污者但由世變壞故",
    "T27n1545_037:0191a22": "名變壞心。及未來現在貪相應心。此心但由",
    "T27n1545_037:0191a23": "理變壞故名變壞心。為證此義亦應引",
    "T27n1545_037:0191a24": "經。如世尊說汝等苾芻於妙欲境不應發",
    "T27n1545_037:0191a25": "起變壞之心。雖諸染污心皆名變壞而由",
    "T27n1545_037:0191a26": "如前說故但說二種云何掉舉乃至廣說。",
    "T27n1545_037:0191a27": "問何故作此論。答欲令疑者得決定故。謂",
    "T27n1545_037:0191a28": "世尊說掉舉惡作合立一蓋。或有生疑離",
    "T27n1545_037:0191a29": "掉舉無惡作離惡作無掉舉。欲令此疑得",
    "T27n1545_037:0191b01": "決定故。顯離掉舉有惡作離惡作有掉",
    "T27n1545_037:0191b02": "舉故作斯論。云何掉舉。答諸心不寂靜不止",
    "T27n1545_037:0191b03": "息輕躁掉舉。心躁動性是謂掉舉。此中論主",
    "T27n1545_037:0191b04": "於異名義得善巧故作種種說。文雖差別",
    "T27n1545_037:0191b05": "而體無異。云何惡作。答諸心燋灼懊變惡作",
    "T27n1545_037:0191b06": "心追悔性是謂惡作。如是諸名義如前說。",
    "T27n1545_037:0191b07": "諸心有掉舉彼心惡作相應耶。答應作四",
    "T27n1545_037:0191b08": "句。此二互有寬狹義故。有心有掉舉非惡",
    "T27n1545_037:0191b09": "作相應。謂無惡作心有躁動性。即色無色",
    "T27n1545_037:0191b10": "界五部染污心。欲界見所斷四部心及修所",
    "T27n1545_037:0191b11": "斷染污五識。惡作不相應染污意識。有心有",
    "T27n1545_037:0191b12": "惡作非掉舉相應。謂無染污心有追悔性。",
    "T27n1545_037:0191b13": "即苾芻等護學處者多有此心。如應收舉",
    "T27n1545_037:0191b14": "床几等物而不收舉。及應閉門而不閉等。",
    "T27n1545_037:0191b15": "依福非福亦有此心。此中惡作總有四句。",
    "T27n1545_037:0191b16": "一有惡作是善於不善處起。二有惡作是",
    "T27n1545_037:0191b17": "不善於善處起。三有惡作是善於善處起。",
    "T27n1545_037:0191b18": "四有惡作是不善於不善處起。第一句者。",
    "T27n1545_037:0191b19": "謂如有一作惡事已心生追悔。我所作者",
    "T27n1545_037:0191b20": "非為好作何因作此不善事耶。如護學處",
    "T27n1545_037:0191b21": "諸苾芻等有所違越便生悔恨。第二句者。",
    "T27n1545_037:0191b22": "謂如有一作善事已心生追悔。我所作者非",
    "T27n1545_037:0191b23": "為好作何因作此無用事耶。如勝家長者",
    "T27n1545_037:0191b24": "施獨覺食已心生追悔。我寧以此食與奴",
    "T27n1545_037:0191b25": "婢作使何乃施彼髠頭沙門。第三句者。謂如",
    "T27n1545_037:0191b26": "有一作少善已心生追悔。我所作者非為",
    "T27n1545_037:0191b27": "善作何不多作此善事耶。如尊者無滅言。",
    "T27n1545_037:0191b28": "我若知彼有此威德應更多施何大少耶。",
    "T27n1545_037:0191b29": "第四句者。謂如有一作少惡已心生",
    "T27n1545_037:0191c01": "追悔。我所作者非為好作何不多作如是",
    "T27n1545_037:0191c02": "事耶。如屠膾等作少惡已悔不多作。此四",
    "T27n1545_037:0191c03": "句中第一第三名有惡作非掉舉相應心。",
    "T27n1545_037:0191c04": "有心有掉舉亦惡作相應。謂染污心有追悔",
    "T27n1545_037:0191c05": "性。即前四句中第二第四句是此所說。問此",
    "T27n1545_037:0191c06": "中何故不說有躁動心有追悔性。而但言",
    "T27n1545_037:0191c07": "染污心有追悔性耶。答但是染污心必有躁",
    "T27n1545_037:0191c08": "動不說自成。若說有躁動心者。則疑染污",
    "T27n1545_037:0191c09": "心中有無躁動者故但說染污心即由此故",
    "T27n1545_037:0191c10": "前第二句說無染污心有追悔性。無躁動義",
    "T27n1545_037:0191c11": "亦不說自成。若說無躁動心有追悔性者",
    "T27n1545_037:0191c12": "則疑無染污心。或有躁動故。前但說無染污",
    "T27n1545_037:0191c13": "心。有心無棹舉亦非惡作相應謂除前相。",
    "T27n1545_037:0191c14": "此中所名以相聲說。若法已立名已稱說者",
    "T27n1545_037:0191c15": "作前三句。未立名未稱說者作第四句。故",
    "T27n1545_037:0191c16": "言除前相。此復云何。謂識蘊中作此四句。",
    "T27n1545_037:0191c17": "初句取無惡作有掉舉心。第二句取無掉",
    "T27n1545_037:0191c18": "舉有惡作心。第三句取有掉舉有惡作心。除",
    "T27n1545_037:0191c19": "此所餘無掉舉無惡作心作第四句云何惛",
    "T27n1545_037:0191c20": "沈乃至廣說。問何故作此論。答為令疑者",
    "T27n1545_037:0191c21": "得決定故。如世尊說。惛沈睡眠合立一蓋",
    "T27n1545_037:0191c22": "或有生疑離惛沈無睡眠。離睡眠無惛",
    "T27n1545_037:0191c23": "沈。欲令此疑得決定故。顯離惛沈有睡",
    "T27n1545_037:0191c24": "眠離睡眠有惛沈故作斯論。云何惛沈。答",
    "T27n1545_037:0191c25": "諸身重性。心重性。身不調柔。心不調柔。身[夢夕+登]",
    "T27n1545_037:0191c26": "瞢。心[夢夕+登]瞢身憒悶。心憒悶。心惛重性。是謂",
    "T27n1545_037:0191c27": "惛沈。此中論主於異名義得善巧故作種",
    "T27n1545_037:0191c28": "種說。文雖差別而體無異。身重性者顯五",
    "T27n1545_037:0191c29": "識相應惛沈。心重性者顯意識相應惛沈。由",
    "T27n1545_037:0192a01": "此餘句應知亦爾。心惛重性者顯此皆是心",
    "T27n1545_037:0192a02": "所法性。云何睡眠。答諸心睡眠惛微而轉心",
    "T27n1545_037:0192a03": "昧略性。是謂睡眠心。睡眠者顯此但與意",
    "T27n1545_037:0192a04": "識相應。惛微轉者顯異覺時及無心定。心昧",
    "T27n1545_037:0192a05": "略性者顯此自性是心所法。謂略即簡五識",
    "T27n1545_037:0192a06": "相應。昧簡諸定及分別意。諸心有惛沈彼",
    "T27n1545_037:0192a07": "心睡眠相應耶。答應作四句。此二互有寬",
    "T27n1545_037:0192a08": "狹義故。有心有惛沈非睡眠相應。謂無睡",
    "T27n1545_037:0192a09": "眠心有惛沈性。即色無色界一切染污心。及",
    "T27n1545_037:0192a10": "欲界覺時諸染污心。有心有睡眠非惛沈相",
    "T27n1545_037:0192a11": "應。謂無染污心有睡眠性。即欲界善無覆",
    "T27n1545_037:0192a12": "無記睡眠相應意識。有心有惛沈亦睡眠相",
    "T27n1545_037:0192a13": "應。謂染污心有睡眠性。即欲界染污睡眠相",
    "T27n1545_037:0192a14": "應意識。此中問答如前掉舉惡作中說。有心",
    "T27n1545_037:0192a15": "無惛沈亦非睡眠相應。謂除前相。此中所",
    "T27n1545_037:0192a16": "名以相聲說。若法已立名已稱說者作前三",
    "T27n1545_037:0192a17": "句。未立名未稱說者作第四句。故言除前",
    "T27n1545_037:0192a18": "相。此復云何。謂識蘊中作此四句。初取有",
    "T27n1545_037:0192a19": "惛沈無睡眠心。第二句取有睡眠無惛沈心。",
    "T27n1545_037:0192a20": "第三句取有惛沈有睡眠心。除此所餘無惛",
    "T27n1545_037:0192a21": "沈無睡眠心作第四句。",
    "T27n1545_037:0192a22": "睡眠當言善耶乃至廣說。問何故作此論。",
    "T27n1545_037:0192a23": "答前說睡眠心昧略為性。未說為是善為",
    "T27n1545_037:0192a24": "不善為無記。今欲說之故作斯論。睡眠",
    "T27n1545_037:0192a25": "當言善耶不善耶無記耶。答睡眠應言或善",
    "T27n1545_037:0192a26": "或不善或無記。謂睡眠時心心所法有三種",
    "T27n1545_037:0192a27": "故。云何善。謂善心睡眠惛微而轉心昧略性。",
    "T27n1545_037:0192a28": "由彼覺時於諸善事好行串習故睡夢中",
    "T27n1545_037:0192a29": "亦復隨轉。如在本有於諸善事好行串習",
    "T27n1545_037:0192b01": "彼於死有或中有中亦復隨轉。此亦如是。",
    "T27n1545_037:0192b02": "問此睡夢中所起善法為加行善為生得",
    "T27n1545_037:0192b03": "耶。答唯生得善以惛微故。有餘師說。亦加",
    "T27n1545_037:0192b04": "行善以於文義亦簡擇故。云何不善。謂不",
    "T27n1545_037:0192b05": "善心睡眠惛微而轉心昧略性。由彼覺時於",
    "T27n1545_037:0192b06": "不善事好行串習故睡夢中亦復隨轉。如",
    "T27n1545_037:0192b07": "在本有於不善事好行串習彼於死有或",
    "T27n1545_037:0192b08": "中有中亦復隨轉。此亦如是。問此睡夢中所",
    "T27n1545_037:0192b09": "起不善為見所斷修所斷耶。答通二所斷。云",
    "T27n1545_037:0192b10": "何無記。謂無記心睡眠惛微而轉心昧略性。",
    "T27n1545_037:0192b11": "由彼覺時於無記事好行串習故睡夢中亦",
    "T27n1545_037:0192b12": "復隨轉。如在本有於無記事好行串習彼",
    "T27n1545_037:0192b13": "於死有或中有中亦復隨轉。此亦如是。問",
    "T27n1545_037:0192b14": "此睡夢中所起無記。為是有覆為無覆耶。",
    "T27n1545_037:0192b15": "答二種俱有。有覆無記者。謂欲界身邊二見",
    "T27n1545_037:0192b16": "相應睡眠。無覆無記者。謂威儀路工巧處異",
    "T27n1545_037:0192b17": "熟生非通果。威儀路者。如睡夢中自謂行",
    "T27n1545_037:0192b18": "等。工巧處者。如睡夢中自謂畫等。異熟生",
    "T27n1545_037:0192b19": "者。如睡夢中除前所說餘無記轉。有餘師",
    "T27n1545_037:0192b20": "說。唯異熟生。是睡眠中無覆無記以心惛昧",
    "T27n1545_037:0192b21": "不發身語故無威儀及工巧性。",
    "T27n1545_037:0192b22": "夢中當言福增長耶乃至廣說。問何故作",
    "T27n1545_037:0192b23": "此論。答前說睡眠通善不善無記。未說夢",
    "T27n1545_037:0192b24": "中有福增長等。今欲說之故作斯論。夢中",
    "T27n1545_037:0192b25": "當言。福增長耶。非福增長耶。非福非非福",
    "T27n1545_037:0192b26": "增長耶。答夢中應言。或福增長。或非福增",
    "T27n1545_037:0192b27": "長。或非福非非福增長。有處說得名為增",
    "T27n1545_037:0192b28": "長。有處說生名為增長。何處說得名為增",
    "T27n1545_037:0192b29": "長。如定蘊說。何故異生退時見修所斷結增",
    "T27n1545_037:0192c01": "長。世尊弟子退時唯修所斷結增長。彼處說",
    "T27n1545_037:0192c02": "得名為增長。何處說生名為增長。如施設",
    "T27n1545_037:0192c03": "論說。異生欲貪隨眠起時必起五法。一欲貪",
    "T27n1545_037:0192c04": "隨眠。二欲貪隨眠增長生。三無明隨眠。四無",
    "T27n1545_037:0192c05": "明隨眠增長生。五掉舉。彼處說生名為增",
    "T27n1545_037:0192c06": "長。此中說能取愛非愛果等思名為增長。",
    "T27n1545_037:0192c07": "以此能取如應果故。福增長者。如有夢中",
    "T27n1545_037:0192c08": "布施作福受持齋戒。或餘隨一福相續轉。其",
    "T27n1545_037:0192c09": "事云何。彼隨覺時善勝解力。夢中還似彼善",
    "T27n1545_037:0192c10": "事轉。故如覺時能取愛果說為增長。謂若",
    "T27n1545_037:0192c11": "覺時好行布施。或以飲食或以衣服臥具",
    "T27n1545_037:0192c12": "醫藥房舍等事。給施於他。由斯串習勝解力",
    "T27n1545_037:0192c13": "故夢中還似此所作轉。若於覺時好作福",
    "T27n1545_037:0192c14": "業。或勤修理佛法僧事道路橋梁園林花果",
    "T27n1545_037:0192c15": "池沼福舍。或樂瞻病供侍有德。或營五年",
    "T27n1545_037:0192c16": "大會等福。由斯串習勝解力故夢中還似此",
    "T27n1545_037:0192c17": "所作轉若於覺時受持八齋及諸禁戒。謂",
    "T27n1545_037:0192c18": "苾芻等七眾律儀。由斯串習勝解力故夢中",
    "T27n1545_037:0192c19": "還似此所作轉。若於覺時好樂誦讀聽問",
    "T27n1545_037:0192c20": "說授思惟簡擇三藏文義。由斯串習勝解",
    "T27n1545_037:0192c21": "力故夢中還似此所作轉。若於覺時修不",
    "T27n1545_037:0192c22": "淨觀。或持息念四念住等諸觀行問。由斯",
    "T27n1545_037:0192c23": "串習勝解力故。夢中還似此所修轉。由如",
    "T27n1545_037:0192c24": "是等勝解力故夢中福業亦得增長。非福增",
    "T27n1545_037:0192c25": "長者。如有夢中害生命不與取欲邪行故",
    "T27n1545_037:0192c26": "妄語飲諸酒。或餘隨一非福相續轉。其事云",
    "T27n1545_037:0192c27": "何。彼隨覺時惡勝解力夢中還似彼惡事",
    "T27n1545_037:0192c28": "轉故。如覺時取非愛果說為增長。謂若覺",
    "T27n1545_037:0192c29": "時好害他命如屠羊等。或不與取如劫賊",
    "T27n1545_037:0193a01": "等。或欲邪行如姦非者。或故妄語如偽證",
    "T27n1545_037:0193a02": "等。或飲諸酒如耽酒人。或作其餘撾打罵",
    "T27n1545_037:0193a03": "詈纔搆彼此俳優歌詠飲噉血肉貪著",
    "T27n1545_037:0193a04": "五欲。增惡三寶憍慢邪見嫉妬等事。由斯",
    "T27n1545_037:0193a05": "串習勝解力故夢中還似彼所作轉。故於",
    "T27n1545_037:0193a06": "夢中諸非福業亦得增長。非福非非福增長",
    "T27n1545_037:0193a07": "者。如有夢中非福非非福相續轉其事云",
    "T27n1545_037:0193a08": "何。彼隨覺時非善非惡勝解力故夢中還似",
    "T27n1545_037:0193a09": "彼事而轉。故如覺時能取非愛非非愛果",
    "T27n1545_037:0193a10": "說為增長。謂若覺時作威儀路或工巧處。",
    "T27n1545_037:0193a11": "或作田種擔負等事。由斯串習勝解力故夢",
    "T27n1545_037:0193a12": "中還似彼所作轉。故於夢中非福非非福",
    "T27n1545_037:0193a13": "業亦得增長。問若於夢中福增長者何故佛",
    "T27n1545_037:0193a14": "說愚人眠時無果異熟。答如人覺時能作",
    "T27n1545_037:0193a15": "種種田種等事眠則不能。如是覺時能修",
    "T27n1545_037:0193a16": "種種殊勝善業。謂能讀誦聽聞說授簡擇",
    "T27n1545_037:0193a17": "文義。修不淨觀持息念等別總念住順決擇",
    "T27n1545_037:0193a18": "分。入正決定得預流果乃至能得阿羅漢",
    "T27n1545_037:0193a19": "果。或復能修人天勝業。眠時於此皆不能",
    "T27n1545_037:0193a20": "成故說眠時無果異熟。是故尊者世友說曰。",
    "T27n1545_037:0193a21": "眠時所作福業果少故說無果非謂全無。",
    "T27n1545_037:0193a22": "問若於夢中非福增長何故佛說寧當睡",
    "T27n1545_037:0193a23": "眠勿起惡覺。答如人覺時數起種種增上",
    "T27n1545_037:0193a24": "惡覺眠時則無故作是說。非謂夢中一切",
    "T27n1545_037:0193a25": "非福皆不增長。問夢中善不善業能引眾同",
    "T27n1545_037:0193a26": "分不。答不能。以明了業能引眾同分彼昧",
    "T27n1545_037:0193a27": "劣故。有說亦能。謂彼能引蠐螬蚯蚓等闇劣",
    "T27n1545_037:0193a28": "眾同分非餘勝者。評曰如是說者。不應作",
    "T27n1545_037:0193a29": "是說。如前說者好。眠時但能造圓滿業非",
    "T27n1545_037:0193b01": "牽引業。隨他力轉性昧劣故。然得欲界五",
    "T27n1545_037:0193b02": "蘊異熟。夢名何法乃至廣說。問何故作此",
    "T27n1545_037:0193b03": "論。答前雖說夢作用而未說夢自性今欲",
    "T27n1545_037:0193b04": "說之。復次為破他宗顯正義故。謂或有",
    "T27n1545_037:0193b05": "執。夢非實有。如譬喻者彼作是說。夢中自",
    "T27n1545_037:0193b06": "見飲食飽滿諸根充悅。覺已飢渴身力虛羸。",
    "T27n1545_037:0193b07": "夢中自見眷屬圍繞奏五樂音歡娛受樂",
    "T27n1545_037:0193b08": "覺已皆無獨處愁顇。夢中自見四兵圍繞東",
    "T27n1545_037:0193b09": "西馳走覺已安然。由此應知夢非實有。為",
    "T27n1545_037:0193b10": "遮彼執顯實有夢。若夢非實便違契經。如",
    "T27n1545_037:0193b11": "契經說我為菩薩時於一夜中作五大夢。",
    "T27n1545_037:0193b12": "又契經說勝軍大王於一夜中作十大夢。毘",
    "T27n1545_037:0193b13": "奈耶說。訖栗雞王於一夜中作十四夢。又",
    "T27n1545_037:0193b14": "契經說難地迦母來白佛言。我夫犯戒既命",
    "T27n1545_037:0193b15": "終已於夜夢中現。昔時身來謂我曰。汝是",
    "T27n1545_037:0193b16": "我婦可為昔事。世尊我時都無異想曾無",
    "T27n1545_037:0193b17": "一念隨順彼心。世尊告曰善哉善哉。汝是不",
    "T27n1545_037:0193b18": "還果人豈復染斯欲事。又契經說汝等當斷",
    "T27n1545_037:0193b19": "如夢之法。此法是何。謂五取蘊。又伽他說。",
    "T27n1545_037:0193b20": "　如夢所會人　　覺已便不見",
    "T27n1545_037:0193b21": "　死已於所愛　　不見亦復然",
    "T27n1545_037:0193b22": "若夢非實便與此等所說相違。由是因緣",
    "T27n1545_037:0193b23": "故作斯論。夢名何法。答諸睡眠時心心所法",
    "T27n1545_037:0193b24": "於所緣轉。彼覺已隨憶能為他說我已夢見",
    "T27n1545_037:0193b25": "如是如是事是謂夢。問若夢所見覺已不",
    "T27n1545_037:0193b26": "憶設憶不能為他說者為是夢不。答彼亦",
    "T27n1545_037:0193b27": "是夢但不圓滿。若圓滿者是此所說。問夢以",
    "T27n1545_037:0193b28": "何為自性。答即以夢時心心所法而為自",
    "T27n1545_037:0193b29": "性。有作是說意為自性由意勢力諸心所",
    "T27n1545_037:0193c01": "轉取夢境故。有餘師說。念為自性由念勢",
    "T27n1545_037:0193c02": "力覺已隨憶為他說故。或有說者。五取蘊",
    "T27n1545_037:0193c03": "為自性夢時諸蘊展轉相資成夢事故。復",
    "T27n1545_037:0193c04": "有說者。以一切法為夢自性皆是夢心所",
    "T27n1545_037:0193c05": "緣事故。評曰。如是諸說雖各有義而最初",
    "T27n1545_037:0193c06": "說於理為善。以此中說諸睡眠時心心所",
    "T27n1545_037:0193c07": "法於所緣轉。此顯睡時若心心所法於所",
    "T27n1545_037:0193c08": "緣境明了轉者說名為夢不說餘故。問夢",
    "T27n1545_037:0193c09": "在意地非五識身如何夢中能見色等。有",
    "T27n1545_037:0193c10": "作是說。是諸鬼神先示其人吉不吉相雖",
    "T27n1545_037:0193c11": "在意地而緣色等。尊者妙音作如是說。夢",
    "T27n1545_037:0193c12": "中法爾能見當來吉不吉相。通達夢事制",
    "T27n1545_037:0193c13": "造夢書。諸仙人等作如是說。大德說曰。夢",
    "T27n1545_037:0193c14": "中雖無眼等五識能見色等而由意地。眠",
    "T27n1545_037:0193c15": "勢衰微夢見色等。如難地迦母所見夢事。尊",
    "T27n1545_037:0193c16": "者世友作如是說。由五因緣見所夢事。如",
    "T27n1545_037:0193c17": "彼頌言。",
    "T27n1545_037:0193c18": "　由疑慮串習　　分別曾更念",
    "T27n1545_037:0193c19": "　亦非人所引　　五緣夢應知",
    "T27n1545_037:0193c20": "壽吠陀書作如是說。七因緣故夢見色等。",
    "T27n1545_037:0193c21": "如彼頌言。",
    "T27n1545_037:0193c22": "　由曾見聞受　　希求亦分別",
    "T27n1545_037:0193c23": "　當有及諸病　　七緣夢應知",
    "T27n1545_037:0193c24": "應說五緣見所夢事。一由他引。謂若諸天",
    "T27n1545_037:0193c25": "諸仙神鬼呪術藥草親勝所念及諸聖賢所引",
    "T27n1545_037:0193c26": "故夢。二由曾更。謂先見聞覺知是事。或曾",
    "T27n1545_037:0193c27": "串習種種事業今便夢見。三由當有。謂若",
    "T27n1545_037:0193c28": "將有吉不吉事法爾夢中先見其相。四由",
    "T27n1545_037:0193c29": "分別謂若思惟希求疑慮即便夢見。五由諸",
    "T27n1545_037:0194a01": "病。謂若諸大不調適時便隨所增夢見彼",
    "T27n1545_037:0194a02": "類。問何界趣處有此夢耶。答欲界有夢。非",
    "T27n1545_037:0194a03": "色無色彼無睡故。於欲界中。有作是說。四",
    "T27n1545_037:0194a04": "趣有夢唯除地獄。彼由苦逼無睡眠故。",
    "T27n1545_037:0194a05": "應說地獄亦容有夢。如施設論說。等活地",
    "T27n1545_037:0194a06": "獄中雖熱所逼骨肉燋爛有時冷風所吹。",
    "T27n1545_037:0194a07": "或因獄卒唱活彼即還活骨肉復生。苦受暫",
    "T27n1545_037:0194a08": "停便生少樂。由此故知亦容有睡因斯有",
    "T27n1545_037:0194a09": "夢。問何等補特伽羅有夢。答異生聖者皆得",
    "T27n1545_037:0194a10": "有夢。聖者中從預流果乃至阿羅漢獨覺亦",
    "T27n1545_037:0194a11": "皆有夢。唯除世尊。所以者何。夢似顛倒佛",
    "T27n1545_037:0194a12": "於一切顛倒習氣皆已斷盡故無有夢。如",
    "T27n1545_037:0194a13": "於覺時心心所法無顛倒轉睡時亦爾。問佛",
    "T27n1545_037:0194a14": "亦有睡眠耶。答有。云何知然。契經說故。如",
    "T27n1545_037:0194a15": "契經說。諸離繫子來至佛所作是問言。喬",
    "T27n1545_037:0194a16": "答摩尊有睡眠不。世尊告曰。祠火當知我",
    "T27n1545_037:0194a17": "極熱時為解食悶亦暫睡眠。彼復白佛。世",
    "T27n1545_037:0194a18": "有一類沙門梵志作如是言。有睡眠者即",
    "T27n1545_037:0194a19": "是愚癡。喬答摩尊將無是事。世尊告曰。若",
    "T27n1545_037:0194a20": "有諸漏雜染後有生老病死苦果。未斷未遍",
    "T27n1545_037:0194a21": "知而睡眠者可名愚癡。佛於諸漏雜染後",
    "T27n1545_037:0194a22": "有生老病死苦果。已斷已遍知故。雖有睡",
    "T27n1545_037:0194a23": "眠不名愚癡。然諸睡眠略有二種。一染污。",
    "T27n1545_037:0194a24": "二不染污。諸染污者佛及獨覺阿羅漢等已",
    "T27n1545_037:0194a25": "斷遍知。不染污者為調身故乃至諸佛亦現",
    "T27n1545_037:0194a26": "在前況餘不起。故知諸佛亦有睡眠。是故睡",
    "T27n1545_037:0194a27": "眠通五趣有。中有亦有。在胎卵中諸根身",
    "T27n1545_037:0194a28": "分已滿足者亦有睡眠。問夢所見事為是曾",
    "T27n1545_037:0194a29": "更為非曾更。設爾何失。若曾更者。云何夢",
    "T27n1545_037:0194b01": "見有角人耶。豈曾有時見人有角。契經所",
    "T27n1545_037:0194b02": "說復云何通。如說菩薩於一夜中作五大",
    "T27n1545_037:0194b03": "夢。一者夢見身臥大地頭枕妙高山王。右",
    "T27n1545_037:0194b04": "手攪西大海。左手攪東大海。兩足攪南大",
    "T27n1545_037:0194b05": "海。二者夢見有吉祥草名曰堅固。從臍中",
    "T27n1545_037:0194b06": "出漸高漸大遍覆虛空。三者夢見有諸蟲鳥",
    "T27n1545_037:0194b07": "身白頭黑。緣菩薩足極至膝輪還復退落。",
    "T27n1545_037:0194b08": "四者夢見有四色鳥從四方來至菩薩邊",
    "T27n1545_037:0194b09": "皆成一色。五者夢見糞穢山上經行往來而",
    "T27n1545_037:0194b10": "不被污。菩薩何處曾更此事而夢見耶。若",
    "T27n1545_037:0194b11": "所夢事非曾更者。云何菩薩非顛倒耶。有",
    "T27n1545_037:0194b12": "作是說。夢所見事皆是曾更。問若爾云何夢",
    "T27n1545_037:0194b13": "見有角人耶。豈曾有時見人有角。答彼於",
    "T27n1545_037:0194b14": "覺時異處見人。異處見角。夢中惛亂見在",
    "T27n1545_037:0194b15": "一處故無有失。復次於大海中有獸似人",
    "T27n1545_037:0194b16": "頭上有角彼曾見之。今還夢見以大海中遍",
    "T27n1545_037:0194b17": "有一切有情形類故名大海。問菩薩五夢復",
    "T27n1545_037:0194b18": "云何通。菩薩豈曾更如是事。答曾更有二。",
    "T27n1545_037:0194b19": "一者曾見。二者曾聞。菩薩昔時雖未曾見而",
    "T27n1545_037:0194b20": "曾聞故今夢見之。問菩薩何時聞如是事。",
    "T27n1545_037:0194b21": "答曾於過去諸佛法中修習梵行。彼佛亦曾",
    "T27n1545_037:0194b22": "夢見斯事為其宣說從彼得聞故今夢見。",
    "T27n1545_037:0194b23": "有作是說。劫初時人亦有夢見如是事者。",
    "T27n1545_037:0194b24": "從彼傳說菩薩得聞。由此今時復還夢見。",
    "T27n1545_037:0194b25": "復有說者。夢所見事非必曾更。問若爾云何",
    "T27n1545_037:0194b26": "菩薩非顛倒耶。答此是無上正等菩提之先",
    "T27n1545_037:0194b27": "兆故非顛倒攝。問諸占夢書誰之所造。答仙",
    "T27n1545_037:0194b28": "人所造。彼由宿住隨念智力憶念本事而",
    "T27n1545_037:0194b29": "造此書。問彼智不能觀未來境。觀未來境",
    "T27n1545_037:0194c01": "乃是願智。彼無願智。云何能造占未來事諸",
    "T27n1545_037:0194c02": "夢書耶。答彼由比知未來夢事。謂見過去",
    "T27n1545_037:0194c03": "如是夢者有如是果。現在亦然。由此比知",
    "T27n1545_037:0194c04": "未來如是夢者亦當有如是果。故彼能造",
    "T27n1545_037:0194c05": "諸占夢書。有說。諸仙亦有獲得妙願智者。",
    "T27n1545_037:0194c06": "能造此書為諸有情避危難故。問夢境宿",
    "T27n1545_037:0194c07": "住隨念智境何者為多。答夢境多。非第四靜",
    "T27n1545_037:0194c08": "慮宿住隨念智境。所以者何。第四靜慮宿住",
    "T27n1545_037:0194c09": "隨念智唯能憶念三無數劫。夢則能知無數",
    "T27n1545_037:0194c10": "無數大劫之事故。有問言頗有不入靜慮",
    "T27n1545_037:0194c11": "不起通慧而能得知無數無數大劫事不。",
    "T27n1545_037:0194c12": "答有。謂夢問如世尊說汝等當斷如夢之",
    "T27n1545_037:0194c13": "法。此法是何。謂五取蘊。何故取蘊說如夢",
    "T27n1545_037:0194c14": "耶。答剎那性故。不久住故。誑有情故。滅壞",
    "T27n1545_037:0194c15": "法故。虛為性故。難厭足故。說之如夢。",
    "T27n1545_037:0194c16": "說一切有部發智大毘婆沙論卷第三十七"
}