{
    "T26n1521_014:0095a21": "十住毘婆沙論卷第十四",
    "T26n1521_014:0095a23": "聖者龍樹造",
    "T26n1521_014:0095a24": "後秦龜茲國三藏鳩摩羅什譯",
    "T26n1521_014:0095a25": "分別二地業道品之餘",
    "T26n1521_014:0095a26": "菩薩住此地，　　自然不行惡，",
    "T26n1521_014:0095a27": "深樂善法故，　　自然行善道。",
    "T26n1521_014:0095a28": "問曰：十不善道自然不作，自然行十善道。",
    "T26n1521_014:0095a29": "此二種道，幾是身行？幾是口行？幾是意行？答",
    "T26n1521_014:0095b01": "曰：",
    "T26n1521_014:0095b02": "身意二三種，　　口四善亦爾，",
    "T26n1521_014:0095b03": "略說則如是，　　此應當分別。",
    "T26n1521_014:0095b04": "不善身行有三種：所謂奪他命、劫盜、邪婬。",
    "T26n1521_014:0095b05": "不善口行四種：妄語、兩舌、惡口、散亂語。不善",
    "T26n1521_014:0095b06": "意行三種：貪取、瞋惱、邪見。善身行亦有三種：",
    "T26n1521_014:0095b07": "離奪命、劫盜、邪婬。善口行亦四種：離妄語、兩",
    "T26n1521_014:0095b08": "舌、惡口、散亂語。善意行有三種：不貪取、不瞋",
    "T26n1521_014:0095b09": "惱、正見。身口意業道，是善不善應須論議，",
    "T26n1521_014:0095b10": "令人得解。初奪命不善道者：所謂有他眾",
    "T26n1521_014:0095b11": "生，知是眾生，故行惱害，因是惱害則失",
    "T26n1521_014:0095b12": "壽命；起此身業，是名初奪命不善道。離此",
    "T26n1521_014:0095b13": "事故，名為離奪命善行。劫盜者：所謂屬他",
    "T26n1521_014:0095b14": "之物，知是物屬他，生劫盜心，手捉此物，舉",
    "T26n1521_014:0095b15": "離此處，若劫若盜，計是我物，生我所心，是",
    "T26n1521_014:0095b16": "名劫盜行。離此事者，名為離劫盜善行。邪",
    "T26n1521_014:0095b17": "婬者：所有女人，若為父母所護、親族所護、",
    "T26n1521_014:0095b18": "為姓所護、世法所護、戒法所護；若他人婦，",
    "T26n1521_014:0095b19": "知有鞭杖惱害等障礙，於此事中生貪欲",
    "T26n1521_014:0095b20": "心，起於身業；或於自所有妻妾，若受戒、若",
    "T26n1521_014:0095b21": "懷妊、若乳兒、若非道，是名邪婬。遠離此事，",
    "T26n1521_014:0095b22": "名為善身行。妄語者：覆相、覆心、覆見、覆忍、覆",
    "T26n1521_014:0095b23": "欲；知如是相而更異說，是名妄語。遠離此",
    "T26n1521_014:0095b24": "事，名為遠離妄語善行。兩舌者：欲離別他，",
    "T26n1521_014:0095b25": "以此事向彼說，以彼事向此說；為離別",
    "T26n1521_014:0095b26": "他故，和合者令別離，別離者則隨順樂為",
    "T26n1521_014:0095b27": "別離、憙別離、好別離，是名兩舌。離如此",
    "T26n1521_014:0095b28": "事，名為遠離兩舌善行。惡口者：世間所有惡",
    "T26n1521_014:0095b29": "語、害語、苦語、麁語、弊語，令他瞋惱，是名惡",
    "T26n1521_014:0095c01": "口。遠離此事，名為離惡口善行。散亂語者：",
    "T26n1521_014:0095c02": "非時語、無利益語、非法語、無本末語、無因緣",
    "T26n1521_014:0095c03": "語，是名散亂語。遠離此事，名為離散亂善",
    "T26n1521_014:0095c04": "行。貪取者：屬他之物，他所欲，他田塢、他財",
    "T26n1521_014:0095c05": "物，心貪取，願欲得。於此事中，不貪、不妬、不",
    "T26n1521_014:0095c06": "願欲得，是名不貪善行。瞋惱者：於他眾生",
    "T26n1521_014:0095c07": "瞋恨心、礙心，發瞋恚作是念：「何不打縛殺",
    "T26n1521_014:0095c08": "害！」是名瞋惱。離如此事，名為無瞋惱善行。",
    "T26n1521_014:0095c09": "邪見者：言無布施、無有恩報、善惡業無果",
    "T26n1521_014:0095c10": "報、無今世無後世、無父母、無沙門無婆",
    "T26n1521_014:0095c11": "羅門能知此世後世了了通達自身作證，",
    "T26n1521_014:0095c12": "是名邪見。正見者：為有施者、有恩報、有",
    "T26n1521_014:0095c13": "善惡業報、有今世後世、世間有沙門婆羅",
    "T26n1521_014:0095c14": "門知此世後世了了通達自身作證，是名",
    "T26n1521_014:0095c15": "正見善行，是菩薩如是入正見道。",
    "T26n1521_014:0095c16": "善道不善道，　　各二十分別；",
    "T26n1521_014:0095c17": "知何處起等，　　十二種分別。",
    "T26n1521_014:0095c18": "菩薩於十不善道、十善道等種種別相，知二",
    "T26n1521_014:0095c19": "十種分別。又於是二十種分別，善知「從何",
    "T26n1521_014:0095c20": "處起」等十二種分別。於此十不善道中，有",
    "T26n1521_014:0095c21": "二十種分別：所謂不離奪他命罪：一、是不善。",
    "T26n1521_014:0095c22": "二、欲界繫。三、有漏。四、非心數法。五、心不相應。",
    "T26n1521_014:0095c23": "六、不隨心行。七、或共心生、或不共心生。何等",
    "T26n1521_014:0095c24": "共心生？實有眾生，知是眾生，以身業故奪",
    "T26n1521_014:0095c25": "其命，是名共心生。云何名不共心生？若人",
    "T26n1521_014:0095c26": "欲殺眾生，捉持牽挽撲著地已，然後能死，",
    "T26n1521_014:0095c27": "是名不共心生。又！身不動，口不言，但生心",
    "T26n1521_014:0095c28": "「我從今日當作殺眾生」者，如是奪他命",
    "T26n1521_014:0095c29": "罪，是名不共心生。又！是不離奪他命者，若睡、",
    "T26n1521_014:0096a01": "若覺，常積習增長，亦名不共心生。八、或色、或",
    "T26n1521_014:0096a02": "非色：初共心生殺罪是色，第二殺罪、第三、第",
    "T26n1521_014:0096a03": "四非是色。九、或作、或非作：有色是作，餘者",
    "T26n1521_014:0096a04": "無作。十、或有緣、或無緣：色是有緣，餘者是無",
    "T26n1521_014:0096a05": "緣。問曰：是心為有緣，為無緣？答曰：非有",
    "T26n1521_014:0096a06": "緣。問曰：若心非有緣，身不動、口不言時，但",
    "T26n1521_014:0096a07": "心生念「我從今日當作殺眾生」者，如是",
    "T26n1521_014:0096a08": "罪業云何名為非緣？答曰：若殺罪是心，則",
    "T26n1521_014:0096a09": "應有緣；今實殺罪，非是心。若心是殺罪，即",
    "T26n1521_014:0096a10": "是身業；而心實非身業，是故殺生罪不名",
    "T26n1521_014:0096a11": "有緣。但殺生罪共心在身中生，以是無作，",
    "T26n1521_014:0096a12": "故言非緣。十一、是業。十二、非業相應。十三、不",
    "T26n1521_014:0096a13": "隨業行。十四、或共業生、或不共業生：如共",
    "T26n1521_014:0096a14": "心生無異，但除心與思共生為異。十五、非",
    "T26n1521_014:0096a15": "先世業報。十六、不可修。十七、應善知。十八、應",
    "T26n1521_014:0096a16": "以慧證，不以身證。十九、可斷。二十、可知見。",
    "T26n1521_014:0096a17": "不離劫盜罪、不離邪婬罪、不離妄語罪中：但",
    "T26n1521_014:0096a18": "一、共心生，二、不共心生。一、有色，二、無色。一、作，",
    "T26n1521_014:0096a19": "二、無作。一、有緣，二、無緣。餘如殺中說。不離",
    "T26n1521_014:0096a20": "兩舌、不離惡口，亦如是。不離散亂語：或不善、",
    "T26n1521_014:0096a21": "或無記：從不善心生是不善，從無記心生",
    "T26n1521_014:0096a22": "是無記。或欲界繫、或色界繫：欲界繫者，以",
    "T26n1521_014:0096a23": "欲界身心散亂語，是欲界繫；色界繫亦如是。",
    "T26n1521_014:0096a24": "餘如妄語中說。貪取：欲界繫。是有漏。心數法。",
    "T26n1521_014:0096a25": "非心相應。非隨心行。心共生。無色。無作。有",
    "T26n1521_014:0096a26": "緣。非業相應。非隨業行。非共業生。非先世業",
    "T26n1521_014:0096a27": "報，除因報。非可修。應善知。應以慧證、身證。",
    "T26n1521_014:0096a28": "可斷。可見知。瞋惱：或心相應、或心不相應：纏",
    "T26n1521_014:0096a29": "所攝名心相應，使所攝名心不相應。隨心行、",
    "T26n1521_014:0096b01": "不隨心行，亦如是。共心生、不共心生：有覺眾",
    "T26n1521_014:0096b02": "生，與心共生；無覺眾生，不與心共生。如心",
    "T26n1521_014:0096b03": "相應、隨心行、共心生，業相應、隨業行、共業生",
    "T26n1521_014:0096b04": "亦如是。如心不相應、不隨心行、不共心生，業",
    "T26n1521_014:0096b05": "不相應、不隨業行、不與業共生亦如是。餘分",
    "T26n1521_014:0096b06": "別，如貪取中說。如瞋惱，邪見亦如是。十善",
    "T26n1521_014:0096b07": "道中離奪他命：是善性。或欲界繫、或不繫三",
    "T26n1521_014:0096b08": "界：欲界繫者，以欲界身離奪他命，是欲界",
    "T26n1521_014:0096b09": "繫；非三界繫者，學無學人八聖道所攝離殺",
    "T26n1521_014:0096b10": "生正業。是或有漏、或無漏：欲界繫是有漏，非",
    "T26n1521_014:0096b11": "三界繫是無漏。非心數法。非心相應。非隨心",
    "T26n1521_014:0096b12": "行。或共心生、或不共心生：何等是共心生？如",
    "T26n1521_014:0096b13": "行人見虫而作是念「我當身業遠離不傷",
    "T26n1521_014:0096b14": "害」，是名離奪命善行共心生。何等是離殺生",
    "T26n1521_014:0096b15": "善不共心生？有人身不動、口不言、但心",
    "T26n1521_014:0096b16": "念「從今日不殺生」，是名不共心生。又！有人",
    "T26n1521_014:0096b17": "先遠離殺生，若睡若覺心緣餘事，於念念",
    "T26n1521_014:0096b18": "中不殺生，福常得增長，亦不共心生。或是",
    "T26n1521_014:0096b19": "色、或非色：一、是色，二、非色。一、是作，二、非作。一、",
    "T26n1521_014:0096b20": "有緣，二、無緣。是業。非業相應。不隨業行。或",
    "T26n1521_014:0096b21": "共業生、或不共業生：如共心生、不共心生，",
    "T26n1521_014:0096b22": "除心與思為異。非先業報，除因報。可修。",
    "T26n1521_014:0096b23": "可善知。可以身證、慧證。或可斷、或不可斷：",
    "T26n1521_014:0096b24": "有漏則可斷，無漏不可斷。可知見，亦如是。",
    "T26n1521_014:0096b25": "離劫盜，離邪婬，離妄語，離兩舌，離惡口亦如",
    "T26n1521_014:0096b26": "是。離散亂語：或欲界繫、或色界繫、或不繫",
    "T26n1521_014:0096b27": "三界：欲界繫者，以欲界身心離散亂語；色",
    "T26n1521_014:0096b28": "界繫亦如是。不繫三界者，如不殺中說。或",
    "T26n1521_014:0096b29": "有漏、或無漏：有漏者繫，無漏者不繫。餘如離",
    "T26n1521_014:0096c01": "妄語中說。不貪取者：是善性。或欲界繫、或非",
    "T26n1521_014:0096c02": "繫三界：欲界繫者，欲界凡夫不貪取及賢聖",
    "T26n1521_014:0096c03": "不貪取善行，是欲界繫。非三界繫者，諸賢聖",
    "T26n1521_014:0096c04": "不貪取無漏善行。是或有漏、或無漏：欲界繫",
    "T26n1521_014:0096c05": "是有漏，不繫三界是無漏。是心數法。心相",
    "T26n1521_014:0096c06": "應。隨心行。共心生。無色。無作。有緣。非業。業",
    "T26n1521_014:0096c07": "相應。隨業行。共業生。非先業報，除因報。可",
    "T26n1521_014:0096c08": "修。可善知。可以身證、慧證。或可斷、或不可",
    "T26n1521_014:0096c09": "斷：有漏可斷，無漏不可斷。知見，亦如是。",
    "T26n1521_014:0096c10": "離瞋惱：是善性。或欲界繫、或色界繫、或無色",
    "T26n1521_014:0096c11": "界繫、或不繫三界：欲界繫者，欲界不瞋惱善",
    "T26n1521_014:0096c12": "根；餘二界亦如是。不繫者，餘不繫。是或有漏、",
    "T26n1521_014:0096c13": "或無漏：繫三界者是有漏，餘是無漏。心數法。",
    "T26n1521_014:0096c14": "或心相應、或心不相應：與纏相違不瞋善根",
    "T26n1521_014:0096c15": "與心相應，與使相違不瞋善根與心不相",
    "T26n1521_014:0096c16": "應。隨心行，共心生亦如是。無色。無作。或有緣、",
    "T26n1521_014:0096c17": "或無緣：心相應是有緣，心不相應是無緣。非",
    "T26n1521_014:0096c18": "業。或與業相應、或不與業相應，或隨業行、",
    "T26n1521_014:0096c19": "或不隨業行，或共業生、或不共業生：亦如",
    "T26n1521_014:0096c20": "心說。非業報，除因報。可以身證、慧證。或可斷、",
    "T26n1521_014:0096c21": "或不可斷：有漏可斷，無漏不可斷。可知見，",
    "T26n1521_014:0096c22": "亦如是。正見：是善性。或欲界繫、或色界繫、",
    "T26n1521_014:0096c23": "或無色界繫、或非三界繫：欲界繫者，若凡夫",
    "T26n1521_014:0096c24": "若賢聖欲界念相應正見；是色、無色界亦如",
    "T26n1521_014:0096c25": "是。不繫三界者，賢聖無漏正見。或有漏、或",
    "T26n1521_014:0096c26": "無漏：三界繫是有漏，不繫是無漏。心數法。心",
    "T26n1521_014:0096c27": "相應。隨心行。共心生。無色。無作。有緣。非業。",
    "T26n1521_014:0096c28": "業相應。隨業行。共業生。非先業報，除因報。",
    "T26n1521_014:0096c29": "可以身證、慧證。或可斷、或不可斷：有漏可",
    "T26n1521_014:0097a01": "斷，無漏不可斷。可見可知，亦如是。是名善",
    "T26n1521_014:0097a02": "等二十種分別。從何起等十二論者：一、從何",
    "T26n1521_014:0097a03": "起，二、起誰，三、從何因起，四、與誰作因，五、何",
    "T26n1521_014:0097a04": "緣，六、與誰作緣，七、何所緣，八、與誰作緣，九、",
    "T26n1521_014:0097a05": "何增上，十、與誰作增上，十一、何失，十二、何果。",
    "T26n1521_014:0097a06": "殺罪，從何起者：從三不善根起；又從邪念",
    "T26n1521_014:0097a07": "起；又隨以何心奪眾生命，從是心起。起誰",
    "T26n1521_014:0097a08": "者：從殺罪邊所有諸法，已生、今生、當生。是",
    "T26n1521_014:0097a09": "因，緣亦如是。何所緣者：緣眾生；又因何心",
    "T26n1521_014:0097a10": "奪眾生命，亦緣此心。與誰作緣者：因殺罪",
    "T26n1521_014:0097a11": "邊所有諸法，若已生、若今生、若當生，是法緣",
    "T26n1521_014:0097a12": "於殺生罪。何失者：今世惡名，人所不信等。",
    "T26n1521_014:0097a13": "何果者：墮地獄、畜生、餓鬼、阿修羅等及餘惡",
    "T26n1521_014:0097a14": "處，受苦惱報。增上，與誰增上者：如從「何處",
    "T26n1521_014:0097a15": "起」中說。劫盜、邪婬、妄語、兩舌、惡口、散亂語、貪",
    "T26n1521_014:0097a16": "取、瞋惱、邪見亦如是，但所緣有異：劫盜罪",
    "T26n1521_014:0097a17": "緣所用物，邪婬緣眾生，妄語、兩舌、惡口、散亂",
    "T26n1521_014:0097a18": "語緣於名字，貪取緣所用物，瞋惱緣眾生，",
    "T26n1521_014:0097a19": "邪見緣名字。餘殘亦如上。不殺生，從三善",
    "T26n1521_014:0097a20": "根起；又從正念起；又隨以何心離殺生，",
    "T26n1521_014:0097a21": "從是心起。起誰者：從是法所有諸法，若已",
    "T26n1521_014:0097a22": "生、若今生、若當生，是因，緣亦如是。所緣者：緣",
    "T26n1521_014:0097a23": "於眾生。與誰作緣者：因是不殺生邊所有諸",
    "T26n1521_014:0097a24": "法，若已生、若今生、若當生，緣於不殺生。增上",
    "T26n1521_014:0097a25": "者：諸善根增上；正念亦增上；隨以何心不",
    "T26n1521_014:0097a26": "殺生，是心亦增上。與誰作增上者：於是不",
    "T26n1521_014:0097a27": "殺生邊所有諸法，若已生、若今生、若當生。何",
    "T26n1521_014:0097a28": "利益者：與殺罪相違，是名為利。何果者：與",
    "T26n1521_014:0097a29": "殺生相違，名為果。不劫盜、邪婬、妄語、兩舌、惡",
    "T26n1521_014:0097b01": "口、散亂語、不貪、不恚、正見亦如是，但所緣有",
    "T26n1521_014:0097b02": "異：不劫盜緣所用物。不邪婬緣眾生。不妄",
    "T26n1521_014:0097b03": "語、不兩舌、不惡口、不散亂語緣名字。不貪取",
    "T26n1521_014:0097b04": "緣所用物。不瞋惱緣眾生。正見或緣名字、",
    "T26n1521_014:0097b05": "或緣義：有漏緣於名字，無漏緣於義。是菩",
    "T26n1521_014:0097b06": "薩於善等論及起等十二論，行十善道，應",
    "T26n1521_014:0097b07": "如是分別知。又知！",
    "T26n1521_014:0097b08": "七種不善處，　　以貪瞋癡生；",
    "T26n1521_014:0097b09": "及四門分別，　　業眾生各二。",
    "T26n1521_014:0097b10": "是菩薩知七不善業道，以貪瞋癡生，而分",
    "T26n1521_014:0097b11": "別於世。又知七種不善業中，四門分別。是殺",
    "T26n1521_014:0097b12": "罪，或從貪生，或從瞋生，或從癡生。從貪生",
    "T26n1521_014:0097b13": "者，若人見眾生生貪著心，從是因緣，受用",
    "T26n1521_014:0097b14": "好色聲香味觸，或須齒角毛皮筋肉骨髓等，",
    "T26n1521_014:0097b15": "是人生如是貪心故奪他命，是名從貪",
    "T26n1521_014:0097b16": "生殺罪。若人瞋心不喜殺眾生，是名從瞋",
    "T26n1521_014:0097b17": "生。若人邪見，不知後世善惡業殺眾生，是",
    "T26n1521_014:0097b18": "名從癡生殺罪。或以為福德故，或欲使度",
    "T26n1521_014:0097b19": "苦故而殺，如西方安息國等；復有取福德",
    "T26n1521_014:0097b20": "因緣故殺，以是殺業因緣故，欲得生天，",
    "T26n1521_014:0097b21": "如東天竺人於天寺中殺生，以此事故",
    "T26n1521_014:0097b22": "欲生天上，是名從癡生。復有人以貪心",
    "T26n1521_014:0097b23": "故取他物，作是念：「以我當隨意，得好色",
    "T26n1521_014:0097b24": "聲香味觸」，是名從貪生。復有人以瞋心不",
    "T26n1521_014:0097b25": "喜彼人故劫盜財物，欲令其惱，是名從",
    "T26n1521_014:0097b26": "瞋生。復有人邪見，不知果報劫盜他物，是",
    "T26n1521_014:0097b27": "名從癡生。如諸婆羅門說世間財寶皆是",
    "T26n1521_014:0097b28": "我物，我力弱故諸小人等以非法取用，若我",
    "T26n1521_014:0097b29": "取者，自取其物無有過罪，以如是心劫",
    "T26n1521_014:0097c01": "盜他物者，是亦從癡生。若人貪著色因緣",
    "T26n1521_014:0097c02": "故而邪婬，是名從貪生。若人瞋不喜，作是",
    "T26n1521_014:0097c03": "念：「是人犯我母婦姊妹女等，我亦還以婬",
    "T26n1521_014:0097c04": "事污彼母婦姊妹女等。」是名從瞋生邪婬。",
    "T26n1521_014:0097c05": "若人邪見，不知果報而故犯者，是名從癡",
    "T26n1521_014:0097c06": "生。如有人言：「人中無有邪婬，何以故？女人",
    "T26n1521_014:0097c07": "皆為男子故生，如餘所用物，如有所須",
    "T26n1521_014:0097c08": "若與從事，無邪婬罪。」以是心作婬欲者，是",
    "T26n1521_014:0097c09": "名從癡生。如劫盜罪，妄語亦如是。為貪",
    "T26n1521_014:0097c10": "財故妄語，是名從貪生。為欲誑彼令得",
    "T26n1521_014:0097c11": "苦惱，是名從瞋生。邪見不知業果報故妄",
    "T26n1521_014:0097c12": "語，是名從癡生。兩舌、惡口、散亂語亦如是。",
    "T26n1521_014:0097c13": "三不善道則是根本，從是分別生七種身口",
    "T26n1521_014:0097c14": "業果。問曰：不離殺生，皆是殺生罪不？若",
    "T26n1521_014:0097c15": "殺生罪，皆是不離殺生耶？答曰：有不離",
    "T26n1521_014:0097c16": "殺生即是殺生罪，有不離殺生非殺生罪。",
    "T26n1521_014:0097c17": "何等是不離殺生即是殺生罪？若有眾生，",
    "T26n1521_014:0097c18": "知是眾生，故殺奪命起身業，是名不離殺",
    "T26n1521_014:0097c19": "生亦是殺生罪。何等是不離殺生非殺生",
    "T26n1521_014:0097c20": "罪？此人先雖作殺因緣，而眾生不死。又！身不",
    "T26n1521_014:0097c21": "動、口不說，但心念「我從今日當殺眾生」，",
    "T26n1521_014:0097c22": "是名不離殺生，非殺生罪。是二門分別，",
    "T26n1521_014:0097c23": "為四種分別，所謂善、不善各二種。",
    "T26n1521_014:0097c24": "不但善不善，　　身心二種業，",
    "T26n1521_014:0097c25": "亦復應當知，　　更有餘分別。",
    "T26n1521_014:0097c26": "除身殺生、劫盜、邪婬，餘殘打、縛、閉、繫、鞭、杖、牽、",
    "T26n1521_014:0097c27": "挽等，但不死而已，如是不善身業，非奪命",
    "T26n1521_014:0097c28": "等所攝。善中迎送、合掌、禮拜、恭敬、問訊、洗浴、",
    "T26n1521_014:0097c29": "按摩、布施等善身業，非不殺生等所攝。意業",
    "T26n1521_014:0098a01": "中除貪取、瞋惱、邪見，餘所有不守攝心、諸結",
    "T26n1521_014:0098a02": "使等不善法。又！意業中除不貪取、不瞋惱、正",
    "T26n1521_014:0098a03": "見，餘善守攝心、信、戒、聞、定、捨、慧等善法。",
    "T26n1521_014:0098a04": "七業亦業道，　　三業道非業。",
    "T26n1521_014:0098a05": "殺生、劫盜、邪婬、妄語、兩舌、惡口、散亂語七：是",
    "T26n1521_014:0098a06": "業，即業道。貪取、瞋惱、邪見：是業道，非業。此三",
    "T26n1521_014:0098a07": "事相應思，是業。問曰：前七事何故亦是業，亦",
    "T26n1521_014:0098a08": "是業道？答曰：習行是七事轉增故，至地獄、",
    "T26n1521_014:0098a09": "畜生、餓鬼，以是故名為業道；是七能作，故名",
    "T26n1521_014:0098a10": "業。三是業道，非業者：是不善業根本，以是",
    "T26n1521_014:0098a11": "故名三業道，非業。善中亦如是，所謂離殺",
    "T26n1521_014:0098a12": "生、劫盜、邪婬、妄語、兩舌、惡口、散亂語：亦業，亦",
    "T26n1521_014:0098a13": "業道。餘三不貪取、不瞋惱、正見：是業道，非",
    "T26n1521_014:0098a14": "業。此三相應思，是業。問曰：前七事何故是",
    "T26n1521_014:0098a15": "業，亦業道？答曰：常修習此事故，能至人天",
    "T26n1521_014:0098a16": "好處名為道。是七能作故，名為業。問曰：餘",
    "T26n1521_014:0098a17": "三何故但業道，非業耶？答曰：三是諸善業根",
    "T26n1521_014:0098a18": "本，諸善業從中行故，名為業道，非業。復次——",
    "T26n1521_014:0098a19": "戒法即是業，　　業或戒非戒。",
    "T26n1521_014:0098a20": "業及於業道，　　有四種分別。",
    "T26n1521_014:0098a21": "身口業：是戒。意業：是業，非戒。業及於業道，",
    "T26n1521_014:0098a22": "四種分別者：有業非業道，有業道非業，有",
    "T26n1521_014:0098a23": "業亦是業道，有非業非業道。業，非業道者：",
    "T26n1521_014:0098a24": "三種不善身業，業道所不攝，所謂手拳鞭",
    "T26n1521_014:0098a25": "杖等；及三種善身業，業道所不攝，所謂迎",
    "T26n1521_014:0098a26": "逆敬禮等，是二善、不善業，非業道所攝。或",
    "T26n1521_014:0098a27": "有人言：「亦是業道，何以故？是二業或時至",
    "T26n1521_014:0098a28": "善惡處故，名為業道；以不定故，不說業",
    "T26n1521_014:0098a29": "道。」業道，非業者：後三不善及三善。是煩惱性",
    "T26n1521_014:0098b01": "故，非業；能起業故，名為業道。三善是善根",
    "T26n1521_014:0098b02": "性故，非業；能起善業故，名為業道。亦業，亦",
    "T26n1521_014:0098b03": "業道者：所謂殺生、不殺生等七事。是非業，非",
    "T26n1521_014:0098b04": "業道者：餘法是。復次——",
    "T26n1521_014:0098b05": "菩薩初地邊，　　以三種清淨，",
    "T26n1521_014:0098b06": "安住十善道，　　則生決定心。",
    "T26n1521_014:0098b07": "是菩薩於第二地中，了了分別知如是十",
    "T26n1521_014:0098b08": "善、十不善道。知已，以三種清淨住十善道：",
    "T26n1521_014:0098b09": "所謂自不殺生，不教他殺，於殺生罪心",
    "T26n1521_014:0098b10": "不喜悅；乃至正見，亦如是。問曰：菩薩初地",
    "T26n1521_014:0098b11": "中已住十善道，此中何故重說？答曰：初地",
    "T26n1521_014:0098b12": "中非不住十善道，但此中轉勝增長，以三",
    "T26n1521_014:0098b13": "種清淨故。先初住中雖作閻浮提王，不能",
    "T26n1521_014:0098b14": "行此三種清淨，是故此中說三種清淨，菩",
    "T26n1521_014:0098b15": "薩住是二地。知如是分別諸業，生決定心：",
    "T26n1521_014:0098b16": "世所有惡道，　　皆十不善生；",
    "T26n1521_014:0098b17": "世所有善道，　　因於十善生。",
    "T26n1521_014:0098b18": "世間所有惡道者：所謂三種地獄道，熱地獄、",
    "T26n1521_014:0098b19": "冷地獄、黑地獄；三種畜生道，水行畜生、陸行",
    "T26n1521_014:0098b20": "畜生、空行畜生；種種鬼道，有飢餓鬼者、食不",
    "T26n1521_014:0098b21": "淨鬼者、火口者、阿修羅、夜叉等——皆由行十不",
    "T26n1521_014:0098b22": "善道，有上、中、下因緣故。出世間所有善道，若",
    "T26n1521_014:0098b23": "天、若人，皆由行十善道生，三界所攝。天，有",
    "T26n1521_014:0098b24": "二十八；人者，四天下人是。如是決定知已，",
    "T26n1521_014:0098b25": "作是念：「我欲自生善處，亦令眾生生於善",
    "T26n1521_014:0098b26": "處。」",
    "T26n1521_014:0098b27": "是故我自應，　　住於十善道；",
    "T26n1521_014:0098b28": "亦令餘眾生，　　即住此善道。",
    "T26n1521_014:0098b29": "若生善處、若生惡處，皆屬十善、十不善道；",
    "T26n1521_014:0098c01": "我知是世間諸業因緣有，無有定主，是故我",
    "T26n1521_014:0098c02": "應先自行十善道，然後令諸眾生亦住十",
    "T26n1521_014:0098c03": "善道。問曰：何以故要先自住十善道，後乃",
    "T26n1521_014:0098c04": "令他住耶？答曰：",
    "T26n1521_014:0098c05": "行於惡業者，　　令他善不易，",
    "T26n1521_014:0098c06": "自不行善故，　　他則不信受。",
    "T26n1521_014:0098c07": "若惡人自不行善，欲令他行善者，則為甚",
    "T26n1521_014:0098c08": "難。何以故？是人自不行善，他人不信受其",
    "T26n1521_014:0098c09": "語。如偈說：",
    "T26n1521_014:0098c10": "若人自不善，　　不能令他善；",
    "T26n1521_014:0098c11": "若自不寂滅，　　不能令他寂。",
    "T26n1521_014:0098c12": "以是故汝當，　　先自行善寂，",
    "T26n1521_014:0098c13": "然後教他人，　　令行善寂滅。",
    "T26n1521_014:0098c14": "是菩薩當如是行善法。",
    "T26n1521_014:0098c15": "從阿鼻地獄，　　乃至於有頂，",
    "T26n1521_014:0098c16": "分別十業果，　　及其受報處。",
    "T26n1521_014:0098c17": "當如是正知，下從阿鼻地獄，上至非有想",
    "T26n1521_014:0098c18": "非無想處，皆是善不善種種業受果報處。於",
    "T26n1521_014:0098c19": "中習行上十不善道故，生阿鼻地獄；小減",
    "T26n1521_014:0098c20": "生大炙地獄、小減生小炙地獄、小減生大",
    "T26n1521_014:0098c21": "叫喚地獄、小減生小叫喚地獄、小減生僧伽",
    "T26n1521_014:0098c22": "陀地獄、小減生大陌地獄、小減生黑繩地",
    "T26n1521_014:0098c23": "獄、小減生活地獄、小減生劍林等小眷屬地",
    "T26n1521_014:0098c24": "獄中，亦應如是轉小分別。行中十不善道，",
    "T26n1521_014:0098c25": "生畜生中；畜生中亦應轉少分別。行下不善",
    "T26n1521_014:0098c26": "道，生餓鬼中。如是總相說，是中應廣分別",
    "T26n1521_014:0098c27": "差別：有諸阿修羅夜叉生鬼道中，有諸龍",
    "T26n1521_014:0098c28": "王生畜生中，所受快樂或與諸天同；是諸",
    "T26n1521_014:0098c29": "眾生以不善因緣故生，生已受善業果報。",
    "T26n1521_014:0099a01": "行最下十善道，生閻浮提人中，在貧窮下",
    "T26n1521_014:0099a02": "賤家，所謂栴陀羅、邊地、工巧、小人等。轉勝生",
    "T26n1521_014:0099a03": "居士家，轉勝生婆羅門家，轉勝生剎利家，",
    "T26n1521_014:0099a04": "轉勝生大臣家，轉勝生國王家。於十善道",
    "T26n1521_014:0099a05": "轉復勝者生瞿陀尼，轉勝生弗婆提，轉勝",
    "T26n1521_014:0099a06": "生欝單越。轉勝生四天王處，轉勝生忉利",
    "T26n1521_014:0099a07": "天，炎摩天，兜率陀天，化樂天。習行上十善道，",
    "T26n1521_014:0099a08": "生他化自在天。於是中亦應種種分別小",
    "T26n1521_014:0099a09": "大差別：如人中小王、大王、閻浮提王、轉輪聖",
    "T26n1521_014:0099a10": "王；四天王處有四天王，忉利天中有釋提桓",
    "T26n1521_014:0099a11": "因，炎摩天上有須炎摩天王，兜率陀天上有",
    "T26n1521_014:0099a12": "珊兜率陀天王，化樂天上有善化天王，他化",
    "T26n1521_014:0099a13": "自在天上有他化自在天王。過是以上，要",
    "T26n1521_014:0099a14": "行禪定思，得生上界。問曰：若以禪定思得",
    "T26n1521_014:0099a15": "生上界者，何以故說「乃至非有想非無想",
    "T26n1521_014:0099a16": "處，皆以十善道故得生」？答曰：雖修禪定",
    "T26n1521_014:0099a17": "生色界、無色界，要當先堅住十善道，然後",
    "T26n1521_014:0099a18": "得修禪定。以是故，彼處以十善業道為大",
    "T26n1521_014:0099a19": "利益。以是故說：「乃至非有想非無想處，皆",
    "T26n1521_014:0099a20": "以十善道因緣故得生。」所以者何？先行清",
    "T26n1521_014:0099a21": "淨十善道離欲，修初禪下思得生梵眾天，",
    "T26n1521_014:0099a22": "修初禪中思生梵輔天，修初禪上思故得",
    "T26n1521_014:0099a23": "生大梵天；修二禪下思生少光天，修二禪",
    "T26n1521_014:0099a24": "中思得生無量光天，修二禪上思得生妙",
    "T26n1521_014:0099a25": "光天；修三禪下思得生小淨天，修三禪中",
    "T26n1521_014:0099a26": "思故得生無量淨天，修三禪上思得生遍",
    "T26n1521_014:0099a27": "淨天；修四禪下思故生阿那婆伽天，修四",
    "T26n1521_014:0099a28": "禪中思故生福生天，修四禪上思故生廣",
    "T26n1521_014:0099a29": "果天；修無想定中思得生無想天。以無漏",
    "T26n1521_014:0099b01": "熏修四禪下思故生不廣天，以無漏熏修四",
    "T26n1521_014:0099b02": "禪勝思故生不熱天，以無漏熏修四禪勝",
    "T26n1521_014:0099b03": "思故生喜見天，以無漏熏修四禪勝思故",
    "T26n1521_014:0099b04": "生妙見天，以無漏熏修四禪最上思故生",
    "T26n1521_014:0099b05": "阿迦膩吒天。修虛空處定相應思得生空",
    "T26n1521_014:0099b06": "處天，修識處定相應思得生識處天，修無",
    "T26n1521_014:0099b07": "所有處定相應思得生無所有處天，修非",
    "T26n1521_014:0099b08": "有想非無想處定相應思得生非有想非無",
    "T26n1521_014:0099b09": "想處天，是名生死世間，眾生往來之處。",
    "T26n1521_014:0099b10": "29 分別聲聞辟支佛品分別聲聞辟支佛品第二十九",
    "T26n1521_014:0099b11": "問曰：是十善業道，但是生人、天因緣，更有",
    "T26n1521_014:0099b12": "餘利益耶？答曰：有。",
    "T26n1521_014:0099b13": "所有聲聞乘，　　辟支佛、大乘，",
    "T26n1521_014:0099b14": "皆以十善道，　　而為大利益。",
    "T26n1521_014:0099b15": "凡出生死因緣，唯有三乘：聲聞、辟支佛、大乘。",
    "T26n1521_014:0099b16": "是三乘皆以十善道為大利益。何以故？是",
    "T26n1521_014:0099b17": "十善道能令行者至聲聞地，亦能令至辟",
    "T26n1521_014:0099b18": "支佛地，亦能令人至於佛地。問曰：是十善",
    "T26n1521_014:0099b19": "道能令何等眾生至聲聞地？答曰：",
    "T26n1521_014:0099b20": "隨他無大悲，　　畏怖於三界，",
    "T26n1521_014:0099b21": "樂少功德分，　　其志甚劣弱。",
    "T26n1521_014:0099b22": "心樂於厭離，　　常觀世無常，",
    "T26n1521_014:0099b23": "及知一切法，　　皆亦無有我。",
    "T26n1521_014:0099b24": "乃至一念頃，　　不樂於受生，",
    "T26n1521_014:0099b25": "常不信世間，　　而有安隱法。",
    "T26n1521_014:0099b26": "觀大如毒蛇，　　陰如拔刃賊，",
    "T26n1521_014:0099b27": "六入如空聚，　　不樂世富樂。",
    "T26n1521_014:0099b28": "貴於堅持戒，　　而為禪定故，",
    "T26n1521_014:0099b29": "常樂於安禪，　　修習諸善法。",
    "T26n1521_014:0099c01": "唯觀於涅槃，　　第一救護者，",
    "T26n1521_014:0099c02": "常求盡苦慧，　　樂集行解脫。",
    "T26n1521_014:0099c03": "但貴於自利，　　一一勝處來，",
    "T26n1521_014:0099c04": "善道令是人，　　能至聲聞地。",
    "T26n1521_014:0099c05": "隨他音聲者，聞他所說，隨順而行，不能自",
    "T26n1521_014:0099c06": "生智慧。問曰：十善道能令一切從他聞者",
    "T26n1521_014:0099c07": "皆作聲聞耶？答曰：不爾！若無大悲心，十善",
    "T26n1521_014:0099c08": "道能令此人至聲聞地；若有菩薩從諸佛",
    "T26n1521_014:0099c09": "聞法，以有大悲心故，十善道不能令至",
    "T26n1521_014:0099c10": "聲聞地。問曰：一切無大悲心者，十善道皆",
    "T26n1521_014:0099c11": "能令至聲聞地耶？答曰：不然！怖畏三界者，",
    "T26n1521_014:0099c12": "十善道能令此人至聲聞道。餘不怖畏者，",
    "T26n1521_014:0099c13": "令生人、天善處，以樂三界故。問曰：一切怖",
    "T26n1521_014:0099c14": "畏三界者，十善道皆能令至聲聞地。若爾",
    "T26n1521_014:0099c15": "者，菩薩亦怖畏三界，為身故，復為眾生，勤",
    "T26n1521_014:0099c16": "行精進，求於涅槃，如是十善道亦應令至",
    "T26n1521_014:0099c17": "聲聞地。答曰：不必一切怖畏三界者，盡墮",
    "T26n1521_014:0099c18": "聲聞地。何等為墮？樂習行功德少分者，於",
    "T26n1521_014:0099c19": "佛所教化六波羅蜜中，受行少分，如是之",
    "T26n1521_014:0099c20": "人墮聲聞地。若人能取諸佛功德、遍學智",
    "T26n1521_014:0099c21": "慧，十善道必令此人徑至佛道。隨他聞",
    "T26n1521_014:0099c22": "聲、怖畏三界，取功德少分，是人有二種：十",
    "T26n1521_014:0099c23": "善道能令至聲聞地者、至辟支佛地者。問",
    "T26n1521_014:0099c24": "曰：是人云何俱從他聞，怖畏三界，取功德",
    "T26n1521_014:0099c25": "少分，十善道能令至聲聞地，至辟支佛地？",
    "T26n1521_014:0099c26": "答曰：志劣弱者，作阿羅漢；小堅固者，作辟支",
    "T26n1521_014:0099c27": "佛。問曰：十善道令一切志劣弱者至聲聞",
    "T26n1521_014:0099c28": "地？答曰：不然！何以故？所謂志弱、樂厭離",
    "T26n1521_014:0099c29": "生死者；非但志劣、無厭離者。問曰：觀何",
    "T26n1521_014:0100a01": "事，得知樂厭離心？答曰：觀「有為法無常、一",
    "T26n1521_014:0100a02": "切法無我」，當知是必樂於厭離。問曰：已知",
    "T26n1521_014:0100a03": "樂厭離，菩薩亦如是觀「有為無常、一切法",
    "T26n1521_014:0100a04": "無我」，是十善道何得不令此人墮聲聞地",
    "T26n1521_014:0100a05": "耶？答曰：是人深厭離，離大悲故，乃至一念",
    "T26n1521_014:0100a06": "中不樂受生，不信世間有安隱相。如《經》",
    "T26n1521_014:0100a07": "中佛告諸比丘：「譬如少糞尚臭穢不淨，何",
    "T26n1521_014:0100a08": "況多也？如是一念中受生尚苦，何況多也？",
    "T26n1521_014:0100a09": "諸比丘！當學斷生，莫令更受。」聲聞人信受",
    "T26n1521_014:0100a10": "是語故，乃至一念中不樂受生。是人復作",
    "T26n1521_014:0100a11": "是念：「世間無常，於所作事及受命，都無安",
    "T26n1521_014:0100a12": "隱相。死常逐人，誰能知死時節？不知死時",
    "T26n1521_014:0100a13": "為受何業果報？為生何心？如是事中不安",
    "T26n1521_014:0100a14": "隱故，不可信故，當疾求盡苦。」菩薩則不",
    "T26n1521_014:0100a15": "爾——於恒河沙無量阿僧祇劫受生，為得阿",
    "T26n1521_014:0100a16": "耨多羅三藐三菩提，度諸眾生。是故〈偈〉中說：",
    "T26n1521_014:0100a17": "「乃至一念頃，不樂於受生」——善道令是人能",
    "T26n1521_014:0100a18": "至聲聞地。問曰：是人樂修集何事故，不",
    "T26n1521_014:0100a19": "樂受生？答曰：是人觀地水火風四大，憙生",
    "T26n1521_014:0100a20": "瞋恨故、不淨臭穢、不知恩故，生毒蛇想。",
    "T26n1521_014:0100a21": "「色、受、想、行、識」五陰，能奪智慧命故，生怨賊",
    "T26n1521_014:0100a22": "想。眼、耳、鼻、舌、身、意入，離常、離「不動、不變、不壞」，",
    "T26n1521_014:0100a23": "無我、無我所故，生空聚想。若人於世間一",
    "T26n1521_014:0100a24": "切受生及資生樂具，以無常、虛誑、無須臾住",
    "T26n1521_014:0100a25": "故，不生喜悅心。如是之人於一切生處，生",
    "T26n1521_014:0100a26": "無安隱想，但涅槃一法能為救護。如《經》中",
    "T26n1521_014:0100a27": "說：「諸比丘！世間皆是熾然。所謂眼然、色然、",
    "T26n1521_014:0100a28": "眼識然、眼觸然，及眼觸因緣生受，皆亦是然。",
    "T26n1521_014:0100a29": "以何事故然？所謂貪欲火、瞋恚火、愚癡火，生、",
    "T26n1521_014:0100b01": "老、病、死、憂悲苦惱火之所熾然。耳、鼻、舌、身、意",
    "T26n1521_014:0100b02": "亦如是。觀一切有為法皆是熾然，唯涅槃",
    "T26n1521_014:0100b03": "寂滅法能為救護。」貴涅槃一法故，捨一切",
    "T26n1521_014:0100b04": "事，勤習坐禪。問曰：若「觀一切有為法皆是",
    "T26n1521_014:0100b05": "熾然，唯涅槃寂滅能為救護」者，十善道皆令",
    "T26n1521_014:0100b06": "至聲聞地耶？答曰：不然！佛所結戒，為禪",
    "T26n1521_014:0100b07": "定故，貴重此戒。有決定心而不毀犯，捨一",
    "T26n1521_014:0100b08": "切事，但樂坐禪。求盡苦智，常勤修習解脫",
    "T26n1521_014:0100b09": "因緣。於先世中，或從一勝處來、二勝處來",
    "T26n1521_014:0100b10": "者，十善道能令此人至聲聞地。何以故？持",
    "T26n1521_014:0100b11": "戒清淨，則心不悔；心不悔故，得歡喜；得歡",
    "T26n1521_014:0100b12": "喜故，身輕軟；身輕軟故，心快樂；心快樂故，攝",
    "T26n1521_014:0100b13": "心得定；攝心得定故，生如實智慧；生如",
    "T26n1521_014:0100b14": "實智慧故，即生厭；從厭生離，從離得解脫。",
    "T26n1521_014:0100b15": "若一、若二勝處來者，如尊者羅睺羅從諦勝",
    "T26n1521_014:0100b16": "處來；如尊者施曰羅從捨勝處來；如尊者",
    "T26n1521_014:0100b17": "離跋多從寂滅勝處來；如尊者舍利弗從",
    "T26n1521_014:0100b18": "慧勝處來。或從諦、捨二勝處來；或從諦、寂",
    "T26n1521_014:0100b19": "滅二勝處來；或從諦、慧二勝處來；或從捨、",
    "T26n1521_014:0100b20": "寂滅二勝處來；或從捨、慧二勝處來；或從",
    "T26n1521_014:0100b21": "寂滅、慧二勝處來。如是十善道，能令至聲",
    "T26n1521_014:0100b22": "聞地。",
    "T26n1521_014:0100b23": "十住毘婆沙論卷第十四"
}