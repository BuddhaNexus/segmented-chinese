{
    "T04n0211_003:0592b17": "法句譬喻經卷第三",
    "T04n0211_003:0592b19": "晉世沙門法炬共法立譯",
    "T04n0211_003:0592b20": "◎喻老耄品第十九",
    "T04n0211_003:0592b21": "昔佛在舍衛國祇樹精舍，食後為天人、帝王",
    "T04n0211_003:0592b22": "臣民、四輩弟子說甘露法。時有遠方長老婆",
    "T04n0211_003:0592b23": "羅門七人，來至佛所，稽首於地，叉手白佛",
    "T04n0211_003:0592b24": "言：「吾等遠人伏聞聖化，久當歸命而多諸",
    "T04n0211_003:0592b25": "礙，今乃得來覲覩聖顏，願為弟子得滅眾苦。」",
    "T04n0211_003:0592b26": "佛即受之悉為沙門，即令七人共止一房。然",
    "T04n0211_003:0592b27": "此七人覩見世尊，尋為得道不惟無常，共坐",
    "T04n0211_003:0592b28": "房中但思世事，小語大笑不計成敗，命日促",
    "T04n0211_003:0592b29": "盡不與人期，但共喜笑迷意三界。佛以三達",
    "T04n0211_003:0592c01": "智知命欲盡，佛哀愍之，起至其房而告之曰：",
    "T04n0211_003:0592c02": "「卿等為道當求度世，何為大笑也？一切眾生",
    "T04n0211_003:0592c03": "以五事自恃。何謂為五？一者恃怙年少，二者",
    "T04n0211_003:0592c04": "恃怙端政，三者恃怙多力，四者恃怙財富，",
    "T04n0211_003:0592c05": "五者恃怙貴姓。卿等七人小語大笑，為何所",
    "T04n0211_003:0592c06": "恃？」於是世尊即說偈言：",
    "T04n0211_003:0592c07": "「何喜何笑？　　念常熾然，　　深蔽幽冥，",
    "T04n0211_003:0592c08": "　不如求定。　　見身形範，　　倚以為安，",
    "T04n0211_003:0592c09": "　多想致病，　　豈知不真？　　老則色衰，",
    "T04n0211_003:0592c10": "　病無光澤，　　皮緩肌縮，　　死命近促。",
    "T04n0211_003:0592c11": "　身死神從，　　如御棄車，　　肉消骨散，",
    "T04n0211_003:0592c12": "　身何可怙？」",
    "T04n0211_003:0592c13": "佛說偈已，七比丘意解望止，即於佛前得阿",
    "T04n0211_003:0592c14": "羅漢道。",
    "T04n0211_003:0592c15": "昔佛在舍衛精舍，為諸天人帝王說法。時有",
    "T04n0211_003:0592c16": "婆羅門村，五百餘家中有五百年少婆羅門，",
    "T04n0211_003:0592c17": "修婆羅術，為人憍慢不敬長老，貢高自貴以",
    "T04n0211_003:0592c18": "此為常。五百梵志欻自議言：「沙門瞿曇自稱",
    "T04n0211_003:0592c19": "為佛，三達權智無敢共論者。吾等可共請求",
    "T04n0211_003:0592c20": "論議，事事詰問知為何如。」即辦供具往請佛",
    "T04n0211_003:0592c21": "來。佛與諸弟子往到梵志村中，坐畢行水食",
    "T04n0211_003:0592c22": "訖澡手。時有長老梵志夫婦二人，於此村中",
    "T04n0211_003:0592c23": "共行乞丐，佛知其本大富無數曾作大臣，佛",
    "T04n0211_003:0592c24": "即問諸年少梵志：「汝等識長老婆羅門不？」皆",
    "T04n0211_003:0592c25": "言：「曾識。」又問：「本為何似也？」曰：「本為大臣財富",
    "T04n0211_003:0593a01": "無數。」「今者何故復行乞丐？」皆言：「散用無道是",
    "T04n0211_003:0593a02": "以守貧。」佛告諸婆羅門：「世有四事人不能",
    "T04n0211_003:0593a03": "行，行者得福不致此貧。何謂為四？一者年盛",
    "T04n0211_003:0593a04": "力壯慎莫憍慢，二者年老精進不貪婬妷，三",
    "T04n0211_003:0593a05": "者有財珍寶常念布施，四者就師學問聽受",
    "T04n0211_003:0593a06": "正言。如此老公不行四事，謂之有常不計成",
    "T04n0211_003:0593a07": "敗，一旦離散，譬如老鵠守此空池，永無所獲。」",
    "T04n0211_003:0593a08": "於是世尊即說偈言：",
    "T04n0211_003:0593a09": "「晝夜慢惰，　　老不止婬，　　有財不施，",
    "T04n0211_003:0593a10": "　不受佛言。　　有此四蔽，　　為自侵欺，",
    "T04n0211_003:0593a11": "　咄嗟老至，　　色變作耄。　　少時如意，",
    "T04n0211_003:0593a12": "　老見蹈踐，　　不修梵行，　　又不富財，",
    "T04n0211_003:0593a13": "　老如白鵠，　　守斯空池，　　既不守戒，",
    "T04n0211_003:0593a14": "　又不積財，　　老羸氣竭，　　思故何逮？",
    "T04n0211_003:0593a15": "　老如秋葉，　　行穢鑑錄，　　命疾脫至，",
    "T04n0211_003:0593a16": "　不容後悔。」",
    "T04n0211_003:0593a17": "佛告梵志：「世有四時，行道得福得度，可免眾",
    "T04n0211_003:0593a18": "苦。何謂為四？一者年少有力勢時，二者富貴",
    "T04n0211_003:0593a19": "有財物時，三者得遇三尊好福田時，四者當",
    "T04n0211_003:0593a20": "計萬物憂離散時。行此四事，所願皆獲，必得",
    "T04n0211_003:0593a21": "道跡。」於是世尊重說偈言：",
    "T04n0211_003:0593a22": "「命欲日夜盡，　　及時可勤力，",
    "T04n0211_003:0593a23": "　世間諦非常，　　莫惑墮冥中。",
    "T04n0211_003:0593a24": "　當學然意燈，　　自練求智慧，",
    "T04n0211_003:0593a25": "　離垢勿染污，　　執燭觀道地。」",
    "T04n0211_003:0593a26": "佛說是時，放大光明照曜天地，五百年少梵",
    "T04n0211_003:0593a27": "志，因此心解衣毛為竪，起禮佛足白佛言：「歸",
    "T04n0211_003:0593a28": "命世尊，願為弟子。」佛言：「善來比丘！」即成沙門",
    "T04n0211_003:0593a29": "得羅漢道。村人大小皆得道迹，莫不歡欣。",
    "T04n0211_003:0593b01": "法句譬喻經愛身品第二十",
    "T04n0211_003:0593b02": "昔有一國名多摩羅，去城七里有精舍，五百",
    "T04n0211_003:0593b03": "沙門常處其中，讀經行道。有一長老比丘名",
    "T04n0211_003:0593b04": "摩訶盧，為人闇塞，五百道人傳共教之，數年",
    "T04n0211_003:0593b05": "之中不得一偈，眾共輕之不將會同，常守精",
    "T04n0211_003:0593b06": "舍勅令掃除。後日國王請諸道人入宮供養，",
    "T04n0211_003:0593b07": "摩訶盧比丘自念言：「我生世間闇塞如此，不",
    "T04n0211_003:0593b08": "知一偈人所薄賤，用是活為？」即持繩至後園",
    "T04n0211_003:0593b09": "中大樹下，欲自絞死。佛以道眼遙見如是，化",
    "T04n0211_003:0593b10": "作樹神，半身人現而呵之曰：「咄咄比丘！何為",
    "T04n0211_003:0593b11": "作此？」摩訶盧即具陳辛苦。化神呵曰：「勿得作",
    "T04n0211_003:0593b12": "是，且聽我言。往迦葉佛時，卿作三藏沙門，",
    "T04n0211_003:0593b13": "有五百弟子，自以多智輕慢眾人，悋惜經義",
    "T04n0211_003:0593b14": "初不訓誨，是以世世所生諸根闇鈍。但當自",
    "T04n0211_003:0593b15": "責，何為自賊？」於是世尊現神光像，即說偈言：",
    "T04n0211_003:0593b16": "「自愛身者，　　慎護所守，　　希望欲解，",
    "T04n0211_003:0593b17": "　學正不寐。　　身為第一，　　常自勉學，",
    "T04n0211_003:0593b18": "　利能誨人，　　不惓則智。　　學先自正，",
    "T04n0211_003:0593b19": "　然後正人，　　調身入慧，　　必遷為上。",
    "T04n0211_003:0593b20": "　身不能利，　　安能利人？　　心調體正，",
    "T04n0211_003:0593b21": "　何願不至？　　本我所造，　　後我自受，",
    "T04n0211_003:0593b22": "　為惡自更，　　如剛鑽珠。」",
    "T04n0211_003:0593b23": "摩訶盧比丘見佛現身光像，悲喜悚慄稽首",
    "T04n0211_003:0593b24": "佛足，思惟偈義即入定意，尋在佛前逮得羅",
    "T04n0211_003:0593b25": "漢道，自識宿命無數世事，三藏眾經即貫在",
    "T04n0211_003:0593b26": "心。佛語摩訶盧：「著衣持鉢就王宮食，在五百道",
    "T04n0211_003:0593b27": "人上坐，此諸道人是卿先世五百弟子，還為",
    "T04n0211_003:0593b28": "說法令得道迹，并使國王明信罪福。」即受佛",
    "T04n0211_003:0593b29": "教，徑入宮裏坐於上座。眾人心恚怪其所",
    "T04n0211_003:0593c01": "以，各護王意不敢呵譴，念其愚冥不曉達",
    "T04n0211_003:0593c02": "嚫，心為之疲。王便下食手自斟酌，摩訶盧即",
    "T04n0211_003:0593c03": "為達嚫，音如雷震清辭雨下，坐上道人驚怖",
    "T04n0211_003:0593c04": "自悔，皆得羅漢。為王說法莫不解釋，群臣百",
    "T04n0211_003:0593c05": "官皆得須陀洹道。",
    "T04n0211_003:0593c06": "昔佛在舍衛國有五百婆羅門，常求佛便欲",
    "T04n0211_003:0593c07": "誹謗之。佛三達之智普見人心，愍欲度之，其",
    "T04n0211_003:0593c08": "果未熟因緣未到，一切罪福欲來至時，自作",
    "T04n0211_003:0593c09": "因緣而迎罪福，此諸梵志宿有微福，應當得",
    "T04n0211_003:0593c10": "度，福德牽之自作方宜。五百梵志自共議言：",
    "T04n0211_003:0593c11": "「當使屠兒殺生，請佛及諸眾僧，佛必受請讚",
    "T04n0211_003:0593c12": "歎屠兒，吾等便前而共譏之。」於是屠兒為",
    "T04n0211_003:0593c13": "之請佛，佛即受請，告屠兒言：「果熟自墮，福熟",
    "T04n0211_003:0593c14": "自度。」屠兒還歸供設飯食。佛將諸弟子到",
    "T04n0211_003:0593c15": "屠兒村中，至檀越舍，梵志大小皆共歡喜。",
    "T04n0211_003:0593c16": "「今日乃得佛之便耳，若當讚檀越福德者，當",
    "T04n0211_003:0593c17": "以其前後殺生作罪持用譏之；佛若當說",
    "T04n0211_003:0593c18": "其由來之罪者，當以今日之福難之。二宜之",
    "T04n0211_003:0593c19": "中，今日乃得佛便耳。」佛到即坐，行水下食，",
    "T04n0211_003:0593c20": "於是世尊觀察眾心，應有度者即出舌覆面",
    "T04n0211_003:0593c21": "舐耳，放大光明照一城內，即以梵聲說偈呪",
    "T04n0211_003:0593c22": "願：",
    "T04n0211_003:0593c23": "「如真人教，　　以道活身，　　愚者嫉之，",
    "T04n0211_003:0593c24": "　見而為惡。　　行惡得惡，　　如種苦種，",
    "T04n0211_003:0593c25": "　惡自受罪，　　善自受福。　　亦各須熟，",
    "T04n0211_003:0593c26": "　彼不相代，　　習善得善，　　亦如種甜。」",
    "T04n0211_003:0593c27": "佛說偈已，五百梵志意自開解，即前禮佛五",
    "T04n0211_003:0593c28": "體投地叉手白佛言：「頑愚不及未達聖訓，",
    "T04n0211_003:0593c29": "唯願愍育得為沙門。」佛即聽受皆為沙門。村",
    "T04n0211_003:0594a01": "人大小見佛變化莫不歡欣，皆得道迹，稱之",
    "T04n0211_003:0594a02": "賢聖，無復屠兒之名。佛食畢訖即還精舍。",
    "T04n0211_003:0594a03": "法句譬喻經世俗品第二十一",
    "T04n0211_003:0594a04": "昔有婆羅門國王名多味寫，其王奉事異道",
    "T04n0211_003:0594a05": "九十六種。王忽一日發於善心欲大布施，如",
    "T04n0211_003:0594a06": "婆羅門法，積七寶如山持用布施，有來乞者，",
    "T04n0211_003:0594a07": "聽令自取重一撮去，如是數日其積不減。佛",
    "T04n0211_003:0594a08": "知是王宿福應度，化作梵志往到其國。王出",
    "T04n0211_003:0594a09": "相見共相禮，問起居曰：「何所求索？莫自疑難。」",
    "T04n0211_003:0594a10": "梵志答言：「吾從遠來，欲乞珍寶持作舍宅。」",
    "T04n0211_003:0594a11": "王言：「大善！自取重一撮去。」梵志取一撮行七",
    "T04n0211_003:0594a12": "步，還著故處。王問：「何故不取？」梵志答曰：「此",
    "T04n0211_003:0594a13": "纔足作舍廬耳，復當娶婦，俱不足用，是",
    "T04n0211_003:0594a14": "以不取。」王言：「更取三撮。」梵志即取？行七步",
    "T04n0211_003:0594a15": "復還著故處。王問梵志：「何以復爾？」答曰：「此足",
    "T04n0211_003:0594a16": "娶婦，復無田地奴婢牛馬，計復不足，是以息",
    "T04n0211_003:0594a17": "意也。」王言：「更取七撮。」梵志即取行七步，復還",
    "T04n0211_003:0594a18": "著故處。王言：「復何意故？」梵志答言：「若有男女",
    "T04n0211_003:0594a19": "當復嫁娶，吉凶用費計不足用，是以不取。」王",
    "T04n0211_003:0594a20": "言：「盡以積寶持用相上。」梵志受而捨去。王甚",
    "T04n0211_003:0594a21": "怪之重問意故？梵志答曰：「本來乞丐欲用生",
    "T04n0211_003:0594a22": "活，諦念人命處世無幾，萬物無常旦夕難",
    "T04n0211_003:0594a23": "保，因緣遂重憂苦日深，積寶如山無益於己，",
    "T04n0211_003:0594a24": "貪欲規圖唐自艱苦，不如息意求無為道，是",
    "T04n0211_003:0594a25": "以不取。」王意開解願奉明教。於是梵志現佛",
    "T04n0211_003:0594a26": "光相，踊住空中，為說偈言：",
    "T04n0211_003:0594a27": "「雖得積珍寶，　　崇高至於天，",
    "T04n0211_003:0594a28": "　如是滿世間，　　不如見道迹。",
    "T04n0211_003:0594a29": "　不善像如善，　　愛如似不愛，",
    "T04n0211_003:0594b01": "　以苦為樂相，　　狂夫為所厭。」",
    "T04n0211_003:0594b02": "於是國王見佛光相遍照天地，又聞此偈踊",
    "T04n0211_003:0594b03": "躍歡喜，王及群臣即受五戒得須陀洹道。",
    "T04n0211_003:0594b04": "法句譬喻經述佛品第二十二",
    "T04n0211_003:0594b05": "昔佛在摩竭提界善勝道場元吉樹下，德力",
    "T04n0211_003:0594b06": "降魔，坐自惟曰：「甘露法鼓聞於三千，昔父",
    "T04n0211_003:0594b07": "王遣五人，供養麻米執侍有勞，功報應敘。",
    "T04n0211_003:0594b08": "此五人者，在波羅奈國。」於是如來從樹下起，",
    "T04n0211_003:0594b09": "相好嚴儀明暉天地，威神震動，見者喜悅，至",
    "T04n0211_003:0594b10": "波羅奈國。未至中道，逢一梵志名曰憂呼，",
    "T04n0211_003:0594b11": "辭親離家求師學道，瞻覩尊妙驚喜交集。下",
    "T04n0211_003:0594b12": "在道側舉聲歎曰：「威靈感人儀雅挺特，本",
    "T04n0211_003:0594b13": "事何師乃得斯容？」佛為憂呼而作頌曰：",
    "T04n0211_003:0594b14": "「八正覺自得，　　無離無所染，",
    "T04n0211_003:0594b15": "　愛盡破欲網，　　自然無師受。",
    "T04n0211_003:0594b16": "　我行無師保，　　志獨無伴侶，",
    "T04n0211_003:0594b17": "　積一得作佛，　　從是通聖道。」",
    "T04n0211_003:0594b18": "憂呼聞偈悵惘不解，即問世尊瞿曇如行？",
    "T04n0211_003:0594b19": "佛告梵志：「欲詣波羅奈國擊甘露法鼓轉無",
    "T04n0211_003:0594b20": "上法輪，三界眾聖未曾有轉法輪遷人入",
    "T04n0211_003:0594b21": "泥洹如我今者也。」憂呼大喜：「善哉善哉！如",
    "T04n0211_003:0594b22": "佛言者，願聞甘露如應說法。」梵志揖已即",
    "T04n0211_003:0594b23": "便過去，未到師所於道路宿，至其夜半卒便",
    "T04n0211_003:0594b24": "命終。佛以道眼見其已終，愍傷之曰：「世間愚",
    "T04n0211_003:0594b25": "癡謂命有常，見佛捨去而獨喪亡，法鼓震動",
    "T04n0211_003:0594b26": "而獨不聞，甘露滅苦而獨不甞，展轉五道生",
    "T04n0211_003:0594b27": "死彌長，經歷劫數何時得度？」佛以慈愍而說",
    "T04n0211_003:0594b28": "偈言：",
    "T04n0211_003:0594b29": "「見諦淨無穢，　　已度五道淵，",
    "T04n0211_003:0594c01": "　佛出照世間，　　為除眾憂苦。",
    "T04n0211_003:0594c02": "　得生人道難，　　生壽亦難得，",
    "T04n0211_003:0594c03": "　世間有佛難，　　佛法難得聞。」",
    "T04n0211_003:0594c04": "佛說此偈時，空中五百天人，聞偈歡忻，皆得",
    "T04n0211_003:0594c05": "須陀洹道。",
    "T04n0211_003:0594c06": "法句譬喻經安寧品第二十三",
    "T04n0211_003:0594c07": "昔佛在羅閱祇。東南三百里，有山民村五百",
    "T04n0211_003:0594c08": "餘家，為人剛強難以導化，宿世福願應蒙開",
    "T04n0211_003:0594c09": "度。於是世尊化作沙門，至村分衛。分衛畢竟，",
    "T04n0211_003:0594c10": "出於村外樹下坐定入泥洹三昧，至于七日",
    "T04n0211_003:0594c11": "不喘不息不動不轉。村人見之謂為命終，共",
    "T04n0211_003:0594c12": "相謂曰：「沙門已死當共葬送。」各持束薪就往",
    "T04n0211_003:0594c13": "燒之，火然薪盡佛從坐起，現道神化，光明照",
    "T04n0211_003:0594c14": "曜感動十方，現變畢訖還坐樹下，容體靜安",
    "T04n0211_003:0594c15": "怡悅如故。村人大小莫不驚懼，稽首謝曰：「山",
    "T04n0211_003:0594c16": "民頑野不識神人，妄以薪火燒於未然，自惟",
    "T04n0211_003:0594c17": "獲罪重於太山，唯垂慈赦不見咎怨。不審",
    "T04n0211_003:0594c18": "神人得無傷病乎？將無愁慼乎？將無飢渴乎？",
    "T04n0211_003:0594c19": "將無熱惱乎？」於是世尊和顏含笑，而說偈言：",
    "T04n0211_003:0594c20": "「我生已安，　　不慍於怨，　　眾人有怨，",
    "T04n0211_003:0594c21": "　我行無怨。　　我生已安，　　不病於病，",
    "T04n0211_003:0594c22": "　眾人有病，　　我行無病。　　我生已安，",
    "T04n0211_003:0594c23": "　不慼於憂，　　眾人有憂，　　我行無憂。",
    "T04n0211_003:0594c24": "　我生已安，　　清淨無為，　　以樂為食，",
    "T04n0211_003:0594c25": "　如光音天。　　我生已安，　　恬惔無事，",
    "T04n0211_003:0595a01": "　彌薪國火，　　安能燒我？」",
    "T04n0211_003:0595a02": "爾時村中五百人聞說偈已，皆作沙門得羅",
    "T04n0211_003:0595a03": "漢道，村人大小皆信三尊。佛與五百人飛還",
    "T04n0211_003:0595a04": "竹園。賢者阿難見佛與得道者俱來，前白佛",
    "T04n0211_003:0595a05": "言：「此諸比丘，有何異德乃使世尊自往臨度？」",
    "T04n0211_003:0595a06": "佛告阿難：「我未下為佛時，世有辟支佛常處",
    "T04n0211_003:0595a07": "是山，去村不遠在一樹下欲般泥洹，現道神",
    "T04n0211_003:0595a08": "德便取滅度。村人持薪火就往燒之，斂取舍",
    "T04n0211_003:0595a09": "利著寶瓶中埋在山頂，各共求願：『願後得道，",
    "T04n0211_003:0595a10": "如是沙門滅度快樂也。』緣此福故應當得道，",
    "T04n0211_003:0595a11": "是故如來往度之耳。」佛說是時，天人無數皆",
    "T04n0211_003:0595a12": "得道迹。",
    "T04n0211_003:0595a13": "昔佛在舍衛國精舍，時有四比丘坐於樹下，",
    "T04n0211_003:0595a14": "共相問言：「一切世間何者最苦？」一人言：「天",
    "T04n0211_003:0595a15": "下之苦無過婬欲。」一人言：「世間之苦無過瞋",
    "T04n0211_003:0595a16": "恚。」一人言：「世間之苦無過飢渴。」一人言：「天",
    "T04n0211_003:0595a17": "下之苦莫過驚怖。」共諍苦義云云不止。佛",
    "T04n0211_003:0595a18": "知其言往到其所，問諸比丘：「屬論何事？」即起",
    "T04n0211_003:0595a19": "作禮具白所論。佛言：「比丘！汝等所論不究苦",
    "T04n0211_003:0595a20": "義，天下之苦莫過有身！飢渴寒熱、瞋恚驚怖、",
    "T04n0211_003:0595a21": "色欲怨禍皆由於身。夫身者眾苦之本，患禍",
    "T04n0211_003:0595a22": "之元，勞心極慮憂畏萬端，三界蠕動更相殘",
    "T04n0211_003:0595a23": "賊，吾我縛著生死不息，皆由於身。欲離世",
    "T04n0211_003:0595a24": "苦，當求寂滅，攝心守正怕然無想，可得泥",
    "T04n0211_003:0595a25": "洹，此為最樂。」於是世尊即說偈言：",
    "T04n0211_003:0595a26": "「熱無過婬，　　毒無過怒，　　苦無過身，",
    "T04n0211_003:0595a27": "　樂無過滅。　　無樂小樂，　　小辯小慧，",
    "T04n0211_003:0595a28": "　觀求大者，　　乃獲大安。　　我為世尊，",
    "T04n0211_003:0595a29": "　長解無憂，　　正度三有，　　獨降眾魔。」",
    "T04n0211_003:0595b01": "佛說偈已告諸比丘：「往昔久遠無數世，時有",
    "T04n0211_003:0595b02": "五通比丘名精進力，在山中樹下閑寂求道。",
    "T04n0211_003:0595b03": "時有四禽依附左右常得安隱：一者鴿，二者",
    "T04n0211_003:0595b04": "烏，三者毒蛇，四者鹿。是四禽者，晝行求食暮",
    "T04n0211_003:0595b05": "則來還。四禽一夜自相問言：『世間之苦何",
    "T04n0211_003:0595b06": "者為重？』烏言：『飢渴最苦，飢渴之時身羸目冥",
    "T04n0211_003:0595b07": "神識不寧，投身羅網不顧鋒刃，我等喪身莫",
    "T04n0211_003:0595b08": "不由之，以此言之飢渴為苦。』鴿言：『婬欲最苦，",
    "T04n0211_003:0595b09": "色欲熾盛無所顧念，危身滅命莫不由之。』毒",
    "T04n0211_003:0595b10": "蛇言：『瞋恚最苦，毒意一起不避親踈，亦能殺",
    "T04n0211_003:0595b11": "人復能自殺。』鹿言：『驚怖最苦，我遊林野心恒",
    "T04n0211_003:0595b12": "怵惕，畏懼獵師及諸豺狼，髣髴有聲奔投坑",
    "T04n0211_003:0595b13": "岸，母子相捐肝膽悼悸，以此言之驚怖為",
    "T04n0211_003:0595b14": "苦。』比丘聞之即告之曰：『汝等所論是其末",
    "T04n0211_003:0595b15": "耳，不究苦本。天下之苦無過有身，身為苦器",
    "T04n0211_003:0595b16": "憂畏無量，吾以是故捨俗學道，滅意斷想不",
    "T04n0211_003:0595b17": "貪四大，欲斷苦原志存泥洹。泥洹道者寂滅",
    "T04n0211_003:0595b18": "無形，憂患永畢爾乃大安。』四禽聞之心即開",
    "T04n0211_003:0595b19": "解。」佛告比丘：「爾時五通比丘，則吾身是；時四",
    "T04n0211_003:0595b20": "禽者今，汝四人是也。前世已聞苦本之義，如",
    "T04n0211_003:0595b21": "何今日方復云爾？」比丘聞之慚愧自責，即於",
    "T04n0211_003:0595b22": "佛前得羅漢道。",
    "T04n0211_003:0595b23": "法句譬喻經好喜品第二十四",
    "T04n0211_003:0595b24": "昔佛在舍衛精舍。時有四新學比丘，相將至",
    "T04n0211_003:0595b25": "[木*奈]樹下坐禪行道，[木*奈]華榮茂色好且香，因",
    "T04n0211_003:0595b26": "相謂曰：「世間萬物何者可愛以快人情？」一人",
    "T04n0211_003:0595b27": "言：「仲春之月日木榮華，遊戲原野，此最為",
    "T04n0211_003:0595b28": "樂。」一人言：「宗親吉會，觴酌交錯音樂歌舞，此",
    "T04n0211_003:0595b29": "最為樂。」一人言：「多積財寶所欲即得，車馬服",
    "T04n0211_003:0595c01": "飾與眾有異，出入光顯行者矚目，此最為樂。」",
    "T04n0211_003:0595c02": "一人言：「妻妾端正綵服鮮明，香熏芬馥恣意",
    "T04n0211_003:0595c03": "縱情，此最為樂。」佛知四人應可化度，而走意",
    "T04n0211_003:0595c04": "六欲不惟無常，即呼四人而問之曰：「屬坐樹",
    "T04n0211_003:0595c05": "下共論何事？」四人以實具白所樂。佛告四",
    "T04n0211_003:0595c06": "人：「汝等所論，盡是憂畏危亡之道，非是永安",
    "T04n0211_003:0595c07": "最樂之法也。萬物春榮秋冬衰落，宗親歡娛",
    "T04n0211_003:0595c08": "皆當別離，財寶車馬五家之分，妻妾美色愛",
    "T04n0211_003:0595c09": "憎之主也。凡夫處世興招怨禍，危身滅族憂",
    "T04n0211_003:0595c10": "畏無量，三塗八難苦痛萬端，靡不由之矣。是",
    "T04n0211_003:0595c11": "以比丘捨世求道，志存無為不貪榮利，自致",
    "T04n0211_003:0595c12": "泥洹乃為最樂。」於是世尊即說偈言：",
    "T04n0211_003:0595c13": "「愛喜生憂，　　愛喜生畏，　　無所愛喜，",
    "T04n0211_003:0595c14": "　何憂何畏？　　好樂生憂，　　好樂生畏，",
    "T04n0211_003:0595c15": "　無所好樂，　　何憂何畏？　　貪欲生憂，",
    "T04n0211_003:0595c16": "　貪欲生畏，　　解無貪欲，　　何憂何畏？",
    "T04n0211_003:0595c17": "　貪法戒成，　　至誠知慚，　　行身近道，",
    "T04n0211_003:0595c18": "　為眾所愛。　　欲態不出，　　思正乃語，",
    "T04n0211_003:0595c19": "　心無貪愛，　　必截流度。」",
    "T04n0211_003:0595c20": "佛告四比丘：「昔有國王名曰普安，與隣國四王",
    "T04n0211_003:0595c21": "共為親友，請此四王宴會一月，飲食娛樂極",
    "T04n0211_003:0595c22": "歡無比。臨別之日，普安王問四王曰：『人居世",
    "T04n0211_003:0595c23": "間以何為樂？』一王言：『遊戲為樂。』一王言：『宗親",
    "T04n0211_003:0595c24": "吉會音樂為樂。』一王言：『多積財寶所欲如意為",
    "T04n0211_003:0595c25": "樂。』一王言：『愛欲恣情此最為樂。』普安王言：",
    "T04n0211_003:0595c26": "『卿等所論，是苦惱之本、憂畏之原，前樂後苦憂",
    "T04n0211_003:0595c27": "悲萬端，皆由此興。不如寂靜，無求無欲淡泊",
    "T04n0211_003:0595c28": "守一，得道為樂。』四王聞之歡喜信解。」佛告四",
    "T04n0211_003:0595c29": "比丘：「爾時普安王者，我身是也；四王者，汝",
    "T04n0211_003:0596a01": "四人是也。前已說之今故不解，生死莚蔓",
    "T04n0211_003:0596a02": "何由休息？」時四比丘重聞此義，慚愧悔過心",
    "T04n0211_003:0596a03": "意開悟，滅意斷欲得羅漢道。",
    "T04n0211_003:0596a04": "法句譬喻經忿怒品第二十五",
    "T04n0211_003:0596a05": "昔佛在羅閱祇耆闍崛山中。時調達與阿闍",
    "T04n0211_003:0596a06": "貰王共議毀佛及諸弟子，王勅國人不得奉",
    "T04n0211_003:0596a07": "佛，眾僧分衛不得施與。時舍利弗、目連、迦",
    "T04n0211_003:0596a08": "葉、須菩提等，及波和提比丘尼等，各將弟子",
    "T04n0211_003:0596a09": "去到他國，唯佛與五百羅漢住崛山中。調達",
    "T04n0211_003:0596a10": "往至阿闍貰所與王議言：「佛諸弟子今已",
    "T04n0211_003:0596a11": "迸散，尚有五百弟子在佛左右。願王明日請",
    "T04n0211_003:0596a12": "佛入城，吾當飲五百大象令醉，佛來入城驅",
    "T04n0211_003:0596a13": "使醉象令蹹殺之盡斷其種，吾當作佛教化",
    "T04n0211_003:0596a14": "世間。」阿闍貰王聞之歡喜，即到佛所稽首作",
    "T04n0211_003:0596a15": "禮，白佛言：「明日設薄施，願屈世尊及諸弟子",
    "T04n0211_003:0596a16": "於宮內食。」佛知其謀，答言：「大善！明旦當往。」王",
    "T04n0211_003:0596a17": "退而去，還語調達：「佛已受請，當念前計，飲",
    "T04n0211_003:0596a18": "象令醉伺候待之。」明日食時，佛與五百羅漢",
    "T04n0211_003:0596a19": "共入城門，五百醉象鳴鼻而前，搪揬牆壁樹",
    "T04n0211_003:0596a20": "木摧折，行人驚怖一城戰慄。五百羅漢飛在",
    "T04n0211_003:0596a21": "空中，獨有阿難在佛邊住，醉象齊頭徑前趣",
    "T04n0211_003:0596a22": "佛，佛因舉手，五指應時化為五百師子王，",
    "T04n0211_003:0596a23": "同聲俱吼震動天地，於是醉象屈膝伏地不",
    "T04n0211_003:0596a24": "敢舉頭，酒醉尋解垂淚悔過。王及臣民莫不",
    "T04n0211_003:0596a25": "驚肅。世尊徐前至王殿上，與諸羅漢食訖",
    "T04n0211_003:0596a26": "呪願。王白佛言：「稟性不明信彼讒言，興造逆",
    "T04n0211_003:0596a27": "惡圖為不軌，願垂大慈恕我迷愚。」於是世尊",
    "T04n0211_003:0596a28": "告阿闍貰及諸大眾：「世有八事興長誹謗，皆",
    "T04n0211_003:0596a29": "由名譽，又貪利養，以致大罪累劫不息。何等",
    "T04n0211_003:0596b01": "為八？利、衰、毀、譽、稱、譏、苦、樂。自古至今尠不為",
    "T04n0211_003:0596b02": "惑。」於是世尊即說偈言：",
    "T04n0211_003:0596b03": "「人相謗毀，　　自古至今，　　既毀多言，",
    "T04n0211_003:0596b04": "　又毀訥忍，　　亦毀中和，　　世無不毀，",
    "T04n0211_003:0596b05": "　欲意非聖，　　不能折中，　　一毀一譽，",
    "T04n0211_003:0596b06": "　但為名利。　　明智所譽，　　唯稱正賢，",
    "T04n0211_003:0596b07": "　慧人守戒，　　無所譏謗。　　如羅漢淨，",
    "T04n0211_003:0596b08": "　莫而誣謗，　　諸天咨嗟，　　梵釋所敬。」",
    "T04n0211_003:0596b09": "佛說偈已重告王曰：「昔有國王，喜食鴈肉，",
    "T04n0211_003:0596b10": "常遣獵師張網捕鴈，日送一鴈以供王食。時",
    "T04n0211_003:0596b11": "有鴈王，將五百鴈飛下求食，鴈王墮網為獵",
    "T04n0211_003:0596b12": "師所得，餘鴈驚飛徘徊不去。時有一鴈連翻",
    "T04n0211_003:0596b13": "追隨不避弓矢，悲鳴吐血晝夜不息。獵師見",
    "T04n0211_003:0596b14": "之感憐其義，即放鴈王令相隨去，群鴈得王",
    "T04n0211_003:0596b15": "歡喜迴繞。爾時獵師具以聞王，王感其義斷",
    "T04n0211_003:0596b16": "不捕鴈。」佛告阿闍貰王：「爾時鴈王者，我身",
    "T04n0211_003:0596b17": "是也；一鴈者，阿難是也；五百群鴈，今五百",
    "T04n0211_003:0596b18": "羅漢是也；食鴈國王者，今大王是也；時獵",
    "T04n0211_003:0596b19": "師者，今調達是也。前世已來恒欲害我，",
    "T04n0211_003:0596b20": "我以大慈之力因而得濟，不念怨惡自致得",
    "T04n0211_003:0596b21": "佛。」佛說是時，王及群臣莫不開解。",
    "T04n0211_003:0596b22": "法句譬喻經塵垢品第二十六",
    "T04n0211_003:0596b23": "昔有一人無有兄弟，為小兒時父母憐愛，赤",
    "T04n0211_003:0596b24": "心慺慺欲令成就，將詣師友勸之書學。其兒",
    "T04n0211_003:0596b25": "憍蹇永不用心，朝受暮棄初不誦習，如是積",
    "T04n0211_003:0596b26": "年無所知識。父母呼歸令治家業，其兒憍誕",
    "T04n0211_003:0596b27": "不念勤力，家道遂窮眾事妨廢。其兒放縱無",
    "T04n0211_003:0596b28": "所顧錄，糶賣家物快心恣意，亂頭徒跣衣",
    "T04n0211_003:0596b29": "服不淨，慳貪搪揬不避恥辱，愚癡自用人所",
    "T04n0211_003:0596c01": "惡賤，國人咸憎謂之凶惡，出入行步無與語",
    "T04n0211_003:0596c02": "者。不自知惡反咎眾人，上怨父母次責師友，",
    "T04n0211_003:0596c03": "先祖神靈不肯祐助，使我賴帶轗軻如此，",
    "T04n0211_003:0596c04": "不如事佛可得其福。即到佛所為佛作禮，",
    "T04n0211_003:0596c05": "前白佛言：「佛道寬弘無所不容，願為弟子",
    "T04n0211_003:0596c06": "乞蒙聽許。」佛告此人：「夫欲求道當行清淨",
    "T04n0211_003:0596c07": "行，汝齎俗垢入我道中，唐自去就何所長",
    "T04n0211_003:0596c08": "益？不如歸家孝事父母，誦習師教沒命不",
    "T04n0211_003:0596c09": "忘，勤修居業富樂無憂，以禮自將不犯非宜，",
    "T04n0211_003:0596c10": "沐浴衣服慎於言行，執心守一所作事辦，敏",
    "T04n0211_003:0596c11": "行精修人所歎慕，如此之行乃可為道耳。」",
    "T04n0211_003:0596c12": "於是世尊即說偈言：",
    "T04n0211_003:0596c13": "「不誦為言垢，　　不勤為家垢，",
    "T04n0211_003:0596c14": "　不嚴為色垢，　　放逸為事垢。",
    "T04n0211_003:0596c15": "　慳為惠施垢，　　不善為行垢，",
    "T04n0211_003:0596c16": "　今世亦後世，　　惡法為常垢。",
    "T04n0211_003:0596c17": "「垢中之垢，　　莫甚於癡，　　學當捨此，",
    "T04n0211_003:0596c18": "　比丘無垢。」",
    "T04n0211_003:0596c19": "其人聞偈自知憍癡，即承佛教歡喜還歸。思",
    "T04n0211_003:0596c20": "惟偈義改悔自新，孝事父母尊敬師長，誦習",
    "T04n0211_003:0596c21": "經道勤修居業，奉戒自攝非道不行，宗族稱",
    "T04n0211_003:0596c22": "孝鄉黨稱悌，善名遐布國內稱賢。三年之後",
    "T04n0211_003:0596c23": "還至佛所，五體作禮懇惻自陳：「尊教至真得",
    "T04n0211_003:0596c24": "全形骸，棄惡為善上下蒙慶，願垂大慈接度",
    "T04n0211_003:0597a01": "為道。」佛言：「善哉！」鬚髮尋落即成沙門，內思",
    "T04n0211_003:0597a02": "止觀四諦正道，精進日登得羅漢道。",
    "T04n0211_003:0597a03": "法句譬喻經奉持品第二十七",
    "T04n0211_003:0597a04": "昔有長老婆羅門，名薩遮尼犍，才明多智國",
    "T04n0211_003:0597a05": "中第一。有五百弟子，貢高自大不顧天下，以",
    "T04n0211_003:0597a06": "鐵鍱鍱腹，人問其故，答曰：「恐智溢出故也。」",
    "T04n0211_003:0597a07": "聞佛出世道化明達，心懷妬嫉寤寐不安，",
    "T04n0211_003:0597a08": "語諸弟子：「吾聞瞿曇沙門自稱為佛，今當往",
    "T04n0211_003:0597a09": "問深妙之事，令其心悸不知所陳。」即與弟子",
    "T04n0211_003:0597a10": "往到祇洹列住門外，遙見世尊威光赫奕如",
    "T04n0211_003:0597a11": "日初出，五情騰踊喜懼交錯，於是徑前為",
    "T04n0211_003:0597a12": "佛作禮，佛命就座。坐訖尼犍問佛言：「何謂為",
    "T04n0211_003:0597a13": "道？何謂為智？何謂為長老？何謂為端正？何謂",
    "T04n0211_003:0597a14": "為沙門？何謂為比丘？何謂為仁明？何謂為",
    "T04n0211_003:0597a15": "有道？何謂為奉戒？若能解答願為弟子。」於",
    "T04n0211_003:0597a16": "是世尊觀其所應以偈答言：",
    "T04n0211_003:0597a17": "「常愍好學正心以行，",
    "T04n0211_003:0597a18": "　唯懷寶慧是謂為道。",
    "T04n0211_003:0597a19": "　所謂智者不必辯言，",
    "T04n0211_003:0597a20": "　無恐無懼守善為智。",
    "T04n0211_003:0597a21": "　所謂老者不以年耆，",
    "T04n0211_003:0597a22": "　形熟髮白憃愚而已。",
    "T04n0211_003:0597a23": "　謂懷諦法順調慈仁，",
    "T04n0211_003:0597a24": "　明達清潔是為長老。",
    "T04n0211_003:0597a25": "　所謂端正非色如華，",
    "T04n0211_003:0597a26": "　貪嫉虛飾言行有違。",
    "T04n0211_003:0597a27": "　謂能捨惡根原已斷，",
    "T04n0211_003:0597a28": "　慧而無恚是謂端正。",
    "T04n0211_003:0597a29": "　所謂沙門不必除髮，",
    "T04n0211_003:0597b01": "　妄語貪取有欲如凡。",
    "T04n0211_003:0597b02": "　謂能止惡恢廓弘道，",
    "T04n0211_003:0597b03": "　息心滅意是謂沙門。",
    "T04n0211_003:0597b04": "　所謂比丘非持乞食，",
    "T04n0211_003:0597b05": "　邪行望彼求名而已。",
    "T04n0211_003:0597b06": "　謂捨罪業淨修梵行，",
    "T04n0211_003:0597b07": "　慧能破惡是為比丘。",
    "T04n0211_003:0597b08": "　所謂仁明非口所言，",
    "T04n0211_003:0597b09": "　用心不精外順而已。",
    "T04n0211_003:0597b10": "　謂心無為內行清虛，",
    "T04n0211_003:0597b11": "　此彼寂滅是為仁明。",
    "T04n0211_003:0597b12": "　所謂有道非救一物，",
    "T04n0211_003:0597b13": "　普濟天下無害為道。",
    "T04n0211_003:0597b14": "　奉持法者不以多言，",
    "T04n0211_003:0597b15": "　雖素少聞身依法行。",
    "T04n0211_003:0597b16": "　守道不忘是為奉法。」",
    "T04n0211_003:0597b17": "薩遮尼犍及五百弟子，聞佛此偈歡喜開解，",
    "T04n0211_003:0597b18": "棄捐貢高皆作沙門，尼乾一人發菩薩心，",
    "T04n0211_003:0597b19": "五百弟子皆得阿羅漢道。",
    "T04n0211_003:0597b20": "法句譬喻經道行品第二十八",
    "T04n0211_003:0597b21": "昔有婆羅門，年少出家學道，至年六十不",
    "T04n0211_003:0597b22": "能得道。婆羅門法六十不得道，然後歸家娶",
    "T04n0211_003:0597b23": "婦為居，生得一男端正可愛，至年七歲書學聰",
    "T04n0211_003:0597b24": "了，才辯出口有踰人之操，卒得重病一宿命",
    "T04n0211_003:0597b25": "終。梵志憐惜不能自勝，伏其屍上氣絕復蘇，",
    "T04n0211_003:0597b26": "親族諫喻強奪殯殮埋著城外。梵志自念：",
    "T04n0211_003:0597b27": "「我今啼哭計無所益，不如往至閻羅王所乞",
    "T04n0211_003:0597b28": "索兒命。」於是梵志沐浴齋戒，齎持華香發舍",
    "T04n0211_003:0597b29": "而去，所在問人：「閻羅王所治處為在何許？」展",
    "T04n0211_003:0597c01": "轉前行行數千里，至深山中見諸得道梵志，",
    "T04n0211_003:0597c02": "復問如前。諸梵志問曰：「卿問閻羅王所治處，",
    "T04n0211_003:0597c03": "欲求何等？」答言：「我有一子，辯慧過人，近日",
    "T04n0211_003:0597c04": "卒亡，悲窮懊惱不能自解。欲至閻羅王所乞",
    "T04n0211_003:0597c05": "索兒命，還將歸家養以備老。」諸梵志等愍",
    "T04n0211_003:0597c06": "其愚癡，即告之曰：「閻羅王所治處，非是生",
    "T04n0211_003:0597c07": "人可得到也，當視卿方宜，從此西行四百",
    "T04n0211_003:0597c08": "餘里有大川，其中有城，此是諸天神案行世",
    "T04n0211_003:0597c09": "間停宿之城，閻羅王常以月八日案行必過",
    "T04n0211_003:0597c10": "此城，卿持齋戒往必見之。」梵志歡喜奉教而",
    "T04n0211_003:0597c11": "去。到其川中見好城郭，宮殿屋宇如忉利",
    "T04n0211_003:0597c12": "天。梵志詣門，燒香翹脚呪願求見閻羅王。王",
    "T04n0211_003:0597c13": "敕門人問之，梵志啟言：「晚生一男欲以",
    "T04n0211_003:0597c14": "備老，養育七歲近日命終，唯願大王垂恩布",
    "T04n0211_003:0597c15": "施還我兒命。」閻羅王言：「大善！卿兒今在東園",
    "T04n0211_003:0597c16": "中戲，自往將去。」梵志即往，見兒與諸小兒共",
    "T04n0211_003:0597c17": "戲，即前抱之，向之啼泣曰：「我晝夜念汝食寐",
    "T04n0211_003:0597c18": "不甘，汝寧念父母辛苦以不？」小兒驚喚逆呵",
    "T04n0211_003:0597c19": "之曰：「癡騃老翁不達道理，寄住須臾名之",
    "T04n0211_003:0597c20": "為子，勿妄多言不如早去，今我此間自有父",
    "T04n0211_003:0597c21": "母，邂逅之間唐自抱乎？」梵志悵然悲泣而",
    "T04n0211_003:0597c22": "去。即自念言：「我聞瞿曇沙門知人魂神變化",
    "T04n0211_003:0597c23": "之道，當往問之。」於是梵志即還求至佛所。",
    "T04n0211_003:0597c24": "時佛在舍衛祇洹為大眾說法，梵志見佛稽",
    "T04n0211_003:0597c25": "首作禮，具以本末向佛陳之：「實是我兒不肯",
    "T04n0211_003:0598a01": "見認，反謂我為癡騃老翁，寄住須臾認我",
    "T04n0211_003:0598a02": "為子，永無父子之情。何緣乃爾？」佛告梵志：「汝",
    "T04n0211_003:0598a03": "實愚癡！人死神去便更受形，父母妻子因緣",
    "T04n0211_003:0598a04": "會居，譬如寄客起則離散，愚迷縛著計為己",
    "T04n0211_003:0598a05": "有，憂悲苦惱不識根本，沈溺生死未央休",
    "T04n0211_003:0598a06": "息。唯有慧者不貪恩愛，覺苦捨習勤修經",
    "T04n0211_003:0598a07": "戒，滅除識想生死得盡。」於是世尊即說偈",
    "T04n0211_003:0598a08": "言：",
    "T04n0211_003:0598a09": "「人榮妻子不觀病法，",
    "T04n0211_003:0598a10": "　死命卒至如水湍驟。",
    "T04n0211_003:0598a11": "　父子不救餘親何望？",
    "T04n0211_003:0598a12": "　命盡怙親如盲守錠。",
    "T04n0211_003:0598a13": "　慧解是意可修經戒，",
    "T04n0211_003:0598a14": "　仂行度世一切除苦。",
    "T04n0211_003:0598a15": "　遠離諸淵如風却雲，",
    "T04n0211_003:0598a16": "　已滅思想是為知見。",
    "T04n0211_003:0598a17": "　智為世長憺樂無為，",
    "T04n0211_003:0598a18": "　如受正教生死得盡。」",
    "T04n0211_003:0598a19": "梵志聞偈[火*霍]然意解，知命無常妻子如客，稽",
    "T04n0211_003:0598a20": "首委質願為沙門。佛言：「善哉！」鬚髮自落法衣",
    "T04n0211_003:0598a21": "在身，即成比丘，思惟偈義滅愛斷想，即於座",
    "T04n0211_003:0598a22": "上得阿羅漢道。",
    "T04n0211_003:0598a23": "法句譬喻經廣衍品第二十九",
    "T04n0211_003:0598a24": "昔佛在舍衛國說法教化，天龍鬼神、帝王人",
    "T04n0211_003:0598a25": "民三時往聽。彼時國王名波斯匿，為人憍慢",
    "T04n0211_003:0598a26": "放恣情欲，目惑於色、耳亂於聲、鼻著馨香、口",
    "T04n0211_003:0598a27": "恣五味、身受細滑，食飲極美初無厭足，食",
    "T04n0211_003:0598a28": "遂進多恒苦飢虛，厨膳不廢以食為常。身",
    "T04n0211_003:0598a29": "體肥盛乘輿不勝，臥起呼吸但苦短氣，氣閉",
    "T04n0211_003:0598b01": "息絕經時驚覺，坐臥呻吟恒苦身重，不能",
    "T04n0211_003:0598b02": "轉側以身為患，便敕嚴駕往到佛所。侍者扶",
    "T04n0211_003:0598b03": "持問訊，却坐叉手，白佛言：「世尊！違遠侍覲",
    "T04n0211_003:0598b04": "諮受無階，不知何罪身為自肥？不能自覺何",
    "T04n0211_003:0598b05": "故使爾？每自患之，是以違替不數禮覲。」佛",
    "T04n0211_003:0598b06": "告大王：「人有五事令人常肥：一者數食，二",
    "T04n0211_003:0598b07": "者喜眠，三者憍樂，四者無愁，五者無事。是",
    "T04n0211_003:0598b08": "為五事喜令人肥。若欲不肥，減食麤燥，然",
    "T04n0211_003:0598b09": "後乃瘦。」於是世尊即說偈言：",
    "T04n0211_003:0598b10": "「人當有念意，　　每食知自少，",
    "T04n0211_003:0598b11": "　從是痛用薄，　　節消而保壽。」",
    "T04n0211_003:0598b12": "王聞此偈歡喜無量，即呼厨士而告之曰：「受",
    "T04n0211_003:0598b13": "誦此偈，若下食時先為我說，然後下食。」王辭",
    "T04n0211_003:0598b14": "還宮，厨士下食輒便說偈，王聞偈喜，日減",
    "T04n0211_003:0598b15": "一匙，食轉減少，遂以身輕即瘦如前。自見",
    "T04n0211_003:0598b16": "如此歡欣念佛，即起步行往到佛所，為佛作",
    "T04n0211_003:0598b17": "禮，佛命令坐而問王曰：「車馬人從為所在",
    "T04n0211_003:0598b18": "也？何緣步行？」王喜白佛：「前得佛教奉行如法，",
    "T04n0211_003:0598b19": "今者身輕。世尊之力，是以步來知為何如。」佛",
    "T04n0211_003:0598b20": "告大王：「世人如此不知無常，長身情欲不念",
    "T04n0211_003:0598b21": "為福，人死神去留身墳塚，智者養神愚者",
    "T04n0211_003:0598b22": "養身，若能解此奉修聖教。」於是世尊重說偈",
    "T04n0211_003:0598b23": "言：",
    "T04n0211_003:0598b24": "「　　人之無聞，　　老如特牛，　　但長肌肥，",
    "T04n0211_003:0598b25": "　無有智慧。　　生死無聊，　　往來艱難，",
    "T04n0211_003:0598b26": "　意倚貪身，　　更苦無端。　　慧人見苦，",
    "T04n0211_003:0598b27": "　是以弃身，　　滅意斷欲，　　愛盡無生。」",
    "T04n0211_003:0598b28": "王重聞偈欣然意解，即發無上正真道意，聽",
    "T04n0211_003:0598b29": "者無數皆得法眼。◎",
    "T04n0211_003:0598c01": "◎法句譬喻經地獄品第三十",
    "T04n0211_003:0598c02": "昔舍衛國有婆羅門師，名富蘭迦葉，與五百",
    "T04n0211_003:0598c03": "弟子相隨，國王人民先共奉事。佛初得道與",
    "T04n0211_003:0598c04": "諸弟子從羅閱祇至舍衛國，身相顯赫道教",
    "T04n0211_003:0598c05": "弘美，國王中宮率土人民莫不奉敬。於是",
    "T04n0211_003:0598c06": "富蘭迦葉起嫉妬意，欲毀世尊獨望敬事，即",
    "T04n0211_003:0598c07": "將弟子見波斯匿王而自陳曰：「吾等長老先",
    "T04n0211_003:0598c08": "學國之舊師，沙門瞿曇後出求道，實無神聖",
    "T04n0211_003:0598c09": "自稱為佛。而王捨我欲專奉之，今欲與佛捔",
    "T04n0211_003:0598c10": "試道德，知誰為勝？勝者王便終身奉之。」王",
    "T04n0211_003:0598c11": "言：「大善！」王即嚴駕往到佛所，禮畢白言：「富",
    "T04n0211_003:0598c12": "蘭迦葉欲與世尊捔盡道力現神變化，不審",
    "T04n0211_003:0598c13": "世尊為可爾不？」佛言：「大佳。」結期七日當捔變",
    "T04n0211_003:0598c14": "化，王於城東平廣好地立二高座，高四十丈",
    "T04n0211_003:0598c15": "七寶莊校，施設幢幡整頓座席，二座中間相",
    "T04n0211_003:0598c16": "去二里，二部弟子各坐其下，國王群臣大眾",
    "T04n0211_003:0598c17": "雲集，欲觀二人捔其神化。於時迦葉與諸弟",
    "T04n0211_003:0598c18": "子先到座所登梯而上，有鬼神王名曰般師，",
    "T04n0211_003:0598c19": "見迦葉等虛妄嫉妬，即起大風吹其高座，坐",
    "T04n0211_003:0598c20": "具顛倒幢幡飛揚，雨沙礫石眼不得視；世尊",
    "T04n0211_003:0598c21": "高座淡然不動。佛與大眾庠序而來，方向高",
    "T04n0211_003:0598c22": "座忽然已上，眾僧一切寂然次坐。王及群臣",
    "T04n0211_003:0598c23": "加敬，稽首白佛言：「願垂神化厭伏邪見，并令",
    "T04n0211_003:0598c24": "國人明信正真。」於是世尊即於座上[火*霍]然不",
    "T04n0211_003:0598c25": "現，即昇虛空奮大光明，東沒西現四方亦",
    "T04n0211_003:0599a01": "爾，身出水火上下交易，坐臥空中十二變",
    "T04n0211_003:0599a02": "化，沒身不現還在座上，天龍鬼神華香供養，",
    "T04n0211_003:0599a03": "讚善之聲震動天地。富蘭迦葉自知無道，",
    "T04n0211_003:0599a04": "低頭慚愧不敢舉目。於是金剛力士舉金",
    "T04n0211_003:0599a05": "剛杵，杵頭火出以擬迦葉：「何以不現卿變化",
    "T04n0211_003:0599a06": "乎？」迦葉惶怖投座而走，五百弟子奔波迸",
    "T04n0211_003:0599a07": "散。世尊威顏容無欣慼，還到祇樹給孤獨園，",
    "T04n0211_003:0599a08": "國王群臣歡喜辭退。於是富蘭迦葉與諸",
    "T04n0211_003:0599a09": "弟子受辱而去，去至道中逢一老優婆夷，",
    "T04n0211_003:0599a10": "字摩尼，逆罵之曰：「卿等群愚不自忖度，而",
    "T04n0211_003:0599a11": "欲與佛比捔道德，狂愚欺誑不知羞恥，亦",
    "T04n0211_003:0599a12": "可不須持此面目行於世間也。」富蘭迦葉",
    "T04n0211_003:0599a13": "羞諸弟子至江水邊，誑諸弟子：「我今投水必",
    "T04n0211_003:0599a14": "生梵天，若我不還則知彼樂。」諸弟子待之不",
    "T04n0211_003:0599a15": "還，自共議言：「師必上天我何宜住？」一一投水",
    "T04n0211_003:0599a16": "冀當隨師，不知罪牽皆墮地獄。後日國王聞",
    "T04n0211_003:0599a17": "其如此，甚驚怪之，往到佛所白佛言：「富蘭",
    "T04n0211_003:0599a18": "迦葉師徒迷愚，何緣乃爾？」佛告王曰：「富蘭",
    "T04n0211_003:0599a19": "迦葉師徒重罪有二：一者三毒熾盛自稱得",
    "T04n0211_003:0599a20": "道，二者謗毀如來欲望敬事。以此二罪應墮",
    "T04n0211_003:0599a21": "地獄，殃咎催逼使其投河，身死神去受苦無",
    "T04n0211_003:0599a22": "量。是以智者守攝其心，內不興惡外罪不至。",
    "T04n0211_003:0599a23": "譬如邊城與寇連接，守備牢固無所畏懼，內",
    "T04n0211_003:0599a24": "人安隱外寇不入，智者自護亦復如是。」於是",
    "T04n0211_003:0599a25": "世尊即說偈言：",
    "T04n0211_003:0599a26": "「妄證求賂行已不正，",
    "T04n0211_003:0599a27": "　怨譖良人以枉治世，",
    "T04n0211_003:0599a28": "　罪牽斯人自投於坑。",
    "T04n0211_003:0599a29": "　如備邊城中外牢固，",
    "T04n0211_003:0599b01": "　自守其心非法不生，",
    "T04n0211_003:0599b02": "　行缺致憂令墮地獄。」",
    "T04n0211_003:0599b03": "佛說偈已重告王曰：「乃往昔時有二獼猴",
    "T04n0211_003:0599b04": "王，各主五百獼猴。一王起嫉妬意欲殺一王，",
    "T04n0211_003:0599b05": "規圖獨治，便往共鬪，數數不如羞慚退去。到",
    "T04n0211_003:0599b06": "大海邊海曲之中，有水聚沫風吹積聚高數",
    "T04n0211_003:0599b07": "百丈，獼猴王愚癡謂是雪山，語群輩言：『久聞",
    "T04n0211_003:0599b08": "海中有雪山，其中快樂甘菓恣口，今日乃見，",
    "T04n0211_003:0599b09": "吾當先往行視，若審樂者不能復還，若不",
    "T04n0211_003:0599b10": "樂者當來語汝。』於是上樹盡力跳騰，投聚",
    "T04n0211_003:0599b11": "沫中溺沒海底。餘者怪之不出，謂必大樂，一",
    "T04n0211_003:0599b12": "一投中斷羣溺死。」佛告王曰：「爾時嫉妬獼猴",
    "T04n0211_003:0599b13": "王者，今富蘭迦葉是也：群輩者，今富蘭",
    "T04n0211_003:0599b14": "迦葉弟子五百人是也；彼一獼猴王者，我身",
    "T04n0211_003:0599b15": "是也。富蘭迦葉前世坐懷嫉妬，為罪所牽",
    "T04n0211_003:0599b16": "自投聚沫絕羣斷種，今復誹謗盡投江河，罪",
    "T04n0211_003:0599b17": "對使然累劫無限。」王聞信解作禮而去。◎",
    "T04n0211_003:0599b18": "◎昔有七比丘入山學道，十二年中不能得",
    "T04n0211_003:0599b19": "道。自共議言：「學道甚難，毀形執節不避寒苦，",
    "T04n0211_003:0599b20": "終身乞食受辱難堪，道卒叵得罪難可除，唐",
    "T04n0211_003:0599b21": "自勞勤殞命山中，不如歸家修立門戶娶",
    "T04n0211_003:0599b22": "妻養子，廣為利業快心樂意。安知後事？」於是",
    "T04n0211_003:0599b23": "七人即起出山。佛遙知之應當得度，不忍小",
    "T04n0211_003:0599b24": "苦終墮地獄，甚可憐傷。佛即化作沙門往到",
    "T04n0211_003:0599b25": "谷口，逢七比丘，化人問曰：「久承學道，何以",
    "T04n0211_003:0599b26": "來出？」七人答言：「學道勤苦罪根難拔，分衛乞",
    "T04n0211_003:0599b27": "食受辱難堪，又此山中無供養者，璅璅積年",
    "T04n0211_003:0599b28": "恒守儉約，唐自困苦道不可得。且欲還家廣",
    "T04n0211_003:0599b29": "求利業，大作資財後老求道。」化沙門言：「且",
    "T04n0211_003:0599c01": "止且止！聽我所言。人命無常旦不保夕，學",
    "T04n0211_003:0599c02": "道雖難前苦後樂，居家艱難億劫無息，妻",
    "T04n0211_003:0599c03": "息會止願同安利，欲望永樂不遭患難，是猶",
    "T04n0211_003:0599c04": "治病服毒有增無損也。三界有形皆有憂惱，",
    "T04n0211_003:0599c05": "唯有信戒無放逸意，精進得道眾苦永畢。」",
    "T04n0211_003:0599c06": "於是化沙門現佛身相，光像巍巍即說偈言：",
    "T04n0211_003:0599c07": "「學難捨罪難，　　居在家亦難，",
    "T04n0211_003:0599c08": "　會止同利難，　　艱難無過有。",
    "T04n0211_003:0599c09": "　比丘乞求難，　　何可不自勉？",
    "T04n0211_003:0599c10": "　精進得自然，　　終無欲於人。",
    "T04n0211_003:0599c11": "　有信則戒成，　　從戒多致寶，",
    "T04n0211_003:0599c12": "　亦從得諧偶，　　在所見供養。",
    "T04n0211_003:0599c13": "　一坐一處臥，　　一行不放恣，",
    "T04n0211_003:0599c14": "　守一以正心，　　心樂居樹間。」",
    "T04n0211_003:0599c15": "於是七比丘見佛身相，又聞此偈慚怖戰慄，",
    "T04n0211_003:0599c16": "五體投地稽首佛足，攝心悔過作禮而去，還",
    "T04n0211_003:0599c17": "入山中殞命精進，思惟偈義，守一正心閑居",
    "T04n0211_003:0599c18": "寂滅，得羅漢道。",
    "T04n0211_003:0599c19": "法句譬喻經象品第三十一",
    "T04n0211_003:0599c20": "昔者羅雲未得道時，心性麤獷言少誠信。",
    "T04n0211_003:0599c21": "佛敕羅雲：「汝到賢提精舍中住，守口攝意",
    "T04n0211_003:0599c22": "勤修經戒。」羅雲奉教作禮而去，住九十日，",
    "T04n0211_003:0599c23": "慙愧自悔晝夜不息。佛往見之，羅雲歡喜",
    "T04n0211_003:0599c24": "趣前禮佛，安施繩床攝受震越，佛踞繩床告",
    "T04n0211_003:0599c25": "羅雲曰：「澡盤取水為吾洗足。」羅雲受教",
    "T04n0211_003:0600a01": "為佛洗足。洗足已訖，佛語羅雲：「汝見澡",
    "T04n0211_003:0600a02": "盤中洗足水不？」羅雲白佛：「唯然見之。」佛語",
    "T04n0211_003:0600a03": "羅雲：「此水可用食飲盥漱以不？」羅雲白",
    "T04n0211_003:0600a04": "言：「不可復用。所以者何？此水本實清淨，今",
    "T04n0211_003:0600a05": "以洗足受於塵垢，是以之故不可復用。」佛",
    "T04n0211_003:0600a06": "語羅雲：「汝亦如是，雖為吾子國王之孫，捨",
    "T04n0211_003:0600a07": "世榮祿得為沙門，不念精進攝身守口，三毒",
    "T04n0211_003:0600a08": "垢穢充滿胸懷，亦如此水不可復用。」佛語",
    "T04n0211_003:0600a09": "羅雲：「棄澡盤中水。」羅雲即棄。佛語",
    "T04n0211_003:0600a10": "羅雲：「澡盤雖空，可用盛飲食不耶？」白佛",
    "T04n0211_003:0600a11": "言：「不可用。所以然者，用有澡盤之名，曾",
    "T04n0211_003:0600a12": "受不淨故。」佛語羅雲：「汝亦如是，雖為沙門",
    "T04n0211_003:0600a13": "口無誠信，心性剛強不念精進，曾受惡名，亦",
    "T04n0211_003:0600a14": "如澡盤不中盛食。」佛以足指撥却澡盤，",
    "T04n0211_003:0600a15": "澡盤應時輪轉而走，自跳自墮數返乃止。",
    "T04n0211_003:0600a16": "佛語羅雲：「汝寧惜澡盤恐破不？」羅雲",
    "T04n0211_003:0600a17": "白佛：「洗足之器賤價之物，意中雖惜不大慇",
    "T04n0211_003:0600a18": "懃。」佛語羅雲：「汝亦如是。雖為沙門不攝身",
    "T04n0211_003:0600a19": "口，麤言惡說多所中傷，眾所不愛智者不惜，",
    "T04n0211_003:0600a20": "身死神去輪轉三塗，自生自死苦惱無量。諸",
    "T04n0211_003:0600a21": "佛賢聖所不愛惜，亦如汝言不惜澡盤。」羅",
    "T04n0211_003:0600a22": "雲聞之慚愧怖悸。佛告羅雲：「聽我說喻。昔",
    "T04n0211_003:0600a23": "有國王有一大象，猛黠能戰，計其力勢勝",
    "T04n0211_003:0600a24": "五百小象。其王興軍欲伐逆國，被象鐵鎧象",
    "T04n0211_003:0600a25": "士御之，以雙矛戟繫象兩牙，復以二劍繫著",
    "T04n0211_003:0600a26": "兩耳，以曲刃刀繫象四脚，復以鐵撾繫著象",
    "T04n0211_003:0600a27": "尾，被象九兵皆使嚴利。象雖藏鼻護不用",
    "T04n0211_003:0600a28": "鬪，象士歡喜知象護身。所以者何？象鼻",
    "T04n0211_003:0600a29": "軟脆，中箭即死，是以不出鼻鬪耳。象鬪殊久",
    "T04n0211_003:0600b01": "出鼻求劍，象士不與，念此猛象不惜身命，",
    "T04n0211_003:0600b02": "出鼻求劍欲著鼻頭，王及羣臣惜此大象，不",
    "T04n0211_003:0600b03": "復使鬪。」佛告羅雲：「人犯九惡，唯當護口，如",
    "T04n0211_003:0600b04": "此大象護鼻不鬪。所以然者，畏中箭死。人亦",
    "T04n0211_003:0600b05": "如是，所以護口，當畏三塗地獄苦痛。十惡盡",
    "T04n0211_003:0600b06": "犯不護口者，如此大象分喪身命，不計中箭",
    "T04n0211_003:0600b07": "出鼻鬪耳。人亦如是十惡盡犯，不惟三塗毒",
    "T04n0211_003:0600b08": "痛辛苦。若行十善攝口身意，眾惡不犯，便",
    "T04n0211_003:0600b09": "可得道長離三塗，無生死患。」於是世尊即說",
    "T04n0211_003:0600b10": "偈言：",
    "T04n0211_003:0600b11": "「我如象鬪，　　不恐中箭，　　常以誠信，",
    "T04n0211_003:0600b12": "　度無戒人。　　譬象調伏，　　可中王乘，",
    "T04n0211_003:0600b13": "　調為尊人，　　乃受誠信。」",
    "T04n0211_003:0600b14": "羅雲聞佛懇惻之誨，感激自勵尅骨不忘，",
    "T04n0211_003:0600b15": "精進和柔懷忍如地，識想寂靜得羅漢道。",
    "T04n0211_003:0600b16": "昔佛在舍衛國祇樹精舍，為四部弟子、天龍",
    "T04n0211_003:0600b17": "鬼神、帝王臣民敷演大法。時有長者居士，",
    "T04n0211_003:0600b18": "名曰呵提曇，來詣佛所，為佛作禮，却坐一面、",
    "T04n0211_003:0600b19": "叉手長跪白世尊曰：「久承洪化欽仰奉顏，",
    "T04n0211_003:0600b20": "逼私不獲願垂慈恕。」世尊令坐，即問所從來",
    "T04n0211_003:0600b21": "姓字為何？長跪答曰：「本居士種，字呵提曇，",
    "T04n0211_003:0600b22": "乃先王時為王調象。」佛問居士：「調象之法有",
    "T04n0211_003:0600b23": "幾事乎？」答曰：「常以三事用調大象。何謂為",
    "T04n0211_003:0600b24": "三？一者剛鈎鈎口著其羈靽，二者減食常令",
    "T04n0211_003:0600b25": "飢瘦，三者捶杖加其楚痛。以此三事乃得調",
    "T04n0211_003:0600b26": "良。」又問：「施此三事何所攝治也？」曰：「鐵鈎鈎口",
    "T04n0211_003:0600b27": "以制強口，不與食飲以制身獷，加捶杖者，",
    "T04n0211_003:0600b28": "以伏其心，正爾便調。」曰：「作此伏者，為何所施",
    "T04n0211_003:0600b29": "用？」答曰：「如是伏已，可中王乘亦可令鬪，隨意",
    "T04n0211_003:0600c01": "前却無有罣礙。」又問居士：「正有此法？復有其",
    "T04n0211_003:0600c02": "異？」答曰：「調象之法正如此耳。」佛告居士：「但能",
    "T04n0211_003:0600c03": "調象復能自調。」即曰：「不審自調其義云何？唯",
    "T04n0211_003:0600c04": "願世尊彰演未聞。」佛告居士：「吾亦有三事，用",
    "T04n0211_003:0600c05": "調一切人，亦以自調得至無為。一者至誠",
    "T04n0211_003:0600c06": "制御口業，二以慈貞伏身剛強，三以智慧",
    "T04n0211_003:0600c07": "滅意癡蓋。持是三事度脫一切，離三惡道自",
    "T04n0211_003:0600c08": "致無為，不遭生死憂悲苦惱。」於是世尊即說",
    "T04n0211_003:0600c09": "偈言：",
    "T04n0211_003:0600c10": "「如象名護財，　　猛害難禁制，",
    "T04n0211_003:0600c11": "　繫靽不與食，　　而猶慕逸象。",
    "T04n0211_003:0600c12": "　本意為純行，　　及常行所安，",
    "T04n0211_003:0600c13": "　悉捨降結使，　　如鈎制象調。",
    "T04n0211_003:0600c14": "　樂道不放逸，　　能常自護心，",
    "T04n0211_003:0600c15": "　是為拔身苦，　　如象出于陷。",
    "T04n0211_003:0600c16": "「雖為常調，　　如彼新馳，　　亦最善象，",
    "T04n0211_003:0600c17": "　不如自調。　　彼不能適，　　人所不至，",
    "T04n0211_003:0600c18": "　唯自調者，　　能到調方。」",
    "T04n0211_003:0600c19": "居士聞偈喜慶難量，內情解釋即得法眼，聽",
    "T04n0211_003:0600c20": "者無數皆得道迹。",
    "T04n0211_003:0600c21": "法句譬喻經愛欲品第三十二",
    "T04n0211_003:0600c22": "昔佛在羅閱祇國耆闍崛山精舍之中，為天",
    "T04n0211_003:0600c23": "人龍鬼轉大法輪。時有一人捨家妻子來至",
    "T04n0211_003:0600c24": "佛所，為佛作禮求為沙門，佛即受之令作沙",
    "T04n0211_003:0600c25": "門，命令樹下坐思惟道德。比丘受教便入深",
    "T04n0211_003:0601a01": "山，去精舍百餘里，獨坐樹間思道三年，心不",
    "T04n0211_003:0601a02": "堅固意欲退還，自念捨家求道勤苦，不如早",
    "T04n0211_003:0601a03": "歸見我妻子。作此念已便起出山。佛以聖達",
    "T04n0211_003:0601a04": "見此比丘，應當得道愚故還歸。佛以神足化",
    "T04n0211_003:0601a05": "作沙門，便往逆之道路相見。化人即問：「所從",
    "T04n0211_003:0601a06": "來也？此地平坦可共坐語。」於是二人便坐息",
    "T04n0211_003:0601a07": "語，即答化人：「吾捨家妻子求作沙門，處此深",
    "T04n0211_003:0601a08": "山不能得道，與妻子別不如本願，唐喪我命",
    "T04n0211_003:0601a09": "勞而無獲，今欲悔還見我妻子，快相娛樂",
    "T04n0211_003:0601a10": "後更作計。」須臾之間有老獼猴，久已遠離",
    "T04n0211_003:0601a11": "樹木之間，在無樹之處於中生活。化沙門問",
    "T04n0211_003:0601a12": "此比丘：「是獼猴何故獨在平地？無有樹木云",
    "T04n0211_003:0601a13": "何樂此？」比丘答化人言：「我久見此獼猴，以二",
    "T04n0211_003:0601a14": "事故來住此耳。何等為二？一以妻子眷屬",
    "T04n0211_003:0601a15": "群多，不得飲食快樂恣口。二常晝夜上下樹",
    "T04n0211_003:0601a16": "木，脚底穿壞不得寧息。以此二事故捨樹木",
    "T04n0211_003:0601a17": "來住是間。」二人語頃，復見獼猴走還上樹。化",
    "T04n0211_003:0601a18": "沙門語比丘言：「汝見獼猴還趣樹木不也？」答",
    "T04n0211_003:0601a19": "曰：「見之，此虫愚癡得離樹木，群從憒閙不厭",
    "T04n0211_003:0601a20": "勞煩而還入中。」化人復言：「卿亦如是，與此",
    "T04n0211_003:0601a21": "獼猴復何異矣？卿本以二事故來入此山中。",
    "T04n0211_003:0601a22": "何等為二？一以妻婦舍宅為牢獄故，二",
    "T04n0211_003:0601a23": "以兒子眷屬為桎梏故。卿以是故來索求",
    "T04n0211_003:0601a24": "道斷生死苦，方欲歸家，還著桎梏入牢獄中，",
    "T04n0211_003:0601a25": "恩愛戀慕徑趣地獄。」化沙門即現相好丈六",
    "T04n0211_003:0601a26": "金色光明，普照感動一山，飛鳥走獸尋光",
    "T04n0211_003:0601a27": "而來，皆識宿命心內悔過。於是世尊即說偈",
    "T04n0211_003:0601a28": "言：",
    "T04n0211_003:0601a29": "「如樹根深固，　　雖截猶復生，",
    "T04n0211_003:0601b01": "　愛意不盡除，　　輒當還受苦。",
    "T04n0211_003:0601b02": "　獼猴如離樹，　　得脫復趣樹，",
    "T04n0211_003:0601b03": "　眾人亦如是，　　出獄復入獄。",
    "T04n0211_003:0601b04": "　貪意為常流，",
    "T04n0211_003:0601b05": "「習與憍慢并，　　思想猗婬欲，",
    "T04n0211_003:0601b06": "　自覆無所見。　　一切意流衍，",
    "T04n0211_003:0601b07": "　愛結如葛藤，　　唯慧分別見，",
    "T04n0211_003:0601b08": "　能斷意根源。　　夫從愛潤澤，",
    "T04n0211_003:0601b09": "　思想為滋蔓，　　愛欲深無底，",
    "T04n0211_003:0601b10": "　老死是用增。」",
    "T04n0211_003:0601b11": "比丘見佛光相炳著，又聞偈言悚然戰慄，",
    "T04n0211_003:0601b12": "五體投地懺悔謝過，內自改責即便却息",
    "T04n0211_003:0601b13": "數隨止觀，在於佛前逮得應真。諸天來聽聞",
    "T04n0211_003:0601b14": "皆歡喜，散華供養稱善無量。",
    "T04n0211_003:0601b15": "◎法句譬喻經卷第三",
    "T04n0211_003:0601b16": "◎昔羅閱祇南四千里有國，奉事梵志數千",
    "T04n0211_003:0601b17": "人。時國大旱三年不雨，禱祠諸神無所不",
    "T04n0211_003:0601b18": "遍，王問梵志問其所由，諸梵志言：「吾等當",
    "T04n0211_003:0601b19": "齋戒訖竟，當遣人與梵天相聞，問其災異。」",
    "T04n0211_003:0601b20": "王言：「大善！齋戒所乏願見告示。」諸梵志言：",
    "T04n0211_003:0601b21": "「當得二十車薪酥蜜膏油華香旛蓋，金銀祭",
    "T04n0211_003:0601b22": "器盡用須之。」王即辦送，出至城外，去城七",
    "T04n0211_003:0601b23": "里平廣之地積薪如山，共相推獎其有不",
    "T04n0211_003:0601b24": "惜身者終生梵天，選得七人，當就火燒遣",
    "T04n0211_003:0601b25": "至梵天。七人受祭呪願訖，踧使上薪，從下",
    "T04n0211_003:0601b26": "放火當燒殺之。烟焰烔然熱氣直至，七人",
    "T04n0211_003:0601b27": "惶懼左右求救無有救者，舉聲曰：「三界之",
    "T04n0211_003:0601b28": "中寧有大慈愍念我厄者，願受自歸。」佛遙",
    "T04n0211_003:0601b29": "知之，尋聲往救，在虛空中顯現相好，七人",
    "T04n0211_003:0601c01": "見佛，悲喜跳踊：「唯願自歸救我痛熱。」於是",
    "T04n0211_003:0601c02": "世尊即說偈言：",
    "T04n0211_003:0601c03": "「或多自歸，　　山川樹神，　　厝立圖像，",
    "T04n0211_003:0601c04": "　禱祠求福。　　自歸如是，　　非吉非上，",
    "T04n0211_003:0601c05": "　彼不能來，　　度汝眾苦。　　如有自歸，",
    "T04n0211_003:0601c06": "　佛法僧眾，　　道德四諦，　　必見正慧。",
    "T04n0211_003:0601c07": "　生死極苦，　　從諦得度，　　度世八難，",
    "T04n0211_003:0601c08": "　斯除眾苦。　　自歸三尊，　　最吉最上，",
    "T04n0211_003:0601c09": "　唯獨有是，　　度一切苦。」",
    "T04n0211_003:0601c10": "佛說渴訖火聲尋滅，七人獲安心喜無量。",
    "T04n0211_003:0601c11": "梵志國人莫不驚悚，仰瞻世尊光相赫奕",
    "T04n0211_003:0601c12": "分身散體，東沒西現存亡自由，身出水火",
    "T04n0211_003:0601c13": "五色晃昱，眾人見之五體歸命。於是七人",
    "T04n0211_003:0601c14": "從薪下出，悲喜交集而說偈言：",
    "T04n0211_003:0601c15": "「見聖人快，　　得依附快，　　得離愚人，",
    "T04n0211_003:0601c16": "　為善獨快。　　守正見快，　　互說法快，",
    "T04n0211_003:0601c17": "　與世無諍，　　戒具常快。　　使賢居快，",
    "T04n0211_003:0601c18": "　如親親會，　　近仁智者，　　多聞高遠。」",
    "T04n0211_003:0601c19": "於是七人說此偈已，及諸梵志願為弟子。",
    "T04n0211_003:0601c20": "佛即受之，皆為沙門，得羅漢道。國王臣民",
    "T04n0211_003:0601c21": "咸各修道，天尋大雨國豐民寧，道化興隆",
    "T04n0211_003:0601c22": "莫不樂聞。"
}