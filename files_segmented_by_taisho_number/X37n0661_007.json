{
    "X37n0661_007:0255a05": "涅槃疏私記卷第七",
    "X37n0661_007:0255a07": "德王品之二",
    "X37n0661_007:0255a08": "佛性不持者。既有佛性。何不住持。令不墮獄。若墮於",
    "X37n0661_007:0255a09": "獄。當知佛性無有住持之力。",
    "X37n0661_007:0255a10": "若無四德者。若有佛性。何無四德之用。既無此用。豈",
    "X37n0661_007:0255a11": "有佛性耶。",
    "X37n0661_007:0255a12": "經云若斷(至)我淨者。若斷於性。云何復云當得常樂",
    "X37n0661_007:0255a13": "我淨耶。",
    "X37n0661_007:0255a14": "前難令涅槃無常者。指前卷末。",
    "X37n0661_007:0255a15": "悉皆令轉者。若一切不定闡提及二乘皆應即轉成",
    "X37n0661_007:0255a16": "菩提。佛菩薩已得菩提竟。皆悉轉成闡提等。又應知",
    "X37n0661_007:0255a17": "諸佛是定中不定。而為眾生現生滅故。闡提二乘是",
    "X37n0661_007:0255a18": "不定中定。以一切皆當得菩提故。",
    "X37n0661_007:0255a19": "歎現德者。為欲利益及憐愍等。悉是現德之相。",
    "X37n0661_007:0255a20": "經云以不決者。後時方得涅槃。",
    "X37n0661_007:0255a21": "凡法為外等者。凡夫法為外。二乘法為內。又二乘等",
    "X37n0661_007:0255a22": "法為外。大乘法為內。又意業為內。身口所作為外。又",
    "X37n0661_007:0255a23": "界內善為內。外界善為外。中道佛性非此二邊。有漏",
    "X37n0661_007:0255a24": "等亦同此簡。",
    "X37n0661_007:0255b01": "性非已得者。佛性非斷已還得。既無新得之理。驗知",
    "X37n0661_007:0255b02": "佛性不斷。",
    "X37n0661_007:0255b03": "又斷已得下。消經中若斷已得。",
    "X37n0661_007:0255b04": "經文云色與相者。青黃等是色。方圓等是相。又礙",
    "X37n0661_007:0255b05": "是色性。青黃等形現可覩者名為色相。香味等例",
    "X37n0661_007:0255b06": "爾。",
    "X37n0661_007:0255b07": "經云生相者。十二因緣不定也。",
    "X37n0661_007:0255b08": "方便道者。只是示迹不定。",
    "X37n0661_007:0255b09": "此二不滅者。涉公云。內則護方。外障塵坌。亦表如來",
    "X37n0661_007:0255b10": "內心堅淨。外相藏美。中間壞者。萬累俱消。",
    "X37n0661_007:0255b11": "經云如諸國王者。世間國王諸天擁護。名為天子。稱",
    "X37n0661_007:0255b12": "世間天。",
    "X37n0661_007:0255b13": "生天者。二十八天善因所感。名為生天。餘二可知。舊",
    "X37n0661_007:0255b14": "解及興皇所釋。非無一途。但不相即。及闕遮照。故今",
    "X37n0661_007:0255b15": "不用。",
    "X37n0661_007:0255b16": "今明鬼即非鬼下。於鬼上具三諦義。非鬼即鬼下。於",
    "X37n0661_007:0255b17": "非鬼上亦三諦義。即非鬼非非鬼下。於非非鬼上亦",
    "X37n0661_007:0255b18": "三諦義足。此即一句皆俱三諦。是一即三下。複疎上",
    "X37n0661_007:0255b19": "三諦。若不複疎不成圓諦。一一句皆爾。又至釋文經",
    "X37n0661_007:0255b20": "中皆作雙照以釋。良由中體具足遮照。故須二種釋",
    "X37n0661_007:0255b21": "之。",
    "X37n0661_007:0255b22": "佛現兒像者。佛現三尺兒像。化此長者。破其恩愛。恩",
    "X37n0661_007:0255b23": "愛即欲愛煩惱。破此愛已得第三果。",
    "X37n0661_007:0255b24": "經云亦能知他眾生心者。知九法界眾生心也。",
    "X37n0661_007:0255c01": "經云如來生在東天竺地者。竺者種也胤也。劫初之",
    "X37n0661_007:0255c02": "時。梵世諸天順後受業。下閻浮提。化生人間。五天竺",
    "X37n0661_007:0255c03": "國本是天種。名為天竺。如來生處。",
    "X37n0661_007:0255c04": "住婆提者。轉法輪處。舍衛國是。",
    "X37n0661_007:0255c05": "或王舍城者。得道處也。",
    "X37n0661_007:0255c06": "又私謂(至)易解者。私意云。置此是得宜也。",
    "X37n0661_007:0255c07": "明七漏者。然文中列七漏。全是成論文。",
    "X37n0661_007:0255c08": "開邊為斷常者。決定有我無我。",
    "X37n0661_007:0255c09": "是假我者。攬五陰以立宰主。名為假我。",
    "X37n0661_007:0255c10": "真我者。只是神我耳。",
    "X37n0661_007:0255c11": "我能作因者。能作善惡因也。",
    "X37n0661_007:0255c12": "此苦最通者。三界皆有故。名為通行。",
    "X37n0661_007:0255c13": "具無常者。無常是因。苦根是果。",
    "X37n0661_007:0255c14": "無常等四各有因者。此未全當大體。非無此釋。",
    "X37n0661_007:0255c15": "煩惱等四者。謂陰死等四魔。今亦有此判。",
    "X37n0661_007:0255c16": "秉行之眾者。此且約秉法為僧。須明理僧。境智和合",
    "X37n0661_007:0255c17": "是專志義。方是真僧。",
    "X37n0661_007:0255c18": "永斷於生死即解脫者。自既脫於二死。即能處處現",
    "X37n0661_007:0255c19": "身令他永斷二死。故名解脫。",
    "X37n0661_007:0255c20": "由我能聽者。由我聽法得見真我。",
    "X37n0661_007:0255c21": "以三觀治三漏者。欲有無明三也。",
    "X37n0661_007:0255c22": "若能至心聽即世界者。今助二釋成世界義。何者聽",
    "X37n0661_007:0255c23": "法心喜。故屬世界。二者有能聽所聽。所聽中有名有",
    "X37n0661_007:0255c24": "義。故屬世界。",
    "X37n0661_007:0256a01": "論中云一法下。對治也。",
    "X37n0661_007:0256a02": "涅槃只是因緣之法者。由緣法了所成。故屬因緣。",
    "X37n0661_007:0256a03": "除正因性者。正因屬理。所以除之。",
    "X37n0661_007:0256a04": "只是淺深者。前品猶是淺位菩提。今不痛即深位菩",
    "X37n0661_007:0256a05": "薩也。",
    "X37n0661_007:0256a06": "驚柝者。柝(音託擊柝)周易云。重門擊柝。以待暴客。如持更",
    "X37n0661_007:0256a07": "等。",
    "X37n0661_007:0256a08": "德王品三",
    "X37n0661_007:0256a09": "經云無念慧者。念中無慧故也。",
    "X37n0661_007:0256a10": "偏據苦中生念者。今之念偏於四心中。偏據行心麤",
    "X37n0661_007:0256a11": "故。亦是行心中細。剎那剎那常起。故屬行心。於三受",
    "X37n0661_007:0256a12": "中偏據苦受。餘三心二受非無念漏。心稍輕微。且不",
    "X37n0661_007:0256a13": "論之。又由餘三心二受助成行心故爾。",
    "X37n0661_007:0256a14": "起貪嗔等者。具十惡業。故云作種種惡。",
    "X37n0661_007:0256a15": "初少許法說者。譬說八文。法但一段。名為少許。",
    "X37n0661_007:0256a16": "初六譬道緣者。若能深心思惟。得入方便道。名為道",
    "X37n0661_007:0256a17": "緣。",
    "X37n0661_007:0256a18": "無明能構眾生四大者。由無明構造。養育此身。所以",
    "X37n0661_007:0256a19": "無明譬之如王。餘二解非無一意。稍不順經。",
    "X37n0661_007:0256a20": "顯然者。斷非私隱。故云顯然。",
    "X37n0661_007:0256a21": "為迴[(厂@((既-旡)-日+口))*頁]者。此即走中迴[(厂@((既-旡)-日+口))*頁]也。",
    "X37n0661_007:0256a22": "五根至栖託者。五根取境流入意地。是故五根為識",
    "X37n0661_007:0256a23": "栖託。",
    "X37n0661_007:0256a24": "即入空者。於外凡位中修習人空觀方便也。",
    "X37n0661_007:0256b01": "安心空境者。安心念處境也。",
    "X37n0661_007:0256b02": "經云咄哉男子者。驚覺令發也。",
    "X37n0661_007:0256b03": "六塵能劫善財者。正由內六根取境致令失財。若內",
    "X37n0661_007:0256b04": "根不出。塵則不入。今偏名塵為師也。",
    "X37n0661_007:0256b05": "無明闇心者。由無明闇為六塵蔽。",
    "X37n0661_007:0256b06": "斷常衝擊者。於五陰上。更起斷常。名為漂急漂。字去",
    "X37n0661_007:0256b07": "聲呼。",
    "X37n0661_007:0256b08": "筏不可依者。初心恐道品微弱故云也。",
    "X37n0661_007:0256b09": "譬眾善法者。諸助涅槃善法也。",
    "X37n0661_007:0256b10": "兩手譬權實二智者。觀俗名權智。觀真名實智。戒定",
    "X37n0661_007:0256b11": "二法對上二智三學。具足道品之法。此三攝盡。",
    "X37n0661_007:0256b12": "經云截流而去者。漸漸入無漏也。",
    "X37n0661_007:0256b13": "在此在流者。未斷生死。煩惱為此岸。菩薩修行伏惑",
    "X37n0661_007:0256b14": "未斷。及未至極果。俱名中流。今又文八譬通於四教",
    "X37n0661_007:0256b15": "二乘菩薩所觀。",
    "X37n0661_007:0256b16": "次合八譬者。一一合文皆先云觀身如篋等。次皆云",
    "X37n0661_007:0256b17": "菩薩觀是四等通於毒虵等。尋文可見。",
    "X37n0661_007:0256b18": "四大有內外者。外四大與內四大同。故但合內。",
    "X37n0661_007:0256b19": "誘引眾生者。修觀慧時。方知誘引。",
    "X37n0661_007:0256b20": "但前三心者。受想識三心也。",
    "X37n0661_007:0256b21": "無明為始者。此約一期報身以說。",
    "X37n0661_007:0256b22": "經云三垢者。貪嗔癡三垢也。",
    "X37n0661_007:0256b23": "如人望舍者。初心修觀。觀於五陰。未見陰理。猶如望",
    "X37n0661_007:0256b24": "舍。",
    "X37n0661_007:0256c01": "六根無情者。清淨四大。名為無情。",
    "X37n0661_007:0256c02": "亦不具四者。地具四微。其力薄故。水具三微。無香。火",
    "X37n0661_007:0256c03": "具二微。無香味。風但一觸。力最大故。此由外人所計。",
    "X37n0661_007:0256c04": "若佛法中。一大皆具四微。",
    "X37n0661_007:0256c05": "塵是滓累者。二乘為變易六塵滓累喆(音哲)。",
    "X37n0661_007:0256c06": "但此開二河者。若從因說名煩惱河。若從果說名生",
    "X37n0661_007:0256c07": "死河。又破煩惱河。入涅槃河。到於彼岸。",
    "X37n0661_007:0256c08": "六河如下。第十二疏釋第七譬。",
    "X37n0661_007:0256c09": "戒定智慧者。及第八到彼岸。皆須通四教道品。",
    "X37n0661_007:0256c10": "鬪諍本者。由各定報故爾。",
    "X37n0661_007:0256c11": "佛猶有漏者。示同有漏者。有漏也。",
    "X37n0661_007:0256c12": "經云有涅槃大涅槃者。此二涅槃俱在滿果。",
    "X37n0661_007:0256c13": "既經長時者。亦不出從晨朝至中夜。若據請答。聞不",
    "X37n0661_007:0256c14": "聞中有涅槃。但是從德王初至今為長時爾。",
    "X37n0661_007:0256c15": "多有所含者。含於大小涅槃二理。及世間涅槃辨通",
    "X37n0661_007:0256c16": "五時。名為多含。",
    "X37n0661_007:0256c17": "經云如人觀骨者。假想觀也。",
    "X37n0661_007:0256c18": "如舍利弗等者。二乘之人雖斷正使。不斷習氣。有習",
    "X37n0661_007:0256c19": "氣故。感變易身。不得如來常樂法身。非大涅槃也。",
    "X37n0661_007:0256c20": "言習者。身子有嗔習。難陀有貪習。畢陵有慢習。槃特",
    "X37n0661_007:0256c21": "有癡習。如牛呞比丘齋後爵飯。如迦葉阿難聞大樹",
    "X37n0661_007:0256c22": "緊那羅王皷七寶琉璃琴。迦葉起儛。阿難歌吟。皆由",
    "X37n0661_007:0256c23": "習氣使爾。如止觀第四及法華疏記第二廣說。",
    "X37n0661_007:0256c24": "就我見明習者。正是二乘別惑。",
    "X37n0661_007:0257a01": "前開宗者。指前純陀品。",
    "X37n0661_007:0257a02": "無凝然常者。純陀品中古人有四種常。今但引二。",
    "X37n0661_007:0257a03": "經云即是皇名者。二月星現生長萬物。名毗舍佉星。",
    "X37n0661_007:0257a04": "第十　德王品四",
    "X37n0661_007:0257a05": "皆約無分別等者。無分別謂證大乘涅槃。而論分別",
    "X37n0661_007:0257a06": "十種功德五神通等別。故云若十若五。",
    "X37n0661_007:0257a07": "若欲開此為四者。今還列上聞聞等三種四句。其體",
    "X37n0661_007:0257a08": "無殊。故云何淺之有。",
    "X37n0661_007:0257a09": "不以二相見者。世尊天眼非但唯見細色。亦於細色",
    "X37n0661_007:0257a10": "即見佛性。五眼皆然。故云不二。",
    "X37n0661_007:0257a11": "對地亦應無失者。既是圓融十德。橫竪對地。亦應無",
    "X37n0661_007:0257a12": "失。",
    "X37n0661_007:0257a13": "帶圓法門者。今經專明以大涅槃心修五行。而證十",
    "X37n0661_007:0257a14": "德。證有次與不次。若以十德竪對十地。義當於別。十",
    "X37n0661_007:0257a15": "德互融。無非圓證。名之帶圓。又今經帶實明權。如次",
    "X37n0661_007:0257a16": "第修證。證已同圓。復名為帶。又帶權明實。顯權力故。",
    "X37n0661_007:0257a17": "是則前三助圓。皆知常住。若據此意。是則始證圓修。",
    "X37n0661_007:0257a18": "却成圓帶。",
    "X37n0661_007:0257a19": "於別與經部合者。今經部中尚兼藏通。何況於別。雖",
    "X37n0661_007:0257a20": "具四教。共知圓常佛性。但修行時。有次不次。互相兼",
    "X37n0661_007:0257a21": "帶。則是部中正意。",
    "X37n0661_007:0257a22": "與五時會者。今經明開權顯實。與法華同。又同名醍",
    "X37n0661_007:0257a23": "醐。若用權顯實。與前四味同。何者由具次不次二行",
    "X37n0661_007:0257a24": "故爾。",
    "X37n0661_007:0257b01": "與諸教合者。今經具明次第不次第。則同前教。咸知",
    "X37n0661_007:0257b02": "佛性。復不同前。",
    "X37n0661_007:0257b03": "與逗機合者。逗四種機。前三助圓。咸歸秘藏。",
    "X37n0661_007:0257b04": "經云一心作一等者。二乘欲作神通。要先入定。於定",
    "X37n0661_007:0257b05": "心中。方能作所期事。若欲更為別事。須出定已更作",
    "X37n0661_007:0257b06": "期心。然後入定。方能為之。故云不得眾多。",
    "X37n0661_007:0257b07": "經云所現身相等者。一一文中皆言數量者。為存方",
    "X37n0661_007:0257b08": "便教意。以顯不次故爾。",
    "X37n0661_007:0257b09": "經云先取聲相者。此由敘昔。皆須先緣聲相而修。今",
    "X37n0661_007:0257b10": "則轉用大涅槃心修。所以先述在昔修相。",
    "X37n0661_007:0257b11": "經云體非是果者。非果之果。故得是常。",
    "X37n0661_007:0257b12": "經云不作佛相者。不作能說人相也。",
    "X37n0661_007:0257b13": "經云以無相相者。於觀於四德無非法界而得涅槃。",
    "X37n0661_007:0257b14": "故云無相相。",
    "X37n0661_007:0257b15": "原由惡心者。亦有人聞惡聲。能觀此惡。增其觀慧故",
    "X37n0661_007:0257b16": "也。",
    "X37n0661_007:0257b17": "經云庭燎(力召反。詩云庭燎火燭也。廣雅云燎燒也)。",
    "X37n0661_007:0257b18": "乃借天眼文助結者。只是指於昔所不見而今得見。",
    "X37n0661_007:0257b19": "正是結文。以顯不與二乘共相。無別借文。",
    "X37n0661_007:0257b20": "先橫知六道者。具足知十法界眾生心念。縱讓佛果。",
    "X37n0661_007:0257b21": "須云知九法界心。",
    "X37n0661_007:0257b22": "今云六道者。且依現文。",
    "X37n0661_007:0257b23": "次竪知十六心者。此就遲速并異。菩薩之人欲知初",
    "X37n0661_007:0257b24": "心。即能知之。餘心心亦爾。聲聞人欲知第三苦類忍",
    "X37n0661_007:0257c01": "心。至第十六道類智心。方始得知。支佛欲知第三苦",
    "X37n0661_007:0257c02": "類忍心。至第七集類忍心。方乃知之。問何故偏言欲",
    "X37n0661_007:0257c03": "第三心耶。答其他心通依上界禪起。欲知他人無漏",
    "X37n0661_007:0257c04": "心時。還緣觀上無漏之心。同地易知。於彼觀上無漏",
    "X37n0661_007:0257c05": "心中。苦類為首。故偏言之。",
    "X37n0661_007:0257c06": "言至第七心者。以緣覺人欲知他苦類忍心。擬意觀",
    "X37n0661_007:0257c07": "察。彼心已謝起苦類智。緣覺尋觀追而不及。即於上",
    "X37n0661_007:0257c08": "界集上伺之。故偏言第七。",
    "X37n0661_007:0257c09": "前知六道下。今家判釋慈成上。",
    "X37n0661_007:0257c10": "梵行者。此明初地菩薩無緣之慈。與上各別。何得成。",
    "X37n0661_007:0257c11": "經云慈名世諦者。二乘之慈。名為世諦。",
    "X37n0661_007:0257c12": "經云不從緣者。捨偏得圓。不屬眾生緣法緣故也。",
    "X37n0661_007:0257c13": "經云闡提慈者。有憐妻愛子之慈。",
    "X37n0661_007:0257c14": "經云犯重禁等慈者。由慈愛於惡境。名之為慈。",
    "X37n0661_007:0257c15": "經云捨黃門慈者。黃門無志屠等。愛於惡境名慈。",
    "X37n0661_007:0257c16": "經云不見持戒者。此約畢竟戒說也。",
    "X37n0661_007:0257c17": "亦是生空等者。初依其煩惱。誰云證於生法二空。性",
    "X37n0661_007:0257c18": "地屬通。此不可用。",
    "X37n0661_007:0257c19": "以初撿心者。以大涅槃心撿之。",
    "X37n0661_007:0257c20": "驗三亦然者。根勝既具十三。根增長既具十。根本根",
    "X37n0661_007:0257c21": "深根廣等三。亦須具十三。",
    "X37n0661_007:0257c22": "具十餘四者。根勝既具十三。及十根本。乃至根長等",
    "X37n0661_007:0257c23": "四。一一皆具十三及十。",
    "X37n0661_007:0257c24": "修亡相檀者。令修亡三檀也。",
    "X37n0661_007:0258a01": "止伏欲界惡者。且約持戒。伏身口惡為劣。外人例如",
    "X37n0661_007:0258a02": "上答。",
    "X37n0661_007:0258a03": "無畏者。如前則生不動國文。皆具止行二善。",
    "X37n0661_007:0258a04": "又夫修淨立行者。皆先為求涅槃心為本。即以此心",
    "X37n0661_007:0258a05": "攝於眾生。同生其國。",
    "X37n0661_007:0258a06": "十四有者。各經中有。則為二十八。",
    "X37n0661_007:0258a07": "生樂論義者。樂慧人也。",
    "X37n0661_007:0258a08": "樂禪定者。只應云樂定禪。語濫色界四禪。",
    "X37n0661_007:0258a09": "然生尼吒等者。此名遍沒。始從初禪。經歷十七天處",
    "X37n0661_007:0258a10": "捨初天生次天。如是傳傳至色究竟超者。從欲界超",
    "X37n0661_007:0258a11": "至色究竟。此此正是全超也。",
    "X37n0661_007:0258a12": "若生無色者。此即無色般也。無色亦有勤修速進二",
    "X37n0661_007:0258a13": "行。",
    "X37n0661_007:0258a14": "方般涅槃者。今文不論。",
    "X37n0661_007:0258a15": "不云中生者。以中般。但名為中。不名於生。故不論之。",
    "X37n0661_007:0258a16": "輪轉餘勢者。然果報未亡者。但是酬因之餘勢耳。",
    "X37n0661_007:0258a17": "非圓意者。今須依開權顯實。以大涅槃心修。達生死",
    "X37n0661_007:0258a18": "身即法身常身。何況二乘而不即法身耶。寧待入於",
    "X37n0661_007:0258a19": "變易。方得轉矣。須依亦即甄之。",
    "X37n0661_007:0258a20": "經云上中上者。亦名上勝上。",
    "X37n0661_007:0258a21": "經云初發心者。初修十五心成就滿足又五十心。因",
    "X37n0661_007:0258a22": "果合成一百心也。",
    "X37n0661_007:0258a23": "經云八十者。初兩十二為二十四。五大星東方歲星",
    "X37n0661_007:0258a24": "南熒西太白北辰星中鎮星為二十九。北斗星為三十。",
    "X37n0661_007:0258b01": "馬天三十一。行道三十二。婆羅三十三。功德三十四。",
    "X37n0661_007:0258b02": "二十八宿者。東方七宿。角亢氐房心尾箕。南方七宿。",
    "X37n0661_007:0258b03": "井鬼柳星張翼軫。西方七宿。奎婁胃昴畢觜參。北方",
    "X37n0661_007:0258b04": "七宿斗牛虗危室壁為六十二。地水火風為六十六",
    "X37n0661_007:0258b05": "梵陀提拘臂首半母為七十四。四天王為七十八。造",
    "X37n0661_007:0258b06": "書婆藪為八十。世人所事或名為天惑名為神。",
    "X37n0661_007:0258b07": "色淨故者。緣因資般若。名為色淨故般若淨。般若了",
    "X37n0661_007:0258b08": "緣因。故云般若淨故色淨。",
    "X37n0661_007:0258b09": "經云大至火天多屬四天王處。梵天八臂天首羅天",
    "X37n0661_007:0258b10": "屬色界。樓陀天等皆屬欲界天。",
    "X37n0661_007:0258b11": "經云中表俱淨者。中謂法身。表謂應身。",
    "X37n0661_007:0258b12": "四臂或當主此者。四譬次第對四悉。隨文釋相可見。",
    "X37n0661_007:0258b13": "不見色相者。作業外彰身口。名為色相。又十二因緣",
    "X37n0661_007:0258b14": "俱屬於色。故皆云色。",
    "X37n0661_007:0258b15": "不見色緣者。煩惱潤業。名為色緣。",
    "X37n0661_007:0258b16": "不見十二因緣空者。空即不空。故云不見。",
    "X37n0661_007:0258b17": "不見因緣假者。假即是空。故云不見。",
    "X37n0661_007:0258b18": "亦不見中者。即二諦雙亡。中亦俱寂。故云亦不見中。",
    "X37n0661_007:0258b19": "一切法亦如是者。四諦六度等。悉具三諦。亡泯雙照。",
    "X37n0661_007:0258b20": "故云如是。",
    "X37n0661_007:0258b21": "次為他離怨者。以煩惱是菩薩大慈之境。故不名怨。",
    "X37n0661_007:0258b22": "五住菩薩者。即別教五住菩薩上能出假也。",
    "X37n0661_007:0258b23": "經云八魔者。菩薩昔以分離界內四。今則破於界外",
    "X37n0661_007:0258b24": "四。名為離八。河西所釋自是一途。非應大道。今所不",
    "X37n0661_007:0258c01": "用。",
    "X37n0661_007:0258c02": "三種業者。有漏無漏非漏非無漏三也。",
    "X37n0661_007:0258c03": "例一切等者。有謂生死。無謂二乘。常為有邊。斷為空",
    "X37n0661_007:0258c04": "邊。垢為有邊。淨是空邊。縛脫亦爾。菩薩修大涅槃中",
    "X37n0661_007:0258c05": "道。雙非諸二也。",
    "X37n0661_007:0258c06": "經云我實不生閻浮提者。且約方便教意。我自有淨",
    "X37n0661_007:0258c07": "土。權示在此導利眾生。",
    "X37n0661_007:0258c08": "經云慈氏菩薩者。明土本淨。穢由於生。如淨名中。如",
    "X37n0661_007:0258c09": "來之趾案地。即其例也。",
    "X37n0661_007:0258c10": "信首諸根者。如華嚴十種六根。",
    "X37n0661_007:0258c11": "開善全是三藏菩薩者。既云猶生欲界具於五事。只",
    "X37n0661_007:0258c12": "成三藏菩薩義。以此菩薩根具位在第一祇初。",
    "X37n0661_007:0258c13": "中間登地者。亦未知為屬何教。今須在圓。",
    "X37n0661_007:0258c14": "前四是報果等者。若入初地。俱名習果俱名報果。不",
    "X37n0661_007:0258c15": "須分之。",
    "X37n0661_007:0258c16": "經云其義各異者。自在持戒布施得五事。自有依大",
    "X37n0661_007:0258c17": "涅槃修行得五事。汝何以將淺而難於深。",
    "X37n0661_007:0258c18": "經云有分果者。以世間施招人天。依報正報皆有限",
    "X37n0661_007:0258c19": "量。名為有分。感生死根。名為有果。脩大涅槃證大涅",
    "X37n0661_007:0258c20": "槃。正報依報體周法界。無數無量。名為無分。永超二",
    "X37n0661_007:0258c21": "死。名為無果。而獲中道大般涅槃。無因無果之果也。",
    "X37n0661_007:0258c22": "三忍者。等覺為上忍。十地為中忍。八地已下為下忍。",
    "X37n0661_007:0258c23": "退非菩薩者。非第十地菩薩也。",
    "X37n0661_007:0258c24": "佛菩提智者。等覺用佛菩提智斷最後品入妙覺。例",
    "X37n0661_007:0259a01": "如住前修觀。斷一品無明。即入初住此義。非為難見。",
    "X37n0661_007:0259a02": "然古人解要有進退。",
    "X37n0661_007:0259a03": "不應懸殊者。應如前第五功德。冶城云。通外凡及三",
    "X37n0661_007:0259a04": "十心。乃至對登地等。故云不應懸殊。",
    "X37n0661_007:0259a05": "窮覺者。等覺也。此一三昧者。金剛三昧也。",
    "X37n0661_007:0259a06": "何異金剛般若者。引彼經意者。破古人金剛三昧不",
    "X37n0661_007:0259a07": "應一向唯在等覺。如金剛經云。應云何住云何降伏",
    "X37n0661_007:0259a08": "其心。此則猶通初心。何呪不通諸地。",
    "X37n0661_007:0259a09": "以燒草為譬者。初地斷惑如燒草。以顯中道如存山。",
    "X37n0661_007:0259a10": "經云無有折損者。無有能摧破。",
    "X37n0661_007:0259a11": "此三昧者。經云在於大眾色亦不定者。此明一行於",
    "X37n0661_007:0259a12": "隨眾行。大論三十八云。如頗利珠隨前色變自無定",
    "X37n0661_007:0259a13": "色諸法亦爾。或常無常。論以一理應於眾理。釋曰。理",
    "X37n0661_007:0259a14": "行如珠。教法如日。情如眾物。觀如現色。",
    "X37n0661_007:0259a15": "德王品五",
    "X37n0661_007:0259a16": "於位則淺者。以初聞正法及是第二周始。故云位淺。",
    "X37n0661_007:0259a17": "初證不聞聞者。下九功德並與初功德證同。故云也。",
    "X37n0661_007:0259a18": "棄其內德等者。由內證實理。能外化他。不可偏作自",
    "X37n0661_007:0259a19": "行以釋。",
    "X37n0661_007:0259a20": "寄事而表理者。寄求善知識等事。而表諸地證法。淺",
    "X37n0661_007:0259a21": "深不同。亦如善才求善知識得法淺深。即其例也。",
    "X37n0661_007:0259a22": "例如淨名者。例同也。彼經觀眾生品云。此室釋迦牟",
    "X37n0661_007:0259a23": "尼佛阿彌陀阿閦寶德寶燄寶月寶嚴。乃至十方無",
    "X37n0661_007:0259a24": "量諸佛。是上人念時。即皆為來廣說諸佛秘要法藏。",
    "X37n0661_007:0259b01": "說已還去。以顯登地已上。須近善友聽法。不同古人",
    "X37n0661_007:0259b02": "專在淺位。",
    "X37n0661_007:0259b03": "經云而作近因者。今此四法通於別圓。前之二教並",
    "X37n0661_007:0259b04": "不談中。為此義故。不任為今經近因。故須先簡。若開",
    "X37n0661_007:0259b05": "顯已。無作圓常何簡之有。又今明四法。須具二義。一",
    "X37n0661_007:0259b06": "示地前可修得入登地。二入地已仍須四法筞發。令",
    "X37n0661_007:0259b07": "疾入後位。",
    "X37n0661_007:0259b08": "慧品為正者。大涅槃了因種智為正行。緣因為助行。",
    "X37n0661_007:0259b09": "諸佛起發者。如華嚴中八地菩薩欲沉空。十方諸佛",
    "X37n0661_007:0259b10": "同時而勸。正明化他。亦須自近善友。令他近善友等。",
    "X37n0661_007:0259b11": "經云有人身遇眾病者。三惑重病也。",
    "X37n0661_007:0259b12": "熱譬愛者。熱病之人貪一切食。故喻於愛。",
    "X37n0661_007:0259b13": "次冷譬癡者。病冷之人身體痺死。無所覺知。如癡無",
    "X37n0661_007:0259b14": "識。",
    "X37n0661_007:0259b15": "勞譬慢者。勞人諸事不能狀。",
    "X37n0661_007:0259b16": "如於慢下譬嗔者。痢病不可禁制。故譬於嗔。",
    "X37n0661_007:0259b17": "瘧譬疑者。或發不發。又或寒或熱。如疑。猶影疑自疑",
    "X37n0661_007:0259b18": "他等。",
    "X37n0661_007:0259b19": "通別之惑名同體異者。通惑於見思上立利鈍名。別",
    "X37n0661_007:0259b20": "惑於塵沙無明上立利鈍見思之名。故云也。",
    "X37n0661_007:0259b21": "經云離十惡等者。此並是雙流之行。",
    "X37n0661_007:0259b22": "修行十善者。十善為諸行之本。故令修行十善。",
    "X37n0661_007:0259b23": "四行戒施者。此即乘戒俱急也。",
    "X37n0661_007:0259b24": "配前五人者。一菩薩二佛等五。今明不爾。只一人身",
    "X37n0661_007:0259c01": "具此五法。不須配前。",
    "X37n0661_007:0259c02": "而實已潤者。縱未顯獲已得冥資。",
    "X37n0661_007:0259c03": "似如一化者。十二部對華嚴方等。兼鹿菀部中有小",
    "X37n0661_007:0259c04": "涅槃即後教。",
    "X37n0661_007:0259c05": "謂八聖道者。此無作道品用畢竟空修。以大般涅槃。",
    "X37n0661_007:0259c06": "經云夫聽法。所言夫者。下蘊深旨。今亦如是。始於彈",
    "X37n0661_007:0259c07": "指小善。終至圓常通一切法。皆為顯於十一空涅槃",
    "X37n0661_007:0259c08": "極理。故云夫也。",
    "X37n0661_007:0259c09": "經云要以繫念等者。同前三解而修於行。故云思惟。",
    "X37n0661_007:0259c10": "經云三三昧者。皆以大涅槃心修。一一無非法界。達",
    "X37n0661_007:0259c11": "二十五有。而見一實等。",
    "X37n0661_007:0259c12": "經云如法修行者。此文專約開權以釋。",
    "X37n0661_007:0259c13": "經云不生不老者。離分毀變易二種生死等。",
    "X37n0661_007:0259c14": "經云軟語及呵責語者。即勸誡二門。二門具於四悉。",
    "X37n0661_007:0259c15": "如法華疏第五說。",
    "X37n0661_007:0259c16": "經云若有觸者。喻身業。若有念者喻意業。說業說即",
    "X37n0661_007:0259c17": "口業。具譬三業修行。",
    "X37n0661_007:0259c18": "經云眾罪得滅者。喻能生善滅惡也。",
    "X37n0661_007:0259c19": "經云不觀種性者。譬不擇機緣。",
    "X37n0661_007:0259c20": "錢財者。譬為眾生已不求恩報。",
    "X37n0661_007:0259c21": "無據者。盡無生二智教門。唯云羅漢得之。不曾云初",
    "X37n0661_007:0259c22": "果亦得。故云無據。",
    "X37n0661_007:0259c23": "此出阿含者。如中阿含。舍利弗教化病經中說。有彼",
    "X37n0661_007:0259c24": "長者。字須達多。身重有病。于時遣使。問信世尊。并請",
    "X37n0661_007:0260a01": "舍利一[(厂@((既-旡)-日+口))*頁]。舍利遂往。須達見來。即欲下床。舍利便止。",
    "X37n0661_007:0260a02": "別坐一床。慰喻長者。莫怖莫怖。所以者何。諸凡夫人",
    "X37n0661_007:0260a03": "成就不信。身壞命終。墮於惡道。生地獄中。長者今日",
    "X37n0661_007:0260a04": "已有上信。以是信故能滅苦痛。生極樂處。或得斯陁",
    "X37n0661_007:0260a05": "或得阿那含。長者。先已得須陀洹果。故不說之。此初",
    "X37n0661_007:0260a06": "慰喻。善戒二。多聞三。惠施四。善思五。正見六。正志七。",
    "X37n0661_007:0260a07": "正解八。正脫九。正智十。一一慰喻辭同初。初十中前",
    "X37n0661_007:0260a08": "五是世間善。後五出世間。就出世中正見正志是無",
    "X37n0661_007:0260a09": "礙道。慧名正見。正思惟名正志。正解正脫是解脫道。",
    "X37n0661_007:0260a10": "然河西所引復不與此全同。",
    "X37n0661_007:0260a11": "一目謂法眼及法慧者。此釋為勝。今亦用之。且約專",
    "X37n0661_007:0260a12": "心聽受屬於法眼。修行屬慧。以慧觀察。令見佛性故",
    "X37n0661_007:0260a13": "也。",
    "X37n0661_007:0260a14": "一目為天眼者。此釋無意。為是修得。為是報得耶。",
    "X37n0661_007:0260a15": "上果不伏聽下果法者。意云凡近善友。須簡劣從勝",
    "X37n0661_007:0260a16": "故爾。",
    "X37n0661_007:0260a17": "寧復(至)五欲者。無心思五欲。五欲任運亡。故云寧復",
    "X37n0661_007:0260a18": "有心。",
    "X37n0661_007:0260a19": "經云四顛倒即斷者。須云八倒斷也。",
    "X37n0661_007:0260a20": "經云能令一切凡夫(至)苦惱者。從凡夫至須陀洹。皆",
    "X37n0661_007:0260a21": "為四苦所苦。不云後三果者。上果輕微。且略不說。",
    "X37n0661_007:0260a22": "經云如法修行者。稱法性而修行也。又是稱教法而",
    "X37n0661_007:0260a23": "修行也。",
    "X37n0661_007:0260a24": "一明正行二善者。此是雙流之行。遍滅法界惡。遍生",
    "X37n0661_007:0260b01": "法界善。",
    "X37n0661_007:0260b02": "二明空無常解者。此即乘戒雙修。達常樂我淨無非",
    "X37n0661_007:0260b03": "法界。名一切空。",
    "X37n0661_007:0260b04": "佛具萬德者。以實而言。只四德攝法無外。何略之",
    "X37n0661_007:0260b05": "有。",
    "X37n0661_007:0260b06": "善實是不虗者。實外無法。故曰不虗。",
    "X37n0661_007:0260b07": "故名解脫者。此明得禪。",
    "X37n0661_007:0260b08": "外道望下不得禪者。得解脫名。",
    "X37n0661_007:0260b09": "互有與奪者。實而言之。與故有真實。奪故非但無常",
    "X37n0661_007:0260b10": "樂我。真實但無。",
    "X37n0661_007:0260b11": "經云依世俗道者。依世智忻猒心。斷下八地惑。名依",
    "X37n0661_007:0260b12": "世道。",
    "X37n0661_007:0260b13": "所以無常者。謂現在未有於常。但有無常。",
    "X37n0661_007:0260b14": "後仍結異者。從不名佛性下是。",
    "X37n0661_007:0260b15": "後身佛性者。等覺佛性闕我樂剩見。",
    "X37n0661_007:0260b16": "言六少見者。現在未見未成。一轉即入妙覺全見。所",
    "X37n0661_007:0260b17": "以現在名少見也。",
    "X37n0661_007:0260b18": "五善者。涅槃分果善也。",
    "X37n0661_007:0260b19": "以義異故者。此辨因位菩薩心中佛性。由有煩惱。與",
    "X37n0661_007:0260b20": "佛果地佛性不同。",
    "X37n0661_007:0260b21": "開善云此二者。即指今經六七二文。",
    "X37n0661_007:0260b22": "即文判之者。古人判之。只前所列文是八住。",
    "X37n0661_007:0260b23": "至六住有五者。一真。二實。三淨。四善。五可見。此闕第",
    "X37n0661_007:0260b24": "九住中第一常名。若與常名則不異也。",
    "X37n0661_007:0260c01": "五住初住有五者。一真。二實。三淨。四可見。五善不善。",
    "X37n0661_007:0260c02": "謂修者善。不修者不善。",
    "X37n0661_007:0260c03": "善與不善異者。前八住單善在第四。此文善不善存",
    "X37n0661_007:0260c04": "第五。故云異也。",
    "X37n0661_007:0260c05": "經云一者。可證者。若能修者。方乃分證。",
    "X37n0661_007:0260c06": "知法章具二義者。經中句句皆具一體別體二義。故",
    "X37n0661_007:0260c07": "云若善不善等。應身佛即別體也。",
    "X37n0661_007:0260c08": "知實相者。覽前三寶等無非實相非因非果之體。所",
    "X37n0661_007:0260c09": "以更約實相釋之。是故經中句句雙非。以顯於體。又",
    "X37n0661_007:0260c10": "句句皆有別體。謂初住已上而有遍於諸德之用。又",
    "X37n0661_007:0260c11": "前五知見。及正行二善空解等。皆是果上所有證之",
    "X37n0661_007:0260c12": "法。故有別體差別不同等用。故云遍通諸果皆有異",
    "X37n0661_007:0260c13": "義。",
    "X37n0661_007:0260c14": "經云若善者。涅槃善也。",
    "X37n0661_007:0260c15": "經云若知不知者。知一體小外不知。",
    "X37n0661_007:0260c16": "經云若修不修者。修者善。不修者不善。一一並是雙",
    "X37n0661_007:0260c17": "流之行。皆對小外簡之。",
    "X37n0661_007:0260c18": "此前未說至之言者。此前未說虗空實相。文後已有",
    "X37n0661_007:0260c19": "行結之相。從是名菩薩修因下文是。",
    "X37n0661_007:0260c20": "又前未說者。應知今實相泯。今五文無非實相。非因",
    "X37n0661_007:0260c21": "非果。及非有非無。悉明雙流之行。",
    "X37n0661_007:0260c22": "又前未說者。復以真空蕩前六文。無非虗空。",
    "X37n0661_007:0260c23": "真空者。即畢竟空理。異二乘空。",
    "X37n0661_007:0260c24": "事空者。將事空以顯畢竟空。",
    "X37n0661_007:0261a01": "涅槃空者。偏約所證。又此又三空。即約三諦明空。若",
    "X37n0661_007:0261a02": "合三為二。即二諦明空。又真空是法說。事空是譬說。",
    "X37n0661_007:0261a03": "涅槃空是合。",
    "X37n0661_007:0261a04": "經云不見虗空者。真空之體不見故。",
    "X37n0661_007:0261a05": "經云雖有五眼所不見者。此即見而不可見。",
    "X37n0661_007:0261a06": "經云慧眼見者。真空唯慧眼見。即不可見而見。",
    "X37n0661_007:0261a07": "經云若是無物下。簡出世間之空非其真空。以世間",
    "X37n0661_007:0261a08": "空除物方有。若除物有空。空乃名有。故云乃有為實。",
    "X37n0661_007:0261a09": "經云以常無者。只由無常致無真空常樂我淨。",
    "X37n0661_007:0261a10": "一云虗空不可見者。此釋順經。今用之。",
    "X37n0661_007:0261a11": "二云至識心見者。明虗空非六七識心之所見。如實",
    "X37n0661_007:0261a12": "相體非六七識所見。六七識心但見光明。如由別體",
    "X37n0661_007:0261a13": "三寶導此識心成行。得見一體三寶。故云方得見空。",
    "X37n0661_007:0261a14": "人總於法者。法謂常樂我淨。",
    "X37n0661_007:0261a15": "實相既通者。通於涅槃如來佛性。故有三樂。",
    "X37n0661_007:0261a16": "此據正因者。此即合理性三因為正性。以未見故。但",
    "X37n0661_007:0261a17": "名正性。",
    "X37n0661_007:0261a18": "問斷煩惱處。然德王問言。如來昔說身智盡處以為",
    "X37n0661_007:0261a19": "涅槃。今說煩惱盡處是其涅槃。二言相乖。故須重問。",
    "X37n0661_007:0261a20": "未是涅槃者。當知初斷煩惱處。",
    "X37n0661_007:0261a21": "未是涅槃言處者。約身上斷煩惱盡處也。",
    "X37n0661_007:0261a22": "答魔之詞出長阿含。長阿含第二云。又告比丘。吾今",
    "X37n0661_007:0261a23": "所以誡汝者何。天魔波旬向來請我。佛意無欲可般",
    "X37n0661_007:0261a24": "泥洹。今正是時宜速滅度。我言止止波旬。佛自知時。",
    "X37n0661_007:0261b01": "須我諸比丘集。乃至諸天並見神變。波旬復言。佛昔",
    "X37n0661_007:0261b02": "於鬱鞞羅尼連禪水邊。阿由波尼俱律樹下。初成佛",
    "X37n0661_007:0261b03": "道。我時白佛。佛意無欲可般涅槃。今正是時。宜速滅",
    "X37n0661_007:0261b04": "度。爾時如來即報我言。止止波旬。我自知時。如來今",
    "X37n0661_007:0261b05": "未取滅度。須我諸弟子集。乃至天人見神變化。今正",
    "X37n0661_007:0261b06": "是時。宜可滅度。我言止止波旬。佛自知時。不久住也。",
    "X37n0661_007:0261b07": "是後三月當般涅槃時。魔即念。佛不虗言。今必滅度",
    "X37n0661_007:0261b08": "歡喜踊躍。忽然不現。魔去未久。我即於遮波羅塔。定",
    "X37n0661_007:0261b09": "意三昧。捨壽住命。據此捨壽。猶是隨機。",
    "X37n0661_007:0261b10": "不同月令者。此是舊月令。新月令無此說。",
    "X37n0661_007:0261b11": "周家時者。周家十一月是年朝。所以二月即成於四",
    "X37n0661_007:0261b12": "月三月即是十二月為歲朝。不得用。此聞立月增減",
    "X37n0661_007:0261b13": "以釋。此時與彼不同。但依第二釋。",
    "X37n0661_007:0261b14": "謂嘿為滅者。滅即涅槃也。",
    "X37n0661_007:0261b15": "經云波旬意謂等者。波旬嫉佛化人。恐奪其徒屬空",
    "X37n0661_007:0261b16": "其宮殿。欲得佛不化人。即是涅槃。",
    "X37n0661_007:0261b17": "是僧寶故者。菩薩但僧寶無涅槃故。簡僧異佛法也",
    "X37n0661_007:0261b18": "餘之十文者。一一皆對二乘簡出大涅槃相。又二乘",
    "X37n0661_007:0261b19": "對外道非涅槃。二乘亦得不織不覆等名涅槃。若對",
    "X37n0661_007:0261b20": "如來二乘涅槃。即名織覆等。織覆只是繫縛。",
    "X37n0661_007:0261b21": "經云不生煩惱乃名涅槃者。二乘雖得涅槃。猶生別",
    "X37n0661_007:0261b22": "惑。非大涅槃。",
    "X37n0661_007:0261b23": "而菩提實未全除者。縱破一品無明。變易五陰而未",
    "X37n0661_007:0261b24": "全除。又縱示同六道之陰。而亦不為陰所覆蓋。",
    "X37n0661_007:0261c01": "皆是因緣者。只由三世因緣和合所成。無有自性。",
    "X37n0661_007:0261c02": "又若約圓說者。皆由法性為因。無明為緣。而生於陰。",
    "X37n0661_007:0261c03": "一根有三者。苦樂平平三受也。",
    "X37n0661_007:0261c04": "即離四見者。一即色是我。二離色是我。三色大我小",
    "X37n0661_007:0261c05": "我住色中。四我大色小色住我中。四陰例爾。各有四",
    "X37n0661_007:0261c06": "句。",
    "X37n0661_007:0261c07": "現在有我者。謂色有我色無我。亦有亦無。非有非無。",
    "X37n0661_007:0261c08": "以為四句。一一皆云神及世間常等。餘文但云現在",
    "X37n0661_007:0261c09": "常無常等四。其名雖異。而義是同。",
    "X37n0661_007:0261c10": "經云身見者。謂計我如麻豆及母指。或計遍身計。計",
    "X37n0661_007:0261c11": "我不妄。亦名我見。此見依身故名身見。計我斷常名",
    "X37n0661_007:0261c12": "為邊見。由計斷常不信因果。復計此我。以為自然。宜",
    "X37n0661_007:0261c13": "初世性。即二十五諦。又計從父母微塵梵天等生。皆",
    "X37n0661_007:0261c14": "名耶見。執耶為道名非因計因。名為戒取。復因此見",
    "X37n0661_007:0261c15": "通至非想信此非餘。名為見取。",
    "X37n0661_007:0261c16": "小不次第者。前三同彼。四戒五施六天。",
    "X37n0661_007:0261c17": "前是四禪者。以大涅槃心。修此四禪。為入涅槃方便。",
    "X37n0661_007:0261c18": "通則至前者。通於初心。即體達五陰無非法界。",
    "X37n0661_007:0261c19": "更修百八三昧者。如大品經中廣說。",
    "X37n0661_007:0261c20": "經云守護導涅槃之心。能導行人至於樂果。如世導",
    "X37n0661_007:0261c21": "者。善知前途通塞之相。若不護之。焉至寶所。",
    "X37n0661_007:0261c22": "以慧異者。准法華疏云。定具足名心自在。慧具足名",
    "X37n0661_007:0261c23": "慧自在。定慧具足名俱解脫人。故大論云。慧得好解",
    "X37n0661_007:0261c24": "脫。心得好解脫。",
    "X37n0661_007:0262a01": "無復無知者。無取相無知二煩惱也。",
    "X37n0661_007:0262a02": "煩惱趣心者。謂煩惱覆心覆慧也。",
    "X37n0661_007:0262a03": "二云九地等者。不須離對。但上下文。初地已下住住",
    "X37n0661_007:0262a04": "皆具三種四句為定。",
    "X37n0661_007:0262a05": "皆令縛解者。難意皆令本是解。本是縛。又為心即是",
    "X37n0661_007:0262a06": "解。為待緣方解耶。",
    "X37n0661_007:0262a07": "若心本有煩惱者。若本有者不能令心得解。",
    "X37n0661_007:0262a08": "若本無者。本已是解。如何今日方云解脫定有。下二",
    "X37n0661_007:0262a09": "句准此正難。",
    "X37n0661_007:0262a10": "無縛無脫者。既無縛無脫。如何復言心得解脫。",
    "X37n0661_007:0262a11": "前四明無所縛者。此明心性不為貪等所縛。",
    "X37n0661_007:0262a12": "後一明能縛者。此明貪等不能繫縛於心故也。",
    "X37n0661_007:0262a13": "明無解者。諸佛菩薩既不拔虗空中刺。驗知無貪不",
    "X37n0661_007:0262a14": "名為解。",
    "X37n0661_007:0262a15": "明無得解者。此明無因也。",
    "X37n0661_007:0262a16": "明無得解道者。既其無因。寧得有果。",
    "X37n0661_007:0262a17": "經云如過去燈者。如大論云。燈來時無闇。有闇時無",
    "X37n0661_007:0262a18": "燈。故云燈不滅闇。今明惑即是智。智即是惑。故無能",
    "X37n0661_007:0262a19": "破。",
    "X37n0661_007:0262a20": "但隨義為三者。但隨經文次第。以判為三。非專次第",
    "X37n0661_007:0262a21": "答前三問。",
    "X37n0661_007:0262a22": "據正義者。佛立中道正義。非德王耶義。",
    "X37n0661_007:0262a23": "因緣中道者。因緣即是中道也。",
    "X37n0661_007:0262a24": "經云善男子心亦為不貪等者。上難云。若心有慧。可",
    "X37n0661_007:0262b01": "云心得解脫。心既無慧。如何云心得解脫耶。",
    "X37n0661_007:0262b02": "佛答意者。心體本非有非無。本來無繫。為是義故說",
    "X37n0661_007:0262b03": "心得解脫。",
    "X37n0661_007:0262b04": "經云亦非不繫者。遇緣即為所繫也。",
    "X37n0661_007:0262b05": "非心者。非無心也。",
    "X37n0661_007:0262b06": "雙非兩捨者。今為顯出中道心體本無繫縛。所以雙",
    "X37n0661_007:0262b07": "非。兩捨耶小二邊。不云即邊而中。意在此也。",
    "X37n0661_007:0262b08": "經云細即是常者。計隣虗塵也。",
    "X37n0661_007:0262b09": "經云以時節者。外人計時為心因。由某時故而生其",
    "X37n0661_007:0262b10": "貪。故彼計云時來眾生熟。時去相摧促。時能覺悟人。",
    "X37n0661_007:0262b11": "故說時為因。",
    "X37n0661_007:0262b12": "經云以不能知心因緣者。不知心性中道本淨因緣。",
    "X37n0661_007:0262b13": "而為無明繫縛。輪迴六趣。受二十五有生死。",
    "X37n0661_007:0262b14": "經云被無明枷下。明不斷惑凡夫。次從有人隨於圊",
    "X37n0661_007:0262b15": "廁下。四譬斷結外道。",
    "X37n0661_007:0262b16": "經云一切凡夫唯觀於果者。唯計即陰是我離陰是",
    "X37n0661_007:0262b17": "我等。",
    "X37n0661_007:0262b18": "不觀因緣者。一不觀世間末因緣。二不觀本因緣。本",
    "X37n0661_007:0262b19": "因緣者即法性因。無明為世間因緣。即法性人而不",
    "X37n0661_007:0262b20": "逐之。但逐無明塊而不放捨。二十五有終無出期。",
    "X37n0661_007:0262b21": "一明因果至故有者。中道心性非因非果。依性而修。",
    "X37n0661_007:0262b22": "便獲於果。貪心亦爾。",
    "X37n0661_007:0262b23": "經云識則得生者。因率爾五識。生第六意識也。",
    "X37n0661_007:0262b24": "二明心性(至)和合者。心性本淨。無有和合。由無明故",
    "X37n0661_007:0262c01": "致有和合。又由略因緣而有和合。譬如氷有和合故",
    "X37n0661_007:0262c02": "有團圓。水無和合故無團圓。",
    "X37n0661_007:0262c03": "經云諸佛菩薩(至)不淨性者。若言心性本淨。為惑所",
    "X37n0661_007:0262c04": "覆。猶屬教道。且順權說。",
    "X37n0661_007:0262c05": "若云本心清淨眾生聞者。趣於耶見。謂心即是不肯",
    "X37n0661_007:0262c06": "修道。為令眾生斷除貪等。方見佛性。故云終不定說",
    "X37n0661_007:0262c07": "等。若依實理。心性本來未淨。猶如無始。唯水無水。雖",
    "X37n0661_007:0262c08": "全是氷。則不得云氷不是水。眾生心性亦復如是。雖",
    "X37n0661_007:0262c09": "本是無明。則不得云非是三德秘藏。是故圓人唯觀",
    "X37n0661_007:0262c10": "無始。三道即三德故。不同權人却覆方見。",
    "X37n0661_007:0262c11": "經云云何心共貪生者。此句明一切凡夫與貪俱生",
    "X37n0661_007:0262c12": "俱死。",
    "X37n0661_007:0262c13": "經云謂火灾者。亦應云無明法性因緣。達此因緣。即",
    "X37n0661_007:0262c14": "得大般涅槃。下三句。若斷盡則不共貪滅。初地菩薩",
    "X37n0661_007:0262c15": "為眾生示有俱滅。",
    "X37n0661_007:0262c16": "經云除不動地者。初地菩薩猶有煩惱。名共貪生。永",
    "X37n0661_007:0262c17": "無有滅。故云不共貪滅。",
    "X37n0661_007:0262c18": "經云譬如日月等者。此文譬顯。亦順教道。若依實理",
    "X37n0661_007:0262c19": "烟等。即是日月。",
    "X37n0661_007:0262c20": "經云不貪之心者。本淨心也。",
    "X37n0661_007:0262c21": "難行苦行者。中道之行難行也。",
    "X37n0661_007:0262c22": "經云無常見常等者。實是無常計為耶常。實是真常",
    "X37n0661_007:0262c23": "計為無常。餘三亦爾。實是脫法即計為縛。實是縛法",
    "X37n0661_007:0262c24": "即計為脫。",
    "X37n0661_007:0263a01": "經云非乘見乘者。非乘為天人乘。又是三乘。實是一",
    "X37n0661_007:0263a02": "乘。計為三乘。實是三乘。計為一乘。",
    "X37n0661_007:0263a03": "經云總別之相者。總為計我。別謂計所。故云便作色",
    "X37n0661_007:0263a04": "相等。",
    "X37n0661_007:0263a05": "經云見日月等相者。此計壽者見也。",
    "X37n0661_007:0263a06": "經云若見我是色我者。即色計我以為一句。",
    "X37n0661_007:0263a07": "色中有我者。色是我虗空。色大我小也。",
    "X37n0661_007:0263a08": "第二句我中有色者。色是我瓔珞。我大色小也。",
    "X37n0661_007:0263a09": "第三句色屬於我者。色是我僮僕。繫屬於我也。",
    "X37n0661_007:0263a10": "第四句初一我見。後三我所。執我我所名身見。色陰",
    "X37n0661_007:0263a11": "既然。餘四類爾。總執五陰為二十身見。",
    "X37n0661_007:0263a12": "經云畜二沙彌者。如僧護經云。二沙彌共被相抱臥。",
    "X37n0661_007:0263a13": "死入鐵被地獄。若不共臥。畜亦無過。",
    "X37n0661_007:0263a14": "經云修習三十七品者。舉因行法。以顯初住已上所",
    "X37n0661_007:0263a15": "證。",
    "X37n0661_007:0263a16": "德王品六",
    "X37n0661_007:0263a17": "淺深非一者。雖有淺深。悉明證位功德而言。",
    "X37n0661_007:0263a18": "三十七品者。無作道品也。",
    "X37n0661_007:0263a19": "直起中懷者。直是內證名起中懷。不為耶曲。緣之取",
    "X37n0661_007:0263a20": "礙。",
    "X37n0661_007:0263a21": "多就理明者。專就證論也。",
    "X37n0661_007:0263a22": "二信因果者。如純陀施食得五事果。施是因報是果。",
    "X37n0661_007:0263a23": "信二諦名者。圓二諦三諦者。即二諦而論三也。",
    "X37n0661_007:0263a24": "只是一體隱顯為異者。二智隱二身顯也。",
    "X37n0661_007:0263b01": "以根深故即增長者。牒終行布施下文。",
    "X37n0661_007:0263b02": "一切諸法等者。從若諸沙門下是一切法也。",
    "X37n0661_007:0263b03": "次戒聞智慧者。戒即牒前戒。聞即牒前多聞。智慧即",
    "X37n0661_007:0263b04": "牒前親近善友。以五法互相資故。",
    "X37n0661_007:0263b05": "不見橫竪者。雖有橫竪之相。而實無橫竪修行。故云",
    "X37n0661_007:0263b06": "也。",
    "X37n0661_007:0263b07": "左右解之者。應云由內解故無疑。由無疑故有內解。",
    "X37n0661_007:0263b08": "經云有少善者。正因佛性。名少善也。",
    "X37n0661_007:0263b09": "初開經時說者。指現病品。",
    "X37n0661_007:0263b10": "經云日從山中出者。日從山東而出。今言山中出者。",
    "X37n0661_007:0263b11": "但是寄山顯相。而言中耳。中出譬本有佛性。至正南",
    "X37n0661_007:0263b12": "譬現在身。若不聞不戒等。令不至西。譬既有佛性。必",
    "X37n0661_007:0263b13": "得涅槃。更無所疑。",
    "X37n0661_007:0263b14": "通慜者。慜達也。以新破新者。般若破取有智德成。",
    "X37n0661_007:0263b15": "以故破故者。無始無明滅故斷德成。",
    "X37n0661_007:0263b16": "作恩念恩者。前證受新法句。應攝入此句中。",
    "X37n0661_007:0263b17": "十二因緣大樹者。過去二支為根。現在五支為質。現",
    "X37n0661_007:0263b18": "在三因為華。未來二支為果。",
    "X37n0661_007:0263b19": "魔王共戰者。亦可將前能聞能答。對此文。",
    "X37n0661_007:0263b20": "只應解於初後二者。前難本。只難於現病品末。第三",
    "X37n0661_007:0263b21": "菩薩之人遇與不遇。自能得善發涅槃心。今何故要",
    "X37n0661_007:0263b22": "歎佛性。方令得涅槃耶。二者前難現病品末。第一闡",
    "X37n0661_007:0263b23": "提遇與不遇。俱不能發。",
    "X37n0661_007:0263b24": "今難意者。闡提既有佛性。應自能發。何俟聞歎方能",
    "X37n0661_007:0263c01": "發耶。前難文菩薩在初闡提。在後二乘在中。",
    "X37n0661_007:0263c02": "中間舉來者。前問中舉來也。然德王本不難。二乘但",
    "X37n0661_007:0263c03": "相從舉來耳。",
    "X37n0661_007:0263c04": "經云若不遇下重釋前。二乘及闡提。",
    "X37n0661_007:0263c05": "經云一闡提輩(至)涅槃者。據現在無修緣了。名為不",
    "X37n0661_007:0263c06": "得。",
    "X37n0661_007:0263c07": "一闡名信提名不具者。信具二善闡提所無。",
    "X37n0661_007:0263c08": "惡欲之邊者。以惡極故名之曰邊。",
    "X37n0661_007:0263c09": "經云佛性非信等者。佛性非信。進念定慧眾生不具",
    "X37n0661_007:0263c10": "信等名一闡提。",
    "X37n0661_007:0263c11": "又不具者。過去非無少善。但現在無修得善。名為不",
    "X37n0661_007:0263c12": "具。",
    "X37n0661_007:0263c13": "而有是理者。當來必得涅槃故云也。",
    "X37n0661_007:0263c14": "箜篌譬眾生身者。譬五陰實法也。",
    "X37n0661_007:0263c15": "經云眾生佛性(至)無住處者。不屬五陰也。",
    "X37n0661_007:0263c16": "歎善者。歎佛性善也。",
    "X37n0661_007:0263c17": "經云我所作也者。若言諸佛等聽我所作。名無慚愧",
    "X37n0661_007:0263c18": "人。",
    "X37n0661_007:0263c19": "經云不為生天等者。不為二十五有而持戒也。",
    "X37n0661_007:0263c20": "經云不作破戒者。謂四重。不作缺戒者。謂十三。不作",
    "X37n0661_007:0263c21": "瑕戒者。謂世已下。不作雜戒者。定共戒也。",
    "X37n0661_007:0263c22": "經云不生憍慢者。菩薩以大涅槃心輕重等持。而忘",
    "X37n0661_007:0263c23": "其相。",
    "X37n0661_007:0263c24": "得善戒者。由於持戒。而得涅槃善也。",
    "X37n0661_007:0264a01": "經云欲說善道者。欲說涅槃善因。令眾生得涅槃善",
    "X37n0661_007:0264a02": "果。方名真善友也。",
    "X37n0661_007:0264a03": "但令伏下界惡者。今亦不全非。此釋消經亦有其理。",
    "X37n0661_007:0264a04": "浣人猒穢者。作背捨觀。但取猒穢。為背捨觀不取淨",
    "X37n0661_007:0264a05": "相。",
    "X37n0661_007:0264a06": "經云尸利毱多者。涉公云。尸利毱多火坑陷佛。毒食",
    "X37n0661_007:0264a07": "藥佛。如來于時履不燒。食毒不損。彼捨耶見。為佛弟",
    "X37n0661_007:0264a08": "子。",
    "X37n0661_007:0264a09": "十二文多者。今經十二部猶兼於權。故且除之。",
    "X37n0661_007:0264a10": "除全體者。謂涅槃通權及遍一部。其體廣愽。故以除",
    "X37n0661_007:0264a11": "之。",
    "X37n0661_007:0264a12": "但取四偈者。四偈顯義同圓。是故偏取。",
    "X37n0661_007:0264a13": "但取常住者。以今昔善根相扶。只聞常住二字性變",
    "X37n0661_007:0264a14": "易。即達三德秘藏。",
    "X37n0661_007:0264a15": "取寂嘿者。只說即無說。故云多聞不離理。即其義也。",
    "X37n0661_007:0264a16": "故知損之者。周易云。以至於無為。肇公改用。今且依",
    "X37n0661_007:0264a17": "肇。以佛性理極。名為無煩惱損盡。亦名無為。",
    "X37n0661_007:0264a18": "經云法無性者。涅槃之法無自性等。體即法界遍一",
    "X37n0661_007:0264a19": "切處。故云無性。",
    "X37n0661_007:0264a20": "經云難作能作者。此約聞已起行。若定知此難得涅",
    "X37n0661_007:0264a21": "槃。必須行之。不可直云我今唯觀實相端拱守理。未",
    "X37n0661_007:0264a22": "為全當。一一皆依中理。以忍二邊之惡等。",
    "X37n0661_007:0264a23": "不存著者。謂妄其功也。",
    "X37n0661_007:0264a24": "經云色者非地水火風者。色體本是畢竟空。故非地",
    "X37n0661_007:0264b01": "等。",
    "X37n0661_007:0264b02": "又不離地水等者。地等全體是空也。",
    "X37n0661_007:0264b03": "經云以相似續者。凡夫不知色性本空。橫計前念似",
    "X37n0661_007:0264b04": "於後念相續不斷。",
    "X37n0661_007:0264b05": "菩薩得者。具前多聞中。始從十二部至常說法五事",
    "X37n0661_007:0264b06": "故名得。",
    "X37n0661_007:0264b07": "經云不得現見諸佛菩薩者。不得現與諸佛菩薩。而",
    "X37n0661_007:0264b08": "為眷屬。但是魔眷屬耳。",
    "X37n0661_007:0264b09": "經云若鹽能令非醎者。空非顛倒。如何修得。",
    "X37n0661_007:0264b10": "見不空法者。我於凡夫見不空處而見於空。故非顛",
    "X37n0661_007:0264b11": "倒。",
    "X37n0661_007:0264b12": "今言非空使空者。今達於有而令其空。故云使空。",
    "X37n0661_007:0264b13": "經云闡提者。數論外道也。",
    "X37n0661_007:0264b14": "七地菩薩能入寂滅者。初地念念入法流。心心趣解",
    "X37n0661_007:0264b15": "脫。及七地已入寂滅。何須寂忍。唯在佛地。",
    "X37n0661_007:0264b16": "以前文為體者。興皇取後涅槃經。顯示佛性為體。此",
    "X37n0661_007:0264b17": "師取前修習三十七品為體。",
    "X37n0661_007:0264b18": "餘皆可見者。檀攝二覺。謂除捨也。尸攝三。謂正語業",
    "X37n0661_007:0264b19": "命。忍攝四。謂念根念力念覺正念。進攝八。謂四正勤",
    "X37n0661_007:0264b20": "進根進力進覺分正精進。禪攝八。謂四如意定根定",
    "X37n0661_007:0264b21": "力定覺分正定。思攝十。謂四念處慧根慧力擇覺喜",
    "X37n0661_007:0264b22": "覺正見正思。合三十五。餘有二信。通三十五。一切諸",
    "X37n0661_007:0264b23": "法信為本故。謂信根信力。婆沙以實體十一攝三十",
    "X37n0661_007:0264b24": "七。先以七覺。收餘六科。謂四念處及慧根慧力正見",
    "X37n0661_007:0264c01": "入擇法覺分。四正勤進根進力及正方便。正方便是",
    "X37n0661_007:0264c02": "正精進入進覺分。四如意足及定根定力正定入定",
    "X37n0661_007:0264c03": "覺分。念力正念入念覺分。是即二十四法。攝入七覺。",
    "X37n0661_007:0264c04": "餘不入者。謂二信為一。及正思惟一。語業命實但二。",
    "X37n0661_007:0264c05": "并七根本覺成三十七。正命入語業中。然於七攝中",
    "X37n0661_007:0264c06": "攝喜入擇。攝除入捨。又但舍中實體但十。以十合語",
    "X37n0661_007:0264c07": "業命三為一戒支故。",
    "X37n0661_007:0264c08": "道品入涅槃者。無作道品也。",
    "X37n0661_007:0264c09": "方近於理者。十德始末。不離一心三諦而解釋之方。",
    "X37n0661_007:0264c10": "攝十德理體降此釋者。悉皆不可。",
    "X37n0661_007:0264c11": "第九已上者。正是第九已下皆爾。",
    "X37n0661_007:0264c12": "經云輪迴生死者。輪迴分段變易生死也。",
    "X37n0661_007:0264c13": "經云五種鹽者。案四分律。藥犍度中有而五種鹽。初",
    "X37n0661_007:0264c14": "五者。謂黑鹽。丸鹽。樓鹽。摩鹽。支頭鞞鹽。鞞(府移反)後五",
    "X37n0661_007:0264c15": "謂鹵鹽。灰鹽。新陀婆鹽。施遽鞞鹽。海鹽。此等名或約",
    "X37n0661_007:0264c16": "色辨。或約處明。若此上五鹽。謂顆鹽。綠鹽。赤鹽。白鹽。",
    "X37n0661_007:0264c17": "印鹽。鹽有多類。大略五耳。",
    "X37n0661_007:0264c18": "第十一　師子吼品",
    "X37n0661_007:0264c19": "文為二。先釋題。次就品下入文解釋。初又二。先正釋",
    "X37n0661_007:0264c20": "題。次地人下釋品來意。初又三。先述古。次非為下縱",
    "X37n0661_007:0264c21": "奪。三此俱下正釋。次縱奪中意者。然從菩薩一邊標",
    "X37n0661_007:0264c22": "題非為不得。但不可一向。三正釋中又二。先標意。次",
    "X37n0661_007:0264c23": "何者下釋。釋中三。初據文義以釋。次或者下問答釋",
    "X37n0661_007:0264c24": "疑。三今明下附四悉法門以釋成。初云能吼無量者。",
    "X37n0661_007:0265a01": "佛是果人益於因下。故云能吼等。次釋疑又二。先立",
    "X37n0661_007:0265a02": "疑。次答下釋。",
    "X37n0661_007:0265a03": "目者(音以古字)此是會意字師(所類反。五偈曰師偑巾曰師)。",
    "X37n0661_007:0265a04": "三釋成中云世界者。師弟及三業六即異。故屬世界。",
    "X37n0661_007:0265a05": "為人者。子者為資也。亦慈也。資故生自善。慈故生他",
    "X37n0661_007:0265a06": "善。對治者。治前三教不能決定。說一切眾生。悉有佛",
    "X37n0661_007:0265a07": "性。之世然別人地前雖知未能定說。所以三教俱為",
    "X37n0661_007:0265a08": "所治。第一義者。師居眾位之上窮佛性原故。當第一",
    "X37n0661_007:0265a09": "義。",
    "X37n0661_007:0265a10": "題具多意者。具師第六即四悉開顯佛性之義。",
    "X37n0661_007:0265a11": "次釋意中二。先述古。次今明下釋。初又二。先正述。次。",
    "X37n0661_007:0265a12": "今悉下略非。",
    "X37n0661_007:0265a13": "云非菩薩說者。此明菩薩但是能問佛性人。不應名",
    "X37n0661_007:0265a14": "能問為說。由問故說。說在於佛。佛說入證佛性。以酬",
    "X37n0661_007:0265a15": "菩薩之問。為此義故。不可偏從。菩薩題其品目乖各",
    "X37n0661_007:0265a16": "者。乖角亦得。",
    "X37n0661_007:0265a17": "次就品下入文解釋中云皆屬了因者。萬善屬緣因。",
    "X37n0661_007:0265a18": "由能了知了於萬善。萬善方能資於正理。所以萬善",
    "X37n0661_007:0265a19": "屬於了因。",
    "X37n0661_007:0265a20": "有性無性者。正取有性為果性及果果性。有眾生句。",
    "X37n0661_007:0265a21": "亦取有眾生為正因。",
    "X37n0661_007:0265a22": "有真無真者。取此二句為境界性。唯有二十五有惡",
    "X37n0661_007:0265a23": "境。",
    "X37n0661_007:0265a24": "又生智者。數數觀之智。顯境境發智。故名為生。",
    "X37n0661_007:0265b01": "習因因果者。上句取有因。下因取有果。",
    "X37n0661_007:0265b02": "三句者。取有作有業為報因。取有報為報果。",
    "X37n0661_007:0265b03": "因性者。取二因以為因性因因性。取二果以為果性",
    "X37n0661_007:0265b04": "果果性。",
    "X37n0661_007:0265b05": "依作無作者。作謂造作。故屬因性。",
    "X37n0661_007:0265b06": "十八修者。但依前列亦章數即足。",
    "X37n0661_007:0265b07": "同異若此者。同謂不出佛性。異即如上諸意。是即同",
    "X37n0661_007:0265b08": "而不同。不同而同。",
    "X37n0661_007:0265b09": "但未為得意者。勸問雖引十八條。意在佛性。若但依",
    "X37n0661_007:0265b10": "佛別勸師子吼。亦作別問。焉能顯於佛性。所以未為",
    "X37n0661_007:0265b11": "得意。",
    "X37n0661_007:0265b12": "總勸者。但勸問佛性也。",
    "X37n0661_007:0265b13": "敦勸者。正應須問令眾得益。",
    "X37n0661_007:0265b14": "經云白佛言者。此三字猶屬經家。不可置上句末。將",
    "X37n0661_007:0265b15": "此三字。成於下句。其順文體。",
    "X37n0661_007:0265b16": "譬法身者。此是十力四無畏等法所成之身。",
    "X37n0661_007:0265b17": "地即尸羅者。尸羅不清淨三昧不現前。尸羅為眾善",
    "X37n0661_007:0265b18": "之本。如如意足依戒而發。",
    "X37n0661_007:0265b19": "經云欲壞非師子者。前三教皆不能為師子吼。",
    "X37n0661_007:0265b20": "經云為欲令住處淨者。三德秘藏三惑不染也。",
    "X37n0661_007:0265b21": "舉非者。非二乘外道凡夫所能也。",
    "X37n0661_007:0265b22": "前合舉非者。聲聞緣覺等。自法華前皆未能作決定",
    "X37n0661_007:0265b23": "之說。故云非也。",
    "X37n0661_007:0265b24": "前三問問法者。謂約法為問。問人者。約人為問也。",
    "X37n0661_007:0265c01": "一問果性者。他見有云何為佛性。即名為問果。",
    "X37n0661_007:0265c02": "次問因性者。見有以何義故。即名為因。",
    "X37n0661_007:0265c03": "後雙問者。常樂我淨通於因果。",
    "X37n0661_007:0265c04": "今將後人來問前法者。初將一切眾生問理佛性體。",
    "X37n0661_007:0265c05": "次將十住菩薩問分佛性義。後將如來問究竟佛性",
    "X37n0661_007:0265c06": "名。又將三人歷於一法遍問並通。云何眾生佛性體。",
    "X37n0661_007:0265c07": "云何住菩薩佛性體。云何佛佛性體。佛性體既同。云",
    "X37n0661_007:0265c08": "何復有淺深不等耶。餘佛性義佛性名亦爾。",
    "X37n0661_007:0265c09": "初問理佛性體者。未有緣了之用。故名為體。",
    "X37n0661_007:0265c10": "直言般若者。但云般若。不云波羅蜜。是故屬福。",
    "X37n0661_007:0265c11": "若此土則福勝慧者。淨土一劫持戒。不如此土從旦",
    "X37n0661_007:0265c12": "至食時無嗔礙心。故云福勝但爾。",
    "X37n0661_007:0265c13": "尚智慧者。謂但慕仰極果智慧也。",
    "X37n0661_007:0265c14": "十住菩薩至通教者。住為能依。地為所依。以通教第",
    "X37n0661_007:0265c15": "十地菩薩同於通佛俱能八相。故云十地菩薩為如",
    "X37n0661_007:0265c16": "佛。所以菩薩同佛。屬智慧莊嚴。九地已下俱屬福德。",
    "X37n0661_007:0265c17": "若消此文等者。意云。此一段文猶是敘昔。故作今昔",
    "X37n0661_007:0265c18": "二意消之。在昔聞常須論密入。是教不定人入不定。",
    "X37n0661_007:0265c19": "故云利根人等。",
    "X37n0661_007:0265c20": "最下既然者。三藏菩薩及人天。既於法華前。密得無",
    "X37n0661_007:0265c21": "生。通別菩薩。及人天二乘人。豈不能耶。",
    "X37n0661_007:0265c22": "我若二嚴等者。難意云。我若具二嚴。亦應能答。佛若",
    "X37n0661_007:0265c23": "具二嚴。亦應能問。二義既齊。問答不成。故云非也。",
    "X37n0661_007:0265c24": "非是一二於一二者。明今二嚴。非是差別一二之一",
    "X37n0661_007:0266a01": "二。乃是一體無差之一二。又是無一二之一二也。不",
    "X37n0661_007:0266a02": "同凡夫定執一二也。",
    "X37n0661_007:0266a03": "亦是言於無言者。類如淨名中三十二菩薩即是言",
    "X37n0661_007:0266a04": "於無言。文殊即以無言於言。淨名杜口。即是無言無",
    "X37n0661_007:0266a05": "言。今具二嚴。同彼三十二菩薩也。",
    "X37n0661_007:0266a06": "非是言於言者。不同凡夫二乘相也。",
    "X37n0661_007:0266a07": "良以雙亡一二等者。師子吼是即照而亡。如來是即",
    "X37n0661_007:0266a08": "亡而照。所菩薩授雙亡。佛授雙照。雖然各授。為顯亡",
    "X37n0661_007:0266a09": "照而無亡照。",
    "X37n0661_007:0266a10": "若無一二等者。意云先有一二方可雙亡一二。若無",
    "X37n0661_007:0266a11": "一二無法可亡。",
    "X37n0661_007:0266a12": "不見空邊者。邊即中故。名為亡邊。中即邊故。名為亡",
    "X37n0661_007:0266a13": "中。中邊俱寂。體即法界無二相。方名第一義空。",
    "X37n0661_007:0266a14": "經云及與不空者。亦是中道不空而空也。",
    "X37n0661_007:0266a15": "非前非後者。別教第一義空。在真俗後。名為淺深。圓",
    "X37n0661_007:0266a16": "則俱在一心故。",
    "X37n0661_007:0266a17": "非前後空者者。謂宰主。即二邊宰主也。",
    "X37n0661_007:0266a18": "此乃名同者。二乘以離斷常為中道。菩薩以出假稱",
    "X37n0661_007:0266a19": "機為中道。凡夫但以所行作中道想。如此三人。皆非",
    "X37n0661_007:0266a20": "佛性中道。其名雖同而體永異。",
    "X37n0661_007:0266a21": "經云苦樂行者。二乘以行苦行破生死苦。名為苦行。",
    "X37n0661_007:0266a22": "得小涅槃。名為樂行。",
    "X37n0661_007:0266a23": "無圓遍之義者。此之三人無於佛性中道法界圓普",
    "X37n0661_007:0266a24": "之理見也。既言果下釋經中涅槃句。",
    "X37n0661_007:0266b01": "知此果從因因生者。佛性境為因性。具能觀智為因",
    "X37n0661_007:0266b02": "因。由此二因。生於二果。",
    "X37n0661_007:0266b03": "中道者。下釋中道二字。皆顯現下釋經中種子二字。",
    "X37n0661_007:0266b04": "何者由中道種因等。四性得顯。又由四性種子。中道",
    "X37n0661_007:0266b05": "得顯也。",
    "X37n0661_007:0266b06": "能生兩因兩果者。由佛性種子。能發緣了二因。成菩",
    "X37n0661_007:0266b07": "提涅槃二果。",
    "X37n0661_007:0266b08": "又是種子能顯中道者。由緣了二因種子。能顯中道。",
    "X37n0661_007:0266b09": "故云更互。",
    "X37n0661_007:0266b10": "又種子者。三道中即三因種子。如淨名經云。六入七",
    "X37n0661_007:0266b11": "識等為如來種。不同唯識立種子義。",
    "X37n0661_007:0266b12": "奈此文何者。只緣經中云涅槃。又云中道。又云種子。",
    "X37n0661_007:0266b13": "若不依今解釋。文甚難消。",
    "X37n0661_007:0266b14": "又是傍正者。且對能觀所觀義。便立傍正名。又應更",
    "X37n0661_007:0266b15": "云。佛性傍為緣了種子。餘兩可知。二生死他云。是論",
    "X37n0661_007:0266b16": "中不生亦不滅句。三斷常是論中不斷亦不常句。然",
    "X37n0661_007:0266b17": "論八不。不與今文相應。不用此釋。",
    "X37n0661_007:0266b18": "不一不異者。果是不異。因是不一。",
    "X37n0661_007:0266b19": "當得上果者。所計之常。是其上法。由作此計。當來得",
    "X37n0661_007:0266b20": "於上果。故云能得。",
    "X37n0661_007:0266b21": "最上菩薩如理而見者。明諸佛菩薩如於無常見人",
    "X37n0661_007:0266b22": "所見。如於常見人所見。即是如於二種道理。所見也。",
    "X37n0661_007:0266b23": "而是兩邊之上者。此句消經中何以故即是上故文。",
    "X37n0661_007:0266b24": "此即指第一義空。出過前凡夫外道二人之上。",
    "X37n0661_007:0266c01": "經云生死本際者。無明是過去本際。有愛是現在本",
    "X37n0661_007:0266c02": "際。又十二因緣即是三道。名為本際。",
    "X37n0661_007:0266c03": "兩因夾一果者。文中正明現在五果。即是中道。能破",
    "X37n0661_007:0266c04": "生死。但云二因夾一果。",
    "X37n0661_007:0266c05": "名中道者。何能破於生死耶。",
    "X37n0661_007:0266c06": "經云中道之法者。只眾生三道因果即是中道之法。",
    "X37n0661_007:0266c07": "經云如貧人者。二十五有貧人也。",
    "X37n0661_007:0266c08": "前後舉非等者。凡夫是前非。二乘是後非。菩薩居中",
    "X37n0661_007:0266c09": "名為中。是下第三正釋此章。",
    "X37n0661_007:0266c10": "無常無斷者。二乘不見佛性無常樂我淨智斷二因。",
    "X37n0661_007:0266c11": "不得以因之家之因為因因者。不得以能觀智家所",
    "X37n0661_007:0266c12": "觀境。為因因境。但是單因耳。只得以能觀智為因因",
    "X37n0661_007:0266c13": "智。是從因起因。故曰因因。不得以果果家之果果亦",
    "X37n0661_007:0266c14": "爾。",
    "X37n0661_007:0266c15": "得以因家之果者。以能觀望觀所而得果名。若現望",
    "X37n0661_007:0266c16": "涅槃果。則名為因因境。",
    "X37n0661_007:0266c17": "但是因者。十二因緣。但是所觀理性之境。故名為",
    "X37n0661_007:0266c18": "因。",
    "X37n0661_007:0266c19": "境體非因者。非因因也。",
    "X37n0661_007:0266c20": "然譬與法乖者。法中則以二法為因。譬文則以一事",
    "X37n0661_007:0266c21": "為二因。二果亦爾。今但取法譬。俱有二因二果。名同",
    "X37n0661_007:0266c22": "為譬。",
    "X37n0661_007:0266c23": "例二果亦爾者。涅槃當體是果。望智復名果果。復涅",
    "X37n0661_007:0266c24": "槃之果。涅槃當體是果。復涅槃作果。故名果果。",
    "X37n0661_007:0267a01": "經云是因是果者。觀十二因緣智。與涅槃為因。名為",
    "X37n0661_007:0267a02": "是因。阿耨菩提是智慧家果。名為是果。",
    "X37n0661_007:0267a03": "緣性則二者。從是因句開出二因。從是果句開出二",
    "X37n0661_007:0267a04": "果。非因非果。謂正性。",
    "X37n0661_007:0267a05": "合緣為正者。重屬當上合二為一文也。",
    "X37n0661_007:0267a06": "正無復數者。正當無正。豈是數量耶。",
    "X37n0661_007:0267a07": "經云無知無見者。能知所知無能見所見。境即智。智",
    "X37n0661_007:0267a08": "即境。無二無別。故曰甚深。",
    "X37n0661_007:0267a09": "廣釋甚深者。六門一一皆明十二因緣。即是中道佛",
    "X37n0661_007:0267a10": "性。凡小及偏菩薩。自體雖具。而不能見。唯佛明了。故",
    "X37n0661_007:0267a11": "曰甚深。",
    "X37n0661_007:0267a12": "經云雖無受者即不常。而有果報即不斷。受者雖滅",
    "X37n0661_007:0267a13": "謂不常果不敗亡謂不斷。無有慮智謂不常。利合而",
    "X37n0661_007:0267a14": "有故不斷。",
    "X37n0661_007:0267a15": "經云無有終始者。十二因經三世輪迴如旋火輪。故",
    "X37n0661_007:0267a16": "無終始。",
    "X37n0661_007:0267a17": "亦應少見其始者。謂一斷一切斷。故得少見。",
    "X37n0661_007:0267a18": "始名今互顯沒者。明菩薩但云見終。約用觀智斷惑。",
    "X37n0661_007:0267a19": "或以釋或最末後名終。",
    "X37n0661_007:0267a20": "始則杳然者。此約或起初後以釋。十住菩薩但初斷",
    "X37n0661_007:0267a21": "其終。未見即法性之微細無明原始。故云杳然。",
    "X37n0661_007:0267a22": "十住破元品無明者。初破一品也。",
    "X37n0661_007:0267a23": "當果不起者。變易果不起也。即是品品皆有當果也。",
    "X37n0661_007:0267a24": "自性無所有為易者。體達現在十二因緣即法性則",
    "X37n0661_007:0267b01": "易。窮十二因緣不染而染無初則難。所以菩薩但見",
    "X37n0661_007:0267b02": "其終。",
    "X37n0661_007:0267b03": "私謂初住所斷者。此約觀智。初斷一品以反釋。然經",
    "X37n0661_007:0267b04": "中且約分數為終以說。",
    "X37n0661_007:0267b05": "並始斷故者。初住十住菩薩。並是始斷也。",
    "X37n0661_007:0267b06": "故知賢位者。此顯別地前未見也。",
    "X37n0661_007:0267b07": "經云栢毱者。皮毱也。為人所打不得自在。凡夫亦爾。",
    "X37n0661_007:0267b08": "常為十二有輪所載。流轉三界。無有邊際。",
    "X37n0661_007:0267b09": "類前定樂行等三者。前定樂行是出假菩薩。今在地",
    "X37n0661_007:0267b10": "上論。見不了了。即是別教得入之人。則不得全同。且",
    "X37n0661_007:0267b11": "存教道云同前耳。",
    "X37n0661_007:0267b12": "望十住為不見者。此亦未可初住已見。如何望後即",
    "X37n0661_007:0267b13": "名不見。",
    "X37n0661_007:0267b14": "一箇菩提者。菩提無別。如何望十住為不見耶。若言",
    "X37n0661_007:0267b15": "不見初住等。應別有一箇菩提。",
    "X37n0661_007:0267b16": "經云即第一義空者。此說佛性當體是空。不同十一",
    "X37n0661_007:0267b17": "空中第一義空。彼空第一義名第義空。",
    "X37n0661_007:0267b18": "即五佛性者。五亦不出三因。以佛性只作三因結亦",
    "X37n0661_007:0267b19": "得。",
    "X37n0661_007:0267b20": "正當此難者。亦如正法念經云。佛見眾生身中三十",
    "X37n0661_007:0267b21": "二相八十種好具足。結跏趺坐。及地論中不用修道。",
    "X37n0661_007:0267b22": "佛作此說者。正當師子吼菩薩難也。",
    "X37n0661_007:0267b23": "然但明佛性下簡非。若言佛性在當下正釋。",
    "X37n0661_007:0267b24": "藉緣而具者。藉緣了也。",
    "X37n0661_007:0267c01": "罪當非現者。正因現在未顯名非現。眾生現有名非",
    "X37n0661_007:0267c02": "當。",
    "X37n0661_007:0267c03": "若見此意者。言眾生現有亦得。當有亦得。何者。由現",
    "X37n0661_007:0267c04": "有故當來緣具方證。故無諍也。",
    "X37n0661_007:0267c05": "約緣成果者。眾生由迷緣故未見未足。佛菩薩從破",
    "X37n0661_007:0267c06": "惑緣得故有諸地等不同。故云也。",
    "X37n0661_007:0267c07": "事用未足者。全未有用。亦名未足。",
    "X37n0661_007:0267c08": "分有用者。亦名未足。",
    "X37n0661_007:0267c09": "經云雖無地獄陰界諸入者。眾生雖未有佛陰界入。",
    "X37n0661_007:0267c10": "未來必得佛陰界入。",
    "X37n0661_007:0267c11": "經云本有今無者。此偈意者。為師子吼本作無差別",
    "X37n0661_007:0267c12": "難佛作差別。答雖云差別三諦具足。故云三世有法",
    "X37n0661_007:0267c13": "無有是處。",
    "X37n0661_007:0267c14": "亦差亦無差者。上半差。下半無差。不一不異。下融通",
    "X37n0661_007:0267c15": "三諦結歸偈旨。",
    "X37n0661_007:0267c16": "今長行釋者。文為二。初正釋。次更約下重約本末結",
    "X37n0661_007:0267c17": "成三諦融即以釋。初又二。先述意。次若生死下釋。釋",
    "X37n0661_007:0267c18": "中又三。先釋上半及長行三世有句。次生死雖復下",
    "X37n0661_007:0267c19": "束成二諦以消上半。三本有之有下釋下半。結成中",
    "X37n0661_007:0267c20": "道雙亡無差正意。次結成三諦中云二河相望者。謂",
    "X37n0661_007:0267c21": "生死河。涅槃河。若無上原。不知河之底深。",
    "X37n0661_007:0267c22": "本末非本者。生死之本。非涅槃本也。",
    "X37n0661_007:0267c23": "本末非末者。涅槃之末。非生死之末也。",
    "X37n0661_007:0267c24": "非本非末者。生死涅槃之本非本。本即末故。生死涅",
    "X37n0661_007:0268a01": "槃之末非末。末即本故。不屬三世也。",
    "X37n0661_007:0268a02": "又此四番釋者。大體不出差與無差。何者前三釋上",
    "X37n0661_007:0268a03": "半差。第四雙非釋下半無差。",
    "X37n0661_007:0268a04": "又經中凡有三種者。須作一例大體釋之。若言有涅",
    "X37n0661_007:0268a05": "槃。即須云三世本今俱有涅槃。若言無者。三世本今",
    "X37n0661_007:0268a06": "俱無涅槃。生死本今有無今亦爾。又三世在皆有佛",
    "X37n0661_007:0268a07": "性。是即三世有法則有是處。三世有法斯無是處。方",
    "X37n0661_007:0268a08": "稱偈旨。",
    "X37n0661_007:0268a09": "即是三諦者。初兩本末為俗。第二句為真。三四是中",
    "X37n0661_007:0268a10": "道遮照。一一皆是差即無差。無差即差等。",
    "X37n0661_007:0268a11": "不即心為佛性者。佛性當具現在心未即是也。",
    "X37n0661_007:0268a12": "不取眾生為佛心者。當來佛時非今迷心。意云。要修",
    "X37n0661_007:0268a13": "方得不修不得故云也。",
    "X37n0661_007:0268a14": "心不即為佛性者。迷心不即同果佛性也。",
    "X37n0661_007:0268a15": "六度莊嚴者。緣了二嚴也。",
    "X37n0661_007:0268a16": "豈同萬善者。簡車體異具度也。",
    "X37n0661_007:0268a17": "經云莊嚴畢竟者。約修習以說畢竟。畢竟者。約所至",
    "X37n0661_007:0268a18": "所嚴理體佛性以說。",
    "X37n0661_007:0268a19": "更無別體者。若能嚴不嚴所嚴則能取體別。今能嚴",
    "X37n0661_007:0268a20": "唯嚴所嚴。所嚴復嚴能嚴。故無二體。",
    "X37n0661_007:0268a21": "經云首楞嚴者。約理性論楞嚴三昧也。",
    "X37n0661_007:0268a22": "經云有五種名。楞嚴約依理修習定得名。般若約智。",
    "X37n0661_007:0268a23": "金剛約喻。謂所擬皆斷。師子吼約說。佛性約法身理",
    "X37n0661_007:0268a24": "體。又此五名。楞嚴金剛從定立名。般若師子從慧作",
    "X37n0661_007:0268b01": "名。佛性總於四名。",
    "X37n0661_007:0268b02": "和闍梨者呼為大地者。俱舍頌云。受想思觸欲。慧念",
    "X37n0661_007:0268b03": "與作意。勝解三摩地。遍於一切心。釋云。前三句標列。",
    "X37n0661_007:0268b04": "第四句釋得大地。法名受者。謂領納苦樂不苦不樂",
    "X37n0661_007:0268b05": "相。想者取像。謂於前境取差別想也。思者造作。謂能",
    "X37n0661_007:0268b06": "令心有所造作也。獨對根境識三和合而生。能有觸",
    "X37n0661_007:0268b07": "對。欲者謂希求所作事業。慧者。於法有能簡釋。念者。",
    "X37n0661_007:0268b08": "謂於緣明記不忘。作意者作動於意。謂能令心驚覺",
    "X37n0661_007:0268b09": "為性。勝解者。謂能於境印可此事如此非不如是。赴",
    "X37n0661_007:0268b10": "殊勝解三摩地者。此云等持。持心於一境轉。亦持心",
    "X37n0661_007:0268b11": "所從強說。心遍於一切心者。釋得名也。此十心所遍",
    "X37n0661_007:0268b12": "通三性四心三界九地。有漏無漏一切心品。故名大",
    "X37n0661_007:0268b13": "地。地即心王。此十法依心地起名大地。",
    "X37n0661_007:0268b14": "法通五品者法起十數者。十數前後而起。不得俱時。",
    "X37n0661_007:0268b15": "故云義說為十。",
    "X37n0661_007:0268b16": "釋論名為徤相三昧者。大論第三十七云。首楞嚴三",
    "X37n0661_007:0268b17": "昧者。秦言徤相。分別知諸三昧行相多小淺深。如大",
    "X37n0661_007:0268b18": "將知諸兵力多少。故名徤相。",
    "X37n0661_007:0268b19": "應須說我者。謂說真我也。",
    "X37n0661_007:0268b20": "經云我當從其啟受齊法者。法者外道意云。可中佛",
    "X37n0661_007:0268b21": "為說常我。即受佛齊法。",
    "X37n0661_007:0268b22": "會通者。有即說無。無即說有。名為會通。",
    "X37n0661_007:0268b23": "色有二十種者。俱舍云。色有二種。一顯。二形。或開二",
    "X37n0661_007:0268b24": "十。如論。日焰名光。月星火藥諸焰名明。餘色可見名",
    "X37n0661_007:0268c01": "影翻此為闇形平等曰正。不平等為邪。庸者薄翳也。",
    "X37n0661_007:0268c02": "經云以藥力故者。緣了藥力故也。",
    "X37n0661_007:0268c03": "經云非一切者名為三寶者。不見一體三寶也。",
    "X37n0661_007:0268c04": "經云得見一分者。一住皆見一分佛性也。",
    "X37n0661_007:0268c05": "如初日月者。前月末。後月初。雖復未見不得言無。",
    "X37n0661_007:0268c06": "或稍稍盡者。並譬初住已上。",
    "X37n0661_007:0268c07": "即事未有者。若云未有十力等用。此則可然。",
    "X37n0661_007:0268c08": "若云現無此性者。即成違經。",
    "X37n0661_007:0268c09": "為惑所覆者。只由此言即成於害。何者。既云為惑所",
    "X37n0661_007:0268c10": "覆。即當已有三十二相具足。",
    "X37n0661_007:0268c11": "若除煩惱即得見者。只成別義。故不可用。",
    "X37n0661_007:0268c12": "未會圓旨者。亦是未成圓備也。",
    "X37n0661_007:0268c13": "佛性非一二三者。前三師各執墮於三門。雖墮三門。",
    "X37n0661_007:0268c14": "以各執故不能通理。見於佛性。但成諍論。",
    "X37n0661_007:0268c15": "以求通者。若執一求所通終不可得。故勸令捨也。",
    "X37n0661_007:0268c16": "如云見象者。今家解釋如得象身。若得象身不失身",
    "X37n0661_007:0268c17": "尾等。",
    "X37n0661_007:0268c18": "兩國中間者。更立上勝淨土為三土。",
    "X37n0661_007:0268c19": "七八地者並斷習氣者。但成通教義。",
    "X37n0661_007:0268c20": "不出破煩惱言者。但出三名。不云破煩惱已皆得見",
    "X37n0661_007:0268c21": "性。故云也。",
    "X37n0661_007:0268c22": "釋論三觀者。引彼文者。不會今經。彼以慈心。不淨因",
    "X37n0661_007:0268c23": "緣等三。治貪等三。今經三種破已皆得見性。故不同",
    "X37n0661_007:0268c24": "彼。",
    "X37n0661_007:0269a01": "真諦破假病者。心緣至理則破假名之病。",
    "X37n0661_007:0269a02": "是伏非斷者。破見思證真諦義。當伏於塵沙無明故",
    "X37n0661_007:0269a03": "也。",
    "X37n0661_007:0269a04": "出功德者。從空出假。假是利他功德。又一空一切空",
    "X37n0661_007:0269a05": "下。能約圓中三人以釋。自有一人知於圓融樂觀一",
    "X37n0661_007:0269a06": "空一切空而見佛性。自有一人亦知圓融而宜觀一",
    "X37n0661_007:0269a07": "假一切假而見佛性。自有一人亦知圓融而但觀一",
    "X37n0661_007:0269a08": "中一切中而見佛性。所以皆云三諦俱空等。",
    "X37n0661_007:0269a09": "亦未能知者。古人無四教釋義。所以不知破之深淺。",
    "X37n0661_007:0269a10": "是就別意者。猶對三教。名為別意。",
    "X37n0661_007:0269a11": "前譬就外者。月譬等是外也。心則為內等者。應知十",
    "X37n0661_007:0269a12": "二因緣。支支皆具色心。今且一往分於色心為內外",
    "X37n0661_007:0269a13": "耳。是則一支。皆具餘支。",
    "X37n0661_007:0269a14": "私謂文中等者。經中既云為內外事。是知外則兼於",
    "X37n0661_007:0269a15": "依報塵境也。",
    "X37n0661_007:0269a16": "非謂以十二至境者。然經中正為辨支支皆具佛性。",
    "X37n0661_007:0269a17": "非謂專辨觀境。",
    "X37n0661_007:0269a18": "然過去之果者。此則不論略果及略因。但所二因。生",
    "X37n0661_007:0269a19": "於今五果也。",
    "X37n0661_007:0269a20": "七日為識者。此釋不當捨中陰色。初一念染汙心識。",
    "X37n0661_007:0269a21": "託父母精血。妄想起於華池等愛。即名識支。豈待七",
    "X37n0661_007:0269a22": "日方得識名。次師釋當毗婆沙釋。從識至於現身死",
    "X37n0661_007:0269a23": "來。合有十時。胎內五時。胎外五時。名為五分。與今文",
    "X37n0661_007:0269a24": "同。",
    "X37n0661_007:0269b01": "與眾生名者。假名眾生也。",
    "X37n0661_007:0269b02": "五果之後者。受是五果最後支。",
    "X37n0661_007:0269b03": "行中稍增者。稍能造業貪受增長也。",
    "X37n0661_007:0269b04": "但轉名名者。但將現在識。名未來生。將現在名色等。",
    "X37n0661_007:0269b05": "名未來老死。以果同故。",
    "X37n0661_007:0269b06": "經云歌羅邏時死者。謂六入未具。一歌羅邏。二阿浮",
    "X37n0661_007:0269b07": "陀。三卑尸。四伽那。五波羅奢呵。如是答時名名色。",
    "X37n0661_007:0269b08": "於此位時死者。但具前四支而已。",
    "X37n0661_007:0269b09": "不具苦受者。於三受中除重苦受。但有餘二。無重想",
    "X37n0661_007:0269b10": "無重愛。雖無其重而有於樂受及平平二。故具十二。",
    "X37n0661_007:0269b11": "經云十二部(至)不聞者。此敘昔兼帶部中小乘十二",
    "X37n0661_007:0269b12": "不聞佛性。昔雖不聞。不可云涅槃十二亦無佛性。合",
    "X37n0661_007:0269b13": "三十六句。下云何非苦非樂句。但有雙非一句。准諸",
    "X37n0661_007:0269b14": "句。合有苦非苦二句。則成三十六句。又章門及解釋",
    "X37n0661_007:0269b15": "文大體專明眾生本具。此理諸法具足。與諸佛菩薩",
    "X37n0661_007:0269b16": "更無差別。修習即得。",
    "X37n0661_007:0269b17": "經云解了大涅槃經者。由涅槃經。詮十二因緣。得見",
    "X37n0661_007:0269b18": "佛性。故云也。",
    "X37n0661_007:0269b19": "初約善惡共解者。初一善男子能約善法釋。",
    "X37n0661_007:0269b20": "次從欲有三種下。至是名惡欲。純約惡法釋。從云何",
    "X37n0661_007:0269b21": "大欲下。約善惡共解。",
    "X37n0661_007:0269b22": "解脫翻無累者。此說無據。不可用。",
    "X37n0661_007:0269b23": "眾生應以應身為體者。若言天行以定為體。如眾生",
    "X37n0661_007:0269b24": "以應身為體。永不相關。故無此理。",
    "X37n0661_007:0269c01": "經云夫少欲至樹下者。此約高下以釋親近國王等。",
    "X37n0661_007:0269c02": "此是下色出家人。",
    "X37n0661_007:0269c03": "私云皆不爾者。今經以大涅槃為性體。豈用小輪以",
    "X37n0661_007:0269c04": "釋。",
    "X37n0661_007:0269c05": "內外緣得樂者。外謂大涅槃及上界禪法。如從外來",
    "X37n0661_007:0269c06": "也。",
    "X37n0661_007:0269c07": "出菩薩地經者。菩薩善戒論。一名菩薩地經。第二云",
    "X37n0661_007:0269c08": "何名快樂義。快樂義有五種。一者因樂。因行善法得",
    "X37n0661_007:0269c09": "他世樂。是名因樂。二者受樂。從因因緣。身得增長。心",
    "X37n0661_007:0269c10": "得安隱。是名受樂。三者斷受樂。修習聖道。斷諸受故。",
    "X37n0661_007:0269c11": "道得增長。無有諸受。名斷受樂。四者遠離樂。永離煩",
    "X37n0661_007:0269c12": "惱身心無患。名遠離樂。五者菩薩樂。受常樂故。名菩",
    "X37n0661_007:0269c13": "薩樂。始從修因。終至後果。故云從淺至深也。聞見",
    "X37n0661_007:0269c14": "者。從教聞也。",
    "X37n0661_007:0269c15": "師子吼品二",
    "X37n0661_007:0269c16": "若欲聞見者。勸於凡夫令依教相而聞稱教而見。",
    "X37n0661_007:0269c17": "明見義者。若能依教觀察得有見義。復論中四明能",
    "X37n0661_007:0269c18": "見之行。方得證見。",
    "X37n0661_007:0269c19": "經云如來心相者。若能依教見自心相。則見如來心",
    "X37n0661_007:0269c20": "相。淨名云。如自觀身實相。觀佛亦然。即其證也。",
    "X37n0661_007:0269c21": "取聞見等者。與上辨異也。今約凡夫修行。聞已思惟",
    "X37n0661_007:0269c22": "觀察聞見。則強眼見。則弱以眼。但見佛身。而無於觀",
    "X37n0661_007:0269c23": "慧。",
    "X37n0661_007:0269c24": "知是方便等者。今則依教知如來平等法身所有應",
    "X37n0661_007:0270a01": "迹。皆為眾生方便示現。此則為緣。故不同上。",
    "X37n0661_007:0270a02": "經云為誰受身等者。則知如來為眾生現身說法也。",
    "X37n0661_007:0270a03": "經云以身惡業加者。前惡境加佛也。",
    "X37n0661_007:0270a04": "經云物無見過者。只是喫食細耳。",
    "X37n0661_007:0270a05": "經云不諸破法結者。如幻如化等。以明中道故不破",
    "X37n0661_007:0270a06": "也。",
    "X37n0661_007:0270a07": "兩捨是兩教者。前兩教但離斷常。假立中名而無中",
    "X37n0661_007:0270a08": "體。所以初不破法結為兩捨也。",
    "X37n0661_007:0270a09": "相成是別教者。即不度眾生句。及非一切成句。此二",
    "X37n0661_007:0270a10": "屬別。謂地前二觀成登地中道。名曰相成。",
    "X37n0661_007:0270a11": "雙照者。即凡有所說。及說不為利二句。屬雙照也。",
    "X37n0661_007:0270a12": "經云正語者。軟言合法名正語。離妄不虗說為實語。",
    "X37n0661_007:0270a13": "言無乖離。應時和合。故曰時語。言無綺異稱當法理。",
    "X37n0661_007:0270a14": "說為真語。",
    "X37n0661_007:0270a15": "經云二種因緣者。聞見眼見名因緣。以此二種依教",
    "X37n0661_007:0270a16": "修行。必見如來心相。",
    "X37n0661_007:0270a17": "即四依人者。意云四依或示麤細當以難知。何能依",
    "X37n0661_007:0270a18": "教知如來心相耶。",
    "X37n0661_007:0270a19": "初二濫後二者。初人行細及第二人心細濫第三人。",
    "X37n0661_007:0270a20": "初人心不正。第二人行不正。濫第四人也。",
    "X37n0661_007:0270a21": "直置僧寶者。四依也。",
    "X37n0661_007:0270a22": "經云至舍利弗影猶戰慄者。此明戒之功用。以驗究",
    "X37n0661_007:0270a23": "竟不究竟也。",
    "X37n0661_007:0270a24": "經云若為正法者。以大涅槃心受持也。",
    "X37n0661_007:0270b01": "經云亦名聞見者。結能見佛性即是聞見。故云亦也。",
    "X37n0661_007:0270b02": "經云根淺者。信根淺易動也。",
    "X37n0661_007:0270b03": "是市易法者。若有要求。如市易法以易貴。",
    "X37n0661_007:0270b04": "任運法爾者。十四法相成任運從淺至深。故云也。",
    "X37n0661_007:0270b05": "經云是故菩薩性自下。結前十三句。",
    "X37n0661_007:0270b06": "先領旨者。由二因得二果。實如佛說。",
    "X37n0661_007:0270b07": "經云戒則無因者。以戒在初。但有於果。更無別法。為",
    "X37n0661_007:0270b08": "戒作因。故云無因。",
    "X37n0661_007:0270b09": "經云涅槃無果者。解脫既為涅槃因。涅槃又為常樂",
    "X37n0661_007:0270b10": "我淨作因。故知涅槃無果。若其無果。是無常法。云何",
    "X37n0661_007:0270b11": "如來說言。由持戒故。得見佛性。住大涅槃耶。",
    "X37n0661_007:0270b12": "涅槃居在諸行之末者。涅槃句前文中在第十一疏。",
    "X37n0661_007:0270b13": "此為難。且云末耳。",
    "X37n0661_007:0270b14": "經云猶如燃燈者。無因緣則無燈緣。合方有緣。",
    "X37n0661_007:0270b15": "合有者。則成本無今有。以有還無。是無常法。涅槃亦",
    "X37n0661_007:0270b16": "爾。應是無常。",
    "X37n0661_007:0270b17": "偏結一邊者。不結持戒一邊。應云持戒若爾。是為常",
    "X37n0661_007:0270b18": "法。",
    "X37n0661_007:0270b19": "釋迦日短者。從晨朝至中夜。",
    "X37n0661_007:0270b20": "瓶由拒立者。謂因瓶故立拒。又因拒故瓶立。即是互",
    "X37n0661_007:0270b21": "為因果。此釋未全會經。今家只取拒三足互為因果。",
    "X37n0661_007:0270b22": "二足假足而立。一足又假二足而立。三足遞互相對。",
    "X37n0661_007:0270b23": "一為單因。二為重因。喻果及果果亦爾。拘(音笋)虗(音拒)。",
    "X37n0661_007:0270b24": "更互上下者。上時則下為因。上為果。下時上為因。下",
    "X37n0661_007:0270c01": "為果。此釋則諫今不全用。",
    "X37n0661_007:0270c02": "若尅定三世者。不取過去二因現在五果。現在三因",
    "X37n0661_007:0270c03": "未來二因。以顯因果。因果但取更互相緣。以顯因因",
    "X37n0661_007:0270c04": "果果之相。",
    "X37n0661_007:0270c05": "而復不許用毗曇義者。古來皆不用此義。以解今文。",
    "X37n0661_007:0270c06": "今師意云。但借大生小生之言。譬此文因果。因果義",
    "X37n0661_007:0270c07": "亦無失。",
    "X37n0661_007:0270c08": "經云生能生法者。明於大生。但能生於色心等法。不",
    "X37n0661_007:0270c09": "能自生。其猶生世間眼不自見。猶不得自解。不自生",
    "X37n0661_007:0270c10": "故。由生生明其大生由小生生。小生偏能生於大生。",
    "X37n0661_007:0270c11": "故名生生。大生為此生生所生名生生。生生不自生。",
    "X37n0661_007:0270c12": "賴生生故。",
    "X37n0661_007:0270c13": "生者。明其小生由大生生。小生雖復能生大生。不能",
    "X37n0661_007:0270c14": "自生故。賴大生生此即正消經文。",
    "X37n0661_007:0270c15": "大相是因者。能引起小相故。所以小相為因因。又亦",
    "X37n0661_007:0270c16": "可小相為因。大相為因因。以為本法作因故。又大相",
    "X37n0661_007:0270c17": "於八有能。但舉一相。即具八相。小相於一有能。只能",
    "X37n0661_007:0270c18": "生一大相故。",
    "X37n0661_007:0270c19": "是習果故者。由破煩惱所得故。是習果也。",
    "X37n0661_007:0270c20": "無相待因者。顯涅槃為絕待因所成也。",
    "X37n0661_007:0270c21": "但是語勢者。但畢竟無語勢。與無相似。非全同於有",
    "X37n0661_007:0270c22": "時無等。以畢竟無。常樂我淨為體。故非正意。",
    "X37n0661_007:0270c23": "籠散者。雲散故有也。",
    "X37n0661_007:0270c24": "互無之意者。如旃陀羅無婆羅門法。婆羅門無旃陀",
    "X37n0661_007:0271a01": "羅法也。",
    "X37n0661_007:0271a02": "有小分是涅槃畢竟無與涅槃俱是寂滅無涅槃體。",
    "X37n0661_007:0271a03": "具常樂我淨。所以畢竟望於餘五分名。小分是。",
    "X37n0661_007:0271a04": "經云眾生父母者。由諸結成眾生。眾生得父母。方能",
    "X37n0661_007:0271a05": "成就。所以父母名為了因。",
    "X37n0661_007:0271a06": "經云六度是生因者。親能生菩提故。",
    "X37n0661_007:0271a07": "後橫竪者。八正橫。六度竪也。",
    "X37n0661_007:0271a08": "世人俱屈此並者。若云生果。是無常者。屈於涅槃。涅",
    "X37n0661_007:0271a09": "槃是常也。",
    "X37n0661_007:0271a10": "且用首楞嚴通者。且以楞嚴定為生因也。",
    "X37n0661_007:0271a11": "如步屈虫者。破初師次如鳥除二翅者。破次師。鳥不",
    "X37n0661_007:0271a12": "成就。如佛性無體。",
    "X37n0661_007:0271a13": "豈作單解脫者。猶非相即雙是故也。",
    "X37n0661_007:0271a14": "次師以獨在中即名單脫先破因中有果者。正破因",
    "X37n0661_007:0271a15": "內有果也。",
    "X37n0661_007:0271a16": "佛性中道者。合上故名眾生悉有佛性也。",
    "X37n0661_007:0271a17": "世人求酪取乳者。世人求酪則取於乳。若求佛性。於",
    "X37n0661_007:0271a18": "五陰求。",
    "X37n0661_007:0271a19": "如何而言佛性非內性應在內者。何故而言佛性非",
    "X37n0661_007:0271a20": "內耶。",
    "X37n0661_007:0271a21": "經云我亦不說乳中有酪者。我亦不說乳中已有酪",
    "X37n0661_007:0271a22": "果。但云有酪性耳。",
    "X37n0661_007:0271a23": "乳即是空者。乳體本是畢竟空。藉因緣有但假名。",
    "X37n0661_007:0271a24": "經云一切生法等者。難意者。一切諸法不假因緣時",
    "X37n0661_007:0271b01": "至自成。眾生佛性亦復如是。何故復云非內非外。",
    "X37n0661_007:0271b02": "佛答意者者。我但云乳有酪性。何時復說乳時已有",
    "X37n0661_007:0271b03": "酪果。故云乳時無酪。",
    "X37n0661_007:0271b04": "初作即空奪者。乳酪因緣而有因緣。皆不可得。故云",
    "X37n0661_007:0271b05": "即空。",
    "X37n0661_007:0271b06": "經云金鐵師者。乳若已酪者。眾生有性及已是佛。則",
    "X37n0661_007:0271b07": "如一人有其二能。既無二種名字。云何難言乳已有",
    "X37n0661_007:0271b08": "酪。何不從角者。師子不知角是酪緣。但取角非酪因",
    "X37n0661_007:0271b09": "為難。",
    "X37n0661_007:0271b10": "經云角性煗者。角具四大。煗即是火性也。",
    "X37n0661_007:0271b11": "舉非果為難者。酪是乳果。菴摩非是乳果。以為乳果",
    "X37n0661_007:0271b12": "之難。",
    "X37n0661_007:0271b13": "經云乳灌者。乳為樹緣因。樹子是正因。",
    "X37n0661_007:0271b14": "須兩因者。正因緣因二也。經舉四大譬一因也。",
    "X37n0661_007:0271b15": "復有幾因者。經中但云為是何因。疏云幾者。正意問",
    "X37n0661_007:0271b16": "言為只用一因為總用二因。故云幾因也。",
    "X37n0661_007:0271b17": "正為眾生者。眾生五陰。即正因性。",
    "X37n0661_007:0271b18": "莊嚴至假名者。他見正因者。謂諸眾生即云假名。是",
    "X37n0661_007:0271b19": "正因佛性。",
    "X37n0661_007:0271b20": "復有境界者。境界乃是正因。此復太通。前後不及。今",
    "X37n0661_007:0271b21": "所不用。",
    "X37n0661_007:0271b22": "生其陰軀者。謂六度能為陰身。正因作緣顯於佛性。",
    "X37n0661_007:0271b23": "非謂六度生於陰身。",
    "X37n0661_007:0271b24": "不應餘解者。還須如前非內非外而解。",
    "X37n0661_007:0271c01": "可更思之者。雖非內外而內而外。今依三諦思之。",
    "X37n0661_007:0271c02": "若有己面者。自生求不可得。",
    "X37n0661_007:0271c03": "見他面者。他生求亦不可得。二求皆不可得。定知乳",
    "X37n0661_007:0271c04": "中無於酪果。",
    "X37n0661_007:0271c05": "知馬無駒者。馬既無駒。驗乳酪果。",
    "X37n0661_007:0271c06": "併是兄弟者。云因中有果者。如女有子。子更生子。子",
    "X37n0661_007:0271c07": "又有孫。若已有者。則是一復所生。故云併是兄弟。世",
    "X37n0661_007:0271c08": "無此理。何故計言因中有果。乳譬亦然。",
    "X37n0661_007:0271c09": "若乳有酪者。即應已有生蘇乃至醍醐。",
    "X37n0661_007:0271c10": "經云若其(至)酪性者。正意云乳無樂果。",
    "X37n0661_007:0271c11": "知子無樹者。是故當知乳無樂果。下諸文皆須此",
    "X37n0661_007:0271c12": "結。",
    "X37n0661_007:0271c13": "今已患臰者。如有人明日欲服蘇。今日應已聞蘇香。",
    "X37n0661_007:0271c14": "世無此理。驗知乳中定無酪果。[沃/食](於據反也)。",
    "X37n0661_007:0271c15": "既其不定者。師子吼於不定中作定。問佛約定中作",
    "X37n0661_007:0271c16": "不定。答此得大體。",
    "X37n0661_007:0271c17": "若此經云因緣故生者。即是本無今有。",
    "X37n0661_007:0271c18": "因緣故滅者。即是本有今無。佛性非生非滅。即是三",
    "X37n0661_007:0271c19": "世有法無有是處。然須約三諦。准前三文。以消偈旨。",
    "X37n0661_007:0271c20": "不可只消上半。",
    "X37n0661_007:0271c21": "經云一切眾生(至)身如我者。此為破執只得云眾生",
    "X37n0661_007:0271c22": "但有佛性。不得云即同佛身。",
    "X37n0661_007:0271c23": "經云不牽者。不可牽引等也。",
    "X37n0661_007:0271c24": "經云虗空界者。眾生身中若無空界。一切風血悉不",
    "X37n0661_007:0272a01": "得行。轉動俯作悉皆不得。又眾生陰身本是平等空。",
    "X37n0661_007:0272a02": "又眾生具足六界所成四大空界識界。",
    "X37n0661_007:0272a03": "經云金剛珠者。無能毀壞。佛性亦爾。三惑二死無能",
    "X37n0661_007:0272a04": "毀壞。",
    "X37n0661_007:0272a05": "經云有佛性性者。有自佛性。及有果佛之性。故云性",
    "X37n0661_007:0272a06": "性。正言為子。",
    "X37n0661_007:0272a07": "應能自了者。應能自了酵暖而生於酪。",
    "X37n0661_007:0272a08": "已足為八者。以乘足他乘則為了。他則是正。他數於",
    "X37n0661_007:0272a09": "乘。乘則是正他為了。",
    "X37n0661_007:0272a10": "別有一法自了了他者。若智斷外別有一法。",
    "X37n0661_007:0272a11": "能自了他為了因者。即非了因。",
    "X37n0661_007:0272a12": "經云已同酪壞者。同前酪喻中。若有性了何須外緣。",
    "X37n0661_007:0272a13": "破此同彼。",
    "X37n0661_007:0272a14": "泛舉三答者。正在轉答。餘二非正。故云泛舉。",
    "X37n0661_007:0272a15": "經云擣壓乃得者。佛性亦爾。緣了資發必當得故。",
    "X37n0661_007:0272a16": "且法王所為者。只是佛隨機宜說有說無。豈可以世",
    "X37n0661_007:0272a17": "情執諍。",
    "X37n0661_007:0272a18": "經云應當觀察者。眾生若修緣了。必當得見。",
    "X37n0661_007:0272a19": "據正因執有者。前文先破因中有果。由被此破。今則",
    "X37n0661_007:0272a20": "執正因是為難。",
    "X37n0661_007:0272a21": "中道正性者。難意者正因是有。若無正因。世尊何故",
    "X37n0661_007:0272a22": "復言一切眾生以有佛性必定當得菩提耶。",
    "X37n0661_007:0272a23": "經云若尼[牛*句]陀子等者。設並意者。若尼[牛*句]陀子名佉",
    "X37n0661_007:0272a24": "陀羅子。容可尼[牛*句]陀。不生尼[牛*句]陀樹。今見尼[牛*句]陀子。",
    "X37n0661_007:0272b01": "非佉陀羅子。驗知尼[牛*句]陀子有尼[牛*句]陀樹。既無互生",
    "X37n0661_007:0272b02": "之理。則知眾生定有。",
    "X37n0661_007:0272b03": "正因佛性傍舉者。傍舉類為並也。瞿曇自是瞿曇。驗",
    "X37n0661_007:0272b04": "知眾生有正因性。",
    "X37n0661_007:0272b05": "經云尼[牛*句]陀子(至)不得稱為等者。難意者。尼[牛*句]陀子",
    "X37n0661_007:0272b06": "若不名佉陀羅子者。眾生佛性應非佛性。乃名草木",
    "X37n0661_007:0272b07": "性耶。",
    "X37n0661_007:0272b08": "經云亂想故不見者。如人視一[牛*句]。則為餘物所亂。",
    "X37n0661_007:0272b09": "經云雲表星者。雲外星也。",
    "X37n0661_007:0272b10": "經云豆在豆聚者。將一豆置本聚中。則不識者。新來",
    "X37n0661_007:0272b11": "之豆。",
    "X37n0661_007:0272b12": "經云不同如是八種者。八種雖不可得見。而體是有。",
    "X37n0661_007:0272b13": "尼[牛*句]陀子定未有樹枝葉華果。故云不同。",
    "X37n0661_007:0272b14": "經云今則有之等者。由有樹性。後具因緣方得有樹。",
    "X37n0661_007:0272b15": "佛性亦爾。由本有性。後具緣了。方得成就。而悉見之。",
    "X37n0661_007:0272b16": "若如此者。是則無咎。",
    "X37n0661_007:0272b17": "舉非果為難者。佉陀非尼[牛*句]果也。",
    "X37n0661_007:0272b18": "經云二俱無故者。尼[牛*句]陀子中無尼[牛*句]陀樹及無佉",
    "X37n0661_007:0272b19": "陀羅樹。何故難言子有樹耶。何不出油者。既不出油。",
    "X37n0661_007:0272b20": "驗知子有於樹。",
    "X37n0661_007:0272b21": "經云因緣故有者。如子因緣故有樹。以壓因緣故出",
    "X37n0661_007:0272b22": "油。佛答但云有油。不言有胡麻油。所以被進一難。",
    "X37n0661_007:0272b23": "既非外義者。此非外計義。但是佛法修行起計。故非",
    "X37n0661_007:0272b24": "破之。",
    "X37n0661_007:0272c01": "菩薩且爾者。亦應云眾生亦爾。以菩提心因緣故。而",
    "X37n0661_007:0272c02": "得成佛。",
    "X37n0661_007:0272c03": "非關佛性佛性無發者。進退作難也。",
    "X37n0661_007:0272c04": "經云無菩提心者。無菩提心明本無因心。亦無阿耨",
    "X37n0661_007:0272c05": "多羅明本無果心。故得類性以結難辭。",
    "X37n0661_007:0272c06": "人天不須佛性者。若只求人天。但唯世善。不用知性。",
    "X37n0661_007:0272c07": "性專為無上菩提之因。故言也。",
    "X37n0661_007:0272c08": "經云心是無常者。然心雖依性發。發未稱性。故屬無",
    "X37n0661_007:0272c09": "常。",
    "X37n0661_007:0272c10": "闡提不發者。若能發心則佛性不斷。由不發心名斷",
    "X37n0661_007:0272c11": "善根。闡提實不能斷佛性也。",
    "X37n0661_007:0272c12": "經云五緣成者。牒前難中生蘇要待因緣。所謂人功",
    "X37n0661_007:0272c13": "水瓶鑽繩方成蘇也。",
    "X37n0661_007:0272c14": "經云一名者。同一礦名。喻諸眾生同一假名。",
    "X37n0661_007:0272c15": "一實者。同用四大以為體質。喻諸眾生五陰為實。",
    "X37n0661_007:0272c16": "所出不同者。以喻性別。",
    "X37n0661_007:0272c17": "經云義僧亦爾者。此第一義僧即是佛也。",
    "X37n0661_007:0272c18": "經云諸佛和合者。此即緣了滿足圓備之僧。眾生有",
    "X37n0661_007:0272c19": "此果佛滿足之性。",
    "X37n0661_007:0272c20": "志願強弱者。志願堅固及正助合行乃不退。",
    "X37n0661_007:0272c21": "經云不作心者。無菩提志願及行也。",
    "X37n0661_007:0272c22": "疑心者。疑自為有佛性。為無佛性。疑涅槃為有為無",
    "X37n0661_007:0272c23": "等。",
    "X37n0661_007:0272c24": "恡惜身財者。如前若聞入地獄經無量劫方得菩提。",
    "X37n0661_007:0273a01": "亦不為苦等。",
    "X37n0661_007:0273a02": "於涅槃至不滅者。方有退之人。謂言真令一切眾生",
    "X37n0661_007:0273a03": "永入滅度。名為涅槃。所以生於怖畏之意。涅槃是永",
    "X37n0661_007:0273a04": "不滅之法。",
    "X37n0661_007:0273a05": "心不堪忍者。不能堪忍修習故。",
    "X37n0661_007:0273a06": "心不調柔者。或樂人天。或樂二乘。或樂出假。皆是不",
    "X37n0661_007:0273a07": "調柔心。餘例可知。",
    "X37n0661_007:0273a08": "自輕己身者。不自信己身有佛性。",
    "X37n0661_007:0273a09": "三不仁者。春秋傳第八云。仲尼曰臧文仲其不仁者",
    "X37n0661_007:0273a10": "三。不知者三。下展禽(展禽。柳下惠。文仲知柳下惠賢而使在下位。己欲立而立仁人)",
    "X37n0661_007:0273a11": "廢六關注寒關陽關之屬凡六也。關所以禁絕。未遊",
    "X37n0661_007:0273a12": "而廢也。妄織蒲(家人販席也。言其與民爭利也)三不仁也。作虗器(謂居",
    "X37n0661_007:0273a13": "蔡山櫛梡也。有器而無其位。故曰虗也)縱逆祀(聽夏文躋僖公)祀爰居(海島曰爰居。止",
    "X37n0661_007:0273a14": "於魯東門外。文仲以為神國人祀也)三知也。今引六中之一。以況出家",
    "X37n0661_007:0273a15": "覺道之徒。切令捨於世務。故云臣有所妨。",
    "X37n0661_007:0273a16": "又句句應論觀慧者。只於釋經與三諦等合。即當現",
    "X37n0661_007:0273a17": "解。",
    "X37n0661_007:0273a18": "坐馳者。莊周當貴坐亡。坐馳無益。",
    "X37n0661_007:0273a19": "又專念下小乘空觀也。又念蒼生下別教出假愛見",
    "X37n0661_007:0273a20": "大悲。",
    "X37n0661_007:0273a21": "若能無念者。起信論云。若人能觀無念。則為向佛智。",
    "X37n0661_007:0273a22": "故唯念一心三諦佛性之理。故云一心中覺。於文非",
    "X37n0661_007:0273a23": "要。為利根人即文成現。以消經文成於信行所別起",
    "X37n0661_007:0273a24": "現相為傍。",
    "X37n0661_007:0273b01": "經云眾因緣者。覽上諸因緣也。",
    "X37n0661_007:0273b02": "以假人制心者。他云假傍人制己心。",
    "X37n0661_007:0273b03": "心緣於法者。法謂法身實相之法。以大涅槃心。常師",
    "X37n0661_007:0273b04": "此法。故無邊耶之僻。",
    "X37n0661_007:0273b05": "深淺自在者。貪欲惡心起時制令見性。即是於淺見",
    "X37n0661_007:0273b06": "深。名不淺心。名為自在。",
    "X37n0661_007:0273b07": "經云涉路而去者。如前遲得名退。故今云而去。",
    "X37n0661_007:0273b08": "不退之行者。皆是無生忍不退之行也。",
    "X37n0661_007:0273b09": "經云四攝者。布施者。如法求財常思施。愛語者。施已",
    "X37n0661_007:0273b10": "安處令安樂。利行者。自利利他平等攝取。同事者。謂",
    "X37n0661_007:0273b11": "利益故同其事業。又行而說名布施。無染心說名愛",
    "X37n0661_007:0273b12": "語。授他無疲名利行。離過安他名同事。前是並約財。",
    "X37n0661_007:0273b13": "後是約法。",
    "X37n0661_007:0273b14": "今趣舉三十二相者。一切法無非佛因。且趣舉三十",
    "X37n0661_007:0273b15": "二相業。",
    "X37n0661_007:0273b16": "求佛心便者。業是佛因。舉因求果為便。若圓修者。一",
    "X37n0661_007:0273b17": "一無不為成法身故也。傭(勅龍)。",
    "X37n0661_007:0273b18": "經云七處滿者。大品經云。兩手兩足項兩肩。餘相可",
    "X37n0661_007:0273b19": "解。然三十二相因雖各各。論其真因者。持戒精進。精",
    "X37n0661_007:0273b20": "進無戒。尚不得人天身。況餘相耶。此則三藏教相本。",
    "X37n0661_007:0273b21": "空無生是通教相本。道種智是別教相本。實相是圓",
    "X37n0661_007:0273b22": "教相本。八十種好經文不釋。今依大論八十九。解八",
    "X37n0661_007:0273b23": "十種好。次三十二相而辨八十種好者。相好乃同是",
    "X37n0661_007:0273b24": "色法。皆為莊嚴顯發佛身。但相總而好別。相若無好",
    "X37n0661_007:0273c01": "則不圓滿。輪王釋梵亦有相。以無好故相不微妙。通",
    "X37n0661_007:0273c02": "云好者可愛樂也。八十種好莊嚴身故。天人一切之",
    "X37n0661_007:0273c03": "所愛樂。故云好也。即是以慈修身故。有此清淨相好",
    "X37n0661_007:0273c04": "之身業也。一無見頂者。二鼻高好孔不現。三眉如初",
    "X37n0661_007:0273c05": "月紺瑠璃色。四耳輪相成。五身竪實如那羅延。六骨",
    "X37n0661_007:0273c06": "際如拘瑣。七身一時迴如象王。八行時足去地四寸",
    "X37n0661_007:0273c07": "而印文現。九爪如亦銅色薄而細澤。十膝骨堅著圓",
    "X37n0661_007:0273c08": "好。十一身清潔。十二身柔軟。十三身不曲。十四指長",
    "X37n0661_007:0273c09": "纖圓。十五指文藏覆。十六脉深不現。十七踝不現。十",
    "X37n0661_007:0273c10": "八身潤澤。十九身自持不逶迤。二十身滿足。二十一",
    "X37n0661_007:0273c11": "識處滿足。二十二容儀滿足。二十三住安無能動者。",
    "X37n0661_007:0273c12": "二十四威振一切。二十五一切樂現。二十六面不太",
    "X37n0661_007:0273c13": "長。二十七正容貌不撓色。二十八面具足滿。二十九",
    "X37n0661_007:0273c14": "脣如頻婆菓色。三十言音深遠。三十一齊深圓好。三",
    "X37n0661_007:0273c15": "十二毛右旋。三十三手足滿。三十四手足如意。三十",
    "X37n0661_007:0273c16": "五手文明直。三十六手文長。三十七手文不斷。三十",
    "X37n0661_007:0273c17": "八一切惡心眾生見和悅。三十九面廣姝。四十面淨",
    "X37n0661_007:0273c18": "滿如月。四十一隨眾生言和悅與語。四十二毛孔出",
    "X37n0661_007:0273c19": "香氣。四十三口出無上香。四十四儀容如師子王。四",
    "X37n0661_007:0273c20": "十五進止如象王。四十六行法如鵝王。四十七頭如",
    "X37n0661_007:0273c21": "摩陀那果。四十八一切聲分具足。四十九四牙白利。",
    "X37n0661_007:0273c22": "五十舌色赤。五十一舌薄。五十二毛紅色。五十三毛",
    "X37n0661_007:0273c23": "軟淨。五十四廣長眼。五十五孔門相具。五十六手足",
    "X37n0661_007:0273c24": "赤白如蓮華色。五十七齊不出。五十八腹不現。五十",
    "X37n0661_007:0274a01": "九細腹。六十身不傾動。六十一身持重。六十二其身",
    "X37n0661_007:0274a02": "大。六十三身長。六十四手足軟淨滑澤。六十五邊光",
    "X37n0661_007:0274a03": "各一一丈。六十六光照身而行。六十七等觀視眾。六",
    "X37n0661_007:0274a04": "十八不輕眾生。六十九隨眾生音聲不增不減。七十",
    "X37n0661_007:0274a05": "說法不著。七十一隨眾生語言而為說。七十二發音",
    "X37n0661_007:0274a06": "報眾聲。七十三次第有緣說法。七十四一切眾生不",
    "X37n0661_007:0274a07": "能盡觀相。七十五觀者無猒足。七十六髮長好。七十",
    "X37n0661_007:0274a08": "七髮不亂。七十八髮旋好。七十九髮色青姝。八十手",
    "X37n0661_007:0274a09": "足有德相。又法華疏解八十種好。與此不同。謂二十",
    "X37n0661_007:0274a10": "指。手足表裏八處平滿。疎膝髀六庭好妙。肩肘腕六",
    "X37n0661_007:0274a11": "處滿。兩[月*容]奇中三處好。臗丸二處。馬藏一。兩膊二。腰",
    "X37n0661_007:0274a12": "臍二。脇腋乳六。腹胷背項四。上下牙上下脣[齒*唐]。兩頰。",
    "X37n0661_007:0274a13": "兩鬢。兩目。兩肩。兩鼻孔。額。兩肞。兩耳顯圓。若分別四",
    "X37n0661_007:0274a14": "種好義。准相可知。",
    "X37n0661_007:0274a15": "業果即了因者。成於果也。",
    "X37n0661_007:0274a16": "總結四法者。如下眾生等四是也。",
    "X37n0661_007:0274a17": "而一五性者。一總五別也。",
    "X37n0661_007:0274a18": "上兩番者。一破因中有果。二破因中無果。",
    "X37n0661_007:0274a19": "文理抗行者。解釋經文不會涅槃理體。名為抗行。",
    "X37n0661_007:0274a20": "諸佛境界者。今明境界。唯在果性。",
    "X37n0661_007:0274a21": "以其煩惱起故是常者。煩惱雖起。而佛性是常。",
    "X37n0661_007:0274a22": "問果果等者。問意者果果在佛。眾生如何是常。了因",
    "X37n0661_007:0274a23": "有能了所了。萬善復有轉動自因之果。豈得名常。",
    "X37n0661_007:0274a24": "皆不可思議者。能了即所了。所了即能了。因即果。果",
    "X37n0661_007:0274b01": "即因。無非法界常住。豈非不可思議。",
    "X37n0661_007:0274b02": "第十二卷　師子吼品三",
    "X37n0661_007:0274b03": "縛解者。前卷廣破因中有果無果。為建立眾生悉有",
    "X37n0661_007:0274b04": "佛性竟。眾生以何因緣而得見之。故次明於縛解。",
    "X37n0661_007:0274b05": "經云應無縛解者。更分字解者。正性無縛。體本不生",
    "X37n0661_007:0274b06": "不滅。緣性無解。惑體本淨。故無縛解。",
    "X37n0661_007:0274b07": "此惑體性者。只此事惑體性即起即滅。故無可縛。",
    "X37n0661_007:0274b08": "經云因此五陰等者。此文大體明因不即果。用因致",
    "X37n0661_007:0274b09": "果。譬文亦然。合文但用法。文意消即得。",
    "X37n0661_007:0274b10": "經云為汝分別解說者。為汝分別此陰。至彼不至彼",
    "X37n0661_007:0274b11": "等。",
    "X37n0661_007:0274b12": "經雖有五情者。五情欲謝。漸漸羸弱。故無覺知。",
    "X37n0661_007:0274b13": "經云理無西逝者。逝由往也。日既從東沒西。更無往",
    "X37n0661_007:0274b14": "東之理。又只是此影。更無歸西之理。二釋並通。",
    "X37n0661_007:0274b15": "即死明生者。此取合文。成於譬意也。",
    "X37n0661_007:0274b16": "經如燈生闇滅者。即生即滅。即滅即生。更無餘心同",
    "X37n0661_007:0274b17": "也。",
    "X37n0661_007:0274b18": "經云如蠟印印泥者。蠟印在泥中間。名之為印。",
    "X37n0661_007:0274b19": "此身非是中陰所出者。明中陰身非是中陰自生。由",
    "X37n0661_007:0274b20": "於死陰業因緣故有。",
    "X37n0661_007:0274b21": "經云文非泥出者。文由於蠟印也。",
    "X37n0661_007:0274b22": "經云不餘處來者。亦由蠟泥和合。而有文現。故云也。",
    "X37n0661_007:0274b23": "如大理獄者。此是世斷獄官。類於中陰。定判善惡方",
    "X37n0661_007:0274b24": "可受生。又善惡過去已定。中陰中但是判斷其事。又",
    "X37n0661_007:0274c01": "云住陰中或經七日。或經多日。多日義強。為受胎因",
    "X37n0661_007:0274c02": "緣難會。又父母精血如泥。識託其中如父。",
    "X37n0661_007:0274c03": "攢(麤官反)而揣者。應云段食。食若和水。則不可揣。今言",
    "X37n0661_007:0274c04": "揣者。未為全當。",
    "X37n0661_007:0274c05": "既有想陰者。思想生處等。夫食者資身得住名食。中",
    "X37n0661_007:0274c06": "陰身得住。由此三食。",
    "X37n0661_007:0274c07": "古人有四食章者。如成實論云。餅菓飯等名為段食。",
    "X37n0661_007:0274c08": "思求段食。令命不絕。名為思食。冷暖等觸名為觸食。",
    "X37n0661_007:0274c09": "心識持身令不滅壞。名為識食。若依毗曇。一切色法",
    "X37n0661_007:0274c10": "持身不壞。悉名段食。心數法中思為思食。觸為觸食。",
    "X37n0661_007:0274c11": "六識心王名為識食。今經所說多同毗曇。",
    "X37n0661_007:0274c12": "能云善覺觀者。謂思想善惡及思生處即是覺觀。",
    "X37n0661_007:0274c13": "經云於母生愛者。男子受生。於母生愛。於父生嗔。見",
    "X37n0661_007:0274c14": "父是其競色。女人受生。於父生愛。於母生嗔。",
    "X37n0661_007:0274c15": "此是我見者。謂是我已有。故屬我見。",
    "X37n0661_007:0274c16": "空中無生刺者。死五陰本空。無煩惱刺。云何今修聖",
    "X37n0661_007:0274c17": "道斷之。",
    "X37n0661_007:0274c18": "經云如捲等者。只攬指為捲。亡捲是指。若不了者。謂",
    "X37n0661_007:0274c19": "捲指殊。陰與煩惱亦復如是。迷故繫縛。解全法性。合",
    "X37n0661_007:0274c20": "掌等例了。疏中所釋。復是一途。",
    "X37n0661_007:0274c21": "報在故有縛者。此縛即脫也。",
    "X37n0661_007:0274c22": "渧者。此所自天而墮為渧。滴者。此約一滴當體也。",
    "X37n0661_007:0274c23": "養育者。如母養子。子待於母為樣。",
    "X37n0661_007:0274c24": "諸法雖畢竟空者。五陰及煩惱名諸法也。",
    "X37n0661_007:0275a01": "未圓者。未圓滿也。",
    "X37n0661_007:0275a02": "生煞羊家者。由前世惡緣未盡而生此家。非無漏使",
    "X37n0661_007:0275a03": "爾。",
    "X37n0661_007:0275a04": "六譬者。六譬中但釋初一後一。中四不釋。",
    "X37n0661_007:0275a05": "此開習報兩因者。以道力習因也。",
    "X37n0661_007:0275a06": "生惡國者。由諸惡報因牽生惡國。",
    "X37n0661_007:0275a07": "下上者。謂六度菩薩當不可得。何況後教菩薩。",
    "X37n0661_007:0275a08": "無邊心者。緣無邊識名無邊心。",
    "X37n0661_007:0275a09": "淨聚者。離於多緣心聚一處。名為淨聚。",
    "X37n0661_007:0275a10": "水中丈夫者。世界初未有地。但在水中坐。外道觀見",
    "X37n0661_007:0275a11": "名為水中丈夫。",
    "X37n0661_007:0275a12": "更通上者。前一期及念念文是。",
    "X37n0661_007:0275a13": "過去二因者。亦應更云。現在三因未來二果。故非涅",
    "X37n0661_007:0275a14": "槃。",
    "X37n0661_007:0275a15": "標兩章門者。共亦有過。各亦有過。故雙問之。",
    "X37n0661_007:0275a16": "經云可算數者。人人各得。是可數法。",
    "X37n0661_007:0275a17": "不一故非共者。終者即得故。",
    "X37n0661_007:0275a18": "不二故非各者。以體同故。",
    "X37n0661_007:0275a19": "法界體性者。但取淨分法界體。文棄五六七識。又不",
    "X37n0661_007:0275a20": "辨同而復異。異復當同。若爾下便破。",
    "X37n0661_007:0275a21": "我解彼等者。我解彼人解處。彼人解我處解。是故不",
    "X37n0661_007:0275a22": "異。",
    "X37n0661_007:0275a23": "亦無觀境者。無所觀境界因性也。非因非果。云何有",
    "X37n0661_007:0275a24": "正因涅槃之體。",
    "X37n0661_007:0275b01": "從緣現故者。終者必得故也。",
    "X37n0661_007:0275b02": "經云忍辱草者。草譬佛性同。牛食譬修八正道者。醍",
    "X37n0661_007:0275b03": "醐譬得佛果。",
    "X37n0661_007:0275b04": "經云亦不得名薩婆若智者。果智唯一。各各得者。智",
    "X37n0661_007:0275b05": "不名一。各各得之等。名各各得之故不一。不相妨礙",
    "X37n0661_007:0275b06": "故不異。",
    "X37n0661_007:0275b07": "經云無漏正中道者。中道無漏之理。心佛眾生同共",
    "X37n0661_007:0275b08": "有之。無有障礙。修者皆得。不同世道障礙之喻。",
    "X37n0661_007:0275b09": "經云四生法界者。謂十八界。有謂三有也。道謂二十",
    "X37n0661_007:0275b10": "五有。因修二十五三昧破之。",
    "X37n0661_007:0275b11": "經云置毒乳中者。乳喻眾生本有清淨佛性。無始聞",
    "X37n0661_007:0275b12": "一句了因。與此本性俱時而有。互相薰互相發。眾生",
    "X37n0661_007:0275b13": "隨在五道之中。重聞教法。隨五道力。發則不定。故云",
    "X37n0661_007:0275b14": "乃至醍醐。餘文借此。譬五時教。",
    "X37n0661_007:0275b15": "修道因緣者。此敘往昔修道因緣。無始已成。駈魔逐",
    "X37n0661_007:0275b16": "外。駈盡即入。涅槃今昔皆為成就眾生。故託處時及",
    "X37n0661_007:0275b17": "人而度脫之。",
    "X37n0661_007:0275b18": "非處非時等者。簡除機未會處等。",
    "X37n0661_007:0275b19": "十六大國者。長阿含經云。一央伽。二摩竭提。三迦尸。",
    "X37n0661_007:0275b20": "四居薩羅。五跋祇。六末羅。七支提。八跋沙。九居樓。十",
    "X37n0661_007:0275b21": "樂闍羅。十一阿濕波。十二婆蹉。十三蘇羅婆。十四乾",
    "X37n0661_007:0275b22": "陀羅。十五釰浮沙。十六阿梨提。廣如經說。",
    "X37n0661_007:0275b23": "經云汝不應言[牛*句]尸(至)如人乘船。凡有四譬。皆是大",
    "X37n0661_007:0275b24": "處大人大藥大船。以度法界大機眾生。不云小。又一",
    "X37n0661_007:0275c01": "從廣至狹。故居此城。二示小即大。一塵之處無非法",
    "X37n0661_007:0275c02": "界。三機宜止此而度脫之。汝不應言極陋隘小。",
    "X37n0661_007:0275c03": "報發心者。昔於此處發菩提心。今敘往昔以熟物機",
    "X37n0661_007:0275c04": "故云也。搜(所求反)。",
    "X37n0661_007:0275c05": "經云奉修十善法者。上上十善。謂法界法也。",
    "X37n0661_007:0275c06": "經云修習慈心悲喜捨心者。從本四心垂迹四心。以",
    "X37n0661_007:0275c07": "化眾生。",
    "X37n0661_007:0275c08": "遍六大城者。遍於大城。駈逐六師。皆是主伴共熟機",
    "X37n0661_007:0275c09": "緣故。",
    "X37n0661_007:0275c10": "潰亂者(胡對反)謂潰散。逃向他國。誘諸眾生。瞥(芳滅反蹔",
    "X37n0661_007:0275c11": "見)初亦曾瞥聞。未審知之。",
    "X37n0661_007:0275c12": "經云十力者。一是處非處力。即是四種四諦智決定",
    "X37n0661_007:0275c13": "因果。知生滅之集。決受三界之苦。斯有是處。生滅之",
    "X37n0661_007:0275c14": "集若至無餘涅槃。斯無是處。若生滅之道能盡苦入",
    "X37n0661_007:0275c15": "涅槃。斯有是處。生滅之道若至三界。斯無是處。二業",
    "X37n0661_007:0275c16": "根智力。知四種集諦等。三禪定力。知四種道諦八定",
    "X37n0661_007:0275c17": "分別淺深照了不差。四根力。知過去苦集不同。五欲",
    "X37n0661_007:0275c18": "力。知現在苦集樂欲不同。六性力。知未來苦集得失",
    "X37n0661_007:0275c19": "不同。七至處道力。知四種道諦所至之處。八宿命力",
    "X37n0661_007:0275c20": "照過去一世多世種性好惡壽命長短。九天眼力。照",
    "X37n0661_007:0275c21": "未來好醜。十漏盡力。知四種滅諦所證無漏心慧等",
    "X37n0661_007:0275c22": "解脫。",
    "X37n0661_007:0275c23": "經云四無所畏者。一一切智無畏。即是俗知。四種苦",
    "X37n0661_007:0275c24": "諦為他分別。明示過患。決定師子吼。無微畏相。無能",
    "X37n0661_007:0276a01": "難言是法非法。二障道無畏。四種集諦障四種道滅。",
    "X37n0661_007:0276a02": "決定師子吼。無微畏相。無能難言此非障道。三盡苦",
    "X37n0661_007:0276a03": "道無畏。四種道諦能行是道。得盡苦出世間。決定師",
    "X37n0661_007:0276a04": "子吼。無微畏相。四無漏無畏。即四種滅諦。各有所證。",
    "X37n0661_007:0276a05": "各有所滅。決定師子吼。無微畏相。然十力無畏。若約",
    "X37n0661_007:0276a06": "教分別。則藏知生滅四諦。通知生滅無生二種四諦。",
    "X37n0661_007:0276a07": "別則次第知四種四諦。自淺階深。圓則一心中知四",
    "X37n0661_007:0276a08": "種四諦。咸歸圓常佛性。六即甄分如餘文廣說。",
    "X37n0661_007:0276a09": "經云五智者。誠論第六五智品云。一法住智。諸法生",
    "X37n0661_007:0276a10": "起。名法住智。如生緣老死乃至無明緣行。以有佛無",
    "X37n0661_007:0276a11": "佛。此性常住。故曰法住。二泥洹智者。知此法藏名泥",
    "X37n0661_007:0276a12": "洹智。如生滅故老死滅。乃至無明滅故諸行滅。三無",
    "X37n0661_007:0276a13": "諍智者。隨以何智。不與他諍。此名無諍智。四願智者。",
    "X37n0661_007:0276a14": "於諸法中無障礙智。名為願智。五邊際智者。隨行者",
    "X37n0661_007:0276a15": "得最上智。以一切諸禪定。薰修增長。若於增損。壽命",
    "X37n0661_007:0276a16": "等中得自在力。名邊際智。",
    "X37n0661_007:0276a18": "涅槃疏私記卷第七",
    "X37n0661_007:0276a20": "承保四秊五月三日書寫已了以同月七日一校",
    "X37n0661_007:0276a21": "已了"
}