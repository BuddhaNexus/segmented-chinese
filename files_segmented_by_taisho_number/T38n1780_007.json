{
    "T38n1780_007:0897c04": "淨名玄論卷第七會處上",
    "T38n1780_007:0897c06": "3 論會處第三論會處凡有二門：一釋會處、二明",
    "T38n1780_007:0897c07": "淨土。論云「欲遍通眾教，宜具三門：一知名",
    "T38n1780_007:0897c08": "題、二鑒旨歸、三識分齊。」上已敘其二，今次論",
    "T38n1780_007:0897c09": "第三。",
    "T38n1780_007:0897c10": "1 釋會處第一釋會處",
    "T38n1780_007:0897c11": "江南舊釋，以室內外分經為三。初有四品，在",
    "T38n1780_007:0897c12": "室外說，名為序分；中間六品，室內說之，名為",
    "T38n1780_007:0897c13": "正經；後之四品，還歸室外，名為流通。所以然",
    "T38n1780_007:0897c14": "者，淨名託病方丈，念待激揚。前之四品，但敘",
    "T38n1780_007:0897c15": "如來說法述德命人，為問疾由致，故稱為序。",
    "T38n1780_007:0897c16": "中間六品，在於室內始談妙法，目之為正說。",
    "T38n1780_007:0897c17": "後之四品，利物已周，還來佛所印定成經，故",
    "T38n1780_007:0897c18": "稱流通。北土相承云：此經凡有三會，始自",
    "T38n1780_007:0897c19": "佛國、終菩薩品，謂菴園會也。問疾以去，至乎",
    "T38n1780_007:0897c20": "香積，方丈會也。菩薩行品竟乎一經，菴園重",
    "T38n1780_007:0897c21": "會。",
    "T38n1780_007:0897c22": "1 一文總徵二釋今以一文，總徵二釋。說方便品，在何處耶？",
    "T38n1780_007:0897c23": "若在室外，即事違文。若室內說者，復乖上釋。",
    "T38n1780_007:0897c24": "若謂此品集經者意，非淨名自談，既無時事，",
    "T38n1780_007:0897c25": "何所集耶？又方便親序現疾，說法何得非淨",
    "T38n1780_007:0897c26": "名之言？又室內說法，凡有二時：方便一品是",
    "T38n1780_007:0897c27": "其初集，略說法門。問疾以後，方丈重會，廣宣",
    "T38n1780_007:0897c28": "妙法。何得以前說為序、後談為正？若謂此",
    "T38n1780_007:0897c29": "經但有三會，是亦不然。既重集菴園為二會",
    "T38n1780_007:0898a01": "者，亦再聚方丈，寧非兩集？若初集方丈以略",
    "T38n1780_007:0898a02": "非會者，菴園但有一品，寧復廣耶？又菴園說",
    "T38n1780_007:0898a03": "淨土因果為一集者，方丈明法身因果，寧非",
    "T38n1780_007:0898a04": "會耶？今所釋者，《華嚴》七處八會，斯經二處四",
    "T38n1780_007:0898a05": "集。言二處者，一菴園處、二方丈處。菴園為佛",
    "T38n1780_007:0898a06": "處，方丈為菩薩處。菴園為出家處，方丈為在",
    "T38n1780_007:0898a07": "家處。菴園他業所起處，方丈自業所起處。他",
    "T38n1780_007:0898a08": "業所起處者，菴羅女園為佛起精舍，明未曾",
    "T38n1780_007:0898a09": "有室是居士淨業所起也。菴園在城外，方丈",
    "T38n1780_007:0898a10": "在城內。顯公傳云：相去三里。所言四會者，一",
    "T38n1780_007:0898a11": "菴園會、二方丈會、三重集菴園、四再會方丈。",
    "T38n1780_007:0898a12": "以此分經，實為允當也。",
    "T38n1780_007:0898a13": "問：《華嚴》不起寂滅道場，現身七處。此經四會，",
    "T38n1780_007:0898a14": "可得然乎？答：《華嚴》明不起、此經明起，起與不",
    "T38n1780_007:0898a15": "起皆不思議，故《華嚴》稱不思議解脫，此經亦",
    "T38n1780_007:0898a16": "稱不思議解脫也。問：《華嚴》不起道場現身七",
    "T38n1780_007:0898a17": "處，可不思議。此經既四處往反，何名莫測？",
    "T38n1780_007:0898a18": "答：此經四會雖有去來，實無往反，故文殊去",
    "T38n1780_007:0898a19": "而不往、淨名來而不至。來而不至，故無所從",
    "T38n1780_007:0898a20": "來；去而不往，實無所去。故「善來文殊！不來相",
    "T38n1780_007:0898a21": "來」。來既不來相來、去亦不去相去，故來去宛",
    "T38n1780_007:0898a22": "然而實無往反，故名不思議也。問：此經既有",
    "T38n1780_007:0898a23": "二處四會，為有序、正、流通以不？答：准例《華嚴》",
    "T38n1780_007:0898a24": "具含二意，如是六事可兩望之。以初攝初，則",
    "T38n1780_007:0898a25": "屬初會；望於一部，屬序分經。流通亦然。從阿",
    "T38n1780_007:0898a26": "閦佛品歎法美人，以後攝後，屬於後會；若望",
    "T38n1780_007:0898a27": "大段，則屬流通。問：如是六事，蓋是序菴園時",
    "T38n1780_007:0898a28": "應事，但屬初會，云何為序分耶？答：如是六",
    "T38n1780_007:0898a29": "事雖序菴園時處，而為成一經，復得屬大序；",
    "T38n1780_007:0898b01": "流通亦然。",
    "T38n1780_007:0898b02": "2 別釋會處次別釋會處",
    "T38n1780_007:0898b03": "要具五事，嘉集方名為會，一有處所、二有時",
    "T38n1780_007:0898b04": "節、三有化主、四有徒眾、五說教門。五事和",
    "T38n1780_007:0898b05": "集，眾生悟道，故名為會。如《四百觀論》云「真法",
    "T38n1780_007:0898b06": "及說者，聽者難得故，如是則生死，非有邊無",
    "T38n1780_007:0898b07": "邊。」論中略明三種：一有真法、二有說者、三有",
    "T38n1780_007:0898b08": "聽人。具此三緣，故有輪不得無際；闕斯一事，",
    "T38n1780_007:0898b09": "則生死非是有邊。今廣明五事則為五階。化",
    "T38n1780_007:0898b10": "處不同，前已略說，淨土義中當廣明之。言化",
    "T38n1780_007:0898b11": "時者，此經凡有通別二時者。言通時者，舊云：",
    "T38n1780_007:0898b12": "淨名是佛成道第三十年所說。又云：二十六",
    "T38n1780_007:0898b13": "年說也。所言別時者，就此四會，有二種不同：",
    "T38n1780_007:0898b14": "一時事先後、二集法次第。時事先後者，第一",
    "T38n1780_007:0898b15": "方丈初會、第二菴園次會、第三方丈再集、第",
    "T38n1780_007:0898b16": "四菴園重會。問：何以知然？答：五百長者與淨",
    "T38n1780_007:0898b17": "名為法城等侶，問道參無時不集。而寶積已",
    "T38n1780_007:0898b18": "至，淨名近而不來者，當知有疾。以其疾故，國",
    "T38n1780_007:0898b19": "內近眾皆來問之，因以身疾略為說法，故無",
    "T38n1780_007:0898b20": "數千人皆發道心，即〈方便品〉。故知先有毘耶",
    "T38n1780_007:0898b21": "初會也。但初集之時，人天眾小、利益未多，猶",
    "T38n1780_007:0898b22": "未足暢其神慧、稱現疾之懷。但佛與淨名既",
    "T38n1780_007:0898b23": "同為化物，故兩心相鑒。居士既託疾毘耶，如",
    "T38n1780_007:0898b24": "來菴園說法，為之集眾，故遣使問疾。聲聞菩",
    "T38n1780_007:0898b25": "薩皆敘不堪，方有菴園會耳。次命文殊令往",
    "T38n1780_007:0898b26": "激揚，廣宣妙法，故有方丈再集。但化事既周，",
    "T38n1780_007:0898b27": "還來佛所，如來印讚，使談妙法，故有菴園重",
    "T38n1780_007:0898b28": "集。以時事推之，必如此也。二集法次第者，夫",
    "T38n1780_007:0898b29": "欲結集成經，必須先明如是我聞一時佛所",
    "T38n1780_007:0898c01": "住處與大眾俱。若發軫即序淨名時事，便不",
    "T38n1780_007:0898c02": "得成經。《勝鬘》之例，事亦如是。故先明菴園會",
    "T38n1780_007:0898c03": "也。菴園集既竟，將發遣使問疾之端，故進序",
    "T38n1780_007:0898c04": "方丈初會，歎淨名之德，生時眾尊仰之誠，敘",
    "T38n1780_007:0898c05": "其有疾，發如來慰問由致，故次有方便一品",
    "T38n1780_007:0898c06": "毘耶會也。餘之二集，同上釋之。",
    "T38n1780_007:0898c07": "3 釋化主次釋化主",
    "T38n1780_007:0898c08": "此經四會，凡五人共說。方丈初集，淨名自說。",
    "T38n1780_007:0898c09": "菴園次會，如來所說。毘耶重集，凡四人說：一",
    "T38n1780_007:0898c10": "淨名說、二文殊說、三天女說、四諸菩薩說。菴",
    "T38n1780_007:0898c11": "園再集，佛與淨名二人共說。問：五百聲聞、八",
    "T38n1780_007:0898c12": "千菩薩，皆述淨名之言，何故不名說耶？答：皆",
    "T38n1780_007:0898c13": "是述淨名昔日之言，非彼自說。若明今昔二",
    "T38n1780_007:0898c14": "說者，二品經明淨名昔說、十二品經敘維摩",
    "T38n1780_007:0898c15": "今說。問：〈弟子〉、〈菩薩〉二品，為屬初會、為屬後",
    "T38n1780_007:0898c16": "會？為是正經、為是序說？答：宜兩望之。既是",
    "T38n1780_007:0898c17": "菴園述之，則屬前會；為問疾由致，便屬後集。",
    "T38n1780_007:0898c18": "述淨名昔說，故是正經；為發問疾之端，亦得",
    "T38n1780_007:0898c19": "為序。問，佛何故不直遣文殊激揚，而復命聲",
    "T38n1780_007:0898c20": "聞菩薩？答：略明五義。一顯如來大悲平等，故",
    "T38n1780_007:0898c21": "並命之。二欲歎淨名之德，令時眾尊人重法。",
    "T38n1780_007:0898c22": "三顯文殊道高，令一切隨從。四顯不思議解",
    "T38n1780_007:0898c23": "脫甚深，聲聞菩薩不能測度，眾各述淨名昔",
    "T38n1780_007:0898c24": "說，以利今日之緣。五明修行次第，〈方便品〉破",
    "T38n1780_007:0898c25": "凡夫、〈弟子品〉破聲聞、〈菩薩品〉破菩薩，從淺至",
    "T38n1780_007:0898c26": "深以為次第，然後同入無礙法門，共證不思",
    "T38n1780_007:0898c27": "議解脫也。問：淨名、彌勒位同受職，何故彌勒",
    "T38n1780_007:0898c28": "受屈、淨名能呵？答：可具三義。一云：十地菩",
    "T38n1780_007:0898c29": "薩，智無不通、應無不普，豈有夫會人天受屈",
    "T38n1780_007:0899a01": "無垢？唯相與化物、故得失適緣耳。二者雖同",
    "T38n1780_007:0899a02": "是十地，而十地之中自有三位，謂入住滿、或",
    "T38n1780_007:0899a03": "可彌勒十地大士、淨名金剛心人。三者彌勒",
    "T38n1780_007:0899a04": "位居等覺，當來之尊；淨名為妙覺地，是已成",
    "T38n1780_007:0899a05": "之佛。問：既五人共說，何故獨稱淨名經耶？",
    "T38n1780_007:0899a06": "答：餘人說少、淨名說多，以少從多，稱淨名經",
    "T38n1780_007:0899a07": "也。又如來菴園說法，為之集眾，遣使問疾，廣",
    "T38n1780_007:0899a08": "說法門，則成其說也。又初會合蓋現土、按地",
    "T38n1780_007:0899a09": "變淨，略開不思議之端。菴園重會，印定歎述，",
    "T38n1780_007:0899a10": "方得成經，使後代信受。故初會皆開其宗，後",
    "T38n1780_007:0899a11": "集印其說，始終皆成為淨名經，故獨標維摩",
    "T38n1780_007:0899a12": "說也。問：初會既為開其宗、後集印其說，何故",
    "T38n1780_007:0899a13": "非序及流通耶？答：初以正說開正說，故初非",
    "T38n1780_007:0899a14": "序；後集印成而復命廣說妙，故非流通。又兩",
    "T38n1780_007:0899a15": "望之義，前意已明也。",
    "T38n1780_007:0899a16": "4 釋所化徒眾次釋所化徒眾",
    "T38n1780_007:0899a17": "方丈初會，但有毘耶近眾、無他方遠眾，但有",
    "T38n1780_007:0899a18": "人眾、無有天眾，但在家眾、無出家眾，但聽法",
    "T38n1780_007:0899a19": "眾、無激揚眾，故略說法門，利益猶少，不暢大",
    "T38n1780_007:0899a20": "士現疾之懷也。菴園初會，具凡聖近遠、在家",
    "T38n1780_007:0899a21": "出家、幽顯大小一切眾也。方丈重會、菴園再",
    "T38n1780_007:0899a22": "集，眾並同然，故得廣說法門，多有利益，暢現",
    "T38n1780_007:0899a23": "疾之意也。問：此經是菩薩法藏所攝。又辨不",
    "T38n1780_007:0899a24": "可思議解脫法門，絕二乘境界，則應但教菩",
    "T38n1780_007:0899a25": "薩，云何復有聲聞眾耶？又《釋論》云「佛為大菩",
    "T38n1780_007:0899a26": "薩說不可思議解脫經十萬偈」，即是華嚴經。",
    "T38n1780_007:0899a27": "小乘在華嚴坐，不得見聞，以不種聞是大乘",
    "T38n1780_007:0899a28": "因緣故。此經稱亦不可思議解脫，何故聲聞",
    "T38n1780_007:0899a29": "在座得見聞耶？答：《法華玄論》已具說之。餘未",
    "T38n1780_007:0899b01": "盡者，今當更說。依《釋論》意，明《華嚴》為大菩薩",
    "T38n1780_007:0899b02": "說，小乘不聞。《淨名》等通為大小淺深人說，故",
    "T38n1780_007:0899b03": "二乘得聞。則《華嚴》明不思議事深，淨名辨不",
    "T38n1780_007:0899b04": "思議事淺，雖同是不思議而有淺深，故有聞",
    "T38n1780_007:0899b05": "與不聞。例如雖同是般若，有與三乘共說；獨",
    "T38n1780_007:0899b06": "為大菩薩說，九地尚不聞，況復二乘耶。問：論",
    "T38n1780_007:0899b07": "云「一切經中，《般若》最大」，何故三乘得聞《般若》、",
    "T38n1780_007:0899b08": "不聞《華嚴》？答：《般若》雖大，多說方便實慧甚深",
    "T38n1780_007:0899b09": "理法，二乘之人則有小分，故得聞之。《華嚴》多",
    "T38n1780_007:0899b10": "辨實慧方便，就事辨不思議，則二乘絕分，故",
    "T38n1780_007:0899b11": "不得聞也。又大判聲聞，凡有二種，一者實行、",
    "T38n1780_007:0899b12": "二者權行。實行之中復有二種：一退大學小、",
    "T38n1780_007:0899b13": "二本學小乘之人。退大學小，約一化始終，凡",
    "T38n1780_007:0899b14": "有四時：一大機未熟、二小根已成、三小執當",
    "T38n1780_007:0899b15": "移大機遠動、四小執正傾大機正熟。一化始",
    "T38n1780_007:0899b16": "終，唯有此四。大機未熟者，佛初成道為諸菩",
    "T38n1780_007:0899b17": "薩說《華嚴經》，即欲以大法化之。但小機未堪，",
    "T38n1780_007:0899b18": "是故息化。如《法華》云「長者居師子座，眷屬圍",
    "T38n1780_007:0899b19": "繞，羅列寶物，即遣傍人追捉窮子。窮子驚懼，",
    "T38n1780_007:0899b20": "父遂放之。」則指華嚴時事也。以大機未熟，雖",
    "T38n1780_007:0899b21": "復在華嚴座，不得見聞。",
    "T38n1780_007:0899b22": "次小根已成者，道場之日既未堪大化，鹿園",
    "T38n1780_007:0899b23": "之時方受小法，故密遣二人誘乃得之。三小",
    "T38n1780_007:0899b24": "執當移大機遠動者，即以波若淨名諸方等",
    "T38n1780_007:0899b25": "教正教菩薩、密化二乘，令陶練小心、欣慕大",
    "T38n1780_007:0899b26": "道。以小執當移大機遠動，在般若淨名之座",
    "T38n1780_007:0899b27": "故得見聞，但未領解。四小執正傾大機正熟",
    "T38n1780_007:0899b28": "者，即《法華》開方便門、示真實義。以小執既傾，",
    "T38n1780_007:0899b29": "方便之門宜開；大機已成，真實之義便顯。故",
    "T38n1780_007:0899c01": "在法華座亦得見聞，復信解也。問：大機未",
    "T38n1780_007:0899c02": "熟，故華嚴之會未有小眾。何故第八會中列",
    "T38n1780_007:0899c03": "五百聲聞？答：前七會多是佛初成道菩提樹",
    "T38n1780_007:0899c04": "下說之，此時未有小眾，故七會不列。第八會",
    "T38n1780_007:0899c05": "後時說之，後已立祇洹精舍，此時得有聲聞，",
    "T38n1780_007:0899c06": "所以列也。講者謂七處八會皆初成道說，則",
    "T38n1780_007:0899c07": "失斯意也。問：《華嚴》純化菩薩、不教聲聞，又大",
    "T38n1780_007:0899c08": "機未成，何故列之在座？答：華嚴是顯菩薩",
    "T38n1780_007:0899c09": "法與二乘法異，故就祇洹明二緣不同，菩薩",
    "T38n1780_007:0899c10": "則見淨土中說大法、聲聞自見穢處聽受小",
    "T38n1780_007:0899c11": "乘，如人見水、餓鬼見火。非是欲化二乘，故列",
    "T38n1780_007:0899c12": "之在席也。又二乘見穢、菩薩覩淨，令菩薩深",
    "T38n1780_007:0899c13": "鄙小乘、增進大行，乃是化菩薩耳。問：聲聞何",
    "T38n1780_007:0899c14": "故不得見聞菩薩法耶？答：《釋論》云「如人有五",
    "T38n1780_007:0899c15": "根故得見聞，若無五根不得若無五根不得",
    "T38n1780_007:0899c16": "見聞。」有菩薩五根，故得見聞菩薩境界。二乘",
    "T38n1780_007:0899c17": "無菩薩五根，故不得見聞菩薩境界故也。問：",
    "T38n1780_007:0899c18": "若爾，何故〈入法界品〉明身子與六千眷屬得",
    "T38n1780_007:0899c19": "見文殊耶？答：就事而言，承佛力故見，任力則",
    "T38n1780_007:0899c20": "不見。又前明始迷故不見，後表終悟故得見。",
    "T38n1780_007:0899c21": "如《法華》窮子凡有三時，初遙見父、次避父去、",
    "T38n1780_007:0899c22": "後還其父所。初表當悟一乘，次背大取小，後",
    "T38n1780_007:0899c23": "還悟一乘同入法界。問：七處八會，何故就〈法",
    "T38n1780_007:0899c24": "界品〉明二乘始不見聞、終見聞耶？答。據事而",
    "T38n1780_007:0899c25": "言，七會初成道時說，二乘大機未成，故未有",
    "T38n1780_007:0899c26": "聲聞。〈法界〉既後時說，則小執漸移、大機遠動，",
    "T38n1780_007:0899c27": "是故在座，復得見聞。又舉二乘出法界、顯菩",
    "T38n1780_007:0899c28": "薩入法界。又欲明法界非大非小、大小具足，",
    "T38n1780_007:0899c29": "非見聞不見聞而見聞不見聞具足也。問：《般",
    "T38n1780_007:0900a01": "若》、《淨名》二經，同是小執當移、大機遠動，顯教",
    "T38n1780_007:0900a02": "菩薩、密化二乘，有何異耶？答：《般若》佛自顯",
    "T38n1780_007:0900a03": "教密化、《淨名》菩薩顯教密化，教大化小不出",
    "T38n1780_007:0900a04": "佛菩薩也。又《般若》令小人說大，顯教菩薩，密",
    "T38n1780_007:0900a05": "化二乘；《淨名》大人說大，顯教菩薩、密化二乘。",
    "T38n1780_007:0900a06": "是故為異。上來就實行聲聞，作此釋之。",
    "T38n1780_007:0900a07": "今次就權行聲聞釋者，內祕菩薩、外現聲聞，",
    "T38n1780_007:0900a08": "有二種義：一是讚揚大道、二引諸小行。《華嚴》",
    "T38n1780_007:0900a09": "本是教菩薩法，而二乘在座，有若盲聾，則具",
    "T38n1780_007:0900a10": "前二意：一欲顯菩薩道高、二乘行劣，令菩薩",
    "T38n1780_007:0900a11": "進求大道、不退求小乘。二令小乘人深自鄙",
    "T38n1780_007:0900a12": "劣、捨小求大。故身子與六千眷屬，承佛神力，",
    "T38n1780_007:0900a13": "得見文殊，諮受大法，即是其事。次至淨名般",
    "T38n1780_007:0900a14": "若之座，親自貶斥小乘、讚揚大道，令菩薩之",
    "T38n1780_007:0900a15": "人不退大求小、小乘之流使捨小求大。爾前",
    "T38n1780_007:0900a16": "與物同迷，至於《法華》將機共悟，此皆大士利",
    "T38n1780_007:0900a17": "物之方便也。問：不思議解脫即是二智，二智",
    "T38n1780_007:0900a18": "猶是般若。何故二乘聞不思議解脫如盲者",
    "T38n1780_007:0900a19": "之前說眾色像，聞般若而得領悟？答：《大品》明",
    "T38n1780_007:0900a20": "實慧，則二乘少分知之，方便則便絕分；此經",
    "T38n1780_007:0900a21": "明二智亦然。但《大品》多明實慧、少現神通；此",
    "T38n1780_007:0900a22": "經多現神通、少明實慧，故開二經，有迷有解。",
    "T38n1780_007:0900a23": "上來明二乘眾竟。",
    "T38n1780_007:0900a24": "5 辨為菩薩眾今次辨為菩薩眾問：《華嚴》已為菩薩說大",
    "T38n1780_007:0900a25": "法竟，此經復化何人？答：菩薩道根熟有前後，",
    "T38n1780_007:0900a26": "《華嚴》為其卑成，《般若》、《淨名》化其次熟。又《釋論》",
    "T38n1780_007:0900a27": "云「《華嚴》有智菩薩說」，則知《般若》、《淨名》通化小",
    "T38n1780_007:0900a28": "大。又《華嚴》之座雖已得解，於《般若》、《淨名》更復",
    "T38n1780_007:0900a29": "進悟。",
    "T38n1780_007:0900b01": "次就菩薩、聲聞，開二種四句：一顯教菩薩、非",
    "T38n1780_007:0900b02": "密化二乘，即華嚴教是也。初成道時，大機已",
    "T38n1780_007:0900b03": "熟，故顯教之會無二乘眾。又大機未成，故不",
    "T38n1780_007:0900b04": "密化二乘。顯教二乘、不密化菩薩，即三乘",
    "T38n1780_007:0900b05": "教。小機已成，故顯教之；菩薩大器，不須小化。",
    "T38n1780_007:0900b06": "三顯教菩薩、密化二乘，即《般若》、《淨名》等經。菩",
    "T38n1780_007:0900b07": "薩大機已成，故顯教之；二乘小執當移、大機",
    "T38n1780_007:0900b08": "遠動，是故密化，命說付財即其事也。四顯教",
    "T38n1780_007:0900b09": "菩薩、顯教二乘，即法華教。菩薩聞是法，疑網",
    "T38n1780_007:0900b10": "皆已除，謂顯教菩薩；千二百羅漢悉已當作",
    "T38n1780_007:0900b11": "佛，即顯教二乘也。",
    "T38n1780_007:0900b12": "次約開覆四句：一正顯真實、傍開方便，即《華",
    "T38n1780_007:0900b13": "嚴》為諸菩薩說大法門，謂正顯真實。亦令菩",
    "T38n1780_007:0900b14": "薩傍識小教，故傍開方便。故〈賢首品〉云「或示",
    "T38n1780_007:0900b15": "聲聞小乘門、或現緣覺中乘門、或說無上大",
    "T38n1780_007:0900b16": "乘門。」〈性起品〉又廣明先化菩薩次及二乘，譬",
    "T38n1780_007:0900b17": "如日出前照高山、後及平地，及平地皆是傍",
    "T38n1780_007:0900b18": "開小方便也。二者正隱真實、正閉方便，即鹿",
    "T38n1780_007:0900b19": "苑教門。說三乘教，故隱一乘真實二不二，云",
    "T38n1780_007:0900b20": "是方便，故閉方便門。三正顯真實、傍閉方便，",
    "T38n1780_007:0900b21": "即般若、淨名教也。說菩薩行，故正顯真實；未",
    "T38n1780_007:0900b22": "明三乘是方便，故傍閉方便。開覆四句者，可",
    "T38n1780_007:0900b23": "見第四句。問：既未開方便門，云何已得顯真",
    "T38n1780_007:0900b24": "實耶？答：顯真實，有二種：一者對開三乘方便",
    "T38n1780_007:0900b25": "門，顯一乘為真實；二者以大小相對，顯於真",
    "T38n1780_007:0900b26": "實。大開乘是究竟真實、小乘為小分真實，",
    "T38n1780_007:0900b27": "對小分真實，明究竟真實。問：何文證《般若》未",
    "T38n1780_007:0900b28": "開方便，已顯真實。答。《法華．信解品》云「一切諸",
    "T38n1780_007:0900b29": "佛所有祕藏，但為菩薩演其實事，而不為我",
    "T38n1780_007:0900c01": "說斯真要」，即指大品時事也。問：若爾，三藏中",
    "T38n1780_007:0900c02": "亦對中下二乘歎佛最上，何故不名顯真實",
    "T38n1780_007:0900c03": "耶？答：三藏教中廣明二乘法、小明菩薩法，",
    "T38n1780_007:0900c04": "以從多故，不名顯真實義。又三藏中雖明佛",
    "T38n1780_007:0900c05": "乘，猶是隱覆說，王宮實生、從凡得佛。《般若》已",
    "T38n1780_007:0900c06": "去，正說大法傍及小乘，又明佛乘皆已具",
    "T38n1780_007:0900c07": "足，故是正顯真實、傍閉方便。問：《大品》中辨",
    "T38n1780_007:0900c08": "真實、《法華》一乘真實，何異？答：舊云：大乘則劣，",
    "T38n1780_007:0900c09": "一乘則勝。今謂不然。《大品》對小明大，《法華》除",
    "T38n1780_007:0900c10": "小顯大，大無二也。如長者付財及委屬家業，",
    "T38n1780_007:0900c11": "二時乃異，而火宅七珍猶是一耳。《大品》中菩",
    "T38n1780_007:0900c12": "薩作佛、二乘未作佛，《法華》之中菩薩二乘",
    "T38n1780_007:0900c13": "並皆成佛，而佛乘不二也。問：若爾，何得《攝大",
    "T38n1780_007:0900c14": "乘論》云「乘有三種：一者小乘、二者大乘、三者",
    "T38n1780_007:0900c15": "一乘，一乘最勝」？答：《法華》正明能乘之人一切",
    "T38n1780_007:0900c16": "作佛，以此為勝，不言所乘之法有優劣也。",
    "T38n1780_007:0900c17": "6 釋第五教門次釋第五教門",
    "T38n1780_007:0900c18": "上來已略明教，但為顯成緣義，故今更須辨",
    "T38n1780_007:0900c19": "之。南北判經四宗五時之說，《法華玄論》其以",
    "T38n1780_007:0900c20": "詳之。今依此經〈法供養品〉以明二藏義云「菩",
    "T38n1780_007:0900c21": "薩法藏所攝陀羅尼印之」，則知小乘為聲聞",
    "T38n1780_007:0900c22": "藏攝。今先通明二藏教，次別明四會所說",
    "T38n1780_007:0900c23": "二藏義。",
    "T38n1780_007:0900c24": "有三雙：一聲聞藏、二菩薩藏，此從人立名。二",
    "T38n1780_007:0900c25": "大乘藏、小乘藏，從法為稱。三半字、滿字，就義",
    "T38n1780_007:0900c26": "為目。此三猶一義耳。不得云半滿但是涅槃、",
    "T38n1780_007:0900c27": "前二通於終始，故《大經》云「我為聲聞說是半",
    "T38n1780_007:0900c28": "字」，猶是聲聞藏也。問：說何法門，名聲聞藏？",
    "T38n1780_007:0900c29": "答：說二乘法，皆名聲聞藏。問：既說二乘法，",
    "T38n1780_007:0901a01": "應名二乘藏，云何名聲聞藏？答：以立二藏意，",
    "T38n1780_007:0901a02": "但取大小相對，以小義為聲聞藏、以大義為",
    "T38n1780_007:0901a03": "菩薩藏，緣覺亦是小乘，故云聲聞藏。又從多",
    "T38n1780_007:0901a04": "為論，聲聞因果二時皆稟聲聞教，緣覺因人",
    "T38n1780_007:0901a05": "藉教、果人自然悟道，是以但名聲聞藏，不名",
    "T38n1780_007:0901a06": "緣覺藏也。故《地持》云「說聲聞緣覺法，名聲聞",
    "T38n1780_007:0901a07": "藏」。問：聲聞藏非但說二乘法，亦說菩薩法，",
    "T38n1780_007:0901a08": "何屬聲聞藏？答：小乘法說於菩薩，屬聲聞藏。",
    "T38n1780_007:0901a09": "若以大乘說菩薩法，則屬菩薩藏。小乘法中",
    "T38n1780_007:0901a10": "明菩薩從凡得聖，教則未圓、理不具足，故名",
    "T38n1780_007:0901a11": "聲聞藏。大乘法中，明菩薩教圓理滿，名菩薩",
    "T38n1780_007:0901a12": "藏也。又小乘法中，多明二乘法、小說菩薩法。",
    "T38n1780_007:0901a13": "如《釋論》云「三藏中廣為聲聞說種種法，不說",
    "T38n1780_007:0901a14": "菩薩行，唯聞《中阿含．本末經》為彌勒授記，亦",
    "T38n1780_007:0901a15": "不說菩薩行。」故知明菩薩法少。以少從多，名",
    "T38n1780_007:0901a16": "聲聞藏，不名菩薩藏。問：為小乘人但應說二",
    "T38n1780_007:0901a17": "乘法，何須說菩薩法？答：佛為二乘開三乘教。",
    "T38n1780_007:0901a18": "如《法華》云「一乘化二人不得，故於一佛乘分",
    "T38n1780_007:0901a19": "別說三」，故於小乘中明有三乘也。問：既為二",
    "T38n1780_007:0901a20": "乘人說三乘法者，何故不說菩薩行耶？答：二",
    "T38n1780_007:0901a21": "乘不欲行菩薩道，故不須說行。但知道理有",
    "T38n1780_007:0901a22": "三究竟，故略明佛乘耳。問：既不說菩薩因，何",
    "T38n1780_007:0901a23": "須授彌勒記明得佛果？答？聲聞必憑師悟道，",
    "T38n1780_007:0901a24": "須明有三世佛，故授彌勒記也。問：聲聞緣覺",
    "T38n1780_007:0901a25": "有幾人耶？答：始終凡有六人。一本乘聲聞，始",
    "T38n1780_007:0901a26": "則發聲聞心，終證聲聞果。二非本乘聲聞，開",
    "T38n1780_007:0901a27": "為二人：本是緣覺，發緣覺心、行緣覺行，中間",
    "T38n1780_007:0901a28": "值佛，因教得道，轉名聲聞，即迦葉是也。三本",
    "T38n1780_007:0901a29": "是菩薩，退取聲聞，即身子之流也。緣覺亦三：",
    "T38n1780_007:0901b01": "一本乘緣覺，因則稟教，果則自然。二非本乘",
    "T38n1780_007:0901b02": "緣覺，有二人：一者本是聲聞，值無佛世，故成",
    "T38n1780_007:0901b03": "緣覺。二本是菩薩，無值佛世，退取小乘，亦名",
    "T38n1780_007:0901b04": "緣覺。故《釋論》云「菩薩證於四諦，成辟支佛」也。",
    "T38n1780_007:0901b05": "明菩薩藏亦有三人：一直往菩薩，發菩提心、",
    "T38n1780_007:0901b06": "行菩薩行。二迴小入大，凡有二人：一本是聲",
    "T38n1780_007:0901b07": "聞，改小成大，故名菩薩；二本緣覺，其義亦",
    "T38n1780_007:0901b08": "然。但此二人，復有二種：一本是二乘，改小求",
    "T38n1780_007:0901b09": "大，如前所釋。二本是菩薩，退大作小，今還捨",
    "T38n1780_007:0901b10": "小求大，如身子等。聲聞中亦有此人，本是小",
    "T38n1780_007:0901b11": "乘，捨小求大，後還退大取小也。問：有本是小",
    "T38n1780_007:0901b12": "乘，捨小求大，復退大取小，後還捨小求大。有",
    "T38n1780_007:0901b13": "如此人不？答：身子即其人也。雖云本是小乘，",
    "T38n1780_007:0901b14": "已得煖頂；次捨小求大，六十劫行菩薩道，後",
    "T38n1780_007:0901b15": "值乞眼，故還捨大取小；今聞《法華》，還捨小求",
    "T38n1780_007:0901b16": "大，聲聞法中亦應有之。問：何故不立佛藏？",
    "T38n1780_007:0901b17": "答：凡有二義。一者立菩薩藏，大小相對，菩薩",
    "T38n1780_007:0901b18": "藏中其有佛法，即是佛藏。二者示菩薩稟教，",
    "T38n1780_007:0901b19": "故遍立菩薩藏。聲聞藏中亦有緣覺，示聲",
    "T38n1780_007:0901b20": "聞稟教，故遍名聲聞藏也。問：若爾，菩薩進",
    "T38n1780_007:0901b21": "趣可得立乘；佛已息求，何故立佛乘耶？答：據",
    "T38n1780_007:0901b22": "稟教立名，故遍據二人。亦辨三品優劣，故",
    "T38n1780_007:0901b23": "立三乘。問：通是聲聞藏，有深淺不？菩薩亦",
    "T38n1780_007:0901b24": "然。答：以理言之，應有深淺。如《大品》云「為新",
    "T38n1780_007:0901b25": "發意菩薩說生滅如化、不生滅不如化。為久",
    "T38n1780_007:0901b26": "學人說一切如化。」則知有深淺也。聲聞藏亦",
    "T38n1780_007:0901b27": "然，但說生空則淺，具說二空則深。問：若爾，二",
    "T38n1780_007:0901b28": "藏具有深淺，皆有了不了義。何故昔小乘不",
    "T38n1780_007:0901b29": "了、大乘了耶？答：大小相對，以小為不了、大",
    "T38n1780_007:0901c01": "乘為了。問：為新學說生滅如化，是不了。則一",
    "T38n1780_007:0901c02": "經之內明菩薩法有不了，何得言皆了？答：於",
    "T38n1780_007:0901c03": "一經內具分別了不了，即是了義經也。問：《大",
    "T38n1780_007:0901c04": "經》云「有所得者名二乘，無所得者名菩薩。」",
    "T38n1780_007:0901c05": "若菩薩若菩薩若爾，有所得大乘亦屬聲聞",
    "T38n1780_007:0901c06": "藏。答：亦得。如此有所得，若大若小，皆名大乘",
    "T38n1780_007:0901c07": "藏。有所得、無所得，據稟教有得失。今立二藏，",
    "T38n1780_007:0901c08": "正敘佛說無所得教為大乘說，有所教為小",
    "T38n1780_007:0901c09": "乘說也。問：大小二藏明義已周，何故復立雜",
    "T38n1780_007:0901c10": "藏耶？答：經論不同，或以小乘為三藏、大乘為",
    "T38n1780_007:0901c11": "雜藏。小乘明三行三部不同，故名三藏；大乘",
    "T38n1780_007:0901c12": "不別開三行為三部，則名為雜藏。如《雜阿含》",
    "T38n1780_007:0901c13": "序云「方等大乘為雜藏也」。或明五藏，三藏、雜",
    "T38n1780_007:0901c14": "藏、菩薩藏。《釋論》云「出摩訶衍三藏外更有經，",
    "T38n1780_007:0901c15": "則是雜藏也」。若爾，別明三行為三藏，雜明三",
    "T38n1780_007:0901c16": "行為雜藏。雜藏猶小乘義耳。有人言：亦有大",
    "T38n1780_007:0901c17": "乘雜藏，以大乘亦有三行為三藏，如《攝大乘",
    "T38n1780_007:0901c18": "論》初說。則知雜明三行為大乘雜藏。如《釋論》",
    "T38n1780_007:0901c19": "集法藏中具說之。",
    "T38n1780_007:0901c20": "7 別明四會法門次別明四會法門",
    "T38n1780_007:0901c21": "問：此經雖是菩薩藏攝，菩薩法藏有無量法",
    "T38n1780_007:0901c22": "門，今四會正明何法？答：今先示法門之相，後",
    "T38n1780_007:0901c23": "辨四會所明。大判法門，凡有三種：一能表之",
    "T38n1780_007:0901c24": "教、二所表之理、三藉教悟理因果行成。此三",
    "T38n1780_007:0901c25": "攝三行藏，義無不盡。非唯大乘經辨此三，大",
    "T38n1780_007:0901c26": "乘論亦明三，如「中觀論」三字即是三義。叡法",
    "T38n1780_007:0901c27": "師序云「其實既宣、其言既明，於菩薩之行、道",
    "T38n1780_007:0901c28": "場之照，無不朗然繇解矣。」其實既宣，謂中實，",
    "T38n1780_007:0901c29": "謂中實之理也。其言既明，謂教門顯明，即是",
    "T38n1780_007:0902a01": "論也。菩薩之行、道場之照，謂因果行成，即觀",
    "T38n1780_007:0902a02": "義也。《攝大乘論》勝相理十，亦但明於三，謂無",
    "T38n1780_007:0902a03": "等境、無等行、無等果。此三但是二門所攝，明",
    "T38n1780_007:0902a04": "此二門，即是辨教亦具二。是故知菩薩法藏",
    "T38n1780_007:0902a05": "唯辨三法。今四會所明，亦辨三法。如不思議",
    "T38n1780_007:0902a06": "境、不思議智、不思議教也。總雖有三，但就別",
    "T38n1780_007:0902a07": "而言，隨義說十，先從一門次第釋之。會雖有",
    "T38n1780_007:0902a08": "四，同明一不可思議解脫法門。此一法門，攝",
    "T38n1780_007:0902a09": "一切法。如《華嚴》諸善知識各說一門，而實攝",
    "T38n1780_007:0902a10": "一切門；淨名即一善知識說不思議解脫法",
    "T38n1780_007:0902a11": "門也。問：四會同明不可思議，有何異耶？肇公",
    "T38n1780_007:0902a12": "云「其文雖殊，不思議一」，但寄跡不同，故門戶",
    "T38n1780_007:0902a13": "各異。若就人為言，初會佛明不思議；次兩會",
    "T38n1780_007:0902a14": "淨名辨不思議；後菴園會，佛與淨名共辨不",
    "T38n1780_007:0902a15": "思議，佛初略開其宗、次淨名廣辨其致、後則",
    "T38n1780_007:0902a16": "如來印成重復令說。次就法不同者，初會示",
    "T38n1780_007:0902a17": "二不思議：一合蓋現土，蓋不廣而彌八極、土",
    "T38n1780_007:0902a18": "不狹而現蓋中，其猶小鏡照現天下。次則案",
    "T38n1780_007:0902a19": "地變淨，應土則麁妙適緣、報土隨業所感，皆",
    "T38n1780_007:0902a20": "不思議。此二明不思議迹。其中淨土願行，不",
    "T38n1780_007:0902a21": "思議本也。次會亦明二不思議：一通明一切",
    "T38n1780_007:0902a22": "方便，現一切形、說一切教，二乘下位莫能測",
    "T38n1780_007:0902a23": "度，謂神通不思議。次別明現疾方便，說生死",
    "T38n1780_007:0902a24": "過患、歎法身功德，以別示一身、別說一教，謂",
    "T38n1780_007:0902a25": "別不思議也。第三會亦明二不思議：一明權",
    "T38n1780_007:0902a26": "實二智六度四等不二法門，謂本不思議。借",
    "T38n1780_007:0902a27": "座請飯、謂迹不思議。不二法門以為理本、權",
    "T38n1780_007:0902a28": "實二智六度四等以為行本。迹中亦明二迹：",
    "T38n1780_007:0902a29": "室容於座，謂大入小；請飯香土，以小充大。又",
    "T38n1780_007:0902b01": "借座則默感、請飯則遣化，皆不思議。掌驚",
    "T38n1780_007:0902b02": "大眾、手接妙喜，謂不思議迹。其中辨菩薩行",
    "T38n1780_007:0902b03": "本跡二身不思議本，合前有三句。借座則大",
    "T38n1780_007:0902b04": "入小、請飯則小充大；手移妙喜來入娑婆，以",
    "T38n1780_007:0902b05": "大入大、以小入小不足明之，故闕斯一句。",
    "T38n1780_007:0902b06": "8 明四會同辨一現疾法次明四會同辨一現疾法，亦攝一切法門",
    "T38n1780_007:0902b07": "疾有二種：一者眾生以癡愛為疾本、二菩薩",
    "T38n1780_007:0902b08": "以大悲為病原。此則總攝能化所化，事無不",
    "T38n1780_007:0902b09": "盡。問：方丈二會可明現病，菴園兩集云何",
    "T38n1780_007:0902b10": "亦明疾耶？答：初會發其宗、後集成其說，皆是",
    "T38n1780_007:0902b11": "現病法門攝之。又四會雖殊，同是大悲所興，",
    "T38n1780_007:0902b12": "共拔癡愛之病，故皆為此門所攝。問：淨名何",
    "T38n1780_007:0902b13": "故現病耶？答：此有多門。取方便品意者，凡欲",
    "T38n1780_007:0902b14": "令物悟無常者，當因三衰，老病死也。老須年",
    "T38n1780_007:0902b15": "至，不可卒來；死則意滅，無以悟人；病可卒加",
    "T38n1780_007:0902b16": "而意不滅。故於三中現此身疾，因廣說法門。",
    "T38n1780_007:0902b17": "又淨名將還妙喜，故託疾毘耶，因廣說法門，",
    "T38n1780_007:0902b18": "則是最後利物。又癡愛是生死之根、大悲為",
    "T38n1780_007:0902b19": "群聖之本，今欲辨根本法門，故現疾也。又淨",
    "T38n1780_007:0902b20": "名位居菩薩，猶不離病；凡夫二乘，寧得免疾？",
    "T38n1780_007:0902b21": "欲離大患，宜求佛身。以欲說斯法，是故現病。",
    "T38n1780_007:0902b22": "9 四會同明二智法門次四會同明二智法門明凡夫二乘大患之",
    "T38n1780_007:0902b23": "質、有累之心，歎諸佛菩薩無為法身、無礙智",
    "T38n1780_007:0902b24": "慧，不動而應十方、無心而照法界，形雖累",
    "T38n1780_007:0902b25": "表、終日域中，智雖事外、未始無事。是以四會",
    "T38n1780_007:0902b26": "同辨此法。",
    "T38n1780_007:0902b27": "10 辨四會同明因果法次辨四會同明因果法《華嚴》七處，不離因",
    "T38n1780_007:0902b28": "果；此經四會，義亦同然。但因果有二：一依報",
    "T38n1780_007:0902b29": "因果，謂淨穢國土；二正報因果，即本迹兩身。",
    "T38n1780_007:0902c01": "一部始終，明斯二法。菴園初會明淨土因果，",
    "T38n1780_007:0902c02": "六度四等為淨土之因、報應二國為淨土之",
    "T38n1780_007:0902c03": "果。方丈初會明法身因果，佛身者謂法身也，",
    "T38n1780_007:0902c04": "明法身之果；從無量功德生，即法身之因。此",
    "T38n1780_007:0902c05": "之二會法門，義來次第要先有國土，然後方",
    "T38n1780_007:0902c06": "有佛身。又先明淨土因果，勸捨穢取淨；次辨",
    "T38n1780_007:0902c07": "法身因果，即厭患生死、欣求佛身。義之要極，",
    "T38n1780_007:0902c08": "莫過此二。次集重明三種因果。始從弟子、訖",
    "T38n1780_007:0902c09": "不二法門，破大小二迷，明菩薩妙行，即法身",
    "T38n1780_007:0902c10": "之因。行法身因，即得如來之果。香積以去，示",
    "T38n1780_007:0902c11": "眾香土，明淨土之果。循行八法，為淨土之因。",
    "T38n1780_007:0902c12": "菴園重會，合明二種因果。菩薩之行，無行不",
    "T38n1780_007:0902c13": "攝，即淨土法身之因。〈阿閦佛品〉明法身體絕",
    "T38n1780_007:0902c14": "百非、形備萬德，謂法身果現於妙喜，即淨土",
    "T38n1780_007:0902c15": "果。是以四會同辨因果法門。問：四會同明淨",
    "T38n1780_007:0902c16": "土因果，有何異耶？答：初化主不同者，初會佛",
    "T38n1780_007:0902c17": "說淨土、次維摩辨淨土、後會佛菩薩共明淨",
    "T38n1780_007:0902c18": "土。良由受悟不同，化主為異。二就三眾，初為",
    "T38n1780_007:0902c19": "初會之眾，乃至後說為後集之緣，一聞則三",
    "T38n1780_007:0902c20": "眾不同、重聽則三根為異。次約義差別者，凡",
    "T38n1780_007:0902c21": "有七門：一者菴園明釋迦佛土、方丈辨香積",
    "T38n1780_007:0902c22": "佛土、後會明無動佛土。二者初明下方佛土、",
    "T38n1780_007:0902c23": "次辨上方佛土、彼辨餘方佛土。佛土雖多，舉",
    "T38n1780_007:0902c24": "三略攝。三者初後明音聲佛土、香積辨無言",
    "T38n1780_007:0902c25": "世界。舉此二門，亦無國不收。四者初會明一",
    "T38n1780_007:0902c26": "質異見，譬如諸天共寶器食，隨其福德，飯色",
    "T38n1780_007:0902c27": "有異。次明異質異見，香積娑婆淨穢二質，以",
    "T38n1780_007:0902c28": "此二眾所見不同。後明移淨入穢，淨穢同處、",
    "T38n1780_007:0902c29": "異質一處。土義雖多，此三略攝。五者初會明",
    "T38n1780_007:0903a01": "通別淨土，初則通明一切淨土之因、一切淨",
    "T38n1780_007:0903a02": "土之果，謂通明土也。身子生疑，如來變淨，別",
    "T38n1780_007:0903a03": "明釋迦佛土。次兩會但明香積、無動，謂別土",
    "T38n1780_007:0903a04": "也。淨土雖多，不離通別。六者初會明報應二",
    "T38n1780_007:0903a05": "土，應以何國起菩薩根，入佛智慧，謂應土",
    "T38n1780_007:0903a06": "也。修直心之因、感淨土之果，謂報土也。後之",
    "T38n1780_007:0903a07": "兩會，通含報、應。七者初會具明淨土體用。報",
    "T38n1780_007:0903a08": "應因果，即是土體。按地變淨，現土利物，為土",
    "T38n1780_007:0903a09": "用也。後二會唯明土用、不辨體。欲談淨土，委",
    "T38n1780_007:0903a10": "具七門。",
    "T38n1780_007:0903a11": "問：三會明土果不同，辨因何異？答：初廣明因、",
    "T38n1780_007:0903a12": "次略辨八法、後總勸修無動佛行，從廣至略。",
    "T38n1780_007:0903a13": "又初會明能化之因，故云菩薩成佛時而得",
    "T38n1780_007:0903a14": "淨土。後二明所化之因，欲生淨土當修八法",
    "T38n1780_007:0903a15": "也。淨土因不出廣略及能化所化。問：三會明",
    "T38n1780_007:0903a16": "法身因果，有何異耶？答：化主不同、三根之眾，",
    "T38n1780_007:0903a17": "並如上釋。但約義，凡有三略：一者方丈初",
    "T38n1780_007:0903a18": "會，對生死過患因果，以歎法身因果。方丈重",
    "T38n1780_007:0903a19": "會，多破大小二迷，辨菩薩妙行。即法身之因，",
    "T38n1780_007:0903a20": "成上果德也。而亦有明果之義，如經云「佛身",
    "T38n1780_007:0903a21": "無漏，諸漏已盡。佛身無為，不墮諸數。」無漏則",
    "T38n1780_007:0903a22": "五住因傾，無為已免二死，此本身之果。現處",
    "T38n1780_007:0903a23": "五濁，謂跡身之果。菴園重會，明法身體絕百",
    "T38n1780_007:0903a24": "非、形備萬德。欲識法身，必具三義：一者因果、",
    "T38n1780_007:0903a25": "二者本跡、三者本身體絕百非眾德圓備。是",
    "T38n1780_007:0903a26": "故三會，明此三門。二者三會所為不同、明義",
    "T38n1780_007:0903a27": "各異。初對凡夫，辨於法身。何以知之？如〈方便",
    "T38n1780_007:0903a28": "品〉辨國王長者無數千人皆來問疾，故說生",
    "T38n1780_007:0903a29": "死過患，歎法身眾德。次〈弟子品〉對二乘。二乘",
    "T38n1780_007:0903b01": "謂佛雖復外具相好、內有種智，而生滅之道",
    "T38n1780_007:0903b02": "與聲聞無異，故辨佛身無漏無為非二乘所",
    "T38n1780_007:0903b03": "測。前明異凡，次辨超聖，此皆是為凡夫二乘",
    "T38n1780_007:0903b04": "故開此二也。時眾聞上所明，皆生異執，故命",
    "T38n1780_007:0903b05": "淨名令泯斯兩見。觀身實相、觀佛亦然，故心",
    "T38n1780_007:0903b06": "佛及眾生、是三無差別。道遠乎哉？觸事而真。",
    "T38n1780_007:0903b07": "聖遠乎哉？體之即神。是故不應生二見也。三",
    "T38n1780_007:0903b08": "者初之二會正辨法身，後集則明佛性。何以",
    "T38n1780_007:0903b09": "知之？觀身實相，觀佛亦然。法身既即是身中",
    "T38n1780_007:0903b10": "實相，故知實相佛性也。問：實相乃是法性，云",
    "T38n1780_007:0903b11": "何是佛性耶？答：若實相即是法性，則應云觀",
    "T38n1780_007:0903b12": "法亦然，云何言觀佛亦然？又應明法性絕百",
    "T38n1780_007:0903b13": "非、真諦含萬德，何得辨法身耶？故知前之二",
    "T38n1780_007:0903b14": "會辨於法身，後之一集乃明佛性。具此三",
    "T38n1780_007:0903b15": "門，義乃圓足，是以一經之內隱顯說之。問：",
    "T38n1780_007:0903b16": "三會但明二身，亦得具於三佛？答：亦有三佛。",
    "T38n1780_007:0903b17": "初會明佛身相好，寶積歎八相成道，謂化佛",
    "T38n1780_007:0903b18": "也；次會明從無量功德生，即是報佛；後辨百",
    "T38n1780_007:0903b19": "非皆絕、萬德斯圓，即法佛也。問：從無量功德",
    "T38n1780_007:0903b20": "生，云何是報佛耶？答：《金剛般若經》云「如來從",
    "T38n1780_007:0903b21": "此經生、從此經出」，論云「法身本有為出，報佛",
    "T38n1780_007:0903b22": "修習所得為生」。問：三佛是北方所辨，何得由",
    "T38n1780_007:0903b23": "之？蓋是管見之疑，非通方論也。一佛二佛、三",
    "T38n1780_007:0903b24": "身十身，經論盛說，豈得聞二信受、聽三驚疑？",
    "T38n1780_007:0903b25": "問：生、肇、融、叡並注《淨名》，何故不作此釋？答：",
    "T38n1780_007:0903b26": "其人非無斯意，但于時經論未備，故義不分",
    "T38n1780_007:0903b27": "明。問：云何未備？答：《涅槃》、《華嚴》、《勝鬘》、《大集》等",
    "T38n1780_007:0903b28": "經，《地論》、《金剛般若》、《攝大乘》、《法華》、《唯識》實性之",
    "T38n1780_007:0903b29": "流，皆晚傳此土。如叡公《喻疑論》云「什師不見",
    "T38n1780_007:0903c01": "六卷《泥洹》，其人若見此經，當如白日朗其胸",
    "T38n1780_007:0903c02": "襟、甘露流其四體也。」",
    "T38n1780_007:0903c03": "11 四會明二種法門次四會明二種法門方丈二會，明現疾法",
    "T38n1780_007:0903c04": "門；菴園二集，示不疾方便。現疾即權智，不疾",
    "T38n1780_007:0903c05": "謂實智，然此經明疾不疾，即權實二智為宗。",
    "T38n1780_007:0903c06": "所以二會明疾、二會辨不疾者，夫物感故現",
    "T38n1780_007:0903c07": "生、機謝故應息，淨名將還妙喜，隱化娑婆，將",
    "T38n1780_007:0903c08": "終利益，是故二會明現疾也。佛在菴園，集眾",
    "T38n1780_007:0903c09": "說法，為問疾之由，故初會不明現疾也。方丈",
    "T38n1780_007:0903c10": "利物既周，掌擎大眾來至菴園，手接妙喜入",
    "T38n1780_007:0903c11": "應忍界。如其臥疾，則此事不成，是後會明不",
    "T38n1780_007:0903c12": "病也。",
    "T38n1780_007:0903c13": "12 明四會明三法門次明四會明三法門《大品》云「諸佛住三事，",
    "T38n1780_007:0903c14": "示現說十二部經。一他心輪、二神通輪、三說",
    "T38n1780_007:0903c15": "法輪。」他心輪，靜鑒根藥，即是實智。說法現通、",
    "T38n1780_007:0903c16": "應病授藥，明其動用，即權智也。初會合蓋現",
    "T38n1780_007:0903c17": "土、按地變淨，即是神通；明淨土因果，名為說",
    "T38n1780_007:0903c18": "法；他心通貫斯二。次會不疾現疾，即是神通；",
    "T38n1780_007:0903c19": "明法身因果，名為說法。第三空室待賓，借座",
    "T38n1780_007:0903c20": "請飯，名為神通；自爾之外，皆是說法。後會掌",
    "T38n1780_007:0903c21": "擎大眾，手移妙喜，名為神通；自爾之外，皆",
    "T38n1780_007:0903c22": "是說法。是故斯經，唯釋三輪。",
    "T38n1780_007:0903c23": "13 明雖有四會而文有三次明雖有四會而文有三。從初品至〈佛道品〉，",
    "T38n1780_007:0903c24": "明二法門。次〈不二法門品〉明不二法門。三〈香",
    "T38n1780_007:0903c25": "積〉竟經，還明二行。初明淨土及法身因果，為",
    "T38n1780_007:0903c26": "欲開非因非果，故收因果歸乎不二。次從不",
    "T38n1780_007:0903c27": "二還起二用。如此二不二、不二二，並是因緣",
    "T38n1780_007:0903c28": "義。由不二故二、由二故不二，此是二不二，名",
    "T38n1780_007:0903c29": "為不二二。由二不二故非不二、不二二故非",
    "T38n1780_007:0904a01": "二，故非二非不二，蹤跡莫尋，故名不思議。佛",
    "T38n1780_007:0904a02": "菩薩住此不思議，故非二非不二而能二能",
    "T38n1780_007:0904a03": "不二。雖能二能不二，未曾二不二，故二不二",
    "T38n1780_007:0904a04": "無礙，名為解脫也。就因果明收入出用既爾，",
    "T38n1780_007:0904a05": "疾不疾權實思議不思議亦然。明思議不思",
    "T38n1780_007:0904a06": "議者，為欲顯非思議非不思議不二義耳。至",
    "T38n1780_007:0904a07": "道既非思議，豈是不思議耶？故《華嚴》云「勇猛",
    "T38n1780_007:0904a08": "懃精進正念，思發於思，亦不思思，法寂滅故。」",
    "T38n1780_007:0904a09": "以非思議非不思議，能思議能不思議，故明",
    "T38n1780_007:0904a10": "出用義也。",
    "T38n1780_007:0904a11": "14 明雖有四會但有三時次明雖有四會但有三時。從經初至〈不二法",
    "T38n1780_007:0904a12": "門〉，明食前說法利物。次〈香積品〉初，食時益物。",
    "T38n1780_007:0904a13": "三從食香積飯竟經，食後益物。次明會雖有",
    "T38n1780_007:0904a14": "四，合為三門。從初會至〈菩薩品〉，破三種病門。",
    "T38n1780_007:0904a15": "二從〈問疾〉竟〈香積〉，示修行門。三從菴園重會，",
    "T38n1780_007:0904a16": "辨行成德立門。此三門即次第三病，妨菩薩",
    "T38n1780_007:0904a17": "道，故須先破。三病既息，始得修菩薩行，故有",
    "T38n1780_007:0904a18": "第二修行門。三病既息，二慧又成，則菩薩因",
    "T38n1780_007:0904a19": "圓、法身果滿，故有第三門。此三門，無教不收、",
    "T38n1780_007:0904a20": "無病不破，無行不立、無果不圓。就此三門，又",
    "T38n1780_007:0904a21": "各開三。初門三者，第一〈佛國〉及〈方便〉二品，破",
    "T38n1780_007:0904a22": "凡夫病。次〈弟子品〉，破二乘病。第三〈菩薩品〉，破",
    "T38n1780_007:0904a23": "菩薩病。三人具三病，亦得一人始終具有三",
    "T38n1780_007:0904a24": "病也。第二修行門有三者，初從〈問疾〉至〈佛道",
    "T38n1780_007:0904a25": "品〉，明二慧門。方便實慧則離凡夫行，實慧方",
    "T38n1780_007:0904a26": "便則離二乘行。第二〈不二法門〉，明此二慧由",
    "T38n1780_007:0904a27": "不二而成，即辨二慧之本。第三從〈香積品〉既",
    "T38n1780_007:0904a28": "了不二之本，便有不二觀而二，明二慧之用。",
    "T38n1780_007:0904a29": "後門三者，〈菩薩行品〉，明十方佛土無礙，即無",
    "T38n1780_007:0904b01": "礙行。二從不盡不住，明善巧行。三〈見阿閦佛",
    "T38n1780_007:0904b02": "品〉，明本跡二身果，初破凡夫病。二會不同，初",
    "T38n1780_007:0904b03": "會說淨土因果，令凡夫捨於穢因、修淨土之",
    "T38n1780_007:0904b04": "業。次會說法身因果，令凡夫捨生死之因、修",
    "T38n1780_007:0904b05": "法身之因。故二會破凡夫依正兩因，令求如",
    "T38n1780_007:0904b06": "來依正兩果。問：此二會並化二乘菩薩，云何",
    "T38n1780_007:0904b07": "獨為凡夫？答：通而為論，具為三人。望三品次",
    "T38n1780_007:0904b08": "第，後既破聲聞及菩薩，故前破凡夫也。問：經",
    "T38n1780_007:0904b09": "但有四會，無三章之文，何故橫生穿鑿？答：《華",
    "T38n1780_007:0904b10": "嚴》七處八會，不依會處科文，而別束會處自",
    "T38n1780_007:0904b11": "為章段。今亦然矣。義有條例，幸勿疑之。問：",
    "T38n1780_007:0904b12": "《華嚴》從地昇天，表五十二位階級不同，可得",
    "T38n1780_007:0904b13": "分淺深為異。今無此事，何故例同？答：《華嚴》從",
    "T38n1780_007:0904b14": "地昇天、從天還地，既得約處以表法門。今從",
    "T38n1780_007:0904b15": "菴園以至方丈、方丈還至菴園，何故不得辨",
    "T38n1780_007:0904b16": "其階級？問：《華嚴》前地處會，明依正二果；次昇",
    "T38n1780_007:0904b17": "天，明三十心十地因行；從天還地，重明果門。",
    "T38n1780_007:0904b18": "今可得爾不？答：亦有此意。初二會明佛依正",
    "T38n1780_007:0904b19": "二果，〈弟子品〉去始明修因。後還菴園，還須明",
    "T38n1780_007:0904b20": "果。又問：《華嚴》辨性起，正明收前因果歸正法，",
    "T38n1780_007:0904b21": "從正法更起因果。此經亦有不？答：亦有此義。",
    "T38n1780_007:0904b22": "如不二法門，收前二歸不二，從不二更起二",
    "T38n1780_007:0904b23": "用。問：《華嚴》明二乘不見聞，此經亦有不？答：",
    "T38n1780_007:0904b24": "亦爾。聞是不可思議，如盲人見色，亦有此意。",
    "T38n1780_007:0904b25": "問：《華嚴》辨因，有三十心、十地果、有法身淨土。",
    "T38n1780_007:0904b26": "此經具不？答：《華嚴》別論階級，故諸位不同。此",
    "T38n1780_007:0904b27": "經但明二慧，不判淺深。若就文辨之，亦總相",
    "T38n1780_007:0904b28": "明位。如破凡夫二乘令入十信，破菩薩令從",
    "T38n1780_007:0904b29": "內凡以登初地，初地進行乃至進佛果。問：何",
    "T38n1780_007:0904c01": "故二經相似？答：二經同名不可思議解脫，又",
    "T38n1780_007:0904c02": "同佛菩薩說之。如肇公云「命文殊於異方、召",
    "T38n1780_007:0904c03": "維摩於他土，爰集毘耶，共弘斯道。」即遠加之",
    "T38n1780_007:0904c04": "義，故大格相似。舊經師既無此釋，希熟思之，",
    "T38n1780_007:0904c05": "勿驚疑也。初七科正釋所說法門，後總束四",
    "T38n1780_007:0904c06": "會科為三章。經意多含，一塗不盡，希鑽味之",
    "T38n1780_007:0904c07": "徒勿咎其煩而不要耶。",
    "T38n1780_007:0904c08": "淨名玄論卷第七會處上"
}