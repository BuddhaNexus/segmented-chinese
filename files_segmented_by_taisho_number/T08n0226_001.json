{
    "T08n0226_001:0508b15": "No. 226 [Nos. 220(4 or 5), 224, 225, 227,",
    "T08n0226_001:0508b16": " 228, cf. 229]",
    "T08n0226_001:0508b17": "摩訶般若鈔經卷第一亦名長安品",
    "T08n0226_001:0508b19": "秦天竺沙門曇摩蜱共竺佛念譯",
    "T08n0226_001:0508b20": "1 道行品道行品第一",
    "T08n0226_001:0508b21": "聞如是：一時佛在羅閱祇耆闍崛山中，與千",
    "T08n0226_001:0508b22": "二百五十比丘俱，皆是羅漢，於生死以盡，垢",
    "T08n0226_001:0508b23": "濁以索，所語如言，已脫於心度於智慧，其聖",
    "T08n0226_001:0508b24": "已了，皆悉上士，所作已辦離於重擔，是即自",
    "T08n0226_001:0508b25": "從所有已盡，其智已脫心即從計，除賢者阿",
    "T08n0226_001:0508b26": "難。佛告須菩提：「今日樂不？為諸菩薩說般若",
    "T08n0226_001:0508b27": "波羅蜜。菩薩當從是學成。」舍利弗心念：「今",
    "T08n0226_001:0508b28": "須菩提為諸菩薩說般若波羅蜜，自用力說",
    "T08n0226_001:0508b29": "耶？持佛威神說乎？」須菩提知舍利弗心所念，",
    "T08n0226_001:0508c01": "便語舍利弗：「敢佛弟子所說法所成法，皆承佛",
    "T08n0226_001:0508c02": "威神。何以故？佛所說法，法中所學皆有證，以",
    "T08n0226_001:0508c03": "知便能有所成，展轉能相成教，於諸法隨其",
    "T08n0226_001:0508c04": "教。所以者何？怛薩阿竭所說無有異。若有仁",
    "T08n0226_001:0508c05": "善欲學是法，於中終不諍。」須菩提白佛言：「使",
    "T08n0226_001:0508c06": "我為諸菩薩說般若波羅蜜，菩薩當從中成",
    "T08n0226_001:0508c07": "菩薩。菩薩有字，為在何法而字菩薩？亦不見",
    "T08n0226_001:0508c08": "法，有法字菩薩，亦不見菩薩亦不能得，亦不",
    "T08n0226_001:0508c09": "見般若波羅蜜亦不能得。亦不見菩薩亦不",
    "T08n0226_001:0508c10": "能得，亦不見般若波羅蜜亦不能得。何所有",
    "T08n0226_001:0508c11": "菩薩當為說般若波羅蜜？說是時，菩薩聞之，",
    "T08n0226_001:0508c12": "心不懈不怯不恐不難不畏。是故菩薩摩訶",
    "T08n0226_001:0508c13": "薩以應般若波羅蜜，菩薩摩訶薩當作是學",
    "T08n0226_001:0508c14": "般若波羅蜜，當念作是住，是為學。」須菩提白",
    "T08n0226_001:0508c15": "佛：「菩薩摩訶薩行般若波羅蜜，當作是學學，",
    "T08n0226_001:0508c16": "其心不當自念：『我是菩薩。』何以故？心無心，心",
    "T08n0226_001:0508c17": "者淨。」舍利弗謂須菩提：「云何有心心無心？」須",
    "T08n0226_001:0508c18": "菩提語舍利弗：「心亦不有亦不無，亦不能得，",
    "T08n0226_001:0508c19": "亦不能知處。」舍利弗謂須菩提：「何等心，亦不",
    "T08n0226_001:0508c20": "有心、不無心，亦不能得，亦不能知處者？」須菩",
    "T08n0226_001:0508c21": "提言：「從對雖有心，心無心。如是心亦不知者，",
    "T08n0226_001:0508c22": "亦無造者，以是亦不有有心，亦不無無心。」舍",
    "T08n0226_001:0508c23": "利弗言：「善哉，善哉！須菩提！為佛所舉，作所舉",
    "T08n0226_001:0508c24": "者，不妄空身。空身慧所說最第一。從是中菩",
    "T08n0226_001:0508c25": "薩摩訶薩署，得阿惟越致舉名，終不復失般",
    "T08n0226_001:0508c26": "若波羅蜜，菩薩摩訶薩以應中住。欲學聲聞",
    "T08n0226_001:0508c27": "道地，當聞般若波羅蜜，當學當持當守。欲學",
    "T08n0226_001:0508c28": "辟支佛道地，當聞般若波羅蜜，當學當持當",
    "T08n0226_001:0508c29": "守。欲學菩薩道地，當聞般若波羅蜜，當學當",
    "T08n0226_001:0509a01": "持當守。所以者何？般若波羅蜜法甚廣大故，",
    "T08n0226_001:0509a02": "菩薩摩訶薩所學。」須菩提白佛：「我熟念菩薩",
    "T08n0226_001:0509a03": "心不可得，亦不知處，亦不可見而可得，亦不",
    "T08n0226_001:0509a04": "能及說何所是菩薩摩訶薩。般若波羅蜜亦不",
    "T08n0226_001:0509a05": "能逮說菩薩字，字處無有處。如是字處，無所",
    "T08n0226_001:0509a06": "止、無所住。作是說者，菩薩聞之，心不懈不惓",
    "T08n0226_001:0509a07": "不恐不難不畏，以應阿惟越致。其畏無所住，",
    "T08n0226_001:0509a08": "住以如是住，悉了知不復還。」須菩提白佛：「菩",
    "T08n0226_001:0509a09": "薩摩訶薩行般若波羅蜜，色中不當住痛痒",
    "T08n0226_001:0509a10": "思想生死識，不當於中住想色住為行生死",
    "T08n0226_001:0509a11": "識想，痛痒思想生死識住為行生死識。不當",
    "T08n0226_001:0509a12": "行生死識。設住其中，不隨般若波羅蜜教，不",
    "T08n0226_001:0509a13": "為應薩芸若，為受色故。不當受色，以不受色，",
    "T08n0226_001:0509a14": "為不受痛痒思想生死識。不受色者為非色，",
    "T08n0226_001:0509a15": "不受痛痒思想生死識者為非識。復不受般",
    "T08n0226_001:0509a16": "若波羅蜜，是菩薩摩訶薩為行般若波羅蜜。",
    "T08n0226_001:0509a17": "復不受三昧字廣大所入，不受聲聞、辟支佛，",
    "T08n0226_001:0509a18": "乃至薩芸若都不受。所以者何？不當作想。若",
    "T08n0226_001:0509a19": "作想，亦如外外小道。而有信於薩芸若，雖異",
    "T08n0226_001:0509a20": "外道，未得解脫。雖不受色，亦受痛痒思想生",
    "T08n0226_001:0509a21": "死識。以不受，亦未曉，尚未成，不見慧。亦不內",
    "T08n0226_001:0509a22": "色見慧，亦不外色見慧，亦不異色見慧，亦不",
    "T08n0226_001:0509a23": "內痛痒思想生死識見慧。亦不於外識見慧，",
    "T08n0226_001:0509a24": "亦不於內外識見慧，亦不異識見慧。雖從信",
    "T08n0226_001:0509a25": "欲得脫，欲知薩芸若事，於法而作限，謂為得",
    "T08n0226_001:0509a26": "脫，以為得法。於法亦為無所得，亦未得脫，其",
    "T08n0226_001:0509a27": "不以泥洹自貢高，是為菩薩摩訶薩般若波",
    "T08n0226_001:0509a28": "羅蜜。所以者何？為不受色，為不受痛痒思想",
    "T08n0226_001:0509a29": "生死識，亦不中道般泥洹，悉得十種力、四無",
    "T08n0226_001:0509a30": "所畏、佛十八事不同。是故為菩薩摩訶薩般",
    "T08n0226_001:0509b01": "若波羅蜜。復次，天中天！菩薩摩訶薩入般",
    "T08n0226_001:0509b02": "若波羅蜜行者，當作是視：『何所是般若波羅",
    "T08n0226_001:0509b03": "蜜？在何所法？』了不能知、不能得處，是故為般",
    "T08n0226_001:0509b04": "若波羅蜜。當作是念：『菩薩摩訶薩聞是，不懈",
    "T08n0226_001:0509b05": "不怯不恐不難不畏。』知是菩薩，以住不離般",
    "T08n0226_001:0509b06": "若波羅蜜。」舍利弗問須菩提：「何因菩薩摩",
    "T08n0226_001:0509b07": "訶薩不離般若波羅蜜住。離色，色之自然。",
    "T08n0226_001:0509b08": "痛痒思想生死識，識之自然。般若波羅蜜離，",
    "T08n0226_001:0509b09": "般若波羅蜜之自然。」須菩提語舍利弗：「離色",
    "T08n0226_001:0509b10": "者，色之自然。痛痒思想生死識離，識之自然。",
    "T08n0226_001:0509b11": "離般若波羅蜜，般若波羅蜜之自然。般若波",
    "T08n0226_001:0509b12": "羅蜜自然，為離相故。相之自然，為離故。相自",
    "T08n0226_001:0509b13": "然相，相之自然離相。」舍利弗謂須菩提：「學是",
    "T08n0226_001:0509b14": "者，為學薩芸若？」須菩提言：「以學是者，為入薩",
    "T08n0226_001:0509b15": "芸若。何以故？於諸法為無所入。菩薩摩訶薩",
    "T08n0226_001:0509b16": "作是行者，便自致至薩芸若坐，是菩薩摩訶",
    "T08n0226_001:0509b17": "薩般若波羅蜜薩芸若種。復次，舍利弗！菩薩",
    "T08n0226_001:0509b18": "摩訶薩精進，作是語：『我欲學。』設使行色為行",
    "T08n0226_001:0509b19": "想，設想色行為行想，設生色行為行想，設",
    "T08n0226_001:0509b20": "壞色行為行想，設滅色行為行想，設空色行",
    "T08n0226_001:0509b21": "為行想，設我行立欲得為行想，痛痒思想生",
    "T08n0226_001:0509b22": "死識滅為行想，識生行為行想，壞識行為行",
    "T08n0226_001:0509b23": "想，識滅行為行想，空識行為行想，我行立欲",
    "T08n0226_001:0509b24": "得為行想，是菩薩摩訶薩為反行想行。是",
    "T08n0226_001:0509b25": "守行般若波羅蜜，為不行般若波羅蜜反作",
    "T08n0226_001:0509b26": "想行，是菩薩摩訶薩無有護行。」舍利弗問須",
    "T08n0226_001:0509b27": "菩提：「菩薩摩訶薩當云何行般若波羅蜜？不",
    "T08n0226_001:0509b28": "行色行、不想色行、不生色行、不壞色行、不滅",
    "T08n0226_001:0509b29": "色行、不空色行，不痛痒思想生死識行、不生",
    "T08n0226_001:0509c01": "識行、不壞識行、不滅識行、不空識行，為行般",
    "T08n0226_001:0509c02": "若波羅蜜。亦無見，亦無行，亦無見行無行，亦",
    "T08n0226_001:0509c03": "不見亦不不行亦不無行，如是為不見。何以",
    "T08n0226_001:0509c04": "故？一切法無所從來，亦無所持。是菩薩摩訶",
    "T08n0226_001:0509c05": "薩於一切字法不受，是三昧無有邊、無有極、無",
    "T08n0226_001:0509c06": "所不入，諸羅漢、辟支佛所不能知。菩薩摩訶",
    "T08n0226_001:0509c07": "薩隨是三昧者，疾得阿耨多羅三耶三菩",
    "T08n0226_001:0509c08": "得成至佛。」須菩提承佛威神說是言時，菩薩",
    "T08n0226_001:0509c09": "摩訶薩皆得受決。前過去怛薩阿竭自致阿",
    "T08n0226_001:0509c10": "耨多羅三耶三菩時得成至佛，隨是三昧者亦",
    "T08n0226_001:0509c11": "不見三昧，亦不言：「我知三昧。」亦不念：「我三昧已。」",
    "T08n0226_001:0509c12": "亦不想：「我坐三昧。」亦不言：「我三昧已。」隨是法",
    "T08n0226_001:0509c13": "者，都無有短。舍利弗問須菩提：「何所菩薩摩",
    "T08n0226_001:0509c14": "訶薩隨是三昧行者，前過去佛得決時自致",
    "T08n0226_001:0509c15": "成佛，可得見三昧處不？」須菩提言：「不可得見。",
    "T08n0226_001:0509c16": "善男子於三昧，亦不知，亦不曉，亦不了。」「何以故",
    "T08n0226_001:0509c17": "不知不了？」則答言：「亦不得，亦無有三昧，亦不得",
    "T08n0226_001:0509c18": "字。」佛言：「善哉，善哉！須菩提！如我所說空身",
    "T08n0226_001:0509c19": "慧。菩薩摩訶薩作是者，為隨般若波羅蜜學，",
    "T08n0226_001:0509c20": "是菩薩摩訶薩為學般若波羅蜜。」舍利弗白",
    "T08n0226_001:0509c21": "佛：「菩薩摩訶薩如是學，天中天！為學般若波",
    "T08n0226_001:0509c22": "羅蜜？」佛語舍利弗：「是菩薩摩訶薩為學般",
    "T08n0226_001:0509c23": "若波羅蜜。」舍利弗白佛：「如是者，為學何法？」佛",
    "T08n0226_001:0509c24": "語舍利弗：「菩薩摩訶薩為學無學法。何以故？",
    "T08n0226_001:0509c25": "法無所逮得，莫癡如小兒學。」舍利弗問佛：「誰",
    "T08n0226_001:0509c26": "能逮得法者？」佛語舍利弗：「無所得，是故得。」佛",
    "T08n0226_001:0509c27": "言：「無所得法，莫癡如小兒學。謂有字不能得，",
    "T08n0226_001:0509c28": "欲學習入法，適為兩礙耳。亦不知，亦不見。法",
    "T08n0226_001:0509c29": "若有法，以有便可得色，是故法不可知是為",
    "T08n0226_001:0510a01": "知，亦不知亦不可見。若小兒癡，謂有身即不",
    "T08n0226_001:0510a02": "解，便不信。以不解，中住，故曰小兒。」舍利弗白",
    "T08n0226_001:0510a03": "佛：「菩薩摩訶薩作是學，為不學薩芸若？」佛語",
    "T08n0226_001:0510a04": "舍利弗：「菩薩摩訶薩作是學，為不學薩芸若。",
    "T08n0226_001:0510a05": "菩薩摩訶薩不作是學，為學薩芸若，以成薩",
    "T08n0226_001:0510a06": "芸若。」須菩提白佛：「若有問者，天中天！幻為學",
    "T08n0226_001:0510a07": "佛得作佛？或時作是問，當何以報之？」佛語須",
    "T08n0226_001:0510a08": "菩提：「我故問，汝隨所報之。於須菩提云何，幻",
    "T08n0226_001:0510a09": "與色為有異乎？幻與痛痒思想生死識有異",
    "T08n0226_001:0510a10": "乎？」須菩提報佛言：「無有異。幻與色，天中天！無",
    "T08n0226_001:0510a11": "有異。色是幻，幻是色。幻與痛痒思想生死識",
    "T08n0226_001:0510a12": "等無有異。」佛言：「云何，須菩提！所問等，不隨法",
    "T08n0226_001:0510a13": "從五陰字菩薩？」須菩提言：「如是，天中天！菩薩",
    "T08n0226_001:0510a14": "摩訶薩學欲作佛，為學幻耳。何以故？作幻者",
    "T08n0226_001:0510a15": "持陰色，如幻無所有。色六衰五陰如幻。痛痒",
    "T08n0226_001:0510a16": "思想生死識，皆空無所有，但有字六衰五陰",
    "T08n0226_001:0510a17": "耳。」須菩提白佛言：「若新學菩薩摩",
    "T08n0226_001:0510a18": "訶薩聞是語，得無恐怖？」佛語須菩提：「設使",
    "T08n0226_001:0510a19": "新學菩薩摩訶薩，與惡師相得相隨，或恐或",
    "T08n0226_001:0510a20": "怖。設與善師相隨，不恐不怖。」須菩提白佛：「何",
    "T08n0226_001:0510a21": "所菩薩摩訶薩惡師？當何以知之？」佛語須",
    "T08n0226_001:0510a22": "菩提：「其人不尊重摩訶般若波羅蜜，教人棄",
    "T08n0226_001:0510a23": "捨去，遠離菩薩心，反教作想令學雜經，隨雜",
    "T08n0226_001:0510a24": "經心邪喜樂，教學餘經聲聞若辟支佛事，",
    "T08n0226_001:0510a25": "卷卷令諷誦之。為說魔事魔主行壞敗菩薩，",
    "T08n0226_001:0510a26": "為種種說生死勤苦，言：『菩薩道不可得。』是故",
    "T08n0226_001:0510a27": "為菩薩摩訶薩惡師。」須菩提白佛：「何所是菩",
    "T08n0226_001:0510a28": "薩摩訶薩善師？當何從知之？」佛語須菩提：",
    "T08n0226_001:0510a29": "「其人尊重摩訶般若波羅蜜，稍稍教人令學",
    "T08n0226_001:0510b01": "成，教語魔事，令覺魔、令遠離諸魔。是故菩薩",
    "T08n0226_001:0510b02": "摩訶薩，摩訶僧那僧涅，摩訶衍三拔致諦。是",
    "T08n0226_001:0510b03": "為菩薩摩訶薩善師。」須菩提問佛：「何因菩薩",
    "T08n0226_001:0510b04": "名為菩薩？天中天！」佛語須菩提：「學諸經法，悉",
    "T08n0226_001:0510b05": "曉了於諸法無所著，爾故字為菩薩。」須菩提",
    "T08n0226_001:0510b06": "復問佛：「悉曉知諸經法，爾故字菩薩。何以故",
    "T08n0226_001:0510b07": "復呼摩訶薩？」佛語須菩提：「摩訶薩者，於天上天",
    "T08n0226_001:0510b08": "下最尊，爾故字為摩訶薩。」舍利弗白佛：「我亦",
    "T08n0226_001:0510b09": "樂聞。何以故為摩訶薩？」佛語舍利弗：「樂聞者，",
    "T08n0226_001:0510b10": "當為若說之。摩訶薩者，悉自了見、悉了知，一",
    "T08n0226_001:0510b11": "切人世間所有悉了知，人壽命悉了知，悉了",
    "T08n0226_001:0510b12": "知著斷之事，便能隨人所樂為說法，以是故",
    "T08n0226_001:0510b13": "名為摩訶薩。」須菩提白佛：「摩訶薩者，天中天！",
    "T08n0226_001:0510b14": "以得摩訶薩字。設菩薩心，無有心與心等者，",
    "T08n0226_001:0510b15": "無有能逮心者，諸羅漢、辟支佛所不能及，心",
    "T08n0226_001:0510b16": "無所著心。何以故？是薩芸若心故，用無有餘",
    "T08n0226_001:0510b17": "故。以是心無所著，是故號為摩訶薩。」舍利弗",
    "T08n0226_001:0510b18": "問須菩提：「何因菩薩心無所著？」須菩提：「心無",
    "T08n0226_001:0510b19": "所思，故無所著。」分耨文陀尼弗白佛：「何因摩",
    "T08n0226_001:0510b20": "訶薩摩訶薩者？何所菩薩為摩訶僧那僧涅？",
    "T08n0226_001:0510b21": "摩訶衍者，大乘。三拔諦三拔諦者，等住。」佛言：",
    "T08n0226_001:0510b22": "「是菩薩即為摩訶薩。」須菩提白佛：「摩訶僧那",
    "T08n0226_001:0510b23": "僧涅者，何因菩薩摩訶薩為摩訶僧那僧涅？」",
    "T08n0226_001:0510b24": "佛言：「菩薩摩訶薩念：『我當度不可計阿僧祇",
    "T08n0226_001:0510b25": "人悉令般泥洹。如是賜般泥洹，而無有法般",
    "T08n0226_001:0510b26": "泥洹者。』何以故？須菩提！譬若如幻師，於廣大",
    "T08n0226_001:0510b27": "處化作眾人滿一城中，悉斷所化人頭。於須",
    "T08n0226_001:0510b28": "菩提意云何，有所中傷死者不？」須菩提言：「無",
    "T08n0226_001:0510b29": "有中傷死者。」佛言：「如是，須菩提！度不可計阿",
    "T08n0226_001:0510c01": "僧祇人賜般泥洹，無有人般泥洹者。聞是不",
    "T08n0226_001:0510c02": "恐，當知是菩薩摩訶薩即為摩訶僧那僧涅。」",
    "T08n0226_001:0510c03": "須菩提白佛：「如我從佛聞，念其中事，如是不",
    "T08n0226_001:0510c04": "為摩訶僧那僧涅。何以故？無有作薩芸若者，",
    "T08n0226_001:0510c05": "無有供養、無有作人者。何所人當作僧那僧",
    "T08n0226_001:0510c06": "涅？色，天中天！無著無縛無脫。痛痒思想生死",
    "T08n0226_001:0510c07": "識，天中天！無著無縛無脫。」分漫陀尼弗問須",
    "T08n0226_001:0510c08": "菩提：「色無著無縛無脫，痛痒思想生死識無",
    "T08n0226_001:0510c09": "著無縛無脫，乃有色不著不縛不脫，乃有痛",
    "T08n0226_001:0510c10": "痒思想生死識不著不縛不脫。何所色，須菩",
    "T08n0226_001:0510c11": "提！無著無縛無脫。何所痛痒思想生死識，無",
    "T08n0226_001:0510c12": "著無縛無脫？」須菩提語分漫陀尼弗：「色如",
    "T08n0226_001:0510c13": "幻，無著無縛無脫。痛痒思想生死識如幻，無",
    "T08n0226_001:0510c14": "著無縛無脫。無有邊，無著無縛無脫。恍忽，無",
    "T08n0226_001:0510c15": "著無縛無脫。無所生，無著無縛無脫。是故",
    "T08n0226_001:0510c16": "菩薩摩訶薩摩訶僧那僧涅。」須菩提白佛：「何",
    "T08n0226_001:0510c17": "因菩薩摩訶薩為摩訶衍三拔諦？何所是摩",
    "T08n0226_001:0510c18": "訶衍？從何所住衍？衍為住何所？當從何所立",
    "T08n0226_001:0510c19": "衍中？」佛語須菩提：「摩訶衍摩訶衍者，無有極，",
    "T08n0226_001:0510c20": "不可得邊幅，從何所自致立衍。摩訶衍者，從",
    "T08n0226_001:0510c21": "三界出，立薩芸若中，亦不於衍有所立不立。",
    "T08n0226_001:0510c22": "何以故？立不立者，於法不知法，何所法當立",
    "T08n0226_001:0510c23": "者？」須菩提白佛言：「摩訶衍摩訶衍者，於天上",
    "T08n0226_001:0510c24": "天下人中極過上，其衍與空等，如虛空覆不",
    "T08n0226_001:0510c25": "可計阿僧祇人，爾故為摩訶衍。菩薩摩訶薩，",
    "T08n0226_001:0510c26": "亦不見來時，亦不見去時，亦不見住處，於摩",
    "T08n0226_001:0510c27": "訶衍，天中天！不能得本。亦不能得當所來，亦",
    "T08n0226_001:0510c28": "不能得中間，於三界見字，為摩訶衍。」佛言：「善",
    "T08n0226_001:0510c29": "哉，善哉！須菩提！爾故菩薩摩訶薩為摩訶衍。」",
    "T08n0226_001:0510c30": "分漫陀尼弗白佛：「尊者須菩提，佛使說般若",
    "T08n0226_001:0511a01": "波羅蜜，乃說摩訶衍事為？」須菩提白佛言：「我",
    "T08n0226_001:0511a02": "說般若波羅蜜得無過？天中天！」佛語須菩提：",
    "T08n0226_001:0511a03": "「所說般若波羅蜜，不過如毫毛，適得其中。」「復",
    "T08n0226_001:0511a04": "次，天中天！亦不見菩薩本，亦不見當來。菩薩，",
    "T08n0226_001:0511a05": "亦不見菩薩中間。色無有邊，菩薩亦無有邊。",
    "T08n0226_001:0511a06": "色、菩薩不可逮，亦不可知，亦不可得。如是，天",
    "T08n0226_001:0511a07": "中天！菩薩摩訶薩亦不可知，亦不可得。當以",
    "T08n0226_001:0511a08": "何般若波羅蜜為菩薩摩訶薩說之？亦不得",
    "T08n0226_001:0511a09": "菩薩，亦不見菩薩，當以何法說般若波羅蜜？",
    "T08n0226_001:0511a10": "菩薩轉復相，字為菩薩。云何，天中天！何所字",
    "T08n0226_001:0511a11": "我我？天中天！我者亦滅，是者法之自然。何所",
    "T08n0226_001:0511a12": "是色其要不滅者？何所色為是？痛痒思想生",
    "T08n0226_001:0511a13": "死識亦爾，識者無有邊，菩薩亦無有邊。菩薩",
    "T08n0226_001:0511a14": "了不知處，亦不可見。天中天！一切菩薩摩訶",
    "T08n0226_001:0511a15": "薩了無有處亦無可得。何所是菩薩摩訶薩，",
    "T08n0226_001:0511a16": "當為說般若波羅蜜？於菩薩都不可得見，亦不",
    "T08n0226_001:0511a17": "知處，當從何法中說般若波羅蜜？菩薩摩訶",
    "T08n0226_001:0511a18": "薩為得字者，如是字想。我我，天中天！我亦",
    "T08n0226_001:0511a19": "滅，是法之自然。何所識要而不滅者？何所識",
    "T08n0226_001:0511a20": "於法之自然而不滅？不滅者，非法作，亦不無",
    "T08n0226_001:0511a21": "不滅。何無滅者？如般若波羅蜜所說不作異",
    "T08n0226_001:0511a22": "滅，當從何法自致？菩薩為住行者，其聞是者",
    "T08n0226_001:0511a23": "不恐不畏，為行般若波羅蜜。般若波羅蜜者，",
    "T08n0226_001:0511a24": "天中天！熟思惟是時為不入，色何以得？色無",
    "T08n0226_001:0511a25": "所生，為非色。設非色為無色，亦無有生。從其",
    "T08n0226_001:0511a26": "中無所得字是色，為法作數。是時菩薩摩訶",
    "T08n0226_001:0511a27": "薩為行般若波羅蜜，當視法思惟深入中，是",
    "T08n0226_001:0511a28": "時亦不入痛痒思想生死識。何以故？識無所",
    "T08n0226_001:0511a29": "生，為非識。設非識為無識，亦無有生。從其",
    "T08n0226_001:0511a30": "中無所得字是識，為法作數。」舍利弗問須菩",
    "T08n0226_001:0511b01": "提：「所說法無所出生。設菩薩無所出生者，菩",
    "T08n0226_001:0511b02": "薩用何等故勤苦行菩薩之道？設用一切人",
    "T08n0226_001:0511b03": "故，何能忍是勤苦？」須菩提語舍利弗：「我",
    "T08n0226_001:0511b04": "亦不使菩薩忍是勤苦行。菩薩忍勤苦行，是",
    "T08n0226_001:0511b05": "菩薩之道。不自念：『我忍勤苦行。』何以故？菩薩",
    "T08n0226_001:0511b06": "心不作是念，便能為不可計阿僧祇人而作",
    "T08n0226_001:0511b07": "本，令悉安隱。念之如母、念之如父、念之如子、",
    "T08n0226_001:0511b08": "念之如身，菩薩摩訶薩當持心作是念。一切",
    "T08n0226_001:0511b09": "於菩薩不見亦不知處，於內外法當作是念、",
    "T08n0226_001:0511b10": "當作是行。作是行者，為忍勤苦行。設使菩薩，",
    "T08n0226_001:0511b11": "舍利弗！不見出生，菩薩為無所生。」舍利弗謂",
    "T08n0226_001:0511b12": "須菩提：「設使菩薩無所生，薩芸若亦無所生？」",
    "T08n0226_001:0511b13": "須菩提語舍利弗：「薩芸若亦無所生。」舍利弗",
    "T08n0226_001:0511b14": "復謂須菩提：「薩芸若無所生，凡人亦無所生？」",
    "T08n0226_001:0511b15": "須菩提言：「凡人者亦無所生。」舍利弗謂須菩",
    "T08n0226_001:0511b16": "提：「菩薩無所生，菩薩法亦無所生。薩芸若無",
    "T08n0226_001:0511b17": "所生，薩芸若法亦無所生。凡人亦無所生，凡",
    "T08n0226_001:0511b18": "人法亦無所生。菩薩無所從生，自致薩芸若。」",
    "T08n0226_001:0511b19": "須菩提言：「不從無所生法可入，亦不無無所",
    "T08n0226_001:0511b20": "從生法逮得。」舍利弗復問：「其生生者，乃能逮",
    "T08n0226_001:0511b21": "得法不？」須菩提言：「無所從生法為逮生，無無",
    "T08n0226_001:0511b22": "所生法是為逮得。」舍利弗復言：「以生生者為",
    "T08n0226_001:0511b23": "從無所生生？」須菩提言：「無所生，無所生樂聞。」",
    "T08n0226_001:0511b24": "舍利弗語須菩提：「無所樂生，是故為樂。」須菩",
    "T08n0226_001:0511b25": "提言：「無所生聞是為聞。」舍利弗言：「以聞所語。」",
    "T08n0226_001:0511b26": "須菩提語舍利弗：「無無所語，是為語。無所語，",
    "T08n0226_001:0511b27": "無所樂，是故語，是故樂。」舍利弗言：「善哉，善哉！",
    "T08n0226_001:0511b28": "須菩提所說，於法中為尊。何以故？尊者須菩",
    "T08n0226_001:0511b29": "提隨所問即答，悉報之。」須菩提語舍利弗：「佛",
    "T08n0226_001:0511c01": "弟子所說法，皆悉如事。隨其所問即能解。何",
    "T08n0226_001:0511c02": "以故？隨法如事故，亦不知所出生。」舍利弗言：",
    "T08n0226_001:0511c03": "「善哉，善哉！須菩提！從何波羅蜜度菩薩摩訶",
    "T08n0226_001:0511c04": "薩？」須菩提語舍利弗：「從般若波羅蜜說是法",
    "T08n0226_001:0511c05": "時，若諷誦讀，菩薩摩訶薩當知信之不疑。有",
    "T08n0226_001:0511c06": "隨是法不增，不隨是法者不減。」舍利弗謂須",
    "T08n0226_001:0511c07": "菩提：「隨是法不增，不隨是法亦不減。隨法教",
    "T08n0226_001:0511c08": "一切人，隨法者不失一切人，皆使得菩薩摩",
    "T08n0226_001:0511c09": "訶薩。何以故？一切人悉學法，其法俗如故。」須",
    "T08n0226_001:0511c10": "菩提言：「善哉，善哉！舍利弗！所解法如舍利弗",
    "T08n0226_001:0511c11": "言無異。何以故？人之自然當念知，人之恍",
    "T08n0226_001:0511c12": "忽當念知，恍忽人身難了知當念知之。舍",
    "T08n0226_001:0511c13": "利弗！菩薩摩訶薩法，當作是守、當作是行。」",
    "T08n0226_001:0511c14": "2 問品摩訶般若波羅蜜問品第二",
    "T08n0226_001:0511c15": "爾時，釋提桓因與四萬天人俱來共會，四天",
    "T08n0226_001:0511c16": "王與天上二萬天人俱來共會，梵迦夷天與",
    "T08n0226_001:0511c17": "一萬天人俱來共會，首陀譮天與五千天人",
    "T08n0226_001:0511c18": "俱來共會。諸天宿命有德光明巍巍，得佛威",
    "T08n0226_001:0511c19": "神力，諸天光明悉不復見。釋提桓因白須菩",
    "T08n0226_001:0511c20": "提：「若干萬千天人大會，欲聽須菩提說般若",
    "T08n0226_001:0511c21": "波羅蜜。云何菩薩摩訶薩於般若波羅蜜中",
    "T08n0226_001:0511c22": "住？」須菩提語釋提桓因：「拘翼！是若干萬千天",
    "T08n0226_001:0511c23": "人樂聞者，皆聽。我當持佛威神力，廣為諸天",
    "T08n0226_001:0511c24": "人說般若波羅蜜。何所天人未發菩薩心者，",
    "T08n0226_001:0511c25": "今皆當行，以得須陀洹者不可復得菩薩道。",
    "T08n0226_001:0511c26": "何以故？閉塞生死故。正使是輩人索菩薩道，",
    "T08n0226_001:0511c27": "我亦勸助之，不斷其功德，悉使取法中極尊",
    "T08n0226_001:0511c28": "欲使極上。」佛言：「善哉，善哉！須菩提！勸樂諸學",
    "T08n0226_001:0511c29": "乃爾。」須菩提白佛言：「我當報恩，不得不報。何",
    "T08n0226_001:0512a01": "以故？過去時怛薩阿竭皆令弟子為諸菩薩說",
    "T08n0226_001:0512a02": "般若波羅蜜。怛薩阿竭時亦在其中，學如是",
    "T08n0226_001:0512a03": "法中，今自致作佛天中天。因是故當報恩。",
    "T08n0226_001:0512a04": "今我復說般若波羅蜜，菩薩亦當復受菩薩",
    "T08n0226_001:0512a05": "法，我亦復勸樂菩薩摩訶薩疾得成佛。」須菩",
    "T08n0226_001:0512a06": "提語拘翼：「當所問者，且聽所問。菩薩摩訶",
    "T08n0226_001:0512a07": "薩云何住般若波羅蜜？菩薩摩訶薩以空",
    "T08n0226_001:0512a08": "住般若波羅蜜。菩薩摩訶薩摩訶僧那僧涅，摩",
    "T08n0226_001:0512a09": "訶衍三拔諦，色不那中住，痛痒思想生死識",
    "T08n0226_001:0512a10": "不那中住，須陀洹不那中住，斯陀含不那中",
    "T08n0226_001:0512a11": "住，阿那含不那中住，阿羅漢不那中住，辟支",
    "T08n0226_001:0512a12": "佛不那中住，佛不那中住。有色不那中住，有",
    "T08n0226_001:0512a13": "痛痒思想生死識不那中住，有須陀洹不那中",
    "T08n0226_001:0512a14": "住，有斯陀含不那中住，有阿那含不那中住，",
    "T08n0226_001:0512a15": "有阿羅漢不那中住，有辟支佛不那中住，有",
    "T08n0226_001:0512a16": "佛不那中住。色常無常不那中住，痛痒思想",
    "T08n0226_001:0512a17": "生死識常無常不那中住。色若樂若苦不那",
    "T08n0226_001:0512a18": "中住，痛痒思想生死識若苦若樂不那中住。",
    "T08n0226_001:0512a19": "色若空不空不那中住，痛痒思想生死識若",
    "T08n0226_001:0512a20": "空不空不那中住。色是我所非我所不那中",
    "T08n0226_001:0512a21": "住，痛痒思想生死識是我所非我所不那中",
    "T08n0226_001:0512a22": "住。須陀洹道不動成就不那中住，須陀",
    "T08n0226_001:0512a23": "洹道成已不那中住。何以故？七死七生便",
    "T08n0226_001:0512a24": "度去，是故須陀洹道不那中住。斯陀含道不",
    "T08n0226_001:0512a25": "動成就不那中住，斯陀含道成已不那中",
    "T08n0226_001:0512a26": "住。何以故？斯陀含一死一生便度去，是故斯",
    "T08n0226_001:0512a27": "陀含道不那中住。阿那含道不動成就不那",
    "T08n0226_001:0512a28": "中住。阿那含道成已便於天上般泥洹。是故",
    "T08n0226_001:0512a29": "阿那含道不那中住。阿羅漢道不動成就不",
    "T08n0226_001:0512a30": "那中住。何以故？羅漢道成已便盡是間無有",
    "T08n0226_001:0512b01": "餘泥洹般泥洹，是故羅漢道不那中住。辟",
    "T08n0226_001:0512b02": "支佛道不動成就不那中住。辟支佛道成已",
    "T08n0226_001:0512b03": "過聲聞道地，不逮佛道，便中道般泥洹，是故",
    "T08n0226_001:0512b04": "辟支佛道不那中住。自致成佛，為阿僧祇人",
    "T08n0226_001:0512b05": "作本，教不可計阿僧祇人皆當般泥洹。佛所",
    "T08n0226_001:0512b06": "作為皆究竟，已當般泥洹，亦不那中住。」舍利",
    "T08n0226_001:0512b07": "弗心念言：「菩薩云何住？」須菩提知舍利弗心",
    "T08n0226_001:0512b08": "所念，便即報之：「云何，舍利弗！佛為在何所住？」",
    "T08n0226_001:0512b09": "舍利弗語須菩提：「佛無所住。怛薩阿竭心無",
    "T08n0226_001:0512b10": "所住止，亦不在不動處止，亦無動處止。」須菩",
    "T08n0226_001:0512b11": "提語舍利弗：「菩薩摩訶薩當作是學。如怛薩",
    "T08n0226_001:0512b12": "阿竭不住，亦不不住，亦無無住，當作是學住。」",
    "T08n0226_001:0512b13": "諸天人聞是，其心各作是念：「諸閱叉若大若",
    "T08n0226_001:0512b14": "小，所語悉可了知。尊者須菩提所說。了不可知。」",
    "T08n0226_001:0512b15": "須菩提知諸天人心之所念，即報言：「是語難",
    "T08n0226_001:0512b16": "了難了，亦不可聞，亦不可知。」諸天人心各各",
    "T08n0226_001:0512b17": "復念：「是語當解當解。今尊者須菩提所知深",
    "T08n0226_001:0512b18": "入深入。」須菩提即復知諸天人心所念，語諸",
    "T08n0226_001:0512b19": "天人：「欲得須陀洹道證，以得須陀洹道不忍，",
    "T08n0226_001:0512b20": "不那中住，便度去。欲得斯陀含道證，以得斯",
    "T08n0226_001:0512b21": "陀含道不忍，不那中住，便度去。欲得阿那含",
    "T08n0226_001:0512b22": "道證，以得阿那含道不忍，不那中住，便度去。",
    "T08n0226_001:0512b23": "欲得阿羅漢道證，已得羅漢道不忍，不那中住，",
    "T08n0226_001:0512b24": "便度去。欲得辟支佛道證，已得辟支佛道不",
    "T08n0226_001:0512b25": "忍，不那中住，便度去。欲得佛道證，已得佛道",
    "T08n0226_001:0512b26": "不忍，不那中住，便度去。」諸天人皆念言：「尊者",
    "T08n0226_001:0512b27": "須菩提所說乃爾，誰當聽受是法者？」須菩提",
    "T08n0226_001:0512b28": "知諸天人心所念，語諸天人：「幻人者當聽我法、",
    "T08n0226_001:0512b29": "當受我法。何以故？從我聞法已，亦不作證。」諸",
    "T08n0226_001:0512c01": "天人心各各復念：「云何幻人聽法，與人等無有",
    "T08n0226_001:0512c02": "異？」須菩提知諸天人心所念，語諸天人：「幻如",
    "T08n0226_001:0512c03": "人，人如幻。」須菩提言：「我說須陀洹、斯陀含、阿",
    "T08n0226_001:0512c04": "那含、阿羅漢、辟支佛道，亦如幻耳。正使佛道，",
    "T08n0226_001:0512c05": "我說亦復如幻。」諸天人謂須菩提：「乃至佛，亦",
    "T08n0226_001:0512c06": "復說如幻？」須菩提語諸天人：「乃至泥洹，亦復",
    "T08n0226_001:0512c07": "如幻。」諸天人復問須菩提：「乃至泥洹，亦復如",
    "T08n0226_001:0512c08": "幻。云何？」須菩提言：「諸天人！設復有法出於泥",
    "T08n0226_001:0512c09": "洹者，亦復如幻。何以故？幻人泥洹賜，如空所",
    "T08n0226_001:0512c10": "有。」舍利弗、分漫陀尼弗、摩訶拘絺羅、摩訶迦",
    "T08n0226_001:0512c11": "栴延等，共問須菩提：「般若波羅蜜實重深。何",
    "T08n0226_001:0512c12": "等人當受是法者？」賢者阿難亦爾。須菩提報",
    "T08n0226_001:0512c13": "諸比丘言：「阿惟越致菩薩當受是法。若成就",
    "T08n0226_001:0512c14": "阿羅漢者，復有是法，無有持者。何以故？般若",
    "T08n0226_001:0512c15": "波羅蜜說相如是。從中無所出。何以故？法中",
    "T08n0226_001:0512c16": "無所有、無所聞、無所得如是法。比無所聞法、",
    "T08n0226_001:0512c17": "無所得法，從是法中無所受。」釋提桓因心念：",
    "T08n0226_001:0512c18": "「雨法寶，尊者須菩提所說。我寧可化作華，持",
    "T08n0226_001:0512c19": "散須菩提上。」釋提桓因即化作華，散尊者須",
    "T08n0226_001:0512c20": "菩提上。須菩提即言：「是華不出於忉利天上，",
    "T08n0226_001:0512c21": "曾見是華為從幻化。釋提桓因所化、散我上",
    "T08n0226_001:0512c22": "者，為從心樹出，不從樹木出生。是華為從心",
    "T08n0226_001:0512c23": "樹出生。」釋提桓因言：「如所說，華為從心樹",
    "T08n0226_001:0512c24": "出。」須菩提言：「如是，拘翼！」釋提桓因言：「亦不從",
    "T08n0226_001:0512c25": "心樹出。」須菩提言：「以是故為非華。」釋提桓因",
    "T08n0226_001:0512c26": "言：「尊者須菩提！所入慧甚深甚深，所說不",
    "T08n0226_001:0512c27": "增不減，作是說法。如須菩提教，菩薩摩訶薩",
    "T08n0226_001:0512c28": "當作是學。」須菩提語釋提桓因：「拘翼！所言如",
    "T08n0226_001:0512c29": "語，無有異，是菩薩摩訶薩所學。",
    "T08n0226_001:0513a01": "菩薩摩訶薩作是學者，為不學須陀洹、",
    "T08n0226_001:0513a02": "斯陀含、阿那含、阿羅漢、辟支佛道，是菩薩為",
    "T08n0226_001:0513a03": "學薩芸若。作是學者，為學不可計阿僧祇法，",
    "T08n0226_001:0513a04": "不生色學，不生痛痒思想生死識學。不學受",
    "T08n0226_001:0513a05": "色，不學痛痒思想生死識。不學受想法樂，亦",
    "T08n0226_001:0513a06": "不學受有所失。作是者為學薩芸若，為如",
    "T08n0226_001:0513a07": "薩芸若。」舍利弗語須菩提：「作是學者，亦不",
    "T08n0226_001:0513a08": "受薩芸若亦不失學，為學薩芸若？為如薩芸",
    "T08n0226_001:0513a09": "若？」須菩提語舍利弗：「作是學，亦不受薩芸若",
    "T08n0226_001:0513a10": "亦不失學，是為學薩芸若，為如薩芸若。」釋提",
    "T08n0226_001:0513a11": "桓因問舍利弗：「菩薩摩訶薩當云何求般若",
    "T08n0226_001:0513a12": "波羅蜜？」舍利弗言：「當問尊者須菩提！」釋提桓",
    "T08n0226_001:0513a13": "因問尊者須菩提：「當持何威神恩而所學？」須",
    "T08n0226_001:0513a14": "菩提言：「所學者，悉承用佛威神恩屬。拘翼所",
    "T08n0226_001:0513a15": "問：『菩薩摩訶薩當云何求般若波羅蜜？』亦不",
    "T08n0226_001:0513a16": "可從色求，亦不可離色求，亦不可從痛痒思",
    "T08n0226_001:0513a17": "想生死識求，亦不可離識求。何以故？般若",
    "T08n0226_001:0513a18": "波羅蜜亦非色亦不離色，般若波羅蜜非",
    "T08n0226_001:0513a19": "痛痒思想生死識，般若波羅蜜亦不離識。般",
    "T08n0226_001:0513a20": "若波羅蜜。」釋提桓因問須菩提：「摩訶波羅",
    "T08n0226_001:0513a21": "蜜無有邊？摩訶波羅蜜無有極？」須菩提語",
    "T08n0226_001:0513a22": "拘翼：「摩訶波羅蜜無有邊、無有極。波羅",
    "T08n0226_001:0513a23": "蜜了不可見、無有極，波羅蜜了不可極。人無",
    "T08n0226_001:0513a24": "極，波羅蜜亦無極。如是，拘翼！當云何求？波羅",
    "T08n0226_001:0513a25": "蜜於法中無有極，無有邊際，亦無中間，亦不",
    "T08n0226_001:0513a26": "能得有所限。波羅蜜者亦復如是。復次，拘翼！",
    "T08n0226_001:0513a27": "法者，無際無限無有極，無有中間、無可得者。」",
    "T08n0226_001:0513a28": "釋提桓因言：「云何，尊者須菩提！人無極，波羅",
    "T08n0226_001:0513a29": "蜜亦無極？」須菩提語釋提桓因：「都盧不可議",
    "T08n0226_001:0513b01": "計。正使倍復倍，人亦無極，波羅蜜亦復無極。」",
    "T08n0226_001:0513b02": "釋提桓因言：「何緣人無極，波羅蜜亦無極？」須",
    "T08n0226_001:0513b03": "菩提言：「於拘翼意云何，何所法中說人、人之",
    "T08n0226_001:0513b04": "本？」釋提桓因言：「無有法作是說者，亦無法留",
    "T08n0226_001:0513b05": "置者。設有出者，但字耳。無有作者，但以字耳。」",
    "T08n0226_001:0513b06": "須菩提言：「於釋提桓因云何，能有人可得見",
    "T08n0226_001:0513b07": "者不？」釋提桓因言：「不可得見。」須菩提報釋提",
    "T08n0226_001:0513b08": "桓因：「無有作者，何所有人？正使怛薩阿竭阿",
    "T08n0226_001:0513b09": "惟三佛壽如恒邊沙劫，說有人生者滅者。」釋",
    "T08n0226_001:0513b10": "提桓因言：「無有人。何以故？本淨淨故。」「以是，",
    "T08n0226_001:0513b11": "拘翼！人無有極。當作是念般若波羅蜜。」",
    "T08n0226_001:0513b12": "摩訶般若鈔經卷第一"
}