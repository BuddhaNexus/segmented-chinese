{
    "T15n0637_001:0518b02": "No. 637 [No. 636]",
    "T15n0637_001:0518b03": "佛說寶如來三昧經卷上",
    "T15n0637_001:0518b05": "東晉天竺三藏祇多蜜譯",
    "T15n0637_001:0518b06": "聞如是：一時，佛在羅閱祇竹園中，時與千二",
    "T15n0637_001:0518b07": "百五十比丘僧，菩薩有九十億人，悉皆如文",
    "T15n0637_001:0518b08": "殊師利！是時，羅閱國及竹園四面廣縱，上到",
    "T15n0637_001:0518b09": "三十六天，下到無極佛剎地，悉生文陀般",
    "T15n0637_001:0518b10": "華；悉有九十萬億種種色，各各異，非世之",
    "T15n0637_001:0518b11": "明，一華有百萬葉，葉上悉有一怛薩阿竭；悉",
    "T15n0637_001:0518b12": "有交絡萬寶之蓋，一蓋之上各各有萬種之",
    "T15n0637_001:0518b13": "音樂聲相娛樂；一佛前各各有一菩薩，如文",
    "T15n0637_001:0518b14": "殊師利菩薩等問事。是時，竹園地悉平等，如",
    "T15n0637_001:0518b15": "三彌佛剎，是三千日月諸佛境界，光明悉蔽",
    "T15n0637_001:0518b16": "隱無有明。一時，諸佛境界諸大泥犁，毒痛勤苦",
    "T15n0637_001:0518b17": "悉為不行，皆得安隱，百日悉得見十方佛。當",
    "T15n0637_001:0518b18": "是時，禽獸飛鳥，悉百日不飯食，但聽法味耳！",
    "T15n0637_001:0518b19": "不自知是眾生亦復見佛。爾時，羅閱國中人",
    "T15n0637_001:0518b20": "民，悉百日無復食五味者，悉以法作味，皆發",
    "T15n0637_001:0518b21": "阿耨多羅三耶三菩提心，三千大千佛境界",
    "T15n0637_001:0518b22": "樹木自有音樂，自復相娛樂。是時，竹園化作",
    "T15n0637_001:0518b23": "水池，池中有十萬種蓮華，大如小山。一華有",
    "T15n0637_001:0518b24": "四十萬葉，葉上悉有交露師子座。一座上各",
    "T15n0637_001:0518b25": "各有一菩薩，如文殊師利，一座前各各有天",
    "T15n0637_001:0518b26": "侍菩薩。交露帳間各各有萬種音樂相娛樂，",
    "T15n0637_001:0518b27": "千歲枯死樹悉為生華，三千大千佛剎諸樹，",
    "T15n0637_001:0518b28": "悉為屈枝四面相向。是時，竹園佛教導處，女",
    "T15n0637_001:0518b29": "人悉化為男子，無有愛欲悉得法眼。佛爾時",
    "T15n0637_001:0518c01": "為廣大現寶如來三昧，即動九億萬佛剎土。",
    "T15n0637_001:0518c02": "爾時，三昧都無所捨，有東方無極佛剎土，遣",
    "T15n0637_001:0518c03": "無數菩薩，悉如如來等，各各自持無形之華，",
    "T15n0637_001:0518c04": "十萬種異色之華，來到竹園，為正覺作禮，以",
    "T15n0637_001:0518c05": "華散正覺上，却就坐；復有南方無極佛國土，",
    "T15n0637_001:0518c06": "復遣無數菩薩，悉如如來，各各持二十萬種",
    "T15n0637_001:0518c07": "華，來到竹園中，為正覺作禮，以華散正覺",
    "T15n0637_001:0518c08": "上，却坐；復有西方無極佛，復各各遣無數菩",
    "T15n0637_001:0518c09": "薩，悉如如來等，各各復持三十萬種異色華，",
    "T15n0637_001:0518c10": "來到竹園，為正覺作禮，以華散眾會上，却坐；",
    "T15n0637_001:0518c11": "復有北方無極佛剎，亦復遣無數菩薩，悉如",
    "T15n0637_001:0518c12": "如來等，各各復持異色四十萬種之華來到",
    "T15n0637_001:0518c13": "竹園，為正覺作禮，以華散眾會上，却坐；復",
    "T15n0637_001:0518c14": "有東角佛剎，復遣無數菩薩，悉如如來等，各",
    "T15n0637_001:0518c15": "各持無形華，來到竹園，為正覺作禮，以華散",
    "T15n0637_001:0518c16": "佛及眾會上，却坐；復有南角佛剎，亦復遣無",
    "T15n0637_001:0518c17": "數菩薩，悉如如來等，各各持無想欲之華，來",
    "T15n0637_001:0518c18": "到竹園，為正覺作禮，以華散正覺及大會，却",
    "T15n0637_001:0518c19": "坐；復有西角無數佛剎，復遣無數菩薩，悉如",
    "T15n0637_001:0518c20": "如來等，各各持無響之華，來到竹園，為正覺",
    "T15n0637_001:0518c21": "作禮，以華散佛及大會，却坐；復有北角無極",
    "T15n0637_001:0518c22": "佛剎，遣無數菩薩，悉如如來等，各各持文尼",
    "T15n0637_001:0518c23": "之華，來到竹園，為佛作禮，以華散佛上及眾",
    "T15n0637_001:0518c24": "會，却坐；復有上方無極佛剎，各各復遣無數",
    "T15n0637_001:0518c25": "菩薩，悉如如來等，各各持亂色之華，來到竹",
    "T15n0637_001:0518c26": "園，為正覺作禮，以華散正覺及大會，却坐；下",
    "T15n0637_001:0518c27": "方無數佛剎，各各遣無數菩薩，悉如如來",
    "T15n0637_001:0518c28": "等，各各持諸妙華，來到竹園，為正覺作禮",
    "T15n0637_001:0518c29": "以花散正覺及大會，却坐。上方諸天，宿命功",
    "T15n0637_001:0519a01": "德甚尊，遇佛大會曠大寶如來三昧，各各自",
    "T15n0637_001:0519a02": "莊嚴。天上諸天子，皆令初發意。梵天將無數",
    "T15n0637_001:0519a03": "天，各各持天香天華；梵多會天復將無數天，",
    "T15n0637_001:0519a04": "各各持天上雜華香；遍淨天持非世間名華；",
    "T15n0637_001:0519a05": "諸尊天盡持天上伎樂，在虛空中立樂之。三",
    "T15n0637_001:0519a06": "千大千悉以法音，晝夜百日如是受之，來到",
    "T15n0637_001:0519a07": "竹園為佛作禮。愛欲天子復將無數天子，各",
    "T15n0637_001:0519a08": "各持天伎樂，來到竹園為佛作禮，於虛空中",
    "T15n0637_001:0519a09": "娛樂諸天。迦翼天上諸天，持千萬種雜香，以",
    "T15n0637_001:0519a10": "散佛上及諸菩薩上，為佛作禮。盡天上諸天，",
    "T15n0637_001:0519a11": "悉來會竹園中。上到三十六天，中間無缺，悉",
    "T15n0637_001:0519a12": "諸天子。諸大龍王，各各復將無數官屬，持世",
    "T15n0637_001:0519a13": "間人所不能得華，以雨竹園；諸阿須倫王，各",
    "T15n0637_001:0519a14": "各復將無數官屬，各各持雜華，以雨佛上及",
    "T15n0637_001:0519a15": "諸菩薩上；諸迦樓羅，各各復將無數官屬，",
    "T15n0637_001:0519a16": "來到竹園；諸真陀羅，各各復將無數官屬，來",
    "T15n0637_001:0519a17": "到竹園；諸摩睺勒，復將官屬來到竹園。佛爾",
    "T15n0637_001:0519a18": "時現寶如來三昧，即動九億萬佛剎。舍利弗",
    "T15n0637_001:0519a19": "見地大動，舍利弗白佛言：「今諸遠方菩薩諸",
    "T15n0637_001:0519a20": "天人民悉會，上到三十六天；地為大動；是",
    "T15n0637_001:0519a21": "何等應？」佛告舍利弗：「無應之應是其應。」舍",
    "T15n0637_001:0519a22": "利弗復白天中天言：「無應之應是何應，是何",
    "T15n0637_001:0519a23": "等？」佛告舍利弗：「若疑不斷，若往到寶如來",
    "T15n0637_001:0519a24": "菩薩所。」舍利弗正衣服，禮如來若干過，叉手",
    "T15n0637_001:0519a25": "白如來言：「今日諸十方，上到三十六天，百",
    "T15n0637_001:0519a26": "千億佛剎菩薩悉會，何等之應？願如來說之。」",
    "T15n0637_001:0519a27": "如來謂舍利弗言：「若阿羅漢，本疑大重故來",
    "T15n0637_001:0519a28": "解耶？」如來菩薩言：「舍利弗！若常有想，想者",
    "T15n0637_001:0519a29": "非盡之作，無想無作。」是故寶法如來告舍利",
    "T15n0637_001:0519b01": "弗：「我初發意時，與三十六億人求菩薩道，正",
    "T15n0637_001:0519b02": "覺時亦在其中，一切悉起我不作。諸悉作我",
    "T15n0637_001:0519b03": "不念空，法悉無我無求生死，生死無道無有",
    "T15n0637_001:0519b04": "斷者，虛空無主，我非所有現法；譬若野馬無",
    "T15n0637_001:0519b05": "相起作，持是作法滅行求願，想欲得是為懷",
    "T15n0637_001:0519b06": "重者。罪之明，自言得道起想罪想，壞滅諸",
    "T15n0637_001:0519b07": "慧求得三尊，從是作想取泥洹，疑盡滅身，然",
    "T15n0637_001:0519b08": "生死不斷，言得泥洹羅漢；譬如命盡之人其",
    "T15n0637_001:0519b09": "身在床，一時得聞須臾休息，命盡猶不離於",
    "T15n0637_001:0519b10": "身。羅漢辟支佛自得禪，是非大積疑耶！」如來",
    "T15n0637_001:0519b11": "謂舍利弗：「佛所問乃爾。」如來謂舍利弗言：「若",
    "T15n0637_001:0519b12": "當見龍欲作雨起雲時不？」舍利弗言：「見之」「四",
    "T15n0637_001:0519b13": "面不知雲所從來，何況菩薩從第九以下，悉",
    "T15n0637_001:0519b14": "得逮六萬三昧，何道菩薩所從來處？」舍利弗",
    "T15n0637_001:0519b15": "白如來言：「解慧如是，心意疑結今悉破壞，都",
    "T15n0637_001:0519b16": "無復有疑根。但學本不得，善知識相得，今",
    "T15n0637_001:0519b17": "故斷滅我意，令我不脫法輪；令我疑根不絕",
    "T15n0637_001:0519b18": "耳；今我聞尊法無所益。譬如為百鳥作音樂，",
    "T15n0637_001:0519b19": "會無有聽受知者。如是，但當為坐中新發意",
    "T15n0637_001:0519b20": "諸摩訶薩故，令大會諸天及人，得聞是尊三",
    "T15n0637_001:0519b21": "昧，何一巍巍乃爾！但當親近尊，但我前世",
    "T15n0637_001:0519b22": "不與善知識相得故，令我不得見是三昧如",
    "T15n0637_001:0519b23": "來慧，如是心意所疑今散解；譬如冥處須臾",
    "T15n0637_001:0519b24": "以火明之，火滅冥復在處，今我聞之如是。」舍",
    "T15n0637_001:0519b25": "利弗叉手白如來言：「今乞得作八千里大火，",
    "T15n0637_001:0519b26": "上到三十六天，持我身置其中億萬劫，後出",
    "T15n0637_001:0519b27": "復入三惡道，為天下人所噉食。數千億劫後，",
    "T15n0637_001:0519b28": "生作人如奴事大夫，求善知識相得，求我心",
    "T15n0637_001:0519b29": "中所願，可得不？」實如來言：「大火上至三十六",
    "T15n0637_001:0519c01": "天，尚可澆滅，若本發意微薄，功德無厚覺本，",
    "T15n0637_001:0519c02": "不得薩云。若不得漚和拘舍羅，不得善知",
    "T15n0637_001:0519c03": "識，故不致是耳！」舍利弗問事竟還坐。如來",
    "T15n0637_001:0519c04": "正衣服，為正覺作禮：「願欲有所問。」佛言：「善",
    "T15n0637_001:0519c05": "哉善哉！當問。」如來白佛言：「諸法無主，誰為",
    "T15n0637_001:0519c06": "成薩云若者？誰為成正覺者？誰為成阿羅",
    "T15n0637_001:0519c07": "漢辟支佛者？願怛薩阿竭，當為坐中諸摩訶",
    "T15n0637_001:0519c08": "薩分別其決。」佛言：「善哉善哉！如來乃欲決",
    "T15n0637_001:0519c09": "斷十方大生死根。若有善男子善女人！欲使",
    "T15n0637_001:0519c10": "發阿耨多羅三耶三菩提心，當行九法寶。何",
    "T15n0637_001:0519c11": "等為九法寶？一者、見諸天無有處但有名耳！",
    "T15n0637_001:0519c12": "二寶者、世間人民但有字耳！三寶者、五道勤",
    "T15n0637_001:0519c13": "苦但有苦習耳！四寶者、水火風地但有戲耳！",
    "T15n0637_001:0519c14": "五者、當來過去現在如芭蕉無想。六者、現生",
    "T15n0637_001:0519c15": "死無本際也。七者、觀諸三昧寂然無有往來",
    "T15n0637_001:0519c16": "者也。八者、當觀三千大千日月諸佛剎土，見",
    "T15n0637_001:0519c17": "之了無得三昧者。九者、見三千大千日月中",
    "T15n0637_001:0519c18": "人民蠕動，悉欲度之令與佛等。」佛告如來：",
    "T15n0637_001:0519c19": "「得是無作之想者，即可決斷十方之大想。」如",
    "T15n0637_001:0519c20": "來復白正覺言：「諸法不以想見知之，當作何",
    "T15n0637_001:0519c21": "等住得無所住法？」佛言：「諸法無住，是即為想；",
    "T15n0637_001:0519c22": "無起之念，是亦復為想，非想非道，亦復為想",
    "T15n0637_001:0519c23": "斷求之作。」如來白天中天言：「當作何緣度眾",
    "T15n0637_001:0519c24": "欲？」佛言：「善哉善哉！如來所問乃爾故！非羅漢",
    "T15n0637_001:0519c25": "辟支佛所及者。眾欲無垢，眾欲無過度，眾",
    "T15n0637_001:0519c26": "欲無主，眾欲無往來者，眾欲如虛空無有能",
    "T15n0637_001:0519c27": "蔽隱者，與泥洹等，與無名等。」如來問事竟，為",
    "T15n0637_001:0519c28": "天中天作禮却坐。般施白佛言：「今日大會菩",
    "T15n0637_001:0519c29": "薩，欲於佛樹，欲得無所從生處立，欲得莊嚴",
    "T15n0637_001:0520a01": "千億佛剎土，欲得教授十方，悉使十方諸佛",
    "T15n0637_001:0520a02": "剎土，各如今日會竹園中時。」佛言：「善哉善",
    "T15n0637_001:0520a03": "哉！般施菩薩所問甚深甚深。」佛語般施菩薩",
    "T15n0637_001:0520a04": "言：「欲得使十方大會欲坐於佛樹；欲得無所",
    "T15n0637_001:0520a05": "從生處立；欲得莊嚴諸佛剎土；欲得教受",
    "T15n0637_001:0520a06": "十方，悉使諸佛剎土各自會，如今日會竹園",
    "T15n0637_001:0520a07": "中時者，當行八直。一者、直無名之響。二者、直",
    "T15n0637_001:0520a08": "無名之聲。三者、直觀十方佛剎土無有二。四",
    "T15n0637_001:0520a09": "者、見三千大千剎土，直之法皆同無相離",
    "T15n0637_001:0520a10": "者。五者、直觀十方一切欲令與佛等。六者、直",
    "T15n0637_001:0520a11": "於法無作形，見一切不生死者。七者、所見直",
    "T15n0637_001:0520a12": "悉入諸三昧，藏於無住相報之想。八者、直見",
    "T15n0637_001:0520a13": "十方佛，泥洹不泥洹亦復悉等。是為八直。法",
    "T15n0637_001:0520a14": "行菩薩從是疾得無所從生法；從是得教授",
    "T15n0637_001:0520a15": "諸佛剎土；從是疾得大會竹園如今日會時。」",
    "T15n0637_001:0520a16": "如來復白正覺言：「今日遠方悉來會竹園，悉",
    "T15n0637_001:0520a17": "得見佛。如其處是，歡喜不食若干日，各各自",
    "T15n0637_001:0520a18": "是。諸菩薩、諸天及人民皆得見佛，皆見諸三",
    "T15n0637_001:0520a19": "昧。是其本願所致耶？佛當為新發意摩訶薩",
    "T15n0637_001:0520a20": "解說如是。」",
    "T15n0637_001:0520a21": "佛言：「善哉善哉！如來所問甚深，悉欲為諸",
    "T15n0637_001:0520a22": "來會菩薩、新發意諸天人民，作橋樑如是。」佛",
    "T15n0637_001:0520a23": "語如來：「是今日諸菩薩摩訶薩、諸天人民、大",
    "T15n0637_001:0520a24": "龍王、諸鬼神王悉來會竹園者，皆聞見諸",
    "T15n0637_001:0520a25": "三昧，亦非本願；亦不離於本願。所行常精進，",
    "T15n0637_001:0520a26": "不失諸三昧，不失善知識，世世遠眾事，寂然不",
    "T15n0637_001:0520a27": "數會，但願是三昧，今故以寶精泥洹珠，以",
    "T15n0637_001:0520a28": "雨大會耳！」如來白正覺言：「今會有新發意摩",
    "T15n0637_001:0520a29": "訶薩，欲行是三昧，當何以致之？」佛言如來：「所",
    "T15n0637_001:0520b01": "問甚快。若新發意摩訶薩欲行是三昧，當行",
    "T15n0637_001:0520b02": "八法寶。何等為八法寶？一者、即於佛前是三",
    "T15n0637_001:0520b03": "昧，是為一法寶。二法寶者、供養十方諸羅漢，",
    "T15n0637_001:0520b04": "從其相隨億億萬劫，一時聞是即解，親近尊",
    "T15n0637_001:0520b05": "三昧不遠，是為二法寶。三者、供養舍利，從上",
    "T15n0637_001:0520b06": "至三十六天，中無空缺，無益一時也，轉意作",
    "T15n0637_001:0520b07": "行即向慧問，是為三法寶。四法寶者、得四無",
    "T15n0637_001:0520b08": "所畏，不與十方於生死無所遠離，是為四",
    "T15n0637_001:0520b09": "法寶。五法寶者、菩薩見五道勤苦，心意欲悉",
    "T15n0637_001:0520b10": "止度之，以其身救之命，不用作勤劇，趣令",
    "T15n0637_001:0520b11": "得佛耳，是為五法寶。六法寶者、菩薩事十方",
    "T15n0637_001:0520b12": "天下人，常如奴事大夫，不用作苦貴度之，",
    "T15n0637_001:0520b13": "所以者何？知本求無故，本無所起故，是六法",
    "T15n0637_001:0520b14": "寶。七法寶者、菩薩觀見九十六種外道，於",
    "T15n0637_001:0520b15": "其中覺知之，欲起想取法住，是為七法寶。八",
    "T15n0637_001:0520b16": "法寶者、奉行六波羅蜜，供養比丘僧，供養億",
    "T15n0637_001:0520b17": "萬劫，不如一時聞是寶如來三昧。十方當作",
    "T15n0637_001:0520b18": "佛者，用何為證？聞是寶如來三昧者，即十方",
    "T15n0637_001:0520b19": "人得佛證。若新發意向是三昧，歡喜解是三",
    "T15n0637_001:0520b20": "昧者，即是為以解萬萬三昧，為已得如來",
    "T15n0637_001:0520b21": "三昧。是為八法寶。令行是三昧，即可得陀隣",
    "T15n0637_001:0520b22": "尼門。」如來問事竟，還坐，佛便笑。文殊師利",
    "T15n0637_001:0520b23": "正衣服，頭面著地，叉手為佛作禮，白佛言：「佛",
    "T15n0637_001:0520b24": "不妄笑，既笑當有意，願佛說之。」佛語文殊師",
    "T15n0637_001:0520b25": "利言：「寶如來所從來佛剎，過是九億萬佛國",
    "T15n0637_001:0520b26": "土，其剎名曰諸法自然無厭敢有。善男子善",
    "T15n0637_001:0520b27": "女人往者，無有胞生者，無有苦痛生者，無",
    "T15n0637_001:0520b28": "恩愛生者，悉於百億萬雜華香中生即立住；",
    "T15n0637_001:0520b29": "悉有亂音樂聲朝暮相娛樂，但以無作法、但",
    "T15n0637_001:0520c01": "以寂然法為唱樂。若善男子善女人聞是三",
    "T15n0637_001:0520c02": "昧，即却六百四十劫，罪盡絕命，即得往生，",
    "T15n0637_001:0520c03": "往生者但以諸三昧為樂。寶如來剎無有日",
    "T15n0637_001:0520c04": "月光明，雖有為不現。若有善男子善女人往",
    "T15n0637_001:0520c05": "生者，日月光明星宿明即為現，應是三昧當",
    "T15n0637_001:0520c06": "往生者，星宿日月光明悉為見。十方佛言：『今",
    "T15n0637_001:0520c07": "日復往生寶如來剎。』十方諸菩薩問十方佛：",
    "T15n0637_001:0520c08": "『何以為證？』十方佛言：『以星宿日月明見作證。』",
    "T15n0637_001:0520c09": "羅漢辟支佛其數如是，非諸羅漢辟支佛所",
    "T15n0637_001:0520c10": "及知，以往生其國中善男子善女人、菩薩",
    "T15n0637_001:0520c11": "自知之耳！我故笑也。」須菩提及舍利弗二第",
    "T15n0637_001:0520c12": "一賢者起，頭面著地，為正覺作禮：「願佛加",
    "T15n0637_001:0520c13": "大恩，廣大哀我等。以佛威神神足與我，我",
    "T15n0637_001:0520c14": "等欲到寶如來剎土諸法自然國觀，須臾復",
    "T15n0637_001:0520c15": "還。」佛言：「善哉善哉！」舍利弗尊羅漢須菩提",
    "T15n0637_001:0520c16": "乘佛威神，須臾即到寶如來菩薩剎；便復見",
    "T15n0637_001:0520c17": "寶如來國中，亦復羅閱竹園如釋迦文佛會",
    "T15n0637_001:0520c18": "時也；見東方遣無央數菩薩，見南方無數菩",
    "T15n0637_001:0520c19": "薩，十方上至三十六天會如是。舍利弗問須",
    "T15n0637_001:0520c20": "菩提：「怛薩阿竭隨我人來到是剎也？」須菩提、",
    "T15n0637_001:0520c21": "舍利弗須臾便還到竹園，眾會如故。佛問舍",
    "T15n0637_001:0520c22": "利弗：「向觀寶如來國土，人民何類，教授幾人？」",
    "T15n0637_001:0520c23": "須菩提、舍利弗白佛言：「觀彼國悉如今日會",
    "T15n0637_001:0520c24": "竹園中時也。」舍利弗為佛作禮：「佛功德甚尊，",
    "T15n0637_001:0520c25": "今大會諸天人民，得見明乃如是。」三彌菩薩",
    "T15n0637_001:0520c26": "從坐起，正衣服，頭面著地，為佛作禮：「願欲所",
    "T15n0637_001:0520c27": "問。」佛言：「善哉善哉！當問。」三彌菩薩白佛言：",
    "T15n0637_001:0520c28": "「無生之法有想無？未起之想有識無？泥洹寂",
    "T15n0637_001:0520c29": "然有無？」「泥曰不起有形無形者，在彼間教，",
    "T15n0637_001:0521a01": "生死立處，誰是主者？以空造空是為主。」三",
    "T15n0637_001:0521a02": "彌聞佛解說是事如是，即時諸天及人八萬",
    "T15n0637_001:0521a03": "六千人，即得無所從生法忍，即住虛空中去",
    "T15n0637_001:0521a04": "地百六十丈，來下為佛作禮。是時三千大",
    "T15n0637_001:0521a05": "千日月即復大動，彌勒菩薩從坐起，為佛作",
    "T15n0637_001:0521a06": "禮，問佛言：「向者地大動，是何之應？」佛語彌勒",
    "T15n0637_001:0521a07": "菩薩言：「所以地大動者，非但剎動，十方諸",
    "T15n0637_001:0521a08": "佛剎悉復動；亦復各各八萬六千諸天及人，",
    "T15n0637_001:0521a09": "得無所從生法住，即住虛空中如是。以故，",
    "T15n0637_001:0521a10": "地大動耳！」彌勒白佛言：「何從致若？」「有發意常",
    "T15n0637_001:0521a11": "當六法。何等為六？一法者、知三十六天，當",
    "T15n0637_001:0521a12": "得佛者、未得莂者，我當往莂之，不與十方天",
    "T15n0637_001:0521a13": "下人共知之。二法者、三千大千日月中，善男",
    "T15n0637_001:0521a14": "子善女人當得佛，我悉當往莂之，不與十方",
    "T15n0637_001:0521a15": "天下人共知之。三法者、百千泥犁中人，當得",
    "T15n0637_001:0521a16": "佛者，我悉往莂之，不與十方天下人共知",
    "T15n0637_001:0521a17": "之。四法者、十方人絕命當所生處，我悉知之，",
    "T15n0637_001:0521a18": "不與十方天下人共知之。五法者、十方天下",
    "T15n0637_001:0521a19": "人命盡，我悉知之，不與十方天下人共知之。",
    "T15n0637_001:0521a20": "六法者、十方諸佛當取泥洹不取泥洹者，不",
    "T15n0637_001:0521a21": "與十方天下人共知之也。是為六法住。從是",
    "T15n0637_001:0521a22": "疾得無所從生法忍。」彌勒菩薩復白佛言：「是",
    "T15n0637_001:0521a23": "三昧甚尊甚尊，今我欲使來會者悉得是三",
    "T15n0637_001:0521a24": "昧，當行何等法？」佛言：「當行九法。何等為九？",
    "T15n0637_001:0521a25": "一法者、視諸法悉清淨無邊。二法者、視天悉",
    "T15n0637_001:0521a26": "清淨。三法者、視諸生死亦清淨無邊。四法者、",
    "T15n0637_001:0521a27": "視五道悉清淨。五法者、於欲無所求悉清淨。",
    "T15n0637_001:0521a28": "六法者、視三界色悉清淨無有邊。七法者、見",
    "T15n0637_001:0521a29": "諸泥犁悉清淨無邊。八法者、觀視泥洹悉無",
    "T15n0637_001:0521b01": "邊。九法者、十方無有舉名者。是為九法。作是",
    "T15n0637_001:0521b02": "行者疾得是三昧。」彌勒白佛言：「說是如來時，",
    "T15n0637_001:0521b03": "即得六萬三昧，三昧乃有邊幅無？如得六萬",
    "T15n0637_001:0521b04": "三昧，是為有邊幅耶？」佛言：「雖得六萬三昧，",
    "T15n0637_001:0521b05": "但有名耳！不可極盡三昧悉具足。」佛言：「三",
    "T15n0637_001:0521b06": "昧非但一輩，有無念三昧；有離欲三昧；有坐",
    "T15n0637_001:0521b07": "聽十方佛三昧；有莊嚴諸佛國土華香三昧；",
    "T15n0637_001:0521b08": "有所說法一切人悉還本三昧；有出諸欲無",
    "T15n0637_001:0521b09": "還想三昧；有說經時化為百種音樂聲三昧；",
    "T15n0637_001:0521b10": "有說法億千萬佛國華香自然來三昧；有伏",
    "T15n0637_001:0521b11": "諸魔三昧；有發師子意獨行獨步三昧；有所",
    "T15n0637_001:0521b12": "向處莫不發阿耨多羅三耶三菩提三昧；有",
    "T15n0637_001:0521b13": "所在處莫不供養者三昧；有亂風一起時如",
    "T15n0637_001:0521b14": "佛說經聲三昧；有所向門莫不開三昧；有所",
    "T15n0637_001:0521b15": "處悉師子座為現三昧；有飛到十方三昧；有",
    "T15n0637_001:0521b16": "所向門十方菩薩往來無極三昧；有所知十",
    "T15n0637_001:0521b17": "方人意三昧；有壞滅諸想三昧；有壞滅諸識",
    "T15n0637_001:0521b18": "三昧；有合十方諸剎土合為一剎三昧；有發",
    "T15n0637_001:0521b19": "意不盡三昧；有視三界中了不有一人三昧；",
    "T15n0637_001:0521b20": "有從一佛國到一佛國三昧；有所在處令法",
    "T15n0637_001:0521b21": "不斷絕三昧；有所在處常與佛相遇三昧；有",
    "T15n0637_001:0521b22": "坐觀十方大兵大火大水大風於其中不恐怖",
    "T15n0637_001:0521b23": "悉住教導之二昧；有所在處但以法作器三",
    "T15n0637_001:0521b24": "昧；有善男子善女人聞是三昧，即得住無還",
    "T15n0637_001:0521b25": "之想三昧。是三昧大多，不可極盡，故住大會",
    "T15n0637_001:0521b26": "說之。「有無名三昧；有住諸法三昧；有名諸",
    "T15n0637_001:0521b27": "慧三昧；有教法三昧；有滅壞羅漢辟支佛三",
    "T15n0637_001:0521b28": "昧；有法寶三昧；有總持無名法三昧；有知",
    "T15n0637_001:0521b29": "人意三昧；有斷諸煩荷三昧；有制力欲覺",
    "T15n0637_001:0521c01": "三昧；有十種力三昧；有智慧三昧；有光明",
    "T15n0637_001:0521c02": "所行處三昧；有不可計三昧；有見法時如水",
    "T15n0637_001:0521c03": "中影三昧；有不可盡淨慧三昧；有人空眾惡",
    "T15n0637_001:0521c04": "無有無願想三昧；有住禪乃到泥洹三昧；有",
    "T15n0637_001:0521c05": "譬若金剛無穢三昧；有無極明三昧；有度諸",
    "T15n0637_001:0521c06": "煩荷已盡三昧；有廣大水法三昧；有莊嚴",
    "T15n0637_001:0521c07": "大船三昧；有入無名三昧；有不可盡喜意三",
    "T15n0637_001:0521c08": "昧；有總持無忘三昧；有在冥悉令明三昧；",
    "T15n0637_001:0521c09": "有所樂悉樂三昧；有慈行三昧；有淨大哀",
    "T15n0637_001:0521c10": "三昧；有入等心三昧；有出等心三昧；有名",
    "T15n0637_001:0521c11": "已脫未脫三昧；有光明所從來處三昧；有",
    "T15n0637_001:0521c12": "曉無所不曉三昧；有脫慧脫教三昧；有金",
    "T15n0637_001:0521c13": "色蓮華為現三昧；有無離無常三昧；有尊",
    "T15n0637_001:0521c14": "智慧無生三昧；有勇猛無所不伏三昧；有開",
    "T15n0637_001:0521c15": "闢諸剎三昧；有清淨於無形三昧；有無名珍",
    "T15n0637_001:0521c16": "寶三昧；有如海無所不受三昧；有神足廣大",
    "T15n0637_001:0521c17": "三昧；有彈指頃無所不及三昧。」曇摩竭菩薩",
    "T15n0637_001:0521c18": "語舍利弗言：「所問慧住故曰不可極，應時聞",
    "T15n0637_001:0521c19": "所聞如意不自貢高，所作不妄常敬意如所",
    "T15n0637_001:0521c20": "教，習慧用意無所受故不失禮節，所作法不",
    "T15n0637_001:0521c21": "妄不亂。意如珍寶除諸老病，以意為法器",
    "T15n0637_001:0521c22": "也，是為樂忍辱。所思但想，諸所樂但法意，",
    "T15n0637_001:0521c23": "慧不有足時。所施無所惜，與無適莫。所問諦",
    "T15n0637_001:0521c24": "意觀，歡喜無所得。其意已悅，身體悉為輕。意",
    "T15n0637_001:0521c25": "不在外道，但欲聞法味及毘羅經；但欲聞漚",
    "T15n0637_001:0521c26": "和拘舍羅；但欲聞四平等心；但欲聞無底法。",
    "T15n0637_001:0521c27": "如意無異念，欲意受漚和拘舍羅；欲聞無所",
    "T15n0637_001:0521c28": "從生法不貪觀，但欲慈度之；欲知無常聲；欲",
    "T15n0637_001:0521c29": "知寂然之意；欲知空復空；欲知無想生死及",
    "T15n0637_001:0522a01": "布施。一切不欲聞，但欲聞音樂，隨樂十方中，",
    "T15n0637_001:0522a02": "忠信以作正，降伏諸欲根。」曇摩竭菩薩從坐",
    "T15n0637_001:0522a03": "起，正衣服，白佛言：「菩薩已得寶如來三昧，",
    "T15n0637_001:0522a04": "自然所為，眾慧已具，便得三寶。何等為三寶？",
    "T15n0637_001:0522a05": "一者、譬如水中影，影亦不在水中，亦不在水",
    "T15n0637_001:0522a06": "外，菩薩於是間坐，其身悉在十方，其身亦",
    "T15n0637_001:0522a07": "不在十方。二者、菩薩於是間坐，分身悉現十",
    "T15n0637_001:0522a08": "方佛前坐，其身亦不在十方佛前坐。三者、譬",
    "T15n0637_001:0522a09": "如山中呼響音聲還報，音響亦不在中，亦不",
    "T15n0637_001:0522a10": "在外。菩薩於是坐，悉遙說十方諸菩薩事，",
    "T15n0637_001:0522a11": "十方諸菩薩亦無來到彼者，彼亦無往者如",
    "T15n0637_001:0522a12": "是！」佛語曇摩竭菩薩：「已得陀隣尼門；譬如",
    "T15n0637_001:0522a13": "持弓弩布矢，在所欲射無所不到。菩薩持一",
    "T15n0637_001:0522a14": "慧入萬慧，靡所不至如是！」佛言曇摩竭菩",
    "T15n0637_001:0522a15": "薩：「若乃見阿須倫欲興兵時，彈指頃兵便到",
    "T15n0637_001:0522a16": "二十八天，中間無空缺，菩薩以次第九以下，",
    "T15n0637_001:0522a17": "說法時如是！」",
    "T15n0637_001:0522a18": "如來菩薩語舍利弗言：「淨者貪欲消伏，其意",
    "T15n0637_001:0522a19": "無貪欲者是不可盡，其諸惡意者不能復亂，",
    "T15n0637_001:0522a20": "其意護於惡意，是故不可盡；其意瞋恚有形",
    "T15n0637_001:0522a21": "欲貪高，諸所不可索可作者，菩薩常欲護是",
    "T15n0637_001:0522a22": "意，知不可盡去，無瞻諸垢，當知是意不可",
    "T15n0637_001:0522a23": "盡；護者不令懈怠，當知其意不可盡；其狂亂",
    "T15n0637_001:0522a24": "者輕已法護之，當知是意不可極；無智慧",
    "T15n0637_001:0522a25": "者欲護之，當知其意不可極；一切以法施與",
    "T15n0637_001:0522a26": "以法脫之，當知其意不可盡；欲教一切人皆",
    "T15n0637_001:0522a27": "令為功德，當知其意不可盡極。」如來語舍利",
    "T15n0637_001:0522a28": "弗言：「菩薩有四法。何等為四？一者、意作陀",
    "T15n0637_001:0522a29": "隣尼行不可盡。二者、陀隣尼行不可盡。三者、",
    "T15n0637_001:0522b01": "教一切人是不可盡。四者、不厭學問故陀隣",
    "T15n0637_001:0522b02": "尼不可盡。」如來菩薩復語舍利弗：「復有四事",
    "T15n0637_001:0522b03": "不可極。一者、上脫中脫不可盡。二者、四馬之",
    "T15n0637_001:0522b04": "路不可極。三者、可意之王不可極。四者、十二",
    "T15n0637_001:0522b05": "因緣無有主不可盡極。如是為不可極。」如來",
    "T15n0637_001:0522b06": "菩薩語舍利弗：「復有八法不可盡。何等為八？",
    "T15n0637_001:0522b07": "一者、無我之語不可極。二者、無作之極想不",
    "T15n0637_001:0522b08": "可極。三者、寂寞泥洹之語不可極。四者、菩薩",
    "T15n0637_001:0522b09": "所度不可極。五者、大海流水無有懈惓不可",
    "T15n0637_001:0522b10": "極。六者、眾惡無垢不可極。七者、苦痛之聲不",
    "T15n0637_001:0522b11": "可極。八者、去來之想不可極。是為八法。所度",
    "T15n0637_001:0522b12": "無主不可極。」如來菩薩語舍利弗：「復有九法",
    "T15n0637_001:0522b13": "不可極。何等為九法？一者、諸佛剎土不可極。",
    "T15n0637_001:0522b14": "二者、諸菩薩所從來處不可極。三者、發阿耨",
    "T15n0637_001:0522b15": "多羅三耶三菩提者不可極。四者、失願取羅",
    "T15n0637_001:0522b16": "漢辟支佛不可極。五者、十方菩薩從一佛剎",
    "T15n0637_001:0522b17": "土，飛到一佛剎土不可極。六者、六波羅蜜不",
    "T15n0637_001:0522b18": "可極。七者、三昧不可極。八者、過於泥洹亦如",
    "T15n0637_001:0522b19": "化視之無極。九者、三界不可極。是為九法不",
    "T15n0637_001:0522b20": "可極。」",
    "T15n0637_001:0522b21": "如來語舍利弗言：「菩薩有三十二寶。何謂三",
    "T15n0637_001:0522b22": "十二寶？一者、其心不著愛欲，是忍辱不可極，",
    "T15n0637_001:0522b23": "是即為寶。二者、不起是我、非我亦無所造，是",
    "T15n0637_001:0522b24": "故忍辱不可極，是即為寶。三者、不念一切善",
    "T15n0637_001:0522b25": "惡，是為忍辱不可極，是即為寶。四者、不恒心",
    "T15n0637_001:0522b26": "意於一切，是為忍辱不可極，是即為寶。五",
    "T15n0637_001:0522b27": "者、不瞋怒向於一切人，是為忍辱不可極，是",
    "T15n0637_001:0522b28": "即為寶。六者、不懷念他人亂惡，是為忍辱不",
    "T15n0637_001:0522b29": "可極，是即為寶。七者、亦不妄嬈人有所擊，",
    "T15n0637_001:0522c01": "是為忍辱不可極，是即為寶。八者、不調戲於",
    "T15n0637_001:0522c02": "大會中，是為忍辱不可極，是即為寶。九者、自",
    "T15n0637_001:0522c03": "護護他人身，是為忍辱不可極，是即為寶。十",
    "T15n0637_001:0522c04": "者、若貧窮者給護之後不從有所悕望，是為",
    "T15n0637_001:0522c05": "忍辱不可極，是即為寶。十一者、自護不隨惡",
    "T15n0637_001:0522c06": "知識不隨眾會，是為忍辱不可極，是即為寶。",
    "T15n0637_001:0522c07": "十二者、無愛欲意於身於他人身，是為忍辱",
    "T15n0637_001:0522c08": "不可極，是即為寶。十三者、不起諸想，無念於",
    "T15n0637_001:0522c09": "菩薩如彈指頃，是為忍辱不可極，是即為寶。",
    "T15n0637_001:0522c10": "十四者、護功德莊嚴身相，是為忍辱不可極，",
    "T15n0637_001:0522c11": "是即為寶。十五者、信作善不離於三昧，是為",
    "T15n0637_001:0522c12": "忍辱不可極，是即為寶。十六者、口不妄語，是",
    "T15n0637_001:0522c13": "為忍辱不可極，是即為寶。十七者、心淨，是",
    "T15n0637_001:0522c14": "為忍辱不可極，是即為寶。十八者、堅住善知",
    "T15n0637_001:0522c15": "識世世與相隨不捨，不於他處說其過失，不",
    "T15n0637_001:0522c16": "說之惡，是為忍辱不可極，是即為寶。十九",
    "T15n0637_001:0522c17": "者、自挍計他人有惡者我亦有惡，是為忍辱",
    "T15n0637_001:0522c18": "不可極，是即為寶。二十者、所念無有邪即覺，",
    "T15n0637_001:0522c19": "是為忍辱不可極，是即為寶。二十一者、軟心",
    "T15n0637_001:0522c20": "和意，是為忍辱不可極，是即為寶。二十二者、",
    "T15n0637_001:0522c21": "護惡人令心不起，是為忍辱不可極，是即為",
    "T15n0637_001:0522c22": "寶。二十三者、生於諸天教導諸天，是為忍辱",
    "T15n0637_001:0522c23": "不可極，是即為寶。二十四者、生天上世間教",
    "T15n0637_001:0522c24": "兩道中不更三惡道，是為忍辱不可極，是即",
    "T15n0637_001:0522c25": "為寶。二十五者、具足諸種好，是為忍辱不可",
    "T15n0637_001:0522c26": "極，是即為寶。二十六者、得音如梵天聲，是",
    "T15n0637_001:0522c27": "為忍辱不可極，是即為寶。二十七者、脫婬怒",
    "T15n0637_001:0522c28": "癡，是為忍辱不可極，是即為寶。二十八者、不",
    "T15n0637_001:0522c29": "於諸色與名，是為忍辱不可極，是即為寶。二",
    "T15n0637_001:0523a01": "十九者、所作功德不著，但欲起眾法耳，是為",
    "T15n0637_001:0523a02": "忍辱不可極。是即為寶。三十者、降伏諸外",
    "T15n0637_001:0523a03": "道，是為忍辱不可極，是即為寶。三十一者、已",
    "T15n0637_001:0523a04": "出於眾侯中，是為忍辱不可極，是即為寶。",
    "T15n0637_001:0523a05": "三十二者、具足諸佛法使不傷毀，是為忍辱",
    "T15n0637_001:0523a06": "不可極，是即為寶。」如來菩薩語舍利弗：「菩",
    "T15n0637_001:0523a07": "薩有三十二事，為寶，如所入。何謂三十二事？",
    "T15n0637_001:0523a08": "一者、欲入響、欲入觀、無所觀，是即為寶。二者、",
    "T15n0637_001:0523a09": "欲入心、離心、於心無主，是即寶。三者、欲入身",
    "T15n0637_001:0523a10": "求脫本無脫者，是即寶。四者、不入十二因緣",
    "T15n0637_001:0523a11": "無有住者，是即寶。五者、欲入斷，離於不斷，是",
    "T15n0637_001:0523a12": "即寶。六者、欲入無常，視之無形，是即寶。七者、",
    "T15n0637_001:0523a13": "欲入無名，主離於無名，是即寶。八者、欲入寂",
    "T15n0637_001:0523a14": "不離於起，是即寶。九者、欲入三界，不離三界，",
    "T15n0637_001:0523a15": "是即寶。十者、欲入受，無所受，是即寶。十一者、",
    "T15n0637_001:0523a16": "欲入當來、過去，亦出當來、過去，是即寶。十二",
    "T15n0637_001:0523a17": "者、欲入功德，觀本末無主，是即寶。十三者、欲",
    "T15n0637_001:0523a18": "入空，空中空，是即寶。十四者、欲入無想，不",
    "T15n0637_001:0523a19": "起無想，是即寶。十五者、欲入願，不起願，是",
    "T15n0637_001:0523a20": "即寶。十六者、欲入空，離想空，是即寶。十七",
    "T15n0637_001:0523a21": "者、欲入三昧無有合者，所以者何？法無二法，",
    "T15n0637_001:0523a22": "是即寶。十八者、不以三昧有所願生處，是即",
    "T15n0637_001:0523a23": "寶。十九者、三昧不為一切諸法作證，是即寶。",
    "T15n0637_001:0523a24": "二十者、欲入無生之道，有度者，是即寶。二十",
    "T15n0637_001:0523a25": "一者、欲入無生處，是即寶。二十二者、欲入不",
    "T15n0637_001:0523a26": "動搖處，是即寶。二十三者、欲入一切無我，不",
    "T15n0637_001:0523a27": "離無我，是即寶。二十四者、欲與生死初無相",
    "T15n0637_001:0523a28": "知者，是即寶。二十五者、欲與三昧初無所識",
    "T15n0637_001:0523a29": "者，是即寶。二十六者、相欲切相知者，是即",
    "T15n0637_001:0523b01": "寶。二十七者、欲厭欲意，是即寶。二十八者、欲",
    "T15n0637_001:0523b02": "入不念無有，是即寶。二十九者、欲入諸陀隣",
    "T15n0637_001:0523b03": "尼門無所不總，是即寶。三十者、欲入諸所作",
    "T15n0637_001:0523b04": "惡，欲不為惡，是即寶。三十一者、欲入漚和拘",
    "T15n0637_001:0523b05": "舍羅，以意作法器，是即寶。三十二者、欲與萬",
    "T15n0637_001:0523b06": "事相應不相遠，是即寶。」",
    "T15n0637_001:0523b07": "佛語如來：「譬如若欲入城，會從其門，欲知因",
    "T15n0637_001:0523b08": "緣無所諍；欲知諍者不如自守；欲知不欲語",
    "T15n0637_001:0523b09": "言者，不如莫那中居不動者，勿得轉欲，無悕",
    "T15n0637_001:0523b10": "望者無所想，是故等不欲危者，當正位謂至",
    "T15n0637_001:0523b11": "故；欲有不與者，當自守其家，能自守者不",
    "T15n0637_001:0523b12": "稱說。不自高不自下者，其人已具足故。不欲",
    "T15n0637_001:0523b13": "咸者無而譴之者，欲有所使者，所作無所",
    "T15n0637_001:0523b14": "失。「得道亦如是無癡，無癡者知本無故耳！知",
    "T15n0637_001:0523b15": "本無者無所失故，三世等無異。三世無增減",
    "T15n0637_001:0523b16": "者不住色，已不住色，為不住眾法也。眼見",
    "T15n0637_001:0523b17": "色者，但是眼、眼精住是色也；耳聞聲，聲識無",
    "T15n0637_001:0523b18": "所住；鼻聞香，香識無所住；口所識味，味亦",
    "T15n0637_001:0523b19": "無所住；身知細滑，識亦無所住；意不知識，識",
    "T15n0637_001:0523b20": "不知意，無所住。「如本行，無有想，慧行諦，諦如",
    "T15n0637_001:0523b21": "我，無有我是我所，非識法見我，但見無我",
    "T15n0637_001:0523b22": "名者慧，不知諸所有亦不知慧。欲不知習，習",
    "T15n0637_001:0523b23": "不知慧，慧不知身，身不知慧。菩薩其心不離",
    "T15n0637_001:0523b24": "其心是非耶！」曇摩竭菩薩白佛言：「天中天！道",
    "T15n0637_001:0523b25": "不與想合，為有合者無？」佛語菩薩：「諸法不以",
    "T15n0637_001:0523b26": "為證，但以音響為法。譬若人吹長笛，音聲悲",
    "T15n0637_001:0523b27": "快與歌相入，知歌氣、笛氣合同一音出。菩",
    "T15n0637_001:0523b28": "薩諸三昧亦如是，諸法無生壞者，亦離於壞",
    "T15n0637_001:0523b29": "滅；諸化亦如是，諸念亦如是，諸覺亦如是！",
    "T15n0637_001:0523c01": "諸生無名離於無名；諸念無名離於無名；諸",
    "T15n0637_001:0523c02": "化無名離於無名；覺無諸名離於無名。無處",
    "T15n0637_001:0523c03": "我不想之，但無作之想為離；但已無作之",
    "T15n0637_001:0523c04": "作，已為作想，想行寂然，都無所著，法非欲",
    "T15n0637_001:0523c05": "一切皆然。」",
    "T15n0637_001:0523c06": "如來正衣服白正覺言：「諸法不起，今復欲問",
    "T15n0637_001:0523c07": "如來，曇摩竭菩薩向者所問：『欲決斷大疑，各",
    "T15n0637_001:0523c08": "還本處？』」佛語如來：「諸法若生處無有處；若化",
    "T15n0637_001:0523c09": "處無有處；諸法若覺處無覺處；諸法若念處",
    "T15n0637_001:0523c10": "無念處。」如來菩薩白天中天言：「生生處有生",
    "T15n0637_001:0523c11": "處無？化化處有化無？無念處有念無？無覺處",
    "T15n0637_001:0523c12": "有覺無？」如來言：「生生復生泥洹生，是為合，怛",
    "T15n0637_001:0523c13": "薩阿竭意非合；生生復生不生泥洹生，是不",
    "T15n0637_001:0523c14": "合，怛薩阿竭意是合；化化復化泥洹化，是為",
    "T15n0637_001:0523c15": "合，怛薩阿竭意非合；化化復化不化泥洹",
    "T15n0637_001:0523c16": "化，是為不合，怛薩阿竭意是合；念念復念泥",
    "T15n0637_001:0523c17": "洹念，是為合，怛薩阿竭意非合；念念不念泥",
    "T15n0637_001:0523c18": "洹念，是不合，怛薩阿竭意是合；覺覺復覺",
    "T15n0637_001:0523c19": "泥洹覺，是為合，怛薩阿竭意不合；覺覺復",
    "T15n0637_001:0523c20": "覺不覺泥洹覺，是為不合，怛薩阿竭意是合。」",
    "T15n0637_001:0523c21": "文殊菩薩說偈言：",
    "T15n0637_001:0523c22": "「法者無有生，　　合為一剎耳！",
    "T15n0637_001:0523c23": "生生不復生，　　泥洹皆如是。",
    "T15n0637_001:0523c24": "化者從本無，　　化化無脫者；",
    "T15n0637_001:0523c25": "化與泥洹等，　　寂然無處所。",
    "T15n0637_001:0523c26": "念者本無識，　　發念因空耳！",
    "T15n0637_001:0523c27": "泥洹與念等，　　所念諦如是。",
    "T15n0637_001:0523c28": "覺覺平等等，　　所覺無所到；",
    "T15n0637_001:0523c29": "所覺無常住，　　是故怛薩竭。",
    "T15n0637_001:0524a01": "化處無有處，　　所覺無所到；",
    "T15n0637_001:0524a02": "若化無處所，　　諸法皆如是。",
    "T15n0637_001:0524a03": "生處有本無，　　無生是其處；",
    "T15n0637_001:0524a04": "化處無名處，　　一切為三昧。",
    "T15n0637_001:0524a05": "念處有念無，　　從空到是處；",
    "T15n0637_001:0524a06": "非本無所諦，　　其慧已如是。",
    "T15n0637_001:0524a07": "覺不行相連，　　覺不離其處；",
    "T15n0637_001:0524a08": "行從覺見諦，　　離覺無有脫。",
    "T15n0637_001:0524a09": "所生法不絕，　　所在常如是；",
    "T15n0637_001:0524a10": "三千日月中，　　所明無有上。",
    "T15n0637_001:0524a11": "法有非思想，　　可得還行者；",
    "T15n0637_001:0524a12": "於欲不起垢，　　非空亦非想。",
    "T15n0637_001:0524a13": "如來意常淨，　　亦不處法名；",
    "T15n0637_001:0524a14": "所脫非常住，　　一切如本處。",
    "T15n0637_001:0524a15": "華香自然來，　　所出無處所；",
    "T15n0637_001:0524a16": "清淨意無處，　　所有皆悉爾！",
    "T15n0637_001:0524a17": "千歲枯樹生，　　皆從發意起；",
    "T15n0637_001:0524a18": "皆見大光明，　　世間最無有。",
    "T15n0637_001:0524a19": "虛空為音樂，　　晝夜光明現；",
    "T15n0637_001:0524a20": "是時及大會，　　悉發菩薩意。",
    "T15n0637_001:0524a21": "人民大歡欣，　　皆得聞是經；",
    "T15n0637_001:0524a22": "即動三千剎，　　得受不動身。",
    "T15n0637_001:0524a23": "寂然法為現，　　無名是其應；",
    "T15n0637_001:0524a24": "何況世所有，　　一切皆如是。",
    "T15n0637_001:0524a25": "清淨不為定，　　癡慧本無現；",
    "T15n0637_001:0524a26": "清癡合用本，　　慧本無脫者。",
    "T15n0637_001:0524a27": "三昧無所造，　　一切皆如是；",
    "T15n0637_001:0524a28": "菩薩住道地，　　在意所從生。",
    "T15n0637_001:0524a29": "五事不可親，　　今墮五道中；",
    "T15n0637_001:0524b01": "遠離如是行，　　得佛達十方。",
    "T15n0637_001:0524b02": "百日法為時，　　奉行是三昧；",
    "T15n0637_001:0524b03": "皆從諸剎來，　　飛到怛薩前。",
    "T15n0637_001:0524b04": "諸天及國王，　　悉得見佛身；",
    "T15n0637_001:0524b05": "志意大歡喜，　　身體為悉輕。",
    "T15n0637_001:0524b06": "不當以色想，　　觀法有三千；",
    "T15n0637_001:0524b07": "般若毘羅法，　　所處無三千。",
    "T15n0637_001:0524b08": "如來本發意，　　願不離十方；",
    "T15n0637_001:0524b09": "常作大法國，　　所處無三千。",
    "T15n0637_001:0524b10": "三界及已上，　　乃到忉利天；",
    "T15n0637_001:0524b11": "悉阿陀那佛！　　其號天中天。",
    "T15n0637_001:0524b12": "發意到其國，　　須臾復來還；",
    "T15n0637_001:0524b13": "摩提那菩薩，　　飛到竹園中。」",
    "T15n0637_001:0524b14": "舍利弗白如來言：「願復有所問。如來所從來",
    "T15n0637_001:0524b15": "處剎土，何類厚薄？何如本願？何如無極國",
    "T15n0637_001:0524b16": "土？」如來語舍利弗言：「本願無極，無極國中悉",
    "T15n0637_001:0524b17": "菩薩，無阿羅漢之名，無女人之聲。宮殿皆水",
    "T15n0637_001:0524b18": "精，黃金為樹，白銀為葉，珊瑚馬瑙為實，銚",
    "T15n0637_001:0524b19": "銚鐄鐄非世所明，諸菩薩皆生蓮華中。」如來",
    "T15n0637_001:0524b20": "語舍利弗言：「舍利弗！我發願已來，所度不還，",
    "T15n0637_001:0524b21": "無願不極所願也。珍寶金銀樹木，我欲皆不",
    "T15n0637_001:0524b22": "欲耶！法者無起之處起願，珍寶是非思想耶！",
    "T15n0637_001:0524b23": "百千億佛剎土有起願者，今復還是無極之",
    "T15n0637_001:0524b24": "想願也。」舍利弗白如來言：「寶如來時持億萬",
    "T15n0637_001:0524b25": "種華來，各各異色，豈非想耶？」如來語舍利",
    "T15n0637_001:0524b26": "弗：「是無形之華，但已華作法器授之耳！諸",
    "T15n0637_001:0524b27": "菩薩以花所竹園中者，悉已法授之，不於中",
    "T15n0637_001:0524b28": "願生，持華為主，不於華中生也。」如來語舍",
    "T15n0637_001:0524b29": "利弗：「若初見佛形像不？」舍利弗言：「見之。」「人悉",
    "T15n0637_001:0524c01": "為佛像作禮，其佛威神無有不歸之者，其中",
    "T15n0637_001:0524c02": "有道威神無？」舍利弗言：「威神在何所？」如來",
    "T15n0637_001:0524c03": "言：「亦不在像中，亦不離於像，但有想者言有",
    "T15n0637_001:0524c04": "威神耳，觀之了無威神願者！譬如忉利天上",
    "T15n0637_001:0524c05": "有樹名拘者，而華熾盛，諸天莫不愛樂者。",
    "T15n0637_001:0524c06": "菩薩已法為一切識可意王，作眼目耳；道",
    "T15n0637_001:0524c07": "者俱無，但以意作器耳！」舍利弗言：「意者獨",
    "T15n0637_001:0524c08": "有主耶？」如來言：「意者與諸法合，諸法與意合，",
    "T15n0637_001:0524c09": "道者無主，但以無起作主耳，是故為法器。」如",
    "T15n0637_001:0524c10": "來語舍利弗：「若見化未？」舍利弗言：「見之。」如來",
    "T15n0637_001:0524c11": "言：「化道徑在何所去？來到何許？從何所來？",
    "T15n0637_001:0524c12": "有道路無？」舍利弗言：「化無有道徑。」「何知為化？」",
    "T15n0637_001:0524c13": "舍利弗言：「但見化成時，了不見本末，故呼之",
    "T15n0637_001:0524c14": "為化耳！如來化無所有。」舍利弗言：「見者不",
    "T15n0637_001:0524c15": "見到見耶！」舍利弗白如來言：「無所見。何等",
    "T15n0637_001:0524c16": "為見者？」如來答言：「諸想如化是為見；未起",
    "T15n0637_001:0524c17": "法如化是為見；未來法無有名是為見；無造",
    "T15n0637_001:0524c18": "法是為見；未作法是為見；無有造化者是故",
    "T15n0637_001:0524c19": "見；但作無名之想是為見；但作無造之化是",
    "T15n0637_001:0524c20": "為見。」舍利弗言：「云何，於是見中為有往來",
    "T15n0637_001:0524c21": "無？」如來答言：「故無往來者，已故為是見，設",
    "T15n0637_001:0524c22": "使有往來者，是不為是見，是為到見耳！如來",
    "T15n0637_001:0524c23": "見事。」",
    "T15n0637_001:0524c24": "寶如來三昧經卷上"
}