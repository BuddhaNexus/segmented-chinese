{
    "T10n0309_008:1023c03": "十住斷結經卷第八",
    "T10n0309_008:1023c05": "姚秦涼州沙門竺佛念譯",
    "T10n0309_008:1023c06": "等慈品第二十二",
    "T10n0309_008:1023c07": "爾時最勝菩薩前白佛言：「云何菩薩入等慈",
    "T10n0309_008:1023c08": "三昧，遍觀三千大千世界，人陰神陰諸龍鬼",
    "T10n0309_008:1023c09": "界，一身二身至百千身？云何菩薩以神足力，",
    "T10n0309_008:1023c10": "從一佛國至一佛國，如人遊虛亦無罣礙？」爾",
    "T10n0309_008:1023c11": "時世尊告最勝曰：「快哉斯問甚奇甚特，吾今",
    "T10n0309_008:1023c12": "與汝敷演其義，諦聽諦聽善思念之！一切諸",
    "T10n0309_008:1023c13": "法虛寂無本，成道眾智尋亦無迹。菩薩入定",
    "T10n0309_008:1023c14": "正受三昧，遍觀三千大千世界，其中眾生有",
    "T10n0309_008:1023c15": "形之類，觀五陰身生者滅者，為所從生為所",
    "T10n0309_008:1023c16": "從滅？復入空界地水火風，一一分別了無所",
    "T10n0309_008:1023c17": "有，法起則起法滅則滅。最勝當知！昔我久遠",
    "T10n0309_008:1023c18": "修菩薩道，禪定一意執心不亂，入不動三昧",
    "T10n0309_008:1023c19": "觀虛空眾生，無限無量不可稱記，隨其形類",
    "T10n0309_008:1023c20": "而教化之。其中眾生有婬怒癡無婬怒癡，有",
    "T10n0309_008:1023c21": "愛欲意無愛欲意，有瞋恚心無瞋恚心，菩薩",
    "T10n0309_008:1023c22": "權慧隨類而入，形與彼俱稱適一切，心入定",
    "T10n0309_008:1023c23": "意終無亂錯，彈指之頃入於百千諸佛剎土，",
    "T10n0309_008:1023c24": "或以法性慧觀教化，或以空法苦空非常導",
    "T10n0309_008:1023c25": "以正法，菩薩所化亦無邊崖，以十善之行",
    "T10n0309_008:1023c26": "而教授之。云何為十？先淨國土不計其功，敷",
    "T10n0309_008:1023c27": "演其慧明知無礙，坐道樹下心無怯弱，降伏",
    "T10n0309_008:1023c28": "魔怨令知邪趣，遊處境界度人無量，心如地",
    "T10n0309_008:1023c29": "界忍而不動，分別根門難易之相，純熟之行",
    "T10n0309_008:1024a01": "靡不斟酌，一一分別陰持入行、色痛想行識，",
    "T10n0309_008:1024a02": "觀內六情去外六塵，若眼見色不興眼識，外",
    "T10n0309_008:1024a03": "色內識悉了虛無，色為是誰眼識所在？若耳",
    "T10n0309_008:1024a04": "聞聲不興耳識，外聲內識悉了虛無，聲為是",
    "T10n0309_008:1024a05": "誰耳識所在？若鼻嗅香不興鼻識，外香內識",
    "T10n0309_008:1024a06": "悉了虛無，香為是誰鼻識所在？若舌知味不",
    "T10n0309_008:1024a07": "興舌識，外味內識悉了虛無，味為是誰舌識",
    "T10n0309_008:1024a08": "所在？若身知細滑不興識想，外更內識悉了",
    "T10n0309_008:1024a09": "虛無，細滑為誰身識所在？最勝當知！菩薩入",
    "T10n0309_008:1024a10": "定一一分別隨類教化，或以言教或以神足或",
    "T10n0309_008:1024a11": "以權慧，隨類而入無所罣礙。「是時菩薩復以",
    "T10n0309_008:1024a12": "十法訓化眾生。云何為十？一者慧根具足定",
    "T10n0309_008:1024a13": "意不亂，二者覺意牢固演慧無礙，三者敷暢",
    "T10n0309_008:1024a14": "道品具足義趣，四者解相玄寂眾好不闕，五",
    "T10n0309_008:1024a15": "者解道非道了知虛無，六者意崇法輪誨而",
    "T10n0309_008:1024a16": "不惓，七者行菩薩道不見己身，八者雖度眾",
    "T10n0309_008:1024a17": "生不見有度，九者解內外空一而無二，十者",
    "T10n0309_008:1024a18": "分別身體不見有化。是謂菩薩摩訶薩具足",
    "T10n0309_008:1024a19": "十法，便能周旋諸佛剎土，從一佛國至一佛",
    "T10n0309_008:1024a20": "國，亦未曾離諸佛世尊。「菩薩當念修諸總持",
    "T10n0309_008:1024a21": "門。云何為總持？諸法印可總持，菩薩得此總",
    "T10n0309_008:1024a22": "持者，於一切法去諸妄想。復有普光總持，菩",
    "T10n0309_008:1024a23": "薩得此總持者，等慈一切不懷顛倒。復有慧",
    "T10n0309_008:1024a24": "明總持，菩薩得此總持者，不淨國土令得清",
    "T10n0309_008:1024a25": "淨。復有照曜總持，菩薩得此總持者，於諸亂",
    "T10n0309_008:1024a26": "意悉無塵翳。復有義辯總持，菩薩得此總持",
    "T10n0309_008:1024a27": "者，習觀眾行入定不動。復有法辯總持，菩薩",
    "T10n0309_008:1024a28": "得此總持者，分別句義不失次敘。復有響辯",
    "T10n0309_008:1024a29": "總持，菩薩得此總持者，觀察音響隨類而度。",
    "T10n0309_008:1024b01": "復有應辯總持，菩薩得此總持者，應適一切",
    "T10n0309_008:1024b02": "具足眾行。復有意止總持，菩薩得此總持者，",
    "T10n0309_008:1024b03": "塵勞結縛永息不起。復有意斷總持，菩薩得",
    "T10n0309_008:1024b04": "此總持者，微察諸法亦無猶豫。復有神足總",
    "T10n0309_008:1024b05": "持，菩薩得此總持者，住壽在世經百千劫。復",
    "T10n0309_008:1024b06": "有根本總持，菩薩得此總持者，分別根門興",
    "T10n0309_008:1024b07": "衰不變。復有力勢總持，菩薩得此總持者，修",
    "T10n0309_008:1024b08": "金剛體無能沮壞。復有覺意總持，菩薩得此",
    "T10n0309_008:1024b09": "總持者，敷演諸法開悟一切。復有道品總持，",
    "T10n0309_008:1024b10": "菩薩得此總持者，觀了三世因緣法本。復有",
    "T10n0309_008:1024b11": "定意總持，菩薩得此總持者，於諸亂想懷來",
    "T10n0309_008:1024b12": "道故。復有權慧總持，菩薩得此總持者，應適",
    "T10n0309_008:1024b13": "無方亦無覺者。復有布施總持，菩薩得此總",
    "T10n0309_008:1024b14": "持者，解知三事悉無所有。復有持戒總持，菩",
    "T10n0309_008:1024b15": "薩得此總持者，不見修戒及以毀者。復有忍",
    "T10n0309_008:1024b16": "辱總持，菩薩得此總持者，不見恚忍及以亂",
    "T10n0309_008:1024b17": "想。復有精進總持，菩薩得此總持者，不見進",
    "T10n0309_008:1024b18": "業及以懈怠。復有正受總持，菩薩得此總持",
    "T10n0309_008:1024b19": "者，萬響雷震衣毛不竪。復有慧空總持，菩",
    "T10n0309_008:1024b20": "薩得此總持者，包識萬智暢演無礙。復有無",
    "T10n0309_008:1024b21": "礙總持，菩薩得此總持者，於諸通慧無所罣",
    "T10n0309_008:1024b22": "礙。復有曠遠總持，菩薩得此總持者，雖百千",
    "T10n0309_008:1024b23": "身還合為一。復有教授總持，菩薩得此總持",
    "T10n0309_008:1024b24": "者，訓以正法言不煩重。復有不思議總持，菩",
    "T10n0309_008:1024b25": "薩得此總持者，非是羅漢辟支所及。復有道",
    "T10n0309_008:1024b26": "樹總持，菩薩得此總持者，莊嚴剎土不離諸",
    "T10n0309_008:1024b27": "佛。復有降魔總持，菩薩得此總持者，執意牢",
    "T10n0309_008:1024b28": "固心不傾斜。復有容相總持，菩薩得此總持",
    "T10n0309_008:1024b29": "者，一一諸相致百千福。復有眾好總持，菩薩",
    "T10n0309_008:1024c01": "得此總持者，不見相好瓔珞隨身。復有光曜",
    "T10n0309_008:1024c02": "總持，菩薩得此總持者，於百千光見化無量。",
    "T10n0309_008:1024c03": "復有度人總持，菩薩得此總持者，雖度眾生",
    "T10n0309_008:1024c04": "亦無度者。復有廣慧總持，菩薩得此總持者，",
    "T10n0309_008:1024c05": "意如虛空無有偏狹。復有道意總持，菩薩得",
    "T10n0309_008:1024c06": "此總持者，不想泥洹亦不著有。復有滅度總",
    "T10n0309_008:1024c07": "持，菩薩得此總持者，不見有滅及以生者。復",
    "T10n0309_008:1024c08": "有清淨總持，菩薩得此總持者，塵埃以淨無",
    "T10n0309_008:1024c09": "盡不盡。復有無苦總持，菩薩得此總持者，解",
    "T10n0309_008:1024c10": "苦無苦名曰苦諦。復有生習總持，菩薩得此",
    "T10n0309_008:1024c11": "總持者，習本意緣悉了虛無。復有滅盡總持，",
    "T10n0309_008:1024c12": "菩薩得此總持者，滅習塵勞更亦不造。復有",
    "T10n0309_008:1024c13": "聖道總持，菩薩得此總持者，安處無為永寂",
    "T10n0309_008:1024c14": "泥洹。復有止觀總持，菩薩得此總持者，觀了",
    "T10n0309_008:1024c15": "妙法興衰所趣。復有空藏總持，菩薩得此總",
    "T10n0309_008:1024c16": "持者，於深法要無所罣礙。復有法觀總持，菩",
    "T10n0309_008:1024c17": "薩得此總持者，觀了諸法悉知無主。復有淨",
    "T10n0309_008:1024c18": "聲總持，菩薩得此總持者，口言柔軟如梵天",
    "T10n0309_008:1024c19": "音。復有稱可總持，菩薩得此總持者，為人所",
    "T10n0309_008:1024c20": "說可其心意。復有等意總持，菩薩得此總持",
    "T10n0309_008:1024c21": "者，溫潤流利言不滯礙。復有遊處總持，菩薩",
    "T10n0309_008:1024c22": "得此總持者，所可教戒無所傷損。復有威曜",
    "T10n0309_008:1024c23": "總持，菩薩得此總持者，在於大眾亦無怯弱。",
    "T10n0309_008:1024c24": "復有奮迅總持，菩薩得此總持者，為師子吼",
    "T10n0309_008:1024c25": "飛落走伏。復有戒律總持，菩薩得此總持者，",
    "T10n0309_008:1024c26": "降伏一切難悟眾生。復有趣道總持，菩薩得",
    "T10n0309_008:1024c27": "此總持者，解知泥洹無起滅想。復有法性總",
    "T10n0309_008:1024c28": "持，菩薩得此總持者，諸諛諂人令見真道。",
    "T10n0309_008:1024c29": "復有息意總持，菩薩得此總持者，不興憍",
    "T10n0309_008:1025a01": "慠生人自大。復有通達總持，菩薩得此總持",
    "T10n0309_008:1025a02": "者，聞彼聖慧不失法教。復有興敬總持，菩薩",
    "T10n0309_008:1025a03": "得此總持者，即棄貢高承事諸佛。復有空界",
    "T10n0309_008:1025a04": "總持，菩薩得此總持者，漸入本淨寂然法界。",
    "T10n0309_008:1025a05": "復有無礙總持，菩薩得此總持者，以達儀軌",
    "T10n0309_008:1025a06": "解諸法本。復有無量總持，菩薩得此總持者，",
    "T10n0309_008:1025a07": "古昔所說亦無窮盡。復有強記總持，菩薩得",
    "T10n0309_008:1025a08": "此總持者，分別文字知法趣向。復有究竟總",
    "T10n0309_008:1025a09": "持，菩薩得此總持者，解人本性法界亦淨。復",
    "T10n0309_008:1025a10": "有難滅總持，菩薩得此總持者，曉眾生淨內",
    "T10n0309_008:1025a11": "外虛寂。復有無際總持，菩薩得此總持者，解",
    "T10n0309_008:1025a12": "知本無本無亦無。復有瓔珞總持，菩薩得此",
    "T10n0309_008:1025a13": "總持者，所說經法無所罣礙。復有妙要總持，",
    "T10n0309_008:1025a14": "菩薩得此總持者，於盡無盡亦不見盡。復有",
    "T10n0309_008:1025a15": "分別總持，菩薩得此總持者，非是二乘之所",
    "T10n0309_008:1025a16": "籌量。復有如來總持，菩薩得此總持者，覺寤",
    "T10n0309_008:1025a17": "眾生趣寂寞道。復有十地總持，菩薩得此總",
    "T10n0309_008:1025a18": "持者，恒說無住亦不見住。復有陰種總持，菩",
    "T10n0309_008:1025a19": "薩得此總持者，分別身本不興染著。復有寂",
    "T10n0309_008:1025a20": "寞總持，菩薩得此總持者，譬如呼聲亦無音",
    "T10n0309_008:1025a21": "響。復有識性總持，菩薩得此總持者，悉能思",
    "T10n0309_008:1025a22": "惟不著文字。復有了本總持，菩薩得此總持",
    "T10n0309_008:1025a23": "者，無言無說亦無教戒。復有文字總持，菩",
    "T10n0309_008:1025a24": "薩得此總持者，自識宿命知所從來。復有法",
    "T10n0309_008:1025a25": "輪總持，菩薩得此總持者，無意無想亦無神",
    "T10n0309_008:1025a26": "識。復有甘露總持，菩薩得此總持者，講誦說",
    "T10n0309_008:1025a27": "法亦無罣礙。復有深入總持，菩薩得此總持",
    "T10n0309_008:1025a28": "者，一一分別四句合義。復有法幢總持，菩",
    "T10n0309_008:1025a29": "薩得此總持者，曉了誼理明識法本。復有無",
    "T10n0309_008:1025b01": "盡總持，菩薩得此總持者，究暢本際不離眷",
    "T10n0309_008:1025b02": "屬。復有等覺總持，菩薩得此總持者，常講無",
    "T10n0309_008:1025b03": "量無著正法。復有諸法總持，菩薩得此總持",
    "T10n0309_008:1025b04": "者，翫習諸法不失次緒。復有弘誓總持，菩薩",
    "T10n0309_008:1025b05": "得此總持者，解了智慧悉無逆順。復有善權",
    "T10n0309_008:1025b06": "總持，菩薩得此總持者，隨類適化不懷怯弱。",
    "T10n0309_008:1025b07": "復有道慧總持，菩薩得此總持者，分別頂法",
    "T10n0309_008:1025b08": "修度無極。復有幻化總持，菩薩得此總持者，",
    "T10n0309_008:1025b09": "分別法界無內外性。復有中陰總持，菩薩得",
    "T10n0309_008:1025b10": "此總持者，諸佛世尊所居窠窟。復有道場總",
    "T10n0309_008:1025b11": "持，菩薩得此總持者，十方剎土晃然金色。復",
    "T10n0309_008:1025b12": "有降魔總持，菩薩得此總持者，一切外道靡",
    "T10n0309_008:1025b13": "不降伏。復有自守總持，菩薩得此總持者，護",
    "T10n0309_008:1025b14": "身口意不見有護。復有說法總持，菩薩得此",
    "T10n0309_008:1025b15": "總持者，具足法本無所缺漏。復有自用總持，",
    "T10n0309_008:1025b16": "菩薩得此總持者，觀察無量眾生心意。復有",
    "T10n0309_008:1025b17": "慇懃總持，菩薩得此總持者，方便所說使入",
    "T10n0309_008:1025b18": "道撿。復有流化總持，菩薩得此總持者，分別",
    "T10n0309_008:1025b19": "諸慧不著古今。復有柔順總持，菩薩得此總",
    "T10n0309_008:1025b20": "持者，受法無厭亦無恚惑。復有進德總持，菩",
    "T10n0309_008:1025b21": "薩得此總持者，於諸法本悉無所有。復有色",
    "T10n0309_008:1025b22": "像總持，菩薩得此總持者，其有覩形未曾忘",
    "T10n0309_008:1025b23": "捨。復有聲聞總持，菩薩得此總持者，挍計諸",
    "T10n0309_008:1025b24": "法無量無著；復有苦順總持，菩薩得此總",
    "T10n0309_008:1025b25": "持者，聽採法味平等無二。」爾時世尊說此總",
    "T10n0309_008:1025b26": "持法門時，十二億那術人皆得盡信不起法",
    "T10n0309_008:1025b27": "忍，復有無央眾生悉發無上正真道意。是時",
    "T10n0309_008:1025b28": "世尊告最勝曰：「菩薩所行不可思議，非是",
    "T10n0309_008:1025b29": "羅漢、辟支佛所知，等慈三昧定意正受之所",
    "T10n0309_008:1025c01": "感動威神能爾，以是之故說大乘律，導以正",
    "T10n0309_008:1025c02": "化撿以法服。」是時最勝前白佛言：「善哉善",
    "T10n0309_008:1025c03": "哉！快說斯言，一切諸法習無本末，解了",
    "T10n0309_008:1025c04": "法性虛無寂寞，一一分別皆虛皆寂，大乘所",
    "T10n0309_008:1025c05": "演廣及一切，聞菩薩行壽終之後，皆得生於",
    "T10n0309_008:1025c06": "曠忍世界。」爾時眾會盡皆猶豫，欲得覩見彼",
    "T10n0309_008:1025c07": "佛剎土。如來神鑒尋知眾生心之所念，即以",
    "T10n0309_008:1025c08": "神足出頂光明，普照三千大千世界，及彼曠",
    "T10n0309_008:1025c09": "忍無量剎土。曠忍佛名號曰無盡，順執總持",
    "T10n0309_008:1025c10": "強記不忘，殊特之法恒以在前，從恒沙劫供",
    "T10n0309_008:1025c11": "養諸佛，積累道法自致得是無上等正覺。佛",
    "T10n0309_008:1025c12": "告最勝：「菩薩當念修行十住。云何為十？一",
    "T10n0309_008:1025c13": "者分別法界了知虛無，二者解身虛寂內外",
    "T10n0309_008:1025c14": "無主，三者四大覺意不猗有餘，四者於一切",
    "T10n0309_008:1025c15": "法不見滅度，五者身口意行寂寞不住，六者",
    "T10n0309_008:1025c16": "護戒無戒亦不毀戒，七者無放逸行撿心為",
    "T10n0309_008:1025c17": "本，八者誓願成道不捨本志，九者不思議法",
    "T10n0309_008:1025c18": "度難寤者，十者眾行清淨所行不重，是謂",
    "T10n0309_008:1025c19": "菩薩摩訶薩之所修行十法之本。「復次菩薩",
    "T10n0309_008:1025c20": "次當習於十法之號。云何為十？一者戒具清",
    "T10n0309_008:1025c21": "淨無放逸行，二者聞以施惠不毀法界，三者",
    "T10n0309_008:1025c22": "分別陰入了知虛寂，四者知四非常悉歸磨",
    "T10n0309_008:1025c23": "滅，五者十八難解陰持入病，六者具足誓",
    "T10n0309_008:1025c24": "願諸佛加歎，七者未立根眾生安處無為，八",
    "T10n0309_008:1025c25": "者菩薩入定無能亂者，九者遍觀一切內外",
    "T10n0309_008:1025c26": "諸行，十者自觀身本生滅之相。是謂菩薩",
    "T10n0309_008:1025c27": "摩訶薩當念修行十法之本，便得自致成最",
    "T10n0309_008:1025c28": "正覺。「復次菩薩復當習定正受三昧，所謂三",
    "T10n0309_008:1025c29": "昧者等觀三昧，菩薩得此三昧者，建立慧觀",
    "T10n0309_008:1026a01": "不為放逸。復有三昧名曰攝意，菩薩得此三",
    "T10n0309_008:1026a02": "昧者，能攝眾結不令縛著。復有護戒三昧，菩",
    "T10n0309_008:1026a03": "薩得此三昧者，守身口意不生塵勞。復有平",
    "T10n0309_008:1026a04": "等三昧，菩薩得此三昧者，意如虛空不興二",
    "T10n0309_008:1026a05": "想。復有大寶三昧，菩薩得此三昧者，演七覺",
    "T10n0309_008:1026a06": "意無盡之寶。復有道樹三昧，菩薩得此三昧",
    "T10n0309_008:1026a07": "者，道花敷卓見莫不歡。復有海量三昧，菩",
    "T10n0309_008:1026a08": "薩得此三昧者，非是二乘所可斟量。復有入",
    "T10n0309_008:1026a09": "室三昧，菩薩得此三昧者，深要法藏靡不斟",
    "T10n0309_008:1026a10": "酌。復有月光三昧，菩薩得此三昧者，普遊諸",
    "T10n0309_008:1026a11": "佛往來周旋。復有月明三昧，菩薩得此三",
    "T10n0309_008:1026a12": "昧者，普曜一切靡不蒙光。復有玄鑒三昧，菩",
    "T10n0309_008:1026a13": "薩得此三昧者，解了三世無起滅法。復有無",
    "T10n0309_008:1026a14": "憎愛三昧，菩薩得此三昧者，怨讎平等視如",
    "T10n0309_008:1026a15": "赤子。復有大哀三昧，菩薩得此三昧者，視一",
    "T10n0309_008:1026a16": "切眾如父如母。復有悲慈三昧，菩薩得此",
    "T10n0309_008:1026a17": "三昧者，為一切眾為其雨淚。復有愍哀三",
    "T10n0309_008:1026a18": "昧，菩薩得此三昧者，亦無吾我我人壽命。",
    "T10n0309_008:1026a19": "復有無想三昧，菩薩得此三昧者，便能轉於",
    "T10n0309_008:1026a20": "無上法輪。復有行苦三昧，菩薩得此三昧者，",
    "T10n0309_008:1026a21": "於阿僧祇劫不唐其功。復有建力慧戒三昧，",
    "T10n0309_008:1026a22": "菩薩得此三昧者，不見吾我清淨之行。復有",
    "T10n0309_008:1026a23": "離身三昧，菩薩得此三昧者，去離繫縛亦不",
    "T10n0309_008:1026a24": "毀戒復。有吾我三昧，菩薩得此三昧者，於彼",
    "T10n0309_008:1026a25": "此岸亦無染著。復有玄通三昧。菩薩得此三",
    "T10n0309_008:1026a26": "昧者，語法忍辱無寂不寂。復有清白三昧，",
    "T10n0309_008:1026a27": "菩薩得此三昧者，於清白行思惟分別。復有",
    "T10n0309_008:1026a28": "相應三昧，菩薩得此三昧者，與相應法不起",
    "T10n0309_008:1026a29": "不滅。是謂菩薩摩訶薩正受三昧，遊至他方",
    "T10n0309_008:1026b01": "諸佛剎土，事事供養諸佛世尊，亦不恐懼無",
    "T10n0309_008:1026b02": "所畏難，正使身壞於中命終節節離解，自觀",
    "T10n0309_008:1026b03": "其身如草木牆壁，不興染著而行忍辱。彼聞",
    "T10n0309_008:1026b04": "惡言不以為慼，雖遇歡樂亦不為慶，尋其言",
    "T10n0309_008:1026b05": "教亦無處所，曉了所言亦無本末，本無之心",
    "T10n0309_008:1026b06": "各各無實，是謂菩薩摩訶薩清淨定意。彼雖",
    "T10n0309_008:1026b07": "亂心心無所結，亦不在此復不在彼，於內",
    "T10n0309_008:1026b08": "外法皆悉清淨，以觀如此則為忍辱，是謂菩",
    "T10n0309_008:1026b09": "薩摩訶薩身口意淨建立慧忍。「復次最勝！菩",
    "T10n0309_008:1026b10": "薩摩訶薩當復修行精進定意，長諸善法無",
    "T10n0309_008:1026b11": "所漏失，觀其法界不增不減，無漏慧觀以為",
    "T10n0309_008:1026b12": "法御。復當思惟觀猗世法，不見諸法有成",
    "T10n0309_008:1026b13": "就不成就者，不見正諦及與顛倒，不隨不捨",
    "T10n0309_008:1026b14": "亦無去就，是諸菩薩摩訶薩珍寶積聚無盡",
    "T10n0309_008:1026b15": "之藏，不見去來現在之法，何所從來何所從",
    "T10n0309_008:1026b16": "去，來亦無處去亦無跡。賢聖八道諸法之首，",
    "T10n0309_008:1026b17": "一一分別賢聖四諦，去離顛倒妄想之行，為",
    "T10n0309_008:1026b18": "人說法無所滯礙。解了眾生虛而無實，推尋",
    "T10n0309_008:1026b19": "諸法亦不可得。所以然者，法法相生法法",
    "T10n0309_008:1026b20": "相滅，人不離法法不離人，人自虛寂法亦虛",
    "T10n0309_008:1026b21": "寂，如人自然法亦自然，解自然者乃應無上",
    "T10n0309_008:1026b22": "正真之行，便逮佛法無盡之行。其有求法，若",
    "T10n0309_008:1026b23": "以求者，方當求者，三世無著無所染污，彼以",
    "T10n0309_008:1026b24": "求者彼求此已，亦無所得亦無所失，是謂最",
    "T10n0309_008:1026b25": "勝！菩薩摩訶薩建立妙慧精進之行。「最勝當",
    "T10n0309_008:1026b26": "知！菩薩摩訶薩復當思惟禪定之行正受三",
    "T10n0309_008:1026b27": "昧，不毀法戒平等無二亦不見二，亦不成就",
    "T10n0309_008:1026b28": "非不成就。彼於禪定而以正受，一切諸定不",
    "T10n0309_008:1026b29": "起亂想，諸法無想亦無放捨，解了內外悉無",
    "T10n0309_008:1026c01": "有主，是謂菩薩摩訶薩一意正受不毀禪定。",
    "T10n0309_008:1026c02": "亦復不見有合會，捨諸境界無有去離，行無",
    "T10n0309_008:1026c03": "著禪意趣無難，是謂菩薩摩訶薩不立於法",
    "T10n0309_008:1026c04": "亦不離法。恒以一意諸法自然，解了諸法無",
    "T10n0309_008:1026c05": "生滅想，非身非心所能忖量，思惟定意平等",
    "T10n0309_008:1026c06": "無二，志性所趣無應不應亦不見應。分別十",
    "T10n0309_008:1026c07": "二因緣之本，緣行有癡，緣癡有識，緣識有",
    "T10n0309_008:1026c08": "名色，緣名色有六入，緣六入有更樂，緣更",
    "T10n0309_008:1026c09": "樂有有，緣有有愛，緣愛有受，緣受有生，緣",
    "T10n0309_008:1026c10": "生有死愁憂苦惱，不可稱計，取要言之，五",
    "T10n0309_008:1026c11": "盛陰身危脆之形不可久保。菩薩是時等行",
    "T10n0309_008:1026c12": "本無，分別色痛想行識悉了虛寂，復以正受，",
    "T10n0309_008:1026c13": "於本淨法亦無染著，亦不見色解色無色，度",
    "T10n0309_008:1026c14": "於一切顛倒之行，是謂菩薩摩訶薩禪定一",
    "T10n0309_008:1026c15": "意，非是羅漢辟支佛所及。外道五通雖壽無",
    "T10n0309_008:1026c16": "量，由失神足不至究竟，禪定之人正受三昧，",
    "T10n0309_008:1026c17": "住壽一劫復過一劫不以為難，以得禪定出",
    "T10n0309_008:1026c18": "智慧上，除棄塵勞不興妄見，是謂菩薩摩訶",
    "T10n0309_008:1026c19": "薩志願于道開化眾生。隨形應適隨病投藥，",
    "T10n0309_008:1026c20": "復以空性慧觀之法入等慈三昧，遍觀三千",
    "T10n0309_008:1026c21": "大千世界，轉至恒沙諸佛剎土，應度眾生悉",
    "T10n0309_008:1026c22": "令解脫，是則如來禪定正受，皆使黎庶至于",
    "T10n0309_008:1026c23": "滅度。是謂菩薩摩訶薩建立等慈定意，所濟",
    "T10n0309_008:1026c24": "無量不可稱限。是謂，最勝！如來神德巍巍如",
    "T10n0309_008:1026c25": "是。夫欲觀法當以慧眼，亦非肉眼亦非天眼，",
    "T10n0309_008:1026c26": "亦非羅漢辟支所覩。以觀諸法，解諸法寂、解",
    "T10n0309_008:1026c27": "諸法淨、解諸法虛、解諸法定，是謂菩薩摩",
    "T10n0309_008:1026c28": "訶薩無限無量弘誓之心。無行無處亦無所",
    "T10n0309_008:1026c29": "入諸法寂然，定者所習非亂者所行，普觀諸",
    "T10n0309_008:1027a01": "法悉皆如是，如是觀者是為法觀。法觀菩薩",
    "T10n0309_008:1027a02": "不見諸法之所歸趣，其有觀法而不分別斯",
    "T10n0309_008:1027a03": "等之類，闕於道場不至究竟，不以正法而成",
    "T10n0309_008:1027a04": "定意。菩薩當念除去妄見無求無取，亦不摸",
    "T10n0309_008:1027a05": "貿求受重福，知內外法悉皆虛寂，是為菩薩",
    "T10n0309_008:1027a06": "摩訶薩入等慈三昧，觀了諸法悉無所有，以",
    "T10n0309_008:1027a07": "無所有乃名見法。夫見法者，無我無人無壽",
    "T10n0309_008:1027a08": "無命，斯皆假號非真實法，有為之法非無為",
    "T10n0309_008:1027a09": "境界，無為之界非有為之法。菩薩解知有為",
    "T10n0309_008:1027a10": "無為有漏無漏是常非常，我人壽命悉無所",
    "T10n0309_008:1027a11": "有，是為菩薩摩訶薩分別定意無生滅法。假",
    "T10n0309_008:1027a12": "使菩薩觀諸法相，解知眾相虛寂無二亦不",
    "T10n0309_008:1027a13": "見二，解二無二乃應定意。於顛倒法解無所",
    "T10n0309_008:1027a14": "有，不見有正趣於道者，不見有邪當趣諸見。",
    "T10n0309_008:1027a15": "蓋於眾生無量之慧皆發大哀，淨佛境界淨",
    "T10n0309_008:1027a16": "佛剎土，從一佛國至一佛國，承事供養諸佛",
    "T10n0309_008:1027a17": "世尊，復以神通明慧之觀，普察三千大千世",
    "T10n0309_008:1027a18": "界，頗有眾生諸根純淑，不遇賢聖墜于三塗。",
    "T10n0309_008:1027a19": "是時菩薩要住拔濟使不彫落，或復是時菩",
    "T10n0309_008:1027a20": "薩達士，因庶眾生兼復造緣，周旋往來不唐",
    "T10n0309_008:1027a21": "其功，彈指之頃遊于百千正受定意，建立慧",
    "T10n0309_008:1027a22": "觀修諸功德。若行施時，計天人本亦無施者，",
    "T10n0309_008:1027a23": "解知三事悉無所有，是謂菩薩乃應於施。若",
    "T10n0309_008:1027a24": "復菩薩以律訓誨，解知犯戒及以禁律亦無",
    "T10n0309_008:1027a25": "所有，無戒不戒乃應戒也。或復菩薩恒行忍",
    "T10n0309_008:1027a26": "辱，見行忍者代其歡喜，設遭恚怒不懷憂",
    "T10n0309_008:1027a27": "慼，懈怠忍辱悉無所有，亦非一二至于百",
    "T10n0309_008:1027a28": "千，解忍無忍乃應忍辱。復次菩薩常行精進，",
    "T10n0309_008:1027a29": "見精進者代其歡喜，設遭懈怠不以為恨，解",
    "T10n0309_008:1027b01": "知懈怠及以精進，一而不二亦不有二，亦不",
    "T10n0309_008:1027b02": "有進亦不有怠，解進怠虛寂乃應精進。復次",
    "T10n0309_008:1027b03": "菩薩若行若坐常若一心，禪定正受未曾虧",
    "T10n0309_008:1027b04": "損，天雷地震萬響俱作，專心一意無能移轉",
    "T10n0309_008:1027b05": "動菩薩心，解知定亂悉無所有，解定無定乃",
    "T10n0309_008:1027b06": "應定意。復次菩薩智慧所潤澤及黎庶，包識",
    "T10n0309_008:1027b07": "萬機應適無方，暢達演說不毀佛教，平等慧",
    "T10n0309_008:1027b08": "觀不見賢愚，解慧無慧及與愚惑悉無所有，",
    "T10n0309_008:1027b09": "亦不見有亦不見無，有無悉虛空寂無二，是",
    "T10n0309_008:1027b10": "謂菩薩應於智慧。如是清淨諸法之相，亦不",
    "T10n0309_008:1027b11": "見相非不有相，解相無相乃成相好，拔濟眾",
    "T10n0309_008:1027b12": "生至無為岸。「復次菩薩復入空定遊虛空界，",
    "T10n0309_008:1027b13": "一一分別空界眾生，或以言教、或以神足、或",
    "T10n0309_008:1027b14": "以光相、或以苦行，而教化之，趣使眾生得入",
    "T10n0309_008:1027b15": "道撿。復次菩薩行無想法，除去想著顛倒之",
    "T10n0309_008:1027b16": "行，復遊他方諸佛剎土，恒以無想不變易",
    "T10n0309_008:1027b17": "法，訓化眾生普至無為。復次菩薩行於無願，",
    "T10n0309_008:1027b18": "不求三界受有之報，不猗著人不著相好，分",
    "T10n0309_008:1027b19": "別內外五陰成敗，色痛想行識外塵內入，一",
    "T10n0309_008:1027b20": "一分別虛而不真。「如是，最勝！菩薩大士發大",
    "T10n0309_008:1027b21": "弘誓，度眾生類不見有度，尚無眾生況有度",
    "T10n0309_008:1027b22": "者？是謂菩薩摩訶薩建立等慈定意，普使眾",
    "T10n0309_008:1027b23": "生逮得慧根。」爾時世尊說此等慈品時，十四",
    "T10n0309_008:1027b24": "那術人皆發無上正真道意，八千菩薩尋於",
    "T10n0309_008:1027b25": "坐上逮得等慈三昧。",
    "T10n0309_008:1027b26": "法界品第二十三",
    "T10n0309_008:1027b27": "爾時世尊，放舌相光明普照三千大千世界，",
    "T10n0309_008:1027b28": "復照十方諸佛國土，四維上下靡不蒙照，復",
    "T10n0309_008:1027b29": "照東方八十四億，江河沙數寂寞世界，諸佛",
    "T10n0309_008:1027c01": "普集無有二乘，恒講菩薩殊特之行，分別世",
    "T10n0309_008:1027c02": "界各有次第。「吾亦從彼來至忍界。所以然",
    "T10n0309_008:1027c03": "者，發願探籌無錯亂故。」佛告最勝：「今我自憶",
    "T10n0309_008:1027c04": "在彼佛眾，一億諸佛同時取籌，我為元首當",
    "T10n0309_008:1027c05": "此世界，慈氏、元吉、師子、勇慧、德普、廣聞、金顏、",
    "T10n0309_008:1027c06": "玄寂、寶雄、常悲、鮮潔、弘誓，如斯等佛一億如",
    "T10n0309_008:1027c07": "來，同時受籌適此忍界。」佛告最勝及來會者：",
    "T10n0309_008:1027c08": "「諸佛世界不可思議，改形變化權現無方，汝",
    "T10n0309_008:1027c09": "等焉知慈氏菩薩方習菩薩行乎？莫造斯觀。",
    "T10n0309_008:1027c10": "所以然者，慈氏積行恒沙數劫，先以誓願成",
    "T10n0309_008:1027c11": "等正覺，吾方習行而在其後，或現苦行或現",
    "T10n0309_008:1027c12": "光相或現菩薩儒童弟子，隨人本行而為說",
    "T10n0309_008:1027c13": "法。」慈氏菩薩在彼坐上，佛告彌勒：「現佛光相",
    "T10n0309_008:1027c14": "翼從多少。」爾時彌勒隱菩薩身，還現佛形剎",
    "T10n0309_008:1027c15": "土國界，弟子菩薩不可思議。眾會見之歎未",
    "T10n0309_008:1027c16": "曾有，無形自然，色相自然，諸法自然，一切諸",
    "T10n0309_008:1027c17": "佛亦復自然。時彼大眾復見東方八十四億",
    "T10n0309_008:1027c18": "江河沙數寂寞世界，諸佛世尊論講菩薩殊",
    "T10n0309_008:1027c19": "特之行，千八百微妙法門。何謂千八百微妙",
    "T10n0309_008:1027c20": "法門？菩薩習於本淨法門，獲此法門者，不於",
    "T10n0309_008:1027c21": "本際而受其證。復有無言說法門，菩薩得此",
    "T10n0309_008:1027c22": "法門者，遊虛空界無能覺知。復有無所得法",
    "T10n0309_008:1027c23": "門，菩薩得此法門者，雖度眾生亦不見度。復",
    "T10n0309_008:1027c24": "有無所持法門，菩薩得此法門者，解知本淨",
    "T10n0309_008:1027c25": "內外無主。復有名號法門，菩薩得此法門者，",
    "T10n0309_008:1027c26": "一切諸法虛而無實。復有成就法門，菩薩得",
    "T10n0309_008:1027c27": "此法門者，雖處有為不著有想。復有化識法",
    "T10n0309_008:1027c28": "門，菩薩得此法門者，入無形界無形教化。復",
    "T10n0309_008:1027c29": "有現形法門，菩薩得此法門者，現形無數而",
    "T10n0309_008:1028a01": "教化之。復有因緣法門，菩薩得此法門者，為",
    "T10n0309_008:1028a02": "彼眾生而造因緣。復有法聲法門，菩薩得此",
    "T10n0309_008:1028a03": "法門者，但聞音響不見其形。復有離有法門，",
    "T10n0309_008:1028a04": "菩薩得此法門者，不見生滅著斷之法。復有",
    "T10n0309_008:1028a05": "解脫法門，菩薩得此法門者，不見泥洹有趣",
    "T10n0309_008:1028a06": "滅度。復有深奧法門，菩薩得此法門者，分別",
    "T10n0309_008:1028a07": "如來祕要之典。復有無色像法門，菩薩得此",
    "T10n0309_008:1028a08": "法門者，入無色定而教化之。復有無觀行法",
    "T10n0309_008:1028a09": "門，菩薩得此法門者，佛法無教亦無處所。復",
    "T10n0309_008:1028a10": "有數息法門，菩薩得此法門者，諸法無數解",
    "T10n0309_008:1028a11": "息無息。「如是，最勝！菩薩摩訶薩獲如此等千",
    "T10n0309_008:1028a12": "八百微妙法門。」時諸眾會聞彼諸佛說此微",
    "T10n0309_008:1028a13": "妙法門，盡於坐上得盡信法忍，無數眾生趣",
    "T10n0309_008:1028a14": "小乘者，皆發無上平等道意。爾時世尊及以",
    "T10n0309_008:1028a15": "彌勒，還攝光明從面門入，如來大哀巍巍若",
    "T10n0309_008:1028a16": "茲，開化眾生不可稱量，各使至趣令立堅固。",
    "T10n0309_008:1028a17": "爾時眾會復作是念：「向者我等皆共普見寂",
    "T10n0309_008:1028a18": "寞世界，如今忽然悉無所有，將非幻化野馬",
    "T10n0309_008:1028a19": "水影乎，復非夢鏡恍惚耶？」爾時世尊，即知眾",
    "T10n0309_008:1028a20": "會心中所念，便告舍利弗曰：「云何舍利弗！汝",
    "T10n0309_008:1028a21": "頗曾聞如來與汝說聲聞行是有為法是無",
    "T10n0309_008:1028a22": "為法？是有漏法是無漏法？是真實法是非真",
    "T10n0309_008:1028a23": "實法？是現法是非現法？是塵勞法是非塵勞",
    "T10n0309_008:1028a24": "法？是有數法是無數法？是有著法是無著法？",
    "T10n0309_008:1028a25": "是有習法是無習法？是瞋恨法是非恨法？是",
    "T10n0309_008:1028a26": "可捨法是非捨法？是凡夫法是非凡夫法？是",
    "T10n0309_008:1028a27": "賢聖法是非賢聖法？此意止神足法此非意",
    "T10n0309_008:1028a28": "止神足法？此根力覺道法此非根力覺道法？",
    "T10n0309_008:1028a29": "此學法此非學法？此聲聞法此非聲聞法？此",
    "T10n0309_008:1028b01": "緣覺法此非緣覺法？此菩薩法此非菩薩法？",
    "T10n0309_008:1028b02": "此佛法此非佛法？云何舍利弗！汝曾聞如來",
    "T10n0309_008:1028b03": "說此言教乎？」舍利弗對曰：「非也。世尊！」佛告",
    "T10n0309_008:1028b04": "舍利弗：「我今猶尚在聲聞眾，不說斷漏有緣",
    "T10n0309_008:1028b05": "著想，況當演教有窠窟乎？此事不然。說法",
    "T10n0309_008:1028b06": "輪講悉無處所，無言無教亦無法想，法出",
    "T10n0309_008:1028b07": "響應豈有法也。云何舍利弗！今當引譬，智者",
    "T10n0309_008:1028b08": "以譬喻自解。猶如士夫勇猛之人，觀虛空界",
    "T10n0309_008:1028b09": "悉了無形，然復彼人意欲規郭，以眾彩色欲",
    "T10n0309_008:1028b10": "畫虛空，或作天像或作人像，或作龍鬼神旃",
    "T10n0309_008:1028b11": "陀羅像，或作蜎飛蠕動畜生之像。云何舍利",
    "T10n0309_008:1028b12": "弗！彼人施意寧能不乎？」舍利弗對曰：「非也。世",
    "T10n0309_008:1028b13": "尊！甚難甚難至未曾有。」佛告舍利弗：「如來權",
    "T10n0309_008:1028b14": "化不可思議，施設言教甚難於彼。所以者何？",
    "T10n0309_008:1028b15": "一切眾行，有為法無為法，有漏法無漏法，道",
    "T10n0309_008:1028b16": "法俗法，十二因緣及六識身，四意止、四意斷、",
    "T10n0309_008:1028b17": "四神足、五根、五力、七覺意、八直行，過去當來",
    "T10n0309_008:1028b18": "現在諸佛，無形無像不可覩見，亦無取捨亦",
    "T10n0309_008:1028b19": "無聚散，不可携持而不可得，虛空境界虛寂",
    "T10n0309_008:1028b20": "無二。諸佛世尊遊諸方界，為一切眾生講說",
    "T10n0309_008:1028b21": "言教，實無名號強為假號，實無文字強為文",
    "T10n0309_008:1028b22": "字，實無法性而說法性。復次舍利弗！菩薩",
    "T10n0309_008:1028b23": "摩訶薩以權方便，應適眾生隨彼根本，此乃",
    "T10n0309_008:1028b24": "甚難。設有比丘僧、比丘尼、優婆塞、優婆夷，篤",
    "T10n0309_008:1028b25": "信如是虛無寂法，具足眾行便能成就如來",
    "T10n0309_008:1028b26": "相好，從一佛國至一佛國，承事供養諸佛世",
    "T10n0309_008:1028b27": "尊。復於彼佛得強記總持，亦復受此深妙之",
    "T10n0309_008:1028b28": "義，轉復演布咸使聞知。菩薩摩訶薩當念具",
    "T10n0309_008:1028b29": "足七無著法。云何為七？解一切有悉無所",
    "T10n0309_008:1028c01": "有，不染於有亦不見有，現其形像亦無色相，",
    "T10n0309_008:1028c02": "猶無有佛況色相乎？一切世界亦無端緒，況",
    "T10n0309_008:1028c03": "當有本而可推耶？眾生根本無窮無底，誰能",
    "T10n0309_008:1028c04": "發意料量其行？法自然生法自然滅，亦復",
    "T10n0309_008:1028c05": "不見有生有滅，諸法如化諸法如幻，亦復不",
    "T10n0309_008:1028c06": "見幻化野馬，諸法自然諸法無生，亦復不見",
    "T10n0309_008:1028c07": "生滅著斷。是謂舍利弗！菩薩摩訶薩成就此",
    "T10n0309_008:1028c08": "七無著法者，便能具足一切眾行，漸漸得至",
    "T10n0309_008:1028c09": "成菩薩位，坐佛樹下降伏魔怨，眾德著積光",
    "T10n0309_008:1028c10": "相具足，從第一住乃至十住，於其中間未曾",
    "T10n0309_008:1028c11": "退轉，恒為諸佛所見擁護，天、龍、鬼神、乾沓惒、",
    "T10n0309_008:1028c12": "阿須倫、迦留羅、旃陀羅、摩休勒，供養華香作",
    "T10n0309_008:1028c13": "唱伎樂被服幢幡，轉加功德威神扶接，自",
    "T10n0309_008:1028c14": "上無上至真之道。」佛復告舍利弗：「自念我昔",
    "T10n0309_008:1028c15": "修菩薩道，或為儒童，或為梵身，或時出家",
    "T10n0309_008:1028c16": "修沙門律，供養江河沙數諸佛世尊，或以頭",
    "T10n0309_008:1028c17": "目國財妻子，或以醫藥四事供養，但聞諸佛",
    "T10n0309_008:1028c18": "論講苦義空義非身之義，或說六度空無想",
    "T10n0309_008:1028c19": "願，或說禁戒學道之法，或說忍辱仁和之教。",
    "T10n0309_008:1028c20": "或時隱處經劫不起，或禪入定形神不動，皆",
    "T10n0309_008:1028c21": "由內法未成就故。」佛復告舍利弗：「吾始從寂",
    "T10n0309_008:1028c22": "寞世界諸佛世尊，即得聞此深妙之法，諸來",
    "T10n0309_008:1028c23": "菩薩大士集者，應時逮成柔順法忍。爾時眾",
    "T10n0309_008:1028c24": "會諸在坐者二萬四千眾生，應時逮得不起",
    "T10n0309_008:1028c25": "法忍。去來諸佛及現在者，皆共宣傳頒暢深",
    "T10n0309_008:1028c26": "法，悉無處所，亦復不見我人壽命。觀察眾生",
    "T10n0309_008:1028c27": "根本純淑，眾生有想以無想教授，眾生有念",
    "T10n0309_008:1028c28": "以無念教誡，眾生有礙示以無礙。若有善男",
    "T10n0309_008:1028c29": "子善女人，諷誦善持此深奧法，若復演布為",
    "T10n0309_008:1029a01": "他人說，其福功德不可稱限。若有學人修菩",
    "T10n0309_008:1029a02": "薩道，慈悲喜護愍傷一切，欲令成就登菩薩",
    "T10n0309_008:1029a03": "位，常當修持深奧法藏。若善男子善女人，遍",
    "T10n0309_008:1029a04": "滿三千世界，受持五戒遍行十善，四禪四等",
    "T10n0309_008:1029a05": "四空定，不如一聞斯深法奧。若不能多思",
    "T10n0309_008:1029a06": "惟，亦可七日，若不能七日，六五四三乃至一",
    "T10n0309_008:1029a07": "日，若不能一日，彈指頃可。「云何舍利弗？如汝",
    "T10n0309_008:1029a08": "聲聞其數彌滿十方世界，四事供養衣被飯",
    "T10n0309_008:1029a09": "食，床敷臥具病瘦醫藥，從億億劫復過億",
    "T10n0309_008:1029a10": "億劫，不如一聞深要之法。所以者何？菩薩",
    "T10n0309_008:1029a11": "法藏珍寶之聚，若復演說一句之義，無常苦",
    "T10n0309_008:1029a12": "空非身之義，三脫法門及四明慧，空無想願",
    "T10n0309_008:1029a13": "虛寂之行，不生不起無滅盡行，如是菩薩摩",
    "T10n0309_008:1029a14": "訶薩是則安隱無量德行，福不可限無以為",
    "T10n0309_008:1029a15": "喻。若有菩薩以限礙身修有為法，教化眾生",
    "T10n0309_008:1029a16": "使充所願，然彼之類未曾更聞無為之道，欲",
    "T10n0309_008:1029a17": "履菩薩深奧法者，此事不然。若有菩薩定意",
    "T10n0309_008:1029a18": "正受從無量法，宣暢演布深奧法典聞無為",
    "T10n0309_008:1029a19": "法，諸法虛空悉無所有，是則深義無能及",
    "T10n0309_008:1029a20": "者。是故菩薩若欲具足眾生願者，欲與他",
    "T10n0309_008:1029a21": "人說其義者，復欲宣暢如來菩薩祕要法者，",
    "T10n0309_008:1029a22": "欲使眾生成四果證者，常當念學此深法要。」",
    "T10n0309_008:1029a23": "佛復告舍利弗：「昔吾遊學為菩薩行，常習六",
    "T10n0309_008:1029a24": "度四等，大慈加被眾生演甘露味，或演言教，",
    "T10n0309_008:1029a25": "或賢聖默然，或現神足，或以善權巧便，或以",
    "T10n0309_008:1029a26": "神通五道，或以一道周遊，或以辟支飛鉢虛",
    "T10n0309_008:1029a27": "空，或以聲聞稟受言教，或現儒童狀如無知。",
    "T10n0309_008:1029a28": "舍利弗當知！菩薩教化權現無方不可窮盡，",
    "T10n0309_008:1029a29": "隨世習俗隨類而入，亦入於地亦入於水，亦",
    "T10n0309_008:1029b01": "入於火亦入於風，菩薩分別四大本原皆無",
    "T10n0309_008:1029b02": "有主，分別地界內外虛寂，水火風界亦復如",
    "T10n0309_008:1029b03": "是。復觀眾生有淫怒癡無淫怒癡，有愛欲心",
    "T10n0309_008:1029b04": "無愛欲心，有憍慢意無憍慢意，有定意無定",
    "T10n0309_008:1029b05": "意，有亂心者無亂心者，菩薩悉皆分別。或以",
    "T10n0309_008:1029b06": "安般守意，或以惡露不淨觀，或以泥洹滅盡",
    "T10n0309_008:1029b07": "之法，或以有為無為法，或以有漏無漏法，或",
    "T10n0309_008:1029b08": "以俗法或以道法，或以神通漏盡之道，而教",
    "T10n0309_008:1029b09": "化之。吾曾遊處通慧世界，為一眾生十二中",
    "T10n0309_008:1029b10": "劫入禪定意形神不動，不辭劬勞待而教化。",
    "T10n0309_008:1029b11": "此眾生者豈異人乎？莫造斯觀。卿欲知者，今",
    "T10n0309_008:1029b12": "最勝菩薩是也。最勝菩薩在通慧世界生豪",
    "T10n0309_008:1029b13": "族家，由宿積德不生貧匱窮困之家，一生二",
    "T10n0309_008:1029b14": "生至百千生，乃至十二中劫受形，常在豪貴",
    "T10n0309_008:1029b15": "不處卑賤。吾亦入定去彼不遠觀其心意，於",
    "T10n0309_008:1029b16": "百千劫不解一句深奧之法，後能自悟豁然",
    "T10n0309_008:1029b17": "心開自歸我身，欲聞深妙無量法典，而為說",
    "T10n0309_008:1029b18": "法無盡之藏。所謂無盡藏者分別音響，或以",
    "T10n0309_008:1029b19": "一音遍滿三千大千世界，或以一句應適一",
    "T10n0309_008:1029b20": "切眾生心意，所吐言教過於梵音。復有六通",
    "T10n0309_008:1029b21": "無盡藏，往詣十方諸佛世界，承事供養如來",
    "T10n0309_008:1029b22": "世尊，稟受深妙難有之法，於諸苦行，過於精",
    "T10n0309_008:1029b23": "進持戒忍辱精進一心智慧善權。復有無盡",
    "T10n0309_008:1029b24": "藏，使有四意止，四意止者無漏法行，法意止",
    "T10n0309_008:1029b25": "者泥洹徑路，餘者凡夫之所修。四意斷、四神",
    "T10n0309_008:1029b26": "足、五根、五力、七覺意、八賢聖道，報應果證",
    "T10n0309_008:1029b27": "悉無所有，亦不見有，是謂菩薩無盡之藏。何",
    "T10n0309_008:1029b28": "者可盡？平等光曜善講本性是可盡也，法性",
    "T10n0309_008:1029b29": "相修為可盡也，心所思惟為可盡也，思惟五",
    "T10n0309_008:1029c01": "陰為可盡也，曉了十二因緣為可盡也，知內",
    "T10n0309_008:1029c02": "外四大為可盡也。」舍利弗對曰：「非也。世尊！非",
    "T10n0309_008:1029c03": "是如來所能究盡。」佛復告舍利弗：「復有四",
    "T10n0309_008:1029c04": "事法無盡之教為辯才門。云何為四？一者分",
    "T10n0309_008:1029c05": "別無盡慧，二者分別無盡慧明，三者思惟強",
    "T10n0309_008:1029c06": "記總持，四者分別辯才無外。是謂，舍利弗！四",
    "T10n0309_008:1029c07": "無盡之藏，菩薩所可修行。復有四無盡之藏",
    "T10n0309_008:1029c08": "不可携持。云何為四？一者其性難携放逸不",
    "T10n0309_008:1029c09": "住，二者道心難携本性甚深，三者入諸本際",
    "T10n0309_008:1029c10": "習無本末，四者入眾生意了知無法。是謂菩",
    "T10n0309_008:1029c11": "薩摩訶薩無盡之藏。」佛復告舍利弗：「菩薩",
    "T10n0309_008:1029c12": "復有四牢固無盡之藏為辯才法門。云何為",
    "T10n0309_008:1029c13": "四？一者志願牢固不著邪部，二者本行清淨",
    "T10n0309_008:1029c14": "不興塵勞，三者古佛言教立忍無恚，四者隨",
    "T10n0309_008:1029c15": "緣造行不失本誓。是謂菩薩摩訶薩無盡之",
    "T10n0309_008:1029c16": "藏辯才法門，在道樹下降伏魔怨意無怯弱。",
    "T10n0309_008:1029c17": "復有四轉輪法門無盡之藏。云何為四？一者",
    "T10n0309_008:1029c18": "所言至誠不毀他人，二者究盡緣起知所從",
    "T10n0309_008:1029c19": "生，三者訓誨眾生初無懈倦，四者分別明慧",
    "T10n0309_008:1029c20": "上菩薩位。是謂菩薩摩訶薩不毀法戒無盡",
    "T10n0309_008:1029c21": "之藏，菩薩摩訶薩常所修行。」佛復告舍利",
    "T10n0309_008:1029c22": "弗：「菩薩摩訶薩復有四無盡之藏成就法界。",
    "T10n0309_008:1029c23": "云何為四？一者照曜法界通達往來。二者照",
    "T10n0309_008:1029c24": "曜法性解無所有。三者分別肉眼天眼慧眼",
    "T10n0309_008:1029c25": "法眼佛眼。云何為肉眼？觀覩色像不無眼",
    "T10n0309_008:1029c26": "識。云何為天眼？所謂天眼者，覩天色像不",
    "T10n0309_008:1029c27": "見報應；慧眼分別不見塵垢，法眼清淨具足",
    "T10n0309_008:1029c28": "六度，佛眼了朗觀相無相。四者照曜報應不",
    "T10n0309_008:1029c29": "著三界。是謂菩薩摩訶薩無盡之藏成就法",
    "T10n0309_008:1030a01": "界。」佛復告舍利弗：「菩薩摩訶薩復有四無盡",
    "T10n0309_008:1030a02": "之藏。云何為四？一者精進不定意，有求慧意",
    "T10n0309_008:1030a03": "無求慧意，有盡意無盡意，有得意無得意，",
    "T10n0309_008:1030a04": "內外分別悉無所有。是故舍利弗！行權菩薩",
    "T10n0309_008:1030a05": "在在處處，周旋教化精進為上，修行禁戒勤",
    "T10n0309_008:1030a06": "力為本，從諸世尊求積功德，聞法歡喜合集",
    "T10n0309_008:1030a07": "明慧，布演道教亦無言教，當來過去見在諸",
    "T10n0309_008:1030a08": "法，慧觀堅固乃為真教。如來所說不以文字，",
    "T10n0309_008:1030a09": "文者清淨說法亦淨，是為積慧功德立忍堅",
    "T10n0309_008:1030a10": "固立不退轉。是謂，舍利弗！不以貪色亦不猗",
    "T10n0309_008:1030a11": "色，非不有色解色無色，故曰法性。正使三",
    "T10n0309_008:1030a12": "千大千剎土，香薰細滑繒綵幡蓋，來供養者",
    "T10n0309_008:1030a13": "不孚用喜，遠離懈怠不懷怯弱，避貪亂意除",
    "T10n0309_008:1030a14": "瞋恚心，成等正覺演布祕要乃得成佛。捨身",
    "T10n0309_008:1030a15": "所安立弘誓心，代彼眾生受其苦惱，精進",
    "T10n0309_008:1030a16": "樂法，趣使眾生進入法室至修道者，諸天證",
    "T10n0309_008:1030a17": "明，天、龍、鬼神、犍沓惒、阿須倫、迦留羅、旃陀羅、",
    "T10n0309_008:1030a18": "摩休勒、人與非人悉來供養，善男子善女人，",
    "T10n0309_008:1030a19": "扶佐勸助使成佛，發願堅固要使成慧中無",
    "T10n0309_008:1030a20": "有退，度諸因緣墮三塗者，無識無覺亦無究",
    "T10n0309_008:1030a21": "竟。是謂，舍利弗！菩薩摩訶薩修無想念法無",
    "T10n0309_008:1030a22": "言教法，乃能得成如來聖教。」爾時坐上諸",
    "T10n0309_008:1030a23": "來會者，聞斯深法，皆發無上不退轉地。爾時",
    "T10n0309_008:1030a24": "舍利弗前白佛言：「向所聞者，斯等諸人久如",
    "T10n0309_008:1030a25": "成佛乎？」佛告舍利弗：「斯等諸人，二百無央",
    "T10n0309_008:1030a26": "數劫當成為佛，皆同一號，無垢超德如來、至",
    "T10n0309_008:1030a27": "真、等正覺、明行成為、善逝、世間解、無上士、道法",
    "T10n0309_008:1030a28": "御、天人師，號佛、世尊，世界曰清淨，劫名難度。",
    "T10n0309_008:1030a29": "彼佛世界純以一乘，無有聲聞辟支佛名，常",
    "T10n0309_008:1030b01": "論菩薩無量德行。土地平正，無有山河堆阜",
    "T10n0309_008:1030b02": "河澗谿谷若干種色，如天綩綖，無有日月光",
    "T10n0309_008:1030b03": "明所照，自謂眾相光光相照，眾德廣普眾生",
    "T10n0309_008:1030b04": "所念萬若干想。所以然者，以其法界無差違",
    "T10n0309_008:1030b05": "故。彼佛世界食自然甘露，著劫波育衣，猶如",
    "T10n0309_008:1030b06": "第六天樂所居。土地豐熟五穀平賤，七寶具",
    "T10n0309_008:1030b07": "足，金銀珍寶車璩馬瑙真珠虎珀。有轉輪聖",
    "T10n0309_008:1030b08": "王名曰雨華，七寶導從。所謂七寶者，一名輪",
    "T10n0309_008:1030b09": "寶，所謂輪寶者，縱廣十四肘，純以七寶，輪有",
    "T10n0309_008:1030b10": "千輻，輻輻有相，王意欲東輪即前導。二者象",
    "T10n0309_008:1030b11": "寶，所謂象寶者，色如白雪，口有六牙，牙牙有",
    "T10n0309_008:1030b12": "相，王欲乘象遊觀世界，彈指之頃遊于世界",
    "T10n0309_008:1030b13": "亦無有難。三者馬寶，所謂馬寶者，身紺青",
    "T10n0309_008:1030b14": "色朱髦尾，乘虛而行脚不躡地，馬一鳴吼震",
    "T10n0309_008:1030b15": "于世界靡不聞者，王意欲乘東西南北，彈指",
    "T10n0309_008:1030b16": "之頃皆悉周遍。四者玉女寶，所謂玉女寶",
    "T10n0309_008:1030b17": "者，身作優鉢蓮華香，口作牛頭栴檀香，純肉",
    "T10n0309_008:1030b18": "無骨為人端正，不肥不瘦不長不短不白不",
    "T10n0309_008:1030b19": "黑，備具女姿六十四變，王意欲納輒便在",
    "T10n0309_008:1030b20": "前。五者珠寶，所謂珠寶者，方三仞高七仞，王",
    "T10n0309_008:1030b21": "意欲試彼珠寶者，夜非人時，即召軍馬集四",
    "T10n0309_008:1030b22": "種兵，夜出珠寶著萬丈臺頭，普照世界靡不",
    "T10n0309_008:1030b23": "蒙光，珠自往來隨王所念。六者典藏寶，所謂",
    "T10n0309_008:1030b24": "典藏寶者，是時轉輪聖王意欲遊行方域世",
    "T10n0309_008:1030b25": "界，路由大海無底之源，王意欲試典藏證驗，",
    "T10n0309_008:1030b26": "即勅御者：『且止此海吾欲停息。』便勅典藏寶：",
    "T10n0309_008:1030b27": "『吾今須金銀珍寶車璩馬瑙珊瑚虎珀水精琉",
    "T10n0309_008:1030b28": "璃，卿能得乎？』時典藏寶尋跪水中，以器[(爽(爻*爻)+(目*目))*斗]",
    "T10n0309_008:1030b29": "水，隨意所念七寶自至。七者典兵寶，所謂典",
    "T10n0309_008:1030c01": "兵寶者，王意欲集四種兵眾，即告典兵寶曰：",
    "T10n0309_008:1030c02": "『吾欲撿挍四種兵眾，使時不移能得辦乎？』彼",
    "T10n0309_008:1030c03": "典兵寶，復白王言：『不審聖王須兵多少？』王告",
    "T10n0309_008:1030c04": "之曰：『吾須前後左右各各萬葙。』時彼典兵",
    "T10n0309_008:1030c05": "寶隨王教令，即如其言四種兵集。所謂四種",
    "T10n0309_008:1030c06": "兵者，象兵馬兵車兵步兵，一一兵者，將從有",
    "T10n0309_008:1030c07": "十，四種兵各各亦然。」爾時佛告最勝諸來會",
    "T10n0309_008:1030c08": "者：「爾時轉輪聖王，豈異人乎？莫造斯觀。所以",
    "T10n0309_008:1030c09": "然者，今最勝菩薩身是也。所在變化言聲柔",
    "T10n0309_008:1030c10": "軟，人民之類皆承法音，寂然恬泊講度無極，",
    "T10n0309_008:1030c11": "四恩四等六重之法，善權方便入滅盡定，離",
    "T10n0309_008:1030c12": "欲無垢，空無相願無為之法，無生滅法無端",
    "T10n0309_008:1030c13": "緒法，其有萌類諸天世人在彼境界者，分別",
    "T10n0309_008:1030c14": "聖慧無漏道根，或示音響指授明法，以苦切",
    "T10n0309_008:1030c15": "之教將入法律，或以神足變化光明教授，欲",
    "T10n0309_008:1030c16": "使眾生漸入究竟。」佛告舍利弗：「一切眾生無",
    "T10n0309_008:1030c17": "我人相，諸法本淨諸法無形無著斷法，諸法",
    "T10n0309_008:1030c18": "無壞，觀了佛土悉無所有。又復舍利弗！十二",
    "T10n0309_008:1030c19": "因緣五陰六衰都無形像，如來八種音聲，不",
    "T10n0309_008:1030c20": "男音不女音，不強音不軟音，不清音不濁音，",
    "T10n0309_008:1030c21": "不雄音不雌音，此由檀度受實果證，解知清",
    "T10n0309_008:1030c22": "淨照于法界，或以一音遍滿三千十方世界。",
    "T10n0309_008:1030c23": "吾曾遊處野馬世界，去此七十二億江河沙",
    "T10n0309_008:1030c24": "數諸佛剎土，在彼周旋放大音聲，遍滿彼佛",
    "T10n0309_008:1030c25": "剎土，其聞音者百億眾生立不退轉，皆發無",
    "T10n0309_008:1030c26": "上正真道意。時我弟子名曰目連，神足第一，",
    "T10n0309_008:1030c27": "登一須彌山，復登一須彌山，如是經劫從劫",
    "T10n0309_008:1030c28": "足不躡地。時目犍連在野馬世界，放大音",
    "T10n0309_008:1030c29": "聲遍滿三千十方世界，於彼音聲而演斯教，",
    "T10n0309_008:1031a01": "如來說法未曾有行，亦不見行非不有行，解",
    "T10n0309_008:1031a02": "行無行故曰清淨，諸法無象亦無音響，復說",
    "T10n0309_008:1031a03": "四諦如爾法性，解苦無苦不住於苦，入如此",
    "T10n0309_008:1031a04": "慧故曰苦智；因習暢本解習無習，不見有",
    "T10n0309_008:1031a05": "習故曰習智；知盡處所由盡而生由盡而",
    "T10n0309_008:1031a06": "滅，亦不見盡是謂盡智；無為道者不見窠窟，",
    "T10n0309_008:1031a07": "去來今佛之所稱譽，今佛說者亦無有道，去",
    "T10n0309_008:1031a08": "來所說亦復如是，道無形像不可覩見，解道",
    "T10n0309_008:1031a09": "無道故曰道智。是謂菩薩摩訶薩分別道議。",
    "T10n0309_008:1031a10": "時彼野馬世界一切眾生之類，但聞其聲不",
    "T10n0309_008:1031a11": "見其形。時彼大眾愕然有怪：『斯是何人？布大",
    "T10n0309_008:1031a12": "音聲震動世界，兼復演說深奧之議。』時彼如",
    "T10n0309_008:1031a13": "來知眾生心中所念，便告目連曰：『捨汝神",
    "T10n0309_008:1031a14": "足，可在此眾現其形像。』時目犍連即如其像，",
    "T10n0309_008:1031a15": "忽然以至處大眾中。彼菩薩等身長八萬四",
    "T10n0309_008:1031a16": "千由旬，佛身長十六萬八千由旬，眾會見目",
    "T10n0309_008:1031a17": "連形體著衣持鉢狀如沙門，皆共愕然怪未",
    "T10n0309_008:1031a18": "曾有：『此是何像，為是畜獸為是人耶？』是時彼",
    "T10n0309_008:1031a19": "佛知眾會心中所念，即告之曰：『汝等勿生此",
    "T10n0309_008:1031a20": "心。所以然者，去此七十二億江河沙數諸佛",
    "T10n0309_008:1031a21": "世界，有佛世界名曰忍土，彼有佛名曰釋迦",
    "T10n0309_008:1031a22": "文如來、至真、等正覺，十號具足，於五濁世出",
    "T10n0309_008:1031a23": "現於世，恒以文字教授眾生，人壽百歲過者",
    "T10n0309_008:1031a24": "無幾，以四諦至真分別議趣，其說慧無處無",
    "T10n0309_008:1031a25": "著。此目連比丘，是彼神足第一弟子。』彼佛即",
    "T10n0309_008:1031a26": "告目連曰：『現汝神足，此會大眾虛想欲見。』",
    "T10n0309_008:1031a27": "時目犍連承佛教誡，即從坐起頭面禮足，",
    "T10n0309_008:1031a28": "忽然不現入無礙三昧定意，盡接十方諸佛",
    "T10n0309_008:1031a29": "剎土安著右掌，左手接彼佛土懸處虛空，各",
    "T10n0309_008:1031b01": "各共見目連神足，欲覩其形不能得見。時彼",
    "T10n0309_008:1031b02": "菩薩尋自歸命彼佛世尊：『伏惟天師當見拯",
    "T10n0309_008:1031b03": "濟。』佛告：『無苦，終不有損。』爾時彼佛告目連曰：",
    "T10n0309_008:1031b04": "『止止目連！捨爾神足，令此菩薩粗識軌迹。』爾",
    "T10n0309_008:1031b05": "時目連承佛教旨，即捨神足復坐如故。時彼",
    "T10n0309_008:1031b06": "菩薩前白佛言：『彼忍剎土釋迦文佛，以何教",
    "T10n0309_008:1031b07": "化？云何說法？復以何道訓誨眾生？以何權智",
    "T10n0309_008:1031b08": "周旋往來？』佛告諸菩薩：『彼剎眾生剛強難化，",
    "T10n0309_008:1031b09": "互相是非各自謂尊，是以如來以苦切之教",
    "T10n0309_008:1031b10": "引入道撿。猶如龍象及諸惡獸[怡台+龍]悷不調，加",
    "T10n0309_008:1031b11": "之捶杖令知苦痛，然後調良任王所乘。彼土",
    "T10n0309_008:1031b12": "眾生亦復如是，以若干言教而度脫之，或以",
    "T10n0309_008:1031b13": "苦音說苦音響，習盡道音亦復如是。』時彼",
    "T10n0309_008:1031b14": "菩薩歎未曾有：『善哉善哉，世尊！彼佛如來執",
    "T10n0309_008:1031b15": "勤勞行甚為難有，能於五鼎沸世教化眾生",
    "T10n0309_008:1031b16": "演布大道，寂然滅盡歸於無為也。』」",
    "T10n0309_008:1031b17": "十住斷結經卷第八"
}