{
    "T08n0248_001:0845c19": "No. 248",
    "T08n0248_001:0845c20": "佛說五十頌聖般若波羅蜜經",
    "T08n0248_001:0845c22": "西天譯經三藏朝散大夫試鴻臚卿",
    "T08n0248_001:0845c23": "傳法大師臣施護奉　詔譯",
    "T08n0248_001:0845c24": "如是我聞：一時佛在王舍城鷲峯山中，與大",
    "T08n0248_001:0845c25": "苾芻眾千二百五十人俱，皆得阿羅漢，諸漏",
    "T08n0248_001:0845c26": "已盡無復煩惱；心善解脫，通達智慧；如大龍",
    "T08n0248_001:0845c27": "王，斷諸有結去除重擔；所作已辦，逮得己利，",
    "T08n0248_001:0845c28": "心得自在。",
    "T08n0248_001:0845c29": "爾時，佛告尊者須菩提：「若有善男子、善女人",
    "T08n0248_001:0846a01": "及諸聲聞、緣覺，愛樂修學無上菩提者，汝等",
    "T08n0248_001:0846a02": "之人，於此般若波羅蜜經，聽受、讀誦、分別演",
    "T08n0248_001:0846a03": "說，速獲正覺。「須菩提！此般若波羅蜜經具足",
    "T08n0248_001:0846a04": "方便，通達一切諸佛菩薩甚深法藏，應如是",
    "T08n0248_001:0846a05": "學、如是修行。「須菩提！若有菩薩摩訶薩，於此",
    "T08n0248_001:0846a06": "般若波羅蜜經，隨喜、聽聞、受持、讀誦，應如是",
    "T08n0248_001:0846a07": "學、如是修行。何以故？此經廣說一切諸佛菩",
    "T08n0248_001:0846a08": "薩阿耨多羅三藐三菩提甚深法藏。「須菩提！",
    "T08n0248_001:0846a09": "又此般若波羅蜜經，所有聲聞法、緣覺法、菩",
    "T08n0248_001:0846a10": "薩法、菩提分法，及一切諸佛、一切般若波羅",
    "T08n0248_001:0846a11": "蜜法，聚集攝受，平等如一。」爾時，須菩提白佛",
    "T08n0248_001:0846a12": "言：「世尊！云何所有聲聞法、緣覺法、菩薩法、菩",
    "T08n0248_001:0846a13": "提分法，及一切諸佛、一切般若波羅蜜法，聚",
    "T08n0248_001:0846a14": "集攝受，平等如一？」",
    "T08n0248_001:0846a15": "佛告須菩提：「所有布施波羅蜜、持戒波羅蜜、",
    "T08n0248_001:0846a16": "忍辱波羅蜜、精進波羅蜜、禪定波羅蜜、智慧",
    "T08n0248_001:0846a17": "波羅蜜，內空、外空、內外空、大空、勝義空、有",
    "T08n0248_001:0846a18": "為空、無為空、無變異空、無相空、自相空、有",
    "T08n0248_001:0846a19": "際空、無際空、性空、本性空、無性空、自性空、",
    "T08n0248_001:0846a20": "無性自性空、一切法空，四念處、四正斷、四",
    "T08n0248_001:0846a21": "神足、五根、五力、七覺支、八聖道，四聖諦，四",
    "T08n0248_001:0846a22": "無色、八解脫、九分法，空解脫門、無相解脫",
    "T08n0248_001:0846a23": "門、無願解脫門，一切三摩地總持門，四智、",
    "T08n0248_001:0846a24": "五通，一切如來十力、四無所畏、大慈、大悲、",
    "T08n0248_001:0846a25": "十八不共法，須陀洹果、斯陀含果、阿那含",
    "T08n0248_001:0846a26": "果、阿羅漢果、緣覺果、菩薩一切道智，如是一",
    "T08n0248_001:0846a27": "切善法，一切般若波羅蜜，悉皆聚集，平等攝",
    "T08n0248_001:0846a28": "受，如一無異。」",
    "T08n0248_001:0846a29": "爾時，須菩提聞佛所說，白世尊言：「今此經典，",
    "T08n0248_001:0846b01": "聚集攝受一切善法，一切般若波羅蜜多，平",
    "T08n0248_001:0846b02": "等如一，甚深微妙，意趣深遠，難解難知。」佛",
    "T08n0248_001:0846b03": "言：「須菩提！如是，如是！如汝所說。須菩提！若",
    "T08n0248_001:0846b04": "有不種善根諸惡朋友，鈍根懈怠，無智愚癡，",
    "T08n0248_001:0846b05": "少解少聞，初學淺識，及樂小乘智慧狹劣",
    "T08n0248_001:0846b06": "者，於此般若波羅蜜經，難解難入而不信",
    "T08n0248_001:0846b07": "受。汝等當知。",
    "T08n0248_001:0846b08": "「復次，須菩提！若有善男子、善女人，於此般若",
    "T08n0248_001:0846b09": "波羅蜜經，隨喜、聽受、讀誦、演說，如持過去、未",
    "T08n0248_001:0846b10": "來、現在諸佛，不久速成阿耨多羅三藐三菩",
    "T08n0248_001:0846b11": "提。」佛說是經已，尊者須菩提及諸菩薩、天、",
    "T08n0248_001:0846b12": "人、阿修羅等，聞佛所說，皆大歡喜，信受奉",
    "T08n0248_001:0846b13": "行。",
    "T08n0248_001:0846b14": "佛說五十頌聖般若波羅蜜經"
}