{
    "T12n0374_036:0574b10": "大般涅槃經卷第三十六",
    "T12n0374_036:0574b12": "北涼天竺三藏曇無讖譯",
    "T12n0374_036:0574b13": "迦葉菩薩品第十二之四",
    "T12n0374_036:0574b14": "「◎善男子！如來復有隨自意語。如來佛性則",
    "T12n0374_036:0574b15": "有二種：一者有、二者無。有者，所謂三十二相、",
    "T12n0374_036:0574b16": "八十種好、十力、四無所畏、三念處、大慈大悲、",
    "T12n0374_036:0574b17": "首楞嚴等無量三昧、金剛等無量三昧、方便",
    "T12n0374_036:0574b18": "等無量三昧、五智印等無量三昧，是名為有。",
    "T12n0374_036:0574b19": "無者，所謂如來、過去諸善、不善、無記業因果",
    "T12n0374_036:0574b20": "報、煩惱、五陰、十二因緣，是名為無。善男子！",
    "T12n0374_036:0574b21": "如有、無，善、不善，有漏、無漏，世間、非世間，聖、非",
    "T12n0374_036:0574b22": "聖，有為、無為，實、不實，寂靜、非寂靜，諍、非諍，界、",
    "T12n0374_036:0574b23": "非界，煩惱、非煩惱，取、非取，受記、非受記，有、",
    "T12n0374_036:0574b24": "非有，三世、非三世，時、非時，常、無常，我、無我，樂、",
    "T12n0374_036:0574b25": "無樂，淨、無淨，色受想行識、非色受想行識，內",
    "T12n0374_036:0574b26": "入、非內入，外入、非外入，十二因緣、非十二因",
    "T12n0374_036:0574b27": "緣，是名如來佛性有無。乃至一闡提佛性有",
    "T12n0374_036:0574b28": "無，亦復如是。「善男子！我雖說言一切眾生悉",
    "T12n0374_036:0574b29": "有佛性，眾生不解佛如是等隨自意語。善男",
    "T12n0374_036:0574c01": "子！如是語者，後身菩薩尚不能解，況於二乘、",
    "T12n0374_036:0574c02": "其餘菩薩？善男子！我往一時在耆闍崛山，與",
    "T12n0374_036:0574c03": "彌勒菩薩共論世諦。舍利弗等五百聲聞，於",
    "T12n0374_036:0574c04": "是事中都不識知，何況出世第一義諦？「善男",
    "T12n0374_036:0574c05": "子！或有佛性一闡提有，善根人無。或有佛性",
    "T12n0374_036:0574c06": "善根人有，一闡提無。或有佛性，二人俱有。或",
    "T12n0374_036:0574c07": "有佛性，二人俱無。善男子！我諸弟子若解如",
    "T12n0374_036:0574c08": "是四句義者，不應難言，一闡提人定有佛性、",
    "T12n0374_036:0574c09": "定無佛性。若言眾生悉有佛性，是名如來隨",
    "T12n0374_036:0574c10": "自意語。如來如是隨自意語，眾生云何一向",
    "T12n0374_036:0574c11": "作解？「善男子！如恒河中有七眾生：一者常沒、",
    "T12n0374_036:0574c12": "二者暫出還沒、三者出已則住、四者出已遍",
    "T12n0374_036:0574c13": "觀四方、五者遍觀已行、六者行已復住、七者",
    "T12n0374_036:0574c14": "水陸俱行。言常沒者，所謂大魚，受大惡業，身",
    "T12n0374_036:0574c15": "重處深，是故常沒。暫出還沒者，如是大魚，受",
    "T12n0374_036:0574c16": "惡業故，身重處淺，暫見光明，因光故出，重故",
    "T12n0374_036:0574c17": "還沒。出已住者，謂坻彌魚，身處淺水，樂見",
    "T12n0374_036:0574c18": "光明，故出已住。遍觀方者，所謂[魚*昔]魚，為求",
    "T12n0374_036:0574c19": "食故，遍觀四方，是故觀方。觀已行者，謂是[魚*昔]",
    "T12n0374_036:0574c20": "魚，遙見餘物，謂是可食，疾行趣之，故觀已行。",
    "T12n0374_036:0574c21": "行已復住者，是魚趣已，既得可食，即便停住，",
    "T12n0374_036:0574c22": "故行已復住。水陸俱行者，即是龜也。「善男子！",
    "T12n0374_036:0574c23": "如是微妙大涅槃河，其中亦有七種眾生，從",
    "T12n0374_036:0574c24": "初常沒乃至第七，或入或出。所言沒者，有",
    "T12n0374_036:0574c25": "人聞是大涅槃經，如來常住、無有變易、常樂",
    "T12n0374_036:0574c26": "我淨、終不畢竟入於涅槃；一切眾生悉有佛",
    "T12n0374_036:0574c27": "性，一闡提人謗方等經作五逆罪犯四重禁，",
    "T12n0374_036:0574c28": "必當得成菩提之道；須陀洹人、斯陀含人、阿",
    "T12n0374_036:0574c29": "那含人、阿羅漢人、辟支佛等必當得成阿耨",
    "T12n0374_036:0575a01": "多羅三藐三菩提。聞是語已，生不信心，即作",
    "T12n0374_036:0575a02": "是念，作是念已，便作是言：『是涅槃典，即外道",
    "T12n0374_036:0575a03": "書，非是佛經。』是人爾時遠離善友，不聞正法，",
    "T12n0374_036:0575a04": "雖時得聞，不能思惟，雖復思惟，不思惟善，不",
    "T12n0374_036:0575a05": "思善故，如惡法住。惡法住者，則有六種：一者",
    "T12n0374_036:0575a06": "惡、二者無善、三者污法、四者增有、五者惱",
    "T12n0374_036:0575a07": "熱、六者受惡果。是名為沒。何故名沒？無善",
    "T12n0374_036:0575a08": "心故、常行惡故、不修對治故，是名為沒。所言",
    "T12n0374_036:0575a09": "惡者，聖人呵責故、心生怖畏故、善人遠離故、",
    "T12n0374_036:0575a10": "不益眾生故，是名為惡。言無善者，能生無量",
    "T12n0374_036:0575a11": "惡果報故、常為無明所纏繞故、樂與惡人為",
    "T12n0374_036:0575a12": "等侶故、無有修善諸方便故、其心顛倒常錯",
    "T12n0374_036:0575a13": "謬故，是名無善。言污法者，常污身口故、污淨",
    "T12n0374_036:0575a14": "眾生故、增不善業故、遠離善法故，是名污法。",
    "T12n0374_036:0575a15": "言增有者，如上三人所行之法，能增地獄、畜",
    "T12n0374_036:0575a16": "生、餓鬼，不能修習解脫之法，身、口、意業，不厭",
    "T12n0374_036:0575a17": "諸有，是名增有。言惱熱者，是人具行如上四",
    "T12n0374_036:0575a18": "事，能令身、心二事惱熱，遠離寂靜，則名為",
    "T12n0374_036:0575a19": "熱，受地獄報故名為熱，燒諸眾生故名為熱，",
    "T12n0374_036:0575a20": "燒諸善法故名為熱。善男子！信心、清涼，是人",
    "T12n0374_036:0575a21": "不具，是故名熱。言受惡果者，是人具足行上",
    "T12n0374_036:0575a22": "五事，死墮地獄、餓鬼、畜生。善男子！有三惡事",
    "T12n0374_036:0575a23": "復名惡果，一者煩惱惡、二者業惡、三者報",
    "T12n0374_036:0575a24": "惡，是名受惡果報。善男子！是人具足如上六",
    "T12n0374_036:0575a25": "事，能斷善根、作五逆罪、能犯四重、能謗三寶、",
    "T12n0374_036:0575a26": "用僧鬘物、能作種種非法之事，是因緣故，沈",
    "T12n0374_036:0575a27": "沒在於阿鼻地獄，所受身形縱廣八萬四千",
    "T12n0374_036:0575a28": "由旬，是人身、口、心業重故，不能得出。何以",
    "T12n0374_036:0575a29": "故？其心不能生善法故。雖有無量諸佛出世，",
    "T12n0374_036:0575b01": "不聞不見，是故名常沒，如恒河中大魚。「善",
    "T12n0374_036:0575b02": "男子！我雖復說一闡提等，名為常沒。復有常",
    "T12n0374_036:0575b03": "沒，非一闡提。何者是耶？如人為有，修施、戒、善，",
    "T12n0374_036:0575b04": "是名常沒。善男子！有四善事獲得惡果。何等",
    "T12n0374_036:0575b05": "為四？一者為勝他故讀誦經典、二者為利養",
    "T12n0374_036:0575b06": "故受持禁戒、三者為他屬故而行布施、四者",
    "T12n0374_036:0575b07": "為於非想非非想處故繫念思惟，是四善事",
    "T12n0374_036:0575b08": "得惡果報。若人修習如是四事，是名沒已還",
    "T12n0374_036:0575b09": "出，出已還沒。何故名沒？樂三有故。何故名出？",
    "T12n0374_036:0575b10": "以見明故，明者即是聞戒、施、定。何故還沒？增",
    "T12n0374_036:0575b11": "長邪見生憍慢故。是故我於經中說偈：",
    "T12n0374_036:0575b12": "「『若有眾生樂諸有，　　為有造作善惡業，",
    "T12n0374_036:0575b13": "　　是人迷失涅槃道，　　是名暫出還復沒。",
    "T12n0374_036:0575b14": "　　行於黑闇生死海，　　雖得解脫雜煩惱，",
    "T12n0374_036:0575b15": "　　是人還受惡果報，　　是名暫出還復沒。』",
    "T12n0374_036:0575b16": "「善男子！如彼大魚，因見光故，暫得出水。其身",
    "T12n0374_036:0575b17": "重故，還復沈沒。如上二人亦復如是。善男子！",
    "T12n0374_036:0575b18": "或復有人樂著三有，是名為沒。得聞如是大",
    "T12n0374_036:0575b19": "涅槃經生於信心，是名為出。何因緣故名之",
    "T12n0374_036:0575b20": "為出？聞是經已，遠離惡法，修習善法，是名為",
    "T12n0374_036:0575b21": "出。是人雖信，亦不具足。何因緣故信不具足？",
    "T12n0374_036:0575b22": "是人雖信大般涅槃、常樂我淨，言如來身無常、",
    "T12n0374_036:0575b23": "無我、無樂、無淨。如來則有二種涅槃：一者有",
    "T12n0374_036:0575b24": "為、二者無為。有為涅槃無常樂我淨，無為涅",
    "T12n0374_036:0575b25": "槃有常樂我淨。雖信佛性是眾生有，不必一",
    "T12n0374_036:0575b26": "切皆悉有之，是故名為信不具足。善男子！信",
    "T12n0374_036:0575b27": "有二種：一者信、二者求。如是之人雖復有信，",
    "T12n0374_036:0575b28": "不能推求，是故名為信不具足。信復有二：",
    "T12n0374_036:0575b29": "一從聞生、二從思生。是人信心從聞而生，不",
    "T12n0374_036:0575c01": "從思生，是故名為信不具足。復有二種：一信",
    "T12n0374_036:0575c02": "有道、二信得者。是人信心唯信有道，都不信",
    "T12n0374_036:0575c03": "有得道之人，是故名為信不具足。復有二種：",
    "T12n0374_036:0575c04": "一者信正、二者信邪。言有因果、有佛法僧，是",
    "T12n0374_036:0575c05": "名信正。言無因果、三寶性異、信諸邪語、富蘭",
    "T12n0374_036:0575c06": "那等，是名信邪。是人雖信佛、法、僧寶，不信三",
    "T12n0374_036:0575c07": "寶同一性相。雖信因果，不信得者。是故名為",
    "T12n0374_036:0575c08": "信不具足。是人成就不具足信，所受禁戒亦",
    "T12n0374_036:0575c09": "不具足。何因緣故名不具足？因不具故，所得",
    "T12n0374_036:0575c10": "禁戒亦不具足。「復何因緣名不具足？戒有二",
    "T12n0374_036:0575c11": "種：一威儀戒、二從戒戒。是人唯具威儀等",
    "T12n0374_036:0575c12": "戒，不具從戒戒，是故名為戒不具足。復有",
    "T12n0374_036:0575c13": "二種：一者作戒、二者無作戒。是人唯具作",
    "T12n0374_036:0575c14": "戒，不具無作戒，是故名為戒不具足。復有",
    "T12n0374_036:0575c15": "二種：一從身口得於正命，二從身口不得正",
    "T12n0374_036:0575c16": "命。是人雖從身口，不得正命，是故名為戒不",
    "T12n0374_036:0575c17": "具足。復有二種：一者求戒、二者捨戒。是人",
    "T12n0374_036:0575c18": "唯具求有之戒，不得捨戒，是故名為戒不具",
    "T12n0374_036:0575c19": "足。復有二種：一者隨有、二者隨道。是人唯",
    "T12n0374_036:0575c20": "具隨有之戒，不具隨道，是故名為戒不具足。",
    "T12n0374_036:0575c21": "復有二種：一者善戒、二者惡戒。身口意善是",
    "T12n0374_036:0575c22": "名善戒，牛戒狗戒是名惡戒，是人深信是二",
    "T12n0374_036:0575c23": "種戒俱有善果，是故名為戒不具足。「是人不",
    "T12n0374_036:0575c24": "具信戒二事，所修多聞亦不具足。云何名為",
    "T12n0374_036:0575c25": "聞不具足？如來所說十二部經，唯信六部，不",
    "T12n0374_036:0575c26": "信六部，是故名為聞不具足。雖復受持是六",
    "T12n0374_036:0575c27": "部經，不能讀誦為他解說，無所利益，是故名",
    "T12n0374_036:0575c28": "為聞不具足。又復受是六部經已，為論議故、",
    "T12n0374_036:0575c29": "為勝他故、為利養故、為諸有故，受持讀誦解",
    "T12n0374_036:0576a01": "說，是故名為聞不具足。善男子！我於經中說",
    "T12n0374_036:0576a02": "聞具足。云何具足？若有比丘身、口、意善，先能",
    "T12n0374_036:0576a03": "供養和上、諸師、有德之人。是諸師等，於是人",
    "T12n0374_036:0576a04": "所，生愛念心，以是因緣，教授其法。是人至心",
    "T12n0374_036:0576a05": "受持誦習，持誦習已獲得智慧，得智慧已能",
    "T12n0374_036:0576a06": "善思惟如法而住，善思惟已則得正義，得正",
    "T12n0374_036:0576a07": "義已身心寂靜，身心寂已則生喜心，喜心因",
    "T12n0374_036:0576a08": "緣心則得定，因得定故得正知見，正知見已",
    "T12n0374_036:0576a09": "於諸有中心生厭悔，悔諸有故能得解脫。是",
    "T12n0374_036:0576a10": "人無有如是等事，是故名為聞不具足。「是人",
    "T12n0374_036:0576a11": "不具如是三事，施亦不具。施有二種：一者財",
    "T12n0374_036:0576a12": "施、二者法施。是人雖復行於財施，為求有故；",
    "T12n0374_036:0576a13": "雖行法施，亦不具足。何以故？祕不盡說，畏他",
    "T12n0374_036:0576a14": "勝故，是故名為施不具足。財法二施各有二",
    "T12n0374_036:0576a15": "種：一者聖、二者非聖。聖者施已，不求果報。非",
    "T12n0374_036:0576a16": "聖施已，求於果報。聖者法施為增長法，非聖",
    "T12n0374_036:0576a17": "法施為增諸有。如是之人，為增財故而行財",
    "T12n0374_036:0576a18": "施，為增有故而行法施，是故名為施不具足。",
    "T12n0374_036:0576a19": "復次是人受六部經，見受法者而供給之，不",
    "T12n0374_036:0576a20": "受法者則不供給，是故名為施不具足。「是人",
    "T12n0374_036:0576a21": "不具如上四事，所修智慧亦不具足。智慧之",
    "T12n0374_036:0576a22": "性，性能分別，是人不能分別如來是常、無常。",
    "T12n0374_036:0576a23": "如來於此涅槃經中說言，如來即是解脫，解",
    "T12n0374_036:0576a24": "脫即是如來，如來即是涅槃，涅槃即是解脫，",
    "T12n0374_036:0576a25": "於是義中不能分別。梵行即是如來，如來即",
    "T12n0374_036:0576a26": "是慈悲喜捨，慈悲喜捨即是解脫，解脫即是",
    "T12n0374_036:0576a27": "涅槃，涅槃即是慈悲喜捨，於是義中不能分",
    "T12n0374_036:0576a28": "別，是故名為智不具足。復次不能分別佛性，",
    "T12n0374_036:0576a29": "佛性即是如來，如來即是一切不共之法，不",
    "T12n0374_036:0576b01": "共之法即是解脫，解脫即是涅槃，涅槃即是",
    "T12n0374_036:0576b02": "不共之法，於是義中不能分別，是故名為智",
    "T12n0374_036:0576b03": "不具足。復次不能分別四諦苦集滅道，不能",
    "T12n0374_036:0576b04": "分別四真諦故不知聖行，不知聖行故不知",
    "T12n0374_036:0576b05": "如來，不知如來故不知解脫，不知解脫故不",
    "T12n0374_036:0576b06": "知涅槃，是故名為智不具足。「是人不具如是",
    "T12n0374_036:0576b07": "五事，則有二種：一增善法、二增惡法。云何",
    "T12n0374_036:0576b08": "名為增長惡法？是人不見己不具足，自言具",
    "T12n0374_036:0576b09": "足，而生著心，於同行中自謂為勝，是故親近",
    "T12n0374_036:0576b10": "同己惡友；既親近已，復得更聞不具足法，聞",
    "T12n0374_036:0576b11": "已心喜，其心染著，起於憍慢，多行放逸，因放",
    "T12n0374_036:0576b12": "逸故，親近在家，亦樂聞說在家之事，遠離清",
    "T12n0374_036:0576b13": "淨出家之法，以是因緣增長惡法。增惡法故，",
    "T12n0374_036:0576b14": "身、口、意等，起不淨業。三業不淨故，增長地獄",
    "T12n0374_036:0576b15": "畜生餓鬼，是名暫出還沒。暫出還沒者，我佛",
    "T12n0374_036:0576b16": "法中其誰是耶？謂提婆達多、瞿伽離比丘、",
    "T12n0374_036:0576b17": "惋手比丘、善星比丘、低舍比丘、滿宿比丘、",
    "T12n0374_036:0576b18": "慈地比丘尼、曠野比丘尼、方比丘尼、慢比丘",
    "T12n0374_036:0576b19": "尼、淨潔長者、求有優婆塞、舍勒釋種、象長",
    "T12n0374_036:0576b20": "者、名稱優婆夷、光明優婆夷、難陀優婆夷、軍",
    "T12n0374_036:0576b21": "優婆夷、鈴優婆夷，如是等人，名為暫出還沒。",
    "T12n0374_036:0576b22": "譬如大魚，見明故出，身重故沒。「第二之人，深自",
    "T12n0374_036:0576b23": "知見行不具足，不具足故求近善友，近善友",
    "T12n0374_036:0576b24": "故樂諮未聞，聞已樂受，受已樂善思惟，善思",
    "T12n0374_036:0576b25": "惟已能如法住，如法住故增長善法，增善法",
    "T12n0374_036:0576b26": "故終不復沒，是名為住。我佛法中其誰是耶？",
    "T12n0374_036:0576b27": "謂舍利弗、大目犍連、阿若憍陳如等五比丘、",
    "T12n0374_036:0576b28": "耶舍等五比丘、阿[少/兔]樓陀、童子迦葉、摩訶",
    "T12n0374_036:0576b29": "迦葉、十力迦葉、瘦瞿曇彌比丘尼、波吒羅花",
    "T12n0374_036:0576c01": "比丘尼、勝比丘尼、實義比丘尼、意比丘尼、",
    "T12n0374_036:0576c02": "跋陀比丘尼、淨比丘尼、不退轉比丘尼、頻",
    "T12n0374_036:0576c03": "婆娑羅王、郁伽長者、須達多長者、釋摩男、",
    "T12n0374_036:0576c04": "貧須達多、鼠狼長者子、名稱長者、具足長",
    "T12n0374_036:0576c05": "者、師子將軍、優波離長者、刀長者、無畏優婆",
    "T12n0374_036:0576c06": "夷、善住優婆夷、愛法優婆夷、勇健優婆夷、天",
    "T12n0374_036:0576c07": "得優婆夷、善生優婆夷、具身優婆夷、牛得優",
    "T12n0374_036:0576c08": "婆夷、曠野優婆夷、摩訶斯那優婆夷，如是等",
    "T12n0374_036:0576c09": "比丘、比丘尼、優婆塞、優婆夷，得名為住。云何",
    "T12n0374_036:0576c10": "為住？常樂覩見善光明故，以是因緣若佛出",
    "T12n0374_036:0576c11": "世、若不出世，如是等人終不造惡，是名為住。",
    "T12n0374_036:0576c12": "如低彌魚樂見光明，不沈不沒，如是等眾亦",
    "T12n0374_036:0576c13": "復如是。是故我於經中說偈：",
    "T12n0374_036:0576c14": "「『若人善能分別義，　　至心求於沙門果，",
    "T12n0374_036:0576c15": "　　若能呵責一切有，　　是人名為如法住。",
    "T12n0374_036:0576c16": "　　若能供養無量佛，　　則能無量世修道，",
    "T12n0374_036:0576c17": "　　若受世樂不放逸，　　是人名為如法住。",
    "T12n0374_036:0576c18": "　　親近善友聽正法，　　內善思惟如法住，",
    "T12n0374_036:0576c19": "　　樂見光明修習道，　　獲得解脫安隱住。』◎",
    "T12n0374_036:0576c20": "「◎善男子！智不具足，凡有五事，是人知已，求",
    "T12n0374_036:0576c21": "近善友。如是善友，當觀是人貪欲、瞋恚、愚癡、",
    "T12n0374_036:0576c22": "思覺，何者偏多？若知是人貪欲多者，即應為",
    "T12n0374_036:0576c23": "說不淨觀法，瞋恚多者為說慈悲，思覺多者",
    "T12n0374_036:0576c24": "教令數息，著我多者當為分析十八界等。是",
    "T12n0374_036:0576c25": "人聞已至心受持，心受持已如法修行，如法",
    "T12n0374_036:0576c26": "行已次第獲得四念處觀身受心法，得是觀",
    "T12n0374_036:0576c27": "已次第復觀十二因緣，如是觀已次得煖法。」",
    "T12n0374_036:0576c28": "迦葉菩薩白佛言：「世尊！一切眾生悉有煖法。",
    "T12n0374_036:0576c29": "何以故？如佛所說，三法和合，名為眾生，一壽、",
    "T12n0374_036:0577a01": "二煖、三識。若從是義，一切眾生應先有煖，云",
    "T12n0374_036:0577a02": "何如來說言煖法因善友生？」佛言：「善男子！如",
    "T12n0374_036:0577a03": "汝所問，有煖法者，一切眾生至一闡提皆悉",
    "T12n0374_036:0577a04": "有之。如我今者，所說煖法，要因方便，然後乃",
    "T12n0374_036:0577a05": "得，本無今有。以是義故，非諸眾生一切先有，",
    "T12n0374_036:0577a06": "是故汝今不應難言一切眾生皆有煖法。善",
    "T12n0374_036:0577a07": "男子！如是煖法是色界法，非欲界有。若言一",
    "T12n0374_036:0577a08": "切眾生有者，欲界眾生亦皆應有；欲界無故，",
    "T12n0374_036:0577a09": "當知一切不必都有。善男子！色界雖有，非一",
    "T12n0374_036:0577a10": "切有。何以故？我弟子有，外道則無。以是義故，",
    "T12n0374_036:0577a11": "一切眾生不必都有。善男子！一切外道唯觀",
    "T12n0374_036:0577a12": "六行，我諸弟子具足十六，是十六行，一切眾",
    "T12n0374_036:0577a13": "生不必都有。」迦葉菩薩白佛言：「世尊！所言",
    "T12n0374_036:0577a14": "煖法，云何名煖？為自性煖？為他故煖？」佛言：",
    "T12n0374_036:0577a15": "「善男子！如是煖法，自性是煖，非他故煖。」迦葉",
    "T12n0374_036:0577a16": "菩薩言：「世尊！如來先說，馬師滿宿無有煖法。",
    "T12n0374_036:0577a17": "何以故？於三寶所無信心故，是故無煖。當知",
    "T12n0374_036:0577a18": "信心即是煖法。」「善男子！信非煖法。何以故？因",
    "T12n0374_036:0577a19": "於信心獲得煖故。善男子！夫煖法者即是智",
    "T12n0374_036:0577a20": "慧。何以故？觀四諦故。是故名之為十六行，行",
    "T12n0374_036:0577a21": "即是智。善男子！如汝所問，何因緣故名為煖",
    "T12n0374_036:0577a22": "者？善男子！夫煖法者，即是八聖道之火相，故",
    "T12n0374_036:0577a23": "名為煖。善男子！譬如攢火，先有煖氣，次有火",
    "T12n0374_036:0577a24": "生，後則煙出。是無漏道，亦復如是，煖者即是",
    "T12n0374_036:0577a25": "十六行也，火者即是須陀洹果，煙者即是修",
    "T12n0374_036:0577a26": "道斷結。」迦葉菩薩復白佛言：「世尊！如是煖法，",
    "T12n0374_036:0577a27": "亦是有法，亦是有為，是法報得色界五陰，是",
    "T12n0374_036:0577a28": "故名有。是因緣故，復名有為。若是有為，云何",
    "T12n0374_036:0577a29": "能為無漏道相？」佛言：「善男子！如是，如是，如汝",
    "T12n0374_036:0577b01": "所說。善男子！如是煖法，雖是有為有法，還能",
    "T12n0374_036:0577b02": "破壞有為有法，是故能為無漏道相。善男子！",
    "T12n0374_036:0577b03": "如人乘馬，亦愛亦策。煖心亦爾，愛故受生，厭",
    "T12n0374_036:0577b04": "故觀行，是故雖復有法有為，而能與彼正道",
    "T12n0374_036:0577b05": "作相。得煖法人，七十三種，欲界十種。是人具",
    "T12n0374_036:0577b06": "足一切煩惱，從斷一分至于九分，如欲界初",
    "T12n0374_036:0577b07": "禪乃至無所有處，亦復如是，是名七十三種。",
    "T12n0374_036:0577b08": "如是等人得煖法已，則不復能斷於善根、作",
    "T12n0374_036:0577b09": "五逆罪、犯四重禁。是人二種：一遇善友、二遇",
    "T12n0374_036:0577b10": "惡友。遇惡友者暫出還沒。遇善友者遍觀四",
    "T12n0374_036:0577b11": "方，觀四方者即是頂法。是法雖復性是五陰，",
    "T12n0374_036:0577b12": "亦緣四諦，是故得名遍觀四方。得頂法已，次",
    "T12n0374_036:0577b13": "得忍法。是忍亦爾，性亦五陰，亦緣四諦。是人",
    "T12n0374_036:0577b14": "次得世第一法，是法雖復性是五陰，亦緣四",
    "T12n0374_036:0577b15": "諦。是人次第得苦法忍，忍性是慧，緣於一諦，",
    "T12n0374_036:0577b16": "如是忍法緣一諦已，乃至見斷煩惱，得須陀",
    "T12n0374_036:0577b17": "洹果，是名第四遍觀四方，四方者即是四",
    "T12n0374_036:0577b18": "諦。」迦葉菩薩白佛言：「世尊！如佛先說，須陀洹",
    "T12n0374_036:0577b19": "人所斷煩惱，猶如縱廣四十里水，其餘在者",
    "T12n0374_036:0577b20": "如一毛渧，此中云何說斷三結名須陀洹？一",
    "T12n0374_036:0577b21": "者我見、二者非因見因、三者疑網。世尊！何因",
    "T12n0374_036:0577b22": "緣故，名須陀洹遍觀四方？復何因緣名須陀",
    "T12n0374_036:0577b23": "洹？復何因緣說須陀洹喻以[魚*昔]魚？」佛言：「善",
    "T12n0374_036:0577b24": "男子！須陀洹人，雖復能斷無量煩惱，此三重",
    "T12n0374_036:0577b25": "故，亦攝一切須陀洹人所斷結故。善男子！譬",
    "T12n0374_036:0577b26": "如大王出遊巡時，雖有四兵，世人但言王來、",
    "T12n0374_036:0577b27": "王去，何以故？世間重故。是三煩惱亦復如是。",
    "T12n0374_036:0577b28": "何因緣故名之為重？一切眾生常所起故、微",
    "T12n0374_036:0577b29": "難識故，是故名重。如是三結，難可斷故、能為",
    "T12n0374_036:0577c01": "一切煩惱因故、是三對治之怨敵故，謂戒、定、",
    "T12n0374_036:0577c02": "慧。善男子！有諸眾生聞須陀洹能斷如是無",
    "T12n0374_036:0577c03": "量煩惱，則生退心，便作是言：『眾生云何能",
    "T12n0374_036:0577c04": "斷如是無量煩惱？』是故如來方便說三。如汝",
    "T12n0374_036:0577c05": "所問，何因緣故須陀洹人喻觀四方？善男子！",
    "T12n0374_036:0577c06": "須陀洹人觀於四諦，獲得四事：一者住堅固",
    "T12n0374_036:0577c07": "道、二者能遍觀察、三者能如實見、四者能壞",
    "T12n0374_036:0577c08": "大怨。堅固道者，是須陀洹所有五根，無能動",
    "T12n0374_036:0577c09": "者，是故名為住堅固道。能遍觀者，悉能呵責",
    "T12n0374_036:0577c10": "內外煩惱。如實見者，即是忍智。壞大怨者，謂",
    "T12n0374_036:0577c11": "四顛倒。如汝所問，何因緣故名須陀洹者？善",
    "T12n0374_036:0577c12": "男子！須名無漏，陀洹名修習，修習無漏名",
    "T12n0374_036:0577c13": "須陀洹。善男子！復有須者名流，流有二種：一",
    "T12n0374_036:0577c14": "者順流、二者逆流，以逆流故名須陀洹。」迦葉",
    "T12n0374_036:0577c15": "菩薩言：「世尊！若從是義，何因緣故，斯陀含人、",
    "T12n0374_036:0577c16": "阿那含人、阿羅漢人，不得名為須陀洹耶？」「善",
    "T12n0374_036:0577c17": "男子！從須陀洹乃至諸佛，亦得名為須陀洹。",
    "T12n0374_036:0577c18": "若斯陀含乃至諸佛無須陀洹，云何得名斯",
    "T12n0374_036:0577c19": "陀含乃至佛？一切眾生名有二種：一者舊、二",
    "T12n0374_036:0577c20": "者客。凡夫之時有世名字，既得道已更為立",
    "T12n0374_036:0577c21": "名，名須陀洹。以先得故，名須陀洹。以後得故",
    "T12n0374_036:0577c22": "名，斯陀含。是人亦名須陀洹，亦名斯陀含，乃",
    "T12n0374_036:0577c23": "至佛亦復如是。善男子！流有二種：一者解脫、",
    "T12n0374_036:0577c24": "二者涅槃。一切聖人皆有是二，亦可得名須",
    "T12n0374_036:0577c25": "陀洹，亦名斯陀含，乃至佛亦復如是。善男子！",
    "T12n0374_036:0577c26": "須陀洹者亦名菩薩。何以故？菩薩者即是盡",
    "T12n0374_036:0577c27": "智及無生智。須陀洹人亦復求索如是二智，",
    "T12n0374_036:0577c28": "是故當知須陀洹人得名菩薩。須陀洹人亦",
    "T12n0374_036:0577c29": "得名覺。何以故？正覺見道，斷煩惱故、正覺因",
    "T12n0374_036:0578a01": "果故、正覺共道及不共道故，斯陀含乃至阿",
    "T12n0374_036:0578a02": "羅漢亦復如是。善男子！是須陀洹凡有二種：",
    "T12n0374_036:0578a03": "一者利根、二者鈍根。鈍根之人，人天七返，是",
    "T12n0374_036:0578a04": "鈍根人，復有五種，或有六、五、四、三、二種。利根",
    "T12n0374_036:0578a05": "之人，現在獲得須陀洹果至阿羅漢果。善男",
    "T12n0374_036:0578a06": "子！如汝所問，何因緣故須陀洹人喻以[魚*昔]",
    "T12n0374_036:0578a07": "魚？善男子！[魚*昔]魚有四事：一者骨細故輕、二",
    "T12n0374_036:0578a08": "者有翅故輕、三者樂見光明、四者銜物堅持。",
    "T12n0374_036:0578a09": "須陀洹人亦有四事，言骨細者喻煩惱微，言",
    "T12n0374_036:0578a10": "有翅者喻奢摩他、毘婆舍那，樂見光明喻於",
    "T12n0374_036:0578a11": "見道，銜物堅持喻聞如來說無常、苦、無我、不",
    "T12n0374_036:0578a12": "淨、堅持不捨。猶如魔王化作佛像，首羅長者",
    "T12n0374_036:0578a13": "見已心驚。魔見長者其心動已，即語長者：『我",
    "T12n0374_036:0578a14": "先所說四真諦者，是說不真。今當為汝更說",
    "T12n0374_036:0578a15": "五諦、六陰、十三入、十九界。』長者聞已，尋觀法",
    "T12n0374_036:0578a16": "相，都無此理，是故堅持，其心不動。」迦葉菩薩",
    "T12n0374_036:0578a17": "白佛言：「世尊！是須陀洹先得道故，名須陀洹。",
    "T12n0374_036:0578a18": "以初果故，名須陀洹。若先得道名須陀洹者，",
    "T12n0374_036:0578a19": "得苦法忍時，何故不得名須陀洹，乃名為向？若",
    "T12n0374_036:0578a20": "以初果名須陀洹，外道之人先斷煩惱至無",
    "T12n0374_036:0578a21": "所有處，修無漏道得阿那含果，何故不名為",
    "T12n0374_036:0578a22": "須陀洹？」「善男子！以初果故名須陀洹。如汝所",
    "T12n0374_036:0578a23": "問，外道之人先斷煩惱至無所有處，修無漏",
    "T12n0374_036:0578a24": "道得阿那含，何故不名須陀洹者？善男子！以",
    "T12n0374_036:0578a25": "初果故，名須陀洹，是人爾時具足八智及十",
    "T12n0374_036:0578a26": "六行。」迦葉言：「世尊！得阿那含亦復如是，亦得",
    "T12n0374_036:0578a27": "八智、具十六行，何故不得名須陀洹？」「善男子！",
    "T12n0374_036:0578a28": "有漏十六行有二種：一者共、二者不共。無漏",
    "T12n0374_036:0578a29": "十六行亦有二種：一者向果、二者得果。八智",
    "T12n0374_036:0578b01": "亦二：一者向果、二者得果。須陀洹人捨共十",
    "T12n0374_036:0578b02": "六行、得不共十六行，捨向果八智、得得果八",
    "T12n0374_036:0578b03": "智。阿那含人即不如是，是故初果名須陀洹。",
    "T12n0374_036:0578b04": "「善男子！須陀洹人緣於四諦，阿那含人唯緣",
    "T12n0374_036:0578b05": "一諦，是故初果名須陀洹。以是因緣喻以[魚*昔]",
    "T12n0374_036:0578b06": "魚，遍觀已行。行者即是斯陀含人，繫心修道，",
    "T12n0374_036:0578b07": "為斷貪欲、瞋癡、憍慢，如彼[魚*昔]魚，遍觀方已，為",
    "T12n0374_036:0578b08": "食故行，行已復住；喻阿那含得食已住。是阿",
    "T12n0374_036:0578b09": "那含凡有二種：一者現在得阿那含，進修即",
    "T12n0374_036:0578b10": "得阿羅漢果；二者貪著色界無色界中寂靜",
    "T12n0374_036:0578b11": "三昧，是人不受欲界身故名阿那含。是阿那",
    "T12n0374_036:0578b12": "含復有五種：一者中般涅槃、二者受身般涅",
    "T12n0374_036:0578b13": "槃、三者行般涅槃、四者無行般涅槃、五者上",
    "T12n0374_036:0578b14": "流般涅槃。復有六種：五種如上，加現在般涅",
    "T12n0374_036:0578b15": "槃。復有七種：六種如上，加無色界般涅槃。行",
    "T12n0374_036:0578b16": "般涅槃復有二種：或受二身、或受四身。若受",
    "T12n0374_036:0578b17": "二身是名利根，若受四身是名鈍根。復有二",
    "T12n0374_036:0578b18": "種：一者精進無自在定、二者懈怠有自在定。",
    "T12n0374_036:0578b19": "復有二種：一者具精進定、二者不具是二。善",
    "T12n0374_036:0578b20": "男子！欲色眾生有二種業，一者作業、二者",
    "T12n0374_036:0578b21": "受生業。中涅槃者，唯有作業，無受生業，是故",
    "T12n0374_036:0578b22": "於中而般涅槃。捨欲界身，未至色界，以利根",
    "T12n0374_036:0578b23": "故，於中涅槃，是中涅槃。阿那含人有四種心：",
    "T12n0374_036:0578b24": "一者非學非無學、二者學、三者無學、四者非",
    "T12n0374_036:0578b25": "學非無學入於涅槃。云何復名中般涅槃？善",
    "T12n0374_036:0578b26": "男子！是阿那含四種心中，二是涅槃，二非涅",
    "T12n0374_036:0578b27": "槃，是故名為中般涅槃。受身涅槃復有二種：",
    "T12n0374_036:0578b28": "一者作業、二者生業。是人捨欲界身，受色界",
    "T12n0374_036:0578b29": "身，精勤修道，盡其壽命，入於涅槃。」迦葉菩薩",
    "T12n0374_036:0578c01": "言：「世尊！若言盡命入涅槃者，云何而言受身",
    "T12n0374_036:0578c02": "涅槃？」佛言：「善男子！是人受身，然後乃斷三界",
    "T12n0374_036:0578c03": "煩惱，是故名為受身涅槃。善男子！行般涅槃",
    "T12n0374_036:0578c04": "者，常修行道、有為、三昧力故，能斷煩惱，入於",
    "T12n0374_036:0578c05": "涅槃，是名行般涅槃。無行般涅槃者，是人",
    "T12n0374_036:0578c06": "定知當得涅槃，是故懈怠，亦以有為、三昧力",
    "T12n0374_036:0578c07": "故，壽盡則得入於涅槃，是名無行般涅槃。上",
    "T12n0374_036:0578c08": "流般涅槃者，若有人得第四禪已，是人生於",
    "T12n0374_036:0578c09": "初禪愛心，以是因緣，退生初禪。是有二流：一",
    "T12n0374_036:0578c10": "煩惱流、二者道流。以道流故，是人壽盡，生二",
    "T12n0374_036:0578c11": "禪愛，以愛因緣生於二禪。至第四禪亦復如",
    "T12n0374_036:0578c12": "是。是四禪中復有二種：一者入無色界、二者",
    "T12n0374_036:0578c13": "入五淨居。如是二人，一樂三昧、二樂智慧。樂",
    "T12n0374_036:0578c14": "智慧者，入五淨居；樂三昧者，入無色界。如是",
    "T12n0374_036:0578c15": "二人，一者修第四禪有五階差，二者不修。云",
    "T12n0374_036:0578c16": "何為五？下、中、上、上中、上上。修上上者，處無小",
    "T12n0374_036:0578c17": "天。修上中者，處善見天。修上品者，處善可見",
    "T12n0374_036:0578c18": "天。修中品者，處無熱天。修下品者，處少廣天。",
    "T12n0374_036:0578c19": "如是二人，一樂論議、二樂寂靜。樂寂靜者入",
    "T12n0374_036:0578c20": "無色界，樂論議者處五淨居。復有二種；一者",
    "T12n0374_036:0578c21": "修熏禪、二者不修熏禪。修熏禪者入五淨",
    "T12n0374_036:0578c22": "居，不修熏禪者生無色界。盡其壽命而般涅",
    "T12n0374_036:0578c23": "槃，是名上流般涅槃。若欲入於無色界者，",
    "T12n0374_036:0578c24": "即不能修四禪五差，若修四禪五差，則能",
    "T12n0374_036:0578c25": "呵責無色界定。」迦葉菩薩白佛言：「世尊！中涅",
    "T12n0374_036:0578c26": "槃者則是利根，若利根者何不現在入涅槃",
    "T12n0374_036:0578c27": "耶？何故欲界有中涅槃，色界則無？」佛言：「善",
    "T12n0374_036:0578c28": "男子！是人現在四大羸劣，不能修道。雖有比",
    "T12n0374_036:0578c29": "丘四大康健，無有房舍、飲食、衣服、臥具、醫藥，",
    "T12n0374_036:0579a01": "眾緣不具，是故不得現在涅槃。善男子！我昔",
    "T12n0374_036:0579a02": "一時在舍衛國阿那邠低精舍，有一比丘來",
    "T12n0374_036:0579a03": "至我所，作如是言：『世尊！我常修道，而不能",
    "T12n0374_036:0579a04": "得須陀洹果至阿羅漢果。』我時即告阿難言：",
    "T12n0374_036:0579a05": "『汝今當為如是比丘具諸所須。』爾時阿難將",
    "T12n0374_036:0579a06": "是比丘至祇陀林，與好房舍。是時比丘語阿",
    "T12n0374_036:0579a07": "難言：『大德！唯願為我莊嚴房舍、淨潔修治，七",
    "T12n0374_036:0579a08": "寶嚴麗，懸繒幡蓋。』阿難言：『世間貧者，乃名沙",
    "T12n0374_036:0579a09": "門，我當云何能辦是事？』是比丘言：『大德！若能",
    "T12n0374_036:0579a10": "為我作者，善哉，善哉！若不能者，我當還往至",
    "T12n0374_036:0579a11": "世尊所。』爾時阿難即往佛所，作如是言：『世尊！",
    "T12n0374_036:0579a12": "向者比丘，從我求索種種莊嚴、七寶幡蓋，不",
    "T12n0374_036:0579a13": "審是事當云何耶？』我於爾時復告阿難：『汝今",
    "T12n0374_036:0579a14": "還去，隨比丘意，所須之物，為辦具之。』爾時阿",
    "T12n0374_036:0579a15": "難即還房中，為是比丘事事具辦。比丘得已，",
    "T12n0374_036:0579a16": "繫念修道，不久即得須陀洹果至阿羅漢果。",
    "T12n0374_036:0579a17": "善男子！無量眾生應入涅槃，以所乏故，妨亂",
    "T12n0374_036:0579a18": "其心，是故不得。善男子！復有眾生多憙教化，",
    "T12n0374_036:0579a19": "其心怱務，不能得定，是故不得現在涅槃。善",
    "T12n0374_036:0579a20": "男子！如汝所問，何因緣故，捨欲界身，有中涅",
    "T12n0374_036:0579a21": "槃，色界無者？善男子！是人觀於欲界煩惱因",
    "T12n0374_036:0579a22": "緣有二：一者內、二者外。而色界中無外因緣。",
    "T12n0374_036:0579a23": "欲界復有二種愛心：一者欲愛、二者色愛。觀",
    "T12n0374_036:0579a24": "是二愛至心呵責，既呵責已得入涅槃。是欲",
    "T12n0374_036:0579a25": "界中能得呵責諸麁煩惱，所謂慳、貪、瞋妬、無",
    "T12n0374_036:0579a26": "慚無愧，以是因緣，能得涅槃。又欲界道其性",
    "T12n0374_036:0579a27": "勇健。何以故？得四果故。是故欲界有中涅槃，",
    "T12n0374_036:0579a28": "色界中無。善男子！中涅槃者凡有三種，謂上、",
    "T12n0374_036:0579a29": "中、下。上者，捨身未離欲界便得涅槃。中者，始",
    "T12n0374_036:0579b01": "離欲界，未至色界便得涅槃。下者，離欲界已，",
    "T12n0374_036:0579b02": "至色界邊乃得涅槃。喻以[魚*昔]魚得食已住，是",
    "T12n0374_036:0579b03": "人亦爾。云何名住？處在色界及無色界，得受",
    "T12n0374_036:0579b04": "身故，是故名住。不受欲界人、天、地獄、畜生、餓",
    "T12n0374_036:0579b05": "鬼，是故名住。已斷無量諸煩惱結，餘少在故，",
    "T12n0374_036:0579b06": "是故名住。復何因緣名之為住？終不造作共",
    "T12n0374_036:0579b07": "凡夫事，是故名住。自無所畏不令他畏，是故",
    "T12n0374_036:0579b08": "名住。遠離二愛慳貪瞋恚，是故名住。「善男子！",
    "T12n0374_036:0579b09": "到彼岸者，喻阿羅漢、辟支佛、菩薩、佛，猶如神",
    "T12n0374_036:0579b10": "龜水陸俱行。何因緣故，喻之以龜？善藏五",
    "T12n0374_036:0579b11": "根故。阿羅漢乃至諸佛亦復如是，善覆五",
    "T12n0374_036:0579b12": "根，是故喻龜。言水陸者，水喻世間，陸喻出世。",
    "T12n0374_036:0579b13": "是諸聖等亦復如是，能觀一切惡煩惱故，到",
    "T12n0374_036:0579b14": "於彼岸，是故喻以水陸俱行。「善男子！如恒河",
    "T12n0374_036:0579b15": "中七種眾生，雖有魚龜之名，不離於水。如是",
    "T12n0374_036:0579b16": "微妙大涅槃中，從一闡提上至諸佛雖有異",
    "T12n0374_036:0579b17": "名，然亦不離於佛性水。善男子！是七眾生，",
    "T12n0374_036:0579b18": "若善法、若不善法，若方便道、若解脫道、若次",
    "T12n0374_036:0579b19": "第道，若因、若果，悉是佛性，是名如來隨自意",
    "T12n0374_036:0579b20": "語。」迦葉菩薩言：「世尊！若有因則有果，若無因",
    "T12n0374_036:0579b21": "則無果。涅槃名果，常故無因。若無因者云何",
    "T12n0374_036:0579b22": "名果？而是涅槃，亦名沙門，名沙門果。云何沙",
    "T12n0374_036:0579b23": "門？云何沙門果？」「善男子！一切世間有七種果：",
    "T12n0374_036:0579b24": "一者方便果、二者報恩果、三者親近果、四者",
    "T12n0374_036:0579b25": "餘殘果、五者平等果、六者果報果、七者遠離",
    "T12n0374_036:0579b26": "果。方便果者，如世間人秋多收穀，咸相謂言",
    "T12n0374_036:0579b27": "得方便果。方便果者，名業行果。如是果者有",
    "T12n0374_036:0579b28": "二種因：一者近因、二者遠因。近因者，所謂種",
    "T12n0374_036:0579b29": "子。遠因者，謂水、糞、人功。是名方便果。「報恩果",
    "T12n0374_036:0579c01": "者，如世間人供養父母，父母咸言：『我今已得",
    "T12n0374_036:0579c02": "恩養之果。』子能報恩名之為果。如是果者因",
    "T12n0374_036:0579c03": "亦二種：一者近因、二者遠因。近因者，即是",
    "T12n0374_036:0579c04": "父母過去純善之業。遠因者，即是所生孝",
    "T12n0374_036:0579c05": "子。是名報恩果。「親近果者，譬如有人親近善",
    "T12n0374_036:0579c06": "友，或得須陀洹果至阿羅漢果，是人唱言：『我",
    "T12n0374_036:0579c07": "今已得親近果報。』如是果者，因有二種：一者",
    "T12n0374_036:0579c08": "近因、二者遠因。近者信心，遠者善友。是名親",
    "T12n0374_036:0579c09": "近果。「餘殘果者，如因不殺得第三身，延年益",
    "T12n0374_036:0579c10": "壽，是名殘果。如是果者有二種因：一者近",
    "T12n0374_036:0579c11": "因、二者遠因。近者，即是身、口、意淨。遠者，即",
    "T12n0374_036:0579c12": "是延年益壽。是名殘果。「平等果者，謂世界",
    "T12n0374_036:0579c13": "器。如是果者亦二種因：一者近因、二者遠",
    "T12n0374_036:0579c14": "因。近因者，所謂眾生修十善業。遠因者，所謂",
    "T12n0374_036:0579c15": "三災。是名平等果。「果報果者，如人獲得清淨",
    "T12n0374_036:0579c16": "身已，修身、口、意清淨三業，是人便說：『我得報",
    "T12n0374_036:0579c17": "果。』如是果者因有二種：一者近因、二者遠",
    "T12n0374_036:0579c18": "因。近因者，所謂現在身、口、意淨。遠因者，所謂",
    "T12n0374_036:0579c19": "過去身、口、意淨。是名果報果。「遠離果者，即是",
    "T12n0374_036:0579c20": "涅槃，離諸煩惱一切善業。是涅槃因復有二",
    "T12n0374_036:0579c21": "種：一者近因、二者遠因。近因者，即是三解",
    "T12n0374_036:0579c22": "脫門。遠因者，即無量世所修善法。「善男子！",
    "T12n0374_036:0579c23": "如世間法，或說生因、或說了因；出世之法亦",
    "T12n0374_036:0579c24": "復如是，亦說生因、亦說了因。善男子！三解脫",
    "T12n0374_036:0579c25": "門、三十七品，能為一切煩惱作不生生因，亦",
    "T12n0374_036:0579c26": "為涅槃而作了因。善男子！遠離煩惱，則得了",
    "T12n0374_036:0579c27": "了見於涅槃，是故涅槃唯有了因，無有生因。",
    "T12n0374_036:0579c28": "「善男子！如汝所問，云何沙門那？云何沙門果",
    "T12n0374_036:0579c29": "者？善男子！沙門那者即八正道，沙門果者從",
    "T12n0374_036:0580a01": "道畢竟永斷一切貪瞋癡等，是名沙門那、沙",
    "T12n0374_036:0580a02": "門果。」迦葉菩薩言：「世尊！何因緣故，八正道者",
    "T12n0374_036:0580a03": "名沙門那？」「善男子！世言沙門，名之為乏，那者",
    "T12n0374_036:0580a04": "名道，如是道者，斷一切乏，斷一切道。以是義",
    "T12n0374_036:0580a05": "故，名八正道為沙門那。從是道中，獲得果故，",
    "T12n0374_036:0580a06": "名沙門果。善男子！又沙門那者，如世間人有",
    "T12n0374_036:0580a07": "樂靜者，亦名沙門。如是道者，亦復如是，能令",
    "T12n0374_036:0580a08": "行者離身、口、意惡邪命等，得樂寂靜，是故名",
    "T12n0374_036:0580a09": "之為沙門那。善男子！如世下人，能作上人，是",
    "T12n0374_036:0580a10": "名沙門。如是道者亦復如是，能令下人作上",
    "T12n0374_036:0580a11": "人故，是故得名為沙門那。善男子！阿羅漢人",
    "T12n0374_036:0580a12": "修是道者，得沙門果，是故得名到於彼岸。阿",
    "T12n0374_036:0580a13": "羅漢果者即是無學、五分法身——戒、定、慧、解脫、",
    "T12n0374_036:0580a14": "解脫知見——因是五分得到彼岸，是故名為到",
    "T12n0374_036:0580a15": "於彼岸。到彼岸故而自說言：『我生已盡，梵行",
    "T12n0374_036:0580a16": "已立，所作已辦，更不受有。』善男子！是阿羅",
    "T12n0374_036:0580a17": "漢永斷三世生因緣故，是故自說，我生已盡。",
    "T12n0374_036:0580a18": "亦斷三界五陰果故，是故復言我生已盡。所",
    "T12n0374_036:0580a19": "修梵行已畢竟故，是故唱言梵行已立。又捨",
    "T12n0374_036:0580a20": "學道，亦名已立。如本所求，今日已得，是故唱",
    "T12n0374_036:0580a21": "言，所作已辦。修道得果，亦言已辦。獲得盡智、",
    "T12n0374_036:0580a22": "無生智故，唱言我生已盡，盡諸有結。以是",
    "T12n0374_036:0580a23": "義故，名阿羅漢得到彼岸。如阿羅漢，辟支佛",
    "T12n0374_036:0580a24": "亦復如是。菩薩及佛具足成就六波羅蜜，名",
    "T12n0374_036:0580a25": "到彼岸，是佛菩薩得阿耨多羅三藐三菩提",
    "T12n0374_036:0580a26": "已，名為具足六波羅蜜。何以故？得六波羅蜜",
    "T12n0374_036:0580a27": "果故，以得果故，名為具足。",
    "T12n0374_036:0580a28": "「善男子！是七眾生不修身、不修戒、不修心、不",
    "T12n0374_036:0580a29": "修慧、不能修習如是四事，則能造作五逆重",
    "T12n0374_036:0580b01": "罪，能斷善根、犯四重禁、謗佛法僧，是故得名",
    "T12n0374_036:0580b02": "為常沈沒。善男子！是七人中，有能親近善知",
    "T12n0374_036:0580b03": "識者，至心聽受如來正法，內善思惟，如法而",
    "T12n0374_036:0580b04": "住，精勤修習身、戒、心、慧，是故得名渡生死",
    "T12n0374_036:0580b05": "河到於彼岸。若有說言一闡提人得阿耨多",
    "T12n0374_036:0580b06": "羅三藐三菩提者，是名染著；若言不得，是名",
    "T12n0374_036:0580b07": "虛妄。「善男子！是七種人，或有一人具七，或有",
    "T12n0374_036:0580b08": "七人各一。善男子！若有心口異、想異，說言",
    "T12n0374_036:0580b09": "一闡提得阿耨多羅三藐三菩提者，當知是",
    "T12n0374_036:0580b10": "人謗佛法僧；若人心口異、想異，說言一闡提",
    "T12n0374_036:0580b11": "不得阿耨多羅三藐三菩提，是人亦名謗佛",
    "T12n0374_036:0580b12": "法僧。善男子！若有說言八聖道分，凡夫所得，",
    "T12n0374_036:0580b13": "是人亦名謗佛法僧；若有說言八聖道分，非",
    "T12n0374_036:0580b14": "凡夫得，是人亦名謗佛法僧。善男子！若有說",
    "T12n0374_036:0580b15": "言一切眾生定有佛性、定無佛性，是人亦名",
    "T12n0374_036:0580b16": "謗佛法僧。善男子！是故我於契經中說，有二",
    "T12n0374_036:0580b17": "種人謗佛法僧，一者不信瞋恚心故、二者雖",
    "T12n0374_036:0580b18": "信不解義故。善男子！若人信心，無有智慧，是",
    "T12n0374_036:0580b19": "人則能增長無明。若有智慧，無有信心，是人",
    "T12n0374_036:0580b20": "則能增長邪見。善男子！不信之人瞋恚心故，",
    "T12n0374_036:0580b21": "說言無有佛、法、僧寶。信者無慧，顛倒解義，令",
    "T12n0374_036:0580b22": "聞法者謗佛、法、僧。善男子！是故我說不信之",
    "T12n0374_036:0580b23": "人瞋恚心故、有信之人無智慧故，是人能謗",
    "T12n0374_036:0580b24": "佛法僧寶。善男子！若有說言一闡提等未生",
    "T12n0374_036:0580b25": "善法，便得阿耨多羅三藐三菩提，是人亦名",
    "T12n0374_036:0580b26": "謗佛法僧；若復有言一闡提人捨一闡提，於",
    "T12n0374_036:0580b27": "異身中得阿耨多羅三藐三菩提，是人亦名",
    "T12n0374_036:0580b28": "謗佛法僧。若復說言一闡提人能生善根，生",
    "T12n0374_036:0580b29": "善根已，相續不斷，得阿耨多羅三藐三菩提，",
    "T12n0374_036:0580c01": "故言一闡提得阿耨多羅三藐三菩提，當知",
    "T12n0374_036:0580c02": "是人不謗三寶。善男子！若有人言一切眾生",
    "T12n0374_036:0580c03": "定有佛性，常、樂、我、淨，不作不生煩惱因緣，故",
    "T12n0374_036:0580c04": "不可見，當知是人謗佛法僧；若有說言一切",
    "T12n0374_036:0580c05": "眾生都無佛性，猶如兔角，從方便生，本無今",
    "T12n0374_036:0580c06": "有，已有還無，當知是人謗佛法僧；若有說言",
    "T12n0374_036:0580c07": "眾生佛性，非有如虛空，非無如兔角。何以",
    "T12n0374_036:0580c08": "故？虛空常故、兔角無故，是故得言亦有亦",
    "T12n0374_036:0580c09": "無。有故破兔角，無故破虛空，如是說者不",
    "T12n0374_036:0580c10": "謗三寶。「善男子！夫佛性者，不名一法、不名十",
    "T12n0374_036:0580c11": "法、不名百法、不名千法、不名萬法，未得阿耨",
    "T12n0374_036:0580c12": "多羅三藐三菩提時，一切善、不善、無記，盡名",
    "T12n0374_036:0580c13": "佛性。如來或時因中說果，果中說因，是名如",
    "T12n0374_036:0580c14": "來隨自意語。隨意語故名為如來，隨意語",
    "T12n0374_036:0580c15": "故名阿羅呵，隨意語故名三藐三佛陀。」◎",
    "T12n0374_036:0580c16": "大般涅槃經卷第三十六"
}