{
    "T22n1421_020:0133c23": "五分律卷第二十彌沙塞",
    "T22n1421_020:0133c25": "宋罽賓三藏佛陀什",
    "T22n1421_020:0133c26": "共竺道生等譯",
    "T22n1421_020:0133c27": "5 衣法上第三分之五衣法上",
    "T22n1421_020:0133c28": "佛在王舍城。爾時耆域乳母洗浴耆域，諦觀",
    "T22n1421_020:0133c29": "其身而有恨色。耆域覺之即問：「何故恨顏視",
    "T22n1421_020:0134a01": "我？」乳母言：「恨汝身相殊特，而意未親佛法眾",
    "T22n1421_020:0134a02": "僧！」耆域聞已，讚言：「善哉，善哉！乃能教我如此",
    "T22n1421_020:0134a03": "之事。」便著新衣往至佛所，遙見世尊容儀挺",
    "T22n1421_020:0134a04": "特，有三十二大人之相，圓光一尋，猶若金山，",
    "T22n1421_020:0134a05": "即生信敬，前禮佛足，却坐一面。佛為說種種",
    "T22n1421_020:0134a06": "妙法，示教利喜，所謂：施論、戒論、生天之論，在",
    "T22n1421_020:0134a07": "家染累，出家無著。示現如是助道之法，次為",
    "T22n1421_020:0134a08": "說諸佛常所說法，苦集滅道。即於座上遠塵",
    "T22n1421_020:0134a09": "離垢，得法眼淨。見法得果已，歸依佛法僧，次",
    "T22n1421_020:0134a10": "受五戒。耆域善別音聲本末之相，佛將至塚",
    "T22n1421_020:0134a11": "間，示五人髑髏。耆域遍叩，白佛言：「第一叩者",
    "T22n1421_020:0134a12": "生地獄，第二叩者生畜生，第三叩者生餓鬼，",
    "T22n1421_020:0134a13": "第四叩者生人道，第五叩者生天上。」佛言：「善",
    "T22n1421_020:0134a14": "哉！皆如汝說。」復示一髑髏，耆域三叩不知所",
    "T22n1421_020:0134a15": "之，白佛言：「我不知此人所生之處。」佛言：「汝",
    "T22n1421_020:0134a16": "應不知。何以故？此是羅漢髑髏，無有生處！」",
    "T22n1421_020:0134a17": "爾時世尊身小有患，語阿難言：「我病應服吐",
    "T22n1421_020:0134a18": "下藥。」阿難白佛：「當語耆域！」即往語之。耆域",
    "T22n1421_020:0134a19": "言：「我不可以常藥令如來服，當合轉輪聖王",
    "T22n1421_020:0134a20": "所應服者。」便以藥薰三優鉢羅華，持至佛所，",
    "T22n1421_020:0134a21": "白佛言：「願嗅此華！嗅一華應十行下，三華",
    "T22n1421_020:0134a22": "三十，病乃都差。」世尊即嗅二華，得二十行下，",
    "T22n1421_020:0134a23": "餘一華得九行下。耆域須臾來至佛所，白言：",
    "T22n1421_020:0134a24": "「藥得下不？下為多少？」佛言：「藥雖得行下，猶少",
    "T22n1421_020:0134a25": "一。」耆域白佛：「應服煖水。」即便服之，更得一行，",
    "T22n1421_020:0134a26": "病即除差。耆域復白：「應須補養，我當隨時供",
    "T22n1421_020:0134a27": "養所應！」佛默然受，耆域便作栴檀糂羹以奉",
    "T22n1421_020:0134a28": "世尊。世尊服已，復白佛言：「我為國王、臣民",
    "T22n1421_020:0134a29": "治病，或得百千兩金、七寶無數，或得聚落，或",
    "T22n1421_020:0134b01": "得一邑。唯願世尊與我微願！」佛言：「諸佛如",
    "T22n1421_020:0134b02": "來已過諸願！」復白佛言：「願佛與我可得之",
    "T22n1421_020:0134b03": "願！」佛言：「若是可得，不違汝意。」於是耆域即以",
    "T22n1421_020:0134b04": "一貴價衣，價直半國，奉上於佛，白佛言：「此",
    "T22n1421_020:0134b05": "衣於諸衣中最為第一，願哀愍受！又願聽諸",
    "T22n1421_020:0134b06": "比丘受家衣施！」佛即受之，亦聽諸比丘受家",
    "T22n1421_020:0134b07": "衣施。為說種種妙法，遣還所住。佛以是事",
    "T22n1421_020:0134b08": "集比丘僧，告諸比丘：「耆域治我病差，持一",
    "T22n1421_020:0134b09": "上衣施我，又願聽諸比丘受家衣施。我為受",
    "T22n1421_020:0134b10": "之，亦聽諸比丘受家衣施。從今諸比丘欲著",
    "T22n1421_020:0134b11": "家衣，聽受；然少欲知足著糞掃衣，我所讚歎。」",
    "T22n1421_020:0134b12": "爾時王舍城諸居士，聞佛聽諸比丘受家衣",
    "T22n1421_020:0134b13": "施，共持青、黃、赤、黑純色劫貝三千張，施諸比",
    "T22n1421_020:0134b14": "丘。諸比丘以色為疑，以是白佛，佛言：「聽受！應",
    "T22n1421_020:0134b15": "浣壞好色，更染而著。」有諸比丘往塚間觀死",
    "T22n1421_020:0134b16": "屍，從足至頭作不淨觀。起屍鬼入死屍中，張",
    "T22n1421_020:0134b17": "眼吐舌，踏諸比丘。諸比丘恐怖，非人得便，",
    "T22n1421_020:0134b18": "奪其精氣，有命過者。復有一比丘至塚間，",
    "T22n1421_020:0134b19": "從足至頭觀新死女人，生欲心，便行不淨。以",
    "T22n1421_020:0134b20": "是白佛，佛言：「不應先從足觀。」",
    "T22n1421_020:0134b21": "復有比丘於傍觀死人，起屍鬼復入屍中，張",
    "T22n1421_020:0134b22": "眼吐舌，以手打之。以是白佛，佛言：「莫於傍觀，",
    "T22n1421_020:0134b23": "應在頭前觀。」",
    "T22n1421_020:0134b24": "復有諸比丘為衣故，掘出新死人。諸居士見，",
    "T22n1421_020:0134b25": "譏訶言：「此釋子沙門臭穢不淨！云何以此入",
    "T22n1421_020:0134b26": "我家中？」諸長老比丘聞，以是白佛。佛言：「不應",
    "T22n1421_020:0134b27": "掘出死人，犯者突吉羅！」",
    "T22n1421_020:0134b28": "復有諸比丘持死人骨著僧坊中，有持死人",
    "T22n1421_020:0134b29": "髑髏著經行處，若床下。諸居士見，譏訶言：「諸",
    "T22n1421_020:0134c01": "比丘不淨可惡！云何持死人骨著僧坊內，猶",
    "T22n1421_020:0134c02": "如塚間；畜死人髑髏，猶如畜鉢？」諸比丘以是",
    "T22n1421_020:0134c03": "白佛，佛言：「不應爾！亦不應以手捉死人骨，犯",
    "T22n1421_020:0134c04": "者突吉羅。」",
    "T22n1421_020:0134c05": "有諸比丘患眼，醫言：「以人額骨磨著眼中。」諸",
    "T22n1421_020:0134c06": "比丘言：「佛不聽我等捉死人骨，更說餘方。」醫",
    "T22n1421_020:0134c07": "言：「更無餘治。」諸比丘作是念：「若世尊聽病時",
    "T22n1421_020:0134c08": "捉死人骨者，病可得差。」以是白佛，佛言：「聽",
    "T22n1421_020:0134c09": "屏處取骨，如二指大，磨著眼中。」",
    "T22n1421_020:0134c10": "有諸比丘食麻、蜜、魚、肉，往塚間求糞掃衣，鬼",
    "T22n1421_020:0134c11": "神不喜。以是白佛，佛言：「不應食此諸物，往至",
    "T22n1421_020:0134c12": "塚間。」",
    "T22n1421_020:0134c13": "有諸比丘於佛僧中及白衣家食麻、蜜、魚、肉，",
    "T22n1421_020:0134c14": "行路經由塚間，而輒避去，由此失伴。以是白",
    "T22n1421_020:0134c15": "佛，佛言：「若不畏者，聽從邊過。」",
    "T22n1421_020:0134c16": "有諸比丘常住塚間，乞得魚肉，食不敢復還。",
    "T22n1421_020:0134c17": "以是白佛，佛言：「若不畏者聽還。」有諸比丘月",
    "T22n1421_020:0134c18": "八日、十四日、十五日往來塚間求糞掃衣。諸",
    "T22n1421_020:0134c19": "鬼神此日亦集，語諸比丘言：「今是我等集日，",
    "T22n1421_020:0134c20": "汝何為來？」諸比丘以是白佛，佛言：「不應以",
    "T22n1421_020:0134c21": "此日往塚間。」常住塚間及行路比丘，此日皆",
    "T22n1421_020:0134c22": "不敢往。以是白佛，佛言：「若不畏者聽。」",
    "T22n1421_020:0134c23": "有諸比丘大小便塚間，諸鬼神譏訶言：「云何",
    "T22n1421_020:0134c24": "於我住處大小便？」以是白佛，佛言：「不應爾！」有",
    "T22n1421_020:0134c25": "塚間曠遠，諸比丘經過不敢起止，由此致病。",
    "T22n1421_020:0134c26": "以是白佛，佛言：「應先彈指，然後便利。若鬼神",
    "T22n1421_020:0134c27": "欲聞經典、讚唄、說法，應為作之。」時迦夷王",
    "T22n1421_020:0134c28": "以欽婆羅寶衣與耆域，耆域即持至僧坊施",
    "T22n1421_020:0134c29": "僧。諸比丘不知云何，以是白佛。佛言：「應受，",
    "T22n1421_020:0135a01": "用莊嚴塔。」",
    "T22n1421_020:0135a02": "有諸比丘得長短毛及無毛雜色氍氀不敢",
    "T22n1421_020:0135a03": "受，以是白佛，佛言：「聽受，雜色者聽浣壞色乃",
    "T22n1421_020:0135a04": "著；若不能令純色壞者，聽在僧坊內著。」",
    "T22n1421_020:0135a05": "有諸比丘得已成氈及未成者，不敢受作。以",
    "T22n1421_020:0135a06": "是白佛，佛言：「聽受作。」",
    "T22n1421_020:0135a07": "有諸比丘欲於街巷中拾糞掃衣，以是白佛，",
    "T22n1421_020:0135a08": "佛言：「聽拾。」時有白衣於街巷中脫衣大小便，",
    "T22n1421_020:0135a09": "諸比丘謂是糞掃衣便取。彼言：「大德！莫取我",
    "T22n1421_020:0135a10": "衣！」比丘答言：「我謂是糞掃衣，是以取耳！」白衣",
    "T22n1421_020:0135a11": "復言：「汝不顧視，而便取之，是為偷衣！」諸比丘",
    "T22n1421_020:0135a12": "以是白佛，佛言：「應諦看之，若塵坌日曝有久，",
    "T22n1421_020:0135a13": "故相顧視、問人，然後取之。」諸比丘拾糞掃衣",
    "T22n1421_020:0135a14": "未浣著房中，臭穢不淨。以是白佛，佛言：「不應",
    "T22n1421_020:0135a15": "未浣持入房。」有諸比丘拾糞掃衣不即浣，生",
    "T22n1421_020:0135a16": "虫。以是白佛，佛言：「應即淨浣。」",
    "T22n1421_020:0135a17": "有諸比丘於淨池中及上流浣糞掃衣，以是",
    "T22n1421_020:0135a18": "白佛，佛言：「不應爾！」",
    "T22n1421_020:0135a19": "有諸比丘以淨器浣糞掃衣，以是白佛，佛言：",
    "T22n1421_020:0135a20": "「不應爾！」",
    "T22n1421_020:0135a21": "佛從王舍城，與大比丘僧千二百五十人遊",
    "T22n1421_020:0135a22": "行人間，諸比丘擔糞掃衣。佛見已，作是念：",
    "T22n1421_020:0135a23": "「我當為諸比丘作齊限受家衣施。」時瓶沙王",
    "T22n1421_020:0135a24": "聞佛與千二百五十人遊行人間，作是念：",
    "T22n1421_020:0135a25": "「我今寧可將四種兵，侍衛世尊遊我境內。」念",
    "T22n1421_020:0135a26": "已，勅嚴四種兵侍從佛後。佛展轉到恒水欲",
    "T22n1421_020:0135a27": "渡到跋耆國，目連念言：「若用舡渡，恐王久",
    "T22n1421_020:0135a28": "留或有所廢。我今當以神力令此水淺。」念已，",
    "T22n1421_020:0135a29": "即令水淺，佛與比丘一時涉渡。佛度彼岸而",
    "T22n1421_020:0135b01": "說偈言：",
    "T22n1421_020:0135b02": "「精進為舟栰，　　能濟深廣河；",
    "T22n1421_020:0135b03": "孰有覩若斯，　　不發信敬心。」",
    "T22n1421_020:0135b04": "於是瓶沙王作是念：「佛已出我界，便應迴還。」",
    "T22n1421_020:0135b05": "即合掌遙禮而歸。佛到屈茶聚落，告諸比丘：",
    "T22n1421_020:0135b06": "「有四法，我及汝未得時，於生死中輪轉無際。",
    "T22n1421_020:0135b07": "何謂為四？所謂聖戒、聖定、聖慧、聖解脫。今既",
    "T22n1421_020:0135b08": "得之，生死已盡，梵行已立，所作已辦。」即為諸",
    "T22n1421_020:0135b09": "比丘而說偈言：",
    "T22n1421_020:0135b10": "「戒定慧解脫，　　我今如是覺，",
    "T22n1421_020:0135b11": "已盡諸苦源，　　故為汝等說。」",
    "T22n1421_020:0135b12": "時佛將五百比丘遊行跋耆國，欲到毘舍離",
    "T22n1421_020:0135b13": "城。彼有婬女名阿范和利，聞佛世尊有大名",
    "T22n1421_020:0135b14": "德號：如來、應供、等正覺。所可說法初中後善，",
    "T22n1421_020:0135b15": "具足清白，梵行之相，遊行諸國將到此城。歎",
    "T22n1421_020:0135b16": "言：「善哉，我願欲見！」即嚴四馬車從五百妓女，",
    "T22n1421_020:0135b17": "出迎世尊。佛遙見之，告諸比丘：「汝等各當繫",
    "T22n1421_020:0135b18": "念在前，自防護心，是諸佛教。何謂繫念？謂行",
    "T22n1421_020:0135b19": "四念處觀、內身循身觀、除無明世間苦觀，外",
    "T22n1421_020:0135b20": "身、內外身及痛、心、法亦如是。何謂在前？所謂",
    "T22n1421_020:0135b21": "若行、若立、若坐、若臥、若睡、若覺、若去、若來、若前",
    "T22n1421_020:0135b22": "後視瞻、若屈伸俯仰、若著衣持鉢、若食飲便利、",
    "T22n1421_020:0135b23": "若語、若默，常一其心，此是我教。」阿范和利遙",
    "T22n1421_020:0135b24": "見世尊容顏殊特，諸根寂定，有三十二大人",
    "T22n1421_020:0135b25": "相，圓光一尋猶若金山，便生信樂，前至佛所，",
    "T22n1421_020:0135b26": "頭面禮足，却住一面。佛為說種種妙法，示教",
    "T22n1421_020:0135b27": "利喜已，白佛言：「世尊！願佛及僧於我園宿，受",
    "T22n1421_020:0135b28": "明日請。」佛默然受之。阿范和利知佛受已，禮",
    "T22n1421_020:0135b29": "遶而退。時五百離車聞佛與比丘僧遊行國",
    "T22n1421_020:0135c01": "界，來向此城，共要迎佛，若不出者罰金錢五",
    "T22n1421_020:0135c02": "百。要已皆出，或乘青馬、青車，一切眷屬衣服",
    "T22n1421_020:0135c03": "皆青。黃、黑、赤、白皆亦如是。阿范和利中道相",
    "T22n1421_020:0135c04": "逢，不避其路，諸離車言：「何以不避，使車馬相",
    "T22n1421_020:0135c05": "突。」阿范和利言：「我請佛及僧於園宿，明日設",
    "T22n1421_020:0135c06": "食，不暇相避。」諸離車言：「我等亦欲請佛，汝聽",
    "T22n1421_020:0135c07": "我先！」答言：「已受我請，不得相讓。」諸離車言：「與",
    "T22n1421_020:0135c08": "汝五百千兩金，聽我在先！」答亦如上。諸離車",
    "T22n1421_020:0135c09": "復言：「與汝半國財物，可乎？」答言：「正使舉國，亦",
    "T22n1421_020:0135c10": "不可得。若能保我三事無失，爾乃相許！」諸離",
    "T22n1421_020:0135c11": "車言：「何謂三事？」答言：「一者、保我身命，必無",
    "T22n1421_020:0135c12": "夭奪；二者、保我財物，必無損失。三者、保佛常",
    "T22n1421_020:0135c13": "住，必無餘行。」諸離車言：「若財物損失，我能相",
    "T22n1421_020:0135c14": "與。若佛餘行，我能請留。汝命危脆，誰能保者？」",
    "T22n1421_020:0135c15": "便瞋恚而去。佛遙見諸離車來，告諸比丘：「欲",
    "T22n1421_020:0135c16": "知忉利諸天出入，與此無異。」諸離車見佛容",
    "T22n1421_020:0135c17": "顏殊特，乃至猶若金山，下車步進，前至佛所，",
    "T22n1421_020:0135c18": "頭面禮足，却坐一面。時彼眾中有一摩納，名",
    "T22n1421_020:0135c19": "賓祇耶，從坐起，偏袒右肩，胡跪合掌，白佛言：",
    "T22n1421_020:0135c20": "「我欲以偈，讚歎世尊。」佛言：「隨意。」即便說之：",
    "T22n1421_020:0135c21": "「瓶沙得善利，　　鴦伽持珠鎧，",
    "T22n1421_020:0135c22": "佛昔出其國，　　聲若雷霆震，",
    "T22n1421_020:0135c23": "亦如花新開，　　其香甚芬馥。",
    "T22n1421_020:0135c24": "觀佛身光曜，　　如日麗於天，",
    "T22n1421_020:0135c25": "又如月盛滿，　　昇空無雲翳；",
    "T22n1421_020:0135c26": "世尊光明身，　　灼灼復踰此。",
    "T22n1421_020:0135c27": "佛慧無不鑒，　　消滅陰謀情，",
    "T22n1421_020:0135c28": "能施世間眼，　　決斷諸疑惑。」",
    "T22n1421_020:0135c29": "諸離車聞偈歡喜，即與五百領衣。摩納言：「我",
    "T22n1421_020:0136a01": "不須衣，願先請佛！」佛語離車：「可聽先請！」即便",
    "T22n1421_020:0136a02": "聽之，與衣如故。摩納得衣，即以上佛，佛為受",
    "T22n1421_020:0136a03": "之，告諸離車：「世有五寶甚為難遇：一者、諸佛",
    "T22n1421_020:0136a04": "世尊；二者、善說佛所說法；三者、聞法善解；四者、",
    "T22n1421_020:0136a05": "如聞能行；五者、不忘小恩。」諸離車聞法歡喜，",
    "T22n1421_020:0136a06": "共作是議：「佛不久住，人人別供，不得周遍。今",
    "T22n1421_020:0136a07": "當歛物，隨日供設；非我種族，不聽豫之！」阿范",
    "T22n1421_020:0136a08": "和利竟夜作種種美食，旦持至園，敷坐具畢，",
    "T22n1421_020:0136a09": "白時已到。佛告諸比丘：「汝等繫念，共受彼食。」",
    "T22n1421_020:0136a10": "即皆就坐，㮈女手自斟酌，歡喜無亂。食畢行",
    "T22n1421_020:0136a11": "水，却住一面，白佛言：「毘舍離諸園觀中，此園",
    "T22n1421_020:0136a12": "第一。我修此園本欲為福，今奉世尊，願垂",
    "T22n1421_020:0136a13": "納受！」佛言：「可以施僧，得大果報。」㮈女重以",
    "T22n1421_020:0136a14": "上佛，佛言：「但以施僧，我在僧數。」㮈女受教",
    "T22n1421_020:0136a15": "即以施僧，便取小床於佛前坐。佛為說隨喜",
    "T22n1421_020:0136a16": "偈，如為毘蘭若所說；復更為說種種妙法，示",
    "T22n1421_020:0136a17": "教利喜，即於坐上得法眼淨。次受三歸五戒，",
    "T22n1421_020:0136a18": "從坐起，禮佛而去。諸離車於後，如議供養。佛",
    "T22n1421_020:0136a19": "從毘舍離，漸漸遊行到鉢遮羅塔。時冬大寒，",
    "T22n1421_020:0136a20": "著一衣露地而宿，初夜過已覺寒；復著一衣，",
    "T22n1421_020:0136a21": "中夜過已覺寒；復著一衣，不復苦寒，作是念：",
    "T22n1421_020:0136a22": "「未來諸比丘若不耐寒，著此三衣足以御之，",
    "T22n1421_020:0136a23": "我今寧可為諸比丘制畜三衣。」明旦以是集",
    "T22n1421_020:0136a24": "比丘僧，告諸比丘：「我先於王舍城遊行，見",
    "T22n1421_020:0136a25": "諸比丘擔重擔衣，爾時欲為制家施衣齊限。",
    "T22n1421_020:0136a26": "昨夜極寒，吾先著一衣，中夜初覺寒，復著一",
    "T22n1421_020:0136a27": "衣，後夜初覺寒，復著一衣，便不復苦寒，即",
    "T22n1421_020:0136a28": "作是念：『未來諸比丘有不耐寒者，著此三衣",
    "T22n1421_020:0136a29": "足以御之，我今寧可為諸比丘制畜三衣。』今",
    "T22n1421_020:0136b01": "以十利故，為諸比丘制畜三衣，不聽有長。若",
    "T22n1421_020:0136b02": "衣弊壞，聽補治，以復綖却刺，亦聽直縫。」時",
    "T22n1421_020:0136b03": "諸比丘畜拘修羅衣，諸居士見，譏訶言：「比丘",
    "T22n1421_020:0136b04": "著拘修羅，何異我等著貫頭衣？」以是白佛，",
    "T22n1421_020:0136b05": "佛言：「不聽著拘修羅衣，犯者突吉羅！」有一",
    "T22n1421_020:0136b06": "比丘安陀會壞，權縫合作拘修羅著之，後生",
    "T22n1421_020:0136b07": "疑悔。以是白佛，佛言：「聽暫作著。」有諸比丘畜",
    "T22n1421_020:0136b08": "貫頭及有袖衣，拘攝披上。以是白佛，佛言：",
    "T22n1421_020:0136b09": "「不聽畜貫頭及有袖衣，犯者突吉羅！若得，聽",
    "T22n1421_020:0136b10": "受，壞作餘衣。」有一外道以雜色綖縫著衣上，",
    "T22n1421_020:0136b11": "作條幅處；後於佛法中出家，猶著此衣，諸居",
    "T22n1421_020:0136b12": "士見，譏訶言：「沙門釋子著外道衣，不可分別！」",
    "T22n1421_020:0136b13": "諸比丘以是白佛，佛言：「不聽著外道衣，犯",
    "T22n1421_020:0136b14": "者偷羅遮。若不知是外道衣，而非佛所聽，皆",
    "T22n1421_020:0136b15": "應壞之；若知是外道衣，應擿綖布地，令人蹈",
    "T22n1421_020:0136b16": "上，速使壞盡。」",
    "T22n1421_020:0136b17": "有諸比丘在樹下坐禪，眾鳥作聲，亂其禪思，",
    "T22n1421_020:0136b18": "屎污身體。以是白佛，佛言：「聽驅鳥，若作禪",
    "T22n1421_020:0136b19": "屋。」",
    "T22n1421_020:0136b20": "有諸比丘欲往塚間取死人衣，以是白佛，佛",
    "T22n1421_020:0136b21": "言：「聽取。」即便取之。後有比丘亦往取衣，見前",
    "T22n1421_020:0136b22": "比丘，語言：「與我共分。」比丘不與，以是白佛，佛",
    "T22n1421_020:0136b23": "言：「應共分。」有諸比丘先在塚間得衣，與後",
    "T22n1421_020:0136b24": "來比丘共分。分時，復有比丘來索分，諸比丘",
    "T22n1421_020:0136b25": "不與。以是白佛，佛言：「亦應共分。」分衣已各",
    "T22n1421_020:0136b26": "欲還，復有比丘來索分，諸比丘不與。以是",
    "T22n1421_020:0136b27": "白佛，佛言：「亦應共分。」分已各還，垂出塚界，復",
    "T22n1421_020:0136b28": "有比丘來索分，諸比丘不與。以是白佛，佛言：",
    "T22n1421_020:0136b29": "「亦應共分。」分已各還，已出塚界，復有比丘來",
    "T22n1421_020:0136c01": "索分，諸比丘不與。以是白佛，佛言：「不應共",
    "T22n1421_020:0136c02": "分。」",
    "T22n1421_020:0136c03": "有一比丘著衣持鉢入村乞食，作是念：「我今",
    "T22n1421_020:0136c04": "乞食猶早。」便往塚間，多得諸衣。得已，復作是",
    "T22n1421_020:0136c05": "念：「若持入村，擔重可恥。若先持歸，時或復過。」",
    "T22n1421_020:0136c06": "便束藏之，然後乞食。復有一比丘食後，前至",
    "T22n1421_020:0136c07": "塚間求衣，見前比丘所得衣，便持歸。前比丘",
    "T22n1421_020:0136c08": "後往取衣，不知所在，還到僧坊見一比丘浣",
    "T22n1421_020:0136c09": "之，語言：「莫浣我衣！」彼比丘言：「非是汝物！」前",
    "T22n1421_020:0136c10": "比丘具以事語，彼比丘言：「塚間無主物，如何",
    "T22n1421_020:0136c11": "占護？」以是白佛，佛言：「應屬前比丘。從今若",
    "T22n1421_020:0136c12": "先得衣，置塚間者，應作幟。」有比丘以死人骨",
    "T22n1421_020:0136c13": "作幟，後諸比丘謂是鳥銜著上，即便取之。以",
    "T22n1421_020:0136c14": "是白佛，佛言：「不應以死人骨為幟。」又有比丘",
    "T22n1421_020:0136c15": "以絳汁作幟，諸比丘謂是血污，即便取之。",
    "T22n1421_020:0136c16": "以是白佛，佛言：「不應以絳汁作幟，應用青、",
    "T22n1421_020:0136c17": "黑、木蘭，若以袈裟衣片帖上。」",
    "T22n1421_020:0136c18": "有諸比丘共要半入村乞食，半塚間求衣，",
    "T22n1421_020:0136c19": "還共分之。要已而去，往塚間者大得諸衣，悔",
    "T22n1421_020:0136c20": "言：「我得衣屬我，彼得食屬彼，不能復共！」乞食",
    "T22n1421_020:0136c21": "比丘還，以食與之，得衣比丘不受，如上語之。",
    "T22n1421_020:0136c22": "乞食比丘言：「先共明要，如何中悔？」以是白佛，",
    "T22n1421_020:0136c23": "佛言：「應共分。」取衣比丘得衣時共要：「若能擔",
    "T22n1421_020:0136c24": "此衣還所住者，當與二分。」既擔還，復悔不與。",
    "T22n1421_020:0136c25": "以是白佛，佛言：「應與。」浣亦如是。",
    "T22n1421_020:0136c26": "有一比丘往塚間見一新死人，欲取其衣。起",
    "T22n1421_020:0136c27": "屍鬼入身中起，語言：「大德！莫取我衣。」答言：「汝",
    "T22n1421_020:0136c28": "已死，非是汝衣！」便強奪取。死人大喚，逐到僧",
    "T22n1421_020:0136c29": "坊，諸善鬼神不聽入，便住門外，見出入比丘，",
    "T22n1421_020:0137a01": "語言：「有一比丘奪我衣來，可令見還。」諸比丘",
    "T22n1421_020:0137a02": "入問：「外有一人云：有比丘奪其衣來。誰持來",
    "T22n1421_020:0137a03": "者？」得衣比丘言：「此是死屍，非生人也！」諸比",
    "T22n1421_020:0137a04": "丘以是白佛，佛言：「若新死，身未有壞處，起",
    "T22n1421_020:0137a05": "屍鬼猶著，不應取其衣，可以還之。若取未傷",
    "T22n1421_020:0137a06": "壞死人衣，突吉羅。」彼比丘即以衣還之，死屍",
    "T22n1421_020:0137a07": "得衣便倒地。彼比丘以是白佛，佛言：「可持著",
    "T22n1421_020:0137a08": "塚間。」比丘即持衣行，死屍復起逐後，既到",
    "T22n1421_020:0137a09": "塚間以衣著地，屍復還倒。有一比丘往塚間，",
    "T22n1421_020:0137a10": "見一人著新欽婆羅，臥塚蔭中，謂是死人，作",
    "T22n1421_020:0137a11": "是念：「佛不聽我取未傷壞死人衣。」便打其頭",
    "T22n1421_020:0137a12": "破，彼即驚起言：「大德！有何相犯，打我頭破？」答",
    "T22n1421_020:0137a13": "言：「謂汝是死人。」彼言：「汝豈不知有喘息耶？如",
    "T22n1421_020:0137a14": "何為衣欲斷我命？」諸比丘以是白佛，佛言：",
    "T22n1421_020:0137a15": "「不應自打、若使人打死屍令傷壞，犯者突吉",
    "T22n1421_020:0137a16": "羅！」",
    "T22n1421_020:0137a17": "時諸比丘得劫貝衣，不截頭鬚而著，諸居士",
    "T22n1421_020:0137a18": "見，譏訶言：「沙門釋子亦著此衣，與我何異？」",
    "T22n1421_020:0137a19": "諸比丘以是白佛，佛言：「不應著，犯者突吉",
    "T22n1421_020:0137a20": "羅！」",
    "T22n1421_020:0137a21": "爾時世尊與大比丘僧千二百五十人俱，遊",
    "T22n1421_020:0137a22": "行南方人間，從山上下見有水田，善作畦畔，",
    "T22n1421_020:0137a23": "作是念：「我諸比丘應作如此衣！」即問阿難：",
    "T22n1421_020:0137a24": "「汝見此田不？」答言：「已見！」又告阿難：「諸比丘宜",
    "T22n1421_020:0137a25": "著如此衣，汝能作不？」答言：「能！」即受教自作，亦",
    "T22n1421_020:0137a26": "教諸比丘作：或一長、一短，或兩長、一短，或三",
    "T22n1421_020:0137a27": "長、一短；左條葉左靡，右條葉右靡，中條葉兩",
    "T22n1421_020:0137a28": "向靡。作竟著之，極是所宜，佛見已告諸比丘：",
    "T22n1421_020:0137a29": "「阿難有大智慧！聞我略說，作便如法。此名為",
    "T22n1421_020:0137b01": "割截不共之衣，與外道別異，怨家盜賊所不",
    "T22n1421_020:0137b02": "復取。從今聽諸比丘割截作三衣，若破應補！」",
    "T22n1421_020:0137b03": "佛在毘舍離城。有一住處，地極卑濕，多諸蚊",
    "T22n1421_020:0137b04": "虻，諸比丘不得住，皆往舍衛城、瞻婆城、迦",
    "T22n1421_020:0137b05": "維羅衛城、王舍城安居。所住處空，諸居士言：",
    "T22n1421_020:0137b06": "「大德！可住此安居，我等當供給飲食。」諸比丘",
    "T22n1421_020:0137b07": "言：「此間多有蚊虻，不能得住！」諸居士復言：「大",
    "T22n1421_020:0137b08": "德但住，當送蚊幮。」諸比丘不知得受不？以是",
    "T22n1421_020:0137b09": "白佛，佛言：「聽受。」諸比丘不知大小作，以是",
    "T22n1421_020:0137b10": "白佛，佛言：「應隨床大小作。」",
    "T22n1421_020:0137b11": "諸比丘常著一衣入聚落及還僧坊，初不易",
    "T22n1421_020:0137b12": "脫，垢穢不淨。諸居士見，譏訶言：「沙門釋子",
    "T22n1421_020:0137b13": "不淨可惡，常著一衣出入聚落！」諸比丘以",
    "T22n1421_020:0137b14": "是白佛，佛言：「於僧坊內應著襯身衣，不應",
    "T22n1421_020:0137b15": "著入聚落衣。」諸比丘無房舍住，欲作新房。以",
    "T22n1421_020:0137b16": "是白佛，佛言：「聽於僧坊內為僧作。」餘比丘",
    "T22n1421_020:0137b17": "不助，以是白佛，佛言：「應助。」諸比丘便長助，妨",
    "T22n1421_020:0137b18": "坐禪行道。以是白佛，佛言：「不應長助！若力",
    "T22n1421_020:0137b19": "少不足，然後助之。」諸比丘作時，壞污其衣，數",
    "T22n1421_020:0137b20": "數補浣，妨坐禪行道。以是白佛，佛言：「僧應作",
    "T22n1421_020:0137b21": "作時衣，作時令著。」諸比丘慚愧，不敢襯身著。",
    "T22n1421_020:0137b22": "以是白佛，佛言：「為僧作時，聽自恣著。」諸比丘",
    "T22n1421_020:0137b23": "著僧衣，小污便浣，由是速壞。以是白佛，佛",
    "T22n1421_020:0137b24": "言：「不應數數浣。作都竟，然後浣舉。」",
    "T22n1421_020:0137b25": "諸比丘欲作新經行處，以是白佛，佛言：「聽作。」",
    "T22n1421_020:0137b26": "諸比丘便曲作，以是白佛，佛言：「應直作。」諸比",
    "T22n1421_020:0137b27": "丘欲高作經行道，以是白佛，佛言：「聽高作。」",
    "T22n1421_020:0137b28": "兩兩經行，道數數壞，以是白佛，佛言：「聽白",
    "T22n1421_020:0137b29": "墡渥，亦聽用衣及婆婆草布上。」",
    "T22n1421_020:0137c01": "大會時人多房少，諸比丘無住處。以是白佛，",
    "T22n1421_020:0137c02": "佛言：「房內有容膝處，聽衣布地坐，留中央。」諸",
    "T22n1421_020:0137c03": "比丘既同房住，便相鬧亂。以是白佛，佛言：「應",
    "T22n1421_020:0137c04": "以衣隔之，亦聽作窟。」諸比丘倚壁坐，諸居士",
    "T22n1421_020:0137c05": "見，譏訶言：「此沙門釋子為是老出家？為是無",
    "T22n1421_020:0137c06": "威儀？云何倚壁而坐？」以是白佛，佛言：「不應",
    "T22n1421_020:0137c07": "倚壁坐！」有諸老病比丘，不能自持取草束倚",
    "T22n1421_020:0137c08": "坐，污穢房中。以是白佛，佛言：「不應倚草束，聽",
    "T22n1421_020:0137c09": "作隱机禪帶。」諸比丘廣作禪帶，以是白",
    "T22n1421_020:0137c10": "佛，佛言：「不應過人八指。」諸比丘復狹作",
    "T22n1421_020:0137c11": "禪帶，以是白佛，佛言：「不應減五指。」諸比丘",
    "T22n1421_020:0137c12": "復作雜色禪帶，以是白佛，佛言：「應一種色",
    "T22n1421_020:0137c13": "作。若雜種色，應浣壞色，然後聽畜。」時長老柯",
    "T22n1421_020:0137c14": "休得一衣，欲作安陀會太長，欲作僧伽梨、優",
    "T22n1421_020:0137c15": "多羅僧皆少，數數牽挽。佛行房見之，問言：「汝",
    "T22n1421_020:0137c16": "作何等？」具以事答。佛言：「若不足應三長一短，",
    "T22n1421_020:0137c17": "若復不足聽兩長一短，若復不足聽一長一",
    "T22n1421_020:0137c18": "短，若復不足聽帖作葉。」長老柯休復得一",
    "T22n1421_020:0137c19": "衣，少不足作割截三衣。以是白佛，佛言：「聽",
    "T22n1421_020:0137c20": "作割截僧伽梨、優多羅僧，漫安陀會。」有大眾",
    "T22n1421_020:0137c21": "會時，諸白衣以衣布施。以是白佛。佛言：「聽受。」",
    "T22n1421_020:0137c22": "諸白衣欲得呪願。以是白佛。佛言：「應為呪願！」",
    "T22n1421_020:0137c23": "諸比丘不知呪願，以是白佛。佛言：「應使維那",
    "T22n1421_020:0137c24": "呪願！」不知持著何處，以是白佛。佛言：「應如前",
    "T22n1421_020:0137c25": "白二羯磨，當中央房著中。」不知誰應守護，以",
    "T22n1421_020:0137c26": "是白佛。佛言：「應如前白二羯磨一比丘，令守",
    "T22n1421_020:0137c27": "護。」諸比丘便羯磨無知比丘，不別衣好惡。以",
    "T22n1421_020:0137c28": "是白佛，佛言：「成就五法不應差守衣：隨愛、恚、",
    "T22n1421_020:0137c29": "癡、畏，不知衣好惡。」諸比丘於鬧處分，失衣，守",
    "T22n1421_020:0138a01": "衣比丘得惡名聲。以是白佛，佛言：「應靜處分。」",
    "T22n1421_020:0138a02": "分衣時有客比丘來，舊比丘問：「汝某日在何",
    "T22n1421_020:0138a03": "處？」答：「在某處。」諸比丘言：「我等得衣日，此比丘",
    "T22n1421_020:0138a04": "在我界內，今不成分衣。」以是白佛，佛言：「得衣",
    "T22n1421_020:0138a05": "日有比丘，有比丘想，不成分衣，得突吉羅罪；",
    "T22n1421_020:0138a06": "有比丘疑亦如是。無比丘，有比丘想成分衣，",
    "T22n1421_020:0138a07": "得突吉羅罪；無比丘疑亦如是。無比丘，無比",
    "T22n1421_020:0138a08": "丘想，成分衣，無犯。」",
    "T22n1421_020:0138a09": "時諸比丘不襯體，臥僧臥具，垢污不淨。復",
    "T22n1421_020:0138a10": "有一比丘不襯體臥僧臥具，申脚蹋破。以",
    "T22n1421_020:0138a11": "是白佛，佛言：「為護身、護衣、護僧臥具，聽畜單",
    "T22n1421_020:0138a12": "敷，敷僧臥具上。」時六群比丘以佛不聽襯身",
    "T22n1421_020:0138a13": "臥僧臥具，便以廣數寸物敷僧臥具上。以是",
    "T22n1421_020:0138a14": "白佛，佛言：「廣長應如臥具。」諸比丘不繫念眠，",
    "T22n1421_020:0138a15": "失不淨，污於單敷。以是白佛，佛言：「應以坐具",
    "T22n1421_020:0138a16": "敷單敷上。」有諸比丘為壁虱所惱，以是白佛，",
    "T22n1421_020:0138a17": "佛言：「聽別作廣長單敷敷著，敷下垂床四邊",
    "T22n1421_020:0138a18": "各一尺。」時優波離問佛：「世尊！幾種衣應受持？」",
    "T22n1421_020:0138a19": "佛言：「三衣應受持；襯身衣、被衣、雨浴衣、覆瘡",
    "T22n1421_020:0138a20": "衣、蚊幮、敷經行處衣、障壁虱衣、單敷衣、坐具、",
    "T22n1421_020:0138a21": "護髀衣、護󰈷衣、護頭衣、拭體巾、拭手、面巾、針",
    "T22n1421_020:0138a22": "綖囊、鉢囊、革屣囊、漉水囊，如此諸衣、若似衣",
    "T22n1421_020:0138a23": "皆應受持。」有一比丘白佛言：「世尊！常為我",
    "T22n1421_020:0138a24": "等讚歎少欲知足，我甚樂之。願聽我等裸形！」",
    "T22n1421_020:0138a25": "佛言：「愚癡人！欲作外道儀法，犯者偷羅遮！」",
    "T22n1421_020:0138a26": "有諸比丘白佛，或欲作人髮衣、鹿皮衣、羊皮",
    "T22n1421_020:0138a27": "衣、鳥毛衣、馬鬣衣、犛牛尾衣、草樹皮葉衣。佛",
    "T22n1421_020:0138a28": "言：「愚癡人！欲作外道儀法，一切外道儀法皆",
    "T22n1421_020:0138a29": "不得作，作者偷羅遮。」",
    "T22n1421_020:0138b01": "有一比丘白佛：「願聽我等內著貫頭衣，跋那",
    "T22n1421_020:0138b02": "衣披上！」佛言：「愚癡人！欲作白衣儀法，犯者",
    "T22n1421_020:0138b03": "突吉羅！」",
    "T22n1421_020:0138b04": "有諸比丘欲內著貫頭衣，外披劫貝衣；或",
    "T22n1421_020:0138b05": "欲作蘇摩衣、斑劫貝衣；或欲著指鐶、畫眉眼、",
    "T22n1421_020:0138b06": "著雜色革屣。以是白佛，佛言：「愚癡人！此是白",
    "T22n1421_020:0138b07": "衣儀法，一切白衣儀法皆不得作，犯者突吉",
    "T22n1421_020:0138b08": "羅！」",
    "T22n1421_020:0138b09": "有一比丘白佛：「願聽我等著純青、黃、赤、白、黑",
    "T22n1421_020:0138b10": "色衣！」佛言：「純黑色衣產母所著，犯者波逸提；",
    "T22n1421_020:0138b11": "餘四色，突吉羅。」時諸比丘患頭冷病，以是白",
    "T22n1421_020:0138b12": "佛，佛言：「聽以衣覆，亦聽作帽，煖則止。」有諸比",
    "T22n1421_020:0138b13": "丘不著僧祇支入聚落，露現胸臆，諸女人見，笑",
    "T22n1421_020:0138b14": "弄。諸比丘以是白佛，佛言：「不應爾！入聚落",
    "T22n1421_020:0138b15": "應著僧祇支，犯者突吉羅！」",
    "T22n1421_020:0138b16": "有諸比丘著僧祇支風吹落地，以是白佛，佛",
    "T22n1421_020:0138b17": "言：「應著帶。」",
    "T22n1421_020:0138b18": "有諸比丘在高上作，諸女人在下，見其形體，",
    "T22n1421_020:0138b19": "笑弄。諸比丘羞恥，以是白佛，佛言：「聽作時，取",
    "T22n1421_020:0138b20": "衣後從岐間過，攝著前。」時跋難陀知未分安",
    "T22n1421_020:0138b21": "居施物處，輒往語言：「何不速分？若不分，或有",
    "T22n1421_020:0138b22": "虫嚙、水火等難；若分可得自用，若與弟子及",
    "T22n1421_020:0138b23": "作福事。」諸比丘即便分之，跋難陀言：「汝等",
    "T22n1421_020:0138b24": "不別貴賤。」諸比丘言：「汝若善別，為我等分，亦",
    "T22n1421_020:0138b25": "自取分。」即為分之。得分持去，復往餘處，如是",
    "T22n1421_020:0138b26": "非一。得重擔衣，還歸所住，諸比丘見，讚言：「汝",
    "T22n1421_020:0138b27": "大福德！得如此衣。」答言：「非福所致，諸安居處",
    "T22n1421_020:0138b28": "巧說得耳！」諸比丘種種訶責：「云何一處安居，",
    "T22n1421_020:0138b29": "諸處受施分？」以是白佛。佛以是事集比丘僧，",
    "T22n1421_020:0138c01": "問跋難陀：「汝實爾不？」答言：「實爾。世尊！」佛種種",
    "T22n1421_020:0138c02": "訶責言：「我常說少欲知足，汝今云何多受無",
    "T22n1421_020:0138c03": "厭？」訶已，告諸比丘：「不應一處安居，諸處受安",
    "T22n1421_020:0138c04": "居施分，犯者突吉羅！」",
    "T22n1421_020:0138c05": "時諸比丘但著上下衣入聚落，以是白佛，佛",
    "T22n1421_020:0138c06": "言：「不應爾，犯者突吉羅！」",
    "T22n1421_020:0138c07": "有比丘反著衣入聚落，諸比丘見，語言：「反著",
    "T22n1421_020:0138c08": "衣與著不割截衣有何異？」以是白佛，佛言：「不",
    "T22n1421_020:0138c09": "應爾，犯者突吉羅！」",
    "T22n1421_020:0138c10": "有諸比丘未入村及出村，草木鉤衣破裂，塵土",
    "T22n1421_020:0138c11": "入葉中，欲反著不敢。以是白佛，佛言：「為護衣",
    "T22n1421_020:0138c12": "故，未入村及出村，聽反著。」",
    "T22n1421_020:0138c13": "有諸比丘染漫衣作條，又有縫葉著衣，或攝",
    "T22n1421_020:0138c14": "作衣葉，或半上向、半下向作葉。以是白佛，佛",
    "T22n1421_020:0138c15": "言：「不應爾，犯者皆突吉羅！」",
    "T22n1421_020:0138c16": "有諸比丘著雜色衣，以是白佛，佛言：「不應爾，",
    "T22n1421_020:0138c17": "犯者突吉羅！」",
    "T22n1421_020:0138c18": "有諸比丘雨時倒著衣，水入葉中爛壞。以是",
    "T22n1421_020:0138c19": "白佛，佛言：「雨時不應倒著，若不雨隨意。」",
    "T22n1421_020:0138c20": "爾時諸比丘有衣鉢餘物，欲以施僧，白佛，佛",
    "T22n1421_020:0138c21": "言：「九種得施，皆聽施僧：一者、界得施；二者、要",
    "T22n1421_020:0138c22": "得施；三者、限得施；四者、僧得施；五者、現前僧得",
    "T22n1421_020:0138c23": "施；六者、安居僧得施；七者、二部僧得施；八者、教",
    "T22n1421_020:0138c24": "得施；九者、人得施。界得施者：施主言：『施此",
    "T22n1421_020:0138c25": "界內僧。』是名界得施。要得施者：安居時，異",
    "T22n1421_020:0138c26": "界住僧共要，若一處得施盡共分，是名要得",
    "T22n1421_020:0138c27": "施。限得施者：施主言：『施如是如是人。』是名限",
    "T22n1421_020:0138c28": "得施。僧得施者：施主施僧，僧應知所施物，隨",
    "T22n1421_020:0138c29": "宜處分，是名僧得施。現前僧得施者：施主",
    "T22n1421_020:0139a01": "對面施僧，是名現前僧得施。安居僧得施者：",
    "T22n1421_020:0139a02": "施主言：『施此安居僧。』是名安居僧得施。二部",
    "T22n1421_020:0139a03": "僧得施者：施主施二部僧，若比丘多、比丘尼",
    "T22n1421_020:0139a04": "少，若比丘尼多、比丘少，皆應中分；若有比",
    "T22n1421_020:0139a05": "丘、無比丘尼，比丘應盡分；若有比丘尼、無比",
    "T22n1421_020:0139a06": "丘，比丘尼應盡分；是名二部僧得施。教得施",
    "T22n1421_020:0139a07": "者：施主教僧作如是如是用，若共分，是名教",
    "T22n1421_020:0139a08": "得施。人得施者：施主言：『我施某甲。』是名人得",
    "T22n1421_020:0139a09": "施。「復有五種得施：施佛及僧、施佛及比丘尼",
    "T22n1421_020:0139a10": "僧、施佛及二部僧、為人施、僧長請施。」",
    "T22n1421_020:0139a11": "有一沙彌命過。諸比丘不知云何處分其物，",
    "T22n1421_020:0139a12": "以是白佛。佛言：「若生時已與人，應與之；若生",
    "T22n1421_020:0139a13": "時不已與人，現前僧應分。」有一少知識比丘",
    "T22n1421_020:0139a14": "命過，有上下衣及非衣。諸比丘不知云何，以",
    "T22n1421_020:0139a15": "是白佛。佛言：「若生時不已與人，現前僧應分；",
    "T22n1421_020:0139a16": "若生時已與人，而未持去者，僧應白二羯磨",
    "T22n1421_020:0139a17": "與之。」一比丘唱言：「大德僧聽！某甲比丘於",
    "T22n1421_020:0139a18": "此命過，生存時所有，若衣、若非衣，現在僧",
    "T22n1421_020:0139a19": "應分，今與某甲。若僧時到僧忍聽。白如是。」",
    "T22n1421_020:0139a20": "「大德僧聽！某甲比丘於此命過，生存時所有，",
    "T22n1421_020:0139a21": "若衣、若非衣，現在僧應分，今與某甲。誰諸長",
    "T22n1421_020:0139a22": "老忍，默然；若不忍者，說。僧已與某甲衣竟。僧",
    "T22n1421_020:0139a23": "忍，默然故。是事如是持。」有一多知識比丘，為",
    "T22n1421_020:0139a24": "國王、大臣、眾人所供養，命過其物甚多。諸比",
    "T22n1421_020:0139a25": "丘不知云何，以是白佛。佛言：「若生時先已與",
    "T22n1421_020:0139a26": "人，應白二羯磨與。若生時不已與人，有可",
    "T22n1421_020:0139a27": "分、不可分者，若婆那衣、蘇摩衣、劫貝衣、拘攝",
    "T22n1421_020:0139a28": "毛長五指、若僧伽梨、優多羅僧、安陀會、若下",
    "T22n1421_020:0139a29": "衣、若舍勒、若單敷、若襯身衣、若被、若坐具，若",
    "T22n1421_020:0139b01": "針綖囊、漉水囊、鉢囊、革屣囊、若大小鉢、戶",
    "T22n1421_020:0139b02": "鉤，如是等物是可分者，現在僧盡應分。若",
    "T22n1421_020:0139b03": "錦、若綺、若毛𣯟、若氈、若拘攝毛過五指、若",
    "T22n1421_020:0139b04": "雨浴衣、若覆瘡衣、若蚊幮、若經行敷、若遮壁虱",
    "T22n1421_020:0139b05": "單敷、若坐臥床及踞床；除大小瓦鉢、瓦澡灌，",
    "T22n1421_020:0139b06": "餘一切瓦器；除大小鐵鉢、戶鉤、截甲刀、針，餘",
    "T22n1421_020:0139b07": "一切鐵器；除銅揵鎡、銅多羅盛眼藥物，餘一",
    "T22n1421_020:0139b08": "切銅器；若傘蓋、錫杖，如是等物是不可分者，",
    "T22n1421_020:0139b09": "應屬僧用。」",
    "T22n1421_020:0139b10": "有諸比丘得安居施未分，或有命過者、反俗",
    "T22n1421_020:0139b11": "者、作外道者、遠行者、作沙彌者、更受大戒者、變",
    "T22n1421_020:0139b12": "成二根者、根滅者。諸比丘不知云何，以是白",
    "T22n1421_020:0139b13": "佛。佛言：「安居得施未分，若命過者，生時已與",
    "T22n1421_020:0139b14": "人，應白二羯磨與之；若生時不已與人，現",
    "T22n1421_020:0139b15": "前僧應分。反俗、作外道、遠行、變成二根、根滅",
    "T22n1421_020:0139b16": "亦如是。作沙彌者，應與沙彌分。更受大戒",
    "T22n1421_020:0139b17": "者，應與大比丘分。」有諸比丘於安居中未得",
    "T22n1421_020:0139b18": "安居施，或命過乃至根變，後得施亦如是。比",
    "T22n1421_020:0139b19": "丘尼亦如是。時調達得安居施未分，破僧。諸",
    "T22n1421_020:0139b20": "比丘不知云何，以是白佛。佛言：「若僧未破",
    "T22n1421_020:0139b21": "得物，應等分。若破後得物，應隨所施分。」",
    "T22n1421_020:0139b22": "有諸比丘同界僧破，後欲作諸羯磨，與人受",
    "T22n1421_020:0139b23": "具足戒。不知云何，以是白佛。佛言：「若僧已破，",
    "T22n1421_020:0139b24": "雖同界聽作羯磨行僧事，不犯別眾。」",
    "T22n1421_020:0139b25": "有一住處，一比丘住，非安居時得施僧衣，作",
    "T22n1421_020:0139b26": "是念：「佛說四人已上名僧，我今一人，不知云",
    "T22n1421_020:0139b27": "何。」以是白佛，佛言：「應受持、若淨施、若施人。若",
    "T22n1421_020:0139b28": "不爾，餘比丘來應共分。」",
    "T22n1421_020:0139b29": "若有比丘住處，非安居時得施僧物，若無比",
    "T22n1421_020:0139c01": "丘，比丘尼應分。",
    "T22n1421_020:0139c02": "若有比丘尼住處，非安居時得施比丘尼僧",
    "T22n1421_020:0139c03": "衣，若無比丘尼，比丘應分。",
    "T22n1421_020:0139c04": "若有比丘住處，非安居時比丘命過，無比丘，",
    "T22n1421_020:0139c05": "比丘尼應分。若有比丘尼住處，非安居時比",
    "T22n1421_020:0139c06": "丘尼命過，無比丘尼，比丘應分。安居時得施",
    "T22n1421_020:0139c07": "皆亦如是。",
    "T22n1421_020:0139c08": "有一外道弟子於佛法律中出家，其諸親族",
    "T22n1421_020:0139c09": "咸作是言：「云何捨我阿羅漢道，於沙門釋子",
    "T22n1421_020:0139c10": "中出家？當還取之！」復作是言：「彼若聞者，或能",
    "T22n1421_020:0139c11": "逃避。沙門釋子不破安居，爾時往取必得無",
    "T22n1421_020:0139c12": "疑。」彼比丘聞，不知云何，以是白佛。佛言：「聽",
    "T22n1421_020:0139c13": "破安居去。」彼比丘便從一住處至一住處，不",
    "T22n1421_020:0139c14": "知應於何處受安居施分，以是白佛。佛言：「若",
    "T22n1421_020:0139c15": "住日多處，應於彼受分。」有二比丘共在道行，",
    "T22n1421_020:0139c16": "一比丘病，一比丘看之，彼遂命過。看病比丘",
    "T22n1421_020:0139c17": "持其衣鉢來至佛所，以是白佛。佛以是事集",
    "T22n1421_020:0139c18": "比丘僧，告諸比丘：「看病甚難，今聽以三衣",
    "T22n1421_020:0139c19": "鉢白二羯磨與之。」一比丘唱言：「大德僧聽！某",
    "T22n1421_020:0139c20": "甲比丘命過，三衣鉢現在僧應分，今以與看",
    "T22n1421_020:0139c21": "病人。若僧時到僧忍聽。白如是。」「大德僧聽！某",
    "T22n1421_020:0139c22": "甲比丘命過，三衣鉢現在僧應分，今以與看",
    "T22n1421_020:0139c23": "病人。誰諸長老忍，默然；若不忍者，說。僧已",
    "T22n1421_020:0139c24": "與某甲比丘衣鉢竟；僧忍，默然故。是事如是",
    "T22n1421_020:0139c25": "持。」",
    "T22n1421_020:0139c26": "有一比丘嬾惰，初不佐助眾事，亦不給侍和",
    "T22n1421_020:0139c27": "尚、阿闍梨，得病無人看視，屎尿污身，不淨臭",
    "T22n1421_020:0139c28": "穢。佛按行房見，自為洗浴，浣濯其衣，除去不",
    "T22n1421_020:0139c29": "淨，扶臥床上，在邊安慰：「汝莫恐怖！汝今終不",
    "T22n1421_020:0140a01": "以此命過。」彼比丘聞已歡喜，佛復為說種種",
    "T22n1421_020:0140a02": "妙法，遠塵離垢，於諸法中得法眼淨。佛以是",
    "T22n1421_020:0140a03": "事集比丘僧，問阿難：「某房比丘，何以無人看？」",
    "T22n1421_020:0140a04": "阿難具以事答，佛語阿難：「汝等所作非法！比",
    "T22n1421_020:0140a05": "丘無有父母，自不相看，誰看汝等？今聽諸比",
    "T22n1421_020:0140a06": "丘看病人。」諸比丘不知誰應看病，以是白佛。",
    "T22n1421_020:0140a07": "佛言：「弟子應看和尚，和尚應看弟子。阿闍",
    "T22n1421_020:0140a08": "梨，同和尚、阿闍梨亦如是。」有客來比丘病，無",
    "T22n1421_020:0140a09": "和尚、阿闍梨，亦無同師，無有看者。諸比丘不",
    "T22n1421_020:0140a10": "知云何，以是白佛。佛言：「應先勸一人看之，若",
    "T22n1421_020:0140a11": "無此人，應日日次第差一人，若不肯，如法治。」",
    "T22n1421_020:0140a12": "時諸比丘競往看視，惱亂病者。以是白佛，佛",
    "T22n1421_020:0140a13": "言：「不應爾！應兩三人往，為料理病所宜事。」時",
    "T22n1421_020:0140a14": "看病人求藥艱難，而病人不肯服，妨廢行道。",
    "T22n1421_020:0140a15": "以是白佛，佛言：「病人有五事難看：不能節量",
    "T22n1421_020:0140a16": "食，不肯服病所宜藥，不肯向看病人說病狀",
    "T22n1421_020:0140a17": "貌，不從看病人教，不能恒觀無常。有五事",
    "T22n1421_020:0140a18": "不能看病：不知病所宜藥；不能得隨病食；不",
    "T22n1421_020:0140a19": "能為病人說法，示教利喜；惡厭病人屎尿涕",
    "T22n1421_020:0140a20": "唾；為利故看，不以慈心。」有諸看病人，或為病",
    "T22n1421_020:0140a21": "人、或為私，行去後病人命過，餘人得其衣鉢。",
    "T22n1421_020:0140a22": "以是白佛，佛言：「不應趣與人，應與究竟看病",
    "T22n1421_020:0140a23": "者。」有一比丘病，看病人多。諸比丘不知幾人",
    "T22n1421_020:0140a24": "應得衣，以是白佛。佛言：「若比丘命過，應與二",
    "T22n1421_020:0140a25": "人衣：比丘、沙彌。雖父母、兄弟，亦不應與。若比",
    "T22n1421_020:0140a26": "丘尼命過，應與三人衣：比丘尼、式叉摩那、沙",
    "T22n1421_020:0140a27": "彌尼。」有諸比丘分看病沙彌物，與沙彌三分",
    "T22n1421_020:0140a28": "之一。以是白佛，佛言：「應等分與。」有命過比",
    "T22n1421_020:0140a29": "丘，先以衣淨施諸比丘，諸比丘不肯還。以",
    "T22n1421_020:0140b01": "是白佛，佛言：「若彼本非親里，善意施，皆應",
    "T22n1421_020:0140b02": "還。」",
    "T22n1421_020:0140b03": "時舍利弗、目連自恣竟，於左右遊行，同安居",
    "T22n1421_020:0140b04": "及近住處諸比丘多有隨從。諸白衣見，人人",
    "T22n1421_020:0140b05": "各念：「當為舍利弗、目連施僧安居衣。」即便施",
    "T22n1421_020:0140b06": "之，大有所得。彼得施處諸比丘，語舍利弗、目",
    "T22n1421_020:0140b07": "連言：「共分此衣。」答言：「我等不同安居，正可得",
    "T22n1421_020:0140b08": "食，無此衣分。」以是白佛，佛言：「應盡共分。」",
    "T22n1421_020:0140b09": "時乙師達多、跋陀羅自恣竟，亦與眾多比丘",
    "T22n1421_020:0140b10": "於左右遊行。諸白衣見，作是言：「若比丘於我",
    "T22n1421_020:0140b11": "住處安居者，我施此衣。」所得亦多，彼諸客比",
    "T22n1421_020:0140b12": "丘索共分之，答言：「施我界內安居比丘，不得",
    "T22n1421_020:0140b13": "與汝。」以是白佛，佛言：「不應共分。」",
    "T22n1421_020:0140b14": "時有估客齎欽婆羅，從波利國來到拘舍羅，",
    "T22n1421_020:0140b15": "聞佛出世有大威神，諸弟子亦復如是，便大",
    "T22n1421_020:0140b16": "持欽婆羅衣施僧。諸比丘言：「佛未聽我等受",
    "T22n1421_020:0140b17": "欽婆羅衣。」以是白佛，佛言：「聽受。」復別與上",
    "T22n1421_020:0140b18": "座，亦不敢受，言：「佛未聽我等別受欽婆羅衣。」",
    "T22n1421_020:0140b19": "以是白佛，佛言：「亦聽別受。」",
    "T22n1421_020:0140b20": "時毘舍佉母作是言：「若住我所作房者，應著",
    "T22n1421_020:0140b21": "用我三衣、襯身衣、被衣、雨浴衣、覆瘡衣、單敷",
    "T22n1421_020:0140b22": "衣、遮壁虱衣、蚊幮，不得著用餘人衣。」諸比丘",
    "T22n1421_020:0140b23": "謂此屬四方僧，不敢襯身著之。以是白佛，",
    "T22n1421_020:0140b24": "佛言：「若施主現在，聽襯身著。」",
    "T22n1421_020:0140b25": "有諸比丘尼以衣鉢餘物施諸比丘，諸比丘",
    "T22n1421_020:0140b26": "不敢受。諸比丘尼言：「我當於何處更求福田？」",
    "T22n1421_020:0140b27": "以是白佛，佛言：「聽隨意受。」時諸比丘得劫貝",
    "T22n1421_020:0140b28": "經、欽婆羅緯衣，不敢受。以是白佛，佛言：「聽受。」",
    "T22n1421_020:0140b29": "時舍衛城治欽婆羅人，見諸比丘著欽婆羅",
    "T22n1421_020:0140c01": "衣，語言：「大德所著，若浣、若蹋，使毛出者，極好",
    "T22n1421_020:0140c02": "鮮文。」諸比丘不敢，以是白佛，佛言：「聽浣蹋，",
    "T22n1421_020:0140c03": "若不知，聽雇人。」有諸比丘於露地浣蹋欽婆",
    "T22n1421_020:0140c04": "羅，諸白衣見，譏訶：「此比丘正似蹋欽婆羅師！」",
    "T22n1421_020:0140c05": "以是白佛，佛言：「應在屏處蹋。」欲截欽婆羅頭，",
    "T22n1421_020:0140c06": "不知以何截，以是白佛。佛言：「應作剪刀。」",
    "T22n1421_020:0140c07": "諸比丘著斑色綖織衣，諸白衣見，譏訶言：「沙",
    "T22n1421_020:0140c08": "門釋子與世人何異？」諸比丘以是白佛，佛言：",
    "T22n1421_020:0140c09": "「不應著斑色綖織衣，犯者突吉羅！」",
    "T22n1421_020:0140c10": "有一女人生兒輒死，後生一男將至諸比丘",
    "T22n1421_020:0140c11": "所，索袈裟衣與著。諸比丘不敢與，以是白",
    "T22n1421_020:0140c12": "佛，佛言：「聽與。」有一少知識比丘無衣，諸女",
    "T22n1421_020:0140c13": "人乞，不得與。彼言：「我自出物，與我染之。」諸比",
    "T22n1421_020:0140c14": "丘不敢為染，以是白佛，佛言：「聽為染。」時畢",
    "T22n1421_020:0140c15": "陵伽婆蹉父母貧窮，欲以衣供養而不敢。以",
    "T22n1421_020:0140c16": "是白佛。佛以是事集比丘僧，告諸比丘：「若人",
    "T22n1421_020:0140c17": "百年之中，右肩擔父，左肩擔母，於上大小便",
    "T22n1421_020:0140c18": "利，極世珍奇衣食供養，猶不能報須臾之恩。",
    "T22n1421_020:0140c19": "從今聽諸比丘盡心、盡壽供養父母。若不供",
    "T22n1421_020:0140c20": "養得重罪！」",
    "T22n1421_020:0140c21": "五分律卷第二十"
}