{
    "X79n1557_010:0090b01": "聯燈會要卷第十",
    "X79n1557_010:0090b02": "住泉州崇福禪寺嗣祖比丘　悟明　集",
    "X79n1557_010:0090b03": "　　　　南嶽下第五世",
    "X79n1557_010:0090b04": "福州長慶大安禪師法嗣",
    "X79n1557_010:0090b05": "益州大隋法真禪師(凡十二)示眾云。夫上代諸德。莫非",
    "X79n1557_010:0090b06": "求實。不自瞞昧。豈比飛蛾赴火。自傷自壞。他明白了。",
    "X79n1557_010:0090b07": "彼生死輪廻枸障不得。所以識不能識。智不能知。不",
    "X79n1557_010:0090b08": "聞道。釋迦掩室。淨名杜口。須菩提無說而說。釋梵絕",
    "X79n1557_010:0090b09": "聽而聽。此事大難大難。",
    "X79n1557_010:0090b10": "示眾云。此性本來清淨。具足萬德。但以染淨二緣。而",
    "X79n1557_010:0090b11": "有差別。故諸聖悟之。一向淨用。而成覺道。凡夫迷之。",
    "X79n1557_010:0090b12": "一向染用。而溺輪廻。其體不二。故般若經云。無二無",
    "X79n1557_010:0090b13": "二分。無別無斷故。",
    "X79n1557_010:0090b14": "示眾云。夫沙門釋子。見有如無。始得。向一切時中。與",
    "X79n1557_010:0090b15": "凡聖等。與解脫等。方有少許出家分。若不如此。大難",
    "X79n1557_010:0090b16": "大難。",
    "X79n1557_010:0090b17": "師問僧。甚麼處去。云西山住庵去。師云。我向東山喚",
    "X79n1557_010:0090b18": "儞。儞還來得麼。云不然。師云。汝住庵未得在。",
    "X79n1557_010:0090b19": "師問僧。甚麼處去。云峨嵋禮拜普賢去。師舉起拂子",
    "X79n1557_010:0090b20": "云。文殊普賢。總在這裏。僧作圓相。拋向背後。便作禮。",
    "X79n1557_010:0090b21": "師召侍者。取貼茶。與這僧。",
    "X79n1557_010:0090b22": "保福展云。若無後語。笑殺衲僧。",
    "X79n1557_010:0090b23": "雪竇云。殺人刀活人劒。具眼者辨取。",
    "X79n1557_010:0090b24": "師燒畬次。忽見一條虵。師以杖挑向火中云。咄。這箇",
    "X79n1557_010:0090c01": "形骸。猶自不放捨。儞向這裏死。如暗得燈。時有僧問。",
    "X79n1557_010:0090c02": "正恁麼時。還有罪也無。師云。石虎呌時山谷響。木人",
    "X79n1557_010:0090c03": "吼處鐵牛驚。",
    "X79n1557_010:0090c04": "有婆。令人送錢。請師轉藏經。師下繩床。轉一匝云。傳",
    "X79n1557_010:0090c05": "語婆婆。轉藏已竟。其人歸舉似婆。婆云。比來請轉全",
    "X79n1557_010:0090c06": "藏。如何只轉半藏。",
    "X79n1557_010:0090c07": "玄覺徵云。甚麼處。是轉半藏處。且道。婆具甚麼",
    "X79n1557_010:0090c08": "眼。",
    "X79n1557_010:0090c09": "僧問。劫火洞然。大千俱壞。未審這箇。壞不壞。師云。壞。",
    "X79n1557_010:0090c10": "僧云。恁麼則隨他去也。師云。隨他去。",
    "X79n1557_010:0090c11": "雪竇頌云。劫火光中立問端。衲僧猶滯兩頭關。",
    "X79n1557_010:0090c12": "可憐一句隨他語。萬里區區獨往還。",
    "X79n1557_010:0090c13": "僧指龜。問云。一切眾生。皮褁骨。這箇為甚麼。骨褁皮。",
    "X79n1557_010:0090c14": "師拈草鞋。置龜背。僧無語。",
    "X79n1557_010:0090c15": "僧問。如何是大人相。師云。肚上不帖膀。云如何是和",
    "X79n1557_010:0090c16": "尚家風。師云。赤土畫簸箕。云此意如何。師云。簸箕有",
    "X79n1557_010:0090c17": "脣。米跳不出。",
    "X79n1557_010:0090c18": "僧問。如何是大隋一面事。師云。東西南北。",
    "X79n1557_010:0090c19": "妙喜云。且道。是答這僧話。不答這僧話。",
    "X79n1557_010:0090c20": "師將示寂。上堂。眾集。師以口作患風勢。告眾云。還有",
    "X79n1557_010:0090c21": "醫得老僧口者麼。僧眾送藥以至。俗士聞之。亦送藥。",
    "X79n1557_010:0090c22": "師俱不受。七日後。師自摑口令正。乃云。如許多時。鼓",
    "X79n1557_010:0090c23": "兩片皮。至今無人醫得。即端坐告終。",
    "X79n1557_010:0090c24": "韶州靈樹如敏禪師(凡二)閩人也。僧問。如何是和尚",
    "X79n1557_010:0091a01": "家風。師云。千年田八百主。云此意如何。師云。郎當屋",
    "X79n1557_010:0091a02": "舍少人修。云是甚麼得恁麼難會。師云。火官頭上風",
    "X79n1557_010:0091a03": "車子。",
    "X79n1557_010:0091a04": "有一尼。送瓷鉢與師。師托起。問。這箇出在甚麼處。尼",
    "X79n1557_010:0091a05": "云定州。師乃撲破。尼無語。",
    "X79n1557_010:0091a06": "保福展代云。欺敵者亡。",
    "X79n1557_010:0091a07": "福州壽山師解禪師(凡三)師到洞山。山問。生緣甚處。",
    "X79n1557_010:0091a08": "師云。閩中。山云。父母名甚麼。師云。被和尚一問。直得",
    "X79n1557_010:0091a09": "忘前失後。山休去。",
    "X79n1557_010:0091a10": "示眾云。諸上座。幸有真實言語相勸。各自體悉。凡聖",
    "X79n1557_010:0091a11": "情盡。體露真常。汝但一時。卸却從前虗妄。攀緣塵垢。",
    "X79n1557_010:0091a12": "心如虗空相似。他時後日。合識些子好惡。",
    "X79n1557_010:0091a13": "閩帥問師。年多少。師云。與虗空同年。帥云。虗空年多",
    "X79n1557_010:0091a14": "少。師云。與壽山同年。",
    "X79n1557_010:0091a15": "福州靈雲志勤禪師(凡十一)本郡長谿人也。參長慶大",
    "X79n1557_010:0091a16": "安禪師。復游雪峰玄沙之門。偶一日見桃花。豁然契",
    "X79n1557_010:0091a17": "悟。作頌云。三十年來尋劒客。幾回葉落又抽枝。自從",
    "X79n1557_010:0091a18": "一見桃花後。直至如今更不疑。舉似大安。安云。從緣",
    "X79n1557_010:0091a19": "入者。永無退失。汝善護持。",
    "X79n1557_010:0091a20": "妙喜頌云。盡說見桃花悟道。此理不知還是無。",
    "X79n1557_010:0091a21": "茫茫宇宙人無數。幾箇男兒是丈夫。",
    "X79n1557_010:0091a22": "後舉似玄沙。沙云。諦當甚諦當。敢保老兄未徹在。",
    "X79n1557_010:0091a23": "後有僧問。長慶云。玄沙意旨如何。慶云。將謂胡",
    "X79n1557_010:0091a24": "鬚赤。更有赤鬚胡。",
    "X79n1557_010:0091b01": "五祖演云。說甚麼諦當。更參三十年。",
    "X79n1557_010:0091b02": "雪峰問。古人云。前三三後三三。意旨如何。師云。水中",
    "X79n1557_010:0091b03": "魚山上鳥。云畢竟作麼生。師云。高可射兮深可釣。",
    "X79n1557_010:0091b04": "師問僧。甚處去。云雪峰去。師云。我有一信。寄雪峰。得",
    "X79n1557_010:0091b05": "麼。云便請。師脫隻履。拋向面前。僧便去。既到雪峰。峰",
    "X79n1557_010:0091b06": "問。甚處來。云靈雲來。峰云。和尚安否。云有信。寄和尚。",
    "X79n1557_010:0091b07": "道了脫履。拋向雪峰前。峰休去。",
    "X79n1557_010:0091b08": "大溈秀云。雪峰既不辨他來信端的。這僧又只",
    "X79n1557_010:0091b09": "依模畫樣。鈍置他。靈雲忽然當時道。我有一信。",
    "X79n1557_010:0091b10": "寄雪峰。他云便請。靈雲只據坐。這僧又若為吐",
    "X79n1557_010:0091b11": "露。不可大丈夫漢。為人馳達。一詞不措。",
    "X79n1557_010:0091b12": "長生問。混沌未分時如何。師云。露柱懷胎。云分後如",
    "X79n1557_010:0091b13": "何。師云。如片雲點太清。云未審太清還受點也無。師",
    "X79n1557_010:0091b14": "不對。云恁麼則含生不來也。師亦不對。云直得純清",
    "X79n1557_010:0091b15": "絕點時如何。師云。猶是真常流注。云如何是真常流",
    "X79n1557_010:0091b16": "注。師云。似鏡常明。云未審向上。還有事也無。師云有。",
    "X79n1557_010:0091b17": "云如何是向上事。師云。打破鏡來。與儞相見。",
    "X79n1557_010:0091b18": "僧問。佛未出世時如何。師竪起拂子。云出世後如何。",
    "X79n1557_010:0091b19": "師亦竪起拂子。僧不肯。僧後到雪峰。舉前話。峰云。儞",
    "X79n1557_010:0091b20": "作麼生。云某甲不肯。峰云。儞問我。待我為汝道。僧理",
    "X79n1557_010:0091b21": "前問。峰竪起拂子。僧進後語。峰放下拂子。僧作禮。峰",
    "X79n1557_010:0091b22": "便打。僧到玄沙。舉前話。沙云。儞作麼生。僧云。某甲不",
    "X79n1557_010:0091b23": "會。沙云。我與汝說。譬如人賣一片園。四至結契了也。",
    "X79n1557_010:0091b24": "中心有箇樹子。猶屬老僧在。",
    "X79n1557_010:0091c01": "大溈喆云。這僧一張弓。兩隻箭。擬撥亂天下。至",
    "X79n1557_010:0091c02": "玄沙面前。一箇伎倆。也施設不得。何故。鶴有九",
    "X79n1557_010:0091c03": "皐難翥翼。馬無千里謾追風。",
    "X79n1557_010:0091c04": "僧問。君王出陣時如何。師云。春明門外。不問長安。云",
    "X79n1557_010:0091c05": "如何得覲天子去。師云。盲鶴下清池。魚從脚底過。",
    "X79n1557_010:0091c06": "僧問。摩尼珠。不隨眾色。未審作甚麼色。師云。白色。云",
    "X79n1557_010:0091c07": "恁麼則隨眾色也。師云。趙璧本無瑕。相如誑秦主。",
    "X79n1557_010:0091c08": "僧問。君王出陣時如何。師云。郭璞葬熊耳。云意旨如",
    "X79n1557_010:0091c09": "何。師云。坐看白衣天。云當今何在。師云。莫觸龍顏。",
    "X79n1557_010:0091c10": "僧問。如何是祖師西來意。師云。井底種林擒。僧云。不",
    "X79n1557_010:0091c11": "會。師云。今年桃李貴。一顆直千金。",
    "X79n1557_010:0091c12": "浮江和尚(凡一)雪峰和尚。領眾到。問師。即今有二百",
    "X79n1557_010:0091c13": "眾。寄此過夏。得麼。師拈拄杖。劃一劃云。著不得。即道。",
    "X79n1557_010:0091c14": "峰休去。",
    "X79n1557_010:0091c15": "福州南臺鄭十三娘子(凡二)年十二。隨師姑。謁懶安。",
    "X79n1557_010:0091c16": "纔作禮。安便問。師姑在甚麼處住。云南臺江邊住。安",
    "X79n1557_010:0091c17": "便喝出。又問。背後老婆。甚麼處住。十三娘斂手近前",
    "X79n1557_010:0091c18": "而立。安再問。十三娘云。早箇呈似和尚了也。安云。去。",
    "X79n1557_010:0091c19": "十三娘下到法堂。師姑問十三娘云。儞尋常道。我會",
    "X79n1557_010:0091c20": "禪。口如劒相似。今日被大師問著。無言可對。十三娘",
    "X79n1557_010:0091c21": "云。苦哉苦哉。作這箇眼目。也敢道。我行脚。脫取衲衣",
    "X79n1557_010:0091c22": "來。與十三娘著。後到羅山。舉前話了云。只如十三娘。",
    "X79n1557_010:0091c23": "恁麼祗對。還得平穩也無。山云。也不得無過。十三娘",
    "X79n1557_010:0091c24": "云。過在甚麼處。山叱之。十三娘云。錦上更鋪花。",
    "X79n1557_010:0092a01": "保福與甘長老相訪。遂問。承聞十三娘。參見大溈。是",
    "X79n1557_010:0092a02": "否。十三娘云。是。福云。大溈遷化。向甚麼處去。十三娘",
    "X79n1557_010:0092a03": "下繩床而立。甘長老云。閑時說禪。口似懸河。何不道",
    "X79n1557_010:0092a04": "取。十三娘云。鼓這兩片皮。堪作甚麼。甘云。儞別作麼",
    "X79n1557_010:0092a05": "生。十三娘云。合取狗口。",
    "X79n1557_010:0092a06": "筠別高安大愚禪師法嗣",
    "X79n1557_010:0092a07": "筠州末山尼了然禪師(凡三)灌溪游方時。到山。乃云。",
    "X79n1557_010:0092a08": "若相當即住。不然。即推倒繩床。師令侍者問。上座游",
    "X79n1557_010:0092a09": "山來。為佛法來。云為佛法來。師即鳴鼓陞堂。閑上參。",
    "X79n1557_010:0092a10": "師問。今日離何處。云路口。師云。何不盖却。閑無對。便",
    "X79n1557_010:0092a11": "作禮問。如何是末山。師云。不露頂。云如何是末山主。",
    "X79n1557_010:0092a12": "師云。非男女等相。閑喝云。何不變去。師云。不是神不",
    "X79n1557_010:0092a13": "是鬼。變箇甚麼。隨後便打。閑於是伏膺。依附三年。",
    "X79n1557_010:0092a14": "師問僧。太繿縷生。僧云。雖然如此。且是師子兒。師云。",
    "X79n1557_010:0092a15": "既是師子兒。為甚麼被文殊騎。僧無對。",
    "X79n1557_010:0092a16": "僧問。如何是古佛心。師云。世界傾壞。僧云。為甚麼世",
    "X79n1557_010:0092a17": "界傾壞。師云。寧無我身。",
    "X79n1557_010:0092a18": "襄州關南道常禪師法嗣",
    "X79n1557_010:0092a19": "襄州關南道吾禪師(凡一)甞經村墅。聞巫者樂神。云",
    "X79n1557_010:0092a20": "識神無。師忽有省。後參常禪師。印其所解。復游德山",
    "X79n1557_010:0092a21": "之門。凡上堂。戴蓮華笠。披襴執簡。擊皷吹笛。口稱魯",
    "X79n1557_010:0092a22": "三郎。有時云。打動關南鼓。唱起德山歌。僧問。如何是",
    "X79n1557_010:0092a23": "祖師西來意。師以簡挹云。諾。",
    "X79n1557_010:0092a24": "漳州羅漢和尚(凡一)師問常禪師。如何是大道之源。",
    "X79n1557_010:0092b01": "常與一拳。遂有省。乃為歌曰。咸通七年初參道。到處",
    "X79n1557_010:0092b02": "逢言不識言。心裏疑團若栲栳。三春不樂止林泉。忽",
    "X79n1557_010:0092b03": "遇法王氈上坐。便陳疑悃向師前。師從氈上那伽起。",
    "X79n1557_010:0092b04": "袒膞當胷打一拳。駭散疑團獦狙落。舉頭看見日初",
    "X79n1557_010:0092b05": "圓。從茲蹬蹬而碣碣。直至如今常快活。只聞肚裏飽",
    "X79n1557_010:0092b06": "膨脝。更不東西去持鉢。",
    "X79n1557_010:0092b07": "妙喜云。可惜好一拳。分付不著人。",
    "X79n1557_010:0092b08": "福別先雙峰禪師法嗣",
    "X79n1557_010:0092b09": "福州雙峰古禪師(凡一)師到石霜。只隨眾而已。並不",
    "X79n1557_010:0092b10": "參請。有白石霜云。古待者。見雙峰。得箇入處。師後辭",
    "X79n1557_010:0092b11": "石霜。霜將拂子。相送出門。霜召師。師回首。霜云。擬著",
    "X79n1557_010:0092b12": "即差。是著即乖。不擬不是。亦莫作箇會。除非知有。餘",
    "X79n1557_010:0092b13": "莫能知。作麼生。師應諾諾。師住後。僧問。當時石霜恁",
    "X79n1557_010:0092b14": "麼道。未審意作麼生。云只教我莫是非著。",
    "X79n1557_010:0092b15": "南嶽下第六世",
    "X79n1557_010:0092b16": "楊州光孝慧覺禪師法嗣",
    "X79n1557_010:0092b17": "道巘禪師(凡二)廬州劉氏子。示眾云。彌勒。朝入伽藍。",
    "X79n1557_010:0092b18": "暮成正覺。乃說偈云。三界上下法。我說皆是心。離於",
    "X79n1557_010:0092b19": "諸心法。更無有可得。看他恁麼道。也太殺惺惺。若比",
    "X79n1557_010:0092b20": "吾徒。猶是鈍漢。所以一念見道。三世情盡。如印印泥。",
    "X79n1557_010:0092b21": "更無前後。諸子。生死事大。快須薦取。莫作等閑。業識",
    "X79n1557_010:0092b22": "忙忙。盖為迷己逐物。世尊臨入涅槃。文殊請轉法輪。",
    "X79n1557_010:0092b23": "世尊咄云。吾住世四十九年。不曾說一字。汝請吾再",
    "X79n1557_010:0092b24": "轉法輪。是吾曾轉法輪耶。然今時叢林。建立箇主賓",
    "X79n1557_010:0092c01": "問答。事不獲已。盖為初心爾。",
    "X79n1557_010:0092c02": "僧問。如何是佛法大意。師云。今日三月三。云學人不",
    "X79n1557_010:0092c03": "會。師云。止止不須說。我法妙難思。",
    "X79n1557_010:0092c04": "袁州仰山慧寂禪師法嗣",
    "X79n1557_010:0092c05": "袁州仰山南塔光湧禪師(凡二)示眾云。汝等諸人。若",
    "X79n1557_010:0092c06": "是箇漢。從娘肚裏屙出來。便作師子吼。解好麼。",
    "X79n1557_010:0092c07": "僧問。文殊是七佛之師。文殊還有師否。師云。遇緣即",
    "X79n1557_010:0092c08": "有。云如何是文殊師。師竪起拂子。僧云。莫只這便是",
    "X79n1557_010:0092c09": "否。師放下拂子。",
    "X79n1557_010:0092c10": "晉州霍山景通禪師(凡六)自稱大禪佛。初見仰山。翹",
    "X79n1557_010:0092c11": "一足云。西天二十八祖。亦如是。唐土六祖。亦如是。和",
    "X79n1557_010:0092c12": "尚亦如是。景通亦如是。仰山下繩床。打四藤條。",
    "X79n1557_010:0092c13": "雪竇云。藤條未到折。因甚麼。只打四下。須是箇",
    "X79n1557_010:0092c14": "斬釘截鐵漢。始得。",
    "X79n1557_010:0092c15": "師到霍山。自云。集雲峰下四藤條。天下大禪佛。參。霍",
    "X79n1557_010:0092c16": "山喚維那打鐘著。師便走。",
    "X79n1557_010:0092c17": "師聞秘魔巖和尚。凡見僧來。便提起木杈云。是甚麼",
    "X79n1557_010:0092c18": "魔魅。教汝出家。是甚麼魔魅。教汝行脚。道得也杈下",
    "X79n1557_010:0092c19": "死。道不得。也杈下死。師往訪之。纔見不禮拜。便攛入",
    "X79n1557_010:0092c20": "懷中。秘魔拊其背三下。師拍手云。師兄三千里外。賺",
    "X79n1557_010:0092c21": "我來。師兄三千里外。賺我來。",
    "X79n1557_010:0092c22": "僧問。如何是佛。師便打。僧亦打。師云。儞打我。有道理。",
    "X79n1557_010:0092c23": "我打儞。無道理。僧無語。師連棒打出。",
    "X79n1557_010:0092c24": "俗行者問。如何是佛法大意。師便設拜。者云。和尚何",
    "X79n1557_010:0093a01": "得禮拜俗人。師云。汝不聞道。尊重弟子。",
    "X79n1557_010:0093a02": "師化緣將畢。先備薪於郊野。徧辭檀越。及日中。執燭",
    "X79n1557_010:0093a03": "登薪上。以笠置頂後。作圓光相。手執拄杖。作降魔杵",
    "X79n1557_010:0093a04": "勢。立終於紅焰中。",
    "X79n1557_010:0093a05": "袁州仰山東塔和尚(凡二)僧問。如何是君王劒。師云。",
    "X79n1557_010:0093a06": "落纜不釆功。云用者如何。師云。不落時人手。",
    "X79n1557_010:0093a07": "僧問。法王與君王。相見時如何。師云。兩掌無私。云見",
    "X79n1557_010:0093a08": "後如何。師云。中間絕像。",
    "X79n1557_010:0093a09": "鄧州佛巖暉禪師(凡二)僧問。昔年有疾。今又中毒。請",
    "X79n1557_010:0093a10": "師醫。師云。二宜湯。",
    "X79n1557_010:0093a11": "僧問。如何是佛向上事。師云。螺髻子。",
    "X79n1557_010:0093a12": "睦州陳尊宿法嗣",
    "X79n1557_010:0093a13": "睦州陳操尚書(凡五)公同眾官登樓。見數僧行來。諸",
    "X79n1557_010:0093a14": "官人云。來者總是行脚僧。公云不是。官人云。爭知不",
    "X79n1557_010:0093a15": "是。公云。待與勘過。僧及樓前。公召云。上座。僧皆舉首。",
    "X79n1557_010:0093a16": "公云不信道。",
    "X79n1557_010:0093a17": "大溈喆云。陳尚書。可謂手持仲尼日月。腰背毗",
    "X79n1557_010:0093a18": "盧金印。非唯儒士驚懾。亦乃衲僧罔措。不見道。",
    "X79n1557_010:0093a19": "當機如電拂。方免病棲蘆。",
    "X79n1557_010:0093a20": "皷山永云。這僧有理難伸。死而不弔。尚書按劒",
    "X79n1557_010:0093a21": "當門。誰敢正眼覰著。",
    "X79n1557_010:0093a22": "公問僧。有事相借問。得麼。僧云。合取狗口。公自摑口",
    "X79n1557_010:0093a23": "云。某甲罪過。僧云。知過必改。公云。就上座。覔取口喫",
    "X79n1557_010:0093a24": "飯。得麼。僧無對。",
    "X79n1557_010:0093b01": "公與僧齋次。拈起胡餅。問僧。江西湖南。還有這箇麼。",
    "X79n1557_010:0093b02": "僧云。尚書適來。喫箇甚麼。公云。槌鐘謝響。",
    "X79n1557_010:0093b03": "公一日齋僧。自行胡餅。僧展手接。公却縮手。僧無語。",
    "X79n1557_010:0093b04": "公云。果然果然。",
    "X79n1557_010:0093b05": "公一日齋僧。自行食次。云請上座施食。僧云。三德六",
    "X79n1557_010:0093b06": "味。公云錯。僧無對。",
    "X79n1557_010:0093b07": "鎮州臨濟義玄禪師法嗣",
    "X79n1557_010:0093b08": "鎮州保壽沼禪師(凡六)胡釘鉸來參。師問。莫是胡釘",
    "X79n1557_010:0093b09": "鉸麼。胡云。不敢。師云。還釘得虗空麼。胡云。請和尚打",
    "X79n1557_010:0093b10": "破將來。師便打。胡不肯。師云。向後有多口阿師。為汝",
    "X79n1557_010:0093b11": "點破在。胡後見趙州。州問。莫是胡釘鉸麼。胡云不敢。",
    "X79n1557_010:0093b12": "州云。還釘得虗空麼。胡云。請和尚打破將來。州云。且",
    "X79n1557_010:0093b13": "釘這一縫。胡於言下。有省。遂舉保壽行棒因緣。問州。",
    "X79n1557_010:0093b14": "未審某甲。過在甚麼處。州云。我與麼。與他保壽。千里",
    "X79n1557_010:0093b15": "萬里。",
    "X79n1557_010:0093b16": "雪竇云。我要打這三箇漢。一打趙州。不合瞎却",
    "X79n1557_010:0093b17": "胡釘鉸眼。二打保壽。不能塞斷趙州口。三打胡",
    "X79n1557_010:0093b18": "釘鉸。不合放過保壽。驀拈拄杖云。更有一箇。大",
    "X79n1557_010:0093b19": "眾一時走散。師擊繩床一下　大溈喆云。可惜",
    "X79n1557_010:0093b20": "趙州放過。待他道某甲過在甚麼處。劈脊便棒。",
    "X79n1557_010:0093b21": "非但承他保壽威光。亦乃與叢林為龜鑑。",
    "X79n1557_010:0093b22": "鼓山永云。保壽雖具打破虗空底鉗鎚。未免犯",
    "X79n1557_010:0093b23": "鋒傷手。胡公末後悟去。誰知眼尚[目*荅]眵。",
    "X79n1557_010:0093b24": "師問僧。甚麼來。云西山來。師云。還見獼猴麼。云見。師",
    "X79n1557_010:0093c01": "云。作箇甚麼伎倆。云見某甲。一箇伎倆。也作不得。師",
    "X79n1557_010:0093c02": "便打。",
    "X79n1557_010:0093c03": "師問僧。近離甚處。云崔禪。師云。還將得崔禪喝來麼。",
    "X79n1557_010:0093c04": "云不將得來。師云。恁麼則不從崔禪來。僧便喝。師拈",
    "X79n1557_010:0093c05": "棒。僧擬議。師便打。",
    "X79n1557_010:0093c06": "僧來問訊。師云。百千諸佛。不出此方丈內。僧云。只如",
    "X79n1557_010:0093c07": "古人道。大千沙界海中漚。未審方丈。向甚麼處著。師",
    "X79n1557_010:0093c08": "云。千聖見在。云阿誰證明。師擲下拂子。僧從西過東",
    "X79n1557_010:0093c09": "立。師便打。僧云。若不久參。焉知端的。師云。三十年後。",
    "X79n1557_010:0093c10": "此話大行。",
    "X79n1557_010:0093c11": "僧問。萬境來侵時如何。師云。莫管他。僧作禮。師云。不",
    "X79n1557_010:0093c12": "得動著。動著。打折儞驢腰。",
    "X79n1557_010:0093c13": "僧問。如何是祖師西來意。師云。面黑眼睛白。云萬里",
    "X79n1557_010:0093c14": "無片雲時如何。師云。青天也須喫棒。云未審過在甚",
    "X79n1557_010:0093c15": "麼處。師便打。",
    "X79n1557_010:0093c16": "鎮州三聖慧然禪師(凡十一)參德山。纔展坐具。山云。不",
    "X79n1557_010:0093c17": "用展炊巾。這裏無殘羹餿飯。師云。賴遇無。設有。向甚",
    "X79n1557_010:0093c18": "麼處著。山便打。師接住棒。推山向繩床上。山呵呵大",
    "X79n1557_010:0093c19": "笑。師哭云。蒼天蒼天。便出去。",
    "X79n1557_010:0093c20": "師到德山。時踢天泰為首座。問師。行脚人。須具本色",
    "X79n1557_010:0093c21": "公驗。作麼生是上座本色公驗。師云。嗄。座再問。師打",
    "X79n1557_010:0093c22": "一坐具云。這桶漆。前後觸忤多少賢良。座便人事。",
    "X79n1557_010:0093c23": "師問雪峰透網金鱗。未審以何為食。峰云。待汝出得",
    "X79n1557_010:0093c24": "網來。即向汝道。師云。一千五百人善知識。話頭也不",
    "X79n1557_010:0094a01": "識。峰云。老僧住持事繁。",
    "X79n1557_010:0094a02": "雪竇云。可惜放過。好與三十棒。這棒一棒也不",
    "X79n1557_010:0094a03": "較。直是罕遇作家　承天宗云。布縵天網。須是",
    "X79n1557_010:0094a04": "雪峰。深入虎宂。還他三聖。眾中有般漢。商量便",
    "X79n1557_010:0094a05": "道。雪峰在網內。三聖在網外。苦哉苦哉。深屈古",
    "X79n1557_010:0094a06": "人。若非此二員作家。不能天下橫行。",
    "X79n1557_010:0094a07": "大溈喆云。三聖可謂龍門萬仞。慣曾作客。雪峰",
    "X79n1557_010:0094a08": "大似孟甞門啟。豈懼高賓。",
    "X79n1557_010:0094a09": "師因雪峰見獼猴。云這獼猴。各背一面古鏡。師云。歷",
    "X79n1557_010:0094a10": "劫無名。何以彰為古鏡。峯云。瑕生也。師云。一千五百",
    "X79n1557_010:0094a11": "人善知識。話頭也不識。峰云。老僧住持事繁。",
    "X79n1557_010:0094a12": "雪竇云。好與三十棒。此棒放過也好。免見將錯",
    "X79n1557_010:0094a13": "就錯。",
    "X79n1557_010:0094a14": "仰山問師。汝名甚麼。師云。慧寂。山云。慧寂是我。師云。",
    "X79n1557_010:0094a15": "我名慧然。山呵呵大笑。",
    "X79n1557_010:0094a16": "妙喜云。兩箇藏身露影漢。殊不顧傍觀者。",
    "X79n1557_010:0094a17": "雪竇頌云。雙收雙放若為宗。騎虎由來要絕功。",
    "X79n1557_010:0094a18": "笑罷不知何處去。只應千古動悲風。",
    "X79n1557_010:0094a19": "師在仰山不安。下涅槃堂將息。有官人。來見仰山。山",
    "X79n1557_010:0094a20": "問。官居何位。官人云。推官。山竪起拂子云。還推得這",
    "X79n1557_010:0094a21": "箇麼。官人無語。山令大眾下語。俱不契。山令侍者。請",
    "X79n1557_010:0094a22": "師下語。師云。但道。和尚今日有事在。山又令問。有甚",
    "X79n1557_010:0094a23": "麼事。師云。再犯不容。",
    "X79n1557_010:0094a24": "師辭仰山。山將拂子相送。師云。某甲自有師在。山云。",
    "X79n1557_010:0094b01": "誰。師云。臨濟和尚。山云。慧寂罪過。遂留兩日。備茶筵",
    "X79n1557_010:0094b02": "相送。",
    "X79n1557_010:0094b03": "師到香嚴。嚴問。甚處來。師云。臨濟來。嚴云。還將得臨",
    "X79n1557_010:0094b04": "濟劒來麼。師以坐具。驀口便摵。嚴休去。",
    "X79n1557_010:0094b05": "示眾云。我逢人則出。出則不為人。興化云。我逢人則",
    "X79n1557_010:0094b06": "不出。出則便為人。",
    "X79n1557_010:0094b07": "真淨文云。這兩箇老古錐。竊得臨濟些子活計。",
    "X79n1557_010:0094b08": "各自分疆列界。氣衝宇宙。使明眼衲僧。只得好",
    "X79n1557_010:0094b09": "笑。諸禪德。且道。笑箇甚麼。還知落處麼。若知。一",
    "X79n1557_010:0094b10": "任七顛八倒。若不知。且向三聖興化葛藤裏咬",
    "X79n1557_010:0094b11": "嚼。",
    "X79n1557_010:0094b12": "師問僧。近離甚處。僧便喝。師亦喝。僧又喝。師亦喝。僧",
    "X79n1557_010:0094b13": "云。行棒即瞎。隨後又喝。師拈棒。僧轉身。作受勢。師云。",
    "X79n1557_010:0094b14": "下坡不走。快便難逢。便打。僧云。這賊。便出去。師拋下",
    "X79n1557_010:0094b15": "棒。次有僧問。適來爭容得這僧。師云。是伊曾見先師",
    "X79n1557_010:0094b16": "來。",
    "X79n1557_010:0094b17": "僧問。如何是祖師西來意。師云。臭肉來蠅。",
    "X79n1557_010:0094b18": "興化獎云。山僧即不然。破驢脊上足蒼蠅。",
    "X79n1557_010:0094b19": "魏府大覺禪師(凡二)師見臨濟。濟竪起拂子。師便展",
    "X79n1557_010:0094b20": "坐具。濟擲下拂子。師便收坐具。參堂去。其時眾議。莫",
    "X79n1557_010:0094b21": "是和尚親故。又不禮拜。又不喫棒。濟聞。令侍者。喚師",
    "X79n1557_010:0094b22": "來。師至。臨濟云。師僧道。儞來又不禮拜。又不喫棒。莫",
    "X79n1557_010:0094b23": "是長老親故。師便珍重下去。",
    "X79n1557_010:0094b24": "師臨示寂時。謂眾云。我有一隻箭。要付與人。時有僧",
    "X79n1557_010:0094c01": "出云。請和尚箭。師云。汝喚甚麼作箭。僧便喝。師便打。",
    "X79n1557_010:0094c02": "遂歸方丈。喚其僧來問。汝適來會麼。云不會。師又打",
    "X79n1557_010:0094c03": "數下。擲却拄杖云。已後遇明眼人。分明舉似。即告終。",
    "X79n1557_010:0094c04": "魏府興化存獎禪師(凡十一)初謁臨濟。濟令師充侍者。",
    "X79n1557_010:0094c05": "濟問新到。甚處來。云鑾城。濟云。有事相借問。得麼。云",
    "X79n1557_010:0094c06": "新戒不會。濟云。打破大唐國。覔箇不會人難得。參堂",
    "X79n1557_010:0094c07": "去。師問。適來新到。是成褫伊那。濟云。我誰管儞成褫",
    "X79n1557_010:0094c08": "不成褫。師云。和尚只會將死雀就地彈。不解將一轉",
    "X79n1557_010:0094c09": "語蓋覆却。濟云。儞又作麼生。師云。請和尚。作新到。濟",
    "X79n1557_010:0094c10": "遂云。新戒不會。師云。却是老僧罪過。濟云。儞語藏鋒。",
    "X79n1557_010:0094c11": "師擬議。濟便打。至晚。濟謂師云。我今日問新到。是將",
    "X79n1557_010:0094c12": "死雀就地彈。就窠裏打。及儞出得語。又喝起。向青雲",
    "X79n1557_010:0094c13": "裏打。師云。草賊大敗。濟又打。",
    "X79n1557_010:0094c14": "師後到三聖。聖請充第一座。常謂人曰。我向南方行",
    "X79n1557_010:0094c15": "脚一遭。拄杖頭。不曾撥著一箇會佛法底。儞在這裏。",
    "X79n1557_010:0094c16": "作甚麼。三聖聞乃問師。儞具甚麼眼。師便喝。三聖云。",
    "X79n1557_010:0094c17": "須是儞始得。師休去。大覺聞。乃云。作麼生得風吹。入",
    "X79n1557_010:0094c18": "大覺門來。師後到大覺。覺請師。充院主。一日喚云。院",
    "X79n1557_010:0094c19": "主。我聞。儞道。向南方行脚一遭。拄杖頭。不曾撥著一",
    "X79n1557_010:0094c20": "箇。會佛法底。儞具甚麼眼。師便喝。覺拈棒。師擬議。覺",
    "X79n1557_010:0094c21": "便打。師又喝。覺又打。明日師從法堂下過。覺喚云。院",
    "X79n1557_010:0094c22": "主。我直下不疑儞昨日兩喝。儞試說看。師云。某甲在",
    "X79n1557_010:0094c23": "三聖處。學得底業次。總被師兄。折倒了也。與某甲。箇",
    "X79n1557_010:0094c24": "安樂法門。覺云。這瞎漢。來這裏。納敗闕。卸下衲衣。痛",
    "X79n1557_010:0095a01": "打一頓。師於棒下。見得臨濟先師。在黃蘗處。喫棒底",
    "X79n1557_010:0095a02": "道理。",
    "X79n1557_010:0095a03": "師開堂日示眾云。此一炷香。本為三聖師兄。三聖為",
    "X79n1557_010:0095a04": "我太孤。便合承嗣大覺。大覺為我太賖。我於三聖處。",
    "X79n1557_010:0095a05": "會得賓主句。若不遇大覺師兄。洎乎誤却我平生。我",
    "X79n1557_010:0095a06": "於大覺處喫棒。見得臨濟先師。在黃檗處。喫棒底道",
    "X79n1557_010:0095a07": "理。此一炷香。供養我臨濟先師。",
    "X79n1557_010:0095a08": "示眾云。今日不問如何若何。便請單刀直入。興化與",
    "X79n1557_010:0095a09": "儞證明。時有旻德長老。出作禮。起便喝。師亦喝。德又",
    "X79n1557_010:0095a10": "喝。師又喝。德作禮歸眾。師云。適來若是別人。三十棒。",
    "X79n1557_010:0095a11": "一棒也不較。何故。為他旻德長老。會一喝不作一喝",
    "X79n1557_010:0095a12": "用。",
    "X79n1557_010:0095a13": "瑯瑘覺云。且道那一喝。不作一喝用。興化若無",
    "X79n1557_010:0095a14": "後語。疑殺天下人。雖然如是。曉者還稀。",
    "X79n1557_010:0095a15": "教忠光云。興化與旻德。各出一隻手。要發明臨",
    "X79n1557_010:0095a16": "濟正法眼藏。殊不知。臨濟一宗。掃土而盡。且道。",
    "X79n1557_010:0095a17": "利害在甚麼處。具眼者辨取。",
    "X79n1557_010:0095a18": "師謂眾云。我聞。長廊下也喝。後架也喝。諸子。莫盲喝",
    "X79n1557_010:0095a19": "亂喝。直饒儞喝得興化。上三十三天。却撲下來。一點",
    "X79n1557_010:0095a20": "氣也無。待興化蘇省起來。欵欵地。向儞道。未在。何故。",
    "X79n1557_010:0095a21": "我未曾向紫羅帳裏撒真珠。與儞諸人在。虗空裏。胡",
    "X79n1557_010:0095a22": "喝亂喝。作甚麼。",
    "X79n1557_010:0095a23": "師入堂。見首座乃云。我見儞了也。座便喝。師打露柱",
    "X79n1557_010:0095a24": "一下。便出去。首座隨後上方丈云。適來觸忤和尚。便",
    "X79n1557_010:0095b01": "作禮。師就地打一棒。座無語。",
    "X79n1557_010:0095b02": "師見同參來。纔上法堂。師便喝。僧亦喝。行三兩步。師",
    "X79n1557_010:0095b03": "又喝。僧亦喝。須臾近前。師拈棒。僧又喝。師云。儞看。這",
    "X79n1557_010:0095b04": "瞎漢。猶作主在。僧擬議。師便打。直打下法堂。時有僧",
    "X79n1557_010:0095b05": "問。這僧有甚觸忤和尚處。師云。是伊適來。也有權。也",
    "X79n1557_010:0095b06": "有實。也有照。也有用。及乎我將手。向伊面前。橫兩遭。",
    "X79n1557_010:0095b07": "便去不得。似這般瞎漢。不打。更待何時。",
    "X79n1557_010:0095b08": "同光帝問師。朕收中原。獲一寶。未有人酬價。師云。略",
    "X79n1557_010:0095b09": "借陛下寶看。帝以手引幞頭脚。示之。師云。君王之寶。",
    "X79n1557_010:0095b10": "誰敢酬價。帝大悅。",
    "X79n1557_010:0095b11": "雪竇云。至尊所得。只可傍觀。若非興化作家。往",
    "X79n1557_010:0095b12": "往高價酬却　黃龍心云。興化一期。見機而作。",
    "X79n1557_010:0095b13": "爭奈埋沒他一朝天子。當時但向伊道。蚌蛤之",
    "X79n1557_010:0095b14": "珠。收得也無用處。教他向後。別有生涯。免見遞",
    "X79n1557_010:0095b15": "相鈍置。如今若有人問。又作麼生酬價。",
    "X79n1557_010:0095b16": "師召僧。僧應諾。師云。點即不到。又召一僧。僧應諾。師",
    "X79n1557_010:0095b17": "云。到即不點。",
    "X79n1557_010:0095b18": "僧問。四方八面來時如何。師云。打中間底。僧作禮。師",
    "X79n1557_010:0095b19": "云。興化今日。赴箇村齋。中路遇一陣卒風暴雨。却去",
    "X79n1557_010:0095b20": "古廟裏。避得過。",
    "X79n1557_010:0095b21": "開善謙云。興化七事隨身。八面受敵。不妨是箇",
    "X79n1557_010:0095b22": "老作家。及乎兩陣交鋒。却走入鬼窟裏去。忽有",
    "X79n1557_010:0095b23": "人問開善。只向他道。四方八面來一時打。待他",
    "X79n1557_010:0095b24": "禮拜。落脊便棒云。無儞回避處。",
    "X79n1557_010:0095c01": "師因騎馬傷脚。扶木柺。遶院行。問僧。汝等還識老僧",
    "X79n1557_010:0095c02": "麼。僧云。爭得不識和尚。師云。癘脚法師。說得行不得。",
    "X79n1557_010:0095c03": "復至法堂。令維那聲鐘。上堂。眾集。師云。還識老僧麼。",
    "X79n1557_010:0095c04": "眾無對。師擲下柺子。端然而逝。",
    "X79n1557_010:0095c05": "鄂州灌溪志閑禪師(凡五)師謁臨濟。濟一日驀胷擒",
    "X79n1557_010:0095c06": "住。師便云。領領。濟托開云。且放儞一頓。師住後。示眾",
    "X79n1557_010:0095c07": "云。我見臨濟。無言說。直至如今。飽不休。",
    "X79n1557_010:0095c08": "皷山永云。乞兒見小利。",
    "X79n1557_010:0095c09": "示眾云。十方無壁落。四面亦無門。露倮倮赤洒洒。沒",
    "X79n1557_010:0095c10": "可把。便下座。",
    "X79n1557_010:0095c11": "僧問。久響灌溪。到來只見漚麻池。師云。儞只見漚麻",
    "X79n1557_010:0095c12": "池。且不見灌溪。云如何是灌溪。師云。劈箭急。",
    "X79n1557_010:0095c13": "玄沙云。更學三十年。也未會禪。",
    "X79n1557_010:0095c14": "僧問。如何是祖師西來意。師云。鉢裏盛飯。桶裏盛羹。",
    "X79n1557_010:0095c15": "云學人不會。師云。飢即飡困即休。",
    "X79n1557_010:0095c16": "師臨示寂時。問侍者。坐化者誰。云僧伽。師云。立化者",
    "X79n1557_010:0095c17": "誰。云僧會。師即行七步。垂手而終。",
    "X79n1557_010:0095c18": "幽州談空和尚(凡二)保壽問師。除却中下二根人來。",
    "X79n1557_010:0095c19": "師兄作麼生。師云。汝適來舉。早錯了也。壽云。師兄也",
    "X79n1557_010:0095c20": "不得無過。師云。汝與我作師兄。壽側掌云。這老賊。",
    "X79n1557_010:0095c21": "有尼欲開堂。師云。儞有五障。不得開堂。尼云。龍女成",
    "X79n1557_010:0095c22": "佛。有幾障。師云。龍女現十八變。儞試變看。尼云。不是",
    "X79n1557_010:0095c23": "野狐精。變箇甚麼。師便打。",
    "X79n1557_010:0095c24": "鎮州牧主聞云。和尚拄杖折那。將此見解。擬欲",
    "X79n1557_010:0096a01": "為人　翠巖芝云。且道。尼具甚麼眼。只擔得箇",
    "X79n1557_010:0096a02": "斷貫索。且作麼生會。",
    "X79n1557_010:0096a03": "定州崔禪禪師(凡一)拈拄杖。示眾云。出來打出來打。",
    "X79n1557_010:0096a04": "時有僧出云。崔禪[斬/耳]。師擲下拄杖。便歸方丈。",
    "X79n1557_010:0096a05": "歸宗一云。作麼生道得一轉語。救取崔禪。",
    "X79n1557_010:0096a06": "法燈云。和尚且自救取。是肯他。不肯他。",
    "X79n1557_010:0096a07": "五祖戒云。便與推倒繩床。",
    "X79n1557_010:0096a08": "鎮州萬歲和尚(凡一)師訪保壽。壽不起。師便展坐具。",
    "X79n1557_010:0096a09": "壽下繩床。師便坐却繩床。壽便歸方丈。閉却門。師坐",
    "X79n1557_010:0096a10": "不起。主事云。和尚閉却門了。請庫下喫茶。師便歸。壽",
    "X79n1557_010:0096a11": "明日却去復禮。師亦坐不起。壽展坐具。師亦下繩床。",
    "X79n1557_010:0096a12": "壽便坐却繩床。師亦歸方丈。閉却門。壽於侍者寮。取",
    "X79n1557_010:0096a13": "灰圍却方丈門三道。便去師開門見。乃云。我不恁麼。",
    "X79n1557_010:0096a14": "他却恁麼。",
    "X79n1557_010:0096a15": "襄州歷村和尚(凡二)師煎茶次。僧問。如何是祖師西",
    "X79n1557_010:0096a16": "來意。師拈起茶盞。示之。云莫只這便是麼。師擲盞。向",
    "X79n1557_010:0096a17": "火中。僧無語。",
    "X79n1557_010:0096a18": "僧問。如何是觀其音聲。而得解脫。師以火筯。敲柴頭",
    "X79n1557_010:0096a19": "云。汝還聞麼。云聞。師云。誰不解脫。",
    "X79n1557_010:0096a20": "滄州米倉和尚(凡一)州牧。請師與保壽。入廳供養。令",
    "X79n1557_010:0096a21": "人傳語云。請二人長老。談論佛法。壽云。請師兄答話。",
    "X79n1557_010:0096a22": "師便喝。壽云。某甲尚未借問。何得便喝。師云。猶嫌少",
    "X79n1557_010:0096a23": "在。壽却與一喝。",
    "X79n1557_010:0096a24": "涿州克符道者(凡五)因僧問臨濟。如何是奪人不奪",
    "X79n1557_010:0096b01": "境。濟云。煦日發生鋪地錦。孾兒垂髮白如絲。",
    "X79n1557_010:0096b02": "師頌云。奪人不奪境。緣自帶誵訛。擬欲求玄旨。",
    "X79n1557_010:0096b03": "思量返責麼。驪珠光燦爛。蟾桂影婆娑。覿體無",
    "X79n1557_010:0096b04": "差互。還應滯網羅。",
    "X79n1557_010:0096b05": "僧問。如何是奪境不奪人。濟云。王令已行天下徧。將",
    "X79n1557_010:0096b06": "軍塞外絕煙塵。",
    "X79n1557_010:0096b07": "師頌云。奪境不奪人。尋言何處真。問禪禪是妄。",
    "X79n1557_010:0096b08": "究理理非親。日照寒光澹。山搖翠色新。直饒玄",
    "X79n1557_010:0096b09": "會得。也是眼中塵。",
    "X79n1557_010:0096b10": "僧問。如何是人境兩但奪。濟云。并汾絕信。獨處一方。",
    "X79n1557_010:0096b11": "師頌云。人境兩俱奪。從來正令行。不論佛與祖。",
    "X79n1557_010:0096b12": "那說聖凡情。擬把吹毛劒。還如值木盲。進前求",
    "X79n1557_010:0096b13": "妙會。特地斬精靈。",
    "X79n1557_010:0096b14": "僧問。如何是人境俱不奪。濟云。王登寶殿。野老謳謌。",
    "X79n1557_010:0096b15": "師頌云。人境俱不奪。思量意不偏。主賓言不異。",
    "X79n1557_010:0096b16": "問答理俱全。踏破澄潭月。穿開碧落天。不能明",
    "X79n1557_010:0096b17": "妙用。淪沒在無緣。",
    "X79n1557_010:0096b18": "僧問。如何是賓中賓。師云。倚門傍戶猶如醉。出言吐",
    "X79n1557_010:0096b19": "氣不慚惶。云如何是賓中主。師云。口念彌陀雙拄杖。",
    "X79n1557_010:0096b20": "目瞽瞳人不出頭。云如何是主中賓。師云。高提祖印",
    "X79n1557_010:0096b21": "當機用。利物應須語帶悲。云如何是主中主。師云。橫",
    "X79n1557_010:0096b22": "按鏌鎁全正令。太平寰宇斬癡頑。云既是太平寰宇。",
    "X79n1557_010:0096b23": "為甚麼却斬癡頑。師云。不許夜行剛把火。直須當道",
    "X79n1557_010:0096b24": "與人看。",
    "X79n1557_010:0096c01": "桐峰和尚(凡三)僧問。庵主住此。忽遇大蟲來。又作麼",
    "X79n1557_010:0096c02": "生。師作大蟲吼。僧作怕勢。師大笑。僧云。這賊。師云。爭",
    "X79n1557_010:0096c03": "柰我何。",
    "X79n1557_010:0096c04": "雪竇云。是即是。兩箇惡賊。只解耳偷鈴。",
    "X79n1557_010:0096c05": "師見僧。驀把住。呌云。殺人殺人。僧托開云。叫喚作麼。",
    "X79n1557_010:0096c06": "師云。誰。僧便喝。師便打。僧出外云。且待且待。師呵呵",
    "X79n1557_010:0096c07": "大笑。",
    "X79n1557_010:0096c08": "師問。一老人云。住在甚處。老人不語。師云。善能對機。",
    "X79n1557_010:0096c09": "老人拈一枝草示師。師便喝。老人作禮。師便歸庵。老",
    "X79n1557_010:0096c10": "人云。與麼。疑殺天下人去在。",
    "X79n1557_010:0096c11": "虎谿庵主(凡二)僧來相看。師不顧。僧云。知道庵主有",
    "X79n1557_010:0096c12": "此一機。師彈指一下。僧云。是何宗旨。師便打。僧云。知",
    "X79n1557_010:0096c13": "道今日落人便宜。師云。猶要棒喫在。",
    "X79n1557_010:0096c14": "師見僧入門。師便喝。僧默然。師便打。僧却喝。師云。好",
    "X79n1557_010:0096c15": "箇草賊。",
    "X79n1557_010:0096c16": "僧問。和尚住此庵。多少年。師云。只見春生夏長。總不",
    "X79n1557_010:0096c17": "記得。云大好不記得。師云。儞道多少年。云春生夏長",
    "X79n1557_010:0096c18": "聻。師云。閙市裏虎。",
    "X79n1557_010:0096c19": "覆盆庵主(凡一)有僧。從山下哭上。師閉却門。僧於門",
    "X79n1557_010:0096c20": "上。畫一圓相。門外立地。師從庵後出。却於山下哭上。",
    "X79n1557_010:0096c21": "僧便喝云。猶作這箇去就在。師搥胷云。可惜先師。一",
    "X79n1557_010:0096c22": "場埋沒。僧云。苦苦。師云。庵主今日被人瞞也。",
    "X79n1557_010:0096c23": "杉洋庵主(凡三)師問僧。甚處來。云江西。師竪起痒和",
    "X79n1557_010:0096c24": "子云。江西還有這箇麼。僧托膝閉目。師云。東家廝兒。",
    "X79n1557_010:0097a01": "却向西家使喚。云有口不煩賓主說。師云。適來患聾。",
    "X79n1557_010:0097a02": "如今患啞。僧云。買鐵得金。一場富貴。師云。客作無功。",
    "X79n1557_010:0097a03": "未免逃避。僧便打。師云。自累猶可。莫累老僧。僧回作",
    "X79n1557_010:0097a04": "禮。師云。若不恁麼。已後喪我兒孫。",
    "X79n1557_010:0097a05": "僧問。庵主。得箇甚麼。便住此山。師云。也欲通箇來由。",
    "X79n1557_010:0097a06": "又恐遭人檢點。云又爭免得。師便喝。云恰是。師便打。",
    "X79n1557_010:0097a07": "僧大笑而出。師云。今日大敗。今日大敗。",
    "X79n1557_010:0097a08": "僧問。庵主忽遇境界當前。如何支遣。師喝云。這妖怪。",
    "X79n1557_010:0097a09": "云今日被迷一上。不同小小。師云。賴是深山無人見。",
    "X79n1557_010:0097a10": "云知即得。師呵呵大笑。",
    "X79n1557_010:0097a11": "雲山和尚(凡二)師問僧。甚處來。云西京。師云。還將得",
    "X79n1557_010:0097a12": "西京主人書來麼。云不敢妄通消息。師云。作家師僧。",
    "X79n1557_010:0097a13": "天然有在。云殘羹餿飯。誰人肯喫。師云。獨有上座不",
    "X79n1557_010:0097a14": "喫那。僧作吐勢。師召侍者云。扶出這病僧著。僧便出",
    "X79n1557_010:0097a15": "去。",
    "X79n1557_010:0097a16": "師見僧來。便起身。僧便出去。師云。得恁麼靈利。僧便",
    "X79n1557_010:0097a17": "喝云。作這箇眼目。法嗣臨濟。也大屈在。師云。且望闍",
    "X79n1557_010:0097a18": "梨善傳。僧回首。師便喝云。作這箇眼目。錯判諸方名",
    "X79n1557_010:0097a19": "言。隨後便打。",
    "X79n1557_010:0097a20": "定上座(凡三)師問臨濟。如何是佛法的的大意。濟下",
    "X79n1557_010:0097a21": "繩床擒住。師擬議。濟與一拳。便托開。師竚思。傍僧云",
    "X79n1557_010:0097a22": "定上座。何不禮拜。師方作禮。忽然大悟。",
    "X79n1557_010:0097a23": "雪竇頌云。斷際全機繼後蹤。持來何必在從容。",
    "X79n1557_010:0097a24": "巨靈擡手無多子。分破華山千萬重。",
    "X79n1557_010:0097b01": "師在鎮州。回到橋上歇。有三人座主。一人問。如何是",
    "X79n1557_010:0097b02": "禪河深處。須窮到底。師擒住其僧。擬拋向橋下去。時",
    "X79n1557_010:0097b03": "二座主。連忙救云。休休。不合觸忤上座。且望慈悲。師",
    "X79n1557_010:0097b04": "云。若不看這兩箇座主面。從他窮到底。",
    "X79n1557_010:0097b05": "師路次。逢巖頭雪峰欽山三人。巖頭問。甚處來。師云。",
    "X79n1557_010:0097b06": "臨濟來。頭云。和尚萬福否。師云。順世也。巖頭嘆云。某",
    "X79n1557_010:0097b07": "甲三人薄福。特去禮見和尚。又已歸寂。未審有何言",
    "X79n1557_010:0097b08": "句。請上座舉一兩則。師云。臨濟一日示眾云。赤肉團",
    "X79n1557_010:0097b09": "上。有一無位真人。在汝等面門出入。未證據者。看看。",
    "X79n1557_010:0097b10": "時有僧。出問。如何是無位真人。臨濟下繩床。攔胷搊",
    "X79n1557_010:0097b11": "住云。道道。其僧擬議。濟托開云。無位真人。是甚麼乾",
    "X79n1557_010:0097b12": "屎橛。巖頭聞舉。不覺吐舌。欽山云。何不道非無位真",
    "X79n1557_010:0097b13": "人。被師劈胷搊住。云無位真人。與非無位真人。相去",
    "X79n1557_010:0097b14": "多少。速道速道。欽山直得。面青面黃。語不得。巖頭雪",
    "X79n1557_010:0097b15": "峯勸云。這新戒。不合觸忤上座。且望慈悲。師云。若不",
    "X79n1557_010:0097b16": "看這兩箇老漢面。[祝/土]殺這尿床鬼子。",
    "X79n1557_010:0097b17": "奯上座(凡二)師到百丈。丈云。有事相借問。得麼。師云。",
    "X79n1557_010:0097b18": "幸自非言。何須譗[言*窒]。丈云。収得安南。又憂塞北。師擘",
    "X79n1557_010:0097b19": "開胷云。與麼不與麼。丈云。要且難搆。師云。知即得。",
    "X79n1557_010:0097b20": "仰山云。若有人。知此二人落處。不妨奇特。若辨",
    "X79n1557_010:0097b21": "不得。大似日中逃影。",
    "X79n1557_010:0097b22": "師到德山。山下繩床。作抽坐具勢。師云。這箇且致。忽",
    "X79n1557_010:0097b23": "遇心境一如底人來。向伊道甚麼即得。不被諸方檢",
    "X79n1557_010:0097b24": "責。山云。猶較昔日三步。別作箇主人公來。師便喝。山",
    "X79n1557_010:0097c01": "不語。師云。塞却這老野孤咽喉。",
    "X79n1557_010:0097c02": "溈山云。奯上座。雖是得便宜。爭奈掩耳偷鈴。",
    "X79n1557_010:0097c04": "聯燈會要卷第十",
    "X79n1557_010:0097c06": "靈雲見懶安。傳燈收為祐公嗣。按祐錄云。師大",
    "X79n1557_010:0097c07": "中七年。正月九日遷化。懶安繼踵住持。未幾安",
    "X79n1557_010:0097c08": "歸閩川。閩帥創寺延安。亦以大溈命之(今在長慶寺後)。",
    "X79n1557_010:0097c09": "復開山長慶。兩寺。僅二十年。靈雲悟道有偈。雪",
    "X79n1557_010:0097c10": "峰激賞之。玄沙云。待某甲勘過。始得。故知。在雪",
    "X79n1557_010:0097c11": "峰住院之後。其見安公。明矣。雪峰行脚時。已不",
    "X79n1557_010:0097c12": "及見臨濟(祐化十四年臨濟方示寂)。靈雲悟道時。去祐公二",
    "X79n1557_010:0097c13": "十餘年。後人不分前大溈。後大溈。好事者。於溈",
    "X79n1557_010:0097c14": "山。作桃花洞。旌表其得道之徽美。盖不本其源",
    "X79n1557_010:0097c15": "由耳。今移為懶安嗣。",
    "X79n1557_010:0097c16": "魏府大覺禪師。見臨濟。傳燈收與黃檗嗣。統要",
    "X79n1557_010:0097c17": "收為臨濟嗣。據興化拈香云。我於三聖處。會得",
    "X79n1557_010:0097c18": "賓主句。若不遇大覺師兄。洎乎誤却我平生。故",
    "X79n1557_010:0097c19": "知大覺與興化。同出師門。今依統要為正。"
}