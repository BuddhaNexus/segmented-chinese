{
    "T38n1767_022:0164c02": "3大般涅槃經疏卷第二十二",
    "T38n1767_022:0164c04": "隋章安頂法師撰",
    "T38n1767_022:0164c05": "唐天台沙門湛然再治",
    "T38n1767_022:0164c06": "德王品",
    "T38n1767_022:0164c07": "「復次」下，二明知宿命，又二：初正明宿命、次念",
    "T38n1767_022:0164c08": "過去。簡異準前可知，略不具說也。「復次云何」",
    "T38n1767_022:0164c09": "下，三重釋他心，又二：先橫知六道、次竪知十",
    "T38n1767_022:0164c10": "六心。此文明十六，扶順數義。論云「見道無量",
    "T38n1767_022:0164c11": "心，此心疾利，名無間心。」《成論》云「聲聞欲知第",
    "T38n1767_022:0164c12": "三心，乃見十六心。緣覺欲知第三心，乃見第",
    "T38n1767_022:0164c13": "七心。唯菩薩能備知。」小乘根鈍欲知第三心",
    "T38n1767_022:0164c14": "來去，併欲知後諸心，比欲知已至第十六心。",
    "T38n1767_022:0164c15": "中乘人小利，欲知第三心去得知第七心。菩",
    "T38n1767_022:0164c16": "薩不爾，併知逐之，無有一心而不知者。此乃",
    "T38n1767_022:0164c17": "是三乘共義，而有三人不同而同。此十六心",
    "T38n1767_022:0164c18": "非今經意。前知六道是知有邊，次十六心是",
    "T38n1767_022:0164c19": "知無邊，以非有非無中道之體能知有無。「復",
    "T38n1767_022:0164c20": "次」下，明第三功德。舊言：此中明慈，成上〈梵行",
    "T38n1767_022:0164c21": "品〉云云。於中先標、次釋。釋中二：先釋、次結。初",
    "T38n1767_022:0164c22": "釋中意者，然此中功德應具明四心，而偏明",
    "T38n1767_022:0164c23": "慈者，一云特是文略，義應具有；二云慈尚是",
    "T38n1767_022:0164c24": "一切善法根本，何意不得？即是三心，捨偏得",
    "T38n1767_022:0164c25": "圓，舉一知三，略不說之。釋文為二：先唱捨得",
    "T38n1767_022:0164c26": "二章門、次釋。釋中先徵起、次釋。釋中凡有五",
    "T38n1767_022:0164c27": "番：初約二諦、次約凡聖、三約闡提對如來即",
    "T38n1767_022:0164c28": "是善惡、四約卑鄙對菩薩即是勝劣、五無著；",
    "T38n1767_022:0164c29": "次結，如文。次明第四功德，文為二：初明功德、",
    "T38n1767_022:0165a01": "次論義。初為四：初標、次列章門、三解釋、四",
    "T38n1767_022:0165a02": "結。治城云：前兩是地前、後八配八地。前言根",
    "T38n1767_022:0165a03": "深即性地，亦是生空。決定心入初依，亦是法",
    "T38n1767_022:0165a04": "空。後八，初不觀福田即初地檀滿，第十斷除",
    "T38n1767_022:0165a05": "二邊即八地。是義不然，今並是真證功德。「云",
    "T38n1767_022:0165a06": "何根深」下，第三解釋，文中第五第六合為一",
    "T38n1767_022:0165a07": "釋。釋初章，文為三：標、釋、結。初事中具足五義：",
    "T38n1767_022:0165a08": "一根本、二根深、三根廣、四根長、五根勝。不",
    "T38n1767_022:0165a09": "放逸即是根本。若通塗行善皆不放逸，若別",
    "T38n1767_022:0165a10": "論者以初檢心為不放逸，具此兩意以為根",
    "T38n1767_022:0165a11": "本。次阿耨三菩提根者，即是根深。深窮實相",
    "T38n1767_022:0165a12": "到際即真，是菩提根，故言深也。一切諸佛諸",
    "T38n1767_022:0165a13": "善根本皆不放逸，即是根廣。以能增長，即是",
    "T38n1767_022:0165a14": "根長。諸善中勝，即是根勝。凡舉十三譬，譬其",
    "T38n1767_022:0165a15": "勝相。「云何不放逸」下，凡舉十根重釋根長。具",
    "T38n1767_022:0165a16": "此十義，深固難拔。私謂：長勝既以多義解釋，",
    "T38n1767_022:0165a17": "驗三亦然。餘四皆十、皆十三。「云何於身」下，釋",
    "T38n1767_022:0165a18": "第二章門，文為三：標、釋、結。標如文。釋為二：",
    "T38n1767_022:0165a19": "一定身、二定心。初定身中，觀身是有，是生死",
    "T38n1767_022:0165a20": "器；觀身是無，是涅槃器。今觀身非有非無，正",
    "T38n1767_022:0165a21": "顯中道即三菩提器，名身決定。次心亦如是。",
    "T38n1767_022:0165a22": "若陜小者，即自為心。變易二義：若論修因，生",
    "T38n1767_022:0165a23": "滅無常名為變易；若論受果，變易生死名為",
    "T38n1767_022:0165a24": "變易。聲聞辟支從人標心，此屬無為邊。魔心，",
    "T38n1767_022:0165a25": "即魔天。自樂心，通諸天。樂生死心，通三界。此",
    "T38n1767_022:0165a26": "三心是有邊非決定。求慈慈於無、求悲悲於",
    "T38n1767_022:0165a27": "有，是為決定。「云何不觀福田」下，釋第三章。文",
    "T38n1767_022:0165a28": "為三：標、釋、結。上〈四依品〉匡持佛法，須簡持犯；",
    "T38n1767_022:0165a29": "此中自修，宜用平等。又前誡出家，令遵戒行；",
    "T38n1767_022:0165b01": "今誡在家，修亡相檀。異念處者，異於二邊，正",
    "T38n1767_022:0165b02": "觀中道。持戒外道者，非但持戒，又得上定。下",
    "T38n1767_022:0165b03": "文云「施斷結外道，勝持戒比丘。」持戒比丘止",
    "T38n1767_022:0165b04": "伏欲界惡，比之言勝。施雖四種俱得淨報者，",
    "T38n1767_022:0165b05": "以無施無報乃為淨報。「云何淨佛土」下，釋第",
    "T38n1767_022:0165b06": "四章。文亦三：標、釋、結。標如文。釋中但淨土業",
    "T38n1767_022:0165b07": "菩提為本。此中十善者，非直十善，與菩提心",
    "T38n1767_022:0165b08": "和合而行，例如上答無畏之問。然十善者，明",
    "T38n1767_022:0165b09": "相似因得相似果。離妄語得華果者，明妄無",
    "T38n1767_022:0165b10": "實如華無果，今不妄語有實果報，受報之時",
    "T38n1767_022:0165b11": "感好華果。「云何滅除」下，合釋第五第六兩章，",
    "T38n1767_022:0165b12": "義勢相關合為一釋。解者不同。一云：此中開",
    "T38n1767_022:0165b13": "章明三種有餘，初兩事釋第五滅除有餘，後",
    "T38n1767_022:0165b14": "一事釋第六斷除業緣。二云：煩惱餘報釋滅",
    "T38n1767_022:0165b15": "除有餘，餘業釋上斷除業緣，餘有一事但是",
    "T38n1767_022:0165b16": "賸出。就文為三：先倡三章門、二次第釋、三結。",
    "T38n1767_022:0165b17": "二釋三章中，初釋煩惱。若以習報分門，則習",
    "T38n1767_022:0165b18": "因為煩惱、報因為業；今分習報之異，故言煩",
    "T38n1767_022:0165b19": "惱餘報。然感報由業，煩惱但能滋潤此業。若",
    "T38n1767_022:0165b20": "《大論》中，只任煩惱亦能得報。「云何餘業」下，第",
    "T38n1767_022:0165b21": "二釋上除業緣，總明凡夫與二乘業。言須陀",
    "T38n1767_022:0165b22": "洹人受七有業者，然須陀洹人雖斷見盡，猶",
    "T38n1767_022:0165b23": "有思惟潤生人天，七人七天，往還合數只是",
    "T38n1767_022:0165b24": "七有，往還離數即十四有。斯陀含人受二有",
    "T38n1767_022:0165b25": "業者，斯陀含人但人天中各有一生。此則兩",
    "T38n1767_022:0165b26": "生離數，若合數者只是一有。問：何故初果合",
    "T38n1767_022:0165b27": "數、二果離耶？解云：只是互現。阿那含人受色",
    "T38n1767_022:0165b28": "有業者，阿那含人斷欲思盡，餘色惑在，故云",
    "T38n1767_022:0165b29": "受色有業。然那含有五種，但出一上流者，上",
    "T38n1767_022:0165c01": "流有二：一者至阿迦尼吒、二至無色。所以經",
    "T38n1767_022:0165c02": "云「樂論義者生五淨居，樂禪定者生無色界。」",
    "T38n1767_022:0165c03": "然生尼吒即遍歷四禪，若於初禪不得滅者",
    "T38n1767_022:0165c04": "復生二禪，二禪不滅生第三禪，三禪不滅復",
    "T38n1767_022:0165c05": "生第四禪方滅。於中復三：超、半超、遍沒。若生",
    "T38n1767_022:0165c06": "無色名無色般云云。若生無色即不更生，亦生",
    "T38n1767_022:0165c07": "即滅，不同色界四禪受生，故略不云受無色",
    "T38n1767_022:0165c08": "業，只云受色業，中不生故。亦云有行無行，生",
    "T38n1767_022:0165c09": "同於色，故亦不云。「云何餘有」下，第三釋上除",
    "T38n1767_022:0165c10": "餘有。無業無結而轉二果者，莊嚴云：羅漢轉",
    "T38n1767_022:0165c11": "為六地菩薩，支佛轉為七地菩薩，故言而轉",
    "T38n1767_022:0165c12": "二果。今明此乃通教之義，非釋今經。開善云：",
    "T38n1767_022:0165c13": "無此事轉者，本是鈍根羅漢，轉為利根；支佛",
    "T38n1767_022:0165c14": "亦爾，數習故轉為二果。今明還是二乘，全非",
    "T38n1767_022:0165c15": "今經。河西云：上句二果得道得向，轉羅漢向",
    "T38n1767_022:0165c16": "得羅漢果，支佛亦然。文中自云得及果者，豈",
    "T38n1767_022:0165c17": "可不作此釋？今明還是二乘之義，非今經意。",
    "T38n1767_022:0165c18": "又一解云：煩惱因盡、果報亦亡，而今不滅者，",
    "T38n1767_022:0165c19": "只是輪轉餘勢。然業既除，唯此二果於菩薩",
    "T38n1767_022:0165c20": "為累，是故言轉。轉即是捨，還是他義，不關今",
    "T38n1767_022:0165c21": "經。興皇云：轉二果者，二乘果身有寒熱饑渴，",
    "T38n1767_022:0165c22": "此果得除，故言轉二果。亦小乘義。今明此果",
    "T38n1767_022:0165c23": "不生，任盡則止。何用因經轉之？答：三界果雖",
    "T38n1767_022:0165c24": "盡，界外果方生。言轉果者，轉界外果。今明此",
    "T38n1767_022:0165c25": "是別教義，亦非圓意。「云何修清淨身」下，釋第",
    "T38n1767_022:0165c26": "七章。亦三：標、釋、結。初標。次釋中〈師子吼品〉",
    "T38n1767_022:0165c27": "明或一業一相、或一業二相三相，此中明百",
    "T38n1767_022:0165c28": "福成一相。文為二：先明相業、次明好業。外道",
    "T38n1767_022:0165c29": "所事各指一相，佛集眾相備在一身。十二日",
    "T38n1767_022:0166a01": "者，即子丑等十二日。河西云：一年有十二吉",
    "T38n1767_022:0166a02": "日，堪祠祀求福。然修相好亦四悉意：一者法",
    "T38n1767_022:0166a03": "王之體應以相好而自嚴身，諸佛皆爾，是為",
    "T38n1767_022:0166a04": "世界。令人見者生信起善，是為人。一身具眾",
    "T38n1767_022:0166a05": "好，對破外道，是為對治。色淨故般若淨，般若",
    "T38n1767_022:0166a06": "淨故色淨，是第一義。文舉四譬，或當主此云",
    "T38n1767_022:0166a07": "云。「云何了知諸緣」下，第八章。此中亦三：標、釋、",
    "T38n1767_022:0166a08": "結。初如文。釋中，他云：知因緣和合即是世",
    "T38n1767_022:0166a09": "諦。是義不然。不見色相是行支滅，不見色緣",
    "T38n1767_022:0166a10": "是無明滅，不見色體是識名色六入觸受滅，",
    "T38n1767_022:0166a11": "不見色生是愛取有生等滅，不見色滅是老",
    "T38n1767_022:0166a12": "死滅。不見一相是不見十二因緣空，不見見",
    "T38n1767_022:0166a13": "者是不見因緣假。真俗雙云、二諦俱泯，亦不",
    "T38n1767_022:0166a14": "見中，如是通達了知因緣為若此，云何只是",
    "T38n1767_022:0166a15": "世諦耶？一切法亦如是。「云何菩薩」下，釋第九",
    "T38n1767_022:0166a16": "章。文為三：標、釋、結。標如文。次釋，文為二：初",
    "T38n1767_022:0166a17": "明離怨、次簡出怨。初離怨又二：初自離怨、次",
    "T38n1767_022:0166a18": "為他離怨。初文者，遠離煩惱是自離怨。次五",
    "T38n1767_022:0166a19": "住者，是為他離怨。次「何等為怨」下，是簡出怨",
    "T38n1767_022:0166a20": "敵。河西釋八魔者，謗方等等四惡是四魔，",
    "T38n1767_022:0166a21": "即生死魔，無常無我等四即涅槃魔云云。「云何",
    "T38n1767_022:0166a22": "遠離」，是第十章，亦有標、釋、結。標如文。釋文中",
    "T38n1767_022:0166a23": "以二十五有愛、煩惱為二邊，即是因果二法。",
    "T38n1767_022:0166a24": "私謂：破二十五有中三種惑故，故離二邊。河",
    "T38n1767_022:0166a25": "西以業與煩惱為二邊。私謂：若云三惑有三",
    "T38n1767_022:0166a26": "種業，方會今意。直以界內惑業以為二邊，全",
    "T38n1767_022:0166a27": "非今意。既得此意，例一切法，有無常斷、垢",
    "T38n1767_022:0166a28": "淨縛脫等皆是二邊。「爾時光明」下，第二論義，",
    "T38n1767_022:0166a29": "有問答。問意者，若菩薩具修十事，如來何故",
    "T38n1767_022:0166b01": "不修淨土？佛答為四：一我因具十事，眾聖亦",
    "T38n1767_022:0166b02": "然；二「若使世界」下，訶其所問；三「西方」下，示其",
    "T38n1767_022:0166b03": "無勝淨土；四「為化眾生」下，為化眾生出穢土。",
    "T38n1767_022:0166b04": "悉如文。「復次」下，第五功德，文為三：標、釋、結。標",
    "T38n1767_022:0166b05": "如文。釋中二：先釋、次論義。初釋者，舊解五事",
    "T38n1767_022:0166b06": "有三說。冶城云：通外凡及三十心，既言不生",
    "T38n1767_022:0166b07": "邊地、諸根完具，即是其證。二云：此德不淺。何",
    "T38n1767_022:0166b08": "者？登地已上皆因事表裏。言諸根完具者，非",
    "T38n1767_022:0166b09": "耳眼等，乃是出世信首根。諸邊地者，非世間",
    "T38n1767_022:0166b10": "邊陲無佛法處，乃是離斷離常。諸天護念者，",
    "T38n1767_022:0166b11": "以佛為天。四眾恭敬者，為物福田。三開善云：",
    "T38n1767_022:0166b12": "此乃登地菩薩猶生欲界，故言完具等。若論",
    "T38n1767_022:0166b13": "無漏，得變易報；而此菩薩猶有有漏，故今受",
    "T38n1767_022:0166b14": "生。雖有此五，心不存著，正以不著為體。今評",
    "T38n1767_022:0166b15": "之。開善全是三藏菩薩義。初家通地前，是別",
    "T38n1767_022:0166b16": "教初心，不關經意。中間登地，是證道意。就文",
    "T38n1767_022:0166b17": "為二：先明功德、後論義。初功德者，有標、釋、結。",
    "T38n1767_022:0166b18": "標如文。釋者，此五前四是報果，後一是習果。",
    "T38n1767_022:0166b19": "次論義中，先問；次佛答，又二：先贊問、次正答。",
    "T38n1767_022:0166b20": "答中有二：初是勝劣章；次「善男子」下，是顯勝",
    "T38n1767_022:0166b21": "劣相。初舉五章定是樂勝是我常淨可見，異",
    "T38n1767_022:0166b22": "是中道不共，無漏是證中道，利益安樂等是",
    "T38n1767_022:0166b23": "化他。次文云離渴愛，是釋定釋樂。生死斷不",
    "T38n1767_022:0166b24": "相續，是釋常。得作菩薩，是釋淨。斷一切貧善",
    "T38n1767_022:0166b25": "法，是釋勝釋我。無分無果，是釋異釋不共，兼",
    "T38n1767_022:0166b26": "得釋無漏利益眾生。佛說五事因大涅槃得，",
    "T38n1767_022:0166b27": "人師解通內外三十心，當知地前不名為得。",
    "T38n1767_022:0166b28": "佛自說是無漏，開善云是有漏，既公抗佛語，",
    "T38n1767_022:0166b29": "豈不疑誤後生？故知人解全不可信，將來學",
    "T38n1767_022:0166c01": "者但自依經。「善男子」下，第六功德。舊解金剛",
    "T38n1767_022:0166c02": "三昧。若論十地是最後終心，若論三忍即是",
    "T38n1767_022:0166c03": "上忍，退非菩薩名等覺，進非妙覺是金心菩",
    "T38n1767_022:0166c04": "薩。一釋云：具空有二解。二云：但取照有之解，不",
    "T38n1767_022:0166c05": "取空解，空解未足。莊嚴云：金心斷惑盡，引此",
    "T38n1767_022:0166c06": "文「由乾陀山七日並照一切燒盡」，故知等覺",
    "T38n1767_022:0166c07": "斷惑盡。開善解：金心但伏無明，至妙覺佛時",
    "T38n1767_022:0166c08": "斷此一念輕惑即得成佛。《勝鬘》云「佛菩提智",
    "T38n1767_022:0166c09": "能斷」，此文說伏為盡。金心有解乃滿，空解未",
    "T38n1767_022:0166c10": "足引《二十二遇經》及《夫人經》證，廣論其義。觀",
    "T38n1767_022:0166c11": "師云：不可定判其位，應例如般若通貫諸地。",
    "T38n1767_022:0166c12": "又十地太高，第五功德復是何地，不應懸殊。",
    "T38n1767_022:0166c13": "但使與三昧相應，亦不簡高下。舊又解：十地",
    "T38n1767_022:0166c14": "得百三昧已，方得首楞嚴、方入金剛三昧者，",
    "T38n1767_022:0166c15": "進非佛果，退非下地，唯在窮學。此亦不然。此",
    "T38n1767_022:0166c16": "一三昧亦有通別，別據窮學，通亘諸地亦通",
    "T38n1767_022:0166c17": "似道，何異金剛般若通初後地。般若既通，三",
    "T38n1767_022:0166c18": "昧寧別。何者？舉體堅如金剛，舉體定如三昧，",
    "T38n1767_022:0166c19": "舉體利如般若，故經云「金剛三昧有三種名」，",
    "T38n1767_022:0166c20": "下文亦云「佛性五名」。若言終心有斷無斷，乃",
    "T38n1767_022:0166c21": "是二家相扼。為緣利益故作斷不斷說，而其",
    "T38n1767_022:0166c22": "實理非斷不斷云云。今謂：莊嚴家引由乾陀山",
    "T38n1767_022:0166c23": "譬偏。何者？夫七日現時，非但能燒由乾陀山，",
    "T38n1767_022:0166c24": "一切洞然。而今不以洞然為諭，但燒草存山",
    "T38n1767_022:0166c25": "者，非譬十地終心斷惑。取七日初出，先照由",
    "T38n1767_022:0166c26": "乾陀，故其草然。明此三昧是初地功德最初",
    "T38n1767_022:0166c27": "斷惑，故以燒草為譬。標、釋、結。初如文。次釋中",
    "T38n1767_022:0166c28": "為三：一略明三昧、二廣明三昧、三釋其名。略",
    "T38n1767_022:0166c29": "中又二：前明自德、次辨化他。自德又二：初明",
    "T38n1767_022:0167a01": "能斷、次舉非。悉能破散是能斷，見一切法是",
    "T38n1767_022:0167a02": "舉非。「住是三昧雖施眾生」下，第二明化他也。",
    "T38n1767_022:0167a03": "「譬如金剛」下，第二廣明，又二：初廣自行、後廣",
    "T38n1767_022:0167a04": "化他。廣自行又三：初能斷、次能見、三重明",
    "T38n1767_022:0167a05": "能斷。初能斷中凡舉八譬，初一譬能斷、後七",
    "T38n1767_022:0167a06": "譬稱歎。「善男子若有菩薩安住」下，第二廣明",
    "T38n1767_022:0167a07": "能見。初一譬能見、次三譬稱歎。「善男子如由",
    "T38n1767_022:0167a08": "乾陀山」下，第三重明能斷，亦有三譬：初一譬",
    "T38n1767_022:0167a09": "能斷、次二譬亡功。「若有菩薩安住」下，第二廣",
    "T38n1767_022:0167a10": "明化他，為四：一變身如佛、二還本處、三斷他",
    "T38n1767_022:0167a11": "惑、四三密示現。示現又四：一口密；二身密；",
    "T38n1767_022:0167a12": "三重明口密，前則一音異適，今明一法異適；",
    "T38n1767_022:0167a13": "四「菩薩」下意密。「何故名為」下，第三釋名。譬有",
    "T38n1767_022:0167a14": "三：初不定譬無相、次不平價譬無苦、後離苦",
    "T38n1767_022:0167a15": "毒譬無畏。結，如文。",
    "T38n1767_022:0167a16": "德王品之五",
    "T38n1767_022:0167a17": "起卷明第七功德。開善用此下兩功德為第",
    "T38n1767_022:0167a18": "二周，由近善友初聞正法於位則淺，下第八",
    "T38n1767_022:0167a19": "功德九事為體，辨心慧解脫，明義深極。今謂",
    "T38n1767_022:0167a20": "不爾。悉是初證不聞聞時所獲功德。佛作第",
    "T38n1767_022:0167a21": "七第八番說，明其洞識涅槃近因之法，堪為",
    "T38n1767_022:0167a22": "眾生作善知識。那忽棄其內德化他之功，而",
    "T38n1767_022:0167a23": "作外求師範自行之解？縱令自求善知識者，",
    "T38n1767_022:0167a24": "亦是寄事而表於理。例如淨名念佛之時，師",
    "T38n1767_022:0167a25": "子嚮等皆來說法，說已而去。如此知識聞法",
    "T38n1767_022:0167a26": "思修，何得是淺？就文為三：初標章、次釋、三",
    "T38n1767_022:0167a27": "結。標如文。次釋又二：初明四事、次論義。初",
    "T38n1767_022:0167a28": "又二：一標章、二解釋。標章又三：一明是、二",
    "T38n1767_022:0167a29": "舉非、三正列名。明是，如文。次舉苦行非中，兩",
    "T38n1767_022:0167b01": "解：一云外道無益苦行；二云只佛法中直",
    "T38n1767_022:0167b02": "修苦行不能得道，要須慧品為正、餘行相資。",
    "T38n1767_022:0167b03": "三列名，如文。「譬如有人」下，第二解釋，又二：先",
    "T38n1767_022:0167b04": "總釋、後別釋。初總中舉三譬：初兩譬菩薩、後",
    "T38n1767_022:0167b05": "一譬凡夫。初菩薩譬中，初譬自行，亦具四事。",
    "T38n1767_022:0167b06": "菩薩居因，聖法未滿，亦須善友、聽法、修行云云。",
    "T38n1767_022:0167b07": "次一譬，譬菩薩化他。化他亦須四事，諸佛起",
    "T38n1767_022:0167b08": "發，如教行行云云。後譬，譬凡夫。凡夫罪重，故言",
    "T38n1767_022:0167b09": "如癩云云。如是三譬，一一有合。初譬中，熱譬",
    "T38n1767_022:0167b10": "愛，冷譬癡，勞譬慢，下譬瞋，𭼠譬疑，眾邪通",
    "T38n1767_022:0167b11": "譬五利云云。問：菩薩利鈍俱盡，寧有此病？答：寄",
    "T38n1767_022:0167b12": "通指別耳。菩薩別惑至佛方盡，寧得無病？私",
    "T38n1767_022:0167b13": "云：通別之惑名同體一，二三異譬。「如畜弟子」",
    "T38n1767_022:0167b14": "下，第二別釋四事，又二：先略、後廣。初略釋知",
    "T38n1767_022:0167b15": "識，又四：一善知識、二聽法、三思惟、四修行。",
    "T38n1767_022:0167b16": "初又四：先稱歎，有譬有合，如文。「善知識者」下，",
    "T38n1767_022:0167b17": "第二出其人。人有五別：一菩薩、二佛、三緣",
    "T38n1767_022:0167b18": "覺、四聲聞、五人中信者。「何故名為」下，第三辨",
    "T38n1767_022:0167b19": "其位。初明五位：一教離惡行善、二如說如行、",
    "T38n1767_022:0167b20": "三修菩提、四行戒施、五不自為為他。或以配",
    "T38n1767_022:0167b21": "前五人，未必須爾。「如空中」下，第四得善知識",
    "T38n1767_022:0167b22": "益。夫初月雖不可見，不得言無。初近知識，謂",
    "T38n1767_022:0167b23": "未有益，而實已潤。「若能聽」下，是第二釋聽法",
    "T38n1767_022:0167b24": "人，又二：先聽三經、後得三解。三經者，謂十二",
    "T38n1767_022:0167b25": "部、方等大乘、此經。尋此文意，似如一化初中",
    "T38n1767_022:0167b26": "後教云云。次「專心聽法」下，明三解，謂八聖道、",
    "T38n1767_022:0167b27": "十一空、大涅槃。有人以三解對前三教，今明",
    "T38n1767_022:0167b28": "未必全爾。於一一教中具生三解，文「以修習",
    "T38n1767_022:0167b29": "故得大涅槃。」若有能修八聖道者，即是佛性",
    "T38n1767_022:0167c01": "得大涅槃；徒聞涅槃不修習者，豈有能得三",
    "T38n1767_022:0167c02": "菩提耶？譬如病人下，釋第三思惟。下文以五",
    "T38n1767_022:0167c03": "塵、四相、無常為十相；今以五塵、三相、男女為",
    "T38n1767_022:0167c04": "十，只是教門不同。「云何名如法」下，釋第四，如",
    "T38n1767_022:0167c05": "文。「善男子第一真實」下，第二廣釋四法，亦為",
    "T38n1767_022:0167c06": "四。此是初，明善知識人略而文廣。先法說、次",
    "T38n1767_022:0167c07": "舉七譬。初法說中有三種語，悉是如來善達",
    "T38n1767_022:0167c08": "根機，應以耎語為說善法，應須訶責為說苦",
    "T38n1767_022:0167c09": "切，應須兩說即便雙用。七譬之中，或前喻或",
    "T38n1767_022:0167c10": "後喻云云。「云何聽法」下，第二廣釋聽法，又二：先",
    "T38n1767_022:0167c11": "釋、後引證。釋中有法、有譬。譬中有四譬。「是故",
    "T38n1767_022:0167c12": "我於」下，第二引證，又二：先引諸經、後引兩事。",
    "T38n1767_022:0167c13": "初汎引諸經。二從「以聽法故須陀洹」下，引二",
    "T38n1767_022:0167c14": "事證。先明初果事，即是須達得病，聞身子四",
    "T38n1767_022:0167c15": "說十慰喻，便得病愈。四種，即是此中四法。十",
    "T38n1767_022:0167c16": "慰喻者，舊云：八正道盡無生智。然初果無兩",
    "T38n1767_022:0167c17": "智。彼救云：見諦盡為盡智，見諦不生即無生",
    "T38n1767_022:0167c18": "智。此言無據。河西云：八正正智正解脫。此出",
    "T38n1767_022:0167c19": "《阿含》不得作餘解。無目謂凡夫，一目謂法眼，",
    "T38n1767_022:0167c20": "二目謂法慧。又無目謂散心凡夫，又一目謂",
    "T38n1767_022:0167c21": "天眼，二目謂天慧云云。「如我昔」下，二引身子事。",
    "T38n1767_022:0167c22": "佛遣阿難為其說法，阿難是初果，上果不伏",
    "T38n1767_022:0167c23": "聽下果法，令人舉床往佛所聽法便愈。「云何",
    "T38n1767_022:0167c24": "思惟」下，第三廣釋思惟，為五：一離五欲、二離",
    "T38n1767_022:0167c25": "四倒、三離四苦、四知住因、五解常。初文者，心",
    "T38n1767_022:0167c26": "思於法，寧復有心緣於五欲？若未聞法，橫計",
    "T38n1767_022:0167c27": "我常；既已思惟，我常倒遣。此中明滅，滅只是",
    "T38n1767_022:0167c28": "死。「云何如法」下，第四廣釋修行，又三：一明止",
    "T38n1767_022:0167c29": "行二善、二明空無常解、三明七種知見。知見",
    "T38n1767_022:0168a01": "又三：先標章門、次釋、三料簡。初標章門。次略",
    "T38n1767_022:0168a02": "列中舉實、不實兩章。實即有七知見，不實中",
    "T38n1767_022:0168a03": "無。「云何名為知」下，第二釋也。第一知涅槃，又",
    "T38n1767_022:0168a04": "二：先略出三涅槃、後解釋。一佛涅槃、二凡夫、",
    "T38n1767_022:0168a05": "三聲聞，後二皆少分滅耳。初明佛涅槃者，然",
    "T38n1767_022:0168a06": "佛具萬德，略言八耳。盡謂一切煩惱盡。善性",
    "T38n1767_022:0168a07": "謂如來所作一切皆善。實是不虛。真是不偽。",
    "T38n1767_022:0168a08": "餘四如文。外道涅槃八事者。若散心外道不",
    "T38n1767_022:0168a09": "涉此文。今取得非想定。能脫下地惑。故名解",
    "T38n1767_022:0168a10": "脫。即有善性；但非究竟真實常樂我淨。是故",
    "T38n1767_022:0168a11": "言無聲聞。六事者，互有與奪。不及佛故，奪其",
    "T38n1767_022:0168a12": "常我，只有六事；勝外道故，與其樂淨。此據有",
    "T38n1767_022:0168a13": "餘涅槃，故云無漏八聖道。有身智在，故云安",
    "T38n1767_022:0168a14": "樂。斷於子縛，故言清淨。「若有眾生」下，二釋上",
    "T38n1767_022:0168a15": "章門。不釋前一，唯釋後二。以佛涅槃此經盛",
    "T38n1767_022:0168a16": "談，無俟更廣，後二須解。此初，釋凡夫涅槃。「云",
    "T38n1767_022:0168a17": "何六相」下，釋二乘，文中明不真不實，以得無",
    "T38n1767_022:0168a18": "漏八聖道故，故言淨樂。未來當得大涅槃故，",
    "T38n1767_022:0168a19": "所以無常。後仍結異。次釋第二知佛性章門。",
    "T38n1767_022:0168a20": "下〈迦葉品〉中明五種性異：一者、佛佛性有七",
    "T38n1767_022:0168a21": "事，一常、二我、三樂、四淨、五真、六實、七善。二",
    "T38n1767_022:0168a22": "者、後身佛性有六：一常、二淨、三真、四實、五善、",
    "T38n1767_022:0168a23": "六少見。三者、九住佛性亦六，五不異前，第六",
    "T38n1767_022:0168a24": "可見。今此所明皆非佛佛性，以義異故。開善",
    "T38n1767_022:0168a25": "云：此二皆是九地佛性。若〈迦葉品〉則是約位",
    "T38n1767_022:0168a26": "分別，初地至五地有五性，六地至七地有五",
    "T38n1767_022:0168a27": "性，八九二地有六性，十地亦六性。後身佛性",
    "T38n1767_022:0168a28": "有七，即分判之。今此文不約位明六七，通據",
    "T38n1767_022:0168a29": "十地因位不可分別以配諸地。然須直知通",
    "T38n1767_022:0168b01": "辨十地，當見與可證並未具得，降佛已還通",
    "T38n1767_022:0168b02": "作此說。四者、八住下至六住，有五事，與常名",
    "T38n1767_022:0168b03": "不異。五者、五住至初住有五事，善與不善異",
    "T38n1767_022:0168b04": "耳。次釋第三知如來相具有一體別體，先明",
    "T38n1767_022:0168b05": "常樂之體、次言示道可見即別體。次釋第四",
    "T38n1767_022:0168b06": "知法章，亦具二義：一云常樂我淨一體法，後",
    "T38n1767_022:0168b07": "無常等即別體。次釋第五知僧章。常樂即一",
    "T38n1767_022:0168b08": "體僧，是弟子相即別體僧。次釋第六知實相。",
    "T38n1767_022:0168b09": "實相之體則非因非果非有非無，若據用者",
    "T38n1767_022:0168b10": "遍通諸果皆有異義。次釋第七知虛空。此前",
    "T38n1767_022:0168b11": "未說，而有行結之言。又三：一明真空、二辨事",
    "T38n1767_022:0168b12": "空、三明涅槃空。空乃無異，約法為三。又唯二",
    "T38n1767_022:0168b13": "空，涅槃自屬第一故也。初明真空，故言慧眼",
    "T38n1767_022:0168b14": "見，此見無見。「善男子空名無法」下，第二明事",
    "T38n1767_022:0168b15": "斷之空，舉此為譬。「善男子眾生之性」下，三明",
    "T38n1767_022:0168b16": "涅槃空。文云光明故名虛空者，二解：一云",
    "T38n1767_022:0168b17": "虛空不可見，但有通光明之用，若但空者無",
    "T38n1767_022:0168b18": "光明色，色若因空故得見色，若有障者即不",
    "T38n1767_022:0168b19": "見色因，空無障即見光色。二云虛空非識心",
    "T38n1767_022:0168b20": "所見，識心見光導生行心方得見空。「涅槃雖",
    "T38n1767_022:0168b21": "樂」下，第三料簡。簡前四種，即為四文。初簡涅",
    "T38n1767_022:0168b22": "槃，是別德故，唯寂滅樂。次簡佛是人，人總於",
    "T38n1767_022:0168b23": "法，故有二樂：證於涅槃，有寂滅樂；有智照境，",
    "T38n1767_022:0168b24": "有覺知樂。三簡實相既通，故有三樂。四簡佛",
    "T38n1767_022:0168b25": "性中道當來可見，故有菩提之樂。此據正因",
    "T38n1767_022:0168b26": "為言。「爾時光明」下，第二論義。問為二：一正問、",
    "T38n1767_022:0168b27": "二結難。初正問為三：一問斷煩惱處是涅槃、",
    "T38n1767_022:0168b28": "二問斷煩惱處非涅槃、三重問斷煩惱處是",
    "T38n1767_022:0168b29": "涅槃。初文又二：初領旨仰非、次正難。難又",
    "T38n1767_022:0168c01": "二：初據答魔、二據菩薩亦斷此惑。此難從前",
    "T38n1767_022:0168c02": "云直是諸佛斷煩惱處故名涅槃。準理只應",
    "T38n1767_022:0168c03": "難斷煩惱，而言處非涅槃者，恐佛轉宗，逆遮",
    "T38n1767_022:0168c04": "佛意以處作難。初據答魔者，若斷煩惱為涅",
    "T38n1767_022:0168c05": "槃者，初成道時已斷煩惱便是涅槃，何故待",
    "T38n1767_022:0168c06": "有多聞弟子方乃涅槃？及云却後三月是涅",
    "T38n1767_022:0168c07": "槃者，當知初斷煩惱未是涅槃。答魔之詞出",
    "T38n1767_022:0168c08": "《長阿含》。二引菩薩為難者，若必斷煩惱是涅",
    "T38n1767_022:0168c09": "槃者，菩薩亦斷應是涅槃。「若斷煩惱非涅槃」",
    "T38n1767_022:0168c10": "下，第二難，此遮佛意，非是正難，故文不多。若",
    "T38n1767_022:0168c11": "斷惑非涅槃者，何故昔告婆羅門云：「我今此",
    "T38n1767_022:0168c12": "身即是涅槃。」身若是者，斷非涅槃；斷若是者，",
    "T38n1767_022:0168c13": "身處即非。「如來又時」下，第三重難斷處是涅",
    "T38n1767_022:0168c14": "槃，又三：一還據答魔。云三月者，月令不同，",
    "T38n1767_022:0168c15": "亦得言却後二月三月四月，四月是周時，三",
    "T38n1767_022:0168c16": "月是殷時，二月是夏時。此云三月，用殷時。二",
    "T38n1767_022:0168c17": "云不爾，如今年十一月中魔催佛去，佛答却",
    "T38n1767_022:0168c18": "後三月我應涅槃。二據在道場時，三據語力",
    "T38n1767_022:0168c19": "士等為難。爾時者，二解：一云爾於道場時。爾",
    "T38n1767_022:0168c20": "時既是涅槃，何須今日後夜涅槃？二云爾",
    "T38n1767_022:0168c21": "者爾於二月十五日朝已是涅槃，何故方云",
    "T38n1767_022:0168c22": "後夜涅槃？佛答為二：先直答結其過。直是誠",
    "T38n1767_022:0168c23": "諦之言，已是不虛，況乃出廣長舌，寧當妄語？",
    "T38n1767_022:0168c24": "又復如來善識機緣適時逗益，或說斷為涅",
    "T38n1767_022:0168c25": "槃、或說斷非涅槃，皆是佛教，無非實者。後正",
    "T38n1767_022:0168c26": "答三難，但不次第。前答初難、第二答後難、第",
    "T38n1767_022:0168c27": "三答中間難。答初為二：先答魔。答魔不識涅",
    "T38n1767_022:0168c28": "槃，謂默為滅。佛隨其情，豈是涅槃之體？「善男",
    "T38n1767_022:0168c29": "子」下，二答菩薩之難，明佛菩薩同而有異者，",
    "T38n1767_022:0169a01": "佛有涅槃，菩薩即無，是僧寶故，故云三寶各",
    "T38n1767_022:0169a02": "有別相，但言常住清淨二事無異。後兩釋亦",
    "T38n1767_022:0169a03": "爾。「善男子爾時我」下，第二答第三重難斷處",
    "T38n1767_022:0169a04": "問，先明滅惡故唱涅槃、後明生善故唱涅槃。",
    "T38n1767_022:0169a05": "初滅惡中，先法說、次廣舉五譬。次「善男子如",
    "T38n1767_022:0169a06": "來懸見」下，是生善之時，故唱言涅槃。「善男子",
    "T38n1767_022:0169a07": "有名涅槃」下，第三答中間難斷處非涅槃，明",
    "T38n1767_022:0169a08": "有是有非。若不見佛性，唯斷煩惱，得名涅槃，",
    "T38n1767_022:0169a09": "非大涅槃；若見佛性斷煩惱者，是大涅槃。是",
    "T38n1767_022:0169a10": "非既爾，何得一向？又為二：初分別是非、二廣",
    "T38n1767_022:0169a11": "解大涅槃。凡十一復次，由來人引此中初文",
    "T38n1767_022:0169a12": "云「般涅言不，槃那言織。」將此為翻。文中了無",
    "T38n1767_022:0169a13": "槃那之語。又是「織」「識」二字，經本不同。餘之十",
    "T38n1767_022:0169a14": "文，文相可見。三結，如文云云。釋第八功德，有三：",
    "T38n1767_022:0169a15": "標、釋、結。初如文。次釋中有九事，文為二：先明",
    "T38n1767_022:0169a16": "功德、後論義。初為二：先列九事章門、後次第",
    "T38n1767_022:0169a17": "釋。列章門，如文。釋初除斷五事，即是五陰，而",
    "T38n1767_022:0169a18": "菩薩實未全除五陰，而復不為陰之所蓋。初",
    "T38n1767_022:0169a19": "釋陰中二：先總釋、次別釋。初總言陰蓋及重",
    "T38n1767_022:0169a20": "擔等。「雖見陰」下，第二別釋色陰。五根五塵以",
    "T38n1767_022:0169a21": "為十色，皆是因緣，故言無性。受有百八，有二",
    "T38n1767_022:0169a22": "釋：一云受陰之中無百八語，但行陰中有諸",
    "T38n1767_022:0169a23": "煩惱九十八使及以十纏，足為百八。二依《釋",
    "T38n1767_022:0169a24": "論》只受陰中自有百八。通約六根，一根有三",
    "T38n1767_022:0169a25": "即成十八，就一根中復有善不善即成三十",
    "T38n1767_022:0169a26": "六，復約三世，合成百八。「云何遠離」下，釋第二",
    "T38n1767_022:0169a27": "章門，謂離五見。又云因是五見生六十二，兩",
    "T38n1767_022:0169a28": "解：一云合我邊二種為六十二，我見有五十",
    "T38n1767_022:0169a29": "六，邊見有六。我見五十六者，欲界五陰各有",
    "T38n1767_022:0169b01": "即離四見為二十，色界亦爾為四十，無色但",
    "T38n1767_022:0169b02": "有四心各四見為十六，足前為五十六。邊見",
    "T38n1767_022:0169b03": "有六者，三界各有斷常為六。二云但結邊見",
    "T38n1767_022:0169b04": "為六十二，不論身見。約三世辯，現在有我無",
    "T38n1767_022:0169b05": "我四見，約五陰為二十，未來邊無邊為二十，",
    "T38n1767_022:0169b06": "過去如去不如去為二十，即有六十。俱不離",
    "T38n1767_022:0169b07": "斷常，以斷常足為六十二。《中論．觀涅槃品》明",
    "T38n1767_022:0169b08": "佛滅度後依佛起於斷常二見，約過去未來，",
    "T38n1767_022:0169b09": "不明現在；計如來如去不如去，約五陰為二",
    "T38n1767_022:0169b10": "十，常無常為二十，未來邊無邊為二十，斷常",
    "T38n1767_022:0169b11": "足之為六十二。「云何成就」下，釋第三章，成就",
    "T38n1767_022:0169b12": "六念。與〈梵行品〉同，但小不次第。「云何修習」下，",
    "T38n1767_022:0169b13": "釋第四章，即修習五定，前是四禪，後是般若。",
    "T38n1767_022:0169b14": "知定即初禪，以有覺觀故。寂定即二禪，無覺",
    "T38n1767_022:0169b15": "觀故，亦名聖默然，故名為寂。受快樂即三禪，",
    "T38n1767_022:0169b16": "樂受極故。無樂定即四禪，已斷苦樂，是捨受",
    "T38n1767_022:0169b17": "故。首楞嚴者，自有通別。通則亘於十地乃至",
    "T38n1767_022:0169b18": "地前，別則於十地中更修百八三昧方得此",
    "T38n1767_022:0169b19": "定。「云何守護」下，釋第五章門，謂護菩提之心，",
    "T38n1767_022:0169b20": "隨所修善皆菩提行。有法、譬、合。「云何親近」下，",
    "T38n1767_022:0169b21": "釋第六章，即四無量心。「云何信順」下，釋第七",
    "T38n1767_022:0169b22": "章門，即是一乘，一乘為實。《法華》云「唯此一事",
    "T38n1767_022:0169b23": "實，餘二則非真。」「云何心善」下，釋第八章門。心",
    "T38n1767_022:0169b24": "慧異者，二解。一冶城云：緣俗諦心無復貪恚，",
    "T38n1767_022:0169b25": "是心解脫；緣真諦心無復無知，是慧解脫。二",
    "T38n1767_022:0169b26": "云：斷貪恚等故心解脫，斷除無明故慧解脫，",
    "T38n1767_022:0169b27": "引論云「煩惱趣心，無明趣慧。」「云何慧善解脫」",
    "T38n1767_022:0169b28": "下，釋第九章門，如上釋。所言因慧解脫昔所",
    "T38n1767_022:0169b29": "不聞等三句者，二解：一云聞即天耳，見即天",
    "T38n1767_022:0169c01": "眼，至即身通。二云九地為聞，見佛性十地為",
    "T38n1767_022:0169c02": "眼。見佛性具足明了，今因慧解脫至第九地，",
    "T38n1767_022:0169c03": "是不聞而聞；因九地至十地，即不見而見；因",
    "T38n1767_022:0169c04": "十地至佛地，為不至而至。「爾時光明」下，第二",
    "T38n1767_022:0169c05": "論義。論前第八章心解脫，先問、次答。初問有",
    "T38n1767_022:0169c06": "三：先就本無奪難、次就本有縱難、三就不定",
    "T38n1767_022:0169c07": "難，皆令縛解。初文者又二：先領旨仰非、次正",
    "T38n1767_022:0169c08": "問。問中意者，若心本有煩惱，此亦不可；本無",
    "T38n1767_022:0169c09": "煩惱，此亦不可。定有煩惱，此亦不可；定無，亦",
    "T38n1767_022:0169c10": "不可。就初立本無難中有九，世尊為三意：初",
    "T38n1767_022:0169c11": "一雙明心無縛無脫、次有五偏明無縛、後三",
    "T38n1767_022:0169c12": "偏明無脫。此即初文，正難無縛無脫。「若心本",
    "T38n1767_022:0169c13": "性」下，第二、五中偏明無縛，又二：前四明無所",
    "T38n1767_022:0169c14": "縛、後一明無能縛。舉安橛譬木卓空中無因",
    "T38n1767_022:0169c15": "倚住云云。「若心無貪」下，第三、三者偏明無解，為",
    "T38n1767_022:0169c16": "三：初明無解、二明無得解者、三明無得解道。",
    "T38n1767_022:0169c17": "「世尊貪亦是有」下，第二據本有作縱問，又二",
    "T38n1767_022:0169c18": "意：一明若本有者：應善心中有貪；二「譬如鑽",
    "T38n1767_022:0169c19": "火」下，明應前境中有貪。初中又二：先法說、次",
    "T38n1767_022:0169c20": "舉二譬。初法說中意者，若言心本有貪，是亦",
    "T38n1767_022:0169c21": "不可，本有則不從因緣。既借他色而生貪者，",
    "T38n1767_022:0169c22": "當知非有。又心本有貪，不可令無，應不得脫，",
    "T38n1767_022:0169c23": "心應常貪。次以境對心，亦如是難。「世尊心亦",
    "T38n1767_022:0169c24": "不定」下，第三據不定為難，又三：初明心不定、",
    "T38n1767_022:0169c25": "次明貪不定、三明貪及境亦俱不定。「爾時世",
    "T38n1767_022:0169c26": "尊」下，第二佛答。有云：即次第答前三問，即為",
    "T38n1767_022:0169c27": "三別：初答本無之問；「有諸外道」下，答第二本",
    "T38n1767_022:0169c28": "有之問；「善男子諸佛終不定」下，答前第三不",
    "T38n1767_022:0169c29": "定之問。又謂不然，次第安處似相主對，亦觀",
    "T38n1767_022:0170a01": "文意全不相關。但隨義為三：先據正義、第二",
    "T38n1767_022:0170a02": "破執、第三廣辨因緣。中道此即第一，明心體",
    "T38n1767_022:0170a03": "非有非無、非心非不心、非貪非不貪，事事雙",
    "T38n1767_022:0170a04": "非兩捨，寧非中道正義？次「有諸外道」下，第二",
    "T38n1767_022:0170a05": "破於定執，又二：先破計有、次破執無。汝若謂",
    "T38n1767_022:0170a06": "心定有、貪定無，貪則同尼乾。初文又二：先廣",
    "T38n1767_022:0170a07": "出所計；「一切凡夫無明所盲」下，二結過訶之。",
    "T38n1767_022:0170a08": "「有諸凡夫」下，第二破其執無，亦二：先出所執；",
    "T38n1767_022:0170a09": "「如是等輩」下，正是訶責結過，有法說、譬說。「善",
    "T38n1767_022:0170a10": "男子諸佛菩薩」下，第三廣說中道因緣之義",
    "T38n1767_022:0170a11": "無所定執，又二：一明因果諸法非有非無，因",
    "T38n1767_022:0170a12": "緣故有；第二明心之有貪亦非有非無，因緣",
    "T38n1767_022:0170a13": "故有。初文為三：一明離於四句；「若言因中先",
    "T38n1767_022:0170a14": "定有果」下，第二定執為非；「諸佛菩薩」下，第三",
    "T38n1767_022:0170a15": "正顯中道之法。「善男子諸佛菩薩終不定說」",
    "T38n1767_022:0170a16": "下，第二章，正明心之有貪非有非無，因緣故",
    "T38n1767_022:0170a17": "有。又二：第一明心性本淨不定，非有非無；第",
    "T38n1767_022:0170a18": "二明心性本淨，無有和合。初文有三：一標、二",
    "T38n1767_022:0170a19": "釋、三結。釋中又三：先唱章門，從緣生貪、從緣",
    "T38n1767_022:0170a20": "解脫二章門。「因緣有二」下，第二、釋兩章門。「有",
    "T38n1767_022:0170a21": "因緣故」下，第三、四句料簡也。三「以是義故」下，",
    "T38n1767_022:0170a22": "因緣結。「善男子是心不與」下，第二明心性本",
    "T38n1767_022:0170a23": "淨故無和合，又二：先明無和合、次明因緣和",
    "T38n1767_022:0170a24": "合故有縛脫。此即初文，明畢竟清淨，故無和",
    "T38n1767_022:0170a25": "合。「諸佛菩薩」下，第二明因緣和合得有縛脫，",
    "T38n1767_022:0170a26": "又二：先明縛脫之境、次明縛脫之人。就境中",
    "T38n1767_022:0170a27": "又二：先標、次釋。標出境章，除貪欲是解境、",
    "T38n1767_022:0170a28": "有貪欲是縛境。次「譬如雪山」下，釋二章門，又",
    "T38n1767_022:0170a29": "二：初釋縛境，先譬、次合。初譬中，山譬八正",
    "T38n1767_022:0170b01": "道懸險，難行苦行。人譬魔、獼猴譬外道，俱不",
    "T38n1767_022:0170b02": "能行，悉不修聖道。獼猴能行，即是得上界定",
    "T38n1767_022:0170b03": "外外道。人不能行，即魔住欲界。二俱能行，即",
    "T38n1767_022:0170b04": "五塵六欲俱能行之。獵師者，還譬魔邪。黐膠，",
    "T38n1767_022:0170b05": "譬愛欲之境。置案上，譬五欲置果報上，以誑",
    "T38n1767_022:0170b06": "眾生。手觸，譬眼耳等觸色聲等。黏手者，於行",
    "T38n1767_022:0170b07": "心中以起繫著。五處皆著者，五根起染。杖貫",
    "T38n1767_022:0170b08": "之者，魔邪化行。負還歸者，將入三塗。合譬，如",
    "T38n1767_022:0170b09": "文。「譬國王」下，第二釋得解境，即四念處。「云何",
    "T38n1767_022:0170b10": "繫屬」下，第二明縛脫之人，為二：先明縛人、次",
    "T38n1767_022:0170b11": "明脫人。縛人為四：一起到故縛、二取相故縛、",
    "T38n1767_022:0170b12": "三我見故縛、四非法故縛，如文。最後文中云",
    "T38n1767_022:0170b13": "慳惜他家者，此家與我最為親厚，不許他往。",
    "T38n1767_022:0170b14": "稱譽者，唯應稱我，不許稱他。「若有不受」下，第",
    "T38n1767_022:0170b15": "二明得解之人，文略但一。後結，如文。",
    "T38n1767_022:0170b16": "大般涅槃經疏卷第二十二"
}