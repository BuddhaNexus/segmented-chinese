{
    "T24n1451_022:0307a22": "根本說一切有部毘奈耶雜事",
    "T24n1451_022:0307a23": "卷第二十二",
    "T24n1451_022:0307a25": "三藏法師義淨奉　制譯",
    "T24n1451_022:0307a26": "內攝頌曰：",
    "T24n1451_022:0307a27": "樓上逢增長，　　婬女夜觀星；",
    "T24n1451_022:0307a28": "因作馬鳴聲，　　商人抱枯骨。",
    "T24n1451_022:0307a29": "爾時猛光王住嗢逝尼城，此有長者娶妻未",
    "T24n1451_022:0307b01": "久留在本宅，自為興易持貨他方。其夫去後",
    "T24n1451_022:0307b02": "妻恣衣食煩惱增盛，遂昇樓閣遍觀男子，於",
    "T24n1451_022:0307b03": "日日中瞻望不息。後於異時其猛光王，乘妙",
    "T24n1451_022:0307b04": "香象於宅邊過，女人既見生欲染心，便以花",
    "T24n1451_022:0307b05": "鬘遙擲王處墮王肩上。王即仰觀見有少女，",
    "T24n1451_022:0307b06": "顏容端正光彩超絕，左右顧眄自謂無雙。王",
    "T24n1451_022:0307b07": "既見已知彼染意，報言：「少女！若有愛心何不",
    "T24n1451_022:0307b08": "暫出？」答曰：「妾是少婦無緣得出，王若顧念可",
    "T24n1451_022:0307b09": "幸蓬門。」王心被惑不能前進，即便下象步入",
    "T24n1451_022:0307b10": "其舍，歡懷既暢便即有娠。智慧女人有其",
    "T24n1451_022:0307b11": "五事：一、知男子有欲心無欲心；二、知節候；三、",
    "T24n1451_022:0307b12": "知受胎時知是彼人胎；四、知是男；五、知是女。",
    "T24n1451_022:0307b13": "遂白王言：「王今知不？我已有娠。」時王即以上",
    "T24n1451_022:0307b14": "真珠瓔珞付而告曰：「必若生女任爾自收，",
    "T24n1451_022:0307b15": "如其是男與此瓔珞，當送我所。」女人敬諾，王",
    "T24n1451_022:0307b16": "便捨去。後經數月娠相外現，時彼舊夫書來",
    "T24n1451_022:0307b17": "告曰：「汝可安隱，我望不久當至本鄉。」女人聞",
    "T24n1451_022:0307b18": "已生大憂愁，遣使白王：「我已有娠，舊夫將至",
    "T24n1451_022:0307b19": "今欲如何？」王遣信曰：「汝可寬懷，我有方便令",
    "T24n1451_022:0307b20": "彼不來。」女便默爾。王與彼信：「我今要須如是",
    "T24n1451_022:0307b21": "之物，汝可遠向某處求來。」既涉長途奄經時",
    "T24n1451_022:0307b22": "歲，女人月滿便誕一男，容貌可觀當代希有。",
    "T24n1451_022:0307b23": "天將欲曉即以酥蜜盛滿口中，箱安軟綿抱",
    "T24n1451_022:0307b24": "兒置內，白㲲通覆上絡珠瓔，密合其箱朱絛",
    "T24n1451_022:0307b25": "急繫紫鑛印上，報婢使曰：「可持此箱至王門",
    "T24n1451_022:0307b26": "所，淨拭一壇箱置於上，并安燈火在一邊住，",
    "T24n1451_022:0307b27": "有人將去汝可歸來。」使依教作。時有眾牛",
    "T24n1451_022:0307b28": "隨路而出，行至箱所圍遶不進。時猛光王與",
    "T24n1451_022:0307b29": "安樂夫人，在高樓上望見群牛繞箱而住，命",
    "T24n1451_022:0307c01": "使者曰：「汝觀門外，何意諸牛群聚而住？」使者",
    "T24n1451_022:0307c02": "曰：「門有一箱，絡以朱絛紫鑛封印。」王曰：「汝急",
    "T24n1451_022:0307c03": "將來。」夫人白王：「箱中之物王當與我。」王言：",
    "T24n1451_022:0307c04": "「隨意。」使者持箱既至王所，即便開印乃見珠",
    "T24n1451_022:0307c05": "瓔及以孩子。王識珠瓔報曰：「此是我兒。」抱付",
    "T24n1451_022:0307c06": "夫人云：「是汝子。」夫人得已即呪願曰：「願兒長",
    "T24n1451_022:0307c07": "壽。今此孩子與作何名？」王曰：「有福孩兒被牛",
    "T24n1451_022:0307c08": "所護。應名牛護。」又安樂夫人親為撫養，母亦",
    "T24n1451_022:0307c09": "改號名牛護母。",
    "T24n1451_022:0307c10": "于時北方得叉尸羅國王名圓勝，所治國化",
    "T24n1451_022:0307c11": "安隱豐樂，人民熾盛廣說如餘，於諸園樹常",
    "T24n1451_022:0307c12": "有花果，膏雨順時乞食易得。後於異時王與",
    "T24n1451_022:0307c13": "諸臣，在高樓上歡娛恣意，告諸臣曰：「頗有餘",
    "T24n1451_022:0307c14": "國如我境中，豐樂安隱得相似不？」大臣白言：",
    "T24n1451_022:0307c15": "「有嗢逝尼國王名猛光，彼亦豐樂安隱，花果",
    "T24n1451_022:0307c16": "不絕與此不殊，彼有商人來至於此。」王遣喚",
    "T24n1451_022:0307c17": "來既至具問，聞其富盛王生嫉心，報諸臣曰：",
    "T24n1451_022:0307c18": "「君等嚴兵，我欲伐彼。」其王即自親整四兵，向",
    "T24n1451_022:0307c19": "嗢逝尼國漸至彼城，侵掠無度殘暴非理，人",
    "T24n1451_022:0307c20": "不聊生。猛光大王既聞賊至，亦嚴四兵出相",
    "T24n1451_022:0307c21": "拒戰，猛光不如兵眾分離，遂騎單馬逃向餘",
    "T24n1451_022:0307c22": "處。至荒野外見一耕人名曰增長，躬自犁作，",
    "T24n1451_022:0307c23": "王觀容色有異餘人，即問言：「汝是勇健壯兒，",
    "T24n1451_022:0307c24": "頗曾聞道有圓勝王與猛光王戰，猛光大敗",
    "T24n1451_022:0307c25": "知此事不？」答曰：「我聞此事，未知虛實。」答曰：「不",
    "T24n1451_022:0307c26": "虛。」耕人亦不知此人是猛光王，便報之曰：「猛",
    "T24n1451_022:0307c27": "光王身居本國，彼是客來，遂被欺陵隨處",
    "T24n1451_022:0307c28": "逃竄，謀臣猛將何所用為？王若比來以我",
    "T24n1451_022:0307c29": "為爪牙者，久以長繩繫圓勝頸曳入城中。」",
    "T24n1451_022:0308a01": "言話未畢，婦來餉食縫葉為器，夫即洗手將",
    "T24n1451_022:0308a02": "欲就食，顧眄王曰：「雄猛丈夫，略觀形勢似有",
    "T24n1451_022:0308a03": "飢色，我貧窮者有此麁餐，必不相嫌幸當同",
    "T24n1451_022:0308a04": "味。」時猛光王尋作是念：「我若不食飢取命終。」",
    "T24n1451_022:0308a05": "即便下乘取替脊坐，洗手足已一處同餐，其",
    "T24n1451_022:0308a06": "婦便以缺緣瓦盞酌酒令飲。王作是念：「雖知",
    "T24n1451_022:0308a07": "盞缺，於不缺處我當飲之。」王有智策善閑時",
    "T24n1451_022:0308a08": "務，復更思曰：「於不缺處我若飲者，或恐彼",
    "T24n1451_022:0308a09": "人云相欺慢，我今宜於所缺處飲，令彼於我",
    "T24n1451_022:0308a10": "深生愛念。」是時耕夫自於破處先飲辟毒，次",
    "T24n1451_022:0308a11": "過與王，王既得已還於破處而飲。耕夫念",
    "T24n1451_022:0308a12": "曰：「此大丈夫情無間隔，我缺處飲同處飲之，",
    "T24n1451_022:0308a13": "我今宜可深生敬重，令其交道久而不喪。」如",
    "T24n1451_022:0308a14": "是念已報其婦曰：「賢首！此大丈夫，是我得意",
    "T24n1451_022:0308a15": "親善知友，爾可將去至本貧家，以油塗身湯",
    "T24n1451_022:0308a16": "水沐浴，為設飲食，馬須好飲恣其水草。」婦",
    "T24n1451_022:0308a17": "遂將歸如言皆作，情懷莫逆供給所須。于時",
    "T24n1451_022:0308a18": "圓勝王有餘小國名曰渴沙，來相抄掠侵漁",
    "T24n1451_022:0308a19": "百姓。時諸大臣作書告王具論其事，願王善",
    "T24n1451_022:0308a20": "自思量，於其書末并為頌曰：",
    "T24n1451_022:0308a21": "「如王於他國，　　勤勞降伏彼；",
    "T24n1451_022:0308a22": "於己之國土，　　亦當勤守護。」",
    "T24n1451_022:0308a23": "時圓勝王讀其書已作如是念：「我若領兵歸",
    "T24n1451_022:0308a24": "本國者，諸人皆謂我被他降逃還本邑，我今",
    "T24n1451_022:0308a25": "宜可共其和好方歸故居。」遂令信入報猛光",
    "T24n1451_022:0308a26": "王曰：「知識！事已去者更不可追，宜暫出來希",
    "T24n1451_022:0308a27": "欲相見，自餘勝負並不須論，望得促膝交襟",
    "T24n1451_022:0308a28": "共申莫逆，事同平昔，我方歸故城內。」諸臣得",
    "T24n1451_022:0308a29": "其信已共作是議：「若報王無，彼定欺我，宜設",
    "T24n1451_022:0308b01": "方便，且答時情。」裁書報曰：「知識！既解來封篤",
    "T24n1451_022:0308b02": "好情深，事雖實然能無猶豫，兩國同聚各致",
    "T24n1451_022:0308b03": "狐疑，雖逆來心我無遑出。然此太子名曰牛",
    "T24n1451_022:0308b04": "護，是我所生令出相見，共申歡意隨情去留。」",
    "T24n1451_022:0308b05": "是時即令牛護出見圓勝，歡懷共盡遂解兵",
    "T24n1451_022:0308b06": "圍旋旍本國。時猛光王諸大臣等共相議曰：",
    "T24n1451_022:0308b07": "「他方怨敵已如雨散，自己國王急當求覓。」四",
    "T24n1451_022:0308b08": "方遠近馬使追尋。時猛光王聞彼圓勝抽兵",
    "T24n1451_022:0308b09": "已去，便報耕人增長曰：「我今除怖，辭汝言歸。",
    "T24n1451_022:0308b10": "爾若入城，當過我宅。」答言：「大丈夫！仁之名諱",
    "T24n1451_022:0308b11": "我亦未詳，如何後時相訪過宅？」王曰：「誰復不",
    "T24n1451_022:0308b12": "知我所住第？汝入城時應如是問：『多馬人家",
    "T24n1451_022:0308b13": "今在何處？』」作是告已驟轡而行，至本城門報",
    "T24n1451_022:0308b14": "守門人曰：「汝今應知，若有人來問多馬宅者，",
    "T24n1451_022:0308b15": "可將見我。」遂入宮中。後於異時嗢逝尼城有",
    "T24n1451_022:0308b16": "大節會，遠近諸人皆湊城邑。時耕夫婦報其",
    "T24n1451_022:0308b17": "婿曰：「今日城中有大節會，我今亦往觀眾聚",
    "T24n1451_022:0308b18": "集，并復因便問多馬家。」夫言：「賢首！凡諸豪士，",
    "T24n1451_022:0308b19": "豈可言皆有實？當於三處能見其人：一謂被",
    "T24n1451_022:0308b20": "他戰破、二謂他所欺𣣋、三謂身為人主喪",
    "T24n1451_022:0308b21": "亡家國，餘何能見？」妻曰：「彼雖難見，應觀聚集。」",
    "T24n1451_022:0308b22": "夫妻即去。至其城內，耕夫念曰：「我試問之。」告",
    "T24n1451_022:0308b23": "守門者曰：「咄！男子！多馬人家住在何處？」時彼",
    "T24n1451_022:0308b24": "門人聞其告已，遂執夫妻送至王所，王纔遙",
    "T24n1451_022:0308b25": "見尋便驚歎，喜唱：「善來！」復更告曰：「增長！汝何",
    "T24n1451_022:0308b26": "得至？」答曰：「故來奉覓。」增長見王坐師子床、諸",
    "T24n1451_022:0308b27": "臣輔翊，既未善識然念于懷，不委何辜拘執",
    "T24n1451_022:0308b28": "至此？王知有疑，欲令憶故，即便離座脫去天",
    "T24n1451_022:0308b29": "冠王先闥額，增長既見憶識其容，夫妻一時",
    "T24n1451_022:0308c01": "俱拜王足。時王即便盛興儀式，引入後宮洗",
    "T24n1451_022:0308c02": "沐香湯著妙衣服，方丈甘饌百種千名。王自",
    "T24n1451_022:0308c03": "親臨觀其所食，食罷延就上妙宮闈，綺帳",
    "T24n1451_022:0308c04": "芬芳適時安寢。王勅內宮曰：「此是我父母，",
    "T24n1451_022:0308c05": "凡有所須飲食衣服，及以臥具奴婢僕使悉",
    "T24n1451_022:0308c06": "皆供給。」時猛光王恭敬彼已人皆恭敬，王子",
    "T24n1451_022:0308c07": "大臣內外士庶無不敬重。耕人增長既見非",
    "T24n1451_022:0308c08": "分恭敬供養，滿七日已情懷愧恧，前白王言：",
    "T24n1451_022:0308c09": "「我今奉辭，欲歸蓬戶。」王曰：「汝今住此，共我冶",
    "T24n1451_022:0308c10": "國。」增長答曰：「我是耕夫，寧知國事？」王曰：「汝",
    "T24n1451_022:0308c11": "豈不云：『我若得作國大臣者，即以長繩繫圓",
    "T24n1451_022:0308c12": "勝頸，牽入嗢逝尼城。』今乃方云我是耕夫不",
    "T24n1451_022:0308c13": "堪王事？宜應且住，勿念還家。」彼便默爾。王遂",
    "T24n1451_022:0308c14": "強立為國大相。創為宰輔供膳尚麁，後於異",
    "T24n1451_022:0308c15": "時王因問曰：「汝今好不？」答曰：「朝餐尚乏，好",
    "T24n1451_022:0308c16": "事安在？」王曰：「不須憂惱，即當令汝衣食豐盈。」",
    "T24n1451_022:0308c17": "時王即告五百大臣曰：「卿等宜應供給增長。」",
    "T24n1451_022:0308c18": "是時諸人共出衣食既增養活，因此時人號",
    "T24n1451_022:0308c19": "為增養從此已後故名增養。時王問：「汝得好不？」答曰：「衣",
    "T24n1451_022:0308c20": "食雖精，然朝官大臣並相輕賤，何有好耶？」王",
    "T24n1451_022:0308c21": "曰：「若如是者，宰臣聚會評論之時，汝往其中，",
    "T24n1451_022:0308c22": "無敢輕者。」答言：「大王！我是耕夫，敢狎朝貴！」",
    "T24n1451_022:0308c23": "王曰：「汝但赴集，我令彼敬。」彼便默爾。後於異",
    "T24n1451_022:0308c24": "時因有朝會，王意欲令宰貴諸人敬增養故，",
    "T24n1451_022:0308c25": "方便為問：「今於國中，現有如是不安隱事，卿",
    "T24n1451_022:0308c26": "等如何令其懲息？」時有大臣作如是議：「若作",
    "T24n1451_022:0308c27": "斯計，方能除殄。」王言：「不可。」次有諸臣各呈異",
    "T24n1451_022:0308c28": "見，王皆不可。乃問增養曰：「此欲如何？」答曰：",
    "T24n1451_022:0308c29": "「若作如是計方能消滅。」王對諸臣遂然其策",
    "T24n1451_022:0309a01": "將為當理。諸臣見已各生是念：「增養出言王",
    "T24n1451_022:0309a02": "皆信用，此亦不應共為輕侮。」後時王又問增",
    "T24n1451_022:0309a03": "養：「好不？」答曰：「住處尚無，餘何能好？」王告諸臣",
    "T24n1451_022:0309a04": "曰：「卿等宜可與增養覓宅。」臣曰：「有某大臣今",
    "T24n1451_022:0309a05": "已身死，所有妻妾奴僕之類住在宅中。」王曰：",
    "T24n1451_022:0309a06": "「可將此宅及妻子等，并餘財物咸賜增養。」既",
    "T24n1451_022:0309a07": "得宅已問增養曰：「比得好不？」答曰：「家中人眾",
    "T24n1451_022:0309a08": "以我耕夫咸生輕慢。」王曰：「若如是者，汝洗浴",
    "T24n1451_022:0309a09": "時我令使喚，汝作是語：『待我浴訖當去見王。』」",
    "T24n1451_022:0309a10": "增養白言：「如何我得違大王命？」王曰：「是我所",
    "T24n1451_022:0309a11": "教，誠非過咎。又汝欲食時我令使喚，汝應答",
    "T24n1451_022:0309a12": "云：『待我食了，自當往見。』正汝食時，我到汝宅",
    "T24n1451_022:0309a13": "與汝同餐。」答言：「大王！我今豈敢與王共食？」",
    "T24n1451_022:0309a14": "王曰：「我許非過，如是作時彼皆恭敬。」增養聞",
    "T24n1451_022:0309a15": "命便往宅中。及正洗時，王令使喚，云：「有急事，",
    "T24n1451_022:0309a16": "汝可即來。」使至傳命。增養報曰：「待我浴了",
    "T24n1451_022:0309a17": "方去。」使者去後，宅內諸人相與言曰：「今此宅",
    "T24n1451_022:0309a18": "主見拒王命，自生高慢即招殃禍。」又相告曰：",
    "T24n1451_022:0309a19": "「非宿貴人少得勢時便生傲誕。」家人又曰：「姊",
    "T24n1451_022:0309a20": "妹當知！諸昇高者必當墮落，此人今日定遭",
    "T24n1451_022:0309a21": "王戮，事乃不遲。」既洗沐已不赴王期，即便就",
    "T24n1451_022:0309a22": "食。王復令使報云：「有事，宜可急來。」雖聞王教，",
    "T24n1451_022:0309a23": "報云：「且去，食罷方行。」使去報王，王既聞已自",
    "T24n1451_022:0309a24": "乘大象至彼宅中，問言：「增養！汝今欲食？」答曰：",
    "T24n1451_022:0309a25": "「欲食。」王曰：「不請我耶？」答言：「奉請，宜可就餐。」宅",
    "T24n1451_022:0309a26": "內諸人共相謂曰：「我之家長與國王言戲，事",
    "T24n1451_022:0309a27": "若平懷。」各生希有舉目相看。時王即便淨洗",
    "T24n1451_022:0309a28": "手足一處同餐，宅內居人見是事已，悉皆戰",
    "T24n1451_022:0309a29": "懼互相謂曰：「我比輕賤此是耕人，今者同觀",
    "T24n1451_022:0309b01": "與國王共食。」又共議曰：「知欲如何？王既共餐",
    "T24n1451_022:0309b02": "事難輕忽，我等從今不應致慢，若不敬者定",
    "T24n1451_022:0309b03": "招禍患。」眾然其語共生敬畏。",
    "T24n1451_022:0309b04": "王於異時又問：「好不？」答曰：「有一大臣是王親",
    "T24n1451_022:0309b05": "族，常欺罵我，寧有好耶？」王曰：「我若作言，斯成",
    "T24n1451_022:0309b06": "有礙，至於進退汝自當知。」答曰：「我所作者，願",
    "T24n1451_022:0309b07": "王不責。」王曰：「我無怪責。」增養異時隨路而去，",
    "T24n1451_022:0309b08": "見二童子貧無親屬，持彈并丸在道而戲。時",
    "T24n1451_022:0309b09": "有婢使頭戴水瓨在傍而過，一童子曰：「我以",
    "T24n1451_022:0309b10": "乾丸彈瓨作孔。」一人又云：「乾丸作孔此未",
    "T24n1451_022:0309b11": "希奇，我彈濕丸而掩其孔此成奇事。」既共議",
    "T24n1451_022:0309b12": "訖即以乾丸彈令作孔，次彈濕丸掩之令合。",
    "T24n1451_022:0309b13": "于時增養遙見其事，情生希有便作是念：「此",
    "T24n1451_022:0309b14": "二小童可令助我，伏彼王親屏除怨罵。」問二",
    "T24n1451_022:0309b15": "童曰：「汝是誰家子？」答曰：「我無親族，隨時活命。」",
    "T24n1451_022:0309b16": "報曰：「若爾，可於我所共汝為活。」答言：「隨命。」",
    "T24n1451_022:0309b17": "既蒙收採，問曰：「我更何為？」答曰：「汝但習彈，後",
    "T24n1451_022:0309b18": "若見人與我鬪諍，當以不淨塗丸彈於口內。」",
    "T24n1451_022:0309b19": "答言：「我能。」後時與彼王親共為爭競，童子",
    "T24n1451_022:0309b20": "即以穢丸遙彈口內。彼便吐出以手掩口急",
    "T24n1451_022:0309b21": "走出外，因斯恥辱更不相陵。王復問言：「汝得",
    "T24n1451_022:0309b22": "好不？」答言：「王之內人以我耕夫並生輕賤。」王",
    "T24n1451_022:0309b23": "曰：「若如是者，我入宮時汝來門所，問言：『王在",
    "T24n1451_022:0309b24": "何處？』若言：『在內。』汝可語言：『萬機之務棄而不",
    "T24n1451_022:0309b25": "知，鎮處後宮何能辦事？』又若見我在內住",
    "T24n1451_022:0309b26": "時，汝於側殿在我床上垂脚而眠，我自出門",
    "T24n1451_022:0309b27": "為汝舉足令上。」答言：「大王！我豈二頭令王",
    "T24n1451_022:0309b28": "舉足，君臣位別高下殊途，現阻人情豈有斯",
    "T24n1451_022:0309b29": "理。」王曰：「是我所愛，汝復何愆？如是作時中宮",
    "T24n1451_022:0309c01": "於汝不敢輕慢。」彼便默爾。後於異時來入",
    "T24n1451_022:0309c02": "內宮，問王安在？隨王言教次第皆作，乃至",
    "T24n1451_022:0309c03": "王與舉足，內人見時皆不忍可欲致𣣋辱，",
    "T24n1451_022:0309c04": "王言：「汝莫！是我所愛，此有何辜？」然相謂曰：「共",
    "T24n1451_022:0309c05": "見此人受王愛念，我等不應更為輕慢，王若",
    "T24n1451_022:0309c06": "知者於我加刑。」從是已後悉生恭敬。王於異",
    "T24n1451_022:0309c07": "時問言：「好不？」答言：「今時得好。」其猛光王性愛",
    "T24n1451_022:0309c08": "女色，與諸少年在高樓上談說世事，因告之",
    "T24n1451_022:0309c09": "曰：「汝等頗知何處都城有好美女？」有云：「曲女",
    "T24n1451_022:0309c10": "城。」有或云：「出蛇蓋城中。」有云：「諸餘城國且未",
    "T24n1451_022:0309c11": "須論，於此城中有賣色女名曰善賢，容色端",
    "T24n1451_022:0309c12": "嚴世所殊絕，如天婇女在帝釋宮，亦如日光",
    "T24n1451_022:0309c13": "映諸星宿。」王聞是說倍悅常心，迷惑失所情",
    "T24n1451_022:0309c14": "希就見，即於其夜脫去御服著凡庶衣，自持",
    "T24n1451_022:0309c15": "五百金錢往善賢舍。彼女見已歡唱善來，報",
    "T24n1451_022:0309c16": "婢使曰：「與此丈夫沐浴清淨。」婢即依教為其",
    "T24n1451_022:0309c17": "洗浴揩摩身體。時有一人復持五百金錢來",
    "T24n1451_022:0309c18": "詣門首，報言：「我欲來宿。」然此婬女常法如是，",
    "T24n1451_022:0309c19": "後有人來，殺前至者，與後同歡。是時婢使見",
    "T24n1451_022:0309c20": "猛光王，容顏可愛與凡庶不同，即便落淚作",
    "T24n1451_022:0309c21": "如是念：「此人豈非剎帝利種，儀貌端正舉世",
    "T24n1451_022:0309c22": "無雙，如何婬女起罪惡心非理枉殺？」彼所零",
    "T24n1451_022:0309c23": "淚落在王身。王即仰觀問女：「何故忽然淚落？」",
    "T24n1451_022:0309c24": "答言：「無事。」王有疑心頻更研問：「汝當語我此",
    "T24n1451_022:0309c25": "必有緣。」彼遂次第說其所以。王即問言：「少女！",
    "T24n1451_022:0309c26": "我已失計，頗有方便得走出不？」答曰：「此舍四",
    "T24n1451_022:0309c27": "邊有人持劍，共相警衛走出無由；然有出處",
    "T24n1451_022:0309c28": "極成穢惡，亦何用在言？」王曰：「隨好隨惡可指",
    "T24n1451_022:0309c29": "其處，我命須存。」答言：「某處容可走出，然是廁",
    "T24n1451_022:0310a01": "孔釘以鐵釘，若能拔得斯為走路。」王言：「汝行",
    "T24n1451_022:0310a02": "指處，我試拔之。」女指其處，王投身下拔廁孔",
    "T24n1451_022:0310a03": "釘，雖勞筋力未能得出。",
    "T24n1451_022:0310a04": "爾時於此牆外去斯非遠有婆羅門住，善識",
    "T24n1451_022:0310a05": "星文，中夜出旋仰觀天漢，其妻持水隨後而",
    "T24n1451_022:0310a06": "行，婆羅門告曰：「汝今應知我觀星宿，王遭",
    "T24n1451_022:0310a07": "大難辛苦非常。」妻曰：「國家機密何用在言？餘",
    "T24n1451_022:0310a08": "人若聞定遭刑戮。」婆羅門曰：「我蒙庇䕃元由",
    "T24n1451_022:0310a09": "國王，王受艱辛我寧安隱。」便於中庭遙望厄",
    "T24n1451_022:0310a10": "星求念而住。王於廁孔聞其語聲，盡力搖釘",
    "T24n1451_022:0310a11": "拔之遂出，即從孔內隨糞而行，不淨霑身辛",
    "T24n1451_022:0310a12": "苦出外，天星遂改。時婆羅門見星改變，告其",
    "T24n1451_022:0310a13": "妻曰：「王雖受苦今已得出，既存性命我為幸",
    "T24n1451_022:0310a14": "甚。」王便急步潛入城中，至安樂夫人處。夫",
    "T24n1451_022:0310a15": "人倉卒見而問曰：「上天無私，何意如是？」王乃",
    "T24n1451_022:0310a16": "次第具向說之。夫人聞已泣淚橫流，即以竹",
    "T24n1451_022:0310a17": "篦刮去不淨，先以香土遍洗，次將種種香屑",
    "T24n1451_022:0310a18": "眾妙香水而沐浴之，次拭塗香著上衣服，暫",
    "T24n1451_022:0310a19": "時安寢，以至天明，於正殿坐告大臣曰：「諸陰",
    "T24n1451_022:0310a20": "陽師識星曆者皆應喚集。」臣即總命，王問之",
    "T24n1451_022:0310a21": "曰：「我於昨夜其事如何？」答曰：「王夜安隱更無",
    "T24n1451_022:0310a22": "異事。」王曰：「於某坊處有婆羅門，善知星曆",
    "T24n1451_022:0310a23": "可喚將來。」即令使去至婆羅門宅，報言：「王喚！」",
    "T24n1451_022:0310a24": "即便著衣欲赴王所，其妻告曰：「我先已報，國",
    "T24n1451_022:0310a25": "家機密何用在言？仁不聽採今遭召問。」婆羅",
    "T24n1451_022:0310a26": "門遂觀察日辰知無惡事，告其婦曰：「汝不須",
    "T24n1451_022:0310a27": "怖，皆是吉祥。」行詣王所，王既遙見，高聲唱言：",
    "T24n1451_022:0310a28": "「善來大師！可相近坐。」婆羅門便即呪願：「願王",
    "T24n1451_022:0310a29": "壽命延長。」就座而坐。少時停息，王乃問言：「婆",
    "T24n1451_022:0310b01": "羅門！汝解星曆不？」答曰：「隨我力能薄閑多少。」",
    "T24n1451_022:0310b02": "王言：「大師！我於昨夜其事如何？」答言：「大王昨",
    "T24n1451_022:0310b03": "夜遭難非常辛苦，由王福力僅爾命存。」王既",
    "T24n1451_022:0310b04": "聞已告諸臣曰：「如大師說：『我於昨夜命幾不",
    "T24n1451_022:0310b05": "全。』諸陰陽師未閑曆算，從今已去絕其封祿。",
    "T24n1451_022:0310b06": "婬女善賢宜將頭髮繫惡馬足踏之令死，所",
    "T24n1451_022:0310b07": "居之宅以驢耕墾。其家婢使與我洗者，命入",
    "T24n1451_022:0310b08": "後宮令知國事。」時諸大臣如王所言悉皆依",
    "T24n1451_022:0310b09": "作。王問婆羅門曰：「仁既憂我，我得命存，今欲",
    "T24n1451_022:0310b10": "報恩，汝何所願？」答言：「大王！暫問家中，來申所",
    "T24n1451_022:0310b11": "願。」王言：「隨意。」便即歸舍告家人曰：「王與我",
    "T24n1451_022:0310b12": "願，隨意所須悉皆給與，汝等諸人各欲何事？」",
    "T24n1451_022:0310b13": "妻曰：「君欲何物？」答曰：「我欲五大聚落常為封",
    "T24n1451_022:0310b14": "邑。」妻曰：「若如是者，我欲牸牛百頭恒供乳酪。」",
    "T24n1451_022:0310b15": "子曰：「我願上馬寶車而為乘馭。」女曰：「我願上",
    "T24n1451_022:0310b16": "妙瓔珞以寶莊嚴。」其婢使曰：「我願好磨香石，",
    "T24n1451_022:0310b17": "是作食所須。」時婆羅門便作是念：「既有斯事",
    "T24n1451_022:0310b18": "不可直說，宜作頌言從王乞願。」遂至王所白",
    "T24n1451_022:0310b19": "大王言：「如我家中所有求願，幸容其罪得盡",
    "T24n1451_022:0310b20": "於詞，聊作頌言以申其事：",
    "T24n1451_022:0310b21": "「我願五封邑，　　婦牛一百頭，",
    "T24n1451_022:0310b22": "子欲馬寶車，　　女愛諸瓔珞，",
    "T24n1451_022:0310b23": "家中有婢使，　　須石用磨香，",
    "T24n1451_022:0310b24": "有此所願求，　　大王哀見與。」",
    "T24n1451_022:0310b25": "時猛光王聞其說已，還將頌答，遂其所願：",
    "T24n1451_022:0310b26": "「與汝五封邑，　　婦牛一百頭，",
    "T24n1451_022:0310b27": "子與馬寶車，　　女賜諸瓔珞，",
    "T24n1451_022:0310b28": "家中小婢使，　　與好石磨香，",
    "T24n1451_022:0310b29": "既有此願求，　　悉皆令滿足。」",
    "T24n1451_022:0310c01": "王告大臣曰：「隨所欲者皆可與之。」王語婆羅",
    "T24n1451_022:0310c02": "門曰：「大師與我共治國事，赤心相助平論萬",
    "T24n1451_022:0310c03": "機。」答言：「大王！我是婆羅門，理不應知國家之",
    "T24n1451_022:0310c04": "事。」時王即便強立婆羅門為國大臣。王之",
    "T24n1451_022:0310c05": "隣境名曰渴沙，有相違背，遂令增養持兵往",
    "T24n1451_022:0310c06": "伐，既破彼軍多獲資物，屯兵野外方欲入",
    "T24n1451_022:0310c07": "城。王聞欲來整軍自出，見渴沙少女身多癬",
    "T24n1451_022:0310c08": "疥，問增養曰：「頗有丈夫與此女兒同眠宿不？」",
    "T24n1451_022:0310c09": "答曰：「非直同歡枕席，終亦騎其夫背",
    "T24n1451_022:0310c10": "令作馬鳴。」王曰：「豈當得有如此事耶？」答曰：「王當目",
    "T24n1451_022:0310c11": "驗。」是時增養即將少女付與醫人：「汝可善治",
    "T24n1451_022:0310c12": "多酬藥直，凡所須者我無有悋。」醫人為療悉",
    "T24n1451_022:0310c13": "皆平復，次以衣服飲食隨意資養，容顏可愛",
    "T24n1451_022:0310c14": "有異常倫。是時增養遂將為女名曰星光。增",
    "T24n1451_022:0310c15": "養告曰：「我若請王來宅中食，汝可具諸瓔珞",
    "T24n1451_022:0310c16": "好自嚴身，於王前現。」女受言教。後時增養",
    "T24n1451_022:0310c17": "敬白王曰：「我之貧宅，願王暫過。」王曰：「汝不請",
    "T24n1451_022:0310c18": "我，何緣得去？」答曰：「今即奉請，明當就宅。」王曰：",
    "T24n1451_022:0310c19": "「善哉！」增養遂即廣陳盛饌具設珍羞，請王入",
    "T24n1451_022:0310c20": "宅，香水沐浴奉無價衣，飯食將了清談而住。",
    "T24n1451_022:0310c21": "時女星光遂於帷內，遙擲小毱尋即褰帷，報",
    "T24n1451_022:0310c22": "其父曰：「過我毱來。」王見少女顏貌超絕，遂",
    "T24n1451_022:0310c23": "生染愛問增養曰：「此屬於誰？」答言：「臣女。」問曰：",
    "T24n1451_022:0310c24": "「已與他人？」答言：「曾未。」王曰：「何不與我？」答曰：",
    "T24n1451_022:0310c25": "「王若不嫌，隨意將去。」王即盛陳禮事娶入後",
    "T24n1451_022:0310c26": "宮。世間常法，得新棄故不入舊闈，愛著星光",
    "T24n1451_022:0310c27": "餘事皆廢。增養念曰：「此正是時，往日所言即",
    "T24n1451_022:0310c28": "今應作。」問星光曰：「汝能騎王背上，令作馬鳴",
    "T24n1451_022:0310c29": "不？」答曰：「待我思量未知能不？」凡智慧女人不",
    "T24n1451_022:0311a01": "學自解，遂著垢衣臥破床上，王來問曰：「何意",
    "T24n1451_022:0311a02": "如是？」答言：「大王！由天瞋我，今遭禍患。」王曰：「汝",
    "T24n1451_022:0311a03": "曾於天，何所求願？」答曰：「王使我父往伐渴沙，",
    "T24n1451_022:0311a04": "當爾之時我於天所心有祈願。若父將兵降",
    "T24n1451_022:0311a05": "得彼國平安歸者，我若嫁時所得夫主，騎其",
    "T24n1451_022:0311a06": "背上令作馬鳴。王今娶我豐足內人，誰能為",
    "T24n1451_022:0311a07": "我報其宿願？」凡為欲愛所牽無所不作。答曰：",
    "T24n1451_022:0311a08": "「夫人！汝之所求，斯誠為我。願無疾患，我悉作",
    "T24n1451_022:0311a09": "之。」彼默無語，王曰：「汝何默然？豈汝於天更有",
    "T24n1451_022:0311a10": "祈願？」答曰：「更無求願，然於當時復作是念：『令",
    "T24n1451_022:0311a11": "婆羅門大臣呪願，兼使樂人彈琵琶曲。』」王曰：",
    "T24n1451_022:0311a12": "「此亦可得。婆羅門大臣我之自有，彈琵琶者",
    "T24n1451_022:0311a13": "此可方求。」答曰：「可為求之。」于時健陀羅國有",
    "T24n1451_022:0311a14": "一商人，持諸貨物至嗢逝尼城，遂與婬女共",
    "T24n1451_022:0311a15": "相交涉，既生染著情亂荒迷，所有錢財悉皆",
    "T24n1451_022:0311a16": "費用，家人僕使隨處逃亡。是時婬女見其窮",
    "T24n1451_022:0311a17": "匱，報言：「仁者！我無田地耕耘，復無底店興",
    "T24n1451_022:0311a18": "易，唯仰交遊聚集以為活命。若有財貨可即",
    "T24n1451_022:0311a19": "持來，無即須行宜容後客。」答曰：「我貧無物，",
    "T24n1451_022:0311a20": "若其有者更將何用？然我於汝深生愛念，且",
    "T24n1451_022:0311a21": "當容受勿苦相驅，許我宅中始知相愛。」婬女",
    "T24n1451_022:0311a22": "曰：「若能隨言皆作，且容居住。」答曰：「我悉為之。」",
    "T24n1451_022:0311a23": "是時婬女情欲驅遣，既大便已遂以棗核安",
    "T24n1451_022:0311a24": "其糞上，報曰：「汝可以齒齧去棗核。」彼便齧",
    "T24n1451_022:0311a25": "取，女即以脚踏其腰脊，報言：「貧寒物，如斯惡",
    "T24n1451_022:0311a26": "事因何口作？汝是不淨潔人，當離我去。」即驅",
    "T24n1451_022:0311a27": "出宅。其人舊業解彈琵琶，即以音聲而自存",
    "T24n1451_022:0311a28": "活。王報增養曰：「汝女於天作斯祈願，婆羅",
    "T24n1451_022:0311a29": "門大臣我自先有，彈琵琶者何處可求？」答曰：",
    "T24n1451_022:0311b01": "「有健陀羅人客彈琵琶以自活命，將帛掩目",
    "T24n1451_022:0311b02": "引入宮中。」王曰：「當如是作。」王與大臣昇七重",
    "T24n1451_022:0311b03": "樓上，遂命大臣具說其事，增養帛掩彼目引",
    "T24n1451_022:0311b04": "彼昇樓。于時星光著鮮白服騎王脊背，淨行",
    "T24n1451_022:0311b05": "大臣為王呪願，琵琶發響王作馬鳴。時健陀",
    "T24n1451_022:0311b06": "羅作如是念：「七重樓上寧得馬鳴，應是我儔",
    "T24n1451_022:0311b07": "被女人所弄。」情發於衷乃為歌曰：",
    "T24n1451_022:0311b08": "「此事多相似，　　此事人共知；",
    "T24n1451_022:0311b09": "錢財皆散失，　　穢核污其齒。」",
    "T24n1451_022:0311b10": "于時手彈琵琶口誦不歇，王即問曰：「歌辭異",
    "T24n1451_022:0311b11": "常，有何義味？」彼即次第以事白王，王作是念：",
    "T24n1451_022:0311b12": "「此人知我，不宜住此。」便與五百金錢遠驅出",
    "T24n1451_022:0311b13": "國。後時大臣諫曰：「凡為國主勿被女人之所",
    "T24n1451_022:0311b14": "欺弄。」王聞內慚一無言對。王命增養曰：「婆羅",
    "T24n1451_022:0311b15": "門大臣見譏於我，汝頗能令其婦髠彼髮耶？」",
    "T24n1451_022:0311b16": "答曰：「我試觀之。」便往宅中問其妻曰：「王被",
    "T24n1451_022:0311b17": "婆羅門獻直譏誚，汝頗方便能令其婦髠彼",
    "T24n1451_022:0311b18": "髮耶？」答曰：「無勞豫說，剃後方看。」夫曰：「若能",
    "T24n1451_022:0311b19": "作者，斯為好事。」長情之婿必有長情之婦，其",
    "T24n1451_022:0311b20": "妻即便與大臣婦共為交好，既得意已告曰：",
    "T24n1451_022:0311b21": "「夫人！我之夫主極深相愛，隨我索者悉皆為",
    "T24n1451_022:0311b22": "作。」答曰：「雖有愛言，豈能勝我？我於夫處常得",
    "T24n1451_022:0311b23": "自在，餘莫能過。」答曰：「汝若於夫有自在者，試",
    "T24n1451_022:0311b24": "髠其髮，我今疑汝定不能為。」答曰：「但看剃",
    "T24n1451_022:0311b25": "竟方知能不？」其婦即便著故弊衣，臥單床上",
    "T24n1451_022:0311b26": "呻吟而住，大臣問曰：「何意如是？」答曰：「天神怒",
    "T24n1451_022:0311b27": "我。」報曰：「汝豈家貧不能酬賽，令天神輩於汝",
    "T24n1451_022:0311b28": "生嫌？隨汝所求悉皆為作，使神歡喜患苦銷",
    "T24n1451_022:0311b29": "除。」問曰：「汝於神處何所許耶？」答曰：「仁先在",
    "T24n1451_022:0311c01": "家未有仕宦，國王初命我即求神，令我夫",
    "T24n1451_022:0311c02": "主王命將去，所求稱意安隱歸來，當剃其頭",
    "T24n1451_022:0311c03": "髮供養天神。自爾已來家道昌熾錢財巨富，",
    "T24n1451_022:0311c04": "我貪受樂遂忘賽神，由此慢心致令天怒，我",
    "T24n1451_022:0311c05": "今定死何路求生？」夫曰：「汝所求天便成為我，",
    "T24n1451_022:0311c06": "宜可聞奏悉為辦之。」妻便附信報增養婦曰：",
    "T24n1451_022:0311c07": "「我夫已許悉皆為作。」婦既聞知便報增養：「大",
    "T24n1451_022:0311c08": "臣之婦已附信來，我夫已許待暫聞奏。」增養",
    "T24n1451_022:0311c09": "入見啟王：「事辦，請更不疑。大臣若來，願知此",
    "T24n1451_022:0311c10": "事。」王曰：「已知，不勞言囑。」時彼大臣來至王所，",
    "T24n1451_022:0311c11": "白言：「大王！我有祈請須賽天神，於六月中不",
    "T24n1451_022:0311c12": "出庭戶，願垂恩許，得遂所求。」王曰：「善哉！」還",
    "T24n1451_022:0311c13": "至宅中即便剃髮，既懷羞恥不出于外。其",
    "T24n1451_022:0311c14": "婦令使報增養婦曰：「頭已髠訖。」婦告增養，",
    "T24n1451_022:0311c15": "增養白王。王聞大喜，即令使者喚大臣來，于",
    "T24n1451_022:0311c16": "時增養教二童子誦其歌曲，歌曰：",
    "T24n1451_022:0311c17": "「若是端正良家女，　　能使丈夫隨意作？",
    "T24n1451_022:0311c18": "七重樓上馬鳴聲，　　看此大臣頭剃却。」",
    "T24n1451_022:0311c19": "時彼大臣聞王信喚，著帽而入。既至王所命",
    "T24n1451_022:0311c20": "坐一邊，彼二童子即唱其歌曰：",
    "T24n1451_022:0311c21": "「若是端正良家女，　　能使丈夫隨意作？",
    "T24n1451_022:0311c22": "七重樓上馬鳴聲，　　看此大臣頭剃却。」",
    "T24n1451_022:0311c23": "其一童子即便近前脫大臣帽，見無頭髮，現",
    "T24n1451_022:0311c24": "在朝臣撫掌大笑。大臣內懷羞恥外愧於人，",
    "T24n1451_022:0311c25": "曲脊低頭一無言答出門而去。是時增養所",
    "T24n1451_022:0311c26": "為事了，便自誇誕昌言告眾曰：「若被女人",
    "T24n1451_022:0311c27": "如是輕弄者，豈有能成國家之大事？」王於屏",
    "T24n1451_022:0311c28": "處報大臣曰：「卿頗有便能使增養受恥辱耶？」",
    "T24n1451_022:0311c29": "答言：「大王！我且觀察，未知能不？」其姊妹子",
    "T24n1451_022:0312a01": "妙閑幻術，告曰：「大臣增養每於朝會常輕弄",
    "T24n1451_022:0312a02": "我，汝若能作辱彼事者，即是與我除大羞恥。」",
    "T24n1451_022:0312a03": "答言：「阿舅！容我籌度其事如何？」既思量已，",
    "T24n1451_022:0312a04": "答言：「髣髴。」即以幻術化作廣大商侶，於大糞",
    "T24n1451_022:0312a05": "聚化為房室，取枯骸骨作商主婦，顏容端正",
    "T24n1451_022:0312a06": "人所樂觀。王之國法，若有大眾商侶來至城",
    "T24n1451_022:0312a07": "者，或王自看稅，或令增養。時王不出，令增養",
    "T24n1451_022:0312a08": "受稅。既至營中，問言：「何者是商主室？」彼便指",
    "T24n1451_022:0312a09": "示。既入室中，見商主婦容儀可愛能惑人心，",
    "T24n1451_022:0312a10": "纔覩見時即便染著，報言：「少女！若能與我同",
    "T24n1451_022:0312a11": "歡愛者，汝之商侶總放稅直。」答言：「隨意。」報",
    "T24n1451_022:0312a12": "云：「不應晝日，可待夜中。」幻師即便掩晝為夜，",
    "T24n1451_022:0312a13": "增養共幻女行其非法，以手抱咽因茲睡著，",
    "T24n1451_022:0312a14": "幻師遂乃解其術法。是時增養抱彼枯骨臥",
    "T24n1451_022:0312a15": "糞聚中，大臣即去白言：「大王！暫迂神駕賜",
    "T24n1451_022:0312a16": "觀增養。」王出城外，既至彼已彈指令覺，報言：",
    "T24n1451_022:0312a17": "「增養！與女野合豈噉肉耶？」增養見已，自念如",
    "T24n1451_022:0312a18": "斯調弄是王所作：「我今何用如此活為？寧",
    "T24n1451_022:0312a19": "當自死更不求生。」復便念曰：「捨命極難，我",
    "T24n1451_022:0312a20": "今宜去，就彼尊者大迦多演那處從求出家。」",
    "T24n1451_022:0312a21": "即行就禮，白言：「大德！我欲出家。」尊者即與出",
    "T24n1451_022:0312a22": "家授五戒十戒已，次授近圓略教誡已，令讀",
    "T24n1451_022:0312a23": "《增一阿笈摩經》。時猛光王既無增養情不能",
    "T24n1451_022:0312a24": "安，遂令還俗如舊安置。",
    "T24n1451_022:0312a25": "根本說一切有部毘奈耶雜事卷第二十二"
}