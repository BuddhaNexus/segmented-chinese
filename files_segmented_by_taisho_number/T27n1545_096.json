{
    "T27n1545_096:0494b15": "阿毘達磨大毘婆沙論卷第九十",
    "T27n1545_096:0494b16": "六",
    "T27n1545_096:0494b18": "五百大阿羅漢等造",
    "T27n1545_096:0494b19": "三藏法師玄奘奉　詔譯",
    "T27n1545_096:0494b20": "智蘊第三中學支納息第一之四",
    "T27n1545_096:0494b21": "彼後所引舍利子經亦不定遮一時生義。謂",
    "T27n1545_096:0494b22": "舍利子。善知入出覺支定心。於覺支定。隨",
    "T27n1545_096:0494b23": "心所欲能自在住。此依時分說住覺支隨",
    "T27n1545_096:0494b24": "意自在。不說別起一一覺支。故不成證。復",
    "T27n1545_096:0494b25": "次彼經依住三地覺支。故作是說亦不違",
    "T27n1545_096:0494b26": "理。謂於日初分欲住有尋有伺地覺支。即",
    "T27n1545_096:0494b27": "便能住。於日中分欲住無尋唯伺地覺",
    "T27n1545_096:0494b28": "支。即便能住。於日後分欲住無尋無伺地",
    "T27n1545_096:0494b29": "覺支。即便能住。故作是說不違俱起。復次",
    "T27n1545_096:0494c01": "彼經依住三根相應覺支而說亦不違理。",
    "T27n1545_096:0494c02": "謂於日初分欲住樂根相應覺支。即便能",
    "T27n1545_096:0494c03": "住。於日中分欲住喜根相應覺支。即便能",
    "T27n1545_096:0494c04": "住。於日後分欲住捨根相應覺支。即便能",
    "T27n1545_096:0494c05": "住。故作是說不違俱起。復次彼經依住三",
    "T27n1545_096:0494c06": "三摩地俱生覺支而說亦不違理。謂於日初",
    "T27n1545_096:0494c07": "分欲住空三摩地俱生覺支。即便能住。於",
    "T27n1545_096:0494c08": "日中分欲住無願三摩地俱生覺支。即便能",
    "T27n1545_096:0494c09": "住。於日後分欲住無相三摩地俱生覺支。",
    "T27n1545_096:0494c10": "即便能住。故作是說不違俱起。復次彼經",
    "T27n1545_096:0494c11": "依住三智俱生覺支而說亦不違理。謂於",
    "T27n1545_096:0494c12": "日初分欲住盡智俱生覺支。即便能住。於",
    "T27n1545_096:0494c13": "日中分欲住無生智俱生覺支。即便能住。",
    "T27n1545_096:0494c14": "於日後分欲住無學正見智俱生覺支。即",
    "T27n1545_096:0494c15": "便能住。故作是說不違俱起。復次彼經依",
    "T27n1545_096:0494c16": "住九地覺支而說亦不違理。謂於日初分",
    "T27n1545_096:0494c17": "欲住未至定等三地覺支。即便能住。於日",
    "T27n1545_096:0494c18": "中分欲住後三靜慮地覺支。即便能住。於",
    "T27n1545_096:0494c19": "日後分欲住前三無色地覺支。即便能住。",
    "T27n1545_096:0494c20": "故作是說不違俱起。或復有執。靜慮近分",
    "T27n1545_096:0494c21": "有喜無戒。或復有執。靜慮中間以上諸地",
    "T27n1545_096:0494c22": "有正思惟。或復有執。無色地中亦得有戒。",
    "T27n1545_096:0494c23": "為遮此等種種異執及顯正理故作斯論。",
    "T27n1545_096:0494c24": "若依未至定念覺支現在前時。學六覺支",
    "T27n1545_096:0494c25": "八道支現在前。無學六覺支九道支現在前。",
    "T27n1545_096:0494c26": "此中六覺支者除喜覺支。九道支者正見正",
    "T27n1545_096:0494c27": "智隨除一種。餘皆具有。此說即遮靜慮近",
    "T27n1545_096:0494c28": "分有喜無戒。亦有誦言。若依有尋有伺未",
    "T27n1545_096:0494c29": "至定。念覺支現在前者。雖於義無益而為",
    "T27n1545_096:0495a01": "除疑故作是說。如餘處說。依未至言通",
    "T27n1545_096:0495a02": "靜慮中間。及上地近分。皆未至彼根本定",
    "T27n1545_096:0495a03": "故立未至名。今為簡去靜慮中間及上近",
    "T27n1545_096:0495a04": "分。故說若依有尋有伺未至定言。此顯唯",
    "T27n1545_096:0495a05": "依初靜慮前未至定念覺支現在前。若依初",
    "T27n1545_096:0495a06": "靜慮念覺支現在前時。學七覺支八道支現",
    "T27n1545_096:0495a07": "在前。無學七覺支九道支現在前。此中九道",
    "T27n1545_096:0495a08": "支者如前說。餘皆具有。若依靜慮中間念",
    "T27n1545_096:0495a09": "覺支現在前時。學六覺支七道支現在前。無",
    "T27n1545_096:0495a10": "學六覺支八道支現在前。依第三第四靜慮",
    "T27n1545_096:0495a11": "亦爾。此中六覺支者除喜覺支。學七道支",
    "T27n1545_096:0495a12": "者除正思惟。無學八道支者除正思惟及正",
    "T27n1545_096:0495a13": "見正智隨一。此說便止上地亦有正思惟",
    "T27n1545_096:0495a14": "執。若依第二靜慮念覺支現在前時。學七覺",
    "T27n1545_096:0495a15": "支七道支現在前。無學七覺支八道支現在",
    "T27n1545_096:0495a16": "前。彼地有喜無正思惟。餘如前說。若依無",
    "T27n1545_096:0495a17": "色定念覺支現在前時。學六覺支四道支現",
    "T27n1545_096:0495a18": "在前。無學六覺支五道支現在前。此中六覺",
    "T27n1545_096:0495a19": "支者除喜覺支。學四道支者。除正思惟及正",
    "T27n1545_096:0495a20": "語業命。無學五道支者。即除前四及正見正",
    "T27n1545_096:0495a21": "智隨一。此說便止無色定中亦有戒執擇法",
    "T27n1545_096:0495a22": "精進輕安定捨覺支。正見正勤正念正定道",
    "T27n1545_096:0495a23": "支亦爾。皆通一切地如念覺支故此即總",
    "T27n1545_096:0495a24": "說。有差別者。若正見道支現在前時定除",
    "T27n1545_096:0495a25": "正智。",
    "T27n1545_096:0495a26": "若依初靜慮喜覺支現在前時。學七覺支八",
    "T27n1545_096:0495a27": "道支現在前。無學七覺支九道支現在前。此",
    "T27n1545_096:0495a28": "中九道支者正見正智隨除一種。餘皆具有。",
    "T27n1545_096:0495a29": "若依第二靜慮喜覺支現在前時。學七覺支",
    "T27n1545_096:0495b01": "七道支現在前。無學七覺支八道支現在前。",
    "T27n1545_096:0495b02": "此中學七道支者除正思惟。無學八道支者。",
    "T27n1545_096:0495b03": "除正思惟及正見正智隨一。問何故近分地",
    "T27n1545_096:0495b04": "無喜覺支耶。答非田器故。復次諸近分地",
    "T27n1545_096:0495b05": "已離下染未離下染俱得現前。未甚希",
    "T27n1545_096:0495b06": "奇故不生喜。如人被縛及解脫時所得勝",
    "T27n1545_096:0495b07": "事。心於此事不以為奇。故不生喜。復次",
    "T27n1545_096:0495b08": "若近分地亦有喜者。與根本地應無差別。",
    "T27n1545_096:0495b09": "復次若近分地亦有喜者。應耽著此喜不",
    "T27n1545_096:0495b10": "求根本地。若爾便應障離下染。如人中路",
    "T27n1545_096:0495b11": "有所耽著。於所趣方不能速至。故諸近",
    "T27n1545_096:0495b12": "分無喜覺支。若依未至定正思惟現在前",
    "T27n1545_096:0495b13": "時。學六覺支八道支現在前。無學六覺支九",
    "T27n1545_096:0495b14": "道支現在前。此中六覺支者。除喜覺支。九道",
    "T27n1545_096:0495b15": "支者。正見正智隨除一種。餘皆具有。若依",
    "T27n1545_096:0495b16": "初靜慮正思惟現在前時。學七覺支八道支",
    "T27n1545_096:0495b17": "現在前。無學七覺支九道支現在前。此中無",
    "T27n1545_096:0495b18": "學九道支者如前應知。問何故上地無正思",
    "T27n1545_096:0495b19": "惟。答非田器故。復次為對治尋希求上",
    "T27n1545_096:0495b20": "地。若上地中亦有尋者。應不希求起勝加",
    "T27n1545_096:0495b21": "行。復次若下地法上地皆有。是則應無漸次",
    "T27n1545_096:0495b22": "滅法。若無漸滅法應無究竟滅法。若無究",
    "T27n1545_096:0495b23": "竟滅法。應無解脫出離涅槃。勿有此失。是",
    "T27n1545_096:0495b24": "故上地無正思惟。復次正思惟麁上地微細。",
    "T27n1545_096:0495b25": "復次正思惟者。是尋求相。上無尋求故彼非",
    "T27n1545_096:0495b26": "有。復次若地中有身語表業。及五識中隨",
    "T27n1545_096:0495b27": "有一種。可於此地有正思惟。上地中無身",
    "T27n1545_096:0495b28": "語表業。及五識身故彼非有。若依未至定",
    "T27n1545_096:0495b29": "正語現在前時學六覺支八道支現在前。無",
    "T27n1545_096:0495c01": "學六覺支九道支現在前。此中六覺支者。除",
    "T27n1545_096:0495c02": "喜覺支。餘如前說。若依初靜慮正語現在",
    "T27n1545_096:0495c03": "前時。學七覺支八道支現在前。無學七覺支",
    "T27n1545_096:0495c04": "九道支現在前。此中無學九道支者如前應",
    "T27n1545_096:0495c05": "知。若依靜慮中間正語現在前時。學六覺",
    "T27n1545_096:0495c06": "支七道支現在前。無學六覺支八道支現在",
    "T27n1545_096:0495c07": "前。依第三第四靜慮亦爾。此中六覺支者",
    "T27n1545_096:0495c08": "除喜覺支。學七道支者除正思惟。無學八道",
    "T27n1545_096:0495c09": "支者。除正思惟及正見正智隨一。若依第二",
    "T27n1545_096:0495c10": "靜慮正語現在前時。學七覺支七道支現在",
    "T27n1545_096:0495c11": "前。無學七覺支八道支現在前。此中學七道",
    "T27n1545_096:0495c12": "支無學八道支俱如前說。正業正命亦爾者。",
    "T27n1545_096:0495c13": "俱唯六地有故。問何故無色無正語等三種",
    "T27n1545_096:0495c14": "戒耶。答非田器故。復次戒是色一分。無色",
    "T27n1545_096:0495c15": "無色故彼無戒。復次戒是大種所造。無色無",
    "T27n1545_096:0495c16": "大種故亦無戒。問既無無漏大種。亦應無",
    "T27n1545_096:0495c17": "無漏戒耶。答戒由大種而得成。色不由大",
    "T27n1545_096:0495c18": "種而成。無漏但由心力成無漏故。復次厭",
    "T27n1545_096:0495c19": "患諸色入無色定。戒是色故彼地中無。復次",
    "T27n1545_096:0495c20": "若無色定猶有色者。則應無有漸次滅法。",
    "T27n1545_096:0495c21": "乃至廣說。故彼無戒。復次對治惡戒故有",
    "T27n1545_096:0495c22": "善戒。無色界定不能對治諸惡戒法。故無",
    "T27n1545_096:0495c23": "善戒。所以者何。諸惡戒法唯欲界有。無色於",
    "T27n1545_096:0495c24": "欲具四遠故不能對治。云何四遠。一所依",
    "T27n1545_096:0495c25": "遠。二所緣遠。三行相遠。四對治遠。故無色定",
    "T27n1545_096:0495c26": "無正語等三種戒支。",
    "T27n1545_096:0495c27": "有三十七菩提分法。謂四念住四正勝四神",
    "T27n1545_096:0495c28": "足五根五力七覺支八道支。世尊雖說菩提",
    "T27n1545_096:0495c29": "分法而不說有三十七種。但說七覺支名",
    "T27n1545_096:0496a01": "菩提分法。云何知然。經為量故。謂契經說",
    "T27n1545_096:0496a02": "有一苾芻來詣佛所頂禮雙足。却住一面",
    "T27n1545_096:0496a03": "而白佛言。如世尊說。七覺支者何謂七覺",
    "T27n1545_096:0496a04": "支。世尊告曰。即七種菩提分法名七覺支。問",
    "T27n1545_096:0496a05": "菩提分法有三十七。何故世尊唯說七覺支",
    "T27n1545_096:0496a06": "名菩提分法。答佛隨苾芻所問而答。苾芻",
    "T27n1545_096:0496a07": "唯問七覺支故。佛唯說七菩提分法。若彼",
    "T27n1545_096:0496a08": "苾芻問四念住乃至若問八道支者。佛亦",
    "T27n1545_096:0496a09": "應隨彼所問一一而答。復次彼契經中唯",
    "T27n1545_096:0496a10": "說無漏菩提分法。唯七覺支一向無漏。故偏",
    "T27n1545_096:0496a11": "說之。餘通有漏故彼不說。有作是說。餘",
    "T27n1545_096:0496a12": "契經中亦具說有三十七種菩提分法。時既",
    "T27n1545_096:0496a13": "久遠彼經滅沒。云何知然。如彼尊者達羅達",
    "T27n1545_096:0496a14": "多作如是說。世尊有時說一道支。有時說",
    "T27n1545_096:0496a15": "二。乃至有時說三十七。即三十七菩提分法。",
    "T27n1545_096:0496a16": "如斧柯喻。契經中說於三十七修道法中",
    "T27n1545_096:0496a17": "若唯取決定者。則應說七種修道法。謂七",
    "T27n1545_096:0496a18": "覺支唯無漏故。若唯取不決定者。則應說",
    "T27n1545_096:0496a19": "餘六位修道法。謂四念住乃至八道支。通有",
    "T27n1545_096:0496a20": "漏無漏故。若通取決定不決定者。則應說",
    "T27n1545_096:0496a21": "三十七種修道法。謂前六位及七覺支。故三",
    "T27n1545_096:0496a22": "十七菩提分法。亦是世尊契經所說。問菩提",
    "T27n1545_096:0496a23": "分法名有三十七。實體有幾耶。答此實體。",
    "T27n1545_096:0496a24": "有十一或十二。若以一切攝入覺支即七",
    "T27n1545_096:0496a25": "覺支。名既有七實體亦七信正思惟各唯一",
    "T27n1545_096:0496a26": "種正語業命。有說為二。正命即是正語業",
    "T27n1545_096:0496a27": "故。有說為三。正語業外有正命故。若說為",
    "T27n1545_096:0496a28": "二即唯十一。若說為三則有十二。所以者",
    "T27n1545_096:0496a29": "何。謂四念住慧根慧力正見。攝入擇法覺支。",
    "T27n1545_096:0496b01": "四正勝精進根精進力正勤。攝入精進覺支。",
    "T27n1545_096:0496b02": "四神足定根定力正定。攝入定覺支。念根念",
    "T27n1545_096:0496b03": "力正念。攝入念覺支。信根信力合為信故。",
    "T27n1545_096:0496b04": "若以一切攝入道支即八道支。名雖有八",
    "T27n1545_096:0496b05": "實體不定。若說正念即正語業。實體唯七。",
    "T27n1545_096:0496b06": "若說正命非正語業。實體有八。復有信喜",
    "T27n1545_096:0496b07": "輕安捨四。故亦十一。或有十二。所以者何。",
    "T27n1545_096:0496b08": "謂四念住慧根慧力擇法覺支。攝入正見。四",
    "T27n1545_096:0496b09": "正勝精進根精進力精進覺支。攝入正勤。四",
    "T27n1545_096:0496b10": "神足定根定力定覺支。攝入正定。念根念力",
    "T27n1545_096:0496b11": "念覺支。攝入正念。信根信力合為一信故。",
    "T27n1545_096:0496b12": "有作是說。正語業命戒自性故應合為一。",
    "T27n1545_096:0496b13": "若作是說。菩提分法名有三十七。實體唯",
    "T27n1545_096:0496b14": "十。如名實體如是。名施設。體施設。名異相。",
    "T27n1545_096:0496b15": "體異相。名異性。體異性。名差別。體差別。名",
    "T27n1545_096:0496b16": "分別體分別。名覺。體覺。應知亦爾。如是名",
    "T27n1545_096:0496b17": "為菩提分。法自性。我物相分本性。已說自",
    "T27n1545_096:0496b18": "性。所以今當說。問何故名為菩提分法。菩",
    "T27n1545_096:0496b19": "提分法是何義耶。答盡無生智說名菩提。已",
    "T27n1545_096:0496b20": "究竟覺四聖諦故。若法隨順此究竟覺勢用",
    "T27n1545_096:0496b21": "增上。此中說為菩提分法。已釋總名。一一",
    "T27n1545_096:0496b22": "所以今應別說。問何故名念住乃至道支",
    "T27n1545_096:0496b23": "耶。答由念勢力折除自體故名念住自",
    "T27n1545_096:0496b24": "體即是有漏五蘊。要由念住折除彼故。",
    "T27n1545_096:0496b25": "於正持策身語意中此最為勝。故名正勝",
    "T27n1545_096:0496b26": "或名正斷。於正修習斷修法時。能斷懈",
    "T27n1545_096:0496b27": "怠故名正斷。能為神妙功德所依故。名神",
    "T27n1545_096:0496b28": "足。勢用增上故名為根難可摧制故名為",
    "T27n1545_096:0496b29": "力。助如實覺故名覺支。助正求趣故名",
    "T27n1545_096:0496c01": "道支。問言覺支者是何義耶。為能覺悟故",
    "T27n1545_096:0496c02": "名覺支。為覺之支故名覺支。若能覺悟故",
    "T27n1545_096:0496c03": "名覺支。則應一是六非若覺之支故名覺",
    "T27n1545_096:0496c04": "支。則應六是一非。有作是說。此能覺悟故",
    "T27n1545_096:0496c05": "名覺支。問若爾。則應一是六非。答六是覺",
    "T27n1545_096:0496c06": "分能隨順覺。從勝而說亦名覺支。復有說",
    "T27n1545_096:0496c07": "者。是覺之支故名覺支。問若爾則應六是一",
    "T27n1545_096:0496c08": "非。答擇法是覺亦是覺支。餘六是覺支而非",
    "T27n1545_096:0496c09": "覺。如正見是道亦是道支。餘七是道支而非",
    "T27n1545_096:0496c10": "道。心一境性是靜慮亦是靜慮支。餘是靜慮",
    "T27n1545_096:0496c11": "支而非靜慮。離非時食是齋亦是齋支。餘",
    "T27n1545_096:0496c12": "是齋支而非齋。此亦如是。問言道支者是何",
    "T27n1545_096:0496c13": "義耶為能求趣故名道支。為道之支故名",
    "T27n1545_096:0496c14": "道支。若能求趣故名道支。則應一是七非。",
    "T27n1545_096:0496c15": "若道之支故名道支。則應七是一非。有作",
    "T27n1545_096:0496c16": "是說。此能求趣故名道支。問若爾。則應一",
    "T27n1545_096:0496c17": "是七非答七是道分能隨順道從勝而說亦",
    "T27n1545_096:0496c18": "名道支。復有說者。是道之支故名道支。問",
    "T27n1545_096:0496c19": "若爾。則應七是一非。答正見是道亦是道",
    "T27n1545_096:0496c20": "支。餘七是道支而非道。如擇法是覺亦是",
    "T27n1545_096:0496c21": "覺支。餘六是覺支而非覺。餘如前說。",
    "T27n1545_096:0496c22": "已說菩提分法。所以次第今當說。問何故",
    "T27n1545_096:0496c23": "先說四念住乃至後說八道支耶。答隨順",
    "T27n1545_096:0496c24": "文詞巧妙次第法故。復次隨順說者受者輕",
    "T27n1545_096:0496c25": "便次第法故。復次四念住從初業地乃至盡",
    "T27n1545_096:0496c26": "無生智。勢用常勝是故先說。四正勝從煖乃",
    "T27n1545_096:0496c27": "至盡無生智。勢用常勝是故次說。四神足從",
    "T27n1545_096:0496c28": "頂乃至盡無生智。勢用常勝是故次說。五根",
    "T27n1545_096:0496c29": "從忍乃至盡無生智。勢用常勝是故次說。五",
    "T27n1545_096:0497a01": "力從世第一法乃至盡無生智。勢用常勝是",
    "T27n1545_096:0497a02": "故次說。八道支見道中勝七覺支修道中勝。",
    "T27n1545_096:0497a03": "問何故八道支見道中勝。七覺支修道中勝",
    "T27n1545_096:0497a04": "耶。答求趣義是道支義。見道速疾不越期",
    "T27n1545_096:0497a05": "心。順求趣義故見道中八道支勝。覺悟義是",
    "T27n1545_096:0497a06": "覺支義。修道九品數數覺悟。順覺悟義故修",
    "T27n1545_096:0497a07": "道中七覺支勝。問若爾。何故先說七覺支。後",
    "T27n1545_096:0497a08": "說八道支耶。答隨順文詞巧妙次第法故。",
    "T27n1545_096:0497a09": "復次隨順說者受者輕便次第法故。復次隨",
    "T27n1545_096:0497a10": "順增數次第法故。謂先說四次說五次說",
    "T27n1545_096:0497a11": "七後說八故。復次顯清淨法漸增長故。謂",
    "T27n1545_096:0497a12": "先修四次修五次修七後修八故。有餘師",
    "T27n1545_096:0497a13": "說。諸修行者。先由念住於身等境。自相共",
    "T27n1545_096:0497a14": "相如實了知。除自相愚及所緣愚導起諸",
    "T27n1545_096:0497a15": "善。如有目者引導盲徒。是故最初說四念",
    "T27n1545_096:0497a16": "住。由念住力了知境已。於斷修事能發",
    "T27n1545_096:0497a17": "正勤。故於第二說四正勝。由正勝力令相",
    "T27n1545_096:0497a18": "續中。過失損減功德增盛。於殊勝定能正修",
    "T27n1545_096:0497a19": "習。故於第三說四神足。由神足力令信等",
    "T27n1545_096:0497a20": "五與出世法為增上緣。故於第四說於五",
    "T27n1545_096:0497a21": "根根義既成能招惡趣。煩惱惡業不能屈",
    "T27n1545_096:0497a22": "伏。故於第五說於五力。力義既成能如實",
    "T27n1545_096:0497a23": "覺四聖諦境無有猶豫。故於第六說七覺",
    "T27n1545_096:0497a24": "支既如實覺四聖諦已。厭捨生死欣趣涅",
    "T27n1545_096:0497a25": "槃。故於第七說八道支。評曰。應知此中前",
    "T27n1545_096:0497a26": "說為勝。以修道位隣近菩提。順覺義勝故",
    "T27n1545_096:0497a27": "說覺支。又修道位九地九品數數能覺覺支",
    "T27n1545_096:0497a28": "勝故。如是已總說菩提分法七位次第。今",
    "T27n1545_096:0497a29": "當別說覺支道支二位次第。問何故七覺支",
    "T27n1545_096:0497b01": "中先說念覺支。乃至後說捨覺支耶。答隨",
    "T27n1545_096:0497b02": "順文詞巧妙次第法故。復次隨順說者受者",
    "T27n1545_096:0497b03": "輕便次第法故。尊者妙音作如是說。已見",
    "T27n1545_096:0497b04": "諦者。憶念先時所現觀事而為上首。修習",
    "T27n1545_096:0497b05": "覺支令漸圓滿。如契經說。彼於此法繫念",
    "T27n1545_096:0497b06": "思惟令不迷謬。起念覺支修令圓滿。念圓",
    "T27n1545_096:0497b07": "滿已於法簡擇籌量觀察起擇法覺支修令",
    "T27n1545_096:0497b08": "圓滿。擇法滿已發勤精進心不退屈。起精",
    "T27n1545_096:0497b09": "進覺支修令圓滿。精進滿已發生勝喜心",
    "T27n1545_096:0497b10": "不染著。起喜覺支修令圓滿。喜圓滿已身",
    "T27n1545_096:0497b11": "心猗適離惛沈故。起輕安覺支修令圓滿。",
    "T27n1545_096:0497b12": "輕安滿已身心悅樂得三摩地。起定覺支修",
    "T27n1545_096:0497b13": "令圓滿。定圓滿已遠離貪憂心便住捨。起",
    "T27n1545_096:0497b14": "捨覺支修令圓滿。故七覺支如是次第。問",
    "T27n1545_096:0497b15": "何故八道支中先說正見支。乃至後說正定",
    "T27n1545_096:0497b16": "支耶。答隨順文詞巧妙次第法故。復次隨",
    "T27n1545_096:0497b17": "順說者受者輕便次第法故。尊者妙音作如",
    "T27n1545_096:0497b18": "是說。求見諦者於現觀事正見為先修習",
    "T27n1545_096:0497b19": "道支令漸圓滿。如契經說。由正見故起正",
    "T27n1545_096:0497b20": "思惟。由正思惟故得正語。由正語故復得",
    "T27n1545_096:0497b21": "正業。由正業故復得正命。由正命故發起",
    "T27n1545_096:0497b22": "正勤。由正勤故便起正念。由正念故能起",
    "T27n1545_096:0497b23": "正定。故八道支如是次第。",
    "T27n1545_096:0497b24": "已說次第。所依地今當說。問何地有幾菩",
    "T27n1545_096:0497b25": "提分法。答未至定中有三十六。除喜覺支。",
    "T27n1545_096:0497b26": "初靜慮中具三十七。靜慮中間及第三第四",
    "T27n1545_096:0497b27": "靜慮各唯有三十五。除喜覺支及正思惟。第",
    "T27n1545_096:0497b28": "二靜慮有三十六。除正思惟。前三無色有",
    "T27n1545_096:0497b29": "三十二。除喜覺支及正思惟正語業命。欲界",
    "T27n1545_096:0497c01": "有頂各有二十二。除覺支。道支唯無漏故。",
    "T27n1545_096:0497c02": "若覺支前說道支者。欲界有頂亦有道支",
    "T27n1545_096:0497c03": "通有漏故。",
    "T27n1545_096:0497c04": "已說依地。現在前今當說。問何地有幾菩",
    "T27n1545_096:0497c05": "提分法俱時現前。答未至定中有三十六菩",
    "T27n1545_096:0497c06": "提分法。唯三十三俱時現前。除三念住。所以",
    "T27n1545_096:0497c07": "者何。以四念住所緣各別。尚無有二俱時",
    "T27n1545_096:0497c08": "現前。況有三四。初靜慮中具三十七。唯三",
    "T27n1545_096:0497c09": "十四俱時現前。除三念住。靜慮中間及第三",
    "T27n1545_096:0497c10": "第四靜慮各三十五。唯三十二俱時現前除",
    "T27n1545_096:0497c11": "三念住。第二靜慮有三十六。唯三十三俱時",
    "T27n1545_096:0497c12": "現前。除三念住。前三無色有三十二。唯二",
    "T27n1545_096:0497c13": "十九俱時現前。除三念住。欲界有頂有二十",
    "T27n1545_096:0497c14": "二。唯有十九俱時現前。除三念住餘隨義",
    "T27n1545_096:0497c15": "說非要別體。",
    "T27n1545_096:0497c16": "已說現在前。雜不雜相今當說。問此三十",
    "T27n1545_096:0497c17": "七菩提分法中。諸是覺支者亦是道支耶。答",
    "T27n1545_096:0497c18": "應作四句。有是覺支非道支。謂喜輕安捨。",
    "T27n1545_096:0497c19": "有是道支非覺支。謂正思惟正語業命。有",
    "T27n1545_096:0497c20": "是覺支亦是道支。謂除信諸餘菩提分法。",
    "T27n1545_096:0497c21": "有非覺支亦非道支。謂信。問何故立喜為",
    "T27n1545_096:0497c22": "覺支耶。答順覺悟義是覺支義。喜順彼勝",
    "T27n1545_096:0497c23": "故立覺支。問云何喜順彼勝。答以修道中",
    "T27n1545_096:0497c24": "九地九品數修勝覺。如如於諦能如實覺。",
    "T27n1545_096:0497c25": "如是如是發生勝喜。如如生喜。如是如是。",
    "T27n1545_096:0497c26": "復樂於諦起如實覺。如人掘地得諸珍寶。",
    "T27n1545_096:0497c27": "如如掘地如是如是得寶生喜。如如得寶",
    "T27n1545_096:0497c28": "生喜。如是如是復樂掘地。此亦如是。問何",
    "T27n1545_096:0497c29": "故不立喜為道支。答順求趣義是道支義。",
    "T27n1545_096:0498a01": "喜非順彼勝故不立道支。問云何喜非順",
    "T27n1545_096:0498a02": "彼勝。答如如於諦發生勝喜。如是如是樂",
    "T27n1545_096:0498a03": "住不去。故於求趣喜非隨順。如人在路有",
    "T27n1545_096:0498a04": "所樂著。於所趣方不能速至。此亦如是。",
    "T27n1545_096:0498a05": "問何故輕安捨俱立為覺支。答順覺悟義是",
    "T27n1545_096:0498a06": "覺支義。輕安與捨順彼勝故俱立覺支。問",
    "T27n1545_096:0498a07": "云何輕安捨俱順彼勝耶。答由輕安力息",
    "T27n1545_096:0498a08": "諸事務住平等捨。便能於諦起如實覺故",
    "T27n1545_096:0498a09": "順彼勝。問何故輕安捨不立為道支。答順",
    "T27n1545_096:0498a10": "求趣義是道支義。輕安與捨非順彼勝故",
    "T27n1545_096:0498a11": "不立為道支。問云何此二非順彼勝。答輕",
    "T27n1545_096:0498a12": "安息求。捨不樂趣。與求趣義一向相違。如",
    "T27n1545_096:0498a13": "去與住睡眠與覺一向相違。此亦如是。問",
    "T27n1545_096:0498a14": "正思惟何故立為道支非覺支耶。答順求",
    "T27n1545_096:0498a15": "趣義是道支義。彼策正見求出生死速趣",
    "T27n1545_096:0498a16": "涅槃。如杖捶牛速有所至故立道支。求趣",
    "T27n1545_096:0498a17": "不息是正思惟覺支。安靜義不相順。諸安靜",
    "T27n1545_096:0498a18": "者能如實覺是故不立彼為覺支。問何故",
    "T27n1545_096:0498a19": "正語業命立為道支非覺支耶。答順求趣",
    "T27n1545_096:0498a20": "義是道支義。正語業命如轂能成見道輪",
    "T27n1545_096:0498a21": "故。順求趣義立為道支。順覺悟義是覺支義。",
    "T27n1545_096:0498a22": "覺悟非色是相應。有所依。有所緣。有行相。",
    "T27n1545_096:0498a23": "有警覺。正語業命與彼相違故不立為覺",
    "T27n1545_096:0498a24": "支。問何故信不立覺支道支耶。答初發趣",
    "T27n1545_096:0498a25": "時信用增上。已入聖位修覺道支。時分不",
    "T27n1545_096:0498a26": "同故俱不立。復次諸清淨法於清淨品。相",
    "T27n1545_096:0498a27": "有圓滿者有不圓滿者。圓滿者。謂具有根",
    "T27n1545_096:0498a28": "力覺道支相。與此相違名不圓滿。不圓滿中",
    "T27n1545_096:0498a29": "有覺支相。無道支相者立為覺支非道支。",
    "T27n1545_096:0498b01": "如喜輕安捨。有道支相無覺支相者。立為",
    "T27n1545_096:0498b02": "道支非覺支。如正思惟正語業命。相圓滿",
    "T27n1545_096:0498b03": "者立覺道支。如念定慧等。不圓滿中無覺",
    "T27n1545_096:0498b04": "道支相者俱不立如信。問何不立心為菩",
    "T27n1545_096:0498b05": "提分法。答心無菩提分法相故。復次心於",
    "T27n1545_096:0498b06": "雜染清淨品中勢用均等。菩提分法於清淨",
    "T27n1545_096:0498b07": "品。勢用偏增是故不立。復次菩提分法多",
    "T27n1545_096:0498b08": "緣共相。心多緣自相是故不立。復次菩提",
    "T27n1545_096:0498b09": "分法對治煩惱。一切煩惱皆是心所。故能對",
    "T27n1545_096:0498b10": "治亦非是心。復次菩提分法輔佐菩提。心王",
    "T27n1545_096:0498b11": "不應輔佐於覺。如王無有輔佐臣義。復次",
    "T27n1545_096:0498b12": "心令生死輪轉無窮。菩提分法能斷生死。",
    "T27n1545_096:0498b13": "義不相應是故不立。復次菩提分法能調",
    "T27n1545_096:0498b14": "伏心。不可所調即能調攝。諸有欲令定即",
    "T27n1545_096:0498b15": "心者。說心亦是菩提分法。彼違理故非此",
    "T27n1545_096:0498b16": "所論。問大地法中何故但立念定慧受為菩",
    "T27n1545_096:0498b17": "提分。答念定慧三順清淨品勢用增上。菩提",
    "T27n1545_096:0498b18": "分法亦復如是。故攝此三。受於雜染清淨",
    "T27n1545_096:0498b19": "品中勢用俱勝。故亦立為菩提分法。有餘",
    "T27n1545_096:0498b20": "師說。受於雜染勢用雖勝而於淨品作饒",
    "T27n1545_096:0498b21": "益事。如旃荼羅姓雖鄙劣而與豪族作",
    "T27n1545_096:0498b22": "饒益事。故亦立為菩提分法。想思觸欲於雜",
    "T27n1545_096:0498b23": "染品勢用偏增。故不立為菩提分法。於假",
    "T27n1545_096:0498b24": "想觀勝解偏增。菩提分法順真實觀。是故勝",
    "T27n1545_096:0498b25": "解非彼所攝。有餘師說。菩提分法學位偏",
    "T27n1545_096:0498b26": "增。至無學位勝解方勝。故不立為菩提分",
    "T27n1545_096:0498b27": "法。作意於境令心發覺易脫不定。菩提分",
    "T27n1545_096:0498b28": "法令心住境。義不相應故亦不立。有餘師",
    "T27n1545_096:0498b29": "說。初取境時作意力勝。至境相續彼力漸微。",
    "T27n1545_096:0498c01": "菩提分法要取境已多時方有。義不相應故",
    "T27n1545_096:0498c02": "亦不立。問何故三受皆通無漏。唯立喜為",
    "T27n1545_096:0498c03": "菩提分法。答樂捨二受無彼相故。復次菩提",
    "T27n1545_096:0498c04": "分法行相猛利。樂捨遲鈍故俱不立。復次無",
    "T27n1545_096:0498c05": "漏樂受為輕安樂所覆損故。捨為行捨所",
    "T27n1545_096:0498c06": "覆損故相不明了。故不立為菩提分法。",
    "T27n1545_096:0498c07": "問何故尋伺俱通無漏。唯立尋為菩提分",
    "T27n1545_096:0498c08": "法。答伺無彼相是故不立。復次菩提分法",
    "T27n1545_096:0498c09": "行相猛利。伺用微劣是故不立。復次伺用為",
    "T27n1545_096:0498c10": "尋所覆損故。於策正見尋用偏增。故伺不",
    "T27n1545_096:0498c11": "立菩提分法。問大善地法中何故但立信精",
    "T27n1545_096:0498c12": "進輕安捨四種為菩提分法耶。答由此四",
    "T27n1545_096:0498c13": "種順菩提勝故。偏立為菩提分法。謂趣菩提",
    "T27n1545_096:0498c14": "信為上首。將起眾行信為初基。故立信為",
    "T27n1545_096:0498c15": "菩提分法。精進遍策趣菩提行。令速趣向",
    "T27n1545_096:0498c16": "三乘菩提。故亦立為菩提分法。輕安調適對",
    "T27n1545_096:0498c17": "治惛沈助觀品勝。行捨平等對治掉舉助止",
    "T27n1545_096:0498c18": "品勝。菩提分中止觀為主。故俱立為菩提分",
    "T27n1545_096:0498c19": "法。慚愧等六散善品中勢用雖勝。而於定",
    "T27n1545_096:0498c20": "善勢用微劣。故不立為菩提分法。以菩提",
    "T27n1545_096:0498c21": "分定善攝故。有餘師說。大善法中若所治強",
    "T27n1545_096:0498c22": "自性勝者立為覺分。餘則不爾所治強者。謂",
    "T27n1545_096:0498c23": "與一切染心相應。自性勝者。謂眾行本策",
    "T27n1545_096:0498c24": "發眾行助止觀勝。信精進輕安捨皆具二",
    "T27n1545_096:0498c25": "義。慚愧等六無具二者。謂慚等五二義並",
    "T27n1545_096:0498c26": "無。不放逸一種唯闕自性勝。故不立為菩",
    "T27n1545_096:0498c27": "提分法。問何故欣厭亦體是善。而不立為菩",
    "T27n1545_096:0498c28": "提分法。答欣厭二法不能遍緣。一心品中無",
    "T27n1545_096:0498c29": "容俱起。助覺非勝是故不立。問何故一切",
    "T27n1545_096:0499a01": "色等法中唯無表色。有立覺分非餘法耶。",
    "T27n1545_096:0499a02": "答正語業命隨順聖道。勢用偏增故立覺分。",
    "T27n1545_096:0499a03": "餘法不爾是故不立。問何故聖種不立覺",
    "T27n1545_096:0499a04": "分。答若於在家及出家眾。二事勝者立為覺",
    "T27n1545_096:0499a05": "分。一期心勝。二受行勝。彼四聖種於出家",
    "T27n1545_096:0499a06": "眾有二事勝。於在家者唯一事勝。謂有期",
    "T27n1545_096:0499a07": "心無受行義。如天帝釋坐寶花座。有十二",
    "T27n1545_096:0499a08": "那庾多諸天美女恒自圍遶。常有六萬音樂。",
    "T27n1545_096:0499a09": "而為娛樂。於四聖種雖有期心無受行",
    "T27n1545_096:0499a10": "義。影堅王等諸大國王。給孤獨等諸大長者",
    "T27n1545_096:0499a11": "亦復如是。故四聖種不立覺分。有作是說。",
    "T27n1545_096:0499a12": "前三聖種無貪善根以為自性。第四聖種即",
    "T27n1545_096:0499a13": "是精進。樂斷樂修精進攝故。若作是說。第四",
    "T27n1545_096:0499a14": "聖種亦是覺分。分別論者立四十一菩提分",
    "T27n1545_096:0499a15": "法。謂四聖種足三十七。不應理故非此所",
    "T27n1545_096:0499a16": "論品類足說。云何念覺支。謂聖弟子。於苦",
    "T27n1545_096:0499a17": "集滅道。思惟苦集滅道起能助菩提念。乃",
    "T27n1545_096:0499a18": "至廣說。是未知當知根。或諸學者見生死過",
    "T27n1545_096:0499a19": "患涅槃勝利。起能助菩提念。乃至廣說。是已",
    "T27n1545_096:0499a20": "知根。或阿羅漢。觀心解脫起能助菩提念。乃",
    "T27n1545_096:0499a21": "至廣說。是具知根。是名念覺支乃至捨覺支。",
    "T27n1545_096:0499a22": "廣說亦爾。云何正見。謂聖弟子於苦集滅道",
    "T27n1545_096:0499a23": "思惟苦集滅道。起擇法。乃至廣說是未知當",
    "T27n1545_096:0499a24": "知根。或諸學者見生死過患涅槃勝利。起擇",
    "T27n1545_096:0499a25": "法乃至廣說。是已知根。或阿羅漢。觀心解脫",
    "T27n1545_096:0499a26": "起擇法。乃至廣說。是具知根是名正見。乃",
    "T27n1545_096:0499a27": "至正定廣說亦爾。問何故覺支。中說起能助",
    "T27n1545_096:0499a28": "菩提念等言。道支中不說起能助菩提擇法",
    "T27n1545_096:0499a29": "等言答應說而不說者。當知此義有餘。復",
    "T27n1545_096:0499b01": "次欲現異說異文。由異說異文故。說者受",
    "T27n1545_096:0499b02": "者俱生欣樂。復次欲現二門二略二階二蹬",
    "T27n1545_096:0499b03": "二炬二明二光二影故作是說。復次先作是",
    "T27n1545_096:0499b04": "說。盡無生智名曰菩提。修道位中覺支義顯。",
    "T27n1545_096:0499b05": "近菩提故說助菩提。見道位中道支義顯。",
    "T27n1545_096:0499b06": "去菩提遠是故不說。如契經說。不淨觀俱",
    "T27n1545_096:0499b07": "修念覺支。依止厭依止離依止滅迴向",
    "T27n1545_096:0499b08": "於捨。乃至捨覺支廣說亦爾。問不淨觀是有",
    "T27n1545_096:0499b09": "漏。七覺支是無漏。云何有漏法與無漏法",
    "T27n1545_096:0499b10": "俱。尊者世友作如是說。以不淨觀攝伏其",
    "T27n1545_096:0499b11": "心。令極調柔有堪能已無間能起覺支現",
    "T27n1545_096:0499b12": "前。從此復能起不淨觀。依如是義故說俱",
    "T27n1545_096:0499b13": "言。",
    "T27n1545_096:0499b14": "如契經說。諸聖弟子。若以一心屬耳聽",
    "T27n1545_096:0499b15": "法。能斷五蓋修七覺支速令圓滿。問要",
    "T27n1545_096:0499b16": "在意識修所成慧能斷煩惱非在五識。生",
    "T27n1545_096:0499b17": "得聞思能斷煩惱。如何乃說若以一心屬",
    "T27n1545_096:0499b18": "耳聽法能斷五蓋。答依展轉因故作是說。",
    "T27n1545_096:0499b19": "謂善耳識無間引生善意識。此善意識無間",
    "T27n1545_096:0499b20": "引生聞所成慧。此聞所成慧無間引生思所",
    "T27n1545_096:0499b21": "成慧。此思所成慧無間引生修所成慧。此修",
    "T27n1545_096:0499b22": "所成慧修習純熟。能斷五蓋故不違理。問",
    "T27n1545_096:0499b23": "斷五蓋時未能圓滿修七覺支。何故契經",
    "T27n1545_096:0499b24": "作如是說。能斷五蓋修七覺支速令圓",
    "T27n1545_096:0499b25": "滿。答離欲染時名能斷五蓋。離色染時名",
    "T27n1545_096:0499b26": "修七覺支離無色染時名速令圓滿故無",
    "T27n1545_096:0499b27": "有失。有作是說。離欲染時名能斷五蓋。",
    "T27n1545_096:0499b28": "離無色染時名修七覺支速令圓滿。此說",
    "T27n1545_096:0499b29": "初後略去中間故無有失。復有說者。無間",
    "T27n1545_096:0499c01": "道時名能斷五蓋。解脫道時名修七覺支速",
    "T27n1545_096:0499c02": "令圓滿。相隣近故說名為速。",
    "T27n1545_096:0499c03": "說一切有部發智大毘婆沙論卷第九十六"
}