{
    "T13n0397_020:0137b16": "大方等大集經卷第二十",
    "T13n0397_020:0137b18": "北涼天竺三藏曇無讖譯",
    "T13n0397_020:0137b19": "◎寶幢分第九三昧神足品第四",
    "T13n0397_020:0137b20": "是時，如來四大弟子與諸魔子，遊王舍城歌",
    "T13n0397_020:0137b21": "舞頌偈。爾時，大地六返震動，無量天人悲",
    "T13n0397_020:0137b22": "感啼泣：「苦哉！苦哉！今者如來猶在於世，而",
    "T13n0397_020:0137b23": "四弟子為諸魔眾之所戲弄。」即共和集往至",
    "T13n0397_020:0137b24": "佛所，而作是言：「世尊！唯願如來放捨捨心。",
    "T13n0397_020:0137b25": "何以故？一切諸魔欲壞佛法。」佛言：「我今當",
    "T13n0397_020:0137b26": "入王舍大城，教化眾生欲破壞魔業，示大",
    "T13n0397_020:0137b27": "神通施作佛事。」爾時，佛欲入王舍城。時諸天",
    "T13n0397_020:0137b28": "眾悲[口*睪]向佛而作是言：「今佛入城實非時",
    "T13n0397_020:0137b29": "也。何以故？無量惡鬼彌滿虛空，無量魔眾",
    "T13n0397_020:0137c01": "持刀大石，若佛入城，如來法燈將滅不久。」爾",
    "T13n0397_020:0137c02": "時如來默然不許。復有天言：「世尊！王舍城",
    "T13n0397_020:0137c03": "中，五百魔子執持刀戟欲害如來。」復有一天",
    "T13n0397_020:0137c04": "啼泣而言：「今者釋種，不久當壞。」復有天言：",
    "T13n0397_020:0137c05": "「無上法船今當散滅，三界眾生誰當濟渡令",
    "T13n0397_020:0137c06": "至彼岸。」復有天言：「一切眾生常為煩惱之所",
    "T13n0397_020:0137c07": "纏遶，無上大師如其滅者，誰當令彼得解脫",
    "T13n0397_020:0137c08": "耶？」復有天言：「世尊！不見空中無量魔眾，欲",
    "T13n0397_020:0137c09": "雨刀劍、大石、猛火。唯願如來，愍眾生故且莫",
    "T13n0397_020:0137c10": "入城。」復有天言：「世尊！王舍城中有二萬魔，",
    "T13n0397_020:0137c11": "各各示作婆羅門像，執持刀劍欲害如來。復",
    "T13n0397_020:0137c12": "有二萬持矟待佛，復有二萬執持弓箭，復有",
    "T13n0397_020:0137c13": "二萬持大炬火。唯願如來，受我等語勿復入",
    "T13n0397_020:0137c14": "城。」如來爾時默然不許。爾時，世尊入王舍城",
    "T13n0397_020:0137c15": "門，其守城天啼泣向佛，作如是言：「唯願如來",
    "T13n0397_020:0137c16": "勿復入城。何以故？今此城中惡眾彌滿。若",
    "T13n0397_020:0137c17": "使如來於此滅者，我當云何見諸天眾？魔眾",
    "T13n0397_020:0137c18": "今者欲雨刀劍、猛火、大石，如來若滅，眾生闇",
    "T13n0397_020:0137c19": "行，滅大法炬、壞大法山，生老病死歡喜受樂。」",
    "T13n0397_020:0137c20": "佛於爾時，雖聞是語亦不許可。時天復言：「世",
    "T13n0397_020:0137c21": "尊！若不惜身命必欲放捨，有六大城何必於",
    "T13n0397_020:0137c22": "此？如來若於此間滅者，則令我於無量世中",
    "T13n0397_020:0137c23": "得大惡名。」爾時，復有無量諸天俱至佛所，作",
    "T13n0397_020:0137c24": "如是言：「世尊！我已曾見無量諸佛說法教化",
    "T13n0397_020:0137c25": "無量眾生，實未曾見如是魔眾，世間眾生常",
    "T13n0397_020:0137c26": "為無量諸惡煩惱之所圍遶，值遇良醫通達",
    "T13n0397_020:0137c27": "無量醫方方便。如來何故，放捨大慈大悲之",
    "T13n0397_020:0137c28": "心？」復有天言：「如來往昔無量劫中為諸眾生",
    "T13n0397_020:0137c29": "修集苦行，今者云何欲捨眾生放棄身命？唯",
    "T13n0397_020:0138a01": "願憐愍演說正法，調伏一切闇昧眾生。願施",
    "T13n0397_020:0138a02": "眾生光明，迷行之人示以正路，永斷一切三",
    "T13n0397_020:0138a03": "惡道苦，唯願久住，莫捨身命。」爾時，復有淨居",
    "T13n0397_020:0138a04": "諸天，告諸天言：「且勿[口*睪]哭放捨愁惱，如來",
    "T13n0397_020:0138a05": "具足十力無畏，今欲摧滅一切魔眾。假使無",
    "T13n0397_020:0138a06": "量無邊魔眾，乃至不能動佛一毛。」爾時，梵王",
    "T13n0397_020:0138a07": "釋提桓因，往至佛所白佛言：「世尊！一切魔",
    "T13n0397_020:0138a08": "眾今者定欲毀害如來，唯願勿往。如來當滅",
    "T13n0397_020:0138a09": "一切眾生無明闇行。世尊往昔請諸眾生許",
    "T13n0397_020:0138a10": "以甘露，斯事未果，云何便欲放捨身命？莫",
    "T13n0397_020:0138a11": "猗往昔菩提樹下壞一魔已輕蔑餘者。如來",
    "T13n0397_020:0138a12": "若入王舍城中，即便滅沒無復疑也。」",
    "T13n0397_020:0138a13": "爾時，世尊出大梵音聲，遍三千大千世界已，",
    "T13n0397_020:0138a14": "而作是言：「諦聽！諦聽！假使諸魔悉皆遍滿十",
    "T13n0397_020:0138a15": "方世界，盡其力勢乃至不能動我一毛。我昔",
    "T13n0397_020:0138a16": "已請無量眾生許以甘露，今當演說第一義",
    "T13n0397_020:0138a17": "諦增長善法，說於正道以稱我願。我於往昔",
    "T13n0397_020:0138a18": "無量世中，為諸眾生多受苦惱，放捨一切金",
    "T13n0397_020:0138a19": "銀、琉璃、頗梨、寶貨、國城、妻子、衣服、飲食及以",
    "T13n0397_020:0138a20": "身命，以妙香華幡蓋燈明供養諸佛，受持淨",
    "T13n0397_020:0138a21": "戒修行忍辱。誰能以惡加於我身？我於眾生",
    "T13n0397_020:0138a22": "常修慈悲，誰能令我而滅沒耶？如我先已摧",
    "T13n0397_020:0138a23": "魔眷屬，當知今者亦能破壞。汝等於此勿懷",
    "T13n0397_020:0138a24": "怖畏。」時無量天聞是語已，心生喜樂各各而",
    "T13n0397_020:0138a25": "言：「南無大士如來、世尊，壞大魔眾破諸煩惱，",
    "T13n0397_020:0138a26": "永斷習氣摧憍慢山，拔生死樹，滅死日月",
    "T13n0397_020:0138a27": "除無明闇，勸化一切邪見眾生，焦涸四流",
    "T13n0397_020:0138a28": "然大法炬，示菩提道擊大法鼓。施諸眾生",
    "T13n0397_020:0138a29": "善法之樂，復令覺悟四真諦相，度生死海",
    "T13n0397_020:0138b01": "入無畏處。」說是語已，以妙香華幡蓋伎樂供",
    "T13n0397_020:0138b02": "養於佛。復以種種微妙好華散王舍城，所謂",
    "T13n0397_020:0138b03": "曼陀羅華、摩訶曼陀羅華、波樓沙華、摩訶波",
    "T13n0397_020:0138b04": "樓沙華、迦迦羅華、摩訶迦迦羅華、曼殊沙華、",
    "T13n0397_020:0138b05": "摩訶曼殊沙華、瞻婆羅華、摩訶瞻婆羅華、歡",
    "T13n0397_020:0138b06": "喜華、大歡喜華、愛樂華、大愛樂華、波利質",
    "T13n0397_020:0138b07": "多華、俱毘遮羅華、憂婆鉢羅華、俱物頭",
    "T13n0397_020:0138b08": "華、波頭摩華、分陀利華，如是等華，莊嚴遍",
    "T13n0397_020:0138b09": "覆如來行處，於路二邊七寶行樹高一多羅",
    "T13n0397_020:0138b10": "樹，間有八味清泉。上虛空中多有諸天，手",
    "T13n0397_020:0138b11": "持上妙七寶幡蓋，雨諸雜華金銀、頗梨、琉",
    "T13n0397_020:0138b12": "璃等寶。牛頭栴檀及白栴檀，堅[革*卬]沈水種",
    "T13n0397_020:0138b13": "種華香，遍雨如來所行之處。復有種種微妙",
    "T13n0397_020:0138b14": "伎樂，一切人民悉共嚴治王舍城外如來行",
    "T13n0397_020:0138b15": "處，諸魔眷屬莊嚴城內。時，佛、世尊入王舍城。",
    "T13n0397_020:0138b16": "爾時心遊首楞嚴定，示現微妙八十種好。若",
    "T13n0397_020:0138b17": "事象者即現象像，事師子者現師子像，有",
    "T13n0397_020:0138b18": "事牛者即現牛像，事命命鳥現命命像，有",
    "T13n0397_020:0138b19": "事兔者即現兔像，有事魚龍龜鼈、梵天自",
    "T13n0397_020:0138b20": "在建陀八臂，帝釋、阿修羅、迦樓羅、虎狼猪鹿、",
    "T13n0397_020:0138b21": "水火風神、日月星宿、國王大臣男女大小、",
    "T13n0397_020:0138b22": "沙門婆羅門、四王夜叉、菩薩如來，各隨所",
    "T13n0397_020:0138b23": "事而得見之，見已皆稱南無、南無無上世尊，",
    "T13n0397_020:0138b24": "合掌恭敬禮拜供養。爾時，雪山光味仙人，與",
    "T13n0397_020:0138b25": "其弟子在西門下，側立待佛。光味仙人覩見",
    "T13n0397_020:0138b26": "佛身，是仙人像，為無量眾生之所供養，即",
    "T13n0397_020:0138b27": "作是言：「如是人者真是大仙，堪受世間人天",
    "T13n0397_020:0138b28": "供養。何以故？福德相故。我云何知彼大、我大？",
    "T13n0397_020:0138b29": "我今當問生姓經書、出家久近？」光味仙人即",
    "T13n0397_020:0138c01": "趣佛所，告其弟子摩納：「彼仙人者德相成就",
    "T13n0397_020:0138c02": "了了可知，聰明叡哲能解深義，汝等應當至心",
    "T13n0397_020:0138c03": "生信，如我所見相書所載，是人必能說無上",
    "T13n0397_020:0138c04": "道，彼定能令我度生死。」五百弟子同聲歎言：",
    "T13n0397_020:0138c05": "「善哉！善哉！如和上言。」爾時，光味與五百弟子",
    "T13n0397_020:0138c06": "前後圍遶即至佛所，作如是言：「汝是誰耶？」佛",
    "T13n0397_020:0138c07": "言：「是婆羅門。」光味復言：「姓何等耶？」答言：「我",
    "T13n0397_020:0138c08": "姓瞿曇。」又問：「受何戒耶？」答言：「吾受三戒。」又",
    "T13n0397_020:0138c09": "問：「修集何行？」答言：「吾修三空行。」又問：「出",
    "T13n0397_020:0138c10": "家已來為久近乎？」答言：「具大智時。」又問：「汝",
    "T13n0397_020:0138c11": "頗讀誦星宿書不？」答言：「汝今讀誦得何利益？」",
    "T13n0397_020:0138c12": "光味復言：「我以此法教諸眾生，受我語者多",
    "T13n0397_020:0138c13": "獻供養。」佛言：「汝知此書，頗能得過生老死",
    "T13n0397_020:0138c14": "不？」光味復問：「瞿曇！生老病死云何可斷？」佛",
    "T13n0397_020:0138c15": "言：「汝若不能斷生老死，何用讀誦如是星書？」",
    "T13n0397_020:0138c16": "光味復言：「瞿曇！汝若不知星宿書者，身上",
    "T13n0397_020:0138c17": "何故有星行處？如我知者，定謂瞿曇通達如",
    "T13n0397_020:0138c18": "是星宿彼岸。」佛言：「云何名星宿道？」光味答",
    "T13n0397_020:0138c19": "言：「謂二十八宿日月隨行，一切眾生日月年",
    "T13n0397_020:0138c20": "歲皆悉繫屬。瞿曇！一切星宿跡有四分。",
    "T13n0397_020:0138c21": "「瞿曇！東方七宿，謂角、亢、氐、房、心、尾、箕。若人",
    "T13n0397_020:0138c22": "生日，屬角星者，口闊四指額廣亦爾。其身",
    "T13n0397_020:0138c23": "右邊多生黑子，上皆有毛，當知是人多財富",
    "T13n0397_020:0138c24": "貴。廣額似像，聰明多智眷屬熾盛，其項短",
    "T13n0397_020:0138c25": "促，脚兩指長，左有刀創，多有妻子，惡性",
    "T13n0397_020:0138c26": "輕躁，壽命八十。四十年時一受衰苦，長子",
    "T13n0397_020:0138c27": "不壽，心樂法事，衰患在火。瞿曇！屬角星者",
    "T13n0397_020:0138c28": "有如是相。",
    "T13n0397_020:0138c29": "「屬亢星者，心樂法事，受性多巧，聰明富貴。",
    "T13n0397_020:0139a01": "多懷慚愧，怨不能害，樂欲出家，受性柔軟，",
    "T13n0397_020:0139a02": "輕躁确盡無所隱藏，壽六十年。三十五時身",
    "T13n0397_020:0139a03": "遇篤病，遶頸四指當有瘡瘢，不宜子息。瞿",
    "T13n0397_020:0139a04": "曇！屬亢星者，有如是相。",
    "T13n0397_020:0139a05": "「屬氐星者，生人受身勇健，巨富豪貴，壽二",
    "T13n0397_020:0139a06": "十五。左有黑子，於父母所悔(丹本云恒)生惡心。",
    "T13n0397_020:0139a07": "敬出家人，於己眷屬不能增長。瞿曇！屬氐",
    "T13n0397_020:0139a08": "星者，有如是相。",
    "T13n0397_020:0139a09": "「屬房星人受性弊惡，愚騃無智，巨富豪貴。",
    "T13n0397_020:0139a10": "右有黑子，壽三十五當被兵死，宜於兄弟。",
    "T13n0397_020:0139a11": "瞿曇！屬房星人有如是相。「屬心星人富",
    "T13n0397_020:0139a12": "貴多財，愚癡風病，壽三十五。頭有瘡瘢，",
    "T13n0397_020:0139a13": "有大名聲，毒不能中，妻子不樂。瞿曇！屬心",
    "T13n0397_020:0139a14": "星人，有如是相。「屬尾星人具諸相好，雄壯",
    "T13n0397_020:0139a15": "富貴得大自在，兩乳輪相，有大名聲，身諸",
    "T13n0397_020:0139a16": "光明勝於日月。聰明大智無能勝者，貪樂出",
    "T13n0397_020:0139a17": "家能調煩惱，增長眷屬多有慚愧，壽命百年。",
    "T13n0397_020:0139a18": "四十五時，暫一受苦，胸有德相眾生樂見，",
    "T13n0397_020:0139a19": "不宜父母。瞿曇！屬尾星人，有如是相。",
    "T13n0397_020:0139a20": "「屬箕星人樂喜諍訟，多犯禁戒，受性弊惡",
    "T13n0397_020:0139a21": "人不喜見，貪欲熾盛，壽六十年。貧窮困苦，",
    "T13n0397_020:0139a22": "常樂遊行，牙齒疏小，胸臆确瘦。瞿曇！屬東",
    "T13n0397_020:0139a23": "方宿有如是相。",
    "T13n0397_020:0139a24": "「屬井星人多饒財寶人所恭敬，心樂於法，",
    "T13n0397_020:0139a25": "臍有瘡瘢，壽八十年。慈孝供養父母師長，",
    "T13n0397_020:0139a26": "先父母喪，心無慳悋多有慚愧，衰禍在水。",
    "T13n0397_020:0139a27": "瞿曇！屬井星者有如是相。",
    "T13n0397_020:0139a28": "「屬鬼星人慳悋短壽，臍下四指當有黑子，",
    "T13n0397_020:0139a29": "不宜父母，喜樂諍訟。瞿曇！屬鬼星者有如",
    "T13n0397_020:0139b01": "是相。「屬柳星者富貴持戒，慕樂法事，壽七",
    "T13n0397_020:0139b02": "十五。增長眷屬，死已生天，腰有赤子，敬",
    "T13n0397_020:0139b03": "受法者人所信伏。瞿曇！屬柳星者，有如是",
    "T13n0397_020:0139b04": "相。",
    "T13n0397_020:0139b05": "「屬七星者樂為劫賊，盜物為業，姦偽諂曲，",
    "T13n0397_020:0139b06": "薄福短壽，舉動麁獷，愚癡狂騃必被兵死。",
    "T13n0397_020:0139b07": "瞿曇！七星生者，有如是相。「屬張星者，壽命八",
    "T13n0397_020:0139b08": "十，善於音樂，首髮稀少，衰二十七及三十",
    "T13n0397_020:0139b09": "三。富貴勇健有大名稱，聰明無悋，樂法慚",
    "T13n0397_020:0139b10": "愧，不宜父母及以兄弟，頂(丹本云項)有瘡瘢，",
    "T13n0397_020:0139b11": "過三十五乃有子息，陰有黑子，髀有黃子。",
    "T13n0397_020:0139b12": "瞿曇！屬張星者，有如是相。",
    "T13n0397_020:0139b13": "「屬翼星人善知算數，慳悋惡性鈍根邪見，",
    "T13n0397_020:0139b14": "右有黑子，壽命三十三，絕無子息。瞿曇！",
    "T13n0397_020:0139b15": "屬翼星者，有如是相。",
    "T13n0397_020:0139b16": "「屬軫星人巨富豪貴，多饒眷屬奴婢僕使，聰",
    "T13n0397_020:0139b17": "明勇健，樂法愛法。敬受法者，壽命百年，死已",
    "T13n0397_020:0139b18": "生天。瞿曇！屬南方星者，有如是相。",
    "T13n0397_020:0139b19": "「屬奎星者，其人兩頰當有黑子，持戒樂法。",
    "T13n0397_020:0139b20": "敬受法者，富貴樂施，身有火瘡，壽五十年。",
    "T13n0397_020:0139b21": "瞿曇！屬奎星者有如是相。「屬婁星者壽命",
    "T13n0397_020:0139b22": "短促，貧窮困苦，樂見毀戒，其心慳悋，膝下",
    "T13n0397_020:0139b23": "瘡瘢，壽三十年，不宜於兄。瞿曇！屬婁星",
    "T13n0397_020:0139b24": "者有如是相。「屬胃星者不宜父母，多失財",
    "T13n0397_020:0139b25": "寶、田業舍宅，膝有黑子，過二十二得大富",
    "T13n0397_020:0139b26": "貴，不慳樂施。瞿曇！屬胃星者有如是相。",
    "T13n0397_020:0139b27": "「屬昴星者樂於正法，辯口利辭，聰明富貴，",
    "T13n0397_020:0139b28": "多有名稱，護持禁戒。人所敬信，死已生天，",
    "T13n0397_020:0139b29": "膝有青子，壽五十年。瞿曇！屬昴星者有如",
    "T13n0397_020:0139c01": "是相。「屬畢星者人所信伏，惡性喜鬪，於己",
    "T13n0397_020:0139c02": "姊妹生於貪心，富貴多怨，常患胸痛，不宜",
    "T13n0397_020:0139c03": "錢財，左有黑子，壽七十年。瞿曇！屬畢星",
    "T13n0397_020:0139c04": "者有如是相。",
    "T13n0397_020:0139c05": "「屬觜星者富貴樂施，慚愧無貪，無有病苦，",
    "T13n0397_020:0139c06": "眾生樂見，死已生天，衰在七十，壽滿八十。",
    "T13n0397_020:0139c07": "瞿曇！屬觜星者有如是相。「屬參星者受性",
    "T13n0397_020:0139c08": "弊惡，多造惡業，作守獄卒，貪欲偏多，聰明",
    "T13n0397_020:0139c09": "貧苦，壽六十五，多有黑子。瞿曇！屬西方星",
    "T13n0397_020:0139c10": "有如是相。「屬斗星者受性愚癡，貪不知足，",
    "T13n0397_020:0139c11": "貧窮惡性，壽命短促，當病食死，黑色羸瘦。",
    "T13n0397_020:0139c12": "瞿曇！屬斗星者有如是相。",
    "T13n0397_020:0139c13": "「屬牛星者性癡貧窮，樂為偷竊，心多嫉妬，",
    "T13n0397_020:0139c14": "壽七十年，無有妻子。瞿曇！屬牛星者有如",
    "T13n0397_020:0139c15": "是相。「屬女星者持戒樂施，其人足下多有",
    "T13n0397_020:0139c16": "黑子，增長眷屬，壽八十年。有大名聲，無有",
    "T13n0397_020:0139c17": "病痛，宜於父母及以兄弟。瞿曇！屬女星者",
    "T13n0397_020:0139c18": "有如是相。「屬虛星者福德富貴，眷屬愛樂，",
    "T13n0397_020:0139c19": "慳悋不施，壽六十五，其人足下當有黑子。",
    "T13n0397_020:0139c20": "瞿曇！屬虛星者有如是相。",
    "T13n0397_020:0139c21": "「屬危星者身無病苦，聰明持戒，通達世事，",
    "T13n0397_020:0139c22": "富貴多財，壽八十年，宜諸眷屬。瞿曇！屬危",
    "T13n0397_020:0139c23": "星者有如是相。",
    "T13n0397_020:0139c24": "「屬室星者受性弊惡，多犯禁戒，為人富貴，",
    "T13n0397_020:0139c25": "壽命百年，死墮惡道，不宜父母及以兄弟。",
    "T13n0397_020:0139c26": "瞿曇！屬室星者有如是相。「屬壁星者雄",
    "T13n0397_020:0139c27": "猛多力，尊榮富貴，有大名稱，眷屬增長，不",
    "T13n0397_020:0139c28": "宜父母，壽命千年，名聞無量，樂法出家。",
    "T13n0397_020:0139c29": "敬受法者，聰明多智，善解世事。瞿曇！屬北",
    "T13n0397_020:0140a01": "方星有如是相，若有通達如是相者，到於",
    "T13n0397_020:0140a02": "彼岸得大智慧。」",
    "T13n0397_020:0140a03": "佛言：「眾生闇行，著於顛倒煩惱繫縛，隨逐",
    "T13n0397_020:0140a04": "如是星宿書籍。仙人！星宿雖好，亦復生於牛",
    "T13n0397_020:0140a05": "馬狗猪，亦有同屬一星生者，而有貧賤富",
    "T13n0397_020:0140a06": "貴參差。是故我知是不定法。仙人！汝雖得禪，",
    "T13n0397_020:0140a07": "我是一切大智之人。何故不問解脫因緣乃",
    "T13n0397_020:0140a08": "問是事？」光味又言：「汝今現身如世無異，而",
    "T13n0397_020:0140a09": "尊其事與仙無別，我今真實不知汝是天耶？",
    "T13n0397_020:0140a10": "仙耶？龍耶？鬼耶？聲如梵音、色如古仙，我從",
    "T13n0397_020:0140a11": "昔來未曾見聞如是色相如是事業，是故今",
    "T13n0397_020:0140a12": "問：汝為是誰繫？屬於誰？姓氏何等？宣說何",
    "T13n0397_020:0140a13": "事？唯願廣說，我當聽受。」爾時，世尊即說偈言：",
    "T13n0397_020:0140a14": "「若有學習著相書，　　是人不能知此彼，",
    "T13n0397_020:0140a15": "　若有煩惱所縛者，　　不得解脫常受苦。",
    "T13n0397_020:0140a16": "　我今具足六神通，　　是故名大婆羅門，",
    "T13n0397_020:0140a17": "　六波羅蜜是我性，　　以六和敬調諸根，",
    "T13n0397_020:0140a18": "　我以受持三種戒，　　行空無相三脫門，",
    "T13n0397_020:0140a19": "　我往初發菩提心，　　爾時得名大出家。",
    "T13n0397_020:0140a20": "　我都不覺一法相，　　是故不說星宿書；",
    "T13n0397_020:0140a21": "　法無眾生無壽命，　　是故演說無我淨。",
    "T13n0397_020:0140a22": "　已度三受三行岸，　　斷諸根故無有相，",
    "T13n0397_020:0140a23": "　我已真實知諸法，　　是故獲得大寂靜。",
    "T13n0397_020:0140a24": "　若無罣礙如虛空，　　雖行菩提不覺法，",
    "T13n0397_020:0140a25": "　修集禁戒大忍辱，　　即得無想大智慧。",
    "T13n0397_020:0140a26": "　若不覺業求果報，　　如法不轉得菩提，",
    "T13n0397_020:0140a27": "　心不貪著一切陰，　　亦復不觀於此彼，",
    "T13n0397_020:0140a28": "　又不覺知菩提道，　　是能速得菩提道。",
    "T13n0397_020:0140a29": "　無有相貌無想念，　　於一切法無覺觀，",
    "T13n0397_020:0140b01": "　亦不貪著於諸法，　　即能獲得一切覺。",
    "T13n0397_020:0140b02": "　若有修集淨梵行，　　是人得名婆羅門，",
    "T13n0397_020:0140b03": "　觀察諸法如虛空，　　是人即得名大覺。」",
    "T13n0397_020:0140b04": "於是世尊說是偈已，光味仙人及諸眷屬，",
    "T13n0397_020:0140b05": "一切皆見如來本身。見本身已，往善所追，",
    "T13n0397_020:0140b06": "即各獲得寶幢三昧。得是三昧，能遍觀察一",
    "T13n0397_020:0140b07": "切三昧，故名為幢。於諸三昧而得自在，遊",
    "T13n0397_020:0140b08": "入一切三昧境界，是故名為寶幢三昧。爾時，",
    "T13n0397_020:0140b09": "光味合掌恭敬，持微妙華滿其手掬，說偈讚",
    "T13n0397_020:0140b10": "佛：",
    "T13n0397_020:0140b11": "「如來成就無量德，　　猶如大海水彌滿，",
    "T13n0397_020:0140b12": "　功德光明甚微妙，　　悉照三千大千界。",
    "T13n0397_020:0140b13": "　勇猛精進大智慧，　　出勝一切諸眾生，",
    "T13n0397_020:0140b14": "　具足大慈大悲心，　　是故我禮無上尊。",
    "T13n0397_020:0140b15": "　如來永斷諸煩惱，　　故我稽首大仙師，",
    "T13n0397_020:0140b16": "　清淨金色戒光明，　　我今禮敬於佛日。",
    "T13n0397_020:0140b17": "　能乾眾生諸煩惱，　　能說真實菩提行，",
    "T13n0397_020:0140b18": "　能壞一切煩惱山，　　轉於無上正法輪。",
    "T13n0397_020:0140b19": "　今我修於菩提道，　　為得無上大智慧，",
    "T13n0397_020:0140b20": "　如來具足一切相，　　願記我等菩提時。",
    "T13n0397_020:0140b21": "　我當云何斷煩惱，　　度脫一切苦眾生，",
    "T13n0397_020:0140b22": "　演於真實正真道，　　平等猶如十方佛？",
    "T13n0397_020:0140b23": "　眾生三世造惡業，　　我當云何令其斷？",
    "T13n0397_020:0140b24": "　若我身口意善業，　　願此因緣斷彼結。",
    "T13n0397_020:0140b25": "　永斷一切煩惱病，　　身受妙樂如先佛，",
    "T13n0397_020:0140b26": "　令眾妙色諸根具，　　遠離諸惡修善法。",
    "T13n0397_020:0140b27": "　斷除眾生諸邪見，　　修習具足於正見，",
    "T13n0397_020:0140b28": "　得識宿命樂善行，　　度生死河至彼岸。",
    "T13n0397_020:0140b29": "　六波羅蜜得具足，　　知佛深法常住世，",
    "T13n0397_020:0140c01": "　樂降無上大法雨，　　令諸眾生離貧渴。",
    "T13n0397_020:0140c02": "　若我身口意惡業，　　今於佛前悉懺悔，",
    "T13n0397_020:0140c03": "　我今所有福德力，　　施與眾生早成佛。",
    "T13n0397_020:0140c04": "　我請一切諸眾生，　　勸之令種菩提子，",
    "T13n0397_020:0140c05": "　我為眾生受苦時，　　願不生悔及退轉。",
    "T13n0397_020:0140c06": "　淨於世界及眾生，　　得無礙智淨法界，",
    "T13n0397_020:0140c07": "　若我真實得佛道，　　願此所散成華蓋。」",
    "T13n0397_020:0140c08": "爾時，光味即以華散。是時，三千大千世界六",
    "T13n0397_020:0140c09": "種震動，無量眾生生敬喜心。有諸眾生奉事",
    "T13n0397_020:0140c10": "象者，見佛是象，作如是言：「云何此象有大福",
    "T13n0397_020:0140c11": "德，令是仙人敬意供養？」乃至若有敬事佛者，",
    "T13n0397_020:0140c12": "見彼仙人敬心供養，見已生信禮拜讚歎。爾",
    "T13n0397_020:0140c13": "時，世尊出首楞嚴定，從定起已一切眾生悉",
    "T13n0397_020:0140c14": "見佛身。見已心生供養歡喜，各任己力而",
    "T13n0397_020:0140c15": "作供養。爾時，世尊告光味言：「善男子！一切諸",
    "T13n0397_020:0140c16": "天見汝決定發阿耨多羅三藐三菩提心歡喜",
    "T13n0397_020:0140c17": "踊躍故，令是地六種震動。善男子！汝當成",
    "T13n0397_020:0140c18": "就無量智慧，然後獲得無上佛道，乃當復於",
    "T13n0397_020:0140c19": "無量世界然大法炬。「善男子！汝於來世過",
    "T13n0397_020:0140c20": "三阿僧祇劫，當於此土北方世界名曰香華，",
    "T13n0397_020:0140c21": "其界莊嚴如阿彌陀，當於彼中得成為佛名",
    "T13n0397_020:0140c22": "光功德如來、應、正遍知、明行足、善逝、世間解、無",
    "T13n0397_020:0140c23": "上士、調御丈夫、天人師、佛、世尊。於無量世宣",
    "T13n0397_020:0140c24": "說大乘，終不說於聲聞緣覺。」爾時，大眾耳聞",
    "T13n0397_020:0140c25": "目見光味仙人得受記莂，悉共歡喜供養恭",
    "T13n0397_020:0140c26": "敬。五百弟子、無量眾生發阿耨多羅三藐三",
    "T13n0397_020:0140c27": "菩提心，其意堅固無有退轉。◎",
    "T13n0397_020:0140c28": "◎大方等大集經寶幢分中相品第五",
    "T13n0397_020:0140c29": "爾時，佛知諸魔心已即入三昧，三昧力故令",
    "T13n0397_020:0141a01": "王舍城有十二門，一一門中有一如來。爾時",
    "T13n0397_020:0141a02": "諸魔見十二佛，自現其身為五通像，乃至示",
    "T13n0397_020:0141a03": "現梵天王像，以妙香華幡蓋伎樂供養於佛。",
    "T13n0397_020:0141a04": "佛入城時足指案地，令此三千大千世界六",
    "T13n0397_020:0141a05": "種震動。其中天人、阿修羅等，帝釋、梵天，及",
    "T13n0397_020:0141a06": "四天王、一切眾生，悉皆得見十方世界十方",
    "T13n0397_020:0141a07": "眾生，皆悉來集王舍大城，齎持香華供養於",
    "T13n0397_020:0141a08": "佛。佛神力故，令香華中說如是偈：",
    "T13n0397_020:0141a09": "「若欲永斷三惡道，　　應當發起菩提心；",
    "T13n0397_020:0141a10": "　若於生死獨覺者，　　是能度脫諸眾生；",
    "T13n0397_020:0141a11": "　若欲離於惡怱務，　　應當修集於正道；",
    "T13n0397_020:0141a12": "　若有值遇諸如來，　　是人即得受道記。",
    "T13n0397_020:0141a13": "　如來大士利眾生，　　今來入此王舍城，",
    "T13n0397_020:0141a14": "　欲摧一切諸魔眾，　　欲轉無上正法輪，",
    "T13n0397_020:0141a15": "　佛為五滓諸眾生，　　宣說三乘首楞嚴，",
    "T13n0397_020:0141a16": "　如來今欲大授記，　　欲聽實義應往彼。」",
    "T13n0397_020:0141a17": "是偈音聲周遍而聞。迦蘭陀竹林精舍有諸",
    "T13n0397_020:0141a18": "菩薩阿羅漢等，悉往集會王舍大城中，乃",
    "T13n0397_020:0141a19": "至十方無量世界、淨土、穢土有佛之處，及無佛",
    "T13n0397_020:0141a20": "處，一切眾生悉來聚集。爾時，世尊入佛莊嚴",
    "T13n0397_020:0141a21": "瓔珞三昧，入三昧已，令此娑婆世界清淨莊",
    "T13n0397_020:0141a22": "嚴，猶如未來遍見如來所有國土。爾時，世",
    "T13n0397_020:0141a23": "尊光明淨妙，眾生樂見，十方無量微塵世界",
    "T13n0397_020:0141a24": "淨穢等土、有無佛處，一切眾生亦復如是，樂",
    "T13n0397_020:0141a25": "見如來淨妙光明，亦復樂聞如來音聲。爾時",
    "T13n0397_020:0141a26": "十方一一方面，無量佛土無量菩薩，悉來至",
    "T13n0397_020:0141a27": "此娑婆世界王舍大城。爾時，此界具足多有",
    "T13n0397_020:0141a28": "無量菩薩，如是菩薩悉共供養如來世尊。或",
    "T13n0397_020:0141a29": "有菩薩於娑婆世界雨諸雜香以供養佛，或",
    "T13n0397_020:0141b01": "有菩薩於此世界雨真珠寶以供養佛，或有",
    "T13n0397_020:0141b02": "菩薩於此世界雨妙瓔珞，或雨金、銀、琉璃、",
    "T13n0397_020:0141b03": "頗梨、車璩、馬瑙，或雨栴檀沈水諸香，或復",
    "T13n0397_020:0141b04": "有雨牛頭栴檀，或雨諸華須曼那華以供養",
    "T13n0397_020:0141b05": "佛。或有菩薩以真實法讚歎於佛，或有現作",
    "T13n0397_020:0141b06": "天帝釋像、梵天王像、四天王像、魔王形像、",
    "T13n0397_020:0141b07": "自在天像、違陀天像、八臂天像、轉輪王像、",
    "T13n0397_020:0141b08": "寶像山像、樹林等像，大臣、長者、男女、師宗、牛",
    "T13n0397_020:0141b09": "羊、象馬、水牛等像，作如是像，趣王舍城大蓮",
    "T13n0397_020:0141b10": "華所，以手觸華華即為動。是時，一切魔眾",
    "T13n0397_020:0141b11": "男女大小及諸眷屬，皆悉動搖生大恐怖，即",
    "T13n0397_020:0141b12": "作是言：「何因緣故我之宮殿如是傾動？我等",
    "T13n0397_020:0141b13": "所尊將不退沒，失我天耶？我等復不欲滅墮",
    "T13n0397_020:0141b14": "乎？我往常見如是世界有五滓濁，今者何緣",
    "T13n0397_020:0141b15": "寂然清淨？」爾時，諸魔悉見十方清淨菩薩皆",
    "T13n0397_020:0141b16": "來集會娑婆世界，見是事已復作是言：「以佛、",
    "T13n0397_020:0141b17": "世尊光明嚴麗，眾生樂見之因緣故，乃至不",
    "T13n0397_020:0141b18": "見己之眷屬有一人在。」復作是念：「我今何故",
    "T13n0397_020:0141b19": "不往佛所親近供養？」時魔波旬即至佛所，合",
    "T13n0397_020:0141b20": "掌恭敬而說偈言：",
    "T13n0397_020:0141b21": "「我今歸依於如來，　　已得歡喜至心樂，",
    "T13n0397_020:0141b22": "　願見放捨還本處，　　還已乃當聽正法。」",
    "T13n0397_020:0141b23": "爾時世尊說偈答言：",
    "T13n0397_020:0141b24": "「我不勸汝以去來，　　諸法性相亦如是，",
    "T13n0397_020:0141b25": "　汝今若有大神通，　　隨意自在無遮者。」",
    "T13n0397_020:0141b26": "是時，波旬復說偈言：",
    "T13n0397_020:0141b27": "「如佛世尊真實語，　　今者實無遮我者，",
    "T13n0397_020:0141b28": "　我適欲還本處時，　　尋即見身被五縛。」",
    "T13n0397_020:0141b29": "佛言：「我已永斷一切繫縛，欲解一切眾生繫",
    "T13n0397_020:0141c01": "縛，我亦不念眾生諸惡，是故得名解脫繫縛。」",
    "T13n0397_020:0141c02": "爾時，世尊見十方眾生悉來集會，即說偈言：",
    "T13n0397_020:0141c03": "「一切大眾至心聽，　　遠離一切疑網心，",
    "T13n0397_020:0141c04": "　我今所說不思議，　　應當諦觀業因緣。",
    "T13n0397_020:0141c05": "　無上世尊甚難有，　　法僧二寶亦復然，",
    "T13n0397_020:0141c06": "　人身難得信亦爾，　　施心福田亦復難；",
    "T13n0397_020:0141c07": "　無上世尊難得見，　　見已聞法亦復難；",
    "T13n0397_020:0141c08": "　難得遠離於八難，　　得如法忍亦復難；",
    "T13n0397_020:0141c09": "　其心難得而調伏，　　修空三昧亦復難；",
    "T13n0397_020:0141c10": "　修善思惟如法住，　　如是二事亦復難；",
    "T13n0397_020:0141c11": "　一切煩惱難遠離，　　獲得菩提亦復難。",
    "T13n0397_020:0141c12": "　我今說趣菩提事，　　猶如世人說變化。",
    "T13n0397_020:0141c13": "　我之所說遠離愛，　　能壞闇冥修善法，",
    "T13n0397_020:0141c14": "　所示無上正真道，　　應當至心勤修行。",
    "T13n0397_020:0141c15": "　若欲遠離三惡垢，　　及餘一切諸魔業，",
    "T13n0397_020:0141c16": "　不為煩惱之所害，　　應當從佛聽正法。",
    "T13n0397_020:0141c17": "　若欲具足三種戒，　　應學具足三脫門，",
    "T13n0397_020:0141c18": "　即能破壞三界結，　　亦能過於三惡道。",
    "T13n0397_020:0141c19": "　若不斷絕三寶性，　　為於正法喪身命，",
    "T13n0397_020:0141c20": "　即能具足無量通，　　是人名為如法住。",
    "T13n0397_020:0141c21": "　若於三世無覺觀，　　亦復不著三世法，",
    "T13n0397_020:0141c22": "　是人能過於三界，　　亦復獲得如法忍。",
    "T13n0397_020:0141c23": "　一切凡夫無明覆，　　常為四倒所圍繞，",
    "T13n0397_020:0141c24": "　於無法中作法想，　　於無物中作物想，",
    "T13n0397_020:0141c25": "　以是因緣名顛倒，　　如是之人行邪道。",
    "T13n0397_020:0141c26": "　若有說言眼見色，　　乃至意能知諸法，",
    "T13n0397_020:0141c27": "　如是之人行顛倒，　　流轉生死無量劫。",
    "T13n0397_020:0141c28": "　若有修集四禪定，　　是則名為世間慧，",
    "T13n0397_020:0141c29": "　能度一切諸顛倒，　　亦於生死得解脫。",
    "T13n0397_020:0142a01": "　若能調伏諸眾生，　　亦復遠離於四流，",
    "T13n0397_020:0142a02": "　如是之人乾生死，　　亦復能到於彼岸。",
    "T13n0397_020:0142a03": "　若能具足四如意，　　是名菩薩無所畏，",
    "T13n0397_020:0142a04": "　亦能永斷於生死，　　令諸眾生脫恐怖。",
    "T13n0397_020:0142a05": "　若能了了知五陰，　　是人能到無漏邊，",
    "T13n0397_020:0142a06": "　了知不生亦不滅，　　能令眾生到彼岸。",
    "T13n0397_020:0142a07": "　若能於佛世尊前，　　懺悔發露一切罪，",
    "T13n0397_020:0142a08": "　是人遠離於邪見，　　能到生死之彼岸。",
    "T13n0397_020:0142a09": "　若觀生死多受苦，　　行業因緣逕三惡，",
    "T13n0397_020:0142a10": "　以近惡友因緣故，　　造作無量之惡業。",
    "T13n0397_020:0142a11": "　若能遠離惡知識，　　亦能遠離諸邪見，",
    "T13n0397_020:0142a12": "　是人能觀生死過，　　亦能諮問第一義。",
    "T13n0397_020:0142a13": "　若有能觀第一空，　　是人能服甘露味，",
    "T13n0397_020:0142a14": "　我常說於第一義，　　至心聽者無有相。",
    "T13n0397_020:0142a15": "　我說六入真實空，　　無有造作無受者，",
    "T13n0397_020:0142a16": "　眾生顛倒謂有相，　　法性真實無所有。",
    "T13n0397_020:0142a17": "　若有眾生六受愛，　　是能生於六觸因，",
    "T13n0397_020:0142a18": "　如是六觸真實空，　　一切諸法亦復然。",
    "T13n0397_020:0142a19": "　如一法性諸法爾，　　如一切法一法然，",
    "T13n0397_020:0142a20": "　一切諸法無生滅，　　亦無相貌無有物。",
    "T13n0397_020:0142a21": "　我所宣說無勝道，　　一切諸法如一法，",
    "T13n0397_020:0142a22": "　若見諸法無性相，　　是人獲得真實義。",
    "T13n0397_020:0142a23": "　若有修行十三忍，　　即能度於生死岸，",
    "T13n0397_020:0142a24": "　真知法性眾生性，　　得無上道如先佛。」",
    "T13n0397_020:0142a25": "於是，世尊說是偈時，十方如恒河沙等五滓",
    "T13n0397_020:0142a26": "世界一切眾生悉得聞之。一一世界無量眾",
    "T13n0397_020:0142a27": "生聞已即得不退轉心，或有獲得陀羅尼者，",
    "T13n0397_020:0142a28": "或復有得三昧定者，或有成就得諸忍者。此",
    "T13n0397_020:0142a29": "佛世界無量眾生聞已亦得不退轉心，教化",
    "T13n0397_020:0142b01": "眾生於三乘中。爾時，光味菩薩於蓮華邊造",
    "T13n0397_020:0142b02": "七寶梯具種種華，合掌恭敬而白佛言：「如來",
    "T13n0397_020:0142b03": "佛日大慈悲光，無量眾生多受苦惱，唯願降",
    "T13n0397_020:0142b04": "注無上法雨，除滅眾生煩惱疾病。有諸眾",
    "T13n0397_020:0142b05": "生任為法器，堪受如來無上法味，願說八",
    "T13n0397_020:0142b06": "道淨於法眼，上昇蓮華摧伏眾魔。十方世界",
    "T13n0397_020:0142b07": "無量菩薩悉為證人，了了能見諸法空寂，無",
    "T13n0397_020:0142b08": "有相貌猶如虛空，知法無我，唯願如來憶念",
    "T13n0397_020:0142b09": "往昔初發菩提心時所立誓願。如來爾時自",
    "T13n0397_020:0142b10": "言：『我若具足十力四無所畏，當施眾生甘露",
    "T13n0397_020:0142b11": "法味，悉令得度生死大海。』今已果之。唯願",
    "T13n0397_020:0142b12": "演說清淨之法，度諸眾生於生死海，化無量",
    "T13n0397_020:0142b13": "人於菩提道。」爾時，世尊即蹬寶梯坐蓮華上，",
    "T13n0397_020:0142b14": "遍觀十方告波旬言：「波旬！汝亦當生歡樂之",
    "T13n0397_020:0142b15": "心。何以故？以汝因緣有是大集，亦因於汝",
    "T13n0397_020:0142b16": "令我說法，說法因緣斷諸生死度於四流，令",
    "T13n0397_020:0142b17": "諸眾生獲得正道得虛空相。如是等事皆因",
    "T13n0397_020:0142b18": "於汝，汝當請我，我當說法。」魔波旬言：「瞿曇！",
    "T13n0397_020:0142b19": "若無瞋心憍慢嫉妬，何故惱我而宣說法？若",
    "T13n0397_020:0142b20": "有瞋恚憍慢嫉妬，云何自言我得解脫？」佛言：",
    "T13n0397_020:0142b21": "「波旬！我住母胎經歷十月，汝於爾時欲來殺",
    "T13n0397_020:0142b22": "我，我心於汝亦無瞋恚。我初生時地六種動，",
    "T13n0397_020:0142b23": "汝於爾時復降石雨。我飲乳時，汝持毒藥置",
    "T13n0397_020:0142b24": "之乳中。我昔初乘香象之時，汝動此地令六",
    "T13n0397_020:0142b25": "種震欲令我墮。我在林野修世禪時，汝將婇",
    "T13n0397_020:0142b26": "女欲來亂我。我乞食時，汝以臭豆持來施我，",
    "T13n0397_020:0142b27": "我時雖受竟不食之。我初出城，汝自變身為",
    "T13n0397_020:0142b28": "黑毒蛇，又作惡賊圍城四邊。我行虛空復放",
    "T13n0397_020:0142b29": "風雨，我下馬時雨大猛火，我苦行時復作",
    "T13n0397_020:0142c01": "惡聲，故令五人恐怖捨我，我身羸瘦復放冷",
    "T13n0397_020:0142c02": "風，及其洗浴放大暴水。我度河已復欲危",
    "T13n0397_020:0142c03": "害，化作無量師子惡獸。受牧牛女所奉乳糜，",
    "T13n0397_020:0142c04": "汝復持毒置之而去。我趣菩提道樹之時，復",
    "T13n0397_020:0142c05": "於中路降金剛雨。我坐樹下金剛座上，復遣",
    "T13n0397_020:0142c06": "四女來嬈亂我。汝雖如是欲來害我，然我於",
    "T13n0397_020:0142c07": "汝都無惡心，如是等事終不能令我心擾亂。",
    "T13n0397_020:0142c08": "復將無量百千萬眾，造作種種無量惡事，欲",
    "T13n0397_020:0142c09": "令我身不得菩提，我既獲得阿耨多羅三藐",
    "T13n0397_020:0142c10": "三菩提已，復來請我令捨壽命。因於汝欲令",
    "T13n0397_020:0142c11": "我於彼娑羅大村乞食不得，又因汝故令阿",
    "T13n0397_020:0142c12": "闍世放大醉象欲令害我，又因汝故提婆達",
    "T13n0397_020:0142c13": "多放下大石，又因汝故令我受彼婆羅門請，",
    "T13n0397_020:0142c14": "三月之中食噉馬麥。又因汝故令我為彼孫",
    "T13n0397_020:0142c15": "陀利女之所詐謗，又因汝故尸利毱多火",
    "T13n0397_020:0142c16": "坑毒食以請於我。「汝於爾時作如是等無量",
    "T13n0397_020:0142c17": "惡事不能害我，今復聚合如是魔眾欲來害",
    "T13n0397_020:0142c18": "我，然我於汝都無瞋心，我今當度無量億魔，",
    "T13n0397_020:0142c19": "我為眾生常勤修集慈悲喜捨。汝若不信，十",
    "T13n0397_020:0142c20": "方諸佛諸大菩薩可為明證，唯為汝故使我",
    "T13n0397_020:0142c21": "於此惡世之中施作佛事。汝雖於我作無量",
    "T13n0397_020:0142c22": "惡，然我猶故隨逐於汝。我今實無瞋妬憍慢，",
    "T13n0397_020:0142c23": "我於汝所修集慈心，汝於我所生大惡心。",
    "T13n0397_020:0142c24": "「善哉！波旬！應離惡心啟請於我說無上法，我",
    "T13n0397_020:0142c25": "欲與汝受菩提記，既受記已當廣為汝宣說",
    "T13n0397_020:0142c26": "法要。汝聞法已，當得遠離一切惡業。我常思",
    "T13n0397_020:0142c27": "念種種方便令汝解脫，而汝於我常生惡心。",
    "T13n0397_020:0142c28": "我常於汝生憐愍想，汝今當捨惡見惡意，",
    "T13n0397_020:0142c29": "我當授汝阿耨多羅三藐三菩提記。」爾時，波",
    "T13n0397_020:0143a01": "旬聞是語已，生瞋惡心欲還所止，復還見身",
    "T13n0397_020:0143a02": "被五繫縛，欲出大聲而不能出，即吐惡氣欲",
    "T13n0397_020:0143a03": "歔殺佛。爾時，如來變其惡氣成須曼華，佛神",
    "T13n0397_020:0143a04": "力故，令是化華遍至十方恒河沙等諸如來所",
    "T13n0397_020:0143a05": "而以供養，於諸佛上一一化作須曼華蓋。爾",
    "T13n0397_020:0143a06": "時，無量諸佛世尊無量菩薩，各各自問其土",
    "T13n0397_020:0143a07": "如來：「如是變化誰之神力？」無量諸佛各各說",
    "T13n0397_020:0143a08": "言：「娑婆世界釋迦如來，欲為具足五滓眾生",
    "T13n0397_020:0143a09": "演說法要，所謂法印句門入陀羅尼能壞一",
    "T13n0397_020:0143a10": "切魔境界力，開顯一切佛功德力，竪大法幢",
    "T13n0397_020:0143a11": "不斷佛種。能令一切善法增長，能壞一切邪",
    "T13n0397_020:0143a12": "見眾生，能壞一切惡夢不祥，能斷疾病刀",
    "T13n0397_020:0143a13": "兵飢饉鬪訟等事，復能調伏一切天龍乾闥",
    "T13n0397_020:0143a14": "婆人，熾然慧炬示導一切平等之道。能令",
    "T13n0397_020:0143a15": "一切遠離惡見，能斷一切諸惡種性，能令一",
    "T13n0397_020:0143a16": "切同於一性，能護一切城邑聚落沙門婆羅",
    "T13n0397_020:0143a17": "門，能知一切星宿運度，能學一切世間諸事，",
    "T13n0397_020:0143a18": "能令一切遠離惡口獲無礙辯，觀一切法通",
    "T13n0397_020:0143a19": "達其性如法而住。能說大乘安慰菩薩，悉令",
    "T13n0397_020:0143a20": "能得不退轉心，能施無上甘露法味，能令",
    "T13n0397_020:0143a21": "獲得無生法忍，轉正法輪利益調伏無量眾",
    "T13n0397_020:0143a22": "生，悉令得住六波羅蜜。能令眾生見無上道，",
    "T13n0397_020:0143a23": "能降法雨示諸佛事過四魔界，入大涅槃金",
    "T13n0397_020:0143a24": "剛法心因緣自在陀羅尼。持欲演說如是等",
    "T13n0397_020:0143a25": "法，如過去佛未來諸佛之所宣說，現在十",
    "T13n0397_020:0143a26": "方諸佛世尊住世說法教化眾生，皆是金剛",
    "T13n0397_020:0143a27": "法心因緣自在陀羅尼也；過去未來諸佛、世",
    "T13n0397_020:0143a28": "尊亦復如是。」爾時，諸方無量菩薩各白佛言：",
    "T13n0397_020:0143a29": "「世尊！我初未曾聞金剛法心因緣自在陀羅",
    "T13n0397_020:0143b01": "尼，云何名為金剛法心因緣自在陀羅尼？唯",
    "T13n0397_020:0143b02": "願如來分別解說，乃至為令入大涅槃，利益",
    "T13n0397_020:0143b03": "無量人天雜類。」爾時，十方諸佛、世尊各各告",
    "T13n0397_020:0143b04": "其諸菩薩言：「善男子！我亦欲見釋迦如來聽",
    "T13n0397_020:0143b05": "受是法，為欲利益一切眾生，為壞一切眾生",
    "T13n0397_020:0143b06": "惡業，乃至為欲入大涅槃。」爾時，十方諸佛世",
    "T13n0397_020:0143b07": "尊告諸菩薩言：「善男子！若欲供養一佛世界",
    "T13n0397_020:0143b08": "無量諸佛，各欲聽受無上正法所未聞法，見",
    "T13n0397_020:0143b09": "大集會，宜當往詣娑婆世界釋迦如來所住",
    "T13n0397_020:0143b10": "之處。」爾時，無量諸菩薩等，默然而受佛之教",
    "T13n0397_020:0143b11": "勅，各作是言：「我欲於彼一佛世界供養恭敬",
    "T13n0397_020:0143b12": "無量諸佛，亦欲於彼無量佛所聽受種種無",
    "T13n0397_020:0143b13": "量法義，亦欲覩見無量神通及以無量不思",
    "T13n0397_020:0143b14": "議事，不知彼土有座處不？若有座處則得供",
    "T13n0397_020:0143b15": "養聽受正法。」爾時，諸佛告諸菩薩言：「善男子！",
    "T13n0397_020:0143b16": "汝等不應於如來所生疑慮心。何以故？諸佛",
    "T13n0397_020:0143b17": "境界不可思議，智慧方便不可思議。為欲調",
    "T13n0397_020:0143b18": "伏一切眾生，善男子！娑婆世界釋迦如來",
    "T13n0397_020:0143b19": "智慧方便不可限量。善男子！釋迦如來，一切",
    "T13n0397_020:0143b20": "眾生陰所攝身，一一皆如須彌山王，能令",
    "T13n0397_020:0143b21": "葶藶容其座處，是名如來智慧方便。亦令",
    "T13n0397_020:0143b22": "眾見葶藶不寬所座不迮，而葶藶子其質如",
    "T13n0397_020:0143b23": "本無增減相。「復次，善男子！一切世界所有大",
    "T13n0397_020:0143b24": "地，悉令入於一微塵中，亦令微塵無增減相，",
    "T13n0397_020:0143b25": "是名如來智慧方便。「復次，善男子！一切世界",
    "T13n0397_020:0143b26": "所有諸水，悉能令入一微塵中，亦令微塵無",
    "T13n0397_020:0143b27": "增減相，是名如來智慧方便。「復次，善男子！一",
    "T13n0397_020:0143b28": "切世界所有諸風，悉能令入一毛孔中，亦令",
    "T13n0397_020:0143b29": "毛孔無增減相，是名如來智慧方便。「復次，善",
    "T13n0397_020:0143c01": "男子！一切世界所有諸火，悉令入於一毛孔",
    "T13n0397_020:0143c02": "中，亦令毛孔無增減相，是名如來智慧方便。",
    "T13n0397_020:0143c03": "「復次，善男子！十方所有一切眾生，悉能令入",
    "T13n0397_020:0143c04": "一微塵中，亦令微塵無增減相，是名如來智",
    "T13n0397_020:0143c05": "慧方便。「復次，善男子！一切眾生三世所有身",
    "T13n0397_020:0143c06": "口意業，三世所受苦受樂受無苦樂受，三世",
    "T13n0397_020:0143c07": "眾生身口意業所受果報，三世所有地水火",
    "T13n0397_020:0143c08": "風，至一切法界。釋迦如來於一念中了了通",
    "T13n0397_020:0143c09": "達，亦不稱言我知我覺，又不役慮然後而知。",
    "T13n0397_020:0143c10": "「善男子！釋迦如來具足如是智慧方便住娑",
    "T13n0397_020:0143c11": "婆世界。」爾時，十方無量佛土無量菩薩，既",
    "T13n0397_020:0143c12": "得聞佛無量功德，即各具足無量神通。◎",
    "T13n0397_020:0143c13": "大方等大集經卷第二十"
}