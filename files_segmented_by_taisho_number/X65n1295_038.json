{
    "X65n1295_038:0712c14": "禪宗頌古聯珠通集卷第三十八",
    "X65n1295_038:0712c16": "宋池州報恩光孝禪寺沙門法應　集",
    "X65n1295_038:0712c17": "元紹興天衣萬壽禪寺沙門普會續集",
    "X65n1295_038:0712c18": "　　祖師機緣",
    "X65n1295_038:0712c19": "六祖下第十一世之一(南嶽下第十世)",
    "X65n1295_038:0712c20": "(臨濟)　潭州石霜楚圓慈明禪師(嗣汾陽)僧問。如何是",
    "X65n1295_038:0712c21": "佛。師曰。水出高原。師自頌曰。",
    "X65n1295_038:0712c22": "水出高原也大奇。禪人不會眼麻彌。若也未明泥水",
    "X65n1295_038:0712c23": "句。燈籠露柱笑嘻嘻。",
    "X65n1295_038:0712c24": "慈明為水出高原。天下禪僧走似烟。只聽清聲來耳",
    "X65n1295_038:0713a01": "畔。不知流落那峯前。(正覺逸)。",
    "X65n1295_038:0713a02": "水出高原上。風翻浪似銀。摛毫聊一頌。夢裏說書紳。",
    "X65n1295_038:0713a03": "(翠巖真)。",
    "X65n1295_038:0713a04": "衝斷雲根迸石來。泠冷千古下崔嵬。未明的的朝宗",
    "X65n1295_038:0713a05": "意。聽取春深動地雷。(溈山秀)。",
    "X65n1295_038:0713a06": "高原水出曉晴天。對答臨機豈偶然。衲子不知流落",
    "X65n1295_038:0713a07": "處。一尋寒木破溪烟。(地藏恩)。",
    "X65n1295_038:0713a08": "【續收】穿雲迸石不辭勞。大抵還他出處高。溪澗豈能留",
    "X65n1295_038:0713a09": "得住。終歸大海作波濤。(雪巖欽)。",
    "X65n1295_038:0713a10": "水出高原浪拍天。四維上下絕塵烟。分明好箇真消",
    "X65n1295_038:0713a11": "息。未必時人到那邊。(高峯妙)。",
    "X65n1295_038:0713a12": "【增收】慈明室中。插劒一口。以草鞋一緉水一盆置劒",
    "X65n1295_038:0713a13": "邊。每見入室即曰。看看。有至劒邊擬議者。師曰",
    "X65n1295_038:0713a14": "嶮。喪身失命了也。便喝出。　頌曰。",
    "X65n1295_038:0713a15": "暑往寒來春復秋。夕陽西去水東流。將軍戰馬今何",
    "X65n1295_038:0713a16": "在。野草閑花滿地愁。(瞎堂遠)。",
    "X65n1295_038:0713a17": "四五百條花柳巷。二三千處管絃樓。縱然有搭閑田",
    "X65n1295_038:0713a18": "地。不是栽花蹴氣毬。([仁二+幻]堂仁)。",
    "X65n1295_038:0713a19": "家山指出路非遙。萬仞嵯峨插碧霄。一片白雲橫谷",
    "X65n1295_038:0713a20": "口。幾多歸鳥盡迷巢。(水庵一)。",
    "X65n1295_038:0713a21": "單鎗疋馬出汾陽。端的還他主將強。盆水草鞋橫室",
    "X65n1295_038:0713a22": "內。殺人更不犯鋒鋩。(無際派)。",
    "X65n1295_038:0713a23": "百花藂裏鐙鞭過。俊逸風流有許多。未第儒生偷眼",
    "X65n1295_038:0713a24": "覷。滿懷無奈舊愁何。(斷橋倫)。",
    "X65n1295_038:0713b01": "【增收】慈明在眾中時。到芝和尚寮中。芝坐間開合子",
    "X65n1295_038:0713b02": "取香在手中欲燒次。師問曰。作麼生燒。芝便放",
    "X65n1295_038:0713b03": "爐中燒。師曰。齖郎當漢。又恁麼去也。　頌曰。",
    "X65n1295_038:0713b04": "千人萬人行一路。幾箇移身不移步。對面拈香爐上",
    "X65n1295_038:0713b05": "燒。齖郎當漢又恁去。(白雲端)。",
    "X65n1295_038:0713b06": "【增收】慈明因僧問。如何是古佛家風。師曰。銀蟾初出",
    "X65n1295_038:0713b07": "海。何處不分明。　頌曰。",
    "X65n1295_038:0713b08": "銀蟾出海照無私。處處分明是阿誰。見面不須重問",
    "X65n1295_038:0713b09": "訊。從教日炙與風吹。(高峯妙)。",
    "X65n1295_038:0713b10": "【增收】慈明冬日。牓僧堂作此字[(○*○*○)/＝]二二三几[(┐@三)*(田/?)][水?+(曲曰+口)]。其",
    "X65n1295_038:0713b11": "下注曰。若人識得不離四威儀中　首座見曰。",
    "X65n1295_038:0713b12": "和尚今日放參。師聞而笑。　頌曰。",
    "X65n1295_038:0713b13": "選佛堂前光燄燄。分明一柄道士劍。果然堂頭放晚",
    "X65n1295_038:0713b14": "參。首座之言有神見。(野雲南)。",
    "X65n1295_038:0713b15": "畫下畫上畫短畫長。明明揭示浩浩商量。何似京師",
    "X65n1295_038:0713b16": "出大黃。(月庭忠)。",
    "X65n1295_038:0713b17": "【增收】慈明因僧問。閙中取靜時如何。師曰。頭枕布袋。",
    "X65n1295_038:0713b18": "　頌曰。",
    "X65n1295_038:0713b19": "杭袋安眠得自由。任他人物閙啾啾。麤衣糲食尤無",
    "X65n1295_038:0713b20": "念。誰管扶桑日出頭。(海印信)。",
    "X65n1295_038:0713b21": "【增收】慈明因僧問。如何是不動尊。師曰。提不起。　頌",
    "X65n1295_038:0713b22": "曰。",
    "X65n1295_038:0713b23": "不動尊提不起。茫茫宇宙誰能委。秋江清夜月澄鮮",
    "X65n1295_038:0713b24": "鷺鷥飛入蘆花裏。(高峯妙)。",
    "X65n1295_038:0713c01": "【增收】慈明因僧問。行脚不逢人時如何。師曰。釣絲紋",
    "X65n1295_038:0713c02": "水。　頌曰。",
    "X65n1295_038:0713c03": "老倒慈明為指迷。釣絲紋水出羣機。時人貪看蘆花",
    "X65n1295_038:0713c04": "白。不見沙鷗隔岸飛。(石田薰)。",
    "X65n1295_038:0713c05": "【增收】慈明問楊岐。馬祖見讓師便悟去。且道迷却在",
    "X65n1295_038:0713c06": "甚麼處。歧云。要悟即易。要迷即難。　頌曰。",
    "X65n1295_038:0713c07": "要悟即易要迷即難。絲毫透不盡。咫尺隔千山。說食",
    "X65n1295_038:0713c08": "終不飽。著衣方免寒。憶昔五臺曾有語。前三三與後",
    "X65n1295_038:0713c09": "三三。(圓悟勤)。",
    "X65n1295_038:0713c10": "衲僧悟易要迷難。無限漁翁失釣竿。點銕成金猶自",
    "X65n1295_038:0713c11": "可。點金成銕太無端。(別峯印)。",
    "X65n1295_038:0713c12": "【增收】慈明因李駙馬問。我聞西河有金毛師子是不。",
    "X65n1295_038:0713c13": "師曰。駙馬甚處得這消息來。李喝一喝。師曰。野",
    "X65n1295_038:0713c14": "干鳴。李又喝。師曰。師子吼。　頌曰。",
    "X65n1295_038:0713c15": "逆風吹又順風吹。鐵眼銅睛孰敢窺。萬古碧潭空界",
    "X65n1295_038:0713c16": "月。再三撈摝始應知。(高峯妙)。",
    "X65n1295_038:0713c17": "【增收】慈明問顯英上座。近離甚處。曰金鑾。師曰。夏在",
    "X65n1295_038:0713c18": "甚處。曰金鑾。師曰。去夏在甚處。曰金鑾。師曰。前",
    "X65n1295_038:0713c19": "夏在甚處。曰金鑾。師曰。先前夏在甚處。曰何不",
    "X65n1295_038:0713c20": "領話。師曰。我也不能勘得你。教庫下奴子勘你",
    "X65n1295_038:0713c21": "且點一盞茶。與你濕觜。　頌曰。",
    "X65n1295_038:0713c22": "焦磚打著連底凍赤眼撞著火柴頭。將軍但有嘉聲",
    "X65n1295_038:0713c23": "在。何必榮封萬戶侯。(石田薰)。",
    "X65n1295_038:0713c24": "【增收】慈明頌。黑黑黑。道道道。明明明。得得得得。　頌",
    "X65n1295_038:0714a01": "曰。",
    "X65n1295_038:0714a02": "八十翁翁著繡靴。踏開幽洞咲呵呵。傍人指點忘歸",
    "X65n1295_038:0714a03": "路。不覺腰間爛斧柯。(無菴全)。",
    "X65n1295_038:0714a04": "【增收】慈明因僧問。如何是佛法大意。師曰。一畒之地",
    "X65n1295_038:0714a05": "三蛇九鼠。　頌曰。",
    "X65n1295_038:0714a06": "一畒之地。三蛇九鼠。物是定價。錢是足數。(印空叟)。",
    "X65n1295_038:0714a07": "【增收】滁州瑯琊山慧覺禪師(嗣汾陽)上堂。汝等諸人",
    "X65n1295_038:0714a08": "在我這裏過夏。與你點出五般病。一不得向萬",
    "X65n1295_038:0714a09": "里無寸草處去。二不得孤峯獨。宿三不得張弓",
    "X65n1295_038:0714a10": "架箭。四不得物外安身。五不得滯於生殺。何故",
    "X65n1295_038:0714a11": "一處有滯。自救難為。五處若通方名導師。汝等",
    "X65n1295_038:0714a12": "諸人。若到諸方。遇明眼作者。與我通箇消息。貴",
    "X65n1295_038:0714a13": "得祖風不墜。若是常徒。即便寢息。何故躶形國",
    "X65n1295_038:0714a14": "裏諸服飾。想君太煞不知時。　頌曰。",
    "X65n1295_038:0714a15": "曲蟺踏著兩頭摮。啞子得夢自家笑。笑到天明說向",
    "X65n1295_038:0714a16": "誰。烏鴉解作麒麟呌。(正堂辯)。",
    "X65n1295_038:0714a17": "瑯琊指出五般病。舉世良醫發藥難。直下為君俱擊",
    "X65n1295_038:0714a18": "碎。延齡何必九還丹。(少室睦)。",
    "X65n1295_038:0714a19": "瑯琊因長水法師問。經云。清淨本然。云何忽生",
    "X65n1295_038:0714a20": "山河大地。師厲聲曰。清淨本然。云何忽生山河",
    "X65n1295_038:0714a21": "大地。　頌曰。",
    "X65n1295_038:0714a22": "混混玲瓏無背面。拈起有時成兩片。且從依舊却相",
    "X65n1295_038:0714a23": "當。免被傍人來覷見。(白雲端)。",
    "X65n1295_038:0714a24": "當明不犯體全彰。進步剛然要論量。妍醜只因逢古",
    "X65n1295_038:0714b01": "鏡。回頭滿面負慚惶。(大洪遂)。",
    "X65n1295_038:0714b02": "見有不有。反手覆手。瑯琊山裏人。不落瞿曇後。(天",
    "X65n1295_038:0714b03": "童覺)。",
    "X65n1295_038:0714b04": "相罵饒接觜。相唾饒潑水。塵舉大地收。花開世界起。",
    "X65n1295_038:0714b05": "一模脫出絕功勛。句裏挨開大施門。(圓悟勤)。",
    "X65n1295_038:0714b06": "因風吹火徒為妙。借手行拳未足多。清淨本然隨口",
    "X65n1295_038:0714b07": "道。忽生大地與山河。(佛鑑懃)。",
    "X65n1295_038:0714b08": "【續收】清淨本然。云何忽生山河大地。大小瑯琊禪師。借",
    "X65n1295_038:0714b09": "人鼻孔出氣。出得氣有巴臂。昨夜那吒生八臂。(南",
    "X65n1295_038:0714b10": "堂興)。",
    "X65n1295_038:0714b11": "青天復青天。打失髑髏前。看看日又過。爭教人少年。",
    "X65n1295_038:0714b12": "(松源岳)。",
    "X65n1295_038:0714b13": "不設陷穽不揮雪刃。一箭穿楊神目不瞬。反思昔日",
    "X65n1295_038:0714b14": "李將軍。射虎之機猶是鈍。(虗堂愚)。",
    "X65n1295_038:0714b15": "瑞州大愚山守芝禪師(嗣汾陽)僧問。如何是佛",
    "X65n1295_038:0714b16": "師曰。鋸解秤鎚。　頌曰。",
    "X65n1295_038:0714b17": "鋸解秤鎚無縫鏬。風吹日炙朝復。夜雖然不許亂商",
    "X65n1295_038:0714b18": "量。一任稱提繞天下。(白雲端)。",
    "X65n1295_038:0714b19": "鋸解秤鎚星飛電轉。左拽右拽七片八片。有時落地",
    "X65n1295_038:0714b20": "礙人行。千眼大悲看不見。(佛慧泉)。",
    "X65n1295_038:0714b21": "鋸解秤鎚渾似鐵。大愚老子曾饒舌。水流澗下太忙",
    "X65n1295_038:0714b22": "生。雲在嶺頭閑不徹。(鼓山珪)。",
    "X65n1295_038:0714b23": "問佛如何是。宗師即便酬。秤鎚將鋸解。言外度迷流。",
    "X65n1295_038:0714b24": "(徑山杲)。",
    "X65n1295_038:0714c01": "【續收】手把金鞭擊銕牛。大千世界任遨遊。恒沙岸上相",
    "X65n1295_038:0714c02": "逢著。默識無言自點頭。(保寧勇)。",
    "X65n1295_038:0714c03": "鋸解秤鎚。出老杜詩。香稻啄餘鸚鵡粟。碧梧棲老鳳",
    "X65n1295_038:0714c04": "凰枝。(懷玉宣首座)。",
    "X65n1295_038:0714c05": "鋸解秤鎚血。滴滴地截斷。生死疑根不。是等閒兒戲。",
    "X65n1295_038:0714c06": "(朴翁銛)。",
    "X65n1295_038:0714c07": "【增收】大愚芝上堂曰。大家相聚喫莖虀。若喚作一莖",
    "X65n1295_038:0714c08": "虀。入地獄如箭。　頌曰。",
    "X65n1295_038:0714c09": "殺活全機覿面提。大家相聚喫莖虀。後生不省這箇",
    "X65n1295_038:0714c10": "意。只管茫茫打野榸。(松源岳)。",
    "X65n1295_038:0714c11": "苦中樂樂中苦。大唐打鼓新羅舞。寒山燒火滿頭灰。",
    "X65n1295_038:0714c12": "却笑豐干倒騎虎。(石菴玿)。",
    "X65n1295_038:0714c13": "硬如緜軟似銕。諸人飲水須防噎。堪笑灘頭老大愚。",
    "X65n1295_038:0714c14": "至今弄巧反成拙。(枯禪鏡)。",
    "X65n1295_038:0714c15": "【增收】舒州法華院全舉禪師(嗣汾陽)到瑯琊覺和尚",
    "X65n1295_038:0714c16": "處。琊問。近離甚處。師曰。兩浙。曰船來陸來。師曰。",
    "X65n1295_038:0714c17": "船來。曰船在甚處。師曰步下。曰不涉程途一句",
    "X65n1295_038:0714c18": "作麼生道。師以坐具摵一摵曰。杜撰長老如麻",
    "X65n1295_038:0714c19": "似粟。拂袖而出。琊問侍者。此是甚麼人。者曰。舉",
    "X65n1295_038:0714c20": "上座。琊曰。莫是舉師叔麼。先師教我尋見伊。遂",
    "X65n1295_038:0714c21": "下旦過問。上座莫是舉師叔麼。莫怪適來相觸",
    "X65n1295_038:0714c22": "忤。師便喝。復問。長老何時到汾陽。琊曰。某時到。",
    "X65n1295_038:0714c23": "師曰。我在浙江早聞你名。元來見解祇如此。何",
    "X65n1295_038:0714c24": "得名播寰宇。琊遂作禮曰。某甲罪過。　頌曰。",
    "X65n1295_038:0715a01": "相罵無好言。相打無好拳。何似風恬并浪靜。一江明",
    "X65n1295_038:0715a02": "月滿溪船。(大洪恩)。",
    "X65n1295_038:0715a03": "奪得驪珠即便回。小根魔子盡疑猜。拈來拋向洪波",
    "X65n1295_038:0715a04": "裏。撒手大家歸去來。(徑山杲)。",
    "X65n1295_038:0715a05": "漁翁瀟灑任東西。蘆管橫吹韻不齊。夜靜月明魚不",
    "X65n1295_038:0715a06": "食。扁舟臥入武陵溪。(夢菴信)。",
    "X65n1295_038:0715a07": "水不洗水。金不愽金。昧毛色而得馬。靡絲絃而樂琴。",
    "X65n1295_038:0715a08": "結繩畫卦有許事。喪盡真淳盤古心。(心聞賁)。",
    "X65n1295_038:0715a09": "官路無人獨自行。自家公驗甚分明。路傍偷販私鹽",
    "X65n1295_038:0715a10": "客。草裏蹲身過一生。(鼓山珪)。",
    "X65n1295_038:0715a11": "有主有賓。有禮有樂。得失是非。如何摸索。纔摸索。無",
    "X65n1295_038:0715a12": "上醍醐成毒藥。君不見。大鵬展翼蓋十洲。投窓之物",
    "X65n1295_038:0715a13": "空啾啾。(石菴玿)。",
    "X65n1295_038:0715a14": "揭大[打丁+夔]鼓噪紅塵。徧地刀鎗解出身。結角羅紋隨處",
    "X65n1295_038:0715a15": "入。銀山銕壁是通津。(伊菴權)。",
    "X65n1295_038:0715a16": "聞名不如見面。見面不如聞名。此地無金二兩。俗人",
    "X65n1295_038:0715a17": "沽酒三升。(石鼓夷)。",
    "X65n1295_038:0715a18": "【增收】法華舉因僧問。生死事大。請師相救。師曰。洞庭",
    "X65n1295_038:0715a19": "湖裏失却船。　頌曰。",
    "X65n1295_038:0715a20": "洞庭湖裏失却船。赤脚波斯水底眠。盡大地人呼不",
    "X65n1295_038:0715a21": "起。春風吹入杏花村。(雪菴瑾)。",
    "X65n1295_038:0715a22": "【增收】南岳芭蕉菴大道谷泉禪師。(嗣汾陽)省同參慈",
    "X65n1295_038:0715a23": "明。明問。白雲橫谷口。道人何處來。師左右顧視",
    "X65n1295_038:0715a24": "曰。夜來何處火。燒出古人墳。明曰。未在更道。師",
    "X65n1295_038:0715b01": "作虎聲。明以坐具便摵。師接住推明置禪床上。",
    "X65n1295_038:0715b02": "明却作虎聲。師大笑曰。我見七十餘員善知識。",
    "X65n1295_038:0715b03": "今日始遇作家。　頌曰。",
    "X65n1295_038:0715b04": "問如緜裏針。答似泥中刺。咆哮二虎吼生獰。各各利",
    "X65n1295_038:0715b05": "牙爪可怖。坐却碧峯頭。截斷當陽路。直饒擎出秘魔",
    "X65n1295_038:0715b06": "叉。路狹草深難進步。相見不相逢。回互不回互。四七",
    "X65n1295_038:0715b07": "二三眼相覩。雲從龍兮風從虎。(冶父川)。",
    "X65n1295_038:0715b08": "兩陣交鋒出戰時。旗鎗倒卓鼓無槌。絲毫不犯將軍",
    "X65n1295_038:0715b09": "令。獨脚機關各自提。(瞎堂遠)。",
    "X65n1295_038:0715b10": "一文一武偶相逢。說盡英雄各不同。俱往長安朝聖",
    "X65n1295_038:0715b11": "主。姓名終是達天聰。(虗堂愚)。",
    "X65n1295_038:0715b12": "【增收】安吉州天聖皓泰禪師(嗣汾陽)僧問。如何是佛。",
    "X65n1295_038:0715b13": "師曰。黑漆聖僧。　頌曰。",
    "X65n1295_038:0715b14": "聖僧黑漆實希奇。莫把丹青點汙伊。合掌燒香人不",
    "X65n1295_038:0715b15": "敬。寒山拾得笑攢眉。(海印信)。",
    "X65n1295_038:0715b16": "【增收】舒州浮山法遠圓鑑禪師(嗣葉縣省)僧問。如何",
    "X65n1295_038:0715b17": "是祖師西來意。師曰。平地起骨堆。　頌曰。",
    "X65n1295_038:0715b18": "嫩草踈斜徑。山泉帶碧流。文曾要渭水。恥任列莊周。",
    "X65n1295_038:0715b19": "(投子青)。",
    "X65n1295_038:0715b20": "平地起骨堆。三春震地雷。只聞千里去。不見一人回。",
    "X65n1295_038:0715b21": "(本覺一)。",
    "X65n1295_038:0715b22": "平地起骨堆。金毛師子吼。誰知無味談。塞斷眾人口。",
    "X65n1295_038:0715b23": "(地藏恩)。",
    "X65n1295_038:0715b24": "【增收】浮山遠因僧問。師唱誰家曲宗風嗣阿誰。師曰。",
    "X65n1295_038:0715c01": "八十翁翁輥綉毬。曰與麼則一句逈然開祖胄。",
    "X65n1295_038:0715c02": "三玄科甲振藂林。師曰。李陵元是漢朝臣　投",
    "X65n1295_038:0715c03": "子青云。水深魚隱。葉落巢踈。復頌曰。",
    "X65n1295_038:0715c04": "月裏無根草。山前枯木花。鴈回沙塞後。砧杵落誰家。",
    "X65n1295_038:0715c05": "古殿莓苔滿。天河斗柄垂。金雞纔報曉。玉女上階遲。",
    "X65n1295_038:0715c06": "(京兆府天寧璉)。",
    "X65n1295_038:0715c07": "師子嚬呻開口。解把金毛抖擻。反身時輥綉毬。百獸",
    "X65n1295_038:0715c08": "奔騰潛走。(祖印明)。",
    "X65n1295_038:0715c09": "【增收】浮山遠因僧問。如何是向上一路。師曰。正月孟",
    "X65n1295_038:0715c10": "春猶寒。　頌曰。",
    "X65n1295_038:0715c11": "正月孟春猶寒。從頭萬種千般。昨夜虗空落地。和風",
    "X65n1295_038:0715c12": "搭在闌干。(別峯印)。",
    "X65n1295_038:0715c13": "【增收】宋內翰楊文公億。(參廣慧璉)公字大年。出守汝",
    "X65n1295_038:0715c14": "州。首謁廣慧。慧接見。公便問。布鼓當軒擊。誰是",
    "X65n1295_038:0715c15": "知音者。慧曰。來風深辨。公曰。恁麼則禪客相逢",
    "X65n1295_038:0715c16": "祇彈指也。曰君子可八。公應喏喏。曰草賊大敗。",
    "X65n1295_038:0715c17": "夜語次。慧曰。秘監曾與甚人道話來。公曰。某曾",
    "X65n1295_038:0715c18": "問雲巖諒監寺。兩箇大蟲相咬時如何。諒曰。一",
    "X65n1295_038:0715c19": "合相。某曰。我祇管看。未審恁麼道還得麼。曰這",
    "X65n1295_038:0715c20": "裏即不然。公曰。請和尚別一轉語。慧以手作拽",
    "X65n1295_038:0715c21": "鼻勢曰。這畜生更[跳兆+孛]跳在。公於言下脫然無疑。",
    "X65n1295_038:0715c22": "有偈曰。八角磨盤空裏走。金毛師子變作狗。擬",
    "X65n1295_038:0715c23": "欲將身北斗藏。應須合掌南辰後。　頌曰。",
    "X65n1295_038:0715c24": "內翰攀南斗倚北辰。廣慧轉天關反地軸。寥寥千古",
    "X65n1295_038:0716a01": "許誰知。斷絃須是鸞膠續。(石巖璉)。",
    "X65n1295_038:0716a02": "白石鑿鑿。韞爾美璞。君子道晦。君子斯樂。(虗堂愚)。",
    "X65n1295_038:0716a03": "【增收】楊文公問廣慧。承和尚有言。一切罪業因財寶",
    "X65n1295_038:0716a04": "所生。勸人踈於財寶。而況閻浮提眾生。以財為",
    "X65n1295_038:0716a05": "命。邦國以財聚人。教中有財法二施。何得勸人",
    "X65n1295_038:0716a06": "踈於財。慧曰。旛竿頭上銕籠頭。公曰。海壇馬子",
    "X65n1295_038:0716a07": "似驢大。慧曰。楚雞不是丹山鳳。公曰。佛滅二千",
    "X65n1295_038:0716a08": "年。比丘少慚愧。　頌曰。",
    "X65n1295_038:0716a09": "夜叉頭菩薩面。鬼擣穀佛跳墻。同門共戶不相識。邁",
    "X65n1295_038:0716a10": "古超今無寸長。燈心[翟*支]破石人脚。扁鵲盧醫爭主張。",
    "X65n1295_038:0716a11": "(或菴體)。",
    "X65n1295_038:0716a12": "一人牙如劒樹。一人口似血盆。一拳還一踢。一踢報",
    "X65n1295_038:0716a13": "一拳。亞竪摩醯頂門眼。不妨親踏上頭關。(石菴玿)。",
    "X65n1295_038:0716a14": "巧笑倩兮。美目盻兮。素以為絢兮。夫是之謂。大年翁",
    "X65n1295_038:0716a15": "與廣慧師也。(寶葉源)。",
    "X65n1295_038:0716a16": "【增收】楊文公問慈明。如何是上座為人一句。慈曰切。",
    "X65n1295_038:0716a17": "公曰。長裙媳婦拖泥走。慈曰。誰得似學士。公曰。",
    "X65n1295_038:0716a18": "作家作家。慈曰。放你三十棒。公以手拍膝曰。這",
    "X65n1295_038:0716a19": "裏是甚所在。慈拍手曰。也不得放過。公呵呵大",
    "X65n1295_038:0716a20": "咲。　頌曰。",
    "X65n1295_038:0716a21": "風和日暖正春濃。柳色如金花影重。入到桃源舊遊",
    "X65n1295_038:0716a22": "處。一層峯鎻一層峯。(栢庭永)。",
    "X65n1295_038:0716a23": "　　　六祖下第十一世之餘(清源下第十世)",
    "X65n1295_038:0716a24": "(雲門)【增收】南康軍雲居曉舜禪師。時號舜老夫。(嗣洞山聰)。",
    "X65n1295_038:0716b01": "自洞山如武昌行乞。首謁劉公居士家。士高行",
    "X65n1295_038:0716b02": "為時所敬。意所與奪。莫不從之。師時年少。不知",
    "X65n1295_038:0716b03": "其飽參。頗易之。士曰。老漢有一問。若相契。即開",
    "X65n1295_038:0716b04": "疏。如不契。即請還山。遂問。古鏡未磨時如何。師",
    "X65n1295_038:0716b05": "曰。黑似漆。曰磨後如何。師曰。照天照地。士長揖",
    "X65n1295_038:0716b06": "曰。且請上人還山。拂袖入宅。師懡[怡台+羅]還洞山。山",
    "X65n1295_038:0716b07": "問其故。師具言其事。山曰。你問我。我與你道。師",
    "X65n1295_038:0716b08": "理前問。山曰。此去漢陽不遠。師進後語。山曰。黃",
    "X65n1295_038:0716b09": "鶴樓前鸚鵡洲。師於言下大悟。機鋒不可觸。",
    "X65n1295_038:0716b10": "　頌曰。",
    "X65n1295_038:0716b11": "黑雲當午蔽清虗。白雨翻空失畫圖。雨過雲收山色",
    "X65n1295_038:0716b12": "淨。趙州東壁掛葫蘆。(伊菴權)。",
    "X65n1295_038:0716b13": "黃鶴樓前鸚鵡洲。雲居意不在鈎頭。扁舟穩泛長江",
    "X65n1295_038:0716b14": "淥。大笑一聲烟雨收。(鐵牛印)。",
    "X65n1295_038:0716b15": "【增收】荊門軍玉泉承皓禪師。時稱皓布裩。(嗣北塔廣)",
    "X65n1295_038:0716b16": "冬至上堂。晷運推移。布裩赫赤。莫怪不洗。無來",
    "X65n1295_038:0716b17": "換替。　頌曰。",
    "X65n1295_038:0716b18": "矜誇富貴。賤賣亦窮。殺人可恕。無禮難容。(無準範)。",
    "X65n1295_038:0716b19": "【增收】越州天衣義懷禪師。(嗣雪竇)赴杉山請。初入院",
    "X65n1295_038:0716b20": "上堂。二十年前樂慕此山。今日且喜因緣際會。",
    "X65n1295_038:0716b21": "山僧未到此山。身先到此山。及乎到來。杉山却",
    "X65n1295_038:0716b22": "在山僧身內。　頌曰。",
    "X65n1295_038:0716b23": "移身換步老天衣。不惜眉毛幾箇知。今日若明當日",
    "X65n1295_038:0716b24": "事。江南日暖鷓鴣啼。(慈受深)。",
    "X65n1295_038:0716c01": "【增收】天衣因僧問。古鏡未磨時如何。師曰。撑天拄地。",
    "X65n1295_038:0716c02": "曰磨後如何。師曰。夕陽影裏快藏身。　頌曰。",
    "X65n1295_038:0716c03": "拄地撑天全體用。夕陽影裏不藏身。有時獨坐孤峯",
    "X65n1295_038:0716c04": "頂。寂寂猶聞落葉頻。(松源岳)。",
    "X65n1295_038:0716c05": "【增收】天衣上堂。鴈過長空影沉寒水。鴈無遺踪之意。",
    "X65n1295_038:0716c06": "水無留影之心。若能如是。方解向異類中行。不",
    "X65n1295_038:0716c07": "用續鳧截鶴夷嶽盈壑。放行也百醜千拙。收來",
    "X65n1295_038:0716c08": "也攣攣拳拳。用之敢與八大龍王闘富。不用都",
    "X65n1295_038:0716c09": "來不直半分錢。參。　頌曰。",
    "X65n1295_038:0716c10": "塞鳴高貼冷雲飛。影落寒江不自知。江水無情鴈無",
    "X65n1295_038:0716c11": "意。行於異類亦如斯。(本覺一)。",
    "X65n1295_038:0716c12": "長空孤鴈一聲秋。獻寶波斯鼻似鈎。風捲白雲歸別",
    "X65n1295_038:0716c13": "嶂。黃昏月掛柳梢頭。(萬菴柔)。",
    "X65n1295_038:0716c14": "【增收】天衣舉。金剛經云。若見諸相非相。即見如來。法",
    "X65n1295_038:0716c15": "眼云。若見諸相非相。即不見如來。師曰。若見諸",
    "X65n1295_038:0716c16": "相非相。眼在什麼處。此語有兩負門。　頌曰。",
    "X65n1295_038:0716c17": "諸相非相孰能諸。見與不見要須參。兩處負門如透",
    "X65n1295_038:0716c18": "徹。此時方得覩瞿曇。(本覺一)。",
    "X65n1295_038:0716c19": "【增收】天衣示眾曰。九天雲路早順尋。莫遣蹉跎歲月",
    "X65n1295_038:0716c20": "深。天地懸遠。向甚麼處去。　頌曰。",
    "X65n1295_038:0716c21": "夏金烏似。火當空掛。最高峯插。在青雲罅。(南堂興)。",
    "X65n1295_038:0716c22": "【增收】天衣示眾曰。百骸俱潰散。一物鎮長靈。百骸潰",
    "X65n1295_038:0716c23": "散皆歸士。一物長靈甚處安。　頌曰。",
    "X65n1295_038:0716c24": "一物長靈甚處安。長空雲散碧天寬。蓮宮佛剎花無",
    "X65n1295_038:0717a01": "數。眨起眉毛子細觀。(南堂興)。",
    "X65n1295_038:0717a02": "【增收】天衣因僧問。如何是頂門上眼。師曰。衣穿瘦骨",
    "X65n1295_038:0717a03": "露。屋破看星眠。　頌曰。",
    "X65n1295_038:0717a04": "骨瘦皮枯衣服穿。夜深屋破看星眠。頂門不具迦羅",
    "X65n1295_038:0717a05": "眼。莫問西來諸祖禪。(本覺一)。",
    "X65n1295_038:0717a06": "【增收】洪州法昌倚遇禪師。(嗣北禪賢)垂語曰。我要一",
    "X65n1295_038:0717a07": "箇不會禪底作國師。　頌曰。",
    "X65n1295_038:0717a08": "要箇無禪底國師。纔涉毫芒便取誅。堪笑這僧垂手",
    "X65n1295_038:0717a09": "處。道無便見有偏枯。(月林觀)。",
    "X65n1295_038:0717a10": "(曹洞)【增收】舒州投子義青禪師。(嗣太陽玄)僧問。和尚適來",
    "X65n1295_038:0717a11": "拈香祝延聖壽。且道當今皇帝壽年多少。師曰。",
    "X65n1295_038:0717a12": "月籠丹桂遠。星拱北辰高。　頌曰。",
    "X65n1295_038:0717a13": "六國清平賀聖年。珠簾高捲月明前。金輪那肯當堂",
    "X65n1295_038:0717a14": "座。不用丹墀擊靜鞭。(丹霞淳)。",
    "X65n1295_038:0717a15": "【增收】投子青因僧問。師唱誰家曲。宗風嗣阿誰。師曰。",
    "X65n1295_038:0717a16": "威音前一箭。射透兩重山。云如何是相付底事。",
    "X65n1295_038:0717a17": "師曰。今因淮地月。得照郢陽春。云恁麼則入水",
    "X65n1295_038:0717a18": "見長人。師曰。祇知荊玉異。那辨楚王心。隨後以",
    "X65n1295_038:0717a19": "拂子敲禪牀。　頌曰。",
    "X65n1295_038:0717a20": "珊瑚枝上玉花開。風透清香徧九垓。勿謂乾坤成委",
    "X65n1295_038:0717a21": "曲。韶陽曾見睦州來。(丹霞淳)。",
    "X65n1295_038:0717a22": "(法眼)【增收】杭州慧日永明延壽智覺禪師。(嗣韶國師)僧問。",
    "X65n1295_038:0717a23": "如何是永明妙旨。師曰。更添香著。曰謝師指示。",
    "X65n1295_038:0717a24": "師曰。且喜沒交涉。僧禮拜。師示偈曰。欲識永明",
    "X65n1295_038:0717b01": "旨。門前一湖水。日照光明生。風來波浪起。　頌",
    "X65n1295_038:0717b02": "曰。",
    "X65n1295_038:0717b03": "門前湖水鏡容開。對面和盤托出來。可是永明無剩",
    "X65n1295_038:0717b04": "語。酒濃初不在多杯。(象潭泳)。",
    "X65n1295_038:0717b05": "【增收】智覺因二僧來參。師問參頭曰。曾到此間不。曰",
    "X65n1295_038:0717b06": "曾到。又問第二上座曰。曾到此間不。曰不曾到",
    "X65n1295_038:0717b07": "師曰。一得一失。少頃侍者問。適來二僧。未審那",
    "X65n1295_038:0717b08": "箇得那箇失。師曰。你曾識這二僧也無。者曰。不",
    "X65n1295_038:0717b09": "識。師曰。同坑無異土。　頌曰。",
    "X65n1295_038:0717b10": "到與不到。一得一失。不是砒霜。便是石蜜。舌端無眼",
    "X65n1295_038:0717b11": "如何喫。侍者剛要詢端的。莫怪同坑無異土。閃電未",
    "X65n1295_038:0717b12": "收轟霹靂。(癡絕冲)。",
    "X65n1295_038:0717b13": "【增收】杭州九曲觀音院慶祥禪師(嗣韶國師)僧問險",
    "X65n1295_038:0717b14": "惡道中以何為津梁。師曰。以此為津梁。曰如何",
    "X65n1295_038:0717b15": "是此。師曰。築著汝鼻孔　頌曰。",
    "X65n1295_038:0717b16": "溫州瑞鹿寺上方遇安禪師。(嗣韶國師)甞閱首",
    "X65n1295_038:0717b17": "楞嚴經。到知見立知即無明本知見無見斯即",
    "X65n1295_038:0717b18": "涅槃。師乃破句讀曰。知見立　知即無明本",
    "X65n1295_038:0717b19": "知見無　見斯即涅槃。於此有省。畢生不易。時",
    "X65n1295_038:0717b20": "謂之安楞嚴。臨行乃說偈曰。",
    "X65n1295_038:0717b21": "不是嶺頭携得事。豈從雞足付將來。自古聖賢皆若",
    "X65n1295_038:0717b22": "此。非吾今日為君裁。",
    "X65n1295_038:0717b23": "春草碧色。春水綠波。送君南浦。傷如之何。(偃溪聞)。",
    "X65n1295_038:0717b24": "六祖下第十二世之一(南嶽下第十一世之一)",
    "X65n1295_038:0717c01": "(臨濟)　隆興府黃龍慧南禪師。(嗣慈明圓)室中常問僧",
    "X65n1295_038:0717c02": "曰。人人盡有生緣。上座生緣在何處。正當問答",
    "X65n1295_038:0717c03": "交鋒。却復伸手曰。我手何似佛手。又問諸方參",
    "X65n1295_038:0717c04": "請宗師所得。却復垂脚曰。我脚何似驢脚。三十",
    "X65n1295_038:0717c05": "餘年。示此三問。學者莫有契其旨。脫有酧者。師",
    "X65n1295_038:0717c06": "未甞可否。藂林目之。為黃龍三關　廬山圓通",
    "X65n1295_038:0717c07": "旻古佛云。昔見廣辯首座。收南禪師親筆三關",
    "X65n1295_038:0717c08": "頌。諷誦無遺。近見諸方傳錄不全。又多訛舛。故",
    "X65n1295_038:0717c09": "茲注出。",
    "X65n1295_038:0717c10": "我手佛手兼舉。禪人直下薦取。不動干戈道出。當處",
    "X65n1295_038:0717c11": "超佛越祖。",
    "X65n1295_038:0717c12": "我脚驢脚並行。步步踏著無生。會得雲收日卷。方知",
    "X65n1295_038:0717c13": "此道縱橫。",
    "X65n1295_038:0717c14": "生緣有語人皆識。水母何曾離得鰕。但見日頭東畔",
    "X65n1295_038:0717c15": "上。誰能更喫趙州茶　復總頌曰。",
    "X65n1295_038:0717c16": "生緣斷處伸驢脚。驢脚伸時佛手開。為報五湖參學",
    "X65n1295_038:0717c17": "者。三關一一透將來。",
    "X65n1295_038:0717c18": "長江雲散水滔滔。忽爾狂風浪便高。不識漁家玄妙",
    "X65n1295_038:0717c19": "意。偏於浪裏颭風濤。(景福順　三)。",
    "X65n1295_038:0717c20": "南海波斯入大唐。有人別寶便商量。或時遇賤或時",
    "X65n1295_038:0717c21": "貴。日到西峯影漸長。",
    "X65n1295_038:0717c22": "黃龍老和尚。有箇生緣語。山僧承嗣伊。今日為君舉。",
    "X65n1295_038:0717c23": "為君舉。猫兒偏解捉老鼠。",
    "X65n1295_038:0717c24": "佛手纔開古鑑明。森羅無得隱纖形。朝朝日日東邊",
    "X65n1295_038:0718a01": "出。多少行人問丙丁。(照覺總　三)。",
    "X65n1295_038:0718a02": "驢脚伸時動地輪。大洋海底播紅塵。唯餘庭際青青",
    "X65n1295_038:0718a03": "栢。一度年來一度春。",
    "X65n1295_038:0718a04": "垂問生緣何處來。到家禪客絕纖埃。毗盧剎海周游",
    "X65n1295_038:0718a05": "也。休說峩眉與五臺。",
    "X65n1295_038:0718a06": "我手何似佛手。反覆誰辨好醜。若非師子之兒。野干",
    "X65n1295_038:0718a07": "謾為開口。(真淨文　三)。",
    "X65n1295_038:0718a08": "我脚何似驢脚。隱顯千差萬錯。欲開金剛眼睛。看取",
    "X65n1295_038:0718a09": "目前善惡。",
    "X65n1295_038:0718a10": "人人盡有生緣處。認著依前還失路。長空雲散月華",
    "X65n1295_038:0718a11": "開。東西南北從君去。",
    "X65n1295_038:0718a12": "我手佛手。誰人不有。分明直用。何須狂走。(溈山秀　三)。",
    "X65n1295_038:0718a13": "我脚驢脚。高低踏著。雨過苔青。雲開日皪。",
    "X65n1295_038:0718a14": "問我生緣處。生緣處不疑。語直心無病。誰論是與非。",
    "X65n1295_038:0718a15": "東京法雲惟白佛國禪師。熙寧初至南師法席。",
    "X65n1295_038:0718a16": "殆二年。師歸圓寂。然入師室問師道。而師以平",
    "X65n1295_038:0718a17": "生三轉語示天下學徒。得叩于左右。近數見印",
    "X65n1295_038:0718a18": "行語錄者。其間或拈或頌。罔測其旨。噫去世未",
    "X65n1295_038:0718a19": "三十年。謬妄者傳習若此。良可傷哉。因而成頌。",
    "X65n1295_038:0718a20": "知師者可同味焉。　頌曰。",
    "X65n1295_038:0718a21": "主賓相見展家風。問答分明箭拄鋒。伸手問君如佛",
    "X65n1295_038:0718a22": "手。鐵關金鎻萬千重。",
    "X65n1295_038:0718a23": "徧參知識扣玄微。偶爾相逢話道奇。我脚伸為驢脚",
    "X65n1295_038:0718a24": "問。平生見處又生疑。",
    "X65n1295_038:0718b01": "莫怪相逢不相識。宗師須是辨來端。鄉關風月俱論",
    "X65n1295_038:0718b02": "盡。却問生緣道却難。",
    "X65n1295_038:0718b03": "我手何似佛手。天上人間希有。直饒總不恁麼。也似",
    "X65n1295_038:0718b04": "枷上著杻。(海印信　三)。",
    "X65n1295_038:0718b05": "我脚何似驢脚。奉為衲僧拈却。昔年有病未痊。如今",
    "X65n1295_038:0718b06": "又遭毒藥。",
    "X65n1295_038:0718b07": "若問生緣真俗氣。生緣斷處墮無為。二途不涉如何",
    "X65n1295_038:0718b08": "也。八十婆婆學畫眉。",
    "X65n1295_038:0718b09": "我手佛手。十八十九。雲散月圓。癡人夜走。(湛堂準三)。",
    "X65n1295_038:0718b10": "我脚驢脚。放過一著。龐老笊籬。清平木杓。",
    "X65n1295_038:0718b11": "人人生緣。北律南禪。道吾舞笏。華亭撑船。",
    "X65n1295_038:0718b12": "玄關將。多意氣。手不執寸鐵。兵不用一騎。八蠻與四",
    "X65n1295_038:0718b13": "夷。太平皆坐致。困臥桑陰春日斜。騰騰不識今何世。",
    "X65n1295_038:0718b14": "(普融平)。",
    "X65n1295_038:0718b15": "我手何似佛手。從來有衫無袖。有時閒向人前。不覺",
    "X65n1295_038:0718b16": "露出雙肘。(上方益　三)。",
    "X65n1295_038:0718b17": "我脚何似驢脚。寒來須要襪著。莫教踏著泥水。和鞋",
    "X65n1295_038:0718b18": "一時失却。",
    "X65n1295_038:0718b19": "人人有箇生緣。何須盡要梁原。若問老僧生處。茘枝",
    "X65n1295_038:0718b20": "香滿南園。",
    "X65n1295_038:0718b21": "我手何似佛手。爐鞴鉗鎚鐵帚。曾烹紫磨金軀。光射",
    "X65n1295_038:0718b22": "七星牛斗。(南堂與　三)。",
    "X65n1295_038:0718b23": "我脚何似驢脚。白刃紅旗閃爍。坐斷百戰場中。妙闘",
    "X65n1295_038:0718b24": "六韜三略。",
    "X65n1295_038:0718c01": "人人有箇生緣。視聽俯仰折旋。頂戴寰中日月。手握",
    "X65n1295_038:0718c02": "閫外威權。",
    "X65n1295_038:0718c03": "我手何似佛手。隨分拈花折柳。忽然摸著蛇頭。未免",
    "X65n1295_038:0718c04": "遭他一口。(圓悟勤　三)。",
    "X65n1295_038:0718c05": "我脚何似驢脚。趙州石橋略彴。忽若築起皮毬。崩倒",
    "X65n1295_038:0718c06": "三山五岳。",
    "X65n1295_038:0718c07": "人人有箇生緣。蹲身無地鑽研。若也眼皮迸綻。慮他",
    "X65n1295_038:0718c08": "桶底別穿。",
    "X65n1295_038:0718c09": "佛手驢脚生緣。黃龍元無此語。直饒恁麼知之。我儂",
    "X65n1295_038:0718c10": "未敢輕許。奉報四海禪人。第一不得錯舉。(龍門遠)。",
    "X65n1295_038:0718c11": "佛手驢脚生緣。落處便是乾坤。重重無限樓閣。彈指",
    "X65n1295_038:0718c12": "入者無門。(佛心才　三)。",
    "X65n1295_038:0718c13": "驢脚生緣佛手。打透上頭關捩。脫脚泥水布裩。直下",
    "X65n1295_038:0718c14": "心空及第。",
    "X65n1295_038:0718c15": "生緣佛手驢脚。為君一體拈却。坦然坐致太平。猛將",
    "X65n1295_038:0718c16": "謾誇謀略。",
    "X65n1295_038:0718c17": "扣關豈是丈夫兒。驢脚生緣問阿誰。佛手展開無處",
    "X65n1295_038:0718c18": "用。太平基業各豐滋。(道場如)。",
    "X65n1295_038:0718c19": "【續收】我手何似佛手。天上南辰北斗。我脚何似驢脚。往",
    "X65n1295_038:0718c20": "事都來忘却。人人盡有生緣。箇箇足方頂圓。大愚灘",
    "X65n1295_038:0718c21": "頭立處。孤月影射深灣。會不得見還難。一曲漁歌下",
    "X65n1295_038:0718c22": "遠灘。(白楊順)。",
    "X65n1295_038:0718c23": "我手何似佛手。黃龍鼻下無口。當時所見顢頇。至今",
    "X65n1295_038:0718c24": "百拙千醜。(正堂辯　三)。",
    "X65n1295_038:0719a01": "我脚何似驢脚。文殊親見無著。好箇玻璃茶盞。不要",
    "X65n1295_038:0719a02": "當面諱却。",
    "X65n1295_038:0719a03": "人人有箇生緣。從來罪過彌天。不是牽犂拽耙。便是",
    "X65n1295_038:0719a04": "鼎鑊油煎。",
    "X65n1295_038:0719a05": "我手何似佛手。天下衲僧無口。縱饒撩起便行。也是",
    "X65n1295_038:0719a06": "鬼窟裏走。諱不得。(張無垢　三)。",
    "X65n1295_038:0719a07": "我脚何似驢脚。又被[米*离]膠粘著。反身直上兜率天。已",
    "X65n1295_038:0719a08": "自遭他老鼠藥。吐不得。",
    "X65n1295_038:0719a09": "人人有箇生緣。銕圍山下幾千年。三災燒到四禪天。",
    "X65n1295_038:0719a10": "者漢猶自在傍邊。殺得工夫。",
    "X65n1295_038:0719a11": "我手何似佛手。堪笑紫湖養狗。撞著焦尾大蟲。性命",
    "X65n1295_038:0719a12": "輸他一口。(石菴玿　四)。",
    "X65n1295_038:0719a13": "我脚何似驢脚。擬議知君大錯。進前欲飲醍醐。已似",
    "X65n1295_038:0719a14": "遭他毒藥。",
    "X65n1295_038:0719a15": "人人盡有生緣。且非夷狄中原。鎮府出大蘿蔔。趙州",
    "X65n1295_038:0719a16": "親見南泉。",
    "X65n1295_038:0719a17": "佛手驢脚生緣。生緣驢脚佛手。李公醉倒街頭。元是",
    "X65n1295_038:0719a18": "張公喫酒。黃龍山裏老婆禪。恰似河陽新婦醜。",
    "X65n1295_038:0719a19": "我手何似佛手。二八恰恰十九。年尾筭到年頭。家內",
    "X65n1295_038:0719a20": "一錢無有。(伊菴權　四)。",
    "X65n1295_038:0719a21": "我脚何似驢脚。踏著趙州略彴。驚得迦葉皺眉。文殊",
    "X65n1295_038:0719a22": "却打無著。",
    "X65n1295_038:0719a23": "人人有箇生緣。男兒氣宇衝天。若是爭田競地。我即",
    "X65n1295_038:0719a24": "喚死如眠。",
    "X65n1295_038:0719b01": "佛手驢脚生緣。浩浩藂林盛傳。直饒一穿穿却。未免",
    "X65n1295_038:0719b02": "十萬八千。",
    "X65n1295_038:0719b03": "我手何似佛手。合掌面南看北斗。兔推明月上千峯。",
    "X65n1295_038:0719b04": "引得寒山開笑口。(雪菴瑾　四)。",
    "X65n1295_038:0719b05": "我脚何似驢脚。急走歸家日將落。自古長安如鏡平。",
    "X65n1295_038:0719b06": "無端醉倒黃番綽。",
    "X65n1295_038:0719b07": "人人有箇生緣。且非東土與西天。擊珊瑚樹枝枝好。",
    "X65n1295_038:0719b08": "撒水銀珠顆顆圓。",
    "X65n1295_038:0719b09": "佛手驢脚生緣。南海波斯泛鐵船。精金美玉團堆賣。",
    "X65n1295_038:0719b10": "畢竟何曾直一錢。",
    "X65n1295_038:0719b11": "佛手驢脚容易見。最難道處是生緣。黃梅不是周家",
    "X65n1295_038:0719b12": "子。七歲傳衣便會禪。(橫川珙)。",
    "X65n1295_038:0719b14": "禪宗頌古聯珠通集卷第三十八"
}