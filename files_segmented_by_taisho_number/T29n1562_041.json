{
    "T29n1562_041:0573a11": "阿毘達磨順正理論卷第四十一",
    "T29n1562_041:0573a13": "尊者眾賢造",
    "T29n1562_041:0573a14": "三藏法師玄奘奉　詔譯",
    "T29n1562_041:0573a15": "辯業品第四之九",
    "T29n1562_041:0573a16": "又經中說業有四種。謂或有業黑黑異熟。或",
    "T29n1562_041:0573a17": "復有業白白異熟。或復有業黑白黑白異熟。",
    "T29n1562_041:0573a18": "或復有業非黑非白無異熟。業能盡諸業。經",
    "T29n1562_041:0573a19": "雖略示而不廣釋。今應釋彼。其相云何。頌曰。",
    "T29n1562_041:0573a20": "　依黑黑等殊　　所說四種業",
    "T29n1562_041:0573a21": "　惡色欲界善　　能盡彼無漏",
    "T29n1562_041:0573a22": "　應知如次第　　名黑白俱非",
    "T29n1562_041:0573a23": "論曰。佛依業果性類不同。所治能治殊說黑",
    "T29n1562_041:0573a24": "黑等四。諸不善業一向名黑。以具染污黑不",
    "T29n1562_041:0573a25": "可意黑故。異熟亦黑。不可意故色界善業一",
    "T29n1562_041:0573a26": "向名白。不為一切不善煩惱。及不善業所[夌*欠]",
    "T29n1562_041:0573a27": "雜故。異熟亦白。是可意故。依何意趣除",
    "T29n1562_041:0573a28": "無色善有說此中舉初顯後或色界中有可意",
    "T29n1562_041:0573a29": "白。及明了白可施設故。獨立白名。無色界",
    "T29n1562_041:0573b01": "中有可意白。無明了白可施設故。不立白名。",
    "T29n1562_041:0573b02": "或色界中具中生有二白性故。獨立白名。如",
    "T29n1562_041:0573b03": "契經言。或男或女成身妙行。廣說乃至。死",
    "T29n1562_041:0573b04": "後感得有色意成如白衣光。或明白夜。或於",
    "T29n1562_041:0573b05": "色界具足三業。及十業道。無色不然。而契經",
    "T29n1562_041:0573b06": "中有說靜慮無量無色。皆名白白異熟業者。",
    "T29n1562_041:0573b07": "彼據純淨可意異熟通立白名。然彼契經非",
    "T29n1562_041:0573b08": "了義說。以於上界四蘊五蘊一切善法說業",
    "T29n1562_041:0573b09": "聲故。諸異熟因由業所顯。故非業者亦立",
    "T29n1562_041:0573b10": "業名。證知彼經非了義。說欲界善業名為黑",
    "T29n1562_041:0573b11": "白。惡所雜故。異熟亦黑白。非愛果雜故。此",
    "T29n1562_041:0573b12": "黑白名依相續立非據自性。所以者何。以無",
    "T29n1562_041:0573b13": "一業及一異熟是黑亦白互相違故。若爾惡",
    "T29n1562_041:0573b14": "業果善業果雜故。是則亦應名為白黑。此難",
    "T29n1562_041:0573b15": "非理。以欲界中不善數行力能伏善故。彼苦",
    "T29n1562_041:0573b16": "果雜樂異熟。欲界善劣無有功能。[夌*欠]伏不",
    "T29n1562_041:0573b17": "善。故彼樂果亦無功能雜苦異熟。故惡業果",
    "T29n1562_041:0573b18": "得純黑名。有餘師言。欲界善業意樂加行黑",
    "T29n1562_041:0573b19": "白雜起。由此故立黑白二名。非一業體有善",
    "T29n1562_041:0573b20": "有惡。云何如一為誑害他。意欲令他信附於",
    "T29n1562_041:0573b21": "己。先矯行施乃至出家如是名為雖意樂黑",
    "T29n1562_041:0573b22": "而加行白或復有一於子門人。為欲遮防非",
    "T29n1562_041:0573b23": "利樂事。及令安住利樂事中。以憐愍心起",
    "T29n1562_041:0573b24": "麁身語。楚撻訶罵逼迫有情。如是名為雖",
    "T29n1562_041:0573b25": "加行黑而意樂白。若爾不善應名白黑。以",
    "T29n1562_041:0573b26": "如善業亦有如前意樂加行白黑雜起。然非",
    "T29n1562_041:0573b27": "所許前說無失。諸無漏業能永斷盡前三業",
    "T29n1562_041:0573b28": "者名第四業。此無漏業非染污故得非黑名",
    "T29n1562_041:0573b29": "於理無失。不墮界故。斷異熟故。名無異熟",
    "T29n1562_041:0573c01": "亦無有失。既是勝義白。何故名非白。佛亦",
    "T29n1562_041:0573c02": "於彼大空經中告阿難陀。諸無學法純善純",
    "T29n1562_041:0573c03": "白一向無罪。本論亦言云何白法謂諸善法",
    "T29n1562_041:0573c04": "無覆無記。此有密意說非白聲密意者何。謂",
    "T29n1562_041:0573c05": "此中說治前三業立為第四。勿所化者生如",
    "T29n1562_041:0573c06": "是疑。如何此中白能治白。為顯能治勝所治",
    "T29n1562_041:0573c07": "故。約招異熟立非白名。以不能招白異熟故。",
    "T29n1562_041:0573c08": "或無學法於超一切染身中可得故。立純白",
    "T29n1562_041:0573c09": "名。非如學法非超一切染身中可得故。不名",
    "T29n1562_041:0573c10": "純白。故彼經中依如是義。於無學法說純白",
    "T29n1562_041:0573c11": "聲。今此經中以無漏業非順愛故。又不能感",
    "T29n1562_041:0573c12": "白異熟故說名非白諸無漏業為皆能盡前三",
    "T29n1562_041:0573c13": "業不。不爾。云何。頌曰。",
    "T29n1562_041:0573c14": "　四法忍離欲　　前八無間俱",
    "T29n1562_041:0573c15": "　十二無漏思　　唯盡純黑業",
    "T29n1562_041:0573c16": "　離欲四靜慮　　第九無間思",
    "T29n1562_041:0573c17": "　一盡雜純黑　　四令純白盡",
    "T29n1562_041:0573c18": "論曰。於見道中四法智忍。及於修道離欲染",
    "T29n1562_041:0573c19": "位。前八無間聖道俱行有十二思唯盡純黑。",
    "T29n1562_041:0573c20": "離欲界染第九無間聖道俱行。一無漏思雙",
    "T29n1562_041:0573c21": "令黑白及純黑盡。此時總斷欲界善故。亦斷",
    "T29n1562_041:0573c22": "第九不善業故。離四靜慮一一地染。第九無",
    "T29n1562_041:0573c23": "間道俱行無漏思。此四唯令純白業盡。所餘",
    "T29n1562_041:0573c24": "諸業無異熟故。非所明故於此不論。故於此",
    "T29n1562_041:0573c25": "中唯說十七。與無間道俱行聖思。能永盡前",
    "T29n1562_041:0573c26": "三有漏業。雖盡諸業是聖慧能。然於此中說",
    "T29n1562_041:0573c27": "近對治。雖身語業亦近治三。非慧相應故此",
    "T29n1562_041:0573c28": "不說。何緣諸地有漏善業。唯最後道能斷非",
    "T29n1562_041:0573c29": "餘。以諸善法非自性斷。已斷有容現在前故。",
    "T29n1562_041:0574a01": "然由緣彼煩惱盡時方說名為斷彼善法。爾",
    "T29n1562_041:0574a02": "時善法得離繫故。由此乃至緣彼煩惱餘一",
    "T29n1562_041:0574a03": "品在斷義不成。善法爾時猶被縛故。頌曰。",
    "T29n1562_041:0574a04": "　有說地獄受　　餘欲業黑雜",
    "T29n1562_041:0574a05": "　有說欲見滅　　餘欲業黑俱",
    "T29n1562_041:0574a06": "論曰。第一第三皆有異說。有餘師說。順地",
    "T29n1562_041:0574a07": "獄受及欲界中順餘受業。如次名為純黑雜",
    "T29n1562_041:0574a08": "業。謂地獄異熟唯不善業感。故順彼受名純",
    "T29n1562_041:0574a09": "黑業。唯除地獄餘欲界中異熟皆通善惡業",
    "T29n1562_041:0574a10": "感。故順彼受名黑白業。如是所說前已遮遣。",
    "T29n1562_041:0574a11": "謂善無能雜不善故。有餘師說。欲見所斷及",
    "T29n1562_041:0574a12": "欲界中所有餘業。如次名為純黑俱業。謂見",
    "T29n1562_041:0574a13": "所斷無善雜故名純黑業。欲修所斷有善不",
    "T29n1562_041:0574a14": "善故名俱業。此亦非理。二所斷中俱有業不",
    "T29n1562_041:0574a15": "能感異熟果故。若謂此中所說三業。據有異",
    "T29n1562_041:0574a16": "熟說非無異熟者。不應簡言欲見所滅。又強",
    "T29n1562_041:0574a17": "力業理必不應為力劣者之所[夌*欠]雜。是故不",
    "T29n1562_041:0574a18": "應說修所斷諸不善業亦得雜名。亦不應言",
    "T29n1562_041:0574a19": "欲界有善。力勝不善。[夌*欠]伏惡業非所許故。",
    "T29n1562_041:0574a20": "所以者何。以欲界善非數行故。無有能感一",
    "T29n1562_041:0574a21": "劫果故。又經中說有三牟尼。又經中言有三",
    "T29n1562_041:0574a22": "清淨。俱身語意相各云何。頌曰。",
    "T29n1562_041:0574a23": "　無學身語業　　即意三牟尼",
    "T29n1562_041:0574a24": "　三清淨應知　　即諸三妙行",
    "T29n1562_041:0574a25": "論曰。無學身業名身牟尼。無學語業名語牟",
    "T29n1562_041:0574a26": "尼。即無學意名意牟尼。非意牟尼意業為體。",
    "T29n1562_041:0574a27": "何緣唯說色識蘊中有是牟尼非於餘蘊。有",
    "T29n1562_041:0574a28": "餘師說。舉後及初類顯中間亦有此義。如實",
    "T29n1562_041:0574a29": "義者。勝義牟尼唯心為體。故契經說。心寂",
    "T29n1562_041:0574b01": "靜故有情寂靜此心牟尼。由身語業離眾惡",
    "T29n1562_041:0574b02": "故。可以比知。意業於中無能比用。唯能所",
    "T29n1562_041:0574b03": "比合立牟尼。何故牟尼唯在無學。以阿羅漢",
    "T29n1562_041:0574b04": "是實牟尼。諸煩惱言永寂靜故。諸身語意三",
    "T29n1562_041:0574b05": "種妙行。可名身語意三種清淨無漏妙行。永",
    "T29n1562_041:0574b06": "離惡行煩惱垢故可名清淨。有漏妙行猶為",
    "T29n1562_041:0574b07": "惡行。煩惱垢污如何清淨。此亦暫時能離惡",
    "T29n1562_041:0574b08": "行煩惱垢故得清淨名。或此力能引起無漏",
    "T29n1562_041:0574b09": "勝義清淨故立淨名。若謂此亦能引煩惱垢",
    "T29n1562_041:0574b10": "故。謂作煩惱等無間緣。是則不應名清淨",
    "T29n1562_041:0574b11": "者。此亦非理。善心起時非為染心起加行故。",
    "T29n1562_041:0574b12": "染心無間無漏不生。有漏善心能引無漏。故",
    "T29n1562_041:0574b13": "有漏善得清淨名。順無漏心能除穢故。說此",
    "T29n1562_041:0574b14": "二者為息有情。計邪牟尼邪清淨故。又經中",
    "T29n1562_041:0574b15": "說有三惡行。又經中言有三妙行。俱身語意",
    "T29n1562_041:0574b16": "相各云何。頌曰。",
    "T29n1562_041:0574b17": "　惡身語意業　　說名三惡行",
    "T29n1562_041:0574b18": "　及貪瞋邪見　　三妙行翻此",
    "T29n1562_041:0574b19": "論曰。一切不善身語二業。前後近分及與根",
    "T29n1562_041:0574b20": "本。并不善思如次名身語意惡行。然意惡行",
    "T29n1562_041:0574b21": "復有三種。謂非意業貪瞋邪見。豈不契經亦",
    "T29n1562_041:0574b22": "說貪等名為意業。如何今說貪瞋邪見非意",
    "T29n1562_041:0574b23": "業耶。是業資糧故亦名業。如漏資糧亦名",
    "T29n1562_041:0574b24": "漏等。寧知貪等非意業耶。由阿笈摩及正",
    "T29n1562_041:0574b25": "理故。阿笈摩者。謂契經言。貪瞋邪見是業緣",
    "T29n1562_041:0574b26": "集故知貪等非即業性。又契經言。諸愛者表",
    "T29n1562_041:0574b27": "即是意業。故知非愛即意業體。餘例應然。勿",
    "T29n1562_041:0574b28": "有計言業即業集。故契經說。愛業有殊。然",
    "T29n1562_041:0574b29": "經主言許有煩惱即是意業。斯有何過。如是",
    "T29n1562_041:0574c01": "所許違。前契經及後正理豈非大過。若謂如",
    "T29n1562_041:0574c02": "說貪能令意造諸惡行。此經雖說貪即是意",
    "T29n1562_041:0574c03": "惡行因緣。非不許貪意惡行攝。如是雖說",
    "T29n1562_041:0574c04": "愛為業因。此愛亦應非不是業。彼例非等此",
    "T29n1562_041:0574c05": "經不言愛能令心起表業故。謂如彼說貪能",
    "T29n1562_041:0574c06": "令意造諸惡行。非此經言愛能令心起諸表",
    "T29n1562_041:0574c07": "業。如何引彼以例此經。證表業因愛亦是業。",
    "T29n1562_041:0574c08": "如經中說諸癡即無明。此經但示癡是無明",
    "T29n1562_041:0574c09": "體。顯非癡者即非無明。如是此經說諸希求",
    "T29n1562_041:0574c10": "即愛。諸愛者表即是意業。辯相差別義已顯",
    "T29n1562_041:0574c11": "成。若非希求便非是愛。若非表者亦非意業。",
    "T29n1562_041:0574c12": "唯除假說則無有過。意業名表如前已釋。正",
    "T29n1562_041:0574c13": "理者何。謂若煩惱即是業者。十二緣起及三",
    "T29n1562_041:0574c14": "障等差別應無。由此證知貪等非業是聰慧",
    "T29n1562_041:0574c15": "者所訶厭故。又能感得非愛果故。此行即惡",
    "T29n1562_041:0574c16": "故名惡行。三妙行者翻此應知。謂一切善。身",
    "T29n1562_041:0574c17": "語二業前後近分及與根本并諸善思。如次",
    "T29n1562_041:0574c18": "名身語意妙行。然意妙行復有三種。非業無",
    "T29n1562_041:0574c19": "貪無瞋正見智所讚故。感愛果故。此行即妙",
    "T29n1562_041:0574c20": "故名妙行。正見邪見雖非益損他。而為彼本",
    "T29n1562_041:0574c21": "故亦成善惡。又經中言有十業道。或善或惡",
    "T29n1562_041:0574c22": "其相云何。頌曰。",
    "T29n1562_041:0574c23": "　所說十業道　　攝惡妙行中",
    "T29n1562_041:0574c24": "　麁品為其性　　如應成善惡",
    "T29n1562_041:0574c25": "論曰。於前所說惡妙行中。若麁顯易知攝為",
    "T29n1562_041:0574c26": "十業道。如應若善攝前妙行。不善業道攝前",
    "T29n1562_041:0574c27": "惡行。不攝何等惡妙行耶。加行後起等彼非",
    "T29n1562_041:0574c28": "麁顯故。且於不善十業道中。若身惡行令他",
    "T29n1562_041:0574c29": "有情。失命失財失妻妾等。說為業道。令遠離",
    "T29n1562_041:0575a01": "故。若語惡行過失尤重。說為業道。令遠離",
    "T29n1562_041:0575a02": "故。若意惡行重貪瞋等。說為業道。令遠離",
    "T29n1562_041:0575a03": "故。加行後起及餘過輕。并不善思皆非業道。",
    "T29n1562_041:0575a04": "善業道中身善業道。於身妙行不攝一分。謂",
    "T29n1562_041:0575a05": "加行後起及餘善身業。即離飲酒斷莫施等。",
    "T29n1562_041:0575a06": "語善業道於語妙行不攝一分。謂愛語等。意",
    "T29n1562_041:0575a07": "善業道於意妙行不攝一分。謂諸善思。十業",
    "T29n1562_041:0575a08": "道中前七業道。為皆定有表無表耶。不爾。云",
    "T29n1562_041:0575a09": "何頌曰。",
    "T29n1562_041:0575a10": "　惡六定無表　　彼自作婬二",
    "T29n1562_041:0575a11": "　善七受生二　　定生唯無表",
    "T29n1562_041:0575a12": "論曰。七惡業道中六定有無表謂殺生等。除",
    "T29n1562_041:0575a13": "欲邪行非如是六。若遣他為至根本時有表",
    "T29n1562_041:0575a14": "生故。若有自作彼六業道則六皆有表無表",
    "T29n1562_041:0575a15": "二。謂起表時彼便死等後方死等。與遣使同。",
    "T29n1562_041:0575a16": "根本成時唯無表故。唯欲邪行必具二種。要",
    "T29n1562_041:0575a17": "是自身所究竟故。非遣他作如自生喜。七善",
    "T29n1562_041:0575a18": "業道若從受生必皆具二。謂表無表。受生尸",
    "T29n1562_041:0575a19": "羅必依表故。靜慮無漏所攝律儀名為定生。",
    "T29n1562_041:0575a20": "此唯無表但依心力而得生故。加行後起如",
    "T29n1562_041:0575a21": "根本耶。不爾。云何。頌曰。",
    "T29n1562_041:0575a22": "　加行定有表　　無表或有無",
    "T29n1562_041:0575a23": "　後起此相違",
    "T29n1562_041:0575a24": "論曰。業道加行必定有表。此位無表或有或",
    "T29n1562_041:0575a25": "無。若猛利纏淳淨心起。則有無表異此則無。",
    "T29n1562_041:0575a26": "後起翻前定有無表。此位表業或有或無。第",
    "T29n1562_041:0575a27": "二剎那無表為始名為後起。故此定有。若於",
    "T29n1562_041:0575a28": "爾時起隨前業則亦有表。異此便無。於此義",
    "T29n1562_041:0575a29": "中如何建立加行根本後起位耶。且不善中",
    "T29n1562_041:0575b01": "最初殺業。如屠羊者將行殺時。先發殺心經",
    "T29n1562_041:0575b02": "求價直。為買羊故食己齎糧遊涉遠途訪牧",
    "T29n1562_041:0575b03": "羊所。至已揣觸酬直牽還繫養令肥。將入屠",
    "T29n1562_041:0575b04": "處執刀求穴。斫刺其身至命未終。皆名加行。",
    "T29n1562_041:0575b05": "隨此表業彼正命終。此剎那頃表無表業。是",
    "T29n1562_041:0575b06": "謂殺生根本業道。此剎那後殺無表業隨轉",
    "T29n1562_041:0575b07": "不絕名殺後起。及於後時剝截治洗稱賣收",
    "T29n1562_041:0575b08": "利以活己親。此等表業亦名後起。如屠羊者",
    "T29n1562_041:0575b09": "三分既然。餘不律儀如應當說。不與取業有",
    "T29n1562_041:0575b10": "三分者。且如竊者將行盜時。先發盜心遣人",
    "T29n1562_041:0575b11": "或自往來伺聽他物所在。為往竊取食飲裝",
    "T29n1562_041:0575b12": "束。齎持盜具密至他家。穿壁登梯方便而入。",
    "T29n1562_041:0575b13": "徐行申手探摸他財。未離處前皆名加行。物",
    "T29n1562_041:0575b14": "正離處。此剎那中表無表業。名本業道。此",
    "T29n1562_041:0575b15": "剎那後隨無表業。及持財出藏受用等。所有",
    "T29n1562_041:0575b16": "表業皆名後起。欲邪行業有三分者。且如男",
    "T29n1562_041:0575b17": "子於他女人先起愛心將行非禮。命使瞻察",
    "T29n1562_041:0575b18": "媒媾往來嚴身赴彼。言笑執觸事未果前皆",
    "T29n1562_041:0575b19": "名加行。事正究竟。此剎那中表無表業名本",
    "T29n1562_041:0575b20": "業道。有說。究竟謂入瘡門。有餘師言。謂泄",
    "T29n1562_041:0575b21": "不淨。此剎那後隨無表業。及餘敘愧執觸言",
    "T29n1562_041:0575b22": "辭所有表業皆名後起。虛誑語業有三分者。",
    "T29n1562_041:0575b23": "且如一類善行誑術。因求財物而活命者。先",
    "T29n1562_041:0575b24": "受情求許為偽證。發行誑意往詣眾中。為述",
    "T29n1562_041:0575b25": "己身堪為誠證。言我於彼非怨非親。知諸惡",
    "T29n1562_041:0575b26": "中無過虛誑。知眾善內無過實語。我既於彼",
    "T29n1562_041:0575b27": "無所希求。豈自無辜為擔毒刺。但恐賢直濫",
    "T29n1562_041:0575b28": "被刑科。未成證前皆名加行。若正對眾背想",
    "T29n1562_041:0575b29": "發言。不見等中詐言見等所誑領解。此剎那",
    "T29n1562_041:0575c01": "中表無表業名本業道。有說。所誑印可方",
    "T29n1562_041:0575c02": "成。若爾應無誑賢聖理。然誑賢聖為過既深。",
    "T29n1562_041:0575c03": "由此應知前說為善。此剎那後隨無表業。及",
    "T29n1562_041:0575c04": "獲財利以養己親。所有表業皆名後起。離間",
    "T29n1562_041:0575c05": "語業有三分者。且如一類發壞他心。遣使通",
    "T29n1562_041:0575c06": "傳。或身自往詐為親附。冀信己言未壞他前",
    "T29n1562_041:0575c07": "皆名加行。發離間語他領剎那表無表業名",
    "T29n1562_041:0575c08": "本業道。有餘師說。他壞方成。若爾聖交深",
    "T29n1562_041:0575c09": "固難壞。應無壞聖離間語罪。然壞聖者獲罪",
    "T29n1562_041:0575c10": "既深。由此應知前說為善。此剎那後隨無表",
    "T29n1562_041:0575c11": "業。及今所壞無再合心。所有表業皆名後",
    "T29n1562_041:0575c12": "起。麁惡語業有三分者。且如一類將發麁言。",
    "T29n1562_041:0575c13": "起憤恚心扼腕頓足。揚眉努目齧齒動脣。未",
    "T29n1562_041:0575c14": "發語前皆名加行。正發麁語他領剎那表無",
    "T29n1562_041:0575c15": "表業名本業道。有餘師說。他惱方成。若爾聖",
    "T29n1562_041:0575c16": "人具忍力者。既不可惱罵應無過。然罵賢聖",
    "T29n1562_041:0575c17": "獲罪既深。由此應知前說為善。此剎那後隨",
    "T29n1562_041:0575c18": "無表業及背所罵重述惡言。所有表業皆名",
    "T29n1562_041:0575c19": "後起。雜穢語業有三分者。且如一類發戲調",
    "T29n1562_041:0575c20": "心。先取他財集諸綺論。齎持戲具來詣眾",
    "T29n1562_041:0575c21": "中。發戲言前皆名加行。正發戲語樂眾剎那",
    "T29n1562_041:0575c22": "表無表業名本業道。此剎那後隨無表業及",
    "T29n1562_041:0575c23": "獲財利收用舉藏。所有表業皆名後起。有餘",
    "T29n1562_041:0575c24": "師說。貪瞋邪見纔現在前即名業道。故無加",
    "T29n1562_041:0575c25": "行後起差別。如是說者。亦具三分有不善思。",
    "T29n1562_041:0575c26": "於貪瞋等能為前後助伴事故。又諸業道展",
    "T29n1562_041:0575c27": "轉相望容有互為加行後起。如有一類欲害",
    "T29n1562_041:0575c28": "怨敵。設諸謀策合構殺緣。或殺眾生祈請助",
    "T29n1562_041:0575c29": "力。或盜他物以資殺事。或婬彼婦令殺其夫。",
    "T29n1562_041:0576a01": "或知彼怨親友強盛。自力微劣殺計難成。是",
    "T29n1562_041:0576a02": "故先於怨親友所起語四過破壞其心。令於",
    "T29n1562_041:0576a03": "彼怨無心救護方便誘引令入己朋。或於彼",
    "T29n1562_041:0576a04": "財心生貪著。或即於彼起瞋恚心。或起邪",
    "T29n1562_041:0576a05": "見長養殺業。然後方殺既殺彼已。復於後時",
    "T29n1562_041:0576a06": "誅其所親。奪其財物婬其所愛。乃至後起",
    "T29n1562_041:0576a07": "邪見現前。如是名為殺生業道。以十惡業道",
    "T29n1562_041:0576a08": "為加行後起。所餘業道如應當知。有餘師說。",
    "T29n1562_041:0576a09": "貪等不應能為加行。非唯心起加行即成未",
    "T29n1562_041:0576a10": "作事故。如是說者。貪等雖非所作業性。然",
    "T29n1562_041:0576a11": "彼貪等緣境生時非無力用。由有力用得加",
    "T29n1562_041:0576a12": "行名。方便引生諸業道故。今應詳議如前所",
    "T29n1562_041:0576a13": "說。隨此表業彼正命終。此剎那頃表無表業",
    "T29n1562_041:0576a14": "是謂殺生根本業道。此應非理。所以者何。為",
    "T29n1562_041:0576a15": "所殺生住死有位。能殺生者彼剎那中表無",
    "T29n1562_041:0576a16": "表業即成業道。為彼死後成業道耶。若所殺",
    "T29n1562_041:0576a17": "生住死有位。能殺生者業道即成。雖前所",
    "T29n1562_041:0576a18": "言且似無失。而於宗義決定相違。以所殺生",
    "T29n1562_041:0576a19": "與能殺者俱時捨命。亦應可說能殺生者殺",
    "T29n1562_041:0576a20": "業道成。許所殺猶存殺業道成故。此能殺",
    "T29n1562_041:0576a21": "者住死有時。所殺爾時既名正死。則能殺",
    "T29n1562_041:0576a22": "者應許獲得此一剎那殺生業道。然宗不許",
    "T29n1562_041:0576a23": "與所殺生俱時命終成業道罪。若彼死後業",
    "T29n1562_041:0576a24": "道方成。則前所言為不應理。非所殺者正命",
    "T29n1562_041:0576a25": "終時可得名為彼命已斷。如何先說彼正命",
    "T29n1562_041:0576a26": "終此剎那頃表無表業。是謂殺生根本業道。",
    "T29n1562_041:0576a27": "而今言死後殺業道方成。如是二途應善詳",
    "T29n1562_041:0576a28": "定。決定死後業道方成。而前所言正命終者。",
    "T29n1562_041:0576a29": "於已往事却說現聲。如有大王自遠已至。而",
    "T29n1562_041:0576b01": "問今者從何所來。或此於因假說為果。謂所",
    "T29n1562_041:0576b02": "殺者正命終時。能殺有情加行表業。於殺有",
    "T29n1562_041:0576b03": "用非業道表。此業道表續加行生。彼所引故",
    "T29n1562_041:0576b04": "名加行果。然因於殺有勝功能。是故於因假",
    "T29n1562_041:0576b05": "說為果。實非業道說業道聲。豈不此時表業",
    "T29n1562_041:0576b06": "有用。即應立此為業道耶。非要有能方成業",
    "T29n1562_041:0576b07": "道。勿無表業失業道名。此於殺中有何功用。",
    "T29n1562_041:0576b08": "如無表業表亦應然。又理不應立加行表即",
    "T29n1562_041:0576b09": "為業道。所殺有情於命終位命猶有故。要",
    "T29n1562_041:0576b10": "加行表與所殺生命俱時滅。彼死有後無同",
    "T29n1562_041:0576b11": "類命。一剎那中表無表業可成業道。此後念",
    "T29n1562_041:0576b12": "表於殺無能尚非殺生。何況是罪。但應無表",
    "T29n1562_041:0576b13": "得業道名。雖無殺能是殺果故。豈不後表理",
    "T29n1562_041:0576b14": "亦應然。殺表為因所引起故。謂由加行果圓",
    "T29n1562_041:0576b15": "滿時。此二俱成根本業道。雖於他命斷此二",
    "T29n1562_041:0576b16": "無能。而有取當來非愛果用。暢殺思故名殺",
    "T29n1562_041:0576b17": "業道。如本論說頗有已害生殺生未滅耶。曰",
    "T29n1562_041:0576b18": "有。如已斷生命彼加行未息。此言何義。此中",
    "T29n1562_041:0576b19": "義者。以殺生時起殺加行總有三種。一唯由",
    "T29n1562_041:0576b20": "內。謂拳擊等。二唯由外。謂擲石等。三俱由",
    "T29n1562_041:0576b21": "二。謂揮刀等。於此三種殺加行中。有所殺生",
    "T29n1562_041:0576b22": "命雖已斷而能殺者生想未除。故於殺生不",
    "T29n1562_041:0576b23": "捨加行。由此本論作如是言。如已斷生命彼",
    "T29n1562_041:0576b24": "加行未息。於殺加行說殺生聲。故得說為殺",
    "T29n1562_041:0576b25": "生未滅。此亦業道後。如何名加行。毘婆沙師",
    "T29n1562_041:0576b26": "作如是釋。此於後起說加行聲。所以者何。以",
    "T29n1562_041:0576b27": "能殺者殺加行想猶未息故。於所殺生已命",
    "T29n1562_041:0576b28": "終想猶未生故立加行名。如何但言此於後",
    "T29n1562_041:0576b29": "起應作是說及於根本。所以者何。以所殺",
    "T29n1562_041:0576c01": "者次死有。後一剎那時及此後時多剎那頃。",
    "T29n1562_041:0576c02": "能殺加行皆容未息。是故應言此於後起。及",
    "T29n1562_041:0576c03": "於根本說加行聲。無勞復說。及於根本。以",
    "T29n1562_041:0576c04": "於後起聲亦攝根本故。要於所殺死有後時",
    "T29n1562_041:0576c05": "能殺方成殺生根本。豈不根本及其後起皆",
    "T29n1562_041:0576c06": "於所殺死有後生。俱可名為殺生後起。是故",
    "T29n1562_041:0576c07": "應信毘婆沙師於本論言極為善釋。又經中",
    "T29n1562_041:0576c08": "說。苾芻當知。殺有三種。一從貪生。二從瞋",
    "T29n1562_041:0576c09": "生。三從癡生。乃至邪見有三亦爾。豈諸業道",
    "T29n1562_041:0576c10": "於究竟時皆由三根。佛作是說。非諸業道於",
    "T29n1562_041:0576c11": "究竟時皆由三根。加行有異。云何有異。頌",
    "T29n1562_041:0576c12": "曰。",
    "T29n1562_041:0576c13": "　加行三根起　　彼無間生故",
    "T29n1562_041:0576c14": "　貪等三根生",
    "T29n1562_041:0576c15": "論曰。不善業道加行生時。一一由三不善",
    "T29n1562_041:0576c16": "根起。依先等起故作是說。殺生加行由貪起",
    "T29n1562_041:0576c17": "者。如有貪彼齒髮身分。或為得財。或為戲樂。",
    "T29n1562_041:0576c18": "或為拔濟親友自身。從貪引起殺生加行。從",
    "T29n1562_041:0576c19": "瞋起者。如為除怨發憤恚心起殺加行。從癡",
    "T29n1562_041:0576c20": "起者。如波剌斯。作如是說。父母老病若令命",
    "T29n1562_041:0576c21": "終便生勝福。以令解脫現在眾苦。新得勝身",
    "T29n1562_041:0576c22": "明利根故。又謂是法祠中殺生。又諸王等",
    "T29n1562_041:0576c23": "依世法律誅戮怨敵除剪兇徒。謂成大福起",
    "T29n1562_041:0576c24": "殺加行。又外道言蛇蠍蜂等為人毒害。殺便",
    "T29n1562_041:0576c25": "獲福。羊鹿水牛及餘禽獸。本擬供食故殺無",
    "T29n1562_041:0576c26": "罪。又因邪見殺害眾生。此等加行皆從癡起。",
    "T29n1562_041:0576c27": "偷盜加行從貪起者。如為財利恭敬名譽。或",
    "T29n1562_041:0576c28": "為救拔自身親友。從貪引起偷盜加行。從瞋",
    "T29n1562_041:0576c29": "起者。如為降怨。發憤恚心起盜加行。從癡",
    "T29n1562_041:0577a01": "起者。如諸王等依世法律奪惡人財。謂法應",
    "T29n1562_041:0577a02": "爾無偷盜罪。又婆羅門作如是說。世間財物",
    "T29n1562_041:0577a03": "於劫初時大梵天王施諸梵志。於後梵志勢",
    "T29n1562_041:0577a04": "力微。劣為諸卑族侵奪受用。今諸梵志於世",
    "T29n1562_041:0577a05": "他財。若奪若偷充衣充食。或充餘用或轉施",
    "T29n1562_041:0577a06": "他。皆用己財無偷盜罪。然彼取時有他物想。",
    "T29n1562_041:0577a07": "又因邪見盜他財物。此等皆名從癡所起。邪",
    "T29n1562_041:0577a08": "婬加行從貪起者。如於他室起染習心。或為",
    "T29n1562_041:0577a09": "求財或求恭敬。此等加行從貪所生。從瞋",
    "T29n1562_041:0577a10": "生者。如為除怨發憤恚心起婬加行。從癡起",
    "T29n1562_041:0577a11": "者。如波剌斯讚於母等行非梵行。又諸外",
    "T29n1562_041:0577a12": "道作如是言。一切女人如臼花果熟食階隥",
    "T29n1562_041:0577a13": "道路橋船。世間眾人應共受用。又如梵志讚",
    "T29n1562_041:0577a14": "牛祠中。有諸女男受持牛禁吸水齧草。或住",
    "T29n1562_041:0577a15": "或行不簡疎親隨遇隨合。此等加行從癡所",
    "T29n1562_041:0577a16": "生。虛誑語等從貪生者。如為財利恭敬名譽",
    "T29n1562_041:0577a17": "濟己及親起四加行。從瞋生者。如為除怨發",
    "T29n1562_041:0577a18": "憤恚心起四加行。從癡起者。如因邪見起",
    "T29n1562_041:0577a19": "誑語等四種加行。又虛誑語從癡起者。如外",
    "T29n1562_041:0577a20": "論言。",
    "T29n1562_041:0577a21": "　若人因戲笑　　嫁娶對女王",
    "T29n1562_041:0577a22": "　及救命救財　　虛誑語無罪",
    "T29n1562_041:0577a23": "又雜穢語從癡起者。如依吠陀及餘邪論習學",
    "T29n1562_041:0577a24": "諷詠。傳授於他謂無罪愆。皆從癡起。貪等加",
    "T29n1562_041:0577a25": "行如何從三。以從三根無間生故。謂從貪等",
    "T29n1562_041:0577a26": "三不善根無間各容生三業道。由此已顯從",
    "T29n1562_041:0577a27": "貪瞋癡無間相應生三加行。依無間義亦生",
    "T29n1562_041:0577a28": "業道。已說不善從三根生。善復云何。頌曰。",
    "T29n1562_041:0577a29": "　善於三位中　　皆三善根起",
    "T29n1562_041:0577b01": "論曰。諸善業道所有加行根本後起。皆從無",
    "T29n1562_041:0577b02": "貪無瞋無癡善根所起。以善三位皆是善心",
    "T29n1562_041:0577b03": "所等起故。善心必與三種善根共相應故。此",
    "T29n1562_041:0577b04": "善三位其相云何。謂遠離前不善三位。所有",
    "T29n1562_041:0577b05": "三位應知是善。且如勤策受具戒時。來入戒",
    "T29n1562_041:0577b06": "壇禮苾芻眾。至誠發語請親教師。乃至一白",
    "T29n1562_041:0577b07": "二羯磨等。皆名為善業道加行。第三羯磨竟",
    "T29n1562_041:0577b08": "一剎那中表無表業名。根本業道。從此以後",
    "T29n1562_041:0577b09": "至說四依。及餘依前相續隨轉。表無表業皆",
    "T29n1562_041:0577b10": "名後起。如先所說非諸業道於究竟位皆由",
    "T29n1562_041:0577b11": "三根。應說由何根究竟何業道。頌曰。",
    "T29n1562_041:0577b12": "　殺麁語瞋恚　　究竟皆由瞋",
    "T29n1562_041:0577b13": "　盜邪行及貪　　皆由貪究竟",
    "T29n1562_041:0577b14": "　邪見癡究竟　　許所餘由三",
    "T29n1562_041:0577b15": "論曰。惡業道中殺生麁語瞋恚業道。由瞋究",
    "T29n1562_041:0577b16": "竟要無所顧。極麁惡心現在前時此三成故。",
    "T29n1562_041:0577b17": "諸不與取欲邪行貪。此三業道由貪究竟要",
    "T29n1562_041:0577b18": "有所顧。極染污心現在前時此三成故。邪見",
    "T29n1562_041:0577b19": "究竟要由愚癡。由上品癡現前成故。虛誑離",
    "T29n1562_041:0577b20": "間雜穢語三。一一許容由三究竟。以貪瞋等",
    "T29n1562_041:0577b21": "現在前時一一能令此三成故。貪瞋業道即",
    "T29n1562_041:0577b22": "貪瞋根。如何說由貪瞋究竟。如欲邪行業道",
    "T29n1562_041:0577b23": "生時。定有貪根能為究竟。非貪瞋二業道生",
    "T29n1562_041:0577b24": "時。別有貪瞋能為究竟。是故應說貪瞋等三",
    "T29n1562_041:0577b25": "一一皆由癡根究竟。非無癡者此三起故。有",
    "T29n1562_041:0577b26": "餘於此作是釋言。即說此法由此究竟。自體",
    "T29n1562_041:0577b27": "生時即業道故。彼理窮故作如是釋。然實貪",
    "T29n1562_041:0577b28": "等正現前時。幸有癡根能為究竟。何緣不許",
    "T29n1562_041:0577b29": "執自體耶。餘業道中他究竟故。雖有此義而",
    "T29n1562_041:0577c01": "不許者。勿諸業道皆癡究竟。諸業道成時",
    "T29n1562_041:0577c02": "定有癡俱故無如是失。以殺盜等時雖皆有",
    "T29n1562_041:0577c03": "癡而瞋貪強故。若爾邪見應不由癡。以邪見",
    "T29n1562_041:0577c04": "俱癡不強故。不爾邪見俱起癡強。爾時無餘",
    "T29n1562_041:0577c05": "不善根故。非邪見體是不善根。故此俱癡根",
    "T29n1562_041:0577c06": "義為勝。若爾貪等應不由癡。以貪及瞋是根",
    "T29n1562_041:0577c07": "是勝。俱行癡劣應不可言貪瞋業道由癡究",
    "T29n1562_041:0577c08": "竟。約能究竟爾時癡強。更無餘根究竟貪等。",
    "T29n1562_041:0577c09": "自體於自無助力能。寧可說言自究竟自。故",
    "T29n1562_041:0577c10": "癡究竟於理無失。有餘於此復作釋言。與貪",
    "T29n1562_041:0577c11": "瞋俱一果諸法。皆可隨勝立貪瞋名。彼與貪",
    "T29n1562_041:0577c12": "瞋俱時生故。亦可說彼究竟貪瞋。於此釋中",
    "T29n1562_041:0577c13": "亦容徵難。恐文煩雜。故應且止。諸惡業道何",
    "T29n1562_041:0577c14": "處起耶。頌曰。",
    "T29n1562_041:0577c15": "　有情具名色　　名身等處起",
    "T29n1562_041:0577c16": "論曰。如前所說四品業道。三三一三隨其次",
    "T29n1562_041:0577c17": "第。於有情等四處而生。謂殺等三有情處起。",
    "T29n1562_041:0577c18": "偷盜等三眾具處起。唯邪見一名色處起。虛",
    "T29n1562_041:0577c19": "誑語等三名身等處起。由何建立殺業道成。",
    "T29n1562_041:0577c20": "謂由加行及由果滿。於此二分隨闕一時。不",
    "T29n1562_041:0577c21": "為殺生根本罪觸。頗有殺者起殺加行及令",
    "T29n1562_041:0577c22": "果滿。而彼不為殺罪觸耶。曰有。云何。頌曰。",
    "T29n1562_041:0577c23": "　俱死及前死　　無根依別故",
    "T29n1562_041:0577c24": "論曰。若能殺者起殺加行。定欲殺他與所殺",
    "T29n1562_041:0577c25": "生俱時捨命或在前死。彼能殺者業道不成。",
    "T29n1562_041:0577c26": "所以者何。以所殺者其命猶在。不可即令能",
    "T29n1562_041:0577c27": "殺有情殺罪所觸。以所殺者命未斷故。非",
    "T29n1562_041:0577c28": "能殺者其命已終可得殺罪。別依生故。謂殺",
    "T29n1562_041:0577c29": "加行所依止身今已斷滅。雖有別類身同分",
    "T29n1562_041:0578a01": "生非罪依止。此曾未起殺生加行成殺業道",
    "T29n1562_041:0578a02": "理不應然。若爾此中為問非理。既殺加行所",
    "T29n1562_041:0578a03": "依止身。非即能令殺生果滿。於前二分便為",
    "T29n1562_041:0578a04": "闕一。如何以此蘊在心中。而可問言頗有殺",
    "T29n1562_041:0578a05": "者起殺加行及令果滿。若謂此中約一相續。",
    "T29n1562_041:0578a06": "言此起加行即此果滿者。是則亦應殺罪所",
    "T29n1562_041:0578a07": "觸。許前後生相續一故。又所說因無能證力。",
    "T29n1562_041:0578a08": "以能殺者死活不殊。謂就依身設彼活位。亦",
    "T29n1562_041:0578a09": "有念念異滅異生。非起加行身即能令果滿。",
    "T29n1562_041:0578a10": "何言依別故非殺罪所觸。若謂死後同分異",
    "T29n1562_041:0578a11": "故。與活有殊是。則還成闕於一分。為問非理。",
    "T29n1562_041:0578a12": "此問應理因有證能。所以者何。義有別故。謂",
    "T29n1562_041:0578a13": "先問者作是問言。頗一相續起殺加行亦令果",
    "T29n1562_041:0578a14": "滿。而彼不為殺罪觸耶。既前後生相續是一",
    "T29n1562_041:0578a15": "非闕一分。於後答者作是答言。以前後生身",
    "T29n1562_041:0578a16": "及同分是別業果。別依生故。不為前生所作",
    "T29n1562_041:0578a17": "罪觸。若不許爾害非父母應成無間。又非人",
    "T29n1562_041:0578a18": "趣應成逆罪。而不許然。故依別因有能證力。",
    "T29n1562_041:0578a19": "若有多人集為軍眾欲殺怨敵。或獵獸等。於",
    "T29n1562_041:0578a20": "中隨有一殺生時。何人得成殺生業道。頌曰。",
    "T29n1562_041:0578a21": "　軍等若同事　　皆成如作者",
    "T29n1562_041:0578a22": "論曰。於軍等中若隨有一作殺生事如自作",
    "T29n1562_041:0578a23": "者。一切皆成殺生業道。由彼同許為一事故。",
    "T29n1562_041:0578a24": "如為一事展轉相教故。一殺生餘皆得罪。若",
    "T29n1562_041:0578a25": "有他力逼入此中。因即同心亦成殺罪。唯除",
    "T29n1562_041:0578a26": "若有立誓要期。救自命終亦不行殺。無殺心",
    "T29n1562_041:0578a27": "故不得殺罪。",
    "T29n1562_041:0578a28": "說一切有部順正理論卷第四十一"
}