{
    "T10n0279_080:0439b02": "大方廣佛華嚴經卷第八十",
    "T10n0279_080:0439b04": "于闐國三藏實叉難陀奉　制譯",
    "T10n0279_080:0439b05": "入法界品第三十九之二十一",
    "T10n0279_080:0439b06": "爾時，善財童子依彌勒菩薩摩訶薩教，漸次",
    "T10n0279_080:0439b07": "而行，經由一百一十餘城已，到普門國蘇",
    "T10n0279_080:0439b08": "摩那城，住其門所，思惟文殊師利，隨順觀察，",
    "T10n0279_080:0439b09": "周旋求覓，希欲奉覲。是時，文殊師利遙伸右",
    "T10n0279_080:0439b10": "手，過一百一十由旬，按善財頂，作如是言：「善",
    "T10n0279_080:0439b11": "哉善哉！善男子！若離信根，心劣憂悔，功行不",
    "T10n0279_080:0439b12": "具，退失精勤，於一善根心生住著，於少功",
    "T10n0279_080:0439b13": "德便以為足，不能善巧發起行願，不為善",
    "T10n0279_080:0439b14": "知識之所攝護，不為如來之所憶念，不能了",
    "T10n0279_080:0439b15": "知如是法性、如是理趣、如是法門、如是所行、",
    "T10n0279_080:0439b16": "如是境界；若周遍知、若種種知、若盡源底，若",
    "T10n0279_080:0439b17": "解了、若趣入、若解說、若分別、若證知、若獲",
    "T10n0279_080:0439b18": "得，皆悉不能。」是時，文殊師利宣說此法，示教",
    "T10n0279_080:0439b19": "利喜，令善財童子成就阿僧祇法門，具足",
    "T10n0279_080:0439b20": "無量大智光明，令得菩薩無邊際陀羅尼、無",
    "T10n0279_080:0439b21": "邊際願、無邊際三昧、無邊際神通、無邊際智，",
    "T10n0279_080:0439b22": "令入普賢行道場，及置善財自所住處；文殊",
    "T10n0279_080:0439b23": "師利還攝不現。於是，善財思惟觀察，一心",
    "T10n0279_080:0439b24": "願見文殊師利，及見三千大千世界微塵數",
    "T10n0279_080:0439b25": "諸善知識，悉皆親近，恭敬承事，受行其教，無",
    "T10n0279_080:0439b26": "有違逆；增長趣求一切智慧，廣大悲海，益",
    "T10n0279_080:0439b27": "大慈雲，普觀眾生，生大歡喜，安住菩薩寂",
    "T10n0279_080:0439b28": "靜法門；普緣一切廣大境界，學一切佛廣大",
    "T10n0279_080:0439b29": "功德，入一切佛決定知見，增一切智助道之",
    "T10n0279_080:0439c01": "法，善修一切菩薩深心，知三世佛出興次第；",
    "T10n0279_080:0439c02": "入一切法海，轉一切法輪，生一切世間，入",
    "T10n0279_080:0439c03": "於一切菩薩願海，住一切劫修菩薩行，照",
    "T10n0279_080:0439c04": "明一切如來境界，長養一切菩薩諸根；獲一",
    "T10n0279_080:0439c05": "切智清淨光明，普照十方，除諸暗障，智周法",
    "T10n0279_080:0439c06": "界；於一切佛剎、一切諸有，普現其身，靡不周",
    "T10n0279_080:0439c07": "遍；摧一切障，入無礙法，住於法界平等之地；",
    "T10n0279_080:0439c08": "觀察普賢解脫境界，即聞普賢菩薩摩訶薩",
    "T10n0279_080:0439c09": "名字、行願、助道、正道、諸地地、方便地、入地、",
    "T10n0279_080:0439c10": "勝進地、住地、修習地、境界地、威力地，同住",
    "T10n0279_080:0439c11": "渴仰。欲見普賢菩薩，即於此金剛藏菩提場，",
    "T10n0279_080:0439c12": "毘盧遮那如來師子座前，一切寶蓮華藏座",
    "T10n0279_080:0439c13": "上，起等虛空界廣大心、捨一切剎離一切著",
    "T10n0279_080:0439c14": "無礙心、普行一切無礙法無礙心、遍入一切",
    "T10n0279_080:0439c15": "十方海無礙心、普入一切智境界清淨心、觀",
    "T10n0279_080:0439c16": "道場莊嚴明了心、入一切佛法海廣大心、化",
    "T10n0279_080:0439c17": "一切眾生界周遍心、淨一切國土無量心、住",
    "T10n0279_080:0439c18": "一切劫無盡心、趣如來十力究竟心。善財童",
    "T10n0279_080:0439c19": "子起如是心時，由自善根力、一切如來所",
    "T10n0279_080:0439c20": "加被力、普賢菩薩同善根力故，見十種瑞",
    "T10n0279_080:0439c21": "相。何等為十？所謂：見一切佛剎清淨，一切",
    "T10n0279_080:0439c22": "如來成正等覺；見一切佛剎清淨，無諸惡",
    "T10n0279_080:0439c23": "道；見一切佛剎清淨，眾妙蓮華以為嚴飾；見",
    "T10n0279_080:0439c24": "一切佛剎清淨，一切眾生身心清淨；見一",
    "T10n0279_080:0439c25": "切佛剎清淨，種種眾寶之所莊嚴；見一切佛",
    "T10n0279_080:0439c26": "剎清淨，一切眾生諸相嚴身；見一切佛剎清",
    "T10n0279_080:0439c27": "淨，諸莊嚴雲以覆其上；見一切佛剎清淨，一",
    "T10n0279_080:0439c28": "切眾生互起慈心，遞相利益，不為惱害；見一",
    "T10n0279_080:0439c29": "切佛剎清淨，道場莊嚴；見一切佛剎清淨，一",
    "T10n0279_080:0440a01": "切眾生心常念佛。是為十。又見十種光明相。",
    "T10n0279_080:0440a02": "何等為十？所謂：見一切世界所有微塵，一一",
    "T10n0279_080:0440a03": "塵中，出一切世界微塵數佛光明網雲，周遍照",
    "T10n0279_080:0440a04": "耀；一一塵中，出一切世界微塵數佛光明輪",
    "T10n0279_080:0440a05": "雲，種種色相周遍法界；一一塵中，出一切世",
    "T10n0279_080:0440a06": "界微塵數佛色像寶雲，周遍法界；一一塵中，",
    "T10n0279_080:0440a07": "出一切世界微塵數佛光焰輪雲，周遍法界；",
    "T10n0279_080:0440a08": "一一塵中，出一切世界微塵數眾妙香雲，周",
    "T10n0279_080:0440a09": "遍十方，稱讚普賢一切行願大功德海；一",
    "T10n0279_080:0440a10": "一塵中，出一切世界微塵數日月星宿雲，皆",
    "T10n0279_080:0440a11": "放普賢菩薩光明，遍照法界；一一塵中，出一",
    "T10n0279_080:0440a12": "切世界微塵數一切眾生身色像雲，放佛光",
    "T10n0279_080:0440a13": "明，遍照法界；一一塵中，出一切世界微塵數",
    "T10n0279_080:0440a14": "一切佛色像摩尼雲，周遍法界；一一塵中，出",
    "T10n0279_080:0440a15": "一切世界微塵數菩薩身色像雲，充滿法界，",
    "T10n0279_080:0440a16": "令一切眾生皆得出離、所願滿足；一一塵中，",
    "T10n0279_080:0440a17": "出一切世界微塵數如來身色像雲，說一切",
    "T10n0279_080:0440a18": "佛廣大誓願，周遍法界。是為十。時，善財童",
    "T10n0279_080:0440a19": "子見此十種光明相已，即作是念：「我今必見",
    "T10n0279_080:0440a20": "普賢菩薩，增益善根，見一切佛；於諸菩薩",
    "T10n0279_080:0440a21": "廣大境界，生決定解，得一切智。」於時，善財普",
    "T10n0279_080:0440a22": "攝諸根，一心求見普賢菩薩，起大精進，心無",
    "T10n0279_080:0440a23": "退轉。即以普眼觀察十方一切諸佛、諸菩薩",
    "T10n0279_080:0440a24": "眾所見境界，皆作得見普賢之想；以智慧眼",
    "T10n0279_080:0440a25": "觀普賢道，其心廣大猶如虛空，大悲堅固猶",
    "T10n0279_080:0440a26": "如金剛，願盡未來常得隨逐普賢菩薩，念",
    "T10n0279_080:0440a27": "念隨順，修普賢行，成就智慧，入如來境，住普",
    "T10n0279_080:0440a28": "賢地。時，善財童子即見普賢菩薩，在如來",
    "T10n0279_080:0440a29": "前眾會之中，坐寶蓮華師子之座，諸菩薩眾",
    "T10n0279_080:0440b01": "所共圍遶，最為殊特，世無與等；智慧境界",
    "T10n0279_080:0440b02": "無量無邊，難測難思，等三世佛，一切菩薩無",
    "T10n0279_080:0440b03": "能觀察。見普賢身一一毛孔，出一切世界",
    "T10n0279_080:0440b04": "微塵數光明雲，遍法界、虛空界、一切世界，除",
    "T10n0279_080:0440b05": "滅一切眾生苦患，令諸菩薩生大歡喜；見",
    "T10n0279_080:0440b06": "一一毛孔，出一切佛剎微塵數種種色香焰",
    "T10n0279_080:0440b07": "雲，遍法界、虛空界一切諸佛眾會道場，而以",
    "T10n0279_080:0440b08": "普熏；見一一毛孔，出一切佛剎微塵數雜",
    "T10n0279_080:0440b09": "華雲，遍法界、虛空界一切諸佛眾會道場，雨",
    "T10n0279_080:0440b10": "眾妙華；見一一毛孔，出一切佛剎微塵數香",
    "T10n0279_080:0440b11": "樹雲，遍法界、虛空界一切諸佛眾會道場，雨",
    "T10n0279_080:0440b12": "眾妙香；見一一毛孔，出一切佛剎微塵數妙",
    "T10n0279_080:0440b13": "衣雲，遍法界、虛空界一切諸佛眾會道場，",
    "T10n0279_080:0440b14": "雨眾妙衣；見一一毛孔，出一切佛剎微塵",
    "T10n0279_080:0440b15": "數寶樹雲，遍法界、虛空界一切諸佛眾會道",
    "T10n0279_080:0440b16": "場，雨摩尼寶；見一一毛孔，出一切佛剎",
    "T10n0279_080:0440b17": "微塵數色界天身雲，充滿法界，歎菩提心；",
    "T10n0279_080:0440b18": "見一一毛孔，出一切佛剎微塵數梵天身雲，",
    "T10n0279_080:0440b19": "勸諸如來轉妙法輪；見一一毛孔，出一切佛",
    "T10n0279_080:0440b20": "剎微塵數欲界天主身雲，護持一切如來法",
    "T10n0279_080:0440b21": "輪；見一一毛孔，念念中出一切佛剎微塵數",
    "T10n0279_080:0440b22": "三世佛剎雲，遍法界、虛空界，為諸眾生，無歸",
    "T10n0279_080:0440b23": "趣者為作歸趣，無覆護者為作覆護，無依止",
    "T10n0279_080:0440b24": "者為作依止；見一一毛孔，念念中出一切佛",
    "T10n0279_080:0440b25": "剎微塵數清淨佛剎雲，遍法界、虛空界，一切",
    "T10n0279_080:0440b26": "諸佛於中出世，菩薩眾會悉皆充滿；見一",
    "T10n0279_080:0440b27": "一毛孔，念念中出一切佛剎微塵數淨不淨",
    "T10n0279_080:0440b28": "佛剎雲，遍法界、虛空界，令雜染眾生皆得清",
    "T10n0279_080:0440b29": "淨；見一一毛孔，念念中出一切佛剎微塵數",
    "T10n0279_080:0440c01": "不淨淨佛剎雲，遍法界、虛空界，令雜染眾生",
    "T10n0279_080:0440c02": "皆得清淨；見一一毛孔，念念中出一切佛剎",
    "T10n0279_080:0440c03": "微塵數不淨佛剎雲，遍法界、虛空界，令純染",
    "T10n0279_080:0440c04": "眾生皆得清淨；見一一毛孔，念念中出一",
    "T10n0279_080:0440c05": "切佛剎微塵數眾生身雲，遍法界、虛空界，隨",
    "T10n0279_080:0440c06": "其所應，教化眾生，皆令發阿耨多羅三藐三",
    "T10n0279_080:0440c07": "菩提心；見一一毛孔，念念中出一切佛剎微",
    "T10n0279_080:0440c08": "塵數菩薩身雲，遍法界、虛空界，稱揚種種諸",
    "T10n0279_080:0440c09": "佛名號，令諸眾生增長善根。見一一毛孔，念",
    "T10n0279_080:0440c10": "念中出一切佛剎微塵數菩薩身雲，遍法界、",
    "T10n0279_080:0440c11": "虛空界一切佛剎，宣揚一切諸佛菩薩從初",
    "T10n0279_080:0440c12": "發意所生善根；見一一毛孔，念念中出一切",
    "T10n0279_080:0440c13": "佛剎微塵數菩薩身雲，遍法界、虛空界，於一",
    "T10n0279_080:0440c14": "切佛剎一一剎中，宣揚一切菩薩願海及",
    "T10n0279_080:0440c15": "普賢菩薩清淨妙行；見一一毛孔，念念中出",
    "T10n0279_080:0440c16": "普賢菩薩行雲，令一切眾生心得滿足，具足",
    "T10n0279_080:0440c17": "修集一切智道；見一一毛孔，出一切佛剎微",
    "T10n0279_080:0440c18": "塵數正覺身雲，於一切佛剎，現成正覺，令",
    "T10n0279_080:0440c19": "諸菩薩增長大法、成一切智。爾時，善財童子",
    "T10n0279_080:0440c20": "見普賢菩薩如是自在神通境界，身心遍喜，",
    "T10n0279_080:0440c21": "踊躍無量；重觀普賢一一身分、一一毛孔，悉",
    "T10n0279_080:0440c22": "有三千大千世界。風輪、水輪、地輪、火輪，大",
    "T10n0279_080:0440c23": "海、江河及諸寶山、須彌、鐵圍，村營、城邑、宮殿、",
    "T10n0279_080:0440c24": "園苑，一切地獄、餓鬼、畜生、閻羅王界，天龍",
    "T10n0279_080:0440c25": "八部、人與非人，欲界、色界、無色界處，日月星",
    "T10n0279_080:0440c26": "宿、風雲雷電、晝夜月時及以年劫、諸佛出",
    "T10n0279_080:0440c27": "世、菩薩眾會、道場莊嚴；如是等事，悉皆明",
    "T10n0279_080:0440c28": "見。如見此世界，十方所有一切世界悉如",
    "T10n0279_080:0440c29": "是見；如見現在十方世界，前際、後際一切",
    "T10n0279_080:0441a01": "世界亦如是見，各各差別，不相雜亂。如於",
    "T10n0279_080:0441a02": "此毘盧遮那如來所，示現如是神通之力；於",
    "T10n0279_080:0441a03": "東方蓮華德世界賢首佛所，現神通力亦復",
    "T10n0279_080:0441a04": "如是。如賢首佛所；如是東方一切世界。如",
    "T10n0279_080:0441a05": "東方；南、西、北方，四維、上、下，一切世界諸如",
    "T10n0279_080:0441a06": "來所，現神通力當知悉爾。如十方一切世",
    "T10n0279_080:0441a07": "界；如是十方一切佛剎，一一塵中皆有法",
    "T10n0279_080:0441a08": "界諸佛眾會，一一佛所普賢菩薩坐寶蓮",
    "T10n0279_080:0441a09": "華師子座上現神通力悉亦如是。彼一一",
    "T10n0279_080:0441a10": "普賢身中，皆現三世一切境界、一切佛剎、一",
    "T10n0279_080:0441a11": "切眾生、一切佛出現、一切菩薩眾，及聞一切",
    "T10n0279_080:0441a12": "眾生言音、一切佛言音、一切如來所轉法輪、",
    "T10n0279_080:0441a13": "一切菩薩所成諸行、一切如來遊戲神通。善",
    "T10n0279_080:0441a14": "財童子見普賢菩薩如是無量不可思議大",
    "T10n0279_080:0441a15": "神通力，即得十種智波羅蜜。何等為十？所",
    "T10n0279_080:0441a16": "謂：於念念中，悉能周遍一切佛剎智波羅蜜；",
    "T10n0279_080:0441a17": "於念念中，悉能往詣一切佛所智波羅蜜；於",
    "T10n0279_080:0441a18": "念念中，悉能供養一切如來智波羅蜜；於念",
    "T10n0279_080:0441a19": "念中，普於一切諸如來所聞法受持智波羅",
    "T10n0279_080:0441a20": "蜜；於念念中，思惟一切如來法輪智波羅蜜；",
    "T10n0279_080:0441a21": "於念念中，知一切佛不可思議大神通事智",
    "T10n0279_080:0441a22": "波羅蜜；於念念中，說一句法盡未來際辯",
    "T10n0279_080:0441a23": "才無盡智波羅蜜；於念念中，以深般若觀一",
    "T10n0279_080:0441a24": "切法智波羅蜜；於念念中，入一切法界實相",
    "T10n0279_080:0441a25": "海智波羅蜜；於念念中，知一切眾生心智波",
    "T10n0279_080:0441a26": "羅蜜；於念念中，普賢慧行皆現在前智波",
    "T10n0279_080:0441a27": "羅蜜。善財童子既得是已，普賢菩薩即伸",
    "T10n0279_080:0441a28": "右手摩觸其頂。既摩頂已，善財即得一切",
    "T10n0279_080:0441a29": "佛剎微塵數三昧門，各以一切佛剎微塵數",
    "T10n0279_080:0441b01": "三昧而為眷屬；一一三昧，悉見昔所未見",
    "T10n0279_080:0441b02": "一切佛剎微塵數佛大海，集一切佛剎微塵",
    "T10n0279_080:0441b03": "數一切智助道具，生一切佛剎微塵數一切",
    "T10n0279_080:0441b04": "智上妙法，發一切佛剎微塵數一切智大誓",
    "T10n0279_080:0441b05": "願，入一切佛剎微塵數大願海，住一切佛剎",
    "T10n0279_080:0441b06": "微塵數一切智出要道，修一切佛剎微塵數",
    "T10n0279_080:0441b07": "諸菩薩所修行，起一切佛剎微塵數一切智",
    "T10n0279_080:0441b08": "大精進，得一切佛剎微塵數一切智淨光明。",
    "T10n0279_080:0441b09": "如此娑婆世界毘盧遮那佛所，普賢菩薩摩",
    "T10n0279_080:0441b10": "善財頂；如是十方所有世界，及彼世界一一",
    "T10n0279_080:0441b11": "塵中一切世界一切佛所，普賢菩薩悉亦",
    "T10n0279_080:0441b12": "如是摩善財頂，所得法門亦皆同等。爾時，普",
    "T10n0279_080:0441b13": "賢菩薩摩訶薩告善財言：「善男子！汝見我此",
    "T10n0279_080:0441b14": "神通力不？」「唯然！已見。大聖！此不思議大神通",
    "T10n0279_080:0441b15": "事，唯是如來之所能知。」普賢告言：「善男子！",
    "T10n0279_080:0441b16": "我於過去不可說不可說佛剎微塵數劫，行",
    "T10n0279_080:0441b17": "菩薩行，求一切智；一一劫中，為欲清淨菩",
    "T10n0279_080:0441b18": "提心故，承事不可說不可說佛剎微塵數佛；",
    "T10n0279_080:0441b19": "一一劫中，為集一切智福德具故，設不可",
    "T10n0279_080:0441b20": "說不可說佛剎微塵數廣大施會，一切世間",
    "T10n0279_080:0441b21": "咸使聞知，凡有所求悉令滿足；一一劫中，為",
    "T10n0279_080:0441b22": "求一切智法故，以不可說不可說佛剎微塵",
    "T10n0279_080:0441b23": "數財物布施；一一劫中，為求佛智故，以不",
    "T10n0279_080:0441b24": "可說不可說佛剎微塵數城邑、聚落、國土、王",
    "T10n0279_080:0441b25": "位、妻子、眷屬、眼、耳、鼻、舌、身、肉、手、足乃至身命",
    "T10n0279_080:0441b26": "而為布施；一一劫中，為求一切智首故，以不",
    "T10n0279_080:0441b27": "可說不可說佛剎微塵數頭而為布施；一一",
    "T10n0279_080:0441b28": "劫中，為求一切智故，於不可說不可說佛剎",
    "T10n0279_080:0441b29": "微塵數諸如來所，恭敬尊重，承事供養，衣服、",
    "T10n0279_080:0441c01": "臥具、飲食、湯藥，一切所須悉皆奉施，於其法",
    "T10n0279_080:0441c02": "中出家學道，修行佛法，護持正教。「善男子！",
    "T10n0279_080:0441c03": "我於爾所劫海中，自憶未曾於一念間不順",
    "T10n0279_080:0441c04": "佛教，於一念間生瞋害心、我我所心、自他",
    "T10n0279_080:0441c05": "差別心、遠離菩提心、於生死中起疲厭心、懶",
    "T10n0279_080:0441c06": "惰心、障礙心、迷惑心，唯住無上不可沮壞",
    "T10n0279_080:0441c07": "集一切智助道之法大菩提心。「善男子！我莊",
    "T10n0279_080:0441c08": "嚴佛土，以大悲心，救護眾生，教化成就，供養",
    "T10n0279_080:0441c09": "諸佛，事善知識；為求正法，弘宣護持，一切內",
    "T10n0279_080:0441c10": "外悉皆能捨，乃至身命亦無所吝。一切劫海",
    "T10n0279_080:0441c11": "說其因緣，劫海可盡，此無有盡。「善男子！我法",
    "T10n0279_080:0441c12": "海中，無有一文，無有一句，非是捨施轉輪",
    "T10n0279_080:0441c13": "王位而求得者，非是捨施一切所有而求得",
    "T10n0279_080:0441c14": "者。善男子！我所求法，皆為救護一切眾生，一",
    "T10n0279_080:0441c15": "心思惟：『願諸眾生得聞是法，願以智光普照",
    "T10n0279_080:0441c16": "世間，願為開示出世間智，願令眾生悉得安",
    "T10n0279_080:0441c17": "樂，願普稱讚一切諸佛所有功德。』我如是等",
    "T10n0279_080:0441c18": "往昔因緣，於不可說不可說佛剎微塵數劫",
    "T10n0279_080:0441c19": "海，說不可盡。「是故，善男子！我以如是助道",
    "T10n0279_080:0441c20": "法力、諸善根力、大志樂力、修功德力、如實思",
    "T10n0279_080:0441c21": "惟一切法力、智慧眼力、佛威神力、大慈悲力、",
    "T10n0279_080:0441c22": "淨神通力、善知識力故，得此究竟三世平等",
    "T10n0279_080:0441c23": "清淨法身，復得清淨無上色身，超諸世間，隨",
    "T10n0279_080:0441c24": "諸眾生心之所樂而為現形，入一切剎，遍",
    "T10n0279_080:0441c25": "一切處，於諸世界廣現神通，令其見者靡不",
    "T10n0279_080:0441c26": "欣樂。善男子！汝且觀我如是色身；我此色",
    "T10n0279_080:0441c27": "身，無邊劫海之所成就，無量千億那由他劫",
    "T10n0279_080:0441c28": "難見難聞。「善男子！若有眾生未種善根，及種",
    "T10n0279_080:0441c29": "少善根聲聞、菩薩，猶尚不得聞我名字，況見",
    "T10n0279_080:0442a01": "我身！善男子！若有眾生得聞我名，於阿耨多",
    "T10n0279_080:0442a02": "羅三藐三菩提不復退轉；若見若觸，若迎",
    "T10n0279_080:0442a03": "若送，若暫隨逐，乃至夢中見聞我者，皆亦如",
    "T10n0279_080:0442a04": "是。或有眾生，一日一夜憶念於我即得成",
    "T10n0279_080:0442a05": "熟；或七日七夜、半月一月、半年一年、百年千",
    "T10n0279_080:0442a06": "年、一劫百劫，乃至不可說不可說佛剎微塵",
    "T10n0279_080:0442a07": "數劫，憶念於我而成熟者；或一生、或百生，乃",
    "T10n0279_080:0442a08": "至不可說不可說佛剎微塵數生，憶念於我",
    "T10n0279_080:0442a09": "而成熟者；或見我放大光明，或見我震動",
    "T10n0279_080:0442a10": "佛剎，或生怖畏，或生歡喜，皆得成熟。善男",
    "T10n0279_080:0442a11": "子！我以如是等佛剎微塵數方便門，令諸眾",
    "T10n0279_080:0442a12": "生於阿耨多羅三藐三菩提得不退轉。「善",
    "T10n0279_080:0442a13": "男子！若有眾生見聞於我清淨剎者，必得",
    "T10n0279_080:0442a14": "生此清淨剎中；若有眾生見聞於我清淨身",
    "T10n0279_080:0442a15": "者，必得生我清淨身中。善男子！汝應觀我此",
    "T10n0279_080:0442a16": "清淨身。」爾時，善財童子觀普賢菩薩身，相",
    "T10n0279_080:0442a17": "好肢節，一一毛孔中，皆有不可說不可說佛",
    "T10n0279_080:0442a18": "剎海；一一剎海，皆有諸佛出興于世，大菩薩",
    "T10n0279_080:0442a19": "眾所共圍遶。又復見彼一切剎海，種種建立、",
    "T10n0279_080:0442a20": "種種形狀、種種莊嚴、種種大山周匝圍遶，種",
    "T10n0279_080:0442a21": "種色雲彌覆虛空，種種佛興演種種法；如是",
    "T10n0279_080:0442a22": "等事，各各不同。又見普賢於一一世界海中，",
    "T10n0279_080:0442a23": "出一切佛剎微塵數佛化身雲，周遍十方一",
    "T10n0279_080:0442a24": "切世界，教化眾生，令向阿耨多羅三藐三菩",
    "T10n0279_080:0442a25": "提。時，善財童子又見自身在普賢身內，十方",
    "T10n0279_080:0442a26": "一切諸世界中教化眾生。又，善財童子親近",
    "T10n0279_080:0442a27": "佛剎微塵數諸善知識所得善根、智慧光明，",
    "T10n0279_080:0442a28": "比見普賢菩薩所得善根，百分不及一，千分",
    "T10n0279_080:0442a29": "不及一，百千分不及一，百千億分乃至算",
    "T10n0279_080:0442b01": "數譬諭亦不能及是。善財童子從初發心，",
    "T10n0279_080:0442b02": "乃至得見普賢菩薩，於其中間所入一切諸",
    "T10n0279_080:0442b03": "佛剎海，今於普賢一毛孔中一念所入諸佛",
    "T10n0279_080:0442b04": "剎海，過前不可說不可說佛剎微塵數倍；如",
    "T10n0279_080:0442b05": "一毛孔，一切毛孔悉亦如是。善財童子於普",
    "T10n0279_080:0442b06": "賢菩薩毛孔剎中，行一步，過不可說不可說",
    "T10n0279_080:0442b07": "佛剎微塵數世界；如是而行，盡未來劫，猶不",
    "T10n0279_080:0442b08": "能知一毛孔中剎海次第、剎海藏、剎海差別、",
    "T10n0279_080:0442b09": "剎海普入、剎海成、剎海壞、剎海莊嚴所有邊",
    "T10n0279_080:0442b10": "際；亦不能知佛海次第、佛海藏、佛海差別、佛",
    "T10n0279_080:0442b11": "海普入、佛海生、佛海滅所有邊際；亦不能知",
    "T10n0279_080:0442b12": "菩薩眾海次第、菩薩眾海藏、菩薩眾海差別、",
    "T10n0279_080:0442b13": "菩薩眾海普入、菩薩眾海集、菩薩眾海散所",
    "T10n0279_080:0442b14": "有邊際；亦不能知入眾生界、知眾生根、教化",
    "T10n0279_080:0442b15": "調伏諸眾生智、菩薩所住甚深自在、菩薩所",
    "T10n0279_080:0442b16": "入諸地諸道，如是等海所有邊際。善財童子",
    "T10n0279_080:0442b17": "於普賢菩薩毛孔剎中，或於一剎經於一劫",
    "T10n0279_080:0442b18": "如是而行，乃至或有經不可說不可說佛剎",
    "T10n0279_080:0442b19": "微塵數劫如是而行，亦不於此剎沒、於彼剎",
    "T10n0279_080:0442b20": "現，念念周遍無邊剎海，教化眾生，令向阿",
    "T10n0279_080:0442b21": "耨多羅三藐三菩提。當是之時，善財童子則",
    "T10n0279_080:0442b22": "次第得普賢菩薩諸行願海，與普賢等，與諸",
    "T10n0279_080:0442b23": "佛等，一身充滿一切世界，剎等、行等、正覺等、",
    "T10n0279_080:0442b24": "神通等、法輪等、辯才等、言辭等、音聲等、力無",
    "T10n0279_080:0442b25": "畏等、佛所住等、大慈悲等、不可思議解脫自",
    "T10n0279_080:0442b26": "在悉皆同等。爾時，普賢菩薩摩訶薩即說頌",
    "T10n0279_080:0442b27": "言：",
    "T10n0279_080:0442b28": "「汝等應除諸惑垢，　　一心不亂而諦聽；",
    "T10n0279_080:0442b29": "　我說如來具諸度，　　一切解脫真實道。",
    "T10n0279_080:0442c01": "　出世調柔勝丈夫，　　其心清淨如虛空，",
    "T10n0279_080:0442c02": "　恒放智日大光明，　　普使群生滅癡暗。",
    "T10n0279_080:0442c03": "　如來難可得見聞，　　無量億劫今乃值，",
    "T10n0279_080:0442c04": "　如優曇華時一現，　　是故應聽佛功德。",
    "T10n0279_080:0442c05": "　隨順世間諸所作，　　譬如幻士現眾業，",
    "T10n0279_080:0442c06": "　但為悅可眾生心，　　未曾分別起想念。」",
    "T10n0279_080:0442c07": "爾時，諸菩薩聞此說已，一心渴仰，唯願得聞",
    "T10n0279_080:0442c08": "如來世尊真實功德，咸作是念：「普賢菩薩具",
    "T10n0279_080:0442c09": "修諸行，體性清淨，所有言說皆悉不虛，一切",
    "T10n0279_080:0442c10": "如來共所稱歎。」作是念已，深生渴仰。爾時，普",
    "T10n0279_080:0442c11": "賢菩薩功德智慧具足莊嚴，猶如蓮華不著",
    "T10n0279_080:0442c12": "三界一切塵垢，告諸菩薩言：「汝等諦聽，我今",
    "T10n0279_080:0442c13": "欲說佛功德海一滴之相。」即說頌言：",
    "T10n0279_080:0442c14": "「佛智廣大同虛空，　　普遍一切眾生心，",
    "T10n0279_080:0442c15": "　悉了世間諸妄想，　　不起種種異分別。",
    "T10n0279_080:0442c16": "　一念悉知三世法，　　亦了一切眾生根，",
    "T10n0279_080:0442c17": "　譬如善巧大幻師，　　念念示現無邊事。",
    "T10n0279_080:0442c18": "　隨眾生心種種行，　　往昔諸業誓願力，",
    "T10n0279_080:0442c19": "　令其所見各不同，　　而佛本來無動念。",
    "T10n0279_080:0442c20": "　或有處處見佛坐，　　充滿十方諸世界，",
    "T10n0279_080:0442c21": "　或有其心不清淨，　　無量劫中不見佛。",
    "T10n0279_080:0442c22": "　或有信解離憍慢，　　發意即得見如來；",
    "T10n0279_080:0442c23": "　或有諂誑不淨心，　　億劫尋求莫值遇。",
    "T10n0279_080:0442c24": "　或一切處聞佛音，　　其音美妙令心悅；",
    "T10n0279_080:0442c25": "　或有百千萬億劫，　　心不淨故不聞者。",
    "T10n0279_080:0442c26": "　或見清淨大菩薩，　　充滿三千大千界，",
    "T10n0279_080:0442c27": "　皆已具足普賢行，　　如來於中儼然坐。",
    "T10n0279_080:0442c28": "　或見此界妙無比，　　佛無量劫所嚴淨；",
    "T10n0279_080:0442c29": "　毘盧遮那最勝尊，　　於中覺悟成菩提。",
    "T10n0279_080:0443a01": "　或見蓮華勝妙剎，　　賢首如來住在中，",
    "T10n0279_080:0443a02": "　無量菩薩眾圍遶，　　皆悉勤修普賢行。",
    "T10n0279_080:0443a03": "　或有見佛無量壽，　　觀自在等所圍遶，",
    "T10n0279_080:0443a04": "　悉已住於灌頂地，　　充滿十方諸世界。",
    "T10n0279_080:0443a05": "　或有見此三千界，　　種種莊嚴如妙喜，",
    "T10n0279_080:0443a06": "　阿閦如來住在中，　　及如香象諸菩薩。",
    "T10n0279_080:0443a07": "　或見月覺大名稱，　　與金剛幢菩薩等，",
    "T10n0279_080:0443a08": "　住如圓鏡妙莊嚴，　　普遍十方清淨剎。",
    "T10n0279_080:0443a09": "　或見日藏世所尊，　　住善光明清淨土，",
    "T10n0279_080:0443a10": "　及與灌頂諸菩薩，　　充遍十方而說法。",
    "T10n0279_080:0443a11": "　或見金剛大焰佛，　　而與智幢菩薩俱，",
    "T10n0279_080:0443a12": "　周行一切廣大剎，　　說法除滅眾生翳。",
    "T10n0279_080:0443a13": "　一一毛端不可說，　　諸佛具相三十二，",
    "T10n0279_080:0443a14": "　菩薩眷屬共圍遶，　　種種說法度眾生。",
    "T10n0279_080:0443a15": "　或有觀見一毛孔，　　具足莊嚴廣大剎，",
    "T10n0279_080:0443a16": "　無量如來悉在中，　　清淨佛子皆充滿。",
    "T10n0279_080:0443a17": "　或有見一微塵內，　　具有恒沙佛國土，",
    "T10n0279_080:0443a18": "　無量菩薩悉充滿，　　不可說劫修諸行。",
    "T10n0279_080:0443a19": "　或有見一毛端處，　　無量塵沙諸剎海，",
    "T10n0279_080:0443a20": "　種種業起各差別，　　毘盧遮那轉法輪。",
    "T10n0279_080:0443a21": "　或見世界不清淨，　　或見清淨寶所成，",
    "T10n0279_080:0443a22": "　如來住壽無量時，　　乃至涅槃諸所現。",
    "T10n0279_080:0443a23": "　普遍十方諸世界，　　種種示現不思議，",
    "T10n0279_080:0443a24": "　隨諸眾生心智業，　　靡不化度令清淨。",
    "T10n0279_080:0443a25": "　如是無上大導師，　　充滿十方諸國土，",
    "T10n0279_080:0443a26": "　示現種種神通力，　　我說少分汝當聽。",
    "T10n0279_080:0443a27": "　或見釋迦成佛道，　　已經不可思議劫；",
    "T10n0279_080:0443a28": "　或見今始為菩薩，　　十方利益諸眾生。",
    "T10n0279_080:0443a29": "　或有見此釋師子，　　供養諸佛修行道；",
    "T10n0279_080:0443b01": "　或見人中最勝尊，　　現種種力神通事。",
    "T10n0279_080:0443b02": "　或見布施或持戒，　　或忍或進或諸禪，",
    "T10n0279_080:0443b03": "　般若方便願力智，　　隨眾生心皆示現。",
    "T10n0279_080:0443b04": "　或見究竟波羅蜜，　　或見安住於諸地，",
    "T10n0279_080:0443b05": "　總持三昧神通智，　　如是悉現無不盡。",
    "T10n0279_080:0443b06": "　或現修行無量劫，　　住於菩薩堪忍位；",
    "T10n0279_080:0443b07": "　或現住於不退地，　　或現法水灌其頂。",
    "T10n0279_080:0443b08": "　或現梵釋護世身，　　或現剎利婆羅門，",
    "T10n0279_080:0443b09": "　種種色相所莊嚴，　　猶如幻師現眾像。",
    "T10n0279_080:0443b10": "　或現兜率始降神，　　或見宮中受嬪御，",
    "T10n0279_080:0443b11": "　或見棄捨諸榮樂，　　出家離俗行學道。",
    "T10n0279_080:0443b12": "　或見始生或見滅，　　或見出家學異行，",
    "T10n0279_080:0443b13": "　或見坐於菩提樹，　　降伏魔軍成正覺。",
    "T10n0279_080:0443b14": "　或有見佛始涅槃，　　或見起塔遍世間，",
    "T10n0279_080:0443b15": "　或見塔中立佛像，　　以知時故如是現。",
    "T10n0279_080:0443b16": "　或見如來無量壽，　　與諸菩薩授尊記，",
    "T10n0279_080:0443b17": "　而成無上大導師，　　次補住於安樂剎。",
    "T10n0279_080:0443b18": "　或見無量億千劫，　　作佛事已入涅槃；",
    "T10n0279_080:0443b19": "　或見今始成菩提，　　或見正修諸妙行。",
    "T10n0279_080:0443b20": "　或見如來清淨月，　　在於梵世及魔宮，",
    "T10n0279_080:0443b21": "　自在天宮化樂宮，　　示現種種諸神變。",
    "T10n0279_080:0443b22": "　或見在於兜率宮，　　無量諸天共圍遶，",
    "T10n0279_080:0443b23": "　為彼說法令歡喜，　　悉共發心供養佛。",
    "T10n0279_080:0443b24": "　或見住在夜摩天，　　忉利護世龍神處，",
    "T10n0279_080:0443b25": "　如是一切諸宮殿，　　莫不於中現其像。",
    "T10n0279_080:0443b26": "　於彼然燈世尊所，　　散華布髮為供養，",
    "T10n0279_080:0443b27": "　從是了知深妙法，　　恒以此道化群生。",
    "T10n0279_080:0443b28": "　或有見佛久涅槃，　　或見初始成菩提；",
    "T10n0279_080:0443b29": "　或有住於無量劫，　　或見須臾即滅度。",
    "T10n0279_080:0443c01": "　身相光明與壽命，　　智慧菩提及涅槃，",
    "T10n0279_080:0443c02": "　眾會所化威儀聲，　　如是一一皆無數。",
    "T10n0279_080:0443c03": "　或現其身極廣大，　　譬如須彌大寶山；",
    "T10n0279_080:0443c04": "　或見跏趺不動搖，　　充滿無邊諸世界。",
    "T10n0279_080:0443c05": "　或見圓光一尋量，　　或見千萬億由旬，",
    "T10n0279_080:0443c06": "　或見照於無量土，　　或見充滿一切剎。",
    "T10n0279_080:0443c07": "　或見佛壽八十年，　　或壽百千萬億歲，",
    "T10n0279_080:0443c08": "　或住不可思議劫，　　如是展轉倍過此。",
    "T10n0279_080:0443c09": "　佛智通達淨無礙，　　一念普知三世法，",
    "T10n0279_080:0443c10": "　皆從心識因緣起，　　生滅無常無自性。",
    "T10n0279_080:0443c11": "　於一剎中成正覺，　　一切剎處悉亦成，",
    "T10n0279_080:0443c12": "　一切入一一亦爾，　　隨眾生心皆示現。",
    "T10n0279_080:0443c13": "　如來住於無上道，　　成就十力四無畏；",
    "T10n0279_080:0443c14": "　具足智慧無所礙，　　轉於十二行法輪。",
    "T10n0279_080:0443c15": "　了知苦集及滅道，　　分別十二因緣法；",
    "T10n0279_080:0443c16": "　法義樂說辭無礙，　　以是四辯廣開演。",
    "T10n0279_080:0443c17": "　諸法無我無有相，　　業性不起亦無失，",
    "T10n0279_080:0443c18": "　一切遠離如虛空，　　佛以方便而分別。",
    "T10n0279_080:0443c19": "　如來如是轉法輪，　　普震十方諸國土，",
    "T10n0279_080:0443c20": "　宮殿山河悉搖動，　　不使眾生有驚怖。",
    "T10n0279_080:0443c21": "　如來普演廣大音，　　隨其根欲皆令解，",
    "T10n0279_080:0443c22": "　悉使發心除惑垢，　　而佛未始生心念。",
    "T10n0279_080:0443c23": "　或聞施戒忍精進，　　禪定般若方便智，",
    "T10n0279_080:0443c24": "　或聞慈悲及喜捨，　　種種音辭各差別。",
    "T10n0279_080:0443c25": "　或聞四念四正勤，　　神足根力及覺道，",
    "T10n0279_080:0443c26": "　諸念神通止觀等，　　無量方便諸法門。",
    "T10n0279_080:0443c27": "　龍神八部人非人，　　梵釋護世諸天眾，",
    "T10n0279_080:0443c28": "　佛以一音為說法，　　隨其品類皆令解。",
    "T10n0279_080:0443c29": "　若有貪欲瞋恚癡，　　忿覆慳嫉及憍諂，",
    "T10n0279_080:0444a01": "　八萬四千煩惱異，　　皆令聞說彼治法。",
    "T10n0279_080:0444a02": "　若未具修白淨法，　　令其聞說十戒行；",
    "T10n0279_080:0444a03": "　已能布施調伏人，　　令聞寂滅涅槃音。",
    "T10n0279_080:0444a04": "　若人志劣無慈愍，　　厭惡生死自求離；",
    "T10n0279_080:0444a05": "　令其聞說三脫門，　　使得出苦涅槃樂。",
    "T10n0279_080:0444a06": "　若有自性少諸欲，　　厭背三有求寂靜；",
    "T10n0279_080:0444a07": "　令其聞說諸緣起，　　依獨覺乘而出離。",
    "T10n0279_080:0444a08": "　若有清淨廣大心，　　具足施戒諸功德，",
    "T10n0279_080:0444a09": "　親近如來具慈愍，　　令其聞說大乘音。",
    "T10n0279_080:0444a10": "　或有國土聞一乘，　　或二或三或四五，",
    "T10n0279_080:0444a11": "　如是乃至無有量，　　悉是如來方便力。",
    "T10n0279_080:0444a12": "　涅槃寂靜未曾異，　　智行勝劣有差別；",
    "T10n0279_080:0444a13": "　譬如虛空體性一，　　鳥飛遠近各不同。",
    "T10n0279_080:0444a14": "　佛體音聲亦如是，　　普遍一切虛空界，",
    "T10n0279_080:0444a15": "　隨諸眾生心智殊，　　所聞所見各差別。",
    "T10n0279_080:0444a16": "　佛以過去修諸行，　　能隨所樂演妙音，",
    "T10n0279_080:0444a17": "　無心計念此與彼，　　我為誰說誰不說。",
    "T10n0279_080:0444a18": "　如來面門放大光，　　具足八萬四千數；",
    "T10n0279_080:0444a19": "　所說法門亦如是，　　普照世界除煩惱。",
    "T10n0279_080:0444a20": "　具足清淨功德智，　　而常隨順三世間，",
    "T10n0279_080:0444a21": "　譬如虛空無染著，　　為眾生故而出現。",
    "T10n0279_080:0444a22": "　示有生老病死苦，　　亦示住壽處於世；",
    "T10n0279_080:0444a23": "　雖順世間如是現，　　體性清淨同虛空。",
    "T10n0279_080:0444a24": "　一切國土無有邊，　　眾生根欲亦無量；",
    "T10n0279_080:0444a25": "　如來智眼皆明見，　　隨所應化示佛道。",
    "T10n0279_080:0444a26": "　究竟虛空十方界，　　所有人天大眾中，",
    "T10n0279_080:0444a27": "　隨其形相各不同，　　佛現其身亦如是。",
    "T10n0279_080:0444a28": "　若在沙門大眾會，　　鬀除鬚髮服袈裟，",
    "T10n0279_080:0444a29": "　執持衣鉢護諸根，　　令其歡喜息煩惱。",
    "T10n0279_080:0444b01": "　若時親近婆羅門，　　即為示現羸瘦身，",
    "T10n0279_080:0444b02": "　執杖持瓶恒潔淨，　　具足智慧巧談說。",
    "T10n0279_080:0444b03": "　吐故納新自充飽，　　吸風飲露無異食，",
    "T10n0279_080:0444b04": "　若坐若立不動搖，　　現斯苦行摧異道。",
    "T10n0279_080:0444b05": "　或持彼戒為世師，　　善達醫方等諸論，",
    "T10n0279_080:0444b06": "　書數天文地眾相，　　及身休咎無不了。",
    "T10n0279_080:0444b07": "　深入諸禪及解脫，　　三昧神通智慧行，",
    "T10n0279_080:0444b08": "　言談諷詠共嬉戲，　　方便皆令住佛道。",
    "T10n0279_080:0444b09": "　或現上服以嚴身，　　首戴華冠蔭高蓋，",
    "T10n0279_080:0444b10": "　四兵前後共圍遶，　　警眾宣威伏小王。",
    "T10n0279_080:0444b11": "　或為聽訟斷獄官，　　善解世間諸法務，",
    "T10n0279_080:0444b12": "　所有與奪皆明審，　　令其一切悉欣伏。",
    "T10n0279_080:0444b13": "　或作大臣專弼輔，　　善用諸王治政法，",
    "T10n0279_080:0444b14": "　十方利益皆周遍，　　一切眾生莫了知。",
    "T10n0279_080:0444b15": "　或為粟散諸小王，　　或作飛行轉輪帝，",
    "T10n0279_080:0444b16": "　令諸王子采女眾，　　悉皆受化無能測。",
    "T10n0279_080:0444b17": "　或作護世四天王，　　統領諸龍夜叉等，",
    "T10n0279_080:0444b18": "　為其眾會而說法，　　一切皆令大欣慶。",
    "T10n0279_080:0444b19": "　或為忉利大天王，　　住善法堂歡喜園，",
    "T10n0279_080:0444b20": "　首戴華冠說妙法，　　諸天覲仰莫能測。",
    "T10n0279_080:0444b21": "　或住夜摩兜率天，　　化樂自在魔王所，",
    "T10n0279_080:0444b22": "　居處摩尼寶宮殿，　　說真實行令調伏。",
    "T10n0279_080:0444b23": "　或至梵天眾會中，　　說四無量諸禪道，",
    "T10n0279_080:0444b24": "　普令歡喜便捨去，　　而莫知其往來相。",
    "T10n0279_080:0444b25": "　或至阿迦尼吒天，　　為說覺分諸寶華，",
    "T10n0279_080:0444b26": "　及餘無量聖功德，　　然後捨去無知者。",
    "T10n0279_080:0444b27": "　如來無礙智所見，　　其中一切諸眾生，",
    "T10n0279_080:0444b28": "　悉以無邊方便門，　　種種教化令成熟。",
    "T10n0279_080:0444b29": "　譬如幻師善幻術，　　現作種種諸幻事；",
    "T10n0279_080:0444c01": "　佛化眾生亦如是，　　為其示現種種身。",
    "T10n0279_080:0444c02": "　譬如淨月在虛空，　　令世眾生見增減，",
    "T10n0279_080:0444c03": "　一切河池現影像，　　所有星宿奪光色。",
    "T10n0279_080:0444c04": "　如來智月出世間，　　亦以方便示增減，",
    "T10n0279_080:0444c05": "　菩薩心水現其影，　　聲聞星宿無光色。",
    "T10n0279_080:0444c06": "　譬如大海寶充滿，　　清淨無濁無有量；",
    "T10n0279_080:0444c07": "　四洲所有諸眾生，　　一切於中現其像。",
    "T10n0279_080:0444c08": "　佛身功德海亦爾，　　無垢無濁無邊際；",
    "T10n0279_080:0444c09": "　乃至法界諸眾生，　　靡不於中現其影。",
    "T10n0279_080:0444c10": "　譬如淨日放千光，　　不動本處照十方；",
    "T10n0279_080:0444c11": "　佛日光明亦如是，　　無去無來除世暗。",
    "T10n0279_080:0444c12": "　譬如龍王降大雨，　　不從身出及心出，",
    "T10n0279_080:0444c13": "　而能霑洽悉周遍，　　滌除炎熱使清涼。",
    "T10n0279_080:0444c14": "　如來法雨亦復然，　　不從於佛身心出，",
    "T10n0279_080:0444c15": "　而能開悟一切眾，　　普使滅除三毒火。",
    "T10n0279_080:0444c16": "　如來清淨妙法身，　　一切三界無倫匹；",
    "T10n0279_080:0444c17": "　以出世間言語道，　　其性非有非無故。",
    "T10n0279_080:0444c18": "　雖無所依無不住，　　雖無不至而不去；",
    "T10n0279_080:0444c19": "　如空中畫夢所見，　　當於佛體如是觀。",
    "T10n0279_080:0444c20": "　三界有無一切法，　　不能與佛為譬諭；",
    "T10n0279_080:0444c21": "　譬如山林鳥獸等，　　無有依空而住者。",
    "T10n0279_080:0444c22": "　大海摩尼無量色，　　佛身差別亦復然；",
    "T10n0279_080:0444c23": "　如來非色非非色，　　隨應而現無所住。",
    "T10n0279_080:0444c24": "　虛空真如及實際，　　涅槃法性寂滅等；",
    "T10n0279_080:0444c25": "　唯有如是真實法，　　可以顯示於如來。",
    "T10n0279_080:0444c26": "　剎塵心念可數知，　　大海中水可飲盡，",
    "T10n0279_080:0444c27": "　虛空可量風可繫，　　無能盡說佛功德。",
    "T10n0279_080:0444c28": "　若有聞斯功德海，　　而生歡喜信解心，",
    "T10n0279_080:0444c29": "　如所稱揚悉當獲，　　慎勿於此懷疑念。」",
    "T10n0279_080:0444c30": "大方廣佛華嚴經卷第八十"
}