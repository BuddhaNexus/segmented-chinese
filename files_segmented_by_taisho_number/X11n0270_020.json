{
    "X11n0270_020:0881a12": "大佛頂如來密因修證了義諸菩薩萬行首楞嚴經",
    "X11n0270_020:0881a13": "要解卷第二十",
    "X11n0270_020:0881a14": "唐天竺沙門般剌蜜諦譯",
    "X11n0270_020:0881a15": "烏萇國沙門彌伽釋迦譯語",
    "X11n0270_020:0881a16": "菩薩戒弟子前正議大夫同中書",
    "X11n0270_020:0881a17": "門下平章事清河房融筆受",
    "X11n0270_020:0881a18": "溫陵開元蓮寺比丘戒環解",
    "X11n0270_020:0881a19": "△五識陰五。初示陰相。",
    "X11n0270_020:0881a20": "阿難。彼善男子修三摩地。行陰盡者。諸世間性幽清",
    "X11n0270_020:0881a21": "擾動同分生機。倐然隳裂。沉細綱紐補特伽羅。酬業",
    "X11n0270_020:0881a22": "深脉。感應懸絕。於涅槃天將大明悟。如雞後鳴瞻顧",
    "X11n0270_020:0881a23": "東方已有精色。六根虗靜。無復馳逸。內內湛明。入無",
    "X11n0270_020:0881a24": "所入。深達十方十二種類受命元由。觀由執元。諸類",
    "X11n0270_020:0881b01": "不召。於十方界。已獲其同。精色不沉。發現幽祕。此則",
    "X11n0270_020:0881b02": "名為識陰區宇。",
    "X11n0270_020:0881b03": "通敘行滅識現也。行為世間遷流之體性。擾動生",
    "X11n0270_020:0881b04": "機之綱紐。補特酬業之深脉。能隱晦性天。馳逸六",
    "X11n0270_020:0881b05": "根。汩擾內湛。為浮根塵究竟樞穴。故行陰盡者。生",
    "X11n0270_020:0881b06": "機綱紐倐然隳裂。補特深脉感應懸絕。而性天將",
    "X11n0270_020:0881b07": "大明悟。六根無復馳逸。以不馳逸故。內內湛明。以",
    "X11n0270_020:0881b08": "無樞穴故。入無所入。反動而靜。深之又深。故曰內",
    "X11n0270_020:0881b09": "內也。涅槃性天。為五陰所覆。昏如長夜。前三陰盡。",
    "X11n0270_020:0881b10": "如雞初鳴。雖為曙兆。猶沉二陰。精色未分。此行陰",
    "X11n0270_020:0881b11": "盡。如雞後鳴。唯餘一陰。故將大明悟也。受命元由",
    "X11n0270_020:0881b12": "識陰也。以行滅識現故深達。無樞穴故可觀。無遷",
    "X11n0270_020:0881b13": "流故可執。無生機故不召。遂了十方依正皆識所",
    "X11n0270_020:0881b14": "變。故已獲其同性天。精色雖未明徹。而幽祕之相",
    "X11n0270_020:0881b15": "已漸發現。此識陰之相也。",
    "X11n0270_020:0881b16": "若於群召已獲同中。消磨六門。合開成就。見聞通鄰。",
    "X11n0270_020:0881b17": "互用清淨。十方世界及與身心。如吠瑠璃內外明徹。",
    "X11n0270_020:0881b18": "名識陰盡。是人則能超越命濁。觀其所由。罔象虗無",
    "X11n0270_020:0881b19": "顛倒妄想以為其本。",
    "X11n0270_020:0881b20": "群召同中。即十二類之命元識陰也。若於此中。以",
    "X11n0270_020:0881b21": "定慧力。消磨六門。使根合而不分。界開而不隔。則",
    "X11n0270_020:0881b22": "見聞圓通六根互用。由是。外之世界。內之身心。無",
    "X11n0270_020:0881b23": "復留礙。此識陰盡之相也。性本一真。由塵隔越。性",
    "X11n0270_020:0881b24": "用之間。同異失准。名為命濁。為識陰之體。故識盡",
    "X11n0270_020:0881c01": "則超之。識乃妄覺影明。元無自體。由顛倒起。故名",
    "X11n0270_020:0881c02": "罔象虗無顛倒妄想。△二明狂解十。一立真常因",
    "X11n0270_020:0881c03": "成外道。",
    "X11n0270_020:0881c04": "阿難。當知是善男子。窮諸行空。於識還元已滅生滅。",
    "X11n0270_020:0881c05": "而於寂滅精妙未圓。能令己身根隔合開。亦與十方",
    "X11n0270_020:0881c06": "諸類通覺。覺知通[泳-永+曶]。能入圓元。若於所歸立真常因",
    "X11n0270_020:0881c07": "生勝解者。是人則墮因所因執。娑毗迦羅所歸冥諦",
    "X11n0270_020:0881c08": "成其伴侶。迷佛菩提。亡失知見。是名第一立所得心。",
    "X11n0270_020:0881c09": "成所歸果。違遠圓通。背涅槃城。生外道種。",
    "X11n0270_020:0881c10": "識由行流故。行空則還元。既空行陰故已滅生滅。",
    "X11n0270_020:0881c11": "尚依識元故寂滅未圓。而能漸破識陰。消磨六門。",
    "X11n0270_020:0881c12": "故已六知根[泳-永+曶]合無隔。諸類覺性通融不二。故能",
    "X11n0270_020:0881c13": "入圓元。圓元即融根隔通諸類之識元也。若以此",
    "X11n0270_020:0881c14": "為真所歸地。而立為真因。則墮因所因執。葢真因",
    "X11n0270_020:0881c15": "非所。有所皆妄。娑毗外道。認阿賴耶識未形之前",
    "X11n0270_020:0881c16": "冥然初相。為所歸真因。正同此也。以心有所得。果",
    "X11n0270_020:0881c17": "有所歸。即因即果。皆墮所妄。所以違圓通背涅槃",
    "X11n0270_020:0881c18": "也。今之行人。於真性中。輙起識心。計因果。生見解。",
    "X11n0270_020:0881c19": "有所得。有所歸者。皆則得於識元歸於冥諦而已。",
    "X11n0270_020:0881c20": "△二計我生彼成徧圓。",
    "X11n0270_020:0881c21": "阿難。又善男子。窮諸行空已滅生滅。而於寂滅精妙",
    "X11n0270_020:0881c22": "未圓。若於所歸。覽為自體。盡虗空界十二類內所有",
    "X11n0270_020:0881c23": "眾生。皆我身中一類流出生勝解者。是人則墮能非",
    "X11n0270_020:0881c24": "能執。摩醯首羅現無邊身成其伴侶。迷佛菩提。亡失",
    "X11n0270_020:0882a01": "知見。是名第二立能為心。成能事果。違遠圓通。背涅",
    "X11n0270_020:0882a02": "槃城。生大慢天。我徧圓種。",
    "X11n0270_020:0882a03": "執識元為自體。而謂一切眾生自此流出。遂執我",
    "X11n0270_020:0882a04": "能生彼。而實不能。故曰能非能執。摩醯首羅即色",
    "X11n0270_020:0882a05": "頂魔王也。妄計我能現起無邊眾生。亦能非能類",
    "X11n0270_020:0882a06": "也。能為心能事果者。計我能為彼依能成彼事也。",
    "X11n0270_020:0882a07": "大慢天即摩醯也。不能謂能故名大慢也。徧圓者",
    "X11n0270_020:0882a08": "計我體圓遍空界也。△三計彼生我成倒圓種。",
    "X11n0270_020:0882a09": "又善男子。窮諸行空已滅生滅。而於寂滅精妙未圓。",
    "X11n0270_020:0882a10": "若於所歸。有所歸依。自疑身心從彼流出。十方虗空",
    "X11n0270_020:0882a11": "咸其生起。即於都起所宣流地。作真常身無生滅解。",
    "X11n0270_020:0882a12": "在生滅中早計常住。既惑不生。亦迷生滅。安住沉迷",
    "X11n0270_020:0882a13": "生勝解者。是人則墮常非常執。計自在天成其伴侶。",
    "X11n0270_020:0882a14": "迷佛菩提。亡失知見。是名第二立因依心。成妄計果。",
    "X11n0270_020:0882a15": "違遠圓通。背涅槃城。生倒圓種。",
    "X11n0270_020:0882a16": "以識元為所依故。疑彼能生我及一切法。遂計生",
    "X11n0270_020:0882a17": "起流出之處。為真常無生之體。此則在生滅中妄",
    "X11n0270_020:0882a18": "計常住。既惑真不生性。又迷現生滅法。以非常為",
    "X11n0270_020:0882a19": "常故。名常非常執也。既計彼能生我。即與計自在",
    "X11n0270_020:0882a20": "天能生一切者。同矣。由依識元。妄計常住。故曰立",
    "X11n0270_020:0882a21": "因依心成妄計果。前計我圓生物。此計彼圓生我。",
    "X11n0270_020:0882a22": "故名倒圓。△四計物有情成倒知。",
    "X11n0270_020:0882a23": "又善男子。窮諸行空已滅生滅。而於寂滅精妙未圓。",
    "X11n0270_020:0882a24": "若於所知。知徧圓故。因知立解。十方草木皆稱有情。",
    "X11n0270_020:0882b01": "與人無異。草木為人。人死還成十方草樹。無擇徧知",
    "X11n0270_020:0882b02": "生勝解者。是人則墮知無知執。婆吒霰尼執一切覺",
    "X11n0270_020:0882b03": "成其伴侶。迷佛菩提。亡失知見。是名第四計圓知心。",
    "X11n0270_020:0882b04": "成虗謬果。違遠圓通。背涅槃城。生倒知種。",
    "X11n0270_020:0882b05": "所知即所觀識陰也。謂識有知。而一切法由知變",
    "X11n0270_020:0882b06": "起。因計知體圓遍諸法。遂立異解。謂無情徧皆有",
    "X11n0270_020:0882b07": "知無所揀擇。故曰無擇遍知。此以無知為知故。名",
    "X11n0270_020:0882b08": "知無知執。婆吒霰尼。二外道也。執一切覺。謂執一",
    "X11n0270_020:0882b09": "切有知也。此謬計圓知以為因心。則果終謬矣。以",
    "X11n0270_020:0882b10": "無知為知。是倒知也。△五崇水事火成顛化。",
    "X11n0270_020:0882b11": "又善男子。窮諸行空已滅生滅。而於寂滅精妙未圓。",
    "X11n0270_020:0882b12": "若於圓融根互用中已得隨順。便於圓化一切發生。",
    "X11n0270_020:0882b13": "求火光明。樂水清淨。愛風周流。觀塵成就。各各崇事。",
    "X11n0270_020:0882b14": "以此群塵。發作本因。立常住解。是人則墮生無生執。",
    "X11n0270_020:0882b15": "諸迦葉波并婆羅門。勤心役身事火崇水求出生死。",
    "X11n0270_020:0882b16": "成其伴侶。迷佛菩提。亡失知見。是名第五計著崇事。",
    "X11n0270_020:0882b17": "迷心從物。立妄求因。求妄冀果。違遠圓通。背涅槃城。",
    "X11n0270_020:0882b18": "生顛化種。",
    "X11n0270_020:0882b19": "識陰盡者。消磨六門。諸根互用。今此未盡。則纔得",
    "X11n0270_020:0882b20": "隨順而已。因隨圓互於是計一切法皆能圓化發",
    "X11n0270_020:0882b21": "生勝果。謂火能顯發光明。乃至塵能成就器界。遂",
    "X11n0270_020:0882b22": "則邪求邪觀。而勤心崇事。執為能生勝果。而實不",
    "X11n0270_020:0882b23": "能。故名生無生執。即三迦葉諸外道之儔也。即迷",
    "X11n0270_020:0882b24": "真心。從物求冀。則因果皆妄。顛倒化理。名顛化種。",
    "X11n0270_020:0882c01": "△六計永滅依成斷滅。",
    "X11n0270_020:0882c02": "又善男子。窮諸行空已滅生滅。而於寂滅精妙未圓。",
    "X11n0270_020:0882c03": "若於圓明。計明中虗。非滅群化。以永滅依。為所歸依。",
    "X11n0270_020:0882c04": "生勝解者。是人則墮歸無歸執。無想天中諸舜若多",
    "X11n0270_020:0882c05": "成其伴侶。迷佛菩提。亡失知見。是名第六圓虗無心。",
    "X11n0270_020:0882c06": "成空亡果。違遠圓通。背涅槃城。生斷滅種。",
    "X11n0270_020:0882c07": "觀理不諦。誤墮虗無。故於圓明性中。計皆空虗。於",
    "X11n0270_020:0882c08": "是絕滅群化。歸於永滅。而不知其非。名歸無歸執。",
    "X11n0270_020:0882c09": "舜若多此云空。言無想舜若即執斷空外道也。以",
    "X11n0270_020:0882c10": "執斷空故。圓虗無為因心成空亡之斷果。永滅依",
    "X11n0270_020:0882c11": "即外道涅槃也。△七貪常固身成妄延。",
    "X11n0270_020:0882c12": "又善男子。窮諸行空已滅生滅。而於寂滅精妙未圓。",
    "X11n0270_020:0882c13": "若於圓常。固身常住。同於精圓。長不傾逝。生勝解者。",
    "X11n0270_020:0882c14": "是人則墮貪非貪執。諸阿斯陀求長命者成其伴侶。",
    "X11n0270_020:0882c15": "迷佛菩提。亡失知見。是名第七執著命元。立固妄因。",
    "X11n0270_020:0882c16": "趣長勞果。違遠圓通。背涅槃城。生妄延種。",
    "X11n0270_020:0882c17": "依識陰觀圓常。執識元為圓精。遂欲固保其身。與",
    "X11n0270_020:0882c18": "之並存。妄貪堅久。不知其非。名貪非貪執。阿斯陀",
    "X11n0270_020:0882c19": "此云無比。即長壽仙也。彼雖延長。終歸壞滅。今此",
    "X11n0270_020:0882c20": "欲固妄身以求常住。則空長勞耳妄延耳。△八留",
    "X11n0270_020:0882c21": "欲固命成天魔。",
    "X11n0270_020:0882c22": "又善男子。窮諸行空已滅生滅。而於寂滅精妙未圓。",
    "X11n0270_020:0882c23": "觀命互通。却留塵勞。恐其消盡。便於此際。坐蓮華宮。",
    "X11n0270_020:0882c24": "廣化七珍。多增寶媛。恣縱其心。生勝解者。是人則墮",
    "X11n0270_020:0883a01": "真無真執。吒枳迦羅成其伴侶。迷佛菩提。亡失知見。",
    "X11n0270_020:0883a02": "是名第八發邪思因。立熾塵果。違遠圓通。背涅槃城。",
    "X11n0270_020:0883a03": "生天魔種。",
    "X11n0270_020:0883a04": "以識陰為命元。而互通三際。識陰若盡。我命亦盡。",
    "X11n0270_020:0883a05": "誰證真常。故便於定中化諸欲境。以留塵勞不令",
    "X11n0270_020:0883a06": "銷盡也。依此邪思。欲證真常。而不知其非。名真非",
    "X11n0270_020:0883a07": "真執。吒枳迦羅。能化欲境自娛。即欲頂自在天類",
    "X11n0270_020:0883a08": "也。因其邪思。感生天魔。唯恣塵欲。名熾塵果。媛美",
    "X11n0270_020:0883a09": "女也。△九證滅自休成纏空。",
    "X11n0270_020:0883a10": "又善男子。窮諸行空已滅生滅。而於寂滅精妙未圓。",
    "X11n0270_020:0883a11": "於命明中。分別精麤。疏決真偽。因果相酬。唯求感應。",
    "X11n0270_020:0883a12": "背清淨道。所謂見苦斷集證滅修道。居滅已休更不",
    "X11n0270_020:0883a13": "前進。生勝解者。是人則墮定性聲聞。諸無聞僧增上",
    "X11n0270_020:0883a14": "慢者成其伴侶。迷佛菩提。亡失知見。是名第九圓精",
    "X11n0270_020:0883a15": "應心。成趣寂果。違遠圓通。背涅槃城。生纏空種。",
    "X11n0270_020:0883a16": "命明者。因窮識陰。深明眾生受命元由也。以生滅",
    "X11n0270_020:0883a17": "由識。精麤由業。故依四諦分別決擇。以苦集為麤",
    "X11n0270_020:0883a18": "偽。以滅道為精真。於是專修道因。求感滅果。以少",
    "X11n0270_020:0883a19": "為足。故居滅即休。斯特定性聲聞上慢之儔也。此",
    "X11n0270_020:0883a20": "則圓精應為因心。成趣寂之小果。精應者。即決擇",
    "X11n0270_020:0883a21": "麤業。唯求精應證於偏真。纏空趣寂而已。△十存",
    "X11n0270_020:0883a22": "覺立證成不化圓。",
    "X11n0270_020:0883a23": "又善男子。窮諸行空已滅生滅。而於寂滅精妙未圓。",
    "X11n0270_020:0883a24": "若於圓融清淨覺明。發研深妙。即立涅槃。而不前進。",
    "X11n0270_020:0883b01": "生勝解者。是人則墮定性辟支。諸緣獨倫不迴心者",
    "X11n0270_020:0883b02": "成其伴侶。迷佛菩提。亡失知見。是名第十圓覺[泳-永+曶]心。",
    "X11n0270_020:0883b03": "成湛明果。違遠圓通。背涅槃城。生覺圓明不化圓種。",
    "X11n0270_020:0883b04": "融淨覺明即識精也。雖無惑習圓融清淨。而未離",
    "X11n0270_020:0883b05": "於識。故名覺明。若以此為深妙立為果證。則定性",
    "X11n0270_020:0883b06": "緣覺獨覺而已。此則圓覺[泳-永+曶]為因心。成湛明之滯",
    "X11n0270_020:0883b07": "果爾。覺[泳-永+曶]如心精通[泳-永+曶]覺知通[泳-永+曶]之[泳-永+曶]。謂僅與正",
    "X11n0270_020:0883b08": "覺通[泳-永+曶]。而不前進也。湛明即圓融覺明也。所覺止",
    "X11n0270_020:0883b09": "於圓明識精。而定性不迴。故名覺圓明不化圓種",
    "X11n0270_020:0883b10": "也。上陳五十魔境。皆是識情。錯解邪悟。未得正見",
    "X11n0270_020:0883b11": "者。擬心動念。皆墮其中。雖證緣覺辟支。猶為迷佛",
    "X11n0270_020:0883b12": "菩提亡失知見。所以覺皇苦口垂慈。勦心辯析。欲",
    "X11n0270_020:0883b13": "人之不迷不失也。然則如之何而可得耶。當於五",
    "X11n0270_020:0883b14": "十位類。審諦觀察。覺已心念不墮其中。斯得矣。△",
    "X11n0270_020:0883b15": "三結勸深防。",
    "X11n0270_020:0883b16": "阿難。如是十種禪那。中途成狂。因依迷惑。於未足中",
    "X11n0270_020:0883b17": "生滿足證。皆是識陰用心交互。故生斯位。眾生頑迷。",
    "X11n0270_020:0883b18": "不自忖量。逢此現前。各以所愛先習迷心。而自休息。",
    "X11n0270_020:0883b19": "將為畢竟所歸寧地。自言滿足無上菩提。大妄語成。",
    "X11n0270_020:0883b20": "外道邪魔所感業終。墮無間獄。聲聞緣覺不成增進。",
    "X11n0270_020:0883b21": "窮道失趣。故中途成狂。轉遭枝歧。曰因依迷惑。所",
    "X11n0270_020:0883b22": "愛先習。即邪傳謬解也。祕為真得。遂即休心。將為",
    "X11n0270_020:0883b23": "畢竟所歸寧地。適足自誤。故邪魔依之。終墮惡道。",
    "X11n0270_020:0883b24": "二乘依之。不成增進。最宜深防也。△四敕令弘宣。",
    "X11n0270_020:0883c01": "汝等存心秉如來道。將此法門。於我滅後傳示末世。",
    "X11n0270_020:0883c02": "普令眾生覺了斯義。無令見魔自作沈孽。保綏哀救。",
    "X11n0270_020:0883c03": "消息邪緣。令其身心入佛知見。從始成就。不遭歧路。",
    "X11n0270_020:0883c04": "邪見錯解。為妖為孽。顛蹶身心。謂之見魔。心為內",
    "X11n0270_020:0883c05": "韄。見宜外鍵。故前防心魔。此防見魔。則助道之要",
    "X11n0270_020:0883c06": "盡矣。△五勉令究竟。",
    "X11n0270_020:0883c07": "如是法門。先過去世恒沙劫中微塵如來。乘此心開。",
    "X11n0270_020:0883c08": "得無上道。識陰若盡。則汝現則諸根互用。從互用中。",
    "X11n0270_020:0883c09": "能入菩薩金剛乾慧。圓明精心於中發化。如淨琉璃",
    "X11n0270_020:0883c10": "內含寶月。如是乃超十信十住十行十迴向四加行",
    "X11n0270_020:0883c11": "心菩薩所行金剛十地等覺圓明。入於如來妙莊嚴",
    "X11n0270_020:0883c12": "海。圓滿菩提。歸無所得。",
    "X11n0270_020:0883c13": "先聖乘此心開得道。後學固宜勉究也。識盡則消",
    "X11n0270_020:0883c14": "磨六門。故諸根互用。從互用中入金剛慧發圓明",
    "X11n0270_020:0883c15": "心。即心開事也。直超信等入如來海歸無所得。即",
    "X11n0270_020:0883c16": "得道事也。金剛乾慧。為等覺後心。十信諸位。為進",
    "X11n0270_020:0883c17": "修漸次。此能直超不歷者。諸位進修為治惑習。今",
    "X11n0270_020:0883c18": "識盡無習。故能超之。等覺圓明歸無所得者。自初",
    "X11n0270_020:0883c19": "乾慧修至等覺。未為圓明。猶有所得。為識未盡也。",
    "X11n0270_020:0883c20": "至獲金剛心。破盡細識。乃能圓明。入妙覺海。歸無",
    "X11n0270_020:0883c21": "所得。此真修之盡道也。妙莊嚴海者。統眾德。合異",
    "X11n0270_020:0883c22": "流。不嚴而嚴。無證而證之果海也。前稱首楞萬行。",
    "X11n0270_020:0883c23": "為妙莊嚴路。則趍此而已。△三總結。",
    "X11n0270_020:0883c24": "此是過去先佛世尊。奢摩他中毗婆舍那覺明分析",
    "X11n0270_020:0884a01": "微細魔事。魔境現前。汝能諳識。心垢洗除。不落邪見。",
    "X11n0270_020:0884a02": "陰魔消滅。天魔摧碎。大力鬼神褫魄逃逝。魑魅魍魎",
    "X11n0270_020:0884a03": "無復出生。直至菩提。無諸少乏。下劣增進。於大涅槃",
    "X11n0270_020:0884a04": "心不迷悶。若諸末世愚鈍眾生。未識禪那。不知說法。",
    "X11n0270_020:0884a05": "樂修三昧。汝恐同邪。一心勸令持我佛頂陀羅尼呪。",
    "X11n0270_020:0884a06": "若未能誦。寫於禪堂。或帶身上。一切諸魔所不能動。",
    "X11n0270_020:0884a07": "汝當恭欽十方如來究竟修進最後垂範。",
    "X11n0270_020:0884a08": "總結五陰辨魔之意。使知深防也。奢摩他中毗婆",
    "X11n0270_020:0884a09": "舍那者。即定之慧也。魔境皆因覺明而現。所謂覺",
    "X11n0270_020:0884a10": "明分析。即分析覺明。此西天文勢也。褫猶喪也。△",
    "X11n0270_020:0884a11": "二請益詳盡二。初阿難請益。",
    "X11n0270_020:0884a12": "阿難即從座起。聞佛示誨。頂禮欽奉。憶持無失。於大",
    "X11n0270_020:0884a13": "眾中重復白佛。如佛所言。五陰相中五種虗妄。為本",
    "X11n0270_020:0884a14": "想心。我等平常。未蒙如來微細開示。又此五陰。為併",
    "X11n0270_020:0884a15": "消除。為次第盡。如是五重詣何為界。唯願如來發宣",
    "X11n0270_020:0884a16": "大慈。為此大眾清明心目。以為末世一切眾生作將",
    "X11n0270_020:0884a17": "來眼。",
    "X11n0270_020:0884a18": "△二佛與詳盡三。初總敘妄本。",
    "X11n0270_020:0884a19": "佛告阿難。精真妄明。本覺圓淨。非留死生及諸塵垢。",
    "X11n0270_020:0884a20": "乃至虗空。皆因妄想之所生起。斯元本覺妙明真精。",
    "X11n0270_020:0884a21": "妄以發生諸器世間。如演若多迷頭認影。",
    "X11n0270_020:0884a22": "生死妄業。塵垢妄緣。真淨性中既無所留。全因妄",
    "X11n0270_020:0884a23": "起。猶如迷頭。則五陰相中五妄為本。從可知也。",
    "X11n0270_020:0884a24": "妄元無因。於妄想中立因緣性。迷因緣者稱為自然。",
    "X11n0270_020:0884b01": "彼虗空性。猶實幻生。因緣自然。皆是眾生妄心計度。",
    "X11n0270_020:0884b02": "阿難。知妄所起。說妄因緣。若妄元無。說妄因緣元無",
    "X11n0270_020:0884b03": "所有。何況不知推自然者。",
    "X11n0270_020:0884b04": "明妄無因不容計度也。知妄所起。可說因緣。不知",
    "X11n0270_020:0884b05": "所起。因緣何有。況推自然。得非妄計耶。",
    "X11n0270_020:0884b06": "是故如來與汝發明五陰本因。同是妄想。",
    "X11n0270_020:0884b07": "△二別答所問三。一答五陰妄本五。一色本堅固。",
    "X11n0270_020:0884b08": "汝體先因父母想生。汝心非想。則不能來想中傳命。",
    "X11n0270_020:0884b09": "如我先言。心想酢味口中涎生。心想登高足心酸起。",
    "X11n0270_020:0884b10": "懸崖不有。酢物未來。汝體必非虗妄通倫。口水如何",
    "X11n0270_020:0884b11": "因談酢出。是故當知。汝現色身。名為堅固第一妄想。",
    "X11n0270_020:0884b12": "想為虗妄影像欲愛深脉遺體。自想愛流出。故曰",
    "X11n0270_020:0884b13": "體因父母想生。陰心乘想愛冥求。故曰心於想中",
    "X11n0270_020:0884b14": "傳命。酢梅等說。以驗體因妄結。故與妄理相應。若",
    "X11n0270_020:0884b15": "非妄倫。則妄不能感也。體因想生。心因想起。命因",
    "X11n0270_020:0884b16": "想傳。諸想交固以成色陰。故名堅固妄想。△二受",
    "X11n0270_020:0884b17": "本虗明。",
    "X11n0270_020:0884b18": "即此所說臨高想心。能令汝形真受酸澀。由因受生。",
    "X11n0270_020:0884b19": "能動色體。汝今現前順益違損。二現驅馳。名為虗明",
    "X11n0270_020:0884b20": "第二妄想。",
    "X11n0270_020:0884b21": "臨高空想。而酸澀真受。違順皆妄。而損益現馳。則",
    "X11n0270_020:0884b22": "受陰無體虗有所明。故名虗明妄想。△三想本融",
    "X11n0270_020:0884b23": "通。",
    "X11n0270_020:0884b24": "由汝念慮。使汝色身。身非念倫。汝身何因隨念所使。",
    "X11n0270_020:0884c01": "種種取像。心生形取。與念相應。寤即想心。寐為諸夢。",
    "X11n0270_020:0884c02": "則汝想念搖動妄情。名為融通第三妄想。",
    "X11n0270_020:0884c03": "念慮虗情也。色身實質也。虗實不倫。而能相使者。",
    "X11n0270_020:0884c04": "由想而融也。心生虗像。形取實物。心形異用。而能",
    "X11n0270_020:0884c05": "相應者。由想而通也。至於寤寐搖變。使心隨境。使",
    "X11n0270_020:0884c06": "境隨心。皆融通妄想也。△四行本幽隱。",
    "X11n0270_020:0884c07": "化理不住。運運密移。甲長髮生。氣消容皺。日夜相代",
    "X11n0270_020:0884c08": "曾無覺悟。阿難。此若非汝。云何體遷。如必是真。汝何",
    "X11n0270_020:0884c09": "無覺。則汝諸行念念不停。名為幽隱第四妄想。",
    "X11n0270_020:0884c10": "初標行陰幽隱之相。阿難下牒辨虗妄之理而結",
    "X11n0270_020:0884c11": "成。△五識本罔象。",
    "X11n0270_020:0884c12": "又汝精明湛不搖處。名恒常者。於身不出見聞覺知。",
    "X11n0270_020:0884c13": "精湛不搖。指識體也。見聞覺知。指識用也。非真常",
    "X11n0270_020:0884c14": "而執常。曰名恒常者。",
    "X11n0270_020:0884c15": "若實精真。不容習妄。何因汝等曾於昔年覩一奇物。",
    "X11n0270_020:0884c16": "經歷年歲。憶忘俱無。於後忽然覆覩前異。記憶宛然。",
    "X11n0270_020:0884c17": "曾不遺失。則此精了湛不搖中。念念受熏。有何籌算。",
    "X11n0270_020:0884c18": "阿難。當知此湛非真。如急流水望如恬靜。流急不見。",
    "X11n0270_020:0884c19": "非是無流。若非想元。寧受妄習。非汝六根互用開合。",
    "X11n0270_020:0884c20": "此之妄想。無時得滅。",
    "X11n0270_020:0884c21": "精真不容妄習。今能藏昔宛不遺失。即妄習也。則",
    "X11n0270_020:0884c22": "湛雖不搖。而念念受熏。其容妄多矣。當知湛非真",
    "X11n0270_020:0884c23": "湛。特幽潛不覺耳。故譬急流之水。幽潛流注。不可",
    "X11n0270_020:0884c24": "測知。此真憶想之元容妄之體也。直須破盡識陰",
    "X11n0270_020:0885a01": "消磨六門。使妄習無寄。然後可滅也。",
    "X11n0270_020:0885a02": "故汝現在見聞覺知。中串習幾。則湛了內罔象虗無。",
    "X11n0270_020:0885a03": "第五顛倒微細精想。",
    "X11n0270_020:0885a04": "上皆標敘。至此結顯也。串常習也。幾微也。精明湛",
    "X11n0270_020:0885a05": "識。為六用常習之本。故見覺幾微。斯即湛識罔象。",
    "X11n0270_020:0885a06": "潛於見覺之中。故名中串習幾。似無曰罔。以有曰",
    "X11n0270_020:0885a07": "象。其體精微。故名罔象虗無顛倒精想。△二答五",
    "X11n0270_020:0885a08": "陰邊際。",
    "X11n0270_020:0885a09": "阿難。是五受陰。五妄想成。汝今欲知因界淺深。唯色",
    "X11n0270_020:0885a10": "與空是色邊際。唯觸及離是受邊際。唯記與忘是想",
    "X11n0270_020:0885a11": "邊際。唯滅與生是行邊際。湛入合湛歸識邊際。",
    "X11n0270_020:0885a12": "五受陰亦曰五取蘊。由一念迷妄。受此取此。以自",
    "X11n0270_020:0885a13": "蔽藏也。言因界者。本無有界。由妄相因也。故色不",
    "X11n0270_020:0885a14": "自色。因空有色。故成色邊際。乃至滅不自滅。因生",
    "X11n0270_020:0885a15": "有滅。故成行邊際。識稱湛了。而湛不自湛。因行不",
    "X11n0270_020:0885a16": "流逸性入元澄。而合乎湛了。成識邊際。△三答陰",
    "X11n0270_020:0885a17": "滅次第。",
    "X11n0270_020:0885a18": "此五陰元。重疊生起。生因識有。滅從色除。理則頓悟。",
    "X11n0270_020:0885a19": "乘悟併消。事非頓除。因次第盡。我已示汝劫波巾結。",
    "X11n0270_020:0885a20": "何所不明。再此詢問。",
    "X11n0270_020:0885a21": "識譬則劫波巾也。色譬則最後結也。結依巾有故。",
    "X11n0270_020:0885a22": "生因識起。解因次第故。滅從色除。五陰生起。從細",
    "X11n0270_020:0885a23": "至麤。由迷智有識乃至由受有色也。滅則從麤至",
    "X11n0270_020:0885a24": "細。必破色而後受現。乃至破行而後識現也。理則",
    "X11n0270_020:0885b01": "頓悟乘悟併消者。知巾本無結亦不有也。事非頓",
    "X11n0270_020:0885b02": "除因次第盡者。中根頓悟必假漸修也。若因悟忘",
    "X11n0270_020:0885b03": "修。則有解無行。執理迷事。適墮偏邪。終非正修真",
    "X11n0270_020:0885b04": "三摩地。△三結勸弘宣。",
    "X11n0270_020:0885b05": "汝應將此妄想根元。心得開通。傳示將來末法之中",
    "X11n0270_020:0885b06": "諸修行者。令識虗妄。深厭自生。知有涅槃。不戀三界。",
    "X11n0270_020:0885b07": "令以此義自覺覺他。永斷妄元。齊歸正果也。△三",
    "X11n0270_020:0885b08": "流通分二。一顯勝勸持。",
    "X11n0270_020:0885b09": "阿難。若復有人。徧滿十方所有虗空盈滿七寶。持以",
    "X11n0270_020:0885b10": "奉上微塵諸佛。承事供養。心無虗度。於意云何。是人",
    "X11n0270_020:0885b11": "以此施佛因緣。得福多不。阿難答言。虗空無盡。珍寶",
    "X11n0270_020:0885b12": "無邊。昔有眾生。施佛七錢。捨身猶獲轉輪王位。況復",
    "X11n0270_020:0885b13": "現前虗空既窮。佛土充徧。皆施珍寶。窮劫思議尚不",
    "X11n0270_020:0885b14": "能及。是福云何更有邊際。佛告阿難。諸佛如來。語無",
    "X11n0270_020:0885b15": "虗妄。若復有人。身具四重十波羅夷。瞬息即經此方",
    "X11n0270_020:0885b16": "他方阿鼻地獄。乃至窮盡十方無間靡不經歷。能以",
    "X11n0270_020:0885b17": "一念將此法門。於末劫中。開示未學。是人罪障應念",
    "X11n0270_020:0885b18": "消滅。變其所受地獄苦因成安樂國。得福超越前之",
    "X11n0270_020:0885b19": "施人。萬倍千倍千萬億倍。如是乃至算數譬喻所不",
    "X11n0270_020:0885b20": "能及。",
    "X11n0270_020:0885b21": "寶施有竭。福止一身。法施不窮利沾無際。故不唯",
    "X11n0270_020:0885b22": "獲福。兼滅重罪。波羅夷即十重也。以法示人。能消",
    "X11n0270_020:0885b23": "劇報。變苦為樂。如此其勝者。使人因之明心見性",
    "X11n0270_020:0885b24": "脫粘復湛。解六亡一。破陰褫魔。不歷僧祇成寶王",
    "X11n0270_020:0885c01": "果故也。彼既如是。則此消劇報猶淺近言耳。誠將",
    "X11n0270_020:0885c02": "與彼同證也。",
    "X11n0270_020:0885c03": "阿難。若有眾生。能誦此經。能持此呪。如我廣說窮劫",
    "X11n0270_020:0885c04": "不盡。依我教言。如教行道。直成菩提無復魔業。",
    "X11n0270_020:0885c05": "上勸流通。此勸誦持。△二聽眾欣奉。",
    "X11n0270_020:0885c06": "佛說此經已。比丘比丘尼優婆塞優婆夷。一切世間",
    "X11n0270_020:0885c07": "天人阿脩羅。及諸他方菩薩二乘聖仙童子。并初發",
    "X11n0270_020:0885c08": "心大力鬼神。皆大歡喜。作禮而去。",
    "X11n0270_020:0885c09": "皆在會聽眾也。聖仙童子。即天仙類也。大力鬼神",
    "X11n0270_020:0885c10": "諸護法者。隨所證量。皆得法喜也。",
    "X11n0270_020:0885c12": "大佛頂如來密因修證了義諸菩薩萬行首楞嚴經",
    "X11n0270_020:0885c13": "要解卷第二十(終)",
    "X11n0270_020:0885c15": "音切",
    "X11n0270_020:0885c16": "秉(音丙)。歧(音祇)。媛(于願切)。霰(蘇見切)。褫(敕爾切)。串(古患切)。[泳-永+曶](音泯)。",
    "X11n0270_020:0885c22": "首楞嚴經者。乃釋迦如來之骨髓也。其言曰。當知虗",
    "X11n0270_020:0885c23": "空生汝心內。猶如片雲點太清裏。汝等一人發真歸",
    "X11n0270_020:0885c24": "源。此十方空悉皆消殞。又云。無漏真淨云何是中更",
    "X11n0270_020:0886a01": "容他物。若能轉物。即同如來。陳隋間。天台智者。聞五",
    "X11n0270_020:0886a02": "印土有此經。日夜焚香。西向頂禮。願早至中國。續佛",
    "X11n0270_020:0886a03": "壽命開人天眼。逮唐神龍。初方達南海。訓釋者數家。",
    "X11n0270_020:0886a04": "唯長水子璿師疏。及蘇臺元約師鈔。盛行於世。然文",
    "X11n0270_020:0886a05": "義浩博。學者。泛其波瀾。益昧源本。疲於披覽。溫陵寶",
    "X11n0270_020:0886a06": "勝戒環禪師。少達妙理。深悟大乘。而首楞嚴尤謂得",
    "X11n0270_020:0886a07": "意。甞欲誘中止之徒徑登寶所。乃為要解。鈎深索隱。",
    "X11n0270_020:0886a08": "續斷截繁。錯節盤根恢恢遊刃。言約義豐。詞暢理詣。",
    "X11n0270_020:0886a09": "披其解則見其經。文理昭然。如指諸掌。惜乎未及流",
    "X11n0270_020:0886a10": "通。而禪師委蛻。泗州長老行璿。久從之游。深念刻意。",
    "X11n0270_020:0886a11": "乃為募緣鏤板。以廣其傳。嗚呼誰無是佛。誰無是經。",
    "X11n0270_020:0886a12": "鬬沒額珠。醉迷衣寶。學者苟能依要解以明經。洞真",
    "X11n0270_020:0886a13": "經而見性。則妙湛總持王首楞嚴萬行。不從人得也。",
    "X11n0270_020:0886a14": "乃知寶勝之切老婆心。泗州之飾畫蛇足。不徒然矣。",
    "X11n0270_020:0886a15": "建炎己酉中秋後五日住湖山萬安比丘行儀謹跋"
}