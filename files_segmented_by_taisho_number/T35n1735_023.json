{
    "T35n1735_023:0667c22": "大方廣佛華嚴經疏卷第二十",
    "T35n1735_023:0667c23": "三(此下入二十經)",
    "T35n1735_023:0667c25": "唐清涼山大華嚴寺沙門澄觀撰",
    "T35n1735_023:0667c26": "第七無著行體即方便。依二方便由迴向",
    "T35n1735_023:0667c27": "故。不住生死。由拔濟故不住涅槃。俱無",
    "T35n1735_023:0667c28": "住故名為無著。本業後四亦各有三方便。三",
    "T35n1735_023:0667c29": "者一進趣向果。二巧會有無。三一切法不捨",
    "T35n1735_023:0668a01": "不受。初即迴向。二由巧會故方能拔濟。",
    "T35n1735_023:0668a02": "不捨不受相同般若。唯識唯明後得。故不",
    "T35n1735_023:0668a03": "立之。本業約兼正不同不妨此一。三皆",
    "T35n1735_023:0668a04": "善巧故俱無住著。則不二而二之悲智。即二",
    "T35n1735_023:0668a05": "不二之一心。是無著也。有是幻有無是真空。",
    "T35n1735_023:0668a06": "幻有是不有。有故即真空。真空是不空。空故",
    "T35n1735_023:0668a07": "即幻有。此二無礙故名巧會。如是相融故",
    "T35n1735_023:0668a08": "無所著。有能起用空可觀察。故皆不捨。若",
    "T35n1735_023:0668a09": "受有同凡夫。受無同趣證。故俱不受。二釋",
    "T35n1735_023:0668a10": "相中大分為二。前明自分無著。後明勝進",
    "T35n1735_023:0668a11": "無著。於自分中已含前說。二三方便在文",
    "T35n1735_023:0668a12": "分三。初唯明自行無著。二何以下徵釋所",
    "T35n1735_023:0668a13": "由。後菩薩如是下。類顯萬行。前中又二。先",
    "T35n1735_023:0668a14": "明淨境無著。後見不淨下。染境不嫌。前中",
    "T35n1735_023:0668a15": "三。一明嚴剎無著。二往詣下於三寶無著。",
    "T35n1735_023:0668a16": "於中初敬事供佛。次如是下顯供所為。後於",
    "T35n1735_023:0668a17": "念念下。別示無著之相。義兼三寶及自進",
    "T35n1735_023:0668a18": "修。皆無所著。言念念者顯速而且多。三此",
    "T35n1735_023:0668a19": "菩薩下長時無著。二明染境不嫌。唯一句者",
    "T35n1735_023:0668a20": "染易捨故。第二徵釋中徵意云。欣淨惡穢",
    "T35n1735_023:0668a21": "人之常情。菩薩如何不嫌不著。釋意云。不",
    "T35n1735_023:0668a22": "依佛慧淨穢是生順法而觀二相安在。故",
    "T35n1735_023:0668a23": "云如諸佛法而觀察故。佛法即法界佛慧也。",
    "T35n1735_023:0668a24": "第三類顯萬行。若自若他皆無所著。於中",
    "T35n1735_023:0668a25": "初句結前生後。教化已下廣列所行。言佛所",
    "T35n1735_023:0668a26": "住者即聖天梵等。餘並可知。第二菩薩摩訶",
    "T35n1735_023:0668a27": "薩下。勝進無著。文分為三。初明自行。二得",
    "T35n1735_023:0668a28": "授記已下利他。三菩薩如是觀身下。結行成",
    "T35n1735_023:0668a29": "滿。今初分二先牒前自分。後於佛法下正",
    "T35n1735_023:0668b01": "顯勝進。有十一句。初總餘別。總謂了達教",
    "T35n1735_023:0668b02": "理行果之法故。別中一了果法。謂佛菩提。",
    "T35n1735_023:0668b03": "二了理法。謂證法毘尼。毘尼梵音具云毘奈",
    "T35n1735_023:0668b04": "耶。此稱為滅。若律藏受名義兼調伏。今云",
    "T35n1735_023:0668b05": "法滅通四種法皆有滅義。謂教詮滅故。行",
    "T35n1735_023:0668b06": "滅惑故。果證滅故。理本寂滅故。今文上下",
    "T35n1735_023:0668b07": "既有餘三故。此滅者即理滅也。又與證義",
    "T35n1735_023:0668b08": "相應。圓融教中此容證故。三住佛正教。即了",
    "T35n1735_023:0668b09": "教法如所教住故。四修菩薩行下。皆行法",
    "T35n1735_023:0668b10": "也。三句隨相行。行即萬行。心謂四等。解脫即",
    "T35n1735_023:0668b11": "諸解脫門。次二句無相行住處。即前教理及",
    "T35n1735_023:0668b12": "果。所行即前萬行等。皆無染著也。由此故",
    "T35n1735_023:0668b13": "能淨菩薩道。堪受記別。第二大悲利他中",
    "T35n1735_023:0668b14": "二。先增長大悲。後要心拔濟。前中又二。先",
    "T35n1735_023:0668b15": "觀其所悲後增悲無著。前中又二。先觀迷",
    "T35n1735_023:0668b16": "四諦故入於險道。後觀迷勝義故入於險",
    "T35n1735_023:0668b17": "道。今初也。初二句標起念時。凡夫已下辨",
    "T35n1735_023:0668b18": "所念境。有十三句。初總餘別。總謂迷於四",
    "T35n1735_023:0668b19": "諦。皆曰愚癡。別中前五彰迷後七顯過。前",
    "T35n1735_023:0668b20": "中一不知苦諦。二不見集過三不信性本",
    "T35n1735_023:0668b21": "寂滅。四五不能修道。一解二行。後七顯過。",
    "T35n1735_023:0668b22": "一不見集過故。頑嚚貪著即癡愛也。二由",
    "T35n1735_023:0668b23": "貪愛故受生死苦。次不求見下四句。釋不",
    "T35n1735_023:0668b24": "修道。初三缺道緣。四由不信故迷正道失",
    "T35n1735_023:0668b25": "本解。以邪為正名為錯誤。後一由前不修",
    "T35n1735_023:0668b26": "故入險失滅。上一向是凡。二不敬下明迷",
    "T35n1735_023:0668b27": "勝義故入於險道。通於凡小。初二句離勝",
    "T35n1735_023:0668b28": "緣。次二句缺勝因。三有生空皆為住處。怖",
    "T35n1735_023:0668b29": "法空者謂斷滅故。故大般若諸會之末。善現",
    "T35n1735_023:0668c01": "皆愍眾生怖畏法空。而興問言。云何令諸",
    "T35n1735_023:0668c02": "眾生悟諸法空。佛言。非先有法後說為無。",
    "T35n1735_023:0668c03": "既非先有後亦非無。自性常空。勿生驚怖。",
    "T35n1735_023:0668c04": "遠離已下覆疏上義。由著處怖空故。遠正",
    "T35n1735_023:0668c05": "住邪捨夷入險。由離勝緣故。背佛隨魔",
    "T35n1735_023:0668c06": "執有不捨。魔樂生死佛住空故。二菩薩如",
    "T35n1735_023:0668c07": "是下增長悲心。結成無著。第二菩薩爾時下",
    "T35n1735_023:0668c08": "要心拔濟。以大悲心長劫隨逐。文分二別。",
    "T35n1735_023:0668c09": "先起行。後乃至下顯無著。前中亦二。先明",
    "T35n1735_023:0668c10": "心無疲厭。以無著故即大悲堅固。不以難",
    "T35n1735_023:0668c11": "化而厭捨之。後又以下明其心廣大。謂一",
    "T35n1735_023:0668c12": "毛量處化多眾生。法界皆爾。是為廣大。二",
    "T35n1735_023:0668c13": "顯無著中三。初舉少況多。次於一一下廣",
    "T35n1735_023:0668c14": "顯無著。後何以下徵釋所以。所以不著者。",
    "T35n1735_023:0668c15": "後釋有二意。一稱深無相而興念故。二廣",
    "T35n1735_023:0668c16": "遍虛空起加行故。前中無相難明寄以喻",
    "T35n1735_023:0668c17": "顯。然此諸喻通喻諸法。如下本品。今取義",
    "T35n1735_023:0668c18": "便各舉其一。則明前所見皆無相也。初句",
    "T35n1735_023:0668c19": "為總觀事法界。從緣如幻無實體故。是以",
    "T35n1735_023:0668c20": "不著。餘句為別。一佛隨機現。如影隨質",
    "T35n1735_023:0668c21": "故。又現心水故。二菩薩行想念生故。未大",
    "T35n1735_023:0668c22": "覺故。三緣成之聲故。隨感有說故。餘句經",
    "T35n1735_023:0668c23": "文自釋。一切法如實際者總結也。又前明法",
    "T35n1735_023:0668c24": "界如幻。即體從緣。後結一切法如實際。即",
    "T35n1735_023:0668c25": "事而寂。世人皆謂實際不變。而謂諸法無",
    "T35n1735_023:0668c26": "常。以其所知喻所不知。故置如言。理實",
    "T35n1735_023:0668c27": "圓融世間之相。即是常住。然古德以後七喻",
    "T35n1735_023:0668c28": "展轉釋疑。一疑云。世間幻火不成燒用。佛",
    "T35n1735_023:0668c29": "現益物豈同幻耶。釋云如影。亦有應質蔭",
    "T35n1735_023:0669a01": "覆等義。豈是實耶。然諸法喻各有三義。一緣",
    "T35n1735_023:0669a02": "成義。二無實義。三有用義。意取無實故不",
    "T35n1735_023:0669a03": "著也。二疑云。若佛如影菩薩何以起行。往",
    "T35n1735_023:0669a04": "求因既不虛果寧非實。釋云如夢。夢亦三",
    "T35n1735_023:0669a05": "義。無體現實與覺為緣。謂有夢走而驚覺",
    "T35n1735_023:0669a06": "故。菩薩起行亦爾。證理故空無明未盡故似",
    "T35n1735_023:0669a07": "實。能與佛果為緣勤勇不已。豁然覺悟。如",
    "T35n1735_023:0669a08": "夢渡河。三疑云。若菩薩行如夢者。何以經",
    "T35n1735_023:0669a09": "說此是菩薩行。此是二乘行。釋云如響。緣",
    "T35n1735_023:0669a10": "成無本稱聲。大小聖教亦爾。機感無本隨",
    "T35n1735_023:0669a11": "機異聞。四疑云。果行可然世間未悟。此應",
    "T35n1735_023:0669a12": "是實。釋云如化。心業神力所持無實有用。",
    "T35n1735_023:0669a13": "五疑云。若皆如化何有差別之身。釋云如",
    "T35n1735_023:0669a14": "幻。六疑云身若如幻何有報類不同。釋云如",
    "T35n1735_023:0669a15": "心。此二三義如前影說。七總結可知。上來",
    "T35n1735_023:0669a16": "古德之釋。既二經小異略加添改。然其所解",
    "T35n1735_023:0669a17": "似過穿鑿。亦是一塗。二又作下遍周虛空",
    "T35n1735_023:0669a18": "起加行故。所以不著。初明處廣。念念明達",
    "T35n1735_023:0669a19": "彰其解廣。正念現前是不著因。第三結行",
    "T35n1735_023:0669a20": "成滿中分三。初結自行成。二為化下結利",
    "T35n1735_023:0669a21": "他行成。",
    "T35n1735_023:0669a22": "三何以下徵釋雙結二行成就。利他中三。初",
    "T35n1735_023:0669a23": "總顯教化無疲。次無疲厭故下。別示無厭",
    "T35n1735_023:0669a24": "之相。其中施設者。隨方儀式異故。和合者善",
    "T35n1735_023:0669a25": "惡緣會故餘可知。後不令下結成無著。三徵",
    "T35n1735_023:0669a26": "釋雙結可知。第八難得行體即是願。就釋相",
    "T35n1735_023:0669a27": "中文分二別。前明自分行。後明勝進行。然",
    "T35n1735_023:0669a28": "此二行。各攝上求下化之願。略無神通。今",
    "T35n1735_023:0669a29": "初分四。初明自行次辨利他。第三雙結二",
    "T35n1735_023:0669b01": "行動寂無礙。第四雙非二行拂迹入玄。初",
    "T35n1735_023:0669b02": "中分三。一明修成善根。二顯善根行相。三",
    "T35n1735_023:0669b03": "行成利益。今初也。斯即起行所依。善謂順理",
    "T35n1735_023:0669b04": "益物。根謂增上生長。獲之在己故名成就。",
    "T35n1735_023:0669b05": "文有十句。初總餘別。總具後九受難得名。",
    "T35n1735_023:0669b06": "二此菩薩下顯善根行相。亦有十句。如次",
    "T35n1735_023:0669b07": "對前。謂由得最勝解。故受難得名等。亦",
    "T35n1735_023:0669b08": "可。有難得根能有勝解。又亦以後一行成",
    "T35n1735_023:0669b09": "前十善。隨前一善具後十行。而別配分明。",
    "T35n1735_023:0669b10": "三是菩薩下行成利益。文中先結前後。於念",
    "T35n1735_023:0669b11": "念下顯益。於中初自益。能轉生死成大智",
    "T35n1735_023:0669b12": "益。不捨大願成大悲益。若有已下顯能益",
    "T35n1735_023:0669b13": "他。由前自行成此能益。夫正利他。第二此",
    "T35n1735_023:0669b14": "菩薩下辨利他行。文分為三。謂法喻合。今",
    "T35n1735_023:0669b15": "初。謂有大智故了眾生非有。則不住生死。",
    "T35n1735_023:0669b16": "有大悲故不捨眾生界。則不住涅槃。大悲",
    "T35n1735_023:0669b17": "般若互相輔翼。成無住道。二喻中。初句喻",
    "T35n1735_023:0669b18": "能化人。次三句喻悲智不住之行相。後而能",
    "T35n1735_023:0669b19": "下三句。喻不住之功能。初二句正喻功能。",
    "T35n1735_023:0669b20": "以往返不息一句。結能度所以。三法合中二。",
    "T35n1735_023:0669b21": "先正合後徵釋。前中具合三段。生死即此岸。",
    "T35n1735_023:0669b22": "涅槃合彼岸。合上中流。亦言生死者。以發",
    "T35n1735_023:0669b23": "心之後成佛之前。十地三賢尚居二死。是以",
    "T35n1735_023:0669b24": "中流即是生死。故云生死中流。非生死涅槃",
    "T35n1735_023:0669b25": "之中間。名生死中也。文旨顯然。晉譯失旨",
    "T35n1735_023:0669b26": "不應廣引。有以煩惱為中流。約其漂溺",
    "T35n1735_023:0669b27": "從因說也。有以聖賢為中流約受生死",
    "T35n1735_023:0669b28": "之人也。有以中道為中流約觀行說並不",
    "T35n1735_023:0669b29": "應住。安隱已下涅槃之德。常故安隱。樂故",
    "T35n1735_023:0669c01": "無畏。我故無憂淨則無惱。亦不已下廣明以",
    "T35n1735_023:0669c02": "智導悲。合前往返無休息義。謂由不住著",
    "T35n1735_023:0669c03": "故。所以往返運濟無休。及顯法中非有不捨",
    "T35n1735_023:0669c04": "之義。謂非唯悲故不捨。亦由了其非有",
    "T35n1735_023:0669c05": "無可捨故。則終日度而無度也。初句總明。",
    "T35n1735_023:0669c06": "不捨下別有五對十句。初一多對。已化未化",
    "T35n1735_023:0669c07": "俱有捨著二義思之。二增減對。化之成道",
    "T35n1735_023:0669c08": "生界不減。不從化者生界不增。此約多人",
    "T35n1735_023:0669c09": "相望。三約一人。果起不生惑盡非滅。四謂",
    "T35n1735_023:0669c10": "空為盡謂有為長。五一對總結。四對不亡",
    "T35n1735_023:0669c11": "並名為二。今無分別契本不二。第二徵釋中",
    "T35n1735_023:0669c12": "文有兩番。前番正徵不著。後番重徵前義。",
    "T35n1735_023:0669c13": "今初也。先徵意云。現化眾生有增有減。而",
    "T35n1735_023:0669c14": "言不著。其故何耶。釋意云。以菩薩深觀生",
    "T35n1735_023:0669c15": "界。同於法界無增等故。所以不著文中。初",
    "T35n1735_023:0669c16": "二句總。上句是不異義故云如也。下句是相",
    "T35n1735_023:0669c17": "即義故云無二。後無二法中下。別彰無二之",
    "T35n1735_023:0669c18": "相。即屬對上文。無取依著釋不分別。餘文",
    "T35n1735_023:0669c19": "相顯。此文昭著。而末學之徒。但謂一分眾生",
    "T35n1735_023:0669c20": "不成佛。故名不減生界。深可悲哉。第二番",
    "T35n1735_023:0669c21": "重徵意云。何以生界即同法界。釋云。一切諸",
    "T35n1735_023:0669c22": "法皆同法界。豈獨眾生而不同也。第三菩薩",
    "T35n1735_023:0669c23": "如是下。雙結二行動寂無礙。亦名無盡心",
    "T35n1735_023:0669c24": "行。有法喻合。法中十句。初二牒前起後。既",
    "T35n1735_023:0669c25": "方便深入故性相無礙。住於下餘有八對。正",
    "T35n1735_023:0669c26": "顯行相。一約起行之身。二了法藥。三識根",
    "T35n1735_023:0669c27": "緣。四遊佛剎。五達佛法。六深契離言不捨",
    "T35n1735_023:0669c28": "言說。七無求離欲而萬行爰修。前七明即",
    "T35n1735_023:0669c29": "寂之用。八常勤下一對。明即用之寂。亦通",
    "T35n1735_023:0670a01": "顯所由由勤修故。涉權入法界故常寂。",
    "T35n1735_023:0670a02": "二喻中。木喻法界火喻所成身智。火事喻",
    "T35n1735_023:0670a03": "悲化。無邊本火不滅喻身智常湛。三合可",
    "T35n1735_023:0670a04": "知。第四非究竟下雙非二行拂迹入玄者。",
    "T35n1735_023:0670a05": "然初自行。云能轉生死而不捨大願。已有權",
    "T35n1735_023:0670a06": "實雙行。而謂多明照體大智。次利他之中。既",
    "T35n1735_023:0670a07": "云無住運濟。則悲智相導。而多似起用大悲。",
    "T35n1735_023:0670a08": "次復以導悲之智遣彼著心。復似悲智二",
    "T35n1735_023:0670a09": "心行有前後故。第三段辨動寂雙行。則理無",
    "T35n1735_023:0670a10": "不盡。而猶慮物。謂二事不融故。此明形",
    "T35n1735_023:0670a11": "奪兩亡權實無寄。豈唯十行菩薩修行善巧。",
    "T35n1735_023:0670a12": "彌顯功德林悲濟之深。文有五對十句。然其",
    "T35n1735_023:0670a13": "所非之法。即前權實二行。且如究竟即實。",
    "T35n1735_023:0670a14": "不究竟即權。今乃雙非者。實即權故非究竟。",
    "T35n1735_023:0670a15": "權即實故非不究竟。又但言非究竟。非謂",
    "T35n1735_023:0670a16": "有不究竟。故亦非之。是則借權以遣實。實",
    "T35n1735_023:0670a17": "去而權亡。借實以破權。權亡實不立。言窮",
    "T35n1735_023:0670a18": "慮絕何實何權。體本寂寥孰非孰是。唯蕭然",
    "T35n1735_023:0670a19": "無寄理自玄會。故辨雙非非有雙非可立。",
    "T35n1735_023:0670a20": "然雙非是遮雙是為照。即遮而照故雙非即",
    "T35n1735_023:0670a21": "是雙行。即照而遮雙行即為雙遣。總前諸段",
    "T35n1735_023:0670a22": "理極於斯。下諸句中皆倣於此。二對所化。",
    "T35n1735_023:0670a23": "能所取寂故非是取。了知心行故非不取。",
    "T35n1735_023:0670a24": "三約化處。不著世界故非是依。依剎現",
    "T35n1735_023:0670a25": "身故非無依。亦約所證智。無分別而善入",
    "T35n1735_023:0670a26": "故四約化法。深達義理故非世法。隨世",
    "T35n1735_023:0670a27": "語言故非佛法。五證離欲際故非凡夫。不",
    "T35n1735_023:0670a28": "斷菩薩行故非得果。第二菩薩成就下。明",
    "T35n1735_023:0670a29": "勝進行。文分為二。初明慧行。後菩薩如是",
    "T35n1735_023:0670b01": "下辨悲行。今初分二。先牒前自分行。後不",
    "T35n1735_023:0670b02": "說已下正辨勝進行相。皆即事入玄。分四。",
    "T35n1735_023:0670b03": "初總明離相無說。二徵釋以顯雙非。釋意",
    "T35n1735_023:0670b04": "云。所以不說者。一無法可說故。二菩薩於",
    "T35n1735_023:0670b05": "如是下。明無心說。謂不起念故。三何以故",
    "T35n1735_023:0670b06": "下。轉釋無念。所以無念者稱法界故。故不",
    "T35n1735_023:0670b07": "說聲聞法等。四假徵以顯雙運。徵意云。既",
    "T35n1735_023:0670b08": "無所著。何以復修二利之行。釋意云。性相",
    "T35n1735_023:0670b09": "雙非故能雙運。文有法喻合。法中諸法無二",
    "T35n1735_023:0670b10": "故無說無著。無不二故不妨起行。二喻可",
    "T35n1735_023:0670b11": "知。三合中皆顯性不礙相。於中二。先正",
    "T35n1735_023:0670b12": "明。後普與下辨功成德。立勝進之相故。晉",
    "T35n1735_023:0670b13": "經此初有此菩薩言。第二辨悲行中分三。",
    "T35n1735_023:0670b14": "一牒智顯悲。悲假智深所以先牒。二於三",
    "T35n1735_023:0670b15": "惡下正顯悲相。三復作是下偏語化惡。顯",
    "T35n1735_023:0670b16": "勝進相文中三。初明惡是所悲。次明善非",
    "T35n1735_023:0670b17": "化境。後徵釋所由。今初所悲中。先明有違",
    "T35n1735_023:0670b18": "教之惑。後貪愛下明總具塵勞。惑病既深方",
    "T35n1735_023:0670b19": "假醫救。前中不知恩報者。必無敬養更相",
    "T35n1735_023:0670b20": "酬對則難以訶責。邪見執著則不受正教。",
    "T35n1735_023:0670b21": "迷惑顛倒所領不真。愚癡無智為說不知。無",
    "T35n1735_023:0670b22": "有信心。絕於希向。隨逐惡友必遠善人。",
    "T35n1735_023:0670b23": "起諸惡慧無由正解。故難化也。二設有下",
    "T35n1735_023:0670b24": "善非化境可知。三徵釋中。初徵次釋後轉",
    "T35n1735_023:0670b25": "徵釋。初徵意云。菩薩化生理宜平等。偏惡棄",
    "T35n1735_023:0670b26": "善其故何耶。次釋意云。菩薩於物無主定",
    "T35n1735_023:0670b27": "於親疎。就於惑重偏是化境。如母矜病子",
    "T35n1735_023:0670b28": "豈不等耶。又若求名利應化知恩。本為淨",
    "T35n1735_023:0670b29": "他理應隨惡。若棄惡從善魔攝持故。三轉",
    "T35n1735_023:0670c01": "徵釋。徵云。菩薩眾生本不相預。何為長劫悲",
    "T35n1735_023:0670c02": "救無求。釋意云。諸佛菩薩法爾同遵。不爾",
    "T35n1735_023:0670c03": "不名為明導故。第九善法行體即力度。就",
    "T35n1735_023:0670c04": "文分三。初徵名。二釋相。三結歎。今初唯識",
    "T35n1735_023:0670c05": "有二。一思擇力。二修習力。本業有三。一報",
    "T35n1735_023:0670c06": "通力。二修定通力。三變化通力。唯識約修本",
    "T35n1735_023:0670c07": "業約用互舉一邊。由前二力為機說法。則",
    "T35n1735_023:0670c08": "成語意二業之善法。有本業三力。則成身",
    "T35n1735_023:0670c09": "意二業之善法。以修定通。即意業故。依梁",
    "T35n1735_023:0670c10": "攝論。由思擇力。能伏一切正行等所對治",
    "T35n1735_023:0670c11": "障。令不起故。由修習力。能令一切善行堅",
    "T35n1735_023:0670c12": "固決定。既言一切善行。此則二力通三業",
    "T35n1735_023:0670c13": "善。此位大同九地。是法師位善說法故。釋",
    "T35n1735_023:0670c14": "相中二。前自分後勝進。然此二段各具二",
    "T35n1735_023:0670c15": "力。至文當知。亦有三力。謂善知根緣一音",
    "T35n1735_023:0670c16": "普應。成就十身義該三通。初自分中。先總",
    "T35n1735_023:0670c17": "明後別顯。前中作清涼法池標也。言含法喻。",
    "T35n1735_023:0670c18": "謂如無熱惱池清淨無濁。下二句釋上句。",
    "T35n1735_023:0670c19": "如池含於德水故。云攝持正法。下句以四",
    "T35n1735_023:0670c20": "辨才出願智等。饒益眾生相續無盡。究竟",
    "T35n1735_023:0670c21": "入於一切智海。名不斷佛種。如彼大池流",
    "T35n1735_023:0670c22": "出四河相續入海。二得清淨下。別顯文分",
    "T35n1735_023:0670c23": "為二。初廣攝持正法。二此菩薩大悲下。廣",
    "T35n1735_023:0670c24": "不斷佛種。今初也。具十總持是攝持義。十",
    "T35n1735_023:0670c25": "持為體十辯為用。初句為總。寂障鑒法名",
    "T35n1735_023:0670c26": "淨光明。餘九為別。初四即四辯才。四持即池",
    "T35n1735_023:0670c27": "之德水。四辯即池之四口。五即外力加辯。智",
    "T35n1735_023:0670c28": "水灌心故稱根令喜。此即得辯之緣。六即",
    "T35n1735_023:0670c29": "內力自證之辯。謂道契內心光明外徹。此乃",
    "T35n1735_023:0671a01": "得辯之因也。七同類音辯此約順機。八訓",
    "T35n1735_023:0671a02": "釋辯。此約窮法。前四辯中但明通相文句。",
    "T35n1735_023:0671a03": "此明曲盡其源。義身即當名身。名所詮故。",
    "T35n1735_023:0671a04": "體是名境義即境義。梵云得種種名身故。",
    "T35n1735_023:0671a05": "九總顯深廣持辯無邊。旋有入空旋空入",
    "T35n1735_023:0671a06": "有等故無有邊。皆言無盡者稱法界故。",
    "T35n1735_023:0671a07": "第二廣前不斷佛種中。文分三別。初總明三",
    "T35n1735_023:0671a08": "業利生。二假使下假設深勝。三以得一切下",
    "T35n1735_023:0671a09": "總釋所以。前二含於四河。今初即大悲河。",
    "T35n1735_023:0671a10": "大悲堅固標其體也。悲紹佛種故首明之。",
    "T35n1735_023:0671a11": "普攝眾生正明不斷。於三千下示其攝相。二",
    "T35n1735_023:0671a12": "假設深勝於中有三。即為三河。一大會斷",
    "T35n1735_023:0671a13": "疑。明問答成就。處多大眾頓領頓酬。由具",
    "T35n1735_023:0671a14": "諸度故。即波羅蜜河。二復次下微細斷疑。",
    "T35n1735_023:0671a15": "前直明大會異問能答。今乃云於一毛端",
    "T35n1735_023:0671a16": "處有不可說。如前大會。多劫殊問一念能",
    "T35n1735_023:0671a17": "答。不怖大眾不怯文義。決斷揀擇顯轉超",
    "T35n1735_023:0671a18": "勝。是三昧力。即三昧河故。下經云。菩薩住",
    "T35n1735_023:0671a19": "此三昧。能於自身一一毛孔中。見不可說不",
    "T35n1735_023:0671a20": "可說佛剎。微塵數諸佛如來。亦見彼佛所有",
    "T35n1735_023:0671a21": "國土道場眾會聽法。乃至云。其諸眾生亦無",
    "T35n1735_023:0671a22": "迫隘。何以故。入不思議三昧境界故。彼約",
    "T35n1735_023:0671a23": "聽法此約答問。以之為異。餘義大同。此約",
    "T35n1735_023:0671a24": "圓教普賢位中。故於地前有斯自在。非三",
    "T35n1735_023:0671a25": "乘中得斯作用。三而作是念下周遍斷疑。上",
    "T35n1735_023:0671a26": "舉毛端多眾猶有量故。今明一切眾各具",
    "T35n1735_023:0671a27": "多言。悉能答故。即願智河。願智相導悲救無",
    "T35n1735_023:0671a28": "休。故云作念。文中先顯多眾。後假使下復",
    "T35n1735_023:0671a29": "顯多言。第三總釋所以者。所以得此四河",
    "T35n1735_023:0671b01": "廣利者。略舉四因。此之四因。或以一因成",
    "T35n1735_023:0671b02": "前四河。或以四因成其一河。一他佛外加",
    "T35n1735_023:0671b03": "故。二自藏離礙故。三所照法圓故。四能照智",
    "T35n1735_023:0671b04": "具故。或各配屬一同體悲加故。二見心性",
    "T35n1735_023:0671b05": "故。三諸度圓故。四二智滿故。第二佛子此菩",
    "T35n1735_023:0671b06": "薩下明勝進行。亦即是前四河之相。文分為",
    "T35n1735_023:0671b07": "二。初牒自分行成。二能自下正顯勝進。文",
    "T35n1735_023:0671b08": "分為四。一辯四河清淨之義。二如於此下",
    "T35n1735_023:0671b09": "辯四河入海無能障義。於多界中化無障",
    "T35n1735_023:0671b10": "故。三佛子下。辯此四河旋遶池義。四菩薩",
    "T35n1735_023:0671b11": "成就下。辨累劫入海無疲厭義。三旋遶中。",
    "T35n1735_023:0671b12": "謂成就隨順身語意業。智為先導。身語意業",
    "T35n1735_023:0671b13": "四方流注入智海故。隨順即是旋遶之義。文",
    "T35n1735_023:0671b14": "中二。先總標。二所謂下列釋。皆上句標名下",
    "T35n1735_023:0671b15": "句釋相。勒此十身以為五對。一證滅示生",
    "T35n1735_023:0671b16": "對。二不生不滅對。三非實非虛對。四不遷不",
    "T35n1735_023:0671b17": "壞對。五一相無相對。束此五對不出體用。",
    "T35n1735_023:0671b18": "一一對中體用對辨。第一對體用自體。第二",
    "T35n1735_023:0671b19": "對體用之相。第三對體用之力。第四對體用",
    "T35n1735_023:0671b20": "之性。第五對體用之德。今初。理無不證名",
    "T35n1735_023:0671b21": "入無邊法界。世無不超名為非趣。下釋中。",
    "T35n1735_023:0671b22": "但釋非趣者。謂若入法界必滅世間。若滅",
    "T35n1735_023:0671b23": "世間即入法界。標釋相成。此即體之自體",
    "T35n1735_023:0671b24": "也。二用無不遍故入無邊法界。隨類受身。",
    "T35n1735_023:0671b25": "故云諸趣。此言入者應往之入。不同上來",
    "T35n1735_023:0671b26": "證入之入。釋文可知。此即用之自體也。第",
    "T35n1735_023:0671b27": "二對。初不生身。即前應用之身生而不生。言",
    "T35n1735_023:0671b28": "住無生平等法者有二義。一依體起用。用",
    "T35n1735_023:0671b29": "不離體故。二體之與用平等無生故。此即",
    "T35n1735_023:0671c01": "用之相也。後不滅身。即前體滅離言說故。",
    "T35n1735_023:0671c02": "一因滅顯理理非滅故。二寂滅之理離滅相",
    "T35n1735_023:0671c03": "故。此即體之相也。故上體滅現生之身。即",
    "T35n1735_023:0671c04": "以不生不滅為相。第三對。體有何力得如",
    "T35n1735_023:0671c05": "實理。離世俗之實也。用有何力隨應而現。",
    "T35n1735_023:0671c06": "不同塵也。第四對。用以何為性。隨流應而",
    "T35n1735_023:0671c07": "不遷。體以何為性。即法界而無壞。第五",
    "T35n1735_023:0671c08": "對。體有何德。過去無始。未來無終。現在非",
    "T35n1735_023:0671c09": "有故。三世言斷用有何德。體即無相能照",
    "T35n1735_023:0671c10": "法相故。此十身不離體用。用有聚義體具",
    "T35n1735_023:0671c11": "體依。皆得名身。體外無用用即是體。用外",
    "T35n1735_023:0671c12": "無體體即是用。體即法性用即智應。二既不",
    "T35n1735_023:0671c13": "二理智圓融。唯一無礙法界之身。隨相顯十",
    "T35n1735_023:0671c14": "以表無盡。一乘圓融地前能爾。更有餘義。",
    "T35n1735_023:0671c15": "如十地離世間品明。此略舉成就隨順之身",
    "T35n1735_023:0671c16": "言。身兼語意也。四顯無疲厭。謂四河入海",
    "T35n1735_023:0671c17": "累劫無疲。菩薩亦爾。以普賢行願盡未來",
    "T35n1735_023:0671c18": "劫。修菩薩行入如來海。不生疲厭。是以廣",
    "T35n1735_023:0671c19": "顯與生為歸為救等。文中先牒前所成之",
    "T35n1735_023:0671c20": "身。為益他之本。為一切下正顯成益。句別",
    "T35n1735_023:0671c21": "有十。在文可見。十地又明。今略其要。俗",
    "T35n1735_023:0671c22": "須委示。故名為燈。真但高明故目為炬。甚",
    "T35n1735_023:0671c23": "深則能所不二。如光合空為照為明。但約",
    "T35n1735_023:0671c24": "入地示德為異。第三佛子已下結歎分二。",
    "T35n1735_023:0671c25": "先結名。後菩薩安住下歎勝。盡法源故。以",
    "T35n1735_023:0671c26": "清涼法池即是行體故。標結皆舉。顯中是其",
    "T35n1735_023:0671c27": "相。第十真實行文三。同前初徵名者。如本",
    "T35n1735_023:0671c28": "分釋。體即智度今更略釋。若約二智。受用法",
    "T35n1735_023:0671c29": "樂成熟有情。並如行能說如說能行。即是",
    "T35n1735_023:0672a01": "真實。本業有三。一無相智即受用法樂。二一",
    "T35n1735_023:0672a02": "切種智。三變化智。皆成熟有情。下文云。入一",
    "T35n1735_023:0672a03": "切三昧真實相。即受用法樂智。知眾生種種",
    "T35n1735_023:0672a04": "想等。即成熟有情。知十力智是一切種。不",
    "T35n1735_023:0672a05": "著一切世間解。眾生無際。即無相智。我為善",
    "T35n1735_023:0672a06": "變化及示現如來自在神通。即變化智。就釋",
    "T35n1735_023:0672a07": "相中文分三別。第一總顯名體。二別顯行",
    "T35n1735_023:0672a08": "相。三結住行益。今初。初句總標。後如說下",
    "T35n1735_023:0672a09": "解釋。謂言行相符故名誠諦。誠實審諦即真",
    "T35n1735_023:0672a10": "實義。此有二義。一約先誓自他。二利決志",
    "T35n1735_023:0672a11": "具修。今如昔說決能行之。亦如此。行以為",
    "T35n1735_023:0672a12": "他說故。下文云我若先成則違本願等。二",
    "T35n1735_023:0672a13": "約現修自他二行如所演說。決定能行。非",
    "T35n1735_023:0672a14": "數他寶故。云如說能行。亦如所證宣示",
    "T35n1735_023:0672a15": "於人。不昧所知名如行能說。第二此菩薩",
    "T35n1735_023:0672a16": "學三世下。別顯行相。文分二別。先標章後",
    "T35n1735_023:0672a17": "依章別釋。今初。文有五句。一稱實演法師",
    "T35n1735_023:0672a18": "子吼故。二深住實相契一性故。三二利善",
    "T35n1735_023:0672a19": "根等同佛故。四得如說行同本誓故。五學",
    "T35n1735_023:0672a20": "佛十力智已成故。第二此菩薩成就下。依章",
    "T35n1735_023:0672a21": "別釋。從後倒釋即分五段。第一釋智慧成",
    "T35n1735_023:0672a22": "就。文中三。初顯所成十力。言時非時者。垢",
    "T35n1735_023:0672a23": "淨之時不同。化不化時別故。次而不捨下得",
    "T35n1735_023:0672a24": "果不捨因。後何以下徵釋所以。十力化生",
    "T35n1735_023:0672a25": "之智故須得之。令物清淨故須不捨因",
    "T35n1735_023:0672a26": "行。第二此菩薩復生下。釋得三世諸佛無",
    "T35n1735_023:0672a27": "二語。文中三。初反舉違誓自誡不應。次是",
    "T35n1735_023:0672a28": "故下順釋。要當先人後己。後何以下徵釋",
    "T35n1735_023:0672a29": "所由。徵有二意。一云何以違誓。是所不應。",
    "T35n1735_023:0672b01": "二云何以要須先人後己。釋此二徵即分",
    "T35n1735_023:0672b02": "二別。初釋前徵云。由先許故不與則違先",
    "T35n1735_023:0672b03": "誓。不請強許今之不與豈是所應。後是故下",
    "T35n1735_023:0672b04": "釋第二徵。菩薩之道必先人後己。不爾豈",
    "T35n1735_023:0672b05": "得名最勝耶。文有六句。當句自釋不俟繁",
    "T35n1735_023:0672b06": "文。第三此菩薩摩訶薩不捨下釋同佛善根。",
    "T35n1735_023:0672b07": "本誓智慧皆究竟故。文中二。先標德成滿。二",
    "T35n1735_023:0672b08": "於一切下別顯同相。一意業智慧同。二念念",
    "T35n1735_023:0672b09": "下身業神通同。第四此菩薩現無量身下。釋",
    "T35n1735_023:0672b10": "入佛種性。於中二。一約身明入。入世無",
    "T35n1735_023:0672b11": "依。又身中現剎皆得性融故。二此菩薩知",
    "T35n1735_023:0672b12": "眾生下。智入種性。於中二。初入悲種性。知",
    "T35n1735_023:0672b13": "根善化故。二觀諸菩薩下。入智種性窮實",
    "T35n1735_023:0672b14": "相故。故結句云住一性無二地。以此智性",
    "T35n1735_023:0672b15": "導前悲性。成無住道。是為如來無二之性。",
    "T35n1735_023:0672b16": "文中初會緣入實。次得義身下依實了相。",
    "T35n1735_023:0672b17": "後智慧最勝下性相無二。文有三句。初句約",
    "T35n1735_023:0672b18": "智則雙照性相。次句約定動寂契真。後句",
    "T35n1735_023:0672b19": "釋成並由住無二性。第五菩薩摩訶薩以諸",
    "T35n1735_023:0672b20": "下釋學三世諸佛真實語。文中二。先牒前",
    "T35n1735_023:0672b21": "起後。眾生著二不能悲智雙遊。菩薩即寂",
    "T35n1735_023:0672b22": "修悲故得不二。後得佛十力下。成果起用",
    "T35n1735_023:0672b23": "顯實語相。能師子吼轉法輪故。結云知實",
    "T35n1735_023:0672b24": "相源方為實語也。文中大同十地窮佛所",
    "T35n1735_023:0672b25": "得。圓融教中位位果滿故。窮法實相。謂如是",
    "T35n1735_023:0672b26": "性相體力等。皆盡源故。餘句可知。第三菩",
    "T35n1735_023:0672b27": "薩住此下。結行成益。第三結名並如文顯。",
    "T35n1735_023:0672b28": "說分已竟。大文第六爾時已下。顯瑞證成分。",
    "T35n1735_023:0672b29": "文分二別。一瑞證二人證前中先此會。後如",
    "T35n1735_023:0672c01": "此下結通。二復以下人證。亦先此界。十住一",
    "T35n1735_023:0672c02": "萬此云十萬。表位增故。前現瑞中。亦應云",
    "T35n1735_023:0672c03": "十方各有十萬。文無者略。餘義已見十住之",
    "T35n1735_023:0672c04": "末。後佛子我等下結通。第七重頌分中分二。",
    "T35n1735_023:0672c05": "初說偈儀意。先彰說儀。後欲令下說意。意",
    "T35n1735_023:0672c06": "有九句。初總餘別。別中一淨治因性。二不退",
    "T35n1735_023:0672c07": "願性。三行性續願。四以真性導行。五上攝",
    "T35n1735_023:0672c08": "果性。六開已修性即十行所習。七觀所化",
    "T35n1735_023:0672c09": "性。八照當果性。二正說偈辭。總有一百一",
    "T35n1735_023:0672c10": "頌。大分為三。初之一頌總申歸敬。次九十",
    "T35n1735_023:0672c11": "六頌正頌前文。三有四頌結歎深廣。今初",
    "T35n1735_023:0672c12": "也。將申偈頌再展敬心。初四字申敬。十力",
    "T35n1735_023:0672c13": "下顯佛三德。十力智德。次句斷德。次句恩",
    "T35n1735_023:0672c14": "德。眾生為境故。末句通喻三德。智廣惑淨",
    "T35n1735_023:0672c15": "悲深遠故。第二正頌前文大分為二。初十",
    "T35n1735_023:0672c16": "一偈頌前本分。後八十五偈頌前說分。然十",
    "T35n1735_023:0672c17": "住頌文則舉其次第。今沒其次第。直云行",
    "T35n1735_023:0672c18": "斯道者。略有四意。一前則約位始終行布",
    "T35n1735_023:0672c19": "而說。今將融會前說令無始終。欲顯一位",
    "T35n1735_023:0672c20": "之中具行諸行。一行之中具一切故。二前",
    "T35n1735_023:0672c21": "約別行今約普行。普別無礙二文互顯。三",
    "T35n1735_023:0672c22": "前約同教今約別教。同別無礙為一圓教",
    "T35n1735_023:0672c23": "故。四前約不雜辯才。此約任放辯才說不",
    "T35n1735_023:0672c24": "待次。言辭不斷故。又前多約因此多就果。",
    "T35n1735_023:0672c25": "或廣略綺互體用更陳。總別遞明互相影發。",
    "T35n1735_023:0672c26": "顯菩薩行深廣難思。下文雖依次第既沒",
    "T35n1735_023:0672c27": "本名。一同離世間圓融之行也。今初亦可。",
    "T35n1735_023:0672c28": "總歎行深不頌前文。頌亦無失。今頌本分",
    "T35n1735_023:0672c29": "曲分為二。前四頌前學三世佛而修行故。",
    "T35n1735_023:0673a01": "後七頌前行體不可思議。今初分二。初三別",
    "T35n1735_023:0673a02": "明後一總說。各初三句辨德。後句結德。所行",
    "T35n1735_023:0673a03": "下諸文行斯道言。皆倣於此。後七頌行體",
    "T35n1735_023:0673a04": "中。然文旨包含略為二解。一頌行體。二頌",
    "T35n1735_023:0673a05": "加之所為。然所為正為十行。義旨不殊故得",
    "T35n1735_023:0673a06": "同頌。配文少異。分為二解。先配行禮。文分",
    "T35n1735_023:0673a07": "為四。初一頌總顯不可思議。故云心無分",
    "T35n1735_023:0673a08": "別。彼無動故。二一頌頌前與法界等。等法界",
    "T35n1735_023:0673a09": "有三義。所有皆明了等事法界。次句等理",
    "T35n1735_023:0673a10": "法界。此二無二等無礙法界。由此等故能",
    "T35n1735_023:0673a11": "破惑成德。三有二偈頌等虛空界。等空五",
    "T35n1735_023:0673a12": "義。初偈顯二。謂空無分別而顯萬像。菩薩",
    "T35n1735_023:0673a13": "亦爾。入實自悟則無分別。不礙分別於諸",
    "T35n1735_023:0673a14": "眾生故。結云等空。由入法界故等虛空。",
    "T35n1735_023:0673a15": "二界相成故舉入法界。後偈顯三義。一等空",
    "T35n1735_023:0673a16": "廣大。初二句顯示。二等空清淨。三等空不可",
    "T35n1735_023:0673a17": "壞。第三句顯由等虛空。是勝寂靜名曰牟",
    "T35n1735_023:0673a18": "尼。四有三偈。頌前菩薩行。初偈總舉自分",
    "T35n1735_023:0673a19": "之行。後二即勝進之行。二以此文頌加所",
    "T35n1735_023:0673a20": "為。雖開合不同依次不亂。初偈頌前為增",
    "T35n1735_023:0673a21": "長佛智。前半所觀後半能觀。次偈頌深入法",
    "T35n1735_023:0673a22": "界。餘如前釋。三中初句頌了知眾生界。次",
    "T35n1735_023:0673a23": "二句頌所入無礙。四中頌所行無障。往諸",
    "T35n1735_023:0673a24": "國土則身無障。說法清淨則自行無障。異論",
    "T35n1735_023:0673a25": "不壞則外無障。第五偈頌得無量方便。以",
    "T35n1735_023:0673a26": "願行等皆善修故。六中頌攝取一切智性。無",
    "T35n1735_023:0673a27": "邊一切地即智地故。十地之智同佛智故。歎",
    "T35n1735_023:0673a28": "勝可知。七中初句頌覺悟一切法。次句知",
    "T35n1735_023:0673a29": "一切諸根。隨宜摧伏。次句即持說一切法也。",
    "T35n1735_023:0673b01": "第二遠離下頌前說分。十行即為十段。第一",
    "T35n1735_023:0673b02": "六偈頌歡喜行。文分四別。初一財施。財去",
    "T35n1735_023:0673b03": "慳過安隱他故。次二偈無畏施。前偈修因",
    "T35n1735_023:0673b04": "後偈得果。次二偈法施。後一頌總結因圓果",
    "T35n1735_023:0673b05": "滿。言百福者。涅槃二十四云。五品心修十",
    "T35n1735_023:0673b06": "善。謂下中上上中上上。各十善成五十。始修",
    "T35n1735_023:0673b07": "終修故成百福。然十善之中。不殺不瞋是無",
    "T35n1735_023:0673b08": "畏施。不盜不貪是財施。離口四過。不婬不癡",
    "T35n1735_023:0673b09": "是法施。故具上三施成百福果。第二智地",
    "T35n1735_023:0673b10": "下頌饒益行。五偈分四。初偈律儀。謂有智",
    "T35n1735_023:0673b11": "能護心不動故。是菩薩律儀。次二攝善。三有",
    "T35n1735_023:0673b12": "一偈饒益有情。舉處攝人。後偈總結三聚。",
    "T35n1735_023:0673b13": "第三智慧下無違逆行。四頌中三。初一諦察",
    "T35n1735_023:0673b14": "法忍。次二安受苦忍。一引他勵己以策修。",
    "T35n1735_023:0673b15": "二引所成德以進道。後一頌耐怨害忍。遇",
    "T35n1735_023:0673b16": "害無惱但增救心。第四於諸下無屈撓行。",
    "T35n1735_023:0673b17": "五偈分三。初二頌前攝善精進。亦名加行。",
    "T35n1735_023:0673b18": "初半偈。即頌第一精進等十句。次句即頌前",
    "T35n1735_023:0673b19": "離過十句。後偈頌前所為。次一頌被甲精",
    "T35n1735_023:0673b20": "進。為物受苦心無厭等。後二偈頌利樂精進。",
    "T35n1735_023:0673b21": "第五善解下頌離癡亂行。二頌中三初一頌",
    "T35n1735_023:0673b22": "現法樂住。於中前半。頌能持色法言說等。",
    "T35n1735_023:0673b23": "後半通頌前無癡亂等七句。次半偈頌引生",
    "T35n1735_023:0673b24": "功德。禪了一切法無有邊際。得一切法真實",
    "T35n1735_023:0673b25": "智慧。故云得究竟也。後半偈頌饒益有情",
    "T35n1735_023:0673b26": "中。我當令一切眾生。乃至究竟無餘涅槃。即",
    "T35n1735_023:0673b27": "無盡地也。第六功德下二頌。頌善現行。第七",
    "T35n1735_023:0673b28": "四偈頌無著行。對前思之。第八安住下八",
    "T35n1735_023:0673b29": "偈。頌難得行分五。初一偈即自行之願。次",
    "T35n1735_023:0673c01": "四神通次一外化。次一求菩提。後一成熟有",
    "T35n1735_023:0673c02": "情。若屬經文初四偈。頌前於佛法中得最",
    "T35n1735_023:0673c03": "勝解等十句。二無量下三偈。頌自行成益。第",
    "T35n1735_023:0673c04": "三一偈頌前利他不捨一眾生著多眾生等。",
    "T35n1735_023:0673c05": "第九修習下六頌。頌善法行。初一修習力。次",
    "T35n1735_023:0673c06": "一思擇力。次二修定通。次一報得通。後一變",
    "T35n1735_023:0673c07": "化通。若屬經文。初偈頌釋名前半攝持正",
    "T35n1735_023:0673c08": "法。後半不斷佛種亦大悲河。次偈即波羅蜜",
    "T35n1735_023:0673c09": "河。問答成就。次偈即三昧河。前舉三昧之",
    "T35n1735_023:0673c10": "用。此約三昧之體。次一即願智河。次一十身",
    "T35n1735_023:0673c11": "體用。後一即示現如來自在。第十了達下四",
    "T35n1735_023:0673c12": "十三偈。頌真實行。文分為六。第一三偈頌",
    "T35n1735_023:0673c13": "得十力。二善守下三偈。頌得三世諸佛無",
    "T35n1735_023:0673c14": "二語。初偈正明依法修行。即無二語。餘二",
    "T35n1735_023:0673c15": "偈頌我為最勝等。三六偈頌同佛善根。四",
    "T35n1735_023:0673c16": "法界下十一偈。頌入佛種性。於中分二。初",
    "T35n1735_023:0673c17": "三偈頌身入。餘頌意入。於中初四頌入",
    "T35n1735_023:0673c18": "悲種性。後智眼下四頌。頌入智種性。五成",
    "T35n1735_023:0673c19": "就下十八偈。頌學三世諸佛真實語。得佛十",
    "T35n1735_023:0673c20": "力等。如文思之。六一光下二頌。頌益物不",
    "T35n1735_023:0673c21": "空。第三大段四偈結歎深廣。文顯可知。",
    "T35n1735_023:0673c22": "大方廣佛華嚴經疏卷第二十三"
}