{
    "T11n0310_089:0507b06": "2大寶積經卷第八十九",
    "T11n0310_089:0507b08": "元魏優禪國王子月婆首那譯",
    "T11n0310_089:0507b09": "摩訶迦葉會第二十三之二",
    "T11n0310_089:0507b10": "爾時摩訶迦葉白佛言：「世尊！當來末世後五",
    "T11n0310_089:0507b11": "百歲，何等菩薩行於諂曲？」爾時世尊告迦葉",
    "T11n0310_089:0507b12": "言：「迦葉！多有眾人行於諂曲，親近惡友，少",
    "T11n0310_089:0507b13": "讀誦經，為求衣食。」爾時摩訶迦葉白佛言：「善",
    "T11n0310_089:0507b14": "哉世尊！唯願世尊利益多人，說彼諂曲不",
    "T11n0310_089:0507b15": "勤修行菩薩之過。令彼菩薩聞此過已，自攝",
    "T11n0310_089:0507b16": "心行令得清淨。」爾時世尊告摩訶迦葉言：「迦",
    "T11n0310_089:0507b17": "葉！當來末世後五百歲，有諸菩薩親近惡",
    "T11n0310_089:0507b18": "友、少讀誦經，唯作供養舍利之業，以香花瓔",
    "T11n0310_089:0507b19": "珞幡蓋燈明供養如來舍利塔廟。迦葉！我",
    "T11n0310_089:0507b20": "為在家無智眾生令種善根，說供養舍利。彼",
    "T11n0310_089:0507b21": "諸癡人不解我意，但作此業。迦葉！我於一",
    "T11n0310_089:0507b22": "切天人之中常說此法，修奢摩他、毘婆舍那",
    "T11n0310_089:0507b23": "以自調伏，世間當有信樂婆羅門居士供養",
    "T11n0310_089:0507b24": "舍利。迦葉！彼諸癡人捨於讀誦修禪智慧，供",
    "T11n0310_089:0507b25": "養舍利因之活命。迦葉！若有菩薩以滿三千",
    "T11n0310_089:0507b26": "大千世界上至梵天香花燈明，一一燈炷如",
    "T11n0310_089:0507b27": "須彌山，以如是等供養如來。若有菩薩淨心",
    "T11n0310_089:0507b28": "持戒，於師尊所受持讀誦一四句偈，淨心修",
    "T11n0310_089:0507b29": "行乃至七步，功德勝彼無量無邊。迦葉！若",
    "T11n0310_089:0507c01": "有菩薩以滿三千大千世界花香末香，於百",
    "T11n0310_089:0507c02": "千歲晝夜六時供養如來。若有菩薩捨於",
    "T11n0310_089:0507c03": "憒閙深畏三界，為利眾生發心趣向阿蘭若",
    "T11n0310_089:0507c04": "處，舉足七步，勝前功德無量無邊。迦葉！於",
    "T11n0310_089:0507c05": "意云何？如來化眾生故作是說耶？迦葉！莫",
    "T11n0310_089:0507c06": "作此見，如來實說。所以者何？如來現見明了",
    "T11n0310_089:0507c07": "知故。」佛告迦葉：「過去無量無邊不可思議無",
    "T11n0310_089:0507c08": "數阿僧祇劫，爾時有佛，號妙華如來、應供、正",
    "T11n0310_089:0507c09": "遍知、明行足、善逝、世間解、無上士、調御丈夫、天",
    "T11n0310_089:0507c10": "人師、佛、婆伽婆，其劫亦名妙花。迦葉！妙花",
    "T11n0310_089:0507c11": "如來有九十六億百千聲聞大眾。爾時有轉",
    "T11n0310_089:0507c12": "輪聖王名曰尼彌，如法治世主四天下。迦",
    "T11n0310_089:0507c13": "葉！時尼彌大王千子具足，勇健威猛。迦葉！",
    "T11n0310_089:0507c14": "爾時大王具千子已，復有二子結加趺坐",
    "T11n0310_089:0507c15": "忽然化生：一名達摩，二名善法。迦葉！爾時",
    "T11n0310_089:0507c16": "大王請妙花如來及比丘僧，滿八萬四千歲",
    "T11n0310_089:0507c17": "供養衣服臥具飲食湯藥，捨諸家事唯修供",
    "T11n0310_089:0507c18": "養。七日之後，一切比丘各施新衣種種飲食",
    "T11n0310_089:0507c19": "隨心所樂，廣造精舍隨心樂住。一一比丘給",
    "T11n0310_089:0507c20": "使七人，施百味食。迦葉！爾時大王造立精",
    "T11n0310_089:0507c21": "舍方八十由旬，彩畫微妙出過世間。妙花如",
    "T11n0310_089:0507c22": "來及比丘僧坐彼精舍，從於地下出眾妙花，",
    "T11n0310_089:0507c23": "令彼精舍華至於膝。迦葉！爾時大王於不",
    "T11n0310_089:0507c24": "思議功德精舍供養妙花如來，滿八萬四千",
    "T11n0310_089:0507c25": "歲，恭敬供養尊重讚歎。迦葉！爾時大王供",
    "T11n0310_089:0507c26": "養如來滿八萬四千歲已，最後一日妙花",
    "T11n0310_089:0507c27": "如來飯食之後，達摩、善法二子眷屬及諸四",
    "T11n0310_089:0507c28": "眾，至妙花如來正遍知所，頭面作禮白佛言：",
    "T11n0310_089:0507c29": "『世尊！頗有布施功德善根，勝此尼彌大王功",
    "T11n0310_089:0508a01": "德善根者不？』迦葉！時二王子禮如來時，大",
    "T11n0310_089:0508a02": "千世界悉皆震動。迦葉！爾時妙花如來侍",
    "T11n0310_089:0508a03": "者弟子名通達法，從坐而起頂禮佛足，白",
    "T11n0310_089:0508a04": "佛言：『世尊！何因緣故大地震動？以何因緣",
    "T11n0310_089:0508a05": "此二王子禮佛而住？』",
    "T11n0310_089:0508a06": "「爾時妙花如來告通達法：『善男子！何用此",
    "T11n0310_089:0508a07": "問。若佛如來說此王子淨心深忍大悲之心",
    "T11n0310_089:0508a08": "禮如來足，一切天人皆當迷沒。』迦葉！爾時",
    "T11n0310_089:0508a09": "妙花如來告一聲聞神足弟子那羅延言：『善",
    "T11n0310_089:0508a10": "男子！汝示神力起二童子。』迦葉！爾時那羅",
    "T11n0310_089:0508a11": "延比丘從坐而起，即以右手捉一童子，復",
    "T11n0310_089:0508a12": "以左手捉一童子，欲扶令起而不能動。時那",
    "T11n0310_089:0508a13": "羅延盡大神通，扶二童子欲令其起，不能",
    "T11n0310_089:0508a14": "動彼。如分一毛為千萬分，不動一分。迦葉！爾",
    "T11n0310_089:0508a15": "時三千大千世界地皆震動，山河石壁悉亦",
    "T11n0310_089:0508a16": "大動，而不能動彼二童子。迦葉！爾時那羅",
    "T11n0310_089:0508a17": "延以妙花如來威神力故，令於下方恒河沙",
    "T11n0310_089:0508a18": "等諸佛世界悉皆震動，而亦不動彼二童子",
    "T11n0310_089:0508a19": "毛之一分。迦葉！爾時那羅延比丘禮妙花",
    "T11n0310_089:0508a20": "佛白言：『世尊！我將不失神通力耶？何以故？世",
    "T11n0310_089:0508a21": "尊！此二童子生來未久，在於佛前頭面著地，",
    "T11n0310_089:0508a22": "我盡神力不能令起。』",
    "T11n0310_089:0508a23": "「爾時妙花如來告那羅延比丘言：『善男子！汝",
    "T11n0310_089:0508a24": "不失通。善男子！菩薩境界不可思議，一切",
    "T11n0310_089:0508a25": "聲聞緣覺所不能動、不能思量。善男子！若",
    "T11n0310_089:0508a26": "滿三千大千世界一切眾生，具大神力如汝",
    "T11n0310_089:0508a27": "不異，至於億劫不能動此二童子起。』迦葉！",
    "T11n0310_089:0508a28": "爾時妙花如來說此語時，眾中四百二十萬",
    "T11n0310_089:0508a29": "眾生發阿耨多羅三藐三菩提心。彼諸眾生",
    "T11n0310_089:0508b01": "作如是念：『菩薩神力甚為希有。未得一切智",
    "T11n0310_089:0508b02": "神力乃爾，大聲聞神力不能令動，況成佛道。",
    "T11n0310_089:0508b03": "是故我等應行菩薩道，願證如來無上智慧。』",
    "T11n0310_089:0508b04": "「迦葉！爾時四百二十萬眾生作是念已，於",
    "T11n0310_089:0508b05": "無上菩提心得堅住。迦葉！爾時彼眾有一菩",
    "T11n0310_089:0508b06": "薩名曰善慧，在大眾中從坐而起偏袒右",
    "T11n0310_089:0508b07": "肩，頂禮佛足白妙花如來言：『世尊！唯願世尊",
    "T11n0310_089:0508b08": "起二童子，如彼所問願佛解說。』」佛告迦葉：「爾",
    "T11n0310_089:0508b09": "時妙花如來從虛空中出大音聲，其聲遍滿",
    "T11n0310_089:0508b10": "乃至十方恒河沙等諸佛世界。聲至之處世",
    "T11n0310_089:0508b11": "界地皆六種震動，放大光明遍照十方。迦葉！",
    "T11n0310_089:0508b12": "時二童子聞此聲已從地而起。迦葉！童子",
    "T11n0310_089:0508b13": "起時，於此三千大千世界人天伎樂不鼓自",
    "T11n0310_089:0508b14": "鳴，於虛空中雨眾妙花。迦葉！時二童子從",
    "T11n0310_089:0508b15": "地起已，至如來所，右遶三匝頂禮佛足，合掌",
    "T11n0310_089:0508b16": "恭敬瞻仰如來。迦葉！爾時妙花如來告善",
    "T11n0310_089:0508b17": "慧菩薩言：『善男子！此二童子禮我足已作如",
    "T11n0310_089:0508b18": "是問：「世尊！頗有布施福德善根，勝此尼彌",
    "T11n0310_089:0508b19": "大王功德善根者？」此二童子禮我足已發問",
    "T11n0310_089:0508b20": "而住。』迦葉！爾時善慧菩薩白妙花如來言：",
    "T11n0310_089:0508b21": "『世尊！願佛解說二童子問，令諸天人得安樂",
    "T11n0310_089:0508b22": "故。』",
    "T11n0310_089:0508b23": "「爾時妙花如來告善慧菩薩：『善男子！汝今",
    "T11n0310_089:0508b24": "諦聽，當為汝說。善男子！尼彌國王所作功德，",
    "T11n0310_089:0508b25": "若有菩薩住阿蘭若行、遠離行，少知諸法得",
    "T11n0310_089:0508b26": "無生忍，功德勝彼無量無邊。善男子！若三",
    "T11n0310_089:0508b27": "千大千世界一切眾生，一一眾生所作功德",
    "T11n0310_089:0508b28": "如尼彌王。如是三千大千世界一切眾生所",
    "T11n0310_089:0508b29": "有福德，不如菩薩修行遠離住於淨心，正念",
    "T11n0310_089:0508c01": "相應解諸法空無來無去，如是少忍功德，勝",
    "T11n0310_089:0508c02": "前功德，百分不及一、千分不及一、億分不",
    "T11n0310_089:0508c03": "及一、百億分不及一、千億分不及一、百千",
    "T11n0310_089:0508c04": "億分不及一、百千那由他億分不及一，乃至",
    "T11n0310_089:0508c05": "算數不及其一。善男子！如恒河沙等一切",
    "T11n0310_089:0508c06": "世界所有眾生，一一眾生悉作福德如尼彌",
    "T11n0310_089:0508c07": "王。彼諸眾生所作福德，至恒河沙劫常修福",
    "T11n0310_089:0508c08": "德。善男子！於意云何？彼善男子得福多不？』",
    "T11n0310_089:0508c09": "迦葉！爾時善慧菩薩白妙花如來言：『希有世",
    "T11n0310_089:0508c10": "尊！如來說喻不可思議，如此善根不可思議。』",
    "T11n0310_089:0508c11": "迦葉！爾時妙花如來告善慧菩薩：『善男子！",
    "T11n0310_089:0508c12": "我今告汝，有智慧人成就深忍能信此語。彼",
    "T11n0310_089:0508c13": "一切眾生所集善根，不如此二童子以淨心",
    "T11n0310_089:0508c14": "故禮如來足，勝前一切眾生善根，百分不及",
    "T11n0310_089:0508c15": "一、千分不及一、百千分不及一、億分不及",
    "T11n0310_089:0508c16": "一、百億分不及一、千億分不及一、百千億",
    "T11n0310_089:0508c17": "分不及一、百千億那由他分不及一，乃至算",
    "T11n0310_089:0508c18": "數譬喻所不能及。』迦葉！爾時妙花如來大眾",
    "T11n0310_089:0508c19": "之中，八萬四千比丘同聲發言：『世尊！我等",
    "T11n0310_089:0508c20": "隨喜彼人功德，成就深法忍、信諸法空、心",
    "T11n0310_089:0508c21": "樂遠離、趣阿蘭若舉足七步，發阿耨多羅",
    "T11n0310_089:0508c22": "三藐三菩提心成就智慧。我等隨喜。』迦葉！",
    "T11n0310_089:0508c23": "爾時妙花如來讚諸比丘：『善哉善哉。諸善",
    "T11n0310_089:0508c24": "男子！汝等以此隨喜之業不思議善根，當作",
    "T11n0310_089:0508c25": "恒河沙等轉輪聖王，然後得成阿耨多羅三",
    "T11n0310_089:0508c26": "藐三菩提。』」",
    "T11n0310_089:0508c27": "爾時摩訶迦葉及諸大眾，一時同聲白佛言：",
    "T11n0310_089:0508c28": "「世尊！我等隨喜彼人發心，成就深忍、信諸法",
    "T11n0310_089:0508c29": "空、遠離寂滅自性清淨。」爾時世尊告摩訶",
    "T11n0310_089:0509a01": "迦葉言：「迦葉！爾時達摩善法二童子白妙",
    "T11n0310_089:0509a02": "花如來言：『世尊！菩薩具何等法，施不望報、",
    "T11n0310_089:0509a03": "不生嫉妬、心不慳悋、不生貪著，見人行施",
    "T11n0310_089:0509a04": "心不希望，成就如來無上之行，得深法忍成",
    "T11n0310_089:0509a05": "無上智？』迦葉！爾時妙花如來告善法二童",
    "T11n0310_089:0509a06": "子言：『善男子！菩薩具足四法，施不望報、不",
    "T11n0310_089:0509a07": "嫉妬、不慳悋、不生貪，見人施不希望，成就",
    "T11n0310_089:0509a08": "如來無上之行，得甚深忍見無上智。何等為",
    "T11n0310_089:0509a09": "四？一者信諸法空，二者遠離，三者深忍，四",
    "T11n0310_089:0509a10": "者正念。善男子！菩薩具此四法，施不望報、",
    "T11n0310_089:0509a11": "心不嫉妬、不慳悋、不生貪，見人施不悕望，成",
    "T11n0310_089:0509a12": "就如來無上之行，成就深忍具無上智。善男",
    "T11n0310_089:0509a13": "子！復有四法，若菩薩具此四法，施不望報、",
    "T11n0310_089:0509a14": "心不嫉妬、不慳悋、不生貪，見人施不希望，成",
    "T11n0310_089:0509a15": "就如來無上之行，成就深忍滿無上智。何等",
    "T11n0310_089:0509a16": "為四？善男子！菩薩求多聞，得多聞已遊於",
    "T11n0310_089:0509a17": "城邑聚落，說法無所希望，乃至不受一言善",
    "T11n0310_089:0509a18": "讚，心無所貪。諸佛所說一切施中法施第一，",
    "T11n0310_089:0509a19": "住第一施其心歡喜，不求世間財物布施。何",
    "T11n0310_089:0509a20": "以故？善男子！十方無數阿僧祇諸佛世界，",
    "T11n0310_089:0509a21": "諸佛如來及比丘僧，不求世間資生之具。若",
    "T11n0310_089:0509a22": "有菩薩住清淨戒修於正法，具大悲心不求",
    "T11n0310_089:0509a23": "利養，一切諸佛之所憶念。若有能說一四句",
    "T11n0310_089:0509a24": "偈，說偈文字皆自性空，一切諸法亦復如是",
    "T11n0310_089:0509a25": "皆自性空。此善男子善根功德，勝前善根，百",
    "T11n0310_089:0509a26": "分不及一、千分不及一、百千分不及一、億",
    "T11n0310_089:0509a27": "分不及一、百億分不及一、千億分不及一、百",
    "T11n0310_089:0509a28": "千億分不及一、百千那由他億分不及一，乃",
    "T11n0310_089:0509a29": "至阿僧祇分亦不及一。』迦葉！爾時妙花如",
    "T11n0310_089:0509b01": "來告二童子：『善男子菩薩具足四法，得成",
    "T11n0310_089:0509b02": "如來無上之行。何等為四？一者行無上處，二",
    "T11n0310_089:0509b03": "者說無上法，三者施無上物，四者信無上法。",
    "T11n0310_089:0509b04": "善男子！是名四法。菩薩成就此四法者，得",
    "T11n0310_089:0509b05": "成如來無上之行。』迦葉！時妙花如來為二",
    "T11n0310_089:0509b06": "童子說是法時，彼二童子聞此法已，踊在空",
    "T11n0310_089:0509b07": "中高七多羅樹，同聲讚佛：",
    "T11n0310_089:0509b08": "「『如來知諸行，　　教眾生行施，",
    "T11n0310_089:0509b09": "而不著於施，　　此施無上施。",
    "T11n0310_089:0509b10": "能成無上忍，　　此中無有我，",
    "T11n0310_089:0509b11": "眾生命及人，　　希有大精進。",
    "T11n0310_089:0509b12": "演說如是法，　　成就甚深忍，",
    "T11n0310_089:0509b13": "及得無上行，　　得無上菩提。",
    "T11n0310_089:0509b14": "永滅諸欲惱，　　大智慧清淨，",
    "T11n0310_089:0509b15": "更不受後有，　　說於遠離行。",
    "T11n0310_089:0509b16": "令住阿蘭若，　　修於空解脫，",
    "T11n0310_089:0509b17": "亦不生分別，　　常勤行布施。",
    "T11n0310_089:0509b18": "不生於分別，　　此是無垢際，",
    "T11n0310_089:0509b19": "遠離諸名字，　　說清淨尸羅。",
    "T11n0310_089:0509b20": "令行寂滅處，　　此是第一戒，",
    "T11n0310_089:0509b21": "覺知寂滅處，　　常修行於忍。",
    "T11n0310_089:0509b22": "不分別眾生，　　此是清淨忍，",
    "T11n0310_089:0509b23": "離一切分別，　　修堅固精進。",
    "T11n0310_089:0509b24": "離一切有為，　　佛說此精進，",
    "T11n0310_089:0509b25": "能成遠離法，　　焚燒一切事。",
    "T11n0310_089:0509b26": "斷於諸有無，　　此無分別禪，",
    "T11n0310_089:0509b27": "不起諸煩惱，　　非此亦非彼。",
    "T11n0310_089:0509b28": "中間亦不住，　　此第一智慧，",
    "T11n0310_089:0509b29": "遠離於三世，　　修習寂滅想。",
    "T11n0310_089:0509c01": "復觀於此想，　　此想何處生？",
    "T11n0310_089:0509c02": "是故知無想，　　讚歎佛功德。",
    "T11n0310_089:0509c03": "演說第一法，　　其心不異念，",
    "T11n0310_089:0509c04": "聽受於正法，　　說名字無盡。",
    "T11n0310_089:0509c05": "自性體不成，　　觀境界無實，",
    "T11n0310_089:0509c06": "其心則解脫。　　若起如是想，",
    "T11n0310_089:0509c07": "我為說法者，　　彼則被魔縛，",
    "T11n0310_089:0509c08": "不知於法相。　　若欲得菩提，",
    "T11n0310_089:0509c09": "及求聲聞者，　　求緣覺菩提，",
    "T11n0310_089:0509c10": "當修學此法。　　說於一解脫，",
    "T11n0310_089:0509c11": "智慧無邊量，　　勿作下劣願，",
    "T11n0310_089:0509c12": "當願上菩提。　　若求如是身，",
    "T11n0310_089:0509c13": "相好自莊嚴，　　如佛金色身，",
    "T11n0310_089:0509c14": "當求上菩提。　　作生一切法，",
    "T11n0310_089:0509c15": "作者不可得，　　諸法從緣生，",
    "T11n0310_089:0509c16": "無自性自性。』",
    "T11n0310_089:0509c17": "「迦葉！時二童子在虛空中說此偈時，尼彌",
    "T11n0310_089:0509c18": "大王從城而出，及諸地神虛空諸神皆悉來",
    "T11n0310_089:0509c19": "集。爾時眾中八萬四千眾生發阿耨多羅",
    "T11n0310_089:0509c20": "三藐三菩提心，阿僧祇眾生種於善根。迦葉！",
    "T11n0310_089:0509c21": "爾時達摩善法二童子等從空中下，詣妙花",
    "T11n0310_089:0509c22": "如來所白言：『世尊！我等歸依佛、歸依法、歸依",
    "T11n0310_089:0509c23": "僧，發阿耨多羅三藐三菩提心，以比丘形行",
    "T11n0310_089:0509c24": "菩薩道。世尊！真發心者信一切法無生。世",
    "T11n0310_089:0509c25": "尊！真發心者不著諸法。何以故？世尊！若有",
    "T11n0310_089:0509c26": "著則法不生。是故世尊說離著心得彼無",
    "T11n0310_089:0509c27": "生。世尊！此無生亦不應說是無生。何以故？",
    "T11n0310_089:0509c28": "有言說者則有生滅。若具淨智則無生滅，無",
    "T11n0310_089:0509c29": "生滅處是畢竟盡。是故世尊！以平等際發",
    "T11n0310_089:0510a01": "阿耨多羅三藐三菩提心，不念於法，亦無法",
    "T11n0310_089:0510a02": "得亦無不得，如是得平等——無得平等。何以",
    "T11n0310_089:0510a03": "故？一切諸法本性淨故。』迦葉！爾時妙花如",
    "T11n0310_089:0510a04": "來為二童子說此法時，眾中十千眾生得",
    "T11n0310_089:0510a05": "無生法忍。尼彌大王并及千子五千大臣，悉",
    "T11n0310_089:0510a06": "發阿耨多羅三藐三菩提心。」佛告迦葉：「爾時",
    "T11n0310_089:0510a07": "妙花如來飯食既訖，澡洗鉢已，於大眾中告",
    "T11n0310_089:0510a08": "大王言：『尼彌大王！我今說法。』王及大眾聞",
    "T11n0310_089:0510a09": "佛說法，踊躍歡喜。迦葉！爾時達摩、善法二",
    "T11n0310_089:0510a10": "童子聞佛說法，以淨信心離於欲火，欲求",
    "T11n0310_089:0510a11": "出家，從城而出來至佛所。至佛所已而說",
    "T11n0310_089:0510a12": "頌曰：",
    "T11n0310_089:0510a13": "「『一切諸如來，　　讚歎出家法，",
    "T11n0310_089:0510a14": "在家多垢穢，　　壞滅白淨法。",
    "T11n0310_089:0510a15": "增長不善法，　　毀滅於善法，",
    "T11n0310_089:0510a16": "在家多過失，　　出家離染污。",
    "T11n0310_089:0510a17": "設使百億劫，　　受欲無厭足，",
    "T11n0310_089:0510a18": "受欲無厭足，　　在家而死滅。",
    "T11n0310_089:0510a19": "如海受眾流，　　而無有厭足，",
    "T11n0310_089:0510a20": "凡夫亦如是，　　受欲無厭足。",
    "T11n0310_089:0510a21": "如火燒乾草，　　而無厭足時，",
    "T11n0310_089:0510a22": "凡夫亦如是，　　受欲無厭足。",
    "T11n0310_089:0510a23": "貪欲網所縛，　　滅壞於世間，",
    "T11n0310_089:0510a24": "是故應離縛，　　為發出家故。",
    "T11n0310_089:0510a25": "在家具眾過，　　不得無上道，",
    "T11n0310_089:0510a26": "出家修遠離，　　爾乃得菩提。",
    "T11n0310_089:0510a27": "過去諸如來，　　已入於涅槃，",
    "T11n0310_089:0510a28": "住阿蘭若法，　　獲得大菩提。",
    "T11n0310_089:0510a29": "是故學諸佛，　　趣向阿蘭若，",
    "T11n0310_089:0510b01": "捨愛離居家，　　然後得安隱。",
    "T11n0310_089:0510b02": "一切三千界，　　珍寶滿其中，",
    "T11n0310_089:0510b03": "以此珍寶聚，　　在家施諸佛。",
    "T11n0310_089:0510b04": "若以無惱心，　　知於在家過，",
    "T11n0310_089:0510b05": "學諸佛如來，　　出家求智慧。",
    "T11n0310_089:0510b06": "既求出家已，　　遠離諸欲火，",
    "T11n0310_089:0510b07": "舉足行七步，　　勝以三千施。",
    "T11n0310_089:0510b08": "三千之功德，　　不如此一分，",
    "T11n0310_089:0510b09": "是故出家者，　　如來之所讚。",
    "T11n0310_089:0510b10": "成就大智慧，　　遠離諸繫縛，",
    "T11n0310_089:0510b11": "離一切諸著，　　乃證無上道。",
    "T11n0310_089:0510b12": "速住寂靜處，　　斷除諸欲愛，",
    "T11n0310_089:0510b13": "一切毒熾心，　　悉滅無有餘。",
    "T11n0310_089:0510b14": "學諸佛如來，　　如實知諸法，",
    "T11n0310_089:0510b15": "速遠離在家，　　住阿蘭若法。",
    "T11n0310_089:0510b16": "若欲求佛道，　　修於遠離行，",
    "T11n0310_089:0510b17": "應學阿蘭若，　　不應樂在家。",
    "T11n0310_089:0510b18": "此是諸佛境，　　聖人所住處，",
    "T11n0310_089:0510b19": "能住此道者，　　則能得菩提。",
    "T11n0310_089:0510b20": "欲等惱眾生，　　若求遠離者，",
    "T11n0310_089:0510b21": "應離在家法，　　修習阿蘭若。",
    "T11n0310_089:0510b22": "欲證甘露法，　　轉無上法輪，",
    "T11n0310_089:0510b23": "摧伏諸魔怨，　　當習阿蘭若。』",
    "T11n0310_089:0510b24": "「迦葉！爾時達摩、善法二童子說此頌已，從城",
    "T11n0310_089:0510b25": "而出，往詣妙花如來所住之處。到已頭面禮",
    "T11n0310_089:0510b26": "足右遶三匝，白言：『世尊！我等今者於如來所",
    "T11n0310_089:0510b27": "欲求出家。唯願世尊！哀愍聽許令得出家。』迦",
    "T11n0310_089:0510b28": "葉！爾時妙花如來知二童子信心清淨求出",
    "T11n0310_089:0510b29": "家法，是時如來即聽出家住比丘法。迦葉！爾",
    "T11n0310_089:0510c01": "時大王聞二童子得出家已，即以太子令紹",
    "T11n0310_089:0510c02": "王位，王與九百九十九子、八萬四千夫人、五",
    "T11n0310_089:0510c03": "千大臣及諸人民，以淨信心離於欲火，捨家",
    "T11n0310_089:0510c04": "出家，一切俱往詣妙花佛。到已頂禮佛足，白",
    "T11n0310_089:0510c05": "妙花佛言：『世尊！我等欲求出家，願佛聽許令",
    "T11n0310_089:0510c06": "得出家。』迦葉！時妙花佛知諸大眾信心清",
    "T11n0310_089:0510c07": "淨，悉聽出家住比丘法。迦葉！爾時大王第一",
    "T11n0310_089:0510c08": "太子，登位七日內自思惟：『我終不捨薩婆若",
    "T11n0310_089:0510c09": "心。何用如是王位寶財、為欲所縛。我終不",
    "T11n0310_089:0510c10": "捨無上菩提。』作是念已發心出家，於十五日",
    "T11n0310_089:0510c11": "遊四天下，說此偈言：",
    "T11n0310_089:0510c12": "「『我父及親屬，　　皆悉已出家，",
    "T11n0310_089:0510c13": "無量億眾生，　　為法亦出家。",
    "T11n0310_089:0510c14": "我今樂出家，　　不樂住五欲，",
    "T11n0310_089:0510c15": "一心求出道，　　欲詣導師所。",
    "T11n0310_089:0510c16": "若發心出家，　　離諸欲火者，",
    "T11n0310_089:0510c17": "應速隨我法，　　離難甚難得。",
    "T11n0310_089:0510c18": "不發出家心，　　不遠離欲火，",
    "T11n0310_089:0510c19": "安心在居家，　　安住於實法。』",
    "T11n0310_089:0510c20": "「迦葉！時彼童子說此偈時，四天下中無一",
    "T11n0310_089:0510c21": "眾生樂在家者，皆悉發心願求出家。迦葉！時",
    "T11n0310_089:0510c22": "妙花如來知諸眾生心信清淨求出家已，妙",
    "T11n0310_089:0510c23": "花如來於四天下一切城邑村落悉作化佛",
    "T11n0310_089:0510c24": "及比丘僧。迦葉！時四天下一切眾生，無有",
    "T11n0310_089:0510c25": "一人住在家者，以淨信心離於欲火，悉得出",
    "T11n0310_089:0510c26": "家。彼諸眾生既出家已，不須種殖，其地自",
    "T11n0310_089:0510c27": "然生諸粳米，諸樹自然生諸衣服，一切諸天",
    "T11n0310_089:0510c28": "供侍給使。迦葉！爾時達摩、善法二比丘，勇",
    "T11n0310_089:0510c29": "猛精進，於其六十三億歲中不坐不臥，但",
    "T11n0310_089:0511a01": "勤精進求薩婆若、念薩婆若。於六十三億歲",
    "T11n0310_089:0511a02": "勤精進已，得遍至三昧，所坐之地名金剛處，",
    "T11n0310_089:0511a03": "其地皆是金剛所成。十方一切諸佛說法悉",
    "T11n0310_089:0511a04": "聞受持，聞已復能為他解說。迦葉！時四天",
    "T11n0310_089:0511a05": "下一切眾生，若有修學聲聞乘者，無一眾生",
    "T11n0310_089:0511a06": "凡身命終，極懈怠者得阿那含，從此命終生",
    "T11n0310_089:0511a07": "淨居天。共彼同行求緣覺者，從此命終，當生",
    "T11n0310_089:0511a08": "他方無佛之處，生大種姓諸根具足。以過去",
    "T11n0310_089:0511a09": "世善根力故，離於欲火而行出家，七日之後",
    "T11n0310_089:0511a10": "成緣覺道，利益無量無邊眾生，入般涅槃。菩",
    "T11n0310_089:0511a11": "薩乘者成就五通，具四無量無礙辯才，得",
    "T11n0310_089:0511a12": "陀羅尼。迦葉！莫作異念。爾時尼彌大王豈",
    "T11n0310_089:0511a13": "異人乎？則我身是。時太子者，今彌勒菩薩是。",
    "T11n0310_089:0511a14": "迦葉！莫作異見。何以故？達摩童子，今文殊",
    "T11n0310_089:0511a15": "師利是。善法童子者，虛空藏菩薩是。迦葉！汝",
    "T11n0310_089:0511a16": "觀彼佛國土清淨如是，善根眾生之所住處。」",
    "T11n0310_089:0511a17": "爾時摩訶迦葉白佛言：「世尊！妙花如來壽",
    "T11n0310_089:0511a18": "命幾時？」佛告迦葉：「妙花如來壽命八劫。迦",
    "T11n0310_089:0511a19": "葉！妙花如來般涅槃後，正法住世滿足一",
    "T11n0310_089:0511a20": "劫。一切諸天供養舍利，無在家人。迦葉！時",
    "T11n0310_089:0511a21": "二比丘少欲知足，不供舍利不禮佛塔。迦葉！",
    "T11n0310_089:0511a22": "爾時諸天、新學比丘百千大眾各相謂言：『此",
    "T11n0310_089:0511a23": "二比丘邪見，不信於佛舍利，不興供養、不",
    "T11n0310_089:0511a24": "禮佛塔。』迦葉！爾時諸天及諸比丘百千大眾",
    "T11n0310_089:0511a25": "說此語時，達摩、善法二比丘問眾人言：『於汝",
    "T11n0310_089:0511a26": "意云何？云何供養是真供養如來？以何事故，",
    "T11n0310_089:0511a27": "如來舍利而得供養？』諸比丘言：『修戒、定、智慧、",
    "T11n0310_089:0511a28": "解脫、解脫知見故，舍利得供養。』二比丘言：『修",
    "T11n0310_089:0511a29": "戒、定、慧、解脫、解脫知見，是真供養；非供舍",
    "T11n0310_089:0511b01": "利。』諸比丘言：『如是如是，如汝所言。云何戒",
    "T11n0310_089:0511b02": "相？禪定、智慧、解脫、解脫知見，復何等相？』達摩、",
    "T11n0310_089:0511b03": "善法二比丘言：『無作相是戒相，乃至解脫知",
    "T11n0310_089:0511b04": "見無作相是知見相。』迦葉！時二比丘語眾人",
    "T11n0310_089:0511b05": "言：『於意云何？無作能供養無作不？』諸比丘",
    "T11n0310_089:0511b06": "言：『不也。』達摩、善法二比丘言：『真供養者，無",
    "T11n0310_089:0511b07": "佛想、無見佛，何況供養。若供養佛，當供養自",
    "T11n0310_089:0511b08": "身。』諸比丘言：『云何供養自身？』二比丘言：『應",
    "T11n0310_089:0511b09": "如如來、應、正遍知供養自身，一切眾生之所",
    "T11n0310_089:0511b10": "供養。如佛所學，應如是學。護持禁戒集諸",
    "T11n0310_089:0511b11": "善法，思惟諸法莫取法相。若能如是自供養",
    "T11n0310_089:0511b12": "者，當得天人之所供養。若欲供養佛舍利者，",
    "T11n0310_089:0511b13": "當自供養。如佛如來具諸功德，舍利得供養。",
    "T11n0310_089:0511b14": "若能成就如是功德，名供養佛。不起想相，名",
    "T11n0310_089:0511b15": "供養佛。若多若少不生分別，名供養佛。非",
    "T11n0310_089:0511b16": "後世去、非今世來，非彼岸，非常非斷、非取",
    "T11n0310_089:0511b17": "非捨，是則名曰供養如來。非增非減、非生",
    "T11n0310_089:0511b18": "非滅、非盡非不盡，是則名曰供養如來。非",
    "T11n0310_089:0511b19": "心非心數法、非憶想、非我非取非受、非諍",
    "T11n0310_089:0511b20": "論非不諍論、非毀非讚、非二非入，是則名曰",
    "T11n0310_089:0511b21": "供養如來。亦非有為亦非無為，是則名曰",
    "T11n0310_089:0511b22": "供養如來。身無所作、口無所作、意無所作，",
    "T11n0310_089:0511b23": "於身口意求不可得，是則名曰供養如來。無",
    "T11n0310_089:0511b24": "過去想，未來現在想不可得，無依無著、無",
    "T11n0310_089:0511b25": "所求想亦不分別，是則名曰供養如來。無",
    "T11n0310_089:0511b26": "佛想、無法想、無僧想，無人、無自、無他想，是",
    "T11n0310_089:0511b27": "則名曰供養如來。真如來身無生無相，不",
    "T11n0310_089:0511b28": "可以生而修供養。真如來身名無作相，不以",
    "T11n0310_089:0511b29": "作相而修供養。真如來身名無二相，不應二",
    "T11n0310_089:0511c01": "相而修供養。真如來身名無漏相，不以有漏",
    "T11n0310_089:0511c02": "而修供養。真如來身名曰空相，不以身見命",
    "T11n0310_089:0511c03": "見、斷見常見、我見我所見、有見無見供養",
    "T11n0310_089:0511c04": "如來。真如來身名無相相，不可以相而修供",
    "T11n0310_089:0511c05": "養。真如來身名無願相，不可以願而修供養。",
    "T11n0310_089:0511c06": "真如來身名無有相，不可以有而修供養。真",
    "T11n0310_089:0511c07": "如來身名不動相，不可動相而修供養。真如",
    "T11n0310_089:0511c08": "來身名無行相，不可以行而修供養。真如來",
    "T11n0310_089:0511c09": "身名離貪相，不可以貪而修供養。真如來身",
    "T11n0310_089:0511c10": "名離瞋相，不可以瞋而修供養。真如來身名",
    "T11n0310_089:0511c11": "離癡相，不可以癡而修供養。真如來身具",
    "T11n0310_089:0511c12": "戒、定、慧、解脫、解脫知見，不可以破戒亂心愚",
    "T11n0310_089:0511c13": "癡而修供養。真如來身慈悲喜捨，不可以瞋",
    "T11n0310_089:0511c14": "心惱心妬心散心而修供養。真如來身具施、",
    "T11n0310_089:0511c15": "持戒、忍辱、精進、禪定、智慧，不可以慳破戒瞋",
    "T11n0310_089:0511c16": "恚懈怠亂癡而修供養。』迦葉！達摩、善法於",
    "T11n0310_089:0511c17": "大眾中說此法時，四百二十萬眾生得無生",
    "T11n0310_089:0511c18": "法忍，八萬四千眾生得清淨智阿那含果，二",
    "T11n0310_089:0511c19": "百三十萬眾生發阿耨多羅三藐三菩提心。",
    "T11n0310_089:0511c20": "「迦葉！汝觀達摩、善法二比丘等如是淨心。迦",
    "T11n0310_089:0511c21": "葉！汝應學彼正士甚深之忍及巧方便。迦葉！",
    "T11n0310_089:0511c22": "彼二比丘於大眾中說此法時！諸比丘聞此",
    "T11n0310_089:0511c23": "法已皆住深忍！悉行少欲知足之行！不供",
    "T11n0310_089:0511c24": "養舍利及佛塔廟。何以故？彼諸比丘悉樂深",
    "T11n0310_089:0511c25": "法。迦葉！彼七日後，一切佛塔悉皆隱沒，及",
    "T11n0310_089:0511c26": "諸舍利所在器中亦悉隱沒。迦葉！汝應如",
    "T11n0310_089:0511c27": "是學彼正士甚深之忍。」佛告迦葉：「當知末世",
    "T11n0310_089:0511c28": "後五百歲，有諸菩薩及諸比丘，不修身不修",
    "T11n0310_089:0511c29": "心、不修戒不修慧，為活命故，供養佛塔及",
    "T11n0310_089:0512a01": "佛舍利，不為涅槃不為離欲而修供養，自",
    "T11n0310_089:0512a02": "犯禁戒愚癡無智，如來舍利具戒、定、慧、解脫、",
    "T11n0310_089:0512a03": "解脫知見之所勳修，為活命故供養尊重。具",
    "T11n0310_089:0512a04": "貪瞋癡，於佛如來、應、正遍知離貪瞋癡所有",
    "T11n0310_089:0512a05": "舍利，為活命故而興供養，自身具足慳貪嫉",
    "T11n0310_089:0512a06": "妬瞋恚懈怠亂心愚癡，若大施主正住一心，",
    "T11n0310_089:0512a07": "為活命故化令供養如來舍利。迦葉！我為教",
    "T11n0310_089:0512a08": "化初始發心諸善男子善女人等，以神通力",
    "T11n0310_089:0512a09": "留此舍利，令供養者受人天樂、為未來因乃",
    "T11n0310_089:0512a10": "至涅槃。彼愚癡人於我法中雖得出家，不解",
    "T11n0310_089:0512a11": "我法，捨出家行而但供養塔廟舍利，為自",
    "T11n0310_089:0512a12": "活故、為得衣鉢、為利養故、為名聞故，為此",
    "T11n0310_089:0512a13": "事故供養舍利。何等名為比丘之業？迦葉！",
    "T11n0310_089:0512a14": "如上所說沙門之業則有二種：一者修禪，二",
    "T11n0310_089:0512a15": "者習誦。如是說者，為入道故非究竟說。迦",
    "T11n0310_089:0512a16": "葉！若有作業能盡業者，名沙門業。無作無",
    "T11n0310_089:0512a17": "誦無禪、無作無無作、無念無不念、無盡無",
    "T11n0310_089:0512a18": "生、證三脫門不住三界、無來無去，是沙門",
    "T11n0310_089:0512a19": "業。彼眾生等離斯正業更習餘業。彼福業者",
    "T11n0310_089:0512a20": "為化在家人，如是在家順如來教，當得阿那",
    "T11n0310_089:0512a21": "含果。彼愚人輩於我法中而行出家，尚不",
    "T11n0310_089:0512a22": "修行隨順之法，況復能得。若有得者，無有是",
    "T11n0310_089:0512a23": "處。「迦葉！於當來世後五百歲有相似沙門，衣",
    "T11n0310_089:0512a24": "服形貌似像沙門，戒不相似、定不相似、慧",
    "T11n0310_089:0512a25": "不相似。迦葉！譬如有人善知醫方及諸呪",
    "T11n0310_089:0512a26": "術，即以呪術呪一袈裟與人令著，彼見生",
    "T11n0310_089:0512a27": "貪即便著之。若至七日若至八日，其身熾然",
    "T11n0310_089:0512a28": "猶如火聚。如彼呪已取之與人，彼人見已便",
    "T11n0310_089:0512a29": "生貪著；比丘亦爾，見好衣服受取而著，若",
    "T11n0310_089:0512b01": "至七日若至八日，若在舍內、若在巷中、若",
    "T11n0310_089:0512b02": "在林中，彼所著衣熾然如火燒人善根。迦",
    "T11n0310_089:0512b03": "葉！於汝意云何？彼著袈裟有利益不？」迦葉",
    "T11n0310_089:0512b04": "白佛言：「世尊！無所益也。」佛告迦葉：「如是如",
    "T11n0310_089:0512b05": "是。我袈裟者，戒、定、智慧、解脫、解脫知見，無量",
    "T11n0310_089:0512b06": "阿僧祇善根所集。迦葉！於當來世有愚癡人，",
    "T11n0310_089:0512b07": "著聖人衣似像沙門，入於村邑中。有信心婆",
    "T11n0310_089:0512b08": "羅門長者居士，見被法服謂為沙門，皆共尊",
    "T11n0310_089:0512b09": "重供養讚歎。彼愚癡人因袈裟故而得供養",
    "T11n0310_089:0512b10": "便生歡喜，身壞命終墮於地獄。生地獄已，大",
    "T11n0310_089:0512b11": "熱鐵鍱以為衣服，吞噉鐵丸、飲洋沸鐵、坐",
    "T11n0310_089:0512b12": "熱鐵床。迦葉！汝觀袈裟威德如是。彼愚癡",
    "T11n0310_089:0512b13": "人著於袈裟，受樂放逸自作惡業，身壞命終",
    "T11n0310_089:0512b14": "墮於地獄。迦葉！我常說言，寧以燒熱鐵鍱",
    "T11n0310_089:0512b15": "為衣，不以破戒之身而著袈裟。寧吞熱鐵，不",
    "T11n0310_089:0512b16": "以破戒之身食人信施。迦葉！汝觀破戒之人",
    "T11n0310_089:0512b17": "食他信施有如是過，是故汝等應當修學",
    "T11n0310_089:0512b18": "清淨戒法。迦葉！於汝意云何？若天、若龍、若",
    "T11n0310_089:0512b19": "夜叉、若乾闥婆、若阿修羅、若迦樓羅、若緊",
    "T11n0310_089:0512b20": "那羅、若摩睺羅伽、若人若非人，能作如來",
    "T11n0310_089:0512b21": "色身像不？」迦葉白佛言：「不也。世尊！如來",
    "T11n0310_089:0512b22": "色像不可思議，無色像故。是故此等皆不",
    "T11n0310_089:0512b23": "能作。」佛告迦葉：「於當來世後五百歲有諸",
    "T11n0310_089:0512b24": "比丘，不修身、不修心、不修戒、不修慧，若於疊",
    "T11n0310_089:0512b25": "上牆壁之下造如來像因之自活，以此業故",
    "T11n0310_089:0512b26": "自高慢人。」爾時摩訶迦葉白佛言：「世尊！波",
    "T11n0310_089:0512b27": "斯匿王造如來像得福多不？」佛言：「迦葉！得",
    "T11n0310_089:0512b28": "福甚多。波斯匿王造如來像、施無價衣，不",
    "T11n0310_089:0512b29": "求衣服飯食之報。迦葉！彼愚癡人為活命故",
    "T11n0310_089:0512c01": "造立形像。迦葉！若賣畜生猶尚不善，況彼",
    "T11n0310_089:0512c02": "癡人作如來像，於白衣前而衒賣之以自活",
    "T11n0310_089:0512c03": "命。迦葉！譬如有人幼小無知，捨棄甘露而飲",
    "T11n0310_089:0512c04": "毒藥。迦葉！彼愚癡人亦復如是，造如來像",
    "T11n0310_089:0512c05": "為資生故而便賣之，是名為毒。迦葉！所言",
    "T11n0310_089:0512c06": "毒者，於正法中貪是其毒。迦葉！彼愚癡人",
    "T11n0310_089:0512c07": "以貪心故而起瞋恚，遞相鬪諍、互相誹謗，",
    "T11n0310_089:0512c08": "各言我行供養，因彼諍論墮於地獄。迦葉！譬",
    "T11n0310_089:0512c09": "如有人無巧方便入敵戰時，所持刀劍而反",
    "T11n0310_089:0512c10": "自傷。迦葉！愚癡之人亦復如是，無方便故",
    "T11n0310_089:0512c11": "因於法故而墮地獄。迦葉！若有善男子善女",
    "T11n0310_089:0512c12": "人以七寶造如來塔，莊嚴成就，一一寶塔",
    "T11n0310_089:0512c13": "高廣嚴好如須彌山，遍滿恒沙諸佛世界，譬",
    "T11n0310_089:0512c14": "如甘蔗竹葦。迦葉！於汝意云何？彼善男子",
    "T11n0310_089:0512c15": "善女人得福多不？」迦葉白佛言：「世尊！造",
    "T11n0310_089:0512c16": "如來像如四指者，得福無量。況復造像如須",
    "T11n0310_089:0512c17": "彌山，所得功德不可思議。」佛告迦葉：「若有",
    "T11n0310_089:0512c18": "菩薩內觀佛身得深法忍，功德勝彼無量無",
    "T11n0310_089:0512c19": "邊。迦葉！若復有人住於淨戒，以四句偈為",
    "T11n0310_089:0512c20": "他人說解其義趣，所得福德無量無邊。迦葉！",
    "T11n0310_089:0512c21": "云何觀於如來之身？迦葉！若菩薩欲觀如來",
    "T11n0310_089:0512c22": "者，當學大精進菩薩。迦葉！乃往古昔無數",
    "T11n0310_089:0512c23": "阿僧祇劫，有佛世尊，號曰光明如來、應供、正",
    "T11n0310_089:0512c24": "遍知、明行足、善逝、世間解、無上士、可化丈夫調",
    "T11n0310_089:0512c25": "御師、天人師、佛、婆伽婆。迦葉！光明如來般涅",
    "T11n0310_089:0512c26": "槃後，有一菩薩名大精進，婆羅門種，端正無",
    "T11n0310_089:0512c27": "比。迦葉！光明如來正法之中，有諸比丘少欲",
    "T11n0310_089:0512c28": "知足住如法行。迦葉！彼諸比丘皆悉造立如",
    "T11n0310_089:0512c29": "來形像。爾時有一比丘於白疊上畫如來",
    "T11n0310_089:0513a01": "像，眾彩莊嚴悉皆具足，持至大精進菩薩",
    "T11n0310_089:0513a02": "所。爾時大精進菩薩見此畫像，心大歡喜",
    "T11n0310_089:0513a03": "作如是言：『如來形像妙好乃爾，況復如來正",
    "T11n0310_089:0513a04": "遍知身。願我來世得成如是妙色之身。』爾時",
    "T11n0310_089:0513a05": "大精進菩薩作如是念：『我今不能住在居家。",
    "T11n0310_089:0513a06": "若在家者，不能成就如是之身。』迦葉！爾時",
    "T11n0310_089:0513a07": "大精進菩薩年始十六諸根具足，至父母所",
    "T11n0310_089:0513a08": "頭面敬禮，白父母言：『我今欲於如來正法出",
    "T11n0310_089:0513a09": "家學道，願為隨喜。』父母答言：『莫作是說。何以",
    "T11n0310_089:0513a10": "故？我今年老唯汝一子，汝若出家我等當死。』",
    "T11n0310_089:0513a11": "大精進言：『我當方便令父母存，我得出家。』父",
    "T11n0310_089:0513a12": "母問言：『欲作何業？』子白父母：『我從今日不",
    "T11n0310_089:0513a13": "食諸味、不昇床坐、不食蘇油、不飲漿水，若",
    "T11n0310_089:0513a14": "善若惡口不言說，乃至得出家。』迦葉！大精",
    "T11n0310_089:0513a15": "進菩薩如是誓已默然而住，如是默然一日",
    "T11n0310_089:0513a16": "不食。爾時父母誦諸呪術、持百味食而授與",
    "T11n0310_089:0513a17": "之，亦不肯食、亦不言說。迦葉！大精進菩薩",
    "T11n0310_089:0513a18": "如是默然過第二日。爾時父母與母知識五",
    "T11n0310_089:0513a19": "百人等，持百味食來至其所，誦諸呪術望其",
    "T11n0310_089:0513a20": "飡設；尚不顧視，況復食之。迦葉！時大",
    "T11n0310_089:0513a21": "精進於第三日，父親五百，持種種食勸之",
    "T11n0310_089:0513a22": "令食，亦復如是默然不語，不飲不食亦不顧",
    "T11n0310_089:0513a23": "視。於第四日，五百同友持百味食誦諸呪",
    "T11n0310_089:0513a24": "術令從己志。時大精進默然而住。於第五",
    "T11n0310_089:0513a25": "日，爾時父母悉出寶藏金銀琉璃種種寶物，",
    "T11n0310_089:0513a26": "及諸婇女八萬四千上妙嚴飾，將至其所。父",
    "T11n0310_089:0513a27": "親母親及其同友各五百人，勸大精進作如",
    "T11n0310_089:0513a28": "是言：『汝當在家，以此財寶布施自恣作福，",
    "T11n0310_089:0513a29": "與諸婇女共相娛樂。』時大精進於大眾中默",
    "T11n0310_089:0513b01": "然而住曾不瞻眄。於第六日，斷諸憶想不起",
    "T11n0310_089:0513b02": "食念，但念如來、應、正遍知。迦葉！爾時父母及其",
    "T11n0310_089:0513b03": "知識、八萬四千諸妙婇女，同時悲泣禮大精",
    "T11n0310_089:0513b04": "進。時大精進亦不顧視。迦葉！爾時大精進",
    "T11n0310_089:0513b05": "菩薩所住之處有一宅神，於虛空中現大神",
    "T11n0310_089:0513b06": "力而說頌曰：",
    "T11n0310_089:0513b07": "「『精進心堅固，　　難動如須彌，",
    "T11n0310_089:0513b08": "不捨出家心，　　為得菩提故。",
    "T11n0310_089:0513b09": "大地可傾動，　　火可在水居，",
    "T11n0310_089:0513b10": "如是等可轉，　　菩薩不可動。",
    "T11n0310_089:0513b11": "汝等莫勤苦，　　而作不善業，",
    "T11n0310_089:0513b12": "眾生無慧眼，　　久遠處生死。",
    "T11n0310_089:0513b13": "為利諸群生，　　是故求菩提，",
    "T11n0310_089:0513b14": "其心樂出離，　　必成無上道。",
    "T11n0310_089:0513b15": "不為世間報，　　而行菩薩道，",
    "T11n0310_089:0513b16": "願成大覺智，　　救濟苦眾生。",
    "T11n0310_089:0513b17": "三千大千界，　　珍寶滿其中，",
    "T11n0310_089:0513b18": "及諸上妙土，　　其心不貪著。",
    "T11n0310_089:0513b19": "汝等愚癡心，　　所作不善業，",
    "T11n0310_089:0513b20": "汝當自悔過，　　菩薩不處俗。』",
    "T11n0310_089:0513b21": "「迦葉！時大精進菩薩父母、眷屬、知識及諸婇",
    "T11n0310_089:0513b22": "女，聞天神語悉皆悔過，告菩薩言：『隨意出",
    "T11n0310_089:0513b23": "家。汝當飲食，勿令殞絕。』迦葉！時大精進不",
    "T11n0310_089:0513b24": "食七日，光明暉悅顏色不變，唯心憶念正遍",
    "T11n0310_089:0513b25": "知身，一切諸天散花供養。時大精進過七日",
    "T11n0310_089:0513b26": "已，捨諸家業如棄涕唾。爾時父母、同友、知識",
    "T11n0310_089:0513b27": "及諸婇女八萬四千，皆悉悲泣隨而送之。爾",
    "T11n0310_089:0513b28": "時大精進菩薩持畫疊像，入於深山寂靜無",
    "T11n0310_089:0513b29": "人禽獸之間，開現畫像取草為坐，在畫像前",
    "T11n0310_089:0513c01": "結加趺坐，正身正念觀於如來。諦觀察已",
    "T11n0310_089:0513c02": "作如是念：『如來如是希有微妙，畫像尚爾端",
    "T11n0310_089:0513c03": "嚴微妙，況復如來正遍知身。』復作是念：『云何",
    "T11n0310_089:0513c04": "觀佛？』爾時林神知彼菩薩心之所念，白菩",
    "T11n0310_089:0513c05": "薩言：『善男子！汝如是念云何觀佛？若欲觀",
    "T11n0310_089:0513c06": "佛當觀畫像，觀此畫像不異如來，是名觀佛。",
    "T11n0310_089:0513c07": "如是觀者名為善觀。』時大精進作如是念：『我",
    "T11n0310_089:0513c08": "今云何觀此畫像與如來等？』復作是念：『如",
    "T11n0310_089:0513c09": "來像者非覺非知，一切諸法亦復如是非覺",
    "T11n0310_089:0513c10": "非知。如是像者但有名字，一切諸法亦復如",
    "T11n0310_089:0513c11": "是但有名字，如是名字自性空寂無所有。如",
    "T11n0310_089:0513c12": "來之身其相如是。如此畫像，非證、非得、非果，",
    "T11n0310_089:0513c13": "非證者、非得者、非得果者。非住者、非去非",
    "T11n0310_089:0513c14": "來、非生非滅、非垢非淨、非色非非色、非貪",
    "T11n0310_089:0513c15": "盡、非瞋盡、非癡盡、非陰界入、非初非中非",
    "T11n0310_089:0513c16": "後。一切諸法亦復如是，如來身相亦復如是。",
    "T11n0310_089:0513c17": "如此畫像非覺非作，一切諸法亦復如是，如",
    "T11n0310_089:0513c18": "來身相亦復如是。如此畫像，非見非聞非嗅",
    "T11n0310_089:0513c19": "非甞非觸非知、非出息非入息，一切諸法亦",
    "T11n0310_089:0513c20": "復如是無有知者。如此畫像非欲界攝、非色",
    "T11n0310_089:0513c21": "無色界攝，一切諸法亦復如是。如此畫像非",
    "T11n0310_089:0513c22": "初非中非後、非此非彼、非行非非行、非取",
    "T11n0310_089:0513c23": "非捨、非作非誦、非實非虛、非生死非涅槃，",
    "T11n0310_089:0513c24": "一切諸法亦復如是，如來身相亦復如是。』菩",
    "T11n0310_089:0513c25": "薩如是觀如來身，結加趺坐經於日夜，成就",
    "T11n0310_089:0513c26": "五通，具足無量，得無礙辯、得普光三昧，具",
    "T11n0310_089:0513c27": "大光明。成就天眼過於人眼，以此天眼見",
    "T11n0310_089:0513c28": "於東方阿僧祇佛。得淨天耳，諸佛世尊所說",
    "T11n0310_089:0513c29": "之法悉能聽受。天耳淨故，一一諸佛所說",
    "T11n0310_089:0514a01": "之法，聽聞受持不相障礙。迦葉！時大精進",
    "T11n0310_089:0514a02": "勤行精進滿足七日，以智為食不食世供，一",
    "T11n0310_089:0514a03": "切諸天散花供養。迦葉，時大精進不被袈",
    "T11n0310_089:0514a04": "裟亦不見佛，不受禁戒，心但憶念學薩婆",
    "T11n0310_089:0514a05": "若。迦葉！菩薩應如是觀如來身，非觀非非",
    "T11n0310_089:0514a06": "觀。迦葉！菩薩應如是觀如來畫像，如大精",
    "T11n0310_089:0514a07": "進菩薩摩訶薩觀如來像，如是觀已成大智",
    "T11n0310_089:0514a08": "慧，以此智慧悉見十方阿僧祇佛，聞佛說",
    "T11n0310_089:0514a09": "法。迦葉！爾時大精進菩薩從山而出，來至",
    "T11n0310_089:0514a10": "村落為人說法，一會說法二萬眾生住阿",
    "T11n0310_089:0514a11": "耨多羅三藐三菩提，無量阿僧祇眾生住於",
    "T11n0310_089:0514a12": "聲聞緣覺功德，父母親屬皆住不退阿耨多",
    "T11n0310_089:0514a13": "羅三藐三菩提。迦葉！莫作異念。爾時大精",
    "T11n0310_089:0514a14": "進菩薩摩訶薩者，豈異人乎？我身是也。迦",
    "T11n0310_089:0514a15": "葉？是故菩薩摩訶薩應學大精進菩薩摩",
    "T11n0310_089:0514a16": "訶薩，亦應學餘諸大菩薩。迦葉，當來末世後",
    "T11n0310_089:0514a17": "五百歲，有求菩薩諸善男子，無方便心、多",
    "T11n0310_089:0514a18": "諸貪著，於牆壁下畫如來像而求利養。彼",
    "T11n0310_089:0514a19": "作是說：『我獨供養，人無供養。』以修少善自高",
    "T11n0310_089:0514a20": "慢人，因此供養以自活命。迦葉！彼時眾生不",
    "T11n0310_089:0514a21": "修三昧、不誦正典，但作此業。因此業故，於",
    "T11n0310_089:0514a22": "施主邊獲得衣服飲食臥具湯藥，以自活",
    "T11n0310_089:0514a23": "命。迦葉！汝觀彼破戒菩薩，住不淨戒自稱",
    "T11n0310_089:0514a24": "多聞。迦葉！彼破戒人不誦經典，供養形像",
    "T11n0310_089:0514a25": "因而自活。」爾時摩訶迦葉白佛言：「世尊！希",
    "T11n0310_089:0514a26": "有世尊！希有善逝！世尊廣說愚癡凡夫諂",
    "T11n0310_089:0514a27": "曲之失。世尊！若有善男子善女人聞如",
    "T11n0310_089:0514a28": "是說，何有不住清淨之戒？世尊！願於未來",
    "T11n0310_089:0514a29": "此法久住，令彼善男子善女人聞已慚愧，如",
    "T11n0310_089:0514b01": "來知我、如來覺我。所作邪法，永令休息。」爾",
    "T11n0310_089:0514b02": "時世尊告摩訶迦葉：「如來所說為善男子，聞",
    "T11n0310_089:0514b03": "我此法修行離惡，我為此人說如是法。」爾時",
    "T11n0310_089:0514b04": "世尊說此經已，摩訶迦葉、彌帝隷菩薩、文",
    "T11n0310_089:0514b05": "殊師利童子，一切世間天、人、阿修羅、乾闥婆",
    "T11n0310_089:0514b06": "等，聞佛所說，皆大歡喜。",
    "T11n0310_089:0514b07": "大寶積經卷第八十九"
}