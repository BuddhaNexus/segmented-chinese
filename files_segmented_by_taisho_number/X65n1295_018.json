{
    "X65n1295_018:0581b05": "禪宗頌古聯珠通集卷第十八",
    "X65n1295_018:0581b07": "宋池州報恩光孝禪寺沙門法應　集",
    "X65n1295_018:0581b08": "元紹興天衣萬壽禪寺沙門普會續集",
    "X65n1295_018:0581b09": "　　祖師機緣",
    "X65n1295_018:0581b10": "六祖下第四世之五(南嶽下後第三世之一)",
    "X65n1295_018:0581b11": "【增收】趙州觀音院從諗禪師。(嗣南泉)師初謁南泉。泉",
    "X65n1295_018:0581b12": "問。汝是有主沙彌。無主沙彌。師曰。有主沙彌。泉",
    "X65n1295_018:0581b13": "曰。那箇是你主。師近前躬身曰。仲冬嚴寒。伏惟",
    "X65n1295_018:0581b14": "和尚尊候萬福。泉器之許其入室。　頌曰。",
    "X65n1295_018:0581b15": "解把一莖野草。喚作丈六金身。會得頭頭皆是道。眼",
    "X65n1295_018:0581b16": "中童子面前人。(顏如如)。",
    "X65n1295_018:0581b17": "試問如何是主人。進前叉手敘寒溫。但知北極羣星",
    "X65n1295_018:0581b18": "拱。不見黃河徹底渾。(寶葉源)。",
    "X65n1295_018:0581b19": "趙州一日問南泉曰。如何是道。泉曰。平常心是",
    "X65n1295_018:0581b20": "道。師曰。還可趣向也無。泉曰。擬向即乖。師曰。不",
    "X65n1295_018:0581b21": "擬爭知是道。泉曰。道不屬知。不屬不知。知是妄",
    "X65n1295_018:0581b22": "覺。不知無記。若真達不疑之道。猶如太虗廓然",
    "X65n1295_018:0581b23": "蕩豁。豈可強是非耶。師於言下悟理。　頌曰。",
    "X65n1295_018:0581b24": "平常心是道。舉步入荒草。翻嗟王老師。到底不能曉。",
    "X65n1295_018:0581c01": "不能曉。玉兔金烏任飛走。(雲峯悅)。",
    "X65n1295_018:0581c02": "欲識平常道。天然任自然。行船宜舉棹。走馬即加鞭。",
    "X65n1295_018:0581c03": "若遇飢來飯。還應困即眠。盡從緣所得。所得亦非緣。",
    "X65n1295_018:0581c04": "(佛鑑懃　二)。",
    "X65n1295_018:0581c05": "所得亦非緣。當人自了然。雨中看皓月。火裏汲清泉。",
    "X65n1295_018:0581c06": "直立頭垂地。橫眠脚指天。應須與麼會。方契祖師禪。",
    "X65n1295_018:0581c07": "若謂平常心是道。枝蔓向上更生枝。貼肉汗衫如脫",
    "X65n1295_018:0581c08": "了。喚來眼上與安眉。(鼓山珪)。",
    "X65n1295_018:0581c09": "勸君不用苦勞神。喚作平常轉不親。冷淡全然沒滋",
    "X65n1295_018:0581c10": "味。一回舉著一回新。(徑山杲)。",
    "X65n1295_018:0581c11": "【續收】趙州昔日見南泉。言下投機自廓然。要會平常心",
    "X65n1295_018:0581c12": "是道。平常不住道方玄。(本覺一)。",
    "X65n1295_018:0581c13": "白日遲遲兮花菲菲。白雲流水兮兩相依。長安路上",
    "X65n1295_018:0581c14": "人迹稀。南泉也落第二機。(慈受深)。",
    "X65n1295_018:0581c15": "礙得銅盤。不打老鼠。所以抽身入。還從屋裏來。圾教",
    "X65n1295_018:0581c16": "臺凳穩。聊且勸三盃。兄呼弟應殷勤處。留得兒孫辨",
    "X65n1295_018:0581c17": "劫灰。(月堂昌)。",
    "X65n1295_018:0581c18": "遇飯喫飯。遇茶喫茶。千重百帀。四海一家。解却粘去",
    "X65n1295_018:0581c19": "却縛。言無言作無作。廓然本體等虗空。風從虎兮雲",
    "X65n1295_018:0581c20": "從龍。(圓悟勤)。",
    "X65n1295_018:0581c21": "萬里長空雨霽時。一輪明月瑩清輝。浮雲掩斷千人",
    "X65n1295_018:0581c22": "目。見得嫦娥面者稀。(龍門遠)。",
    "X65n1295_018:0581c23": "向道平常心是道。斬丁截鐵妙中妙。若將玄路擬思",
    "X65n1295_018:0581c24": "量。連累兒孫入荒草。業識茫茫知不知。終日紅塵無",
    "X65n1295_018:0582a01": "價寶。(大溈智)。",
    "X65n1295_018:0582a02": "玄途不涉透離微。道合平常發上機。無影樹頭春色",
    "X65n1295_018:0582a03": "曉。金鷄啼在不萌枝。(足菴鑒)。",
    "X65n1295_018:0582a04": "悟得平常達本鄉。時人多怕落平常。青春只有九十",
    "X65n1295_018:0582a05": "日。爛醉都無一百場。(雪菴瑾)。",
    "X65n1295_018:0582a06": "春有百花秋有月。夏有凉風冬有雪。若無閑事掛心",
    "X65n1295_018:0582a07": "頭。便是人間好時節。(無門開)。",
    "X65n1295_018:0582a08": "趙州一日問南泉曰。知有底人向甚麼處去。泉",
    "X65n1295_018:0582a09": "曰。山前檀越家作一頭水牯牛去。師曰。謝師指",
    "X65n1295_018:0582a10": "示。泉曰。昨夜三更月到窓。　頌曰。",
    "X65n1295_018:0582a11": "拽脫鼻頭何處是。亂拋泥水恣縱橫。日斜倒坐騎驢",
    "X65n1295_018:0582a12": "去。又見東山片月生。(保寧勇)。",
    "X65n1295_018:0582a13": "出窟金毛奪父機。同聲哮吼眾狐疑。三更窓月如清",
    "X65n1295_018:0582a14": "畫。誰敢重來弄嶮巇。(寶峯祥)。",
    "X65n1295_018:0582a15": "眼中見慣是尋常。又不驚人又久長。留得寒窓夜來",
    "X65n1295_018:0582a16": "月。三更依舊照茅堂。(鼓山珪)。",
    "X65n1295_018:0582a17": "度體裁衣。量水打碓。毫髮不差。且居門外。(徑山杲)。",
    "X65n1295_018:0582a18": "【續收】南泉搖頭。趙州擺尾。子細看來。二俱失利。(慈受深)。",
    "X65n1295_018:0582a19": "檀越家中作水牛。收來放去任優游。不曾犯著人苗",
    "X65n1295_018:0582a20": "稼。何必南泉對趙州。(照堂一)。",
    "X65n1295_018:0582a21": "戴角擎頭咲一場。父子家和醜外揚。知有底人何處",
    "X65n1295_018:0582a22": "去。春來依舊百花香。(冶父川)。",
    "X65n1295_018:0582a23": "掣開金殿鎻。撞碎玉樓鐘。貪程未歸客。徒自覔行蹤。",
    "X65n1295_018:0582a24": "(木菴永)。",
    "X65n1295_018:0582b01": "趙州一日到茱萸。執拄杖於法堂上。從東過西。",
    "X65n1295_018:0582b02": "萸曰。作甚麼。師曰。探水。萸曰。我這裏一滴也無。",
    "X65n1295_018:0582b03": "探箇甚麼。師以杖倚壁便下。　頌曰。",
    "X65n1295_018:0582b04": "逐步移笻探淺深。果然滄海碧沉沉。一雙足迹分明",
    "X65n1295_018:0582b05": "在。將謂歸家不可尋。(保寧勇)。",
    "X65n1295_018:0582b06": "古今難透趙州關。取次施為不等閑。拄杖靠來斜倚",
    "X65n1295_018:0582b07": "壁。輕如毫髮重如山。(佛鑑懃)。",
    "X65n1295_018:0582b08": "茱萸這裏無一滴。趙州無言便走出。春去秋來三百",
    "X65n1295_018:0582b09": "年。拄杖至今猶倚壁。(鼓山珪)。",
    "X65n1295_018:0582b10": "深淺聊將拄杖探。忽然平地起波瀾。傾湫倒岳驚天",
    "X65n1295_018:0582b11": "地。到海方知徹底乾。(徑山杲)。",
    "X65n1295_018:0582b12": "【續收】趙州有語標庭栢。今古叢林光烜爀。若到茱萸堂",
    "X65n1295_018:0582b13": "上行。到底反成箇老賊。(地藏恩)。",
    "X65n1295_018:0582b14": "趙州探水。誰能知委。一滴也無。洄澓衮沸。靠却拄杖。",
    "X65n1295_018:0582b15": "囉囉哩哩。(文殊道)。",
    "X65n1295_018:0582b16": "一滴也無。費盡工夫。靠倒拄杖。何處逢渠。香爐上一",
    "X65n1295_018:0582b17": "堆牛糞氣。東壁上倒掛大葫蘆。(典牛游)。",
    "X65n1295_018:0582b18": "趙州曾探水。茱萸無一滴。東覷西覷了。拄杖便靠壁。",
    "X65n1295_018:0582b19": "滄海深處歸。何人辨端的。(楚安方)。",
    "X65n1295_018:0582b20": "平地鼓波濤。青天轟霹靂。脚下爛如泥。身上元不濕。",
    "X65n1295_018:0582b21": "古往今來幾百年。拄杖依然空靠壁。(無際派)。",
    "X65n1295_018:0582b22": "【增收】趙州因僧問。如何是清淨伽藍。師曰。丫角女子。",
    "X65n1295_018:0582b23": "曰如何是伽藍中人。師曰。丫角女子懷胎。　頌",
    "X65n1295_018:0582b24": "曰。",
    "X65n1295_018:0582c01": "橫胷抱腹藏龍種。剖膽[利-禾+皮]肝觸鳳胎。勿謂此兒容易",
    "X65n1295_018:0582c02": "得。須知出自痛腸來。(汾陽昭)。",
    "X65n1295_018:0582c03": "咄這老竭得恁饒舌。清淨伽藍一時漏泄。金剛門外",
    "X65n1295_018:0582c04": "笑呵呵。菩薩堂中聲哽咽。(海印信)。",
    "X65n1295_018:0582c05": "丫角女子出天真。清淨伽藍蓋得人。世俗不知林下",
    "X65n1295_018:0582c06": "意。無錢難得買紅裙。(佛鑑懃)。",
    "X65n1295_018:0582c07": "【增收】趙州因僧問。外方忽有人問。趙州說什麼法。如",
    "X65n1295_018:0582c08": "何抵對。師曰。鹽貴米賤。　頌曰。",
    "X65n1295_018:0582c09": "鹽貴米賤。諸事成現。擬欲商量。腦後㧞箭。(懶菴需)。",
    "X65n1295_018:0582c10": "趙州因僧辭。師曰。甚處去。曰諸方學佛法去。師",
    "X65n1295_018:0582c11": "竪起拂子曰。有佛處不得住。無佛處急走過。三",
    "X65n1295_018:0582c12": "千里外逢人不得錯舉。曰與麼則不去也。師曰。",
    "X65n1295_018:0582c13": "摘楊花摘楊花。　頌曰。",
    "X65n1295_018:0582c14": "截斷三關過者稀。臨鋒誰解振全威。楊花摘處何人",
    "X65n1295_018:0582c15": "見。風送漫天似雪飛。(佛慧泉)。",
    "X65n1295_018:0582c16": "堂堂好箇丈夫兒。剛被胡麻取次欺。若解奮拳張意",
    "X65n1295_018:0582c17": "氣。世間何處可容伊。(保寧勇)。",
    "X65n1295_018:0582c18": "青山不異。白玉無瑕。茫茫流水。擾擾黃花。有佛處纖",
    "X65n1295_018:0582c19": "毫不立。無佛處萬別千差。長安路上未歸客。尋溪由",
    "X65n1295_018:0582c20": "自摘楊花。(天童覺)。",
    "X65n1295_018:0582c21": "三千里外兩重關。衲子紛紛過者難。回首石橋南北",
    "X65n1295_018:0582c22": "路。楊花風散雪漫漫。(普融平)。",
    "X65n1295_018:0582c23": "有佛處不得住。生鐵秤鎚被蟲蛀。無佛處急走過。撞",
    "X65n1295_018:0582c24": "著嵩山破竈墮。三千里外莫錯舉。兩箇石人相耳語。",
    "X65n1295_018:0583a01": "恁麼則不去也。此話已行徧天下。摘楊花摘楊花。唵",
    "X65n1295_018:0583a02": "嚤呢噠哩吽[口*發]吒。(徑山杲)。",
    "X65n1295_018:0583a03": "【續收】摘楊花摘楊花。打鼓弄琵琶。昨日栽茄子。今日種",
    "X65n1295_018:0583a04": "冬瓜。(訥堂思)。",
    "X65n1295_018:0583a05": "有佛處不得住。春風蕩蕩飛楊絮。無佛處急走過。一",
    "X65n1295_018:0583a06": "葉漁舟江面破。林裏烏鵲去又來。園中桃李開還謝。",
    "X65n1295_018:0583a07": "舜若多神相太空。無目仙人逢暗夜。(白楊順)。",
    "X65n1295_018:0583a08": "鐵山崩倒壓銀山。盤走珠兮珠走盤。密把鴛鴦閒綉",
    "X65n1295_018:0583a09": "出。金針終不與人看。(松源岳)。",
    "X65n1295_018:0583a10": "有佛無佛不得住。三千里外無憑據。趙州嬴得口皮",
    "X65n1295_018:0583a11": "光。却是這僧知落處。(虗堂愚)。",
    "X65n1295_018:0583a12": "趙州因僧問。承聞。和尚親見南泉是否。師曰。鎮",
    "X65n1295_018:0583a13": "州出大蘿蔔頭。　頌曰。",
    "X65n1295_018:0583a14": "因問當初得法緣。不言東土及西天。鎮州有菜名蘿",
    "X65n1295_018:0583a15": "蔔。濟却飢瘡幾萬年。(汾陽昭)。",
    "X65n1295_018:0583a16": "鎮州出大蘿蔔。天下衲僧取則。只知自古自今。爭辨",
    "X65n1295_018:0583a17": "鵠白烏黑。賊賊。衲僧鼻孔曾拈得。(雪竇顯)。",
    "X65n1295_018:0583a18": "鎮州蘿蔔播華夷。萬物還他本土宜。孰謂當時人獨",
    "X65n1295_018:0583a19": "愛。至今更是好充飢。(正覺逸)。",
    "X65n1295_018:0583a20": "陶潛彭澤唯栽柳。潘岳河陽只種花。何似晚來江上",
    "X65n1295_018:0583a21": "望。數峯蒼翠屬漁家。(海印信)。",
    "X65n1295_018:0583a22": "衲僧巴鼻徒穿鑿。平實商量紹祖宗。多謝張公勤苦",
    "X65n1295_018:0583a23": "力。滿園留得過深冬。(佛慧泉)。",
    "X65n1295_018:0583a24": "鎮州出大蘿蔔頭。報君來處須分曉。衲僧多是渾瀹",
    "X65n1295_018:0583b01": "吞。子細得他滋味少。(白雲端)。",
    "X65n1295_018:0583b02": "鎮州蘿蔔天然別。滿口明明說向人。薄福闡提人不",
    "X65n1295_018:0583b03": "信。一枚秤得重三斤。(保寧勇)。",
    "X65n1295_018:0583b04": "鎮州出菜名蘿蔔。過後思量却難得。王老兒孫不覆",
    "X65n1295_018:0583b05": "藏。逢人直露真消息。(長靈卓)。",
    "X65n1295_018:0583b06": "趙州古佛尚多言。蘿蔔出生鎮府田。天下衲僧多咬",
    "X65n1295_018:0583b07": "嚙。齒間蹉過老南泉。(文殊道)。",
    "X65n1295_018:0583b08": "參見南泉王老師。鎮州蘿蔔更無私。拈來塞斷是非",
    "X65n1295_018:0583b09": "口。雪曲陽春非楚詞。(徑山杲)。",
    "X65n1295_018:0583b10": "【續收】趙老機關沒淺深。鎮州蘿蔔接叢林。過後思量也",
    "X65n1295_018:0583b11": "難得。入泥入水老婆心。(大溈智)。",
    "X65n1295_018:0583b12": "鎮州出大蘿蔔頭。師資道合有來由。觀音寺裏有彌",
    "X65n1295_018:0583b13": "勒。東院西邊有趙州。(鼓山珪)。",
    "X65n1295_018:0583b14": "青出於藍。氷生於水。寸步不通。白雲萬里。(或菴體)。",
    "X65n1295_018:0583b15": "些兒活計口皮邊。點著風馳與電旋。謾說鎮州蘿蔔",
    "X65n1295_018:0583b16": "大。何曾親見老南泉。(石菴玿)。",
    "X65n1295_018:0583b17": "親見南泉箇眼目。老人說話無拘束。只因菜氣不曾",
    "X65n1295_018:0583b18": "除。帶累兒孫咬蘿蔔。(野雲南)。",
    "X65n1295_018:0583b19": "【增收】趙州因秀才問曰。佛不違眾生願。是否。師曰是。",
    "X65n1295_018:0583b20": "曰某甲欲覔和尚手中拄杖。得否。師曰。君子不",
    "X65n1295_018:0583b21": "奪人所好。曰某甲非君子。師曰。我亦不是佛。",
    "X65n1295_018:0583b22": "　頌曰。",
    "X65n1295_018:0583b23": "當機轉處不躊躇。琉璃盤裏走明珠。趙州老子村校",
    "X65n1295_018:0583b24": "書。一條拄杖兩人舁。(石菴玿)。",
    "X65n1295_018:0583c01": "【增收】趙州因參百丈。丈問。甚處來。師曰。南泉來。曰南",
    "X65n1295_018:0583c02": "泉近日有何言句示徒。師曰。無事之人直須悄",
    "X65n1295_018:0583c03": "然去。曰悄然一句且致。忙然一句作麼生道。師",
    "X65n1295_018:0583c04": "進前三步。丈便喝。師作縮身勢。丈曰。大好悄然。",
    "X65n1295_018:0583c05": "師便出去。　頌曰。",
    "X65n1295_018:0583c06": "作家相見。彼此難搆。忙然悄然。進前縮後。揑不成塑",
    "X65n1295_018:0583c07": "不就。大路不行草裏走。(佛鑑懃)。",
    "X65n1295_018:0583c08": "門裏有門外有。不作嚴平犯牛斗。師子吼野干鳴。摘",
    "X65n1295_018:0583c09": "出離婁眼裏睛。一手縮一手伸。重陽決定九月九。掀",
    "X65n1295_018:0583c10": "翻海嶽訪知音。赤骨力窮露雙肘。(瞎堂遠)。",
    "X65n1295_018:0583c11": "【增收】趙州示眾曰。佛之一字吾不喜聞　幻菴覺拈",
    "X65n1295_018:0583c12": "云。諸人切忌恁麼會。既不恁麼會。又作麼生會。",
    "X65n1295_018:0583c13": "乃頌曰。",
    "X65n1295_018:0583c14": "佛之一字不喜聞。去年依舊今年春。今年春間降大",
    "X65n1295_018:0583c15": "雪。陸墓烏盆變白盆。",
    "X65n1295_018:0583c16": "【增收】趙州因大眾晚參。師曰。今夜答話去也。有解問",
    "X65n1295_018:0583c17": "者出來。時有一僧便出禮拜。師曰。比來拋磚引",
    "X65n1295_018:0583c18": "玉。却引得箇墼子　法眼問覺銕觜。先師意作",
    "X65n1295_018:0583c19": "麼生。覺云。如國家拜將相似。乃問甚人去得。時",
    "X65n1295_018:0583c20": "有人出云。某甲去得。云爾去不得。法眼云。我會",
    "X65n1295_018:0583c21": "也。　頌曰。",
    "X65n1295_018:0583c22": "探竿影草幾人知。正似將軍一面旗。斬將安營都在",
    "X65n1295_018:0583c23": "我。倒騎銕馬上須彌。(慈受深)。",
    "X65n1295_018:0583c24": "千年田八百主。誰當機辨來處。趙州要答話。拋磚引",
    "X65n1295_018:0584a01": "墼子。覺老話端倪。如拜將相似。去得去不得。言下分",
    "X65n1295_018:0584a02": "緇素。箇裏高於萬仞峯。不動纖毫擒佛祖。(圓悟勤)。",
    "X65n1295_018:0584a03": "趙州上堂。金佛不度爐。木佛不度火。泥佛不度",
    "X65n1295_018:0584a04": "水。真佛內裏坐。　頌曰。",
    "X65n1295_018:0584a05": "泥佛不度水。神光照天地。立雪如未休。何人不鵰偽。",
    "X65n1295_018:0584a06": "金佛不度爐。人來訪子胡。牌中數箇字。清風何處無。",
    "X65n1295_018:0584a07": "木佛不度火。常思破竈墮。杖子忽擊著。方知孤負我。",
    "X65n1295_018:0584a08": "(雪竇顯)。",
    "X65n1295_018:0584a09": "併却泥佛金木佛。趙州放出遼天鶻。東西南北謾擡",
    "X65n1295_018:0584a10": "頭。萬里重雲只一突。(白雲端)。",
    "X65n1295_018:0584a11": "泥佛不度水。法華前陣曾止止。君之退步若參詳。不",
    "X65n1295_018:0584a12": "使縱然波浪起　金佛不度爐。海上江山入畫圖。千",
    "X65n1295_018:0584a13": "手大悲徒著力。却慚舜若眼眉麤　木佛不度火。多",
    "X65n1295_018:0584a14": "口阿師曾議過。隈刀避箭不堪論。無限英雄又蹉過。",
    "X65n1295_018:0584a15": "(大溈秀)。",
    "X65n1295_018:0584a16": "金佛木佛泥佛。度爐度水度火。盡入趙州紅爐。烈燄",
    "X65n1295_018:0584a17": "光中鍛過。一聲白雪陽春。萬古無人能和。(鼓山珪)。",
    "X65n1295_018:0584a18": "九十七種妙相。顧陸丹青難狀。趙州眼目精明。覷見",
    "X65n1295_018:0584a19": "心肝五臟。(徑山杲)。",
    "X65n1295_018:0584a20": "【續收】木佛不度火。甘露臺前逢達磨。惆悵洛陽人未來。",
    "X65n1295_018:0584a21": "面壁九年空冷坐　金佛不度爐。坐嘆勞生走道途。",
    "X65n1295_018:0584a22": "不向華山圖上看。豈知潘閬倒騎驢　泥佛不度水。",
    "X65n1295_018:0584a23": "一道靈光照天地。堪羨玄沙老古錐。不要南山要鼈",
    "X65n1295_018:0584a24": "鼻。(三聖昌)。",
    "X65n1295_018:0584b01": "三佛形容總不真。眼中瞳子面前人。若能信得家中",
    "X65n1295_018:0584b02": "寶。啼鳥山花一樣春。(冶父川)。",
    "X65n1295_018:0584b03": "金佛不度爐。風光滿帝都。少年花酒客。大醉幾人扶。",
    "X65n1295_018:0584b04": "木佛不度火。大士無人我。毫釐念不差。永劫遭覊鎻。",
    "X65n1295_018:0584b05": "泥佛不度水。明月照千里。風高古木秋。凍盡長江底",
    "X65n1295_018:0584b06": "　□□□。",
    "X65n1295_018:0584b07": "金佛不度爐。窮源有處無。木佛不度火。渾崙咬不破。",
    "X65n1295_018:0584b08": "泥佛不度水。何處不是你。真佛屋裏坐。趙州言是禍。",
    "X65n1295_018:0584b09": "水牯會耕田。黃牛能拽磨。(常菴崇)。",
    "X65n1295_018:0584b10": "金佛不度爐。圓光爍太虗。直下便薦得。不用更躊躇。",
    "X65n1295_018:0584b11": "木佛不度火。院主眉毛墮。烈燄亘天虹。舍利無一顆。",
    "X65n1295_018:0584b12": "泥佛不度水。衲僧難下觜。擬議隔千山。迢迢十萬里。",
    "X65n1295_018:0584b13": "真佛內裏坐。趙州休話墮。覿面便承當。擡眸即蹉過。",
    "X65n1295_018:0584b14": "金佛木佛泥佛。穿來擲過閻浮。更說真佛在內。無端",
    "X65n1295_018:0584b15": "已被塗糊。(尼無著總)。",
    "X65n1295_018:0584b16": "真佛屋裏坐。開口成話墮。幸自可憐生。教我說甚麼。",
    "X65n1295_018:0584b17": "(月林觀)。",
    "X65n1295_018:0584b18": "泥佛金佛木佛。度水度火度爐。妙體本來無處所。莫",
    "X65n1295_018:0584b19": "將真佛強塗糊。(天目禮)。",
    "X65n1295_018:0584b20": "【增收】趙州因尼問。如何是密密意。師以手搯之。尼曰。",
    "X65n1295_018:0584b21": "和尚猶有這箇在。師曰。却是你有這箇在。　頌",
    "X65n1295_018:0584b22": "曰。",
    "X65n1295_018:0584b23": "密密深深意最長。幾人冷地錯商量。師姑若會趙州",
    "X65n1295_018:0584b24": "搯。銕打心肝也斷腸。(慈受深)。",
    "X65n1295_018:0584c01": "兜羅綿樣硬贅頭。河北風流老趙州。醎處著鹽淡添",
    "X65n1295_018:0584c02": "水。軒頭一笑更無休。(正堂辯)。",
    "X65n1295_018:0584c03": "猛虎深藏淺草窠。幾回明月入烟蘿。頂門縱有金剛",
    "X65n1295_018:0584c04": "眼。未免當頭蹉過他。(高峯妙)。",
    "X65n1295_018:0584c05": "趙州因僧辭。師問。甚處去。曰閩中去。師曰。彼中",
    "X65n1295_018:0584c06": "兵馬隘。你須回避始得。曰向甚麼處回避。師曰。",
    "X65n1295_018:0584c07": "恰好。　頌曰。",
    "X65n1295_018:0584c08": "僧去閩中路不遙。報言軍馬閙嘈嘈。問師回避歸何",
    "X65n1295_018:0584c09": "處。恰好安眠日正高。(汾陽昭)。",
    "X65n1295_018:0584c10": "聞說閩中兵馬多。叮嚀遊子避干戈。臨岐指箇藏身",
    "X65n1295_018:0584c11": "處。無限雄師不奈何。(正覺逸)。",
    "X65n1295_018:0584c12": "七閩歸路日爭鋒。回避須教不見蹤。恰好藏身何處",
    "X65n1295_018:0584c13": "是。青山雲外萬千重。(佛慧泉)。",
    "X65n1295_018:0584c14": "趙州因僧遊五臺。問一婆子曰。臺山路向甚麼",
    "X65n1295_018:0584c15": "處去。婆曰。驀直去。僧便去。婆曰。好箇師僧。又恁",
    "X65n1295_018:0584c16": "麼去。後有僧舉似師。師曰。待我去勘過。明日師",
    "X65n1295_018:0584c17": "便去問。臺山路向甚麼處去。婆曰。驀直去。師便",
    "X65n1295_018:0584c18": "去。婆曰。好箇師僧又恁麼去。師歸院謂僧曰。臺",
    "X65n1295_018:0584c19": "山婆子為汝勘破了也。　頌曰。",
    "X65n1295_018:0584c20": "臺山路上老婆禪。南北東西萬萬千。趙州勘破人難",
    "X65n1295_018:0584c21": "會。來往草鞋徹底穿。(汾陽昭)。",
    "X65n1295_018:0584c22": "趙州勘破婆子。葉落便合知秋。天下幾多禪客。五湖",
    "X65n1295_018:0584c23": "四海悠悠。(慈明圓)。",
    "X65n1295_018:0584c24": "靈龜未兆無凶吉。變動臨時在卜人。路頭問破誰人",
    "X65n1295_018:0585a01": "委。王老東村怒目瞋。(投子青)。",
    "X65n1295_018:0585a02": "趙州作者勘婆婆。太平時代用干戈。趙州收得龍泉",
    "X65n1295_018:0585a03": "劒。掃盡烟塵總是他。(佛印元)。",
    "X65n1295_018:0585a04": "僧問遊臺路。婆直指不誤。雖然徑直言。奈緣多恁去。",
    "X65n1295_018:0585a05": "趙州勘破歸。會者憑何據。月色曉堂分。雲收山岳露。",
    "X65n1295_018:0585a06": "(浮山遠)。",
    "X65n1295_018:0585a07": "傑出叢林是趙州。老婆勘破沒來由。而今四海清如",
    "X65n1295_018:0585a08": "鏡。行人莫與路為讎。(黃龍南)。",
    "X65n1295_018:0585a09": "撥動干戈老趙州。坐觀勝敗有良謀。婆婆勘破人誰",
    "X65n1295_018:0585a10": "委。多少禪流錯路頭。(海印信)。",
    "X65n1295_018:0585a11": "趙州勘破老婆禪。語默分明在目前。近日五湖參學",
    "X65n1295_018:0585a12": "者。剛於岐路走如烟。(淨照臻)。",
    "X65n1295_018:0585a13": "言中辨的老禪和。驀直臺山路不蹉。勘破却回人莫",
    "X65n1295_018:0585a14": "問。岳陽船子洞庭波。(雲峯悅)。",
    "X65n1295_018:0585a15": "昔日趙州為主將。老婆戰罷許誰評。而今何事臺山",
    "X65n1295_018:0585a16": "路。却被時人取次行。(大溈秀)。",
    "X65n1295_018:0585a17": "臺山一路去悠悠。親到還他古趙州。勘破老婆回首",
    "X65n1295_018:0585a18": "日。長江依舊向東流。(佛慧泉)。",
    "X65n1295_018:0585a19": "干戈中立太平基。磈雨條風勝古時。婆子為君勘破",
    "X65n1295_018:0585a20": "了。趙州脚跡少人知。(白雲端)。",
    "X65n1295_018:0585a21": "何事趙州婆子話。雄雄今古振家聲。高空有月千門",
    "X65n1295_018:0585a22": "閉。大道無人獨自行。(保寧勇)。",
    "X65n1295_018:0585a23": "趙州一勘老婆也。千古英風價轉新。南去北來猶未",
    "X65n1295_018:0585a24": "薦。臺山從此長荊榛。(照覺總)。",
    "X65n1295_018:0585b01": "似狂不狂趙州老。或凡或聖人誰曉。是非長短任君",
    "X65n1295_018:0585b02": "裁。婆子被伊勘破了。(真淨文)。",
    "X65n1295_018:0585b03": "趙州問路婆子。答云直與麼去。皆云勘破老婆。婆子",
    "X65n1295_018:0585b04": "無你雪處。同道者相共舉。(景福順)。",
    "X65n1295_018:0585b05": "勘破不勘破。婆子能招禍。直饒千眼補陀人。也是大",
    "X65n1295_018:0585b06": "蟲看水磨。(雲居祐)。",
    "X65n1295_018:0585b07": "趙州勘破事非真。走殺臺山路上人。要識婆婆親指",
    "X65n1295_018:0585b08": "處。一回舉首一回新。(地藏恩)。",
    "X65n1295_018:0585b09": "臺山路上婆。往往人問過。末後趙州知。一言便勘破。",
    "X65n1295_018:0585b10": "(雲蓋智)。",
    "X65n1295_018:0585b11": "是箇遊臺發問端。婆婆指路盡顢頇。可憐眼裏無筋",
    "X65n1295_018:0585b12": "骨。却把時人一樣看。(佛國白)。",
    "X65n1295_018:0585b13": "撥動烟塵老古錐。坐觀勝負有誰知。從來古路平如",
    "X65n1295_018:0585b14": "掌。自是行人不見歸。(圓覺演)。",
    "X65n1295_018:0585b15": "婆指臺山路不差。遊人恁麼去無涯。趙州勘破歸來",
    "X65n1295_018:0585b16": "後。四海五湖同一家。(草堂清)。",
    "X65n1295_018:0585b17": "驀直臺山路不迂。趙州親去定賢愚。古今來往何妨",
    "X65n1295_018:0585b18": "礙。未透金塵終是麤。(三祖宗)。",
    "X65n1295_018:0585b19": "臺山山下路崎嶇。多少行人在半途。五里牌邊相借",
    "X65n1295_018:0585b20": "問。不知駑馬是龍駒。(上方益)。",
    "X65n1295_018:0585b21": "臺山路上白頭婆。無限行人幾度過。直道玄關人不",
    "X65n1295_018:0585b22": "曉。趙州特地斷誵訛。(雲溪恭)。",
    "X65n1295_018:0585b23": "叢林老作是無儔。凜凜威風四百州。一擊銕關曾粉",
    "X65n1295_018:0585b24": "碎。恩大難將雨露酬。(真如喆)。",
    "X65n1295_018:0585c01": "驀直去。驀直去。不逐指頭。不行舊路。大丈夫漢。乾坤",
    "X65n1295_018:0585c02": "獨步。(兜率悅)。",
    "X65n1295_018:0585c03": "本欲平夷道路。反成土上加泥。而今五湖四海。剛被",
    "X65n1295_018:0585c04": "勘婆話迷。(圓通僊)。",
    "X65n1295_018:0585c05": "臺山有路是人過。兩兩三三借問多。要識趙州親勘",
    "X65n1295_018:0585c06": "破。舌頭無骨奈渠何。(枯木成)。",
    "X65n1295_018:0585c07": "高握金鞭出禁城。霜風凜凜馬蹄輕。烟塵掃盡歸來",
    "X65n1295_018:0585c08": "後。四海行人賀太平。(普融平)。",
    "X65n1295_018:0585c09": "五臺山路入嵯峨。驀直饒聲指似他。更有趙州多事",
    "X65n1295_018:0585c10": "漢。歸來道我勘婆婆。(張無盡)。",
    "X65n1295_018:0585c11": "勘破誰知老趙州。玉鞭鞭起臥金牛。臺山今古行人",
    "X65n1295_018:0585c12": "口。笑飲清風味轉幽。(長靈卓)。",
    "X65n1295_018:0585c13": "兩重問答絕誵訛。趙老於中却勘婆。若不全身探虎",
    "X65n1295_018:0585c14": "穴。安能徹底驗仙陀。(禾山方)。",
    "X65n1295_018:0585c15": "趙州親勘破。臺山勿兩岐。只這老婆子。踪跡少人知。",
    "X65n1295_018:0585c16": "(佛心才)。",
    "X65n1295_018:0585c17": "燕趙當年有一僧。干戈叢裏等閒行。定亂不携三尺",
    "X65n1295_018:0585c18": "劒。至今天下絕攙搶。(寶峯祥)。",
    "X65n1295_018:0585c19": "老婆心切勿交加。要路逢渠指不差。休問禹門求變",
    "X65n1295_018:0585c20": "化。風雷只在葛洪家。(旻古佛)。",
    "X65n1295_018:0585c21": "趙州勘破路難過。無限平人走似梭。日暮臺山空寂",
    "X65n1295_018:0585c22": "寂。至今猶未絕誵訛。(少林通)。",
    "X65n1295_018:0585c23": "臺山路上老婆禪。驀直教人好進前。須得趙州親勘",
    "X65n1295_018:0585c24": "破。從茲四海路平然。(雲蓋昌)。",
    "X65n1295_018:0586a01": "行路難行路難。最難難過是臺山。唯有趙州公驗正。",
    "X65n1295_018:0586a02": "昂頭掉臂總閒閒。總閒閒。遂府出鉢盂。(湛堂凖)。",
    "X65n1295_018:0586a03": "臺山一路坦平。自是行人不慣。明鏡醜婦之冤。智者",
    "X65n1295_018:0586a04": "愚人之患。(踈山常)。",
    "X65n1295_018:0586a05": "臺山古路是人遊。箇箇尋婆問路頭。堪笑趙州纔勘",
    "X65n1295_018:0586a06": "破。寥寥千古使人愁。(踈山如)。",
    "X65n1295_018:0586a07": "玉簫吹作鳳鸞吟。惹動遊人離別心。一陣東風捲寥",
    "X65n1295_018:0586a08": "廓。四方八面少知音。(佛智裕)。",
    "X65n1295_018:0586a09": "臺山路坦平。婆子苦商量。趙州勘破了。清風滿大唐。",
    "X65n1295_018:0586a10": "(高菴悟)。",
    "X65n1295_018:0586a11": "天下禪和說勘破。爭知趙州已話墮。引得兒孫不丈",
    "X65n1295_018:0586a12": "夫。人人黠過泠地臥。(徑山杲)。",
    "X65n1295_018:0586a13": "劈面三拳。連腮七掌。盡大地人。不知痛痒。(鼓山珪)。",
    "X65n1295_018:0586a14": "臺山路上人難進。獨有趙州親到來。勘破老婆回首",
    "X65n1295_018:0586a15": "處。從此行人眼不開。(楚安方)。",
    "X65n1295_018:0586a16": "【續收】指路婆婆在五臺。禪人到此盡癡獃。一拳打破扶",
    "X65n1295_018:0586a17": "桑國。杲日當空照九垓。(西蜀廣道者)。",
    "X65n1295_018:0586a18": "老婆元是魔王脚。三軍不動旗閃爍。趙州無柄銕掃",
    "X65n1295_018:0586a19": "菷。掃蕩烟塵空索索。(石頭回)。",
    "X65n1295_018:0586a20": "婆子只知指路。雞犬被人偷去。直得趙州勘了。這回",
    "X65n1295_018:0586a21": "緊閉門戶。(戲魚靜　二)。",
    "X65n1295_018:0586a22": "趙州老老大大。不解山中打坐。自言去勘婆子。倒被",
    "X65n1295_018:0586a23": "婆子勘破。",
    "X65n1295_018:0586a24": "善繫無繩約。善行無轍迹。不戰屈人兵。直面當機疾。",
    "X65n1295_018:0586b01": "老婆勘破五臺山。有誰參透趙州關。(圓悟勤)。",
    "X65n1295_018:0586b02": "年老成精不謬傳。趙州古佛嗣南泉。招魂喪命因圖",
    "X65n1295_018:0586b03": "象。良馬追風累索牽。勘破了老婆禪。說向人前不直",
    "X65n1295_018:0586b04": "錢。(天童覺)。",
    "X65n1295_018:0586b05": "賊是小人。智過君子。大妄語成。便白拈去。膽大心麤。",
    "X65n1295_018:0586b06": "無你會處。稽首趙州。大法王主。(典牛游)。",
    "X65n1295_018:0586b07": "大用全提似海深。魔軍戰退鬼難禁。趙州勘破婆婆",
    "X65n1295_018:0586b08": "處。草偃風行無處尋。(南堂興　二)。",
    "X65n1295_018:0586b09": "趙州老子。爛泥裏刺。勘破老婆。叢林受賜。",
    "X65n1295_018:0586b10": "婆婆不在五臺山。平地行人作易難。驀直坦然今古",
    "X65n1295_018:0586b11": "路。區區却過趙州關。(雪竇宗)。",
    "X65n1295_018:0586b12": "臺山路驀直去。趙老見婆無別語。勘破回來知不知。",
    "X65n1295_018:0586b13": "莫信閑人說是非。(冶父川)。",
    "X65n1295_018:0586b14": "三月春光上國遊。祥雲瑞氣瑣龍樓。親從宣德門前",
    "X65n1295_018:0586b15": "過。更問行人覔汴州。(文殊道)。",
    "X65n1295_018:0586b16": "婆子幾年尋劒客。趙州勘破有誵訛。解使不由來富",
    "X65n1295_018:0586b17": "貴。風流何在著衣多。(訥堂思)。",
    "X65n1295_018:0586b18": "一按牛喫草。一與賊過梯。早知燈是火。飯熟也多時。",
    "X65n1295_018:0586b19": "(遯菴演)。",
    "X65n1295_018:0586b20": "干戈中有太平基。不用干戈始得之。若無舉鼎拔山",
    "X65n1295_018:0586b21": "力。千里烏騅不易騎。(明大禪)。",
    "X65n1295_018:0586b22": "四海同一家。兩口同一舌。趙州勘破了。有理向誰說。",
    "X65n1295_018:0586b23": "(卍菴顏)。",
    "X65n1295_018:0586b24": "踞坐臺山古路頭。往來雲衲被戈矛。趙州提起那羅",
    "X65n1295_018:0586c01": "箭。穿過髑髏即便休。(尼無著總)。",
    "X65n1295_018:0586c02": "天高地厚人難見。海闊山遙只自知。勘破却回休借",
    "X65n1295_018:0586c03": "問。得便宜是落便宜。(密菴傑)。",
    "X65n1295_018:0586c04": "趙州舌頭連天。老婆眉毛覆地。分明勘破歸來。無限",
    "X65n1295_018:0586c05": "平人瞌睡。(妙慧尼淨智)。",
    "X65n1295_018:0586c06": "趙州勘婆。百發百中。趂得老鼠。打破油甕。(佛照光)。",
    "X65n1295_018:0586c07": "村婆暴富。誑諕閭閻。趙州賣俏。矢上加尖。(或菴體)。",
    "X65n1295_018:0586c08": "驀直驀直。青天白日。勘破了也。一文不直。(月林觀)。",
    "X65n1295_018:0586c09": "本是山中人。愛說山中話。五月賣松風。人間恐無價。",
    "X65n1295_018:0586c10": "(蒙菴岳)。",
    "X65n1295_018:0586c11": "臺山路上箇婆婆。平地無風起丈波。下却斗門通底",
    "X65n1295_018:0586c12": "閘。更無一滴到黃河。(無凖範)。",
    "X65n1295_018:0586c13": "勘破婆子。面青眼黑。趙州老漢。謾我不得。(文殊業)。",
    "X65n1295_018:0586c14": "趙州言破勘。心頭打額頭。如何無轉智。特地覔冤讎。",
    "X65n1295_018:0586c15": "(野雲南)。",
    "X65n1295_018:0586c16": "【增收】趙州問僧。甚處來。僧云。摘茶來。師曰。閑。　頌曰。",
    "X65n1295_018:0586c17": "道著不著。何處摸索。背後龍鱗。面前驢脚。反身筋斗。",
    "X65n1295_018:0586c18": "孤雲野鶴。阿呵呵。(雲蓋智)。",
    "X65n1295_018:0586c19": "【增收】趙州一日敲火問僧曰。老僧喚作火。汝喚作甚",
    "X65n1295_018:0586c20": "麼。僧無語。師曰。不識玄旨。徒勞念靜　法燈欽",
    "X65n1295_018:0586c21": "別云。我不如你。　頌曰。",
    "X65n1295_018:0586c22": "趙州眼放光。爍破四天下。鉢盂上安柄。至今成話&#;。",
    "X65n1295_018:0586c23": "(老衲證)。",
    "X65n1295_018:0586c24": "直下是非著不得。著不得處好承當。木人昨夜通消",
    "X65n1295_018:0587a01": "息。南海波斯過大唐。(野菴璇)。",
    "X65n1295_018:0587a02": "【增收】趙州因一婆子令人送錢。請轉藏經。師受施了。",
    "X65n1295_018:0587a03": "却下禪牀轉一帀乃曰。傳語婆。轉藏經已竟。其",
    "X65n1295_018:0587a04": "人回舉似婆。婆曰。比來請轉全藏。如何祇為轉",
    "X65n1295_018:0587a05": "半藏。　頌曰。",
    "X65n1295_018:0587a06": "走下禪牀行一轉。看了如來五千卷。婆子年高眼尚",
    "X65n1295_018:0587a07": "明。夜深月下穿針線。(慈受深)。",
    "X65n1295_018:0587a08": "左轉右轉。金剛寶劍。全藏半藏。由基發箭。紅心心裏",
    "X65n1295_018:0587a09": "中紅心。驚得須彌頭倒旋。(正堂辯)。",
    "X65n1295_018:0587a10": "趙州一帀天輪轉。婆子知音未足酬。普為人天開正",
    "X65n1295_018:0587a11": "眼。大千沙界一毫收。(足菴鑒)。",
    "X65n1295_018:0587a12": "不知兀坐常輪轉。空下禪牀遶一遭。背面却言虧一",
    "X65n1295_018:0587a13": "半。老婆惡業自家招。(天目禮)。",
    "X65n1295_018:0587a14": "趙州劒氣衝牛斗。婆子神符懸肘後。一條拄杖兩人",
    "X65n1295_018:0587a15": "扶。好手手中誇好手。(殺六巖輝)。",
    "X65n1295_018:0587a16": "【增收】趙州因僧侍次。遂指火問曰。這箇是火。你不得",
    "X65n1295_018:0587a17": "喚作火。老僧道了也。僧無對。復筴起火曰。會麼。",
    "X65n1295_018:0587a18": "曰不會。師曰。此去舒州有投子和尚。汝往禮拜",
    "X65n1295_018:0587a19": "問之。必為汝說。因緣相契。不用更來。不相契。却",
    "X65n1295_018:0587a20": "來。其僧到投子。子問。近離甚處。曰趙州。子曰。趙",
    "X65n1295_018:0587a21": "州有何言句。僧舉前話。子曰。汝會麼。曰不會。乞",
    "X65n1295_018:0587a22": "師指示。子下禪床行三步却坐。問曰會麼。曰不",
    "X65n1295_018:0587a23": "會。子曰。你歸舉似趙州。其僧却回舉似師。師曰。",
    "X65n1295_018:0587a24": "還會麼。曰不會。師曰。投子與麼。不較多也。　頌",
    "X65n1295_018:0587b01": "曰。",
    "X65n1295_018:0587b02": "我喚作火。汝即不可。已道了也。喚作甚麼。(楊無為)。",
    "X65n1295_018:0587b03": "趙州喚作火。全身入荒草。我今不是渠。渠今正是我。",
    "X65n1295_018:0587b04": "(月林觀)。",
    "X65n1295_018:0587b06": "禪宗頌古聯珠通集卷第十八"
}