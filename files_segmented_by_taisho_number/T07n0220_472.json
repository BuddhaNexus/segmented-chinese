{
    "T07n0220_472:0388a06": "大般若波羅蜜多經卷第四百七",
    "T07n0220_472:0388a07": "十二",
    "T07n0220_472:0388a09": "三藏法師玄奘奉　詔譯",
    "T07n0220_472:0388a10": "第二分善達品第七十七之二",
    "T07n0220_472:0388a11": "「善現！云何菩薩摩訶薩行深般若波羅蜜多",
    "T07n0220_472:0388a12": "時，如實知行相？謂菩薩摩訶薩行深般若波",
    "T07n0220_472:0388a13": "羅蜜多時，如實知行如芭蕉樹，葉葉析除實",
    "T07n0220_472:0388a14": "不可得。是名菩薩摩訶薩行深般若波羅蜜",
    "T07n0220_472:0388a15": "多時，如實知行相。「善現！云何菩薩摩訶薩行",
    "T07n0220_472:0388a16": "深般若波羅蜜多時，如實知行生滅？謂菩薩",
    "T07n0220_472:0388a17": "摩訶薩行深般若波羅蜜多時，如實知行生",
    "T07n0220_472:0388a18": "時無所從來、滅時無所至去，雖無來無去而",
    "T07n0220_472:0388a19": "生滅相應。是名菩薩摩訶薩行深般若波羅",
    "T07n0220_472:0388a20": "蜜多時，如實知行生滅。「善現！云何菩薩摩訶",
    "T07n0220_472:0388a21": "薩行深般若波羅蜜多時，如實知行真如？謂",
    "T07n0220_472:0388a22": "菩薩摩訶薩行深般若波羅蜜多時，如實知",
    "T07n0220_472:0388a23": "行真如無生無滅、無來無去、無染無淨、無增無",
    "T07n0220_472:0388a24": "減，常如其性不虛妄、不變易故名真如，是名",
    "T07n0220_472:0388a25": "菩薩摩訶薩行深般若波羅蜜多時，如實知行",
    "T07n0220_472:0388a26": "真如。「善現！云何菩薩摩訶薩行深般若波羅",
    "T07n0220_472:0388a27": "蜜多時，如實知識相？謂菩薩摩訶薩行深般",
    "T07n0220_472:0388a28": "若波羅蜜多時，如實知識如諸幻事，眾緣和",
    "T07n0220_472:0388a29": "合假施設有，實不可得。謂如幻師或彼弟子，",
    "T07n0220_472:0388b01": "於四衢道幻作四軍，所謂象軍、馬軍、車軍、步",
    "T07n0220_472:0388b02": "軍，或復幻作諸餘色類相，雖似有而無其實，",
    "T07n0220_472:0388b03": "識亦如是實不可得。是名菩薩摩訶薩行深",
    "T07n0220_472:0388b04": "般若波羅蜜多時，如實知識相。「善現！云何菩",
    "T07n0220_472:0388b05": "薩摩訶薩行深般若波羅蜜多時，如實知識",
    "T07n0220_472:0388b06": "生滅？謂菩薩摩訶薩行深般若波羅蜜多時，",
    "T07n0220_472:0388b07": "如實知識生時無所從來、滅時無所至去，雖",
    "T07n0220_472:0388b08": "無來無去而生滅相應。是名菩薩摩訶薩行",
    "T07n0220_472:0388b09": "深般若波羅蜜多時，如實知識生滅。「善現！云",
    "T07n0220_472:0388b10": "何菩薩摩訶薩行深般若波羅蜜多時，如實",
    "T07n0220_472:0388b11": "知識真如？謂菩薩摩訶薩行深般若波羅蜜",
    "T07n0220_472:0388b12": "多時，如實知識真如無生無滅、無來無去、無",
    "T07n0220_472:0388b13": "染無淨、無增無減，常如其性不虛妄、不變易",
    "T07n0220_472:0388b14": "故名真如。是名菩薩摩訶薩行深般若波羅",
    "T07n0220_472:0388b15": "蜜多時，如實知識真如。「善現！是為菩薩摩訶",
    "T07n0220_472:0388b16": "薩能學如是三解脫門，則能學色蘊乃至識",
    "T07n0220_472:0388b17": "蘊。」具壽善現復白佛言：「云何菩薩摩訶薩能",
    "T07n0220_472:0388b18": "學如是三解脫門，亦能學眼處乃至意處？」佛",
    "T07n0220_472:0388b19": "告善現：「若菩薩摩訶薩行深般若波羅蜜多",
    "T07n0220_472:0388b20": "時，如實知眼處眼處自性空，乃至意處意處",
    "T07n0220_472:0388b21": "自性空，內處自性不可得故。善現！是為菩薩",
    "T07n0220_472:0388b22": "摩訶薩能學如是三解脫門，亦能學眼處乃至",
    "T07n0220_472:0388b23": "意處。」具壽善現復白佛言：「云何菩薩摩訶薩",
    "T07n0220_472:0388b24": "能學如是三解脫門，亦能學色處乃至法處？」",
    "T07n0220_472:0388b25": "佛告善現：「若菩薩摩訶薩行深般若波羅蜜",
    "T07n0220_472:0388b26": "多時，如實知色處色處自性空，乃至法處法",
    "T07n0220_472:0388b27": "處自性空，外處自性不可得故。善現！是為菩",
    "T07n0220_472:0388b28": "薩摩訶薩能學如是三解脫門，亦能學色處乃",
    "T07n0220_472:0388b29": "至法處。」具壽善現復白佛言：「云何菩薩摩訶",
    "T07n0220_472:0388c01": "薩能學如是三解脫門，亦能學眼界乃至意",
    "T07n0220_472:0388c02": "界？」佛告善現：「若菩薩摩訶薩行深般若波羅",
    "T07n0220_472:0388c03": "蜜多時，如實知眼界眼界自性空，乃至意界",
    "T07n0220_472:0388c04": "意界自性空。善現！是為菩薩摩訶薩能學如",
    "T07n0220_472:0388c05": "是三解脫門，亦能學眼界乃至意界。」具壽善",
    "T07n0220_472:0388c06": "現復白佛言：「云何菩薩摩訶薩能學如是三",
    "T07n0220_472:0388c07": "解脫門，亦能學色界乃至法界？」佛告善現：「若",
    "T07n0220_472:0388c08": "菩薩摩訶薩行深般若波羅蜜多時，如實知色",
    "T07n0220_472:0388c09": "界色界自性空，乃至法界法界自性空。善現！",
    "T07n0220_472:0388c10": "是為菩薩摩訶薩能學如是三解脫門，亦能學",
    "T07n0220_472:0388c11": "色界乃至法界。」具壽善現復白佛言：「云何菩",
    "T07n0220_472:0388c12": "薩摩訶薩能學如是三解脫門，亦能學眼識",
    "T07n0220_472:0388c13": "界乃至意識界？」佛告善現：「若菩薩摩訶薩行",
    "T07n0220_472:0388c14": "深般若波羅蜜多時，如實知眼識界眼識界",
    "T07n0220_472:0388c15": "自性空，乃至意識界意識界自性空。善現！是",
    "T07n0220_472:0388c16": "為菩薩摩訶薩能學如是三解脫門，亦能學眼",
    "T07n0220_472:0388c17": "識界乃至意識界。」具壽善現復白佛言：「云何",
    "T07n0220_472:0388c18": "菩薩摩訶薩能學如是三解脫門，亦能學眼",
    "T07n0220_472:0388c19": "觸乃至意觸？」佛告善現：「若菩薩摩訶薩行深",
    "T07n0220_472:0388c20": "般若波羅蜜多時，如實知眼觸眼觸自性空，",
    "T07n0220_472:0388c21": "乃至意觸意觸自性空。善現！是為菩薩摩訶",
    "T07n0220_472:0388c22": "薩能學如是三解脫門，亦能學眼觸乃至意",
    "T07n0220_472:0388c23": "觸。」具壽善現復白佛言：「云何菩薩摩訶薩能",
    "T07n0220_472:0388c24": "學如是三解脫門，亦能學眼觸為緣所生諸",
    "T07n0220_472:0388c25": "受乃至意觸為緣所生諸受？」佛告善現：「若菩",
    "T07n0220_472:0388c26": "薩摩訶薩行深般若波羅蜜多時，如實知眼",
    "T07n0220_472:0388c27": "觸為緣所生諸受眼觸為緣所生諸受自性",
    "T07n0220_472:0388c28": "空，乃至意觸為緣所生諸受意觸為緣所生",
    "T07n0220_472:0388c29": "諸受自性空。善現！是為菩薩摩訶薩能學如",
    "T07n0220_472:0389a01": "是三解脫門，亦能學眼觸為緣所生諸受乃至",
    "T07n0220_472:0389a02": "意觸為緣所生諸受。」具壽善現復白佛言：「云",
    "T07n0220_472:0389a03": "何菩薩摩訶薩能學如是三解脫門，亦能學",
    "T07n0220_472:0389a04": "地界乃至識界？」佛告善現：「若菩薩摩訶薩行",
    "T07n0220_472:0389a05": "深般若波羅蜜多時，如實知地界地界自性",
    "T07n0220_472:0389a06": "空，乃至識界識界自性空。善現！是為菩薩摩",
    "T07n0220_472:0389a07": "訶薩能學如是三解脫門，亦能學地界乃至識",
    "T07n0220_472:0389a08": "界。」具壽善現復白佛言：「云何菩薩摩訶薩能",
    "T07n0220_472:0389a09": "學如是三解脫門，亦能學因緣乃至增上緣？」",
    "T07n0220_472:0389a10": "佛告善現：「若菩薩摩訶薩行深般若波羅蜜",
    "T07n0220_472:0389a11": "多時，如實知因緣是種子相，等無間緣是開",
    "T07n0220_472:0389a12": "發相，所緣緣是任持相，增上緣是不礙相，自",
    "T07n0220_472:0389a13": "性本空，遠離二法。善現！是為菩薩摩訶薩能",
    "T07n0220_472:0389a14": "學如是三解脫門，亦能學因緣乃至增上緣。」",
    "T07n0220_472:0389a15": "具壽善現復白佛言：「云何菩薩摩訶薩能學",
    "T07n0220_472:0389a16": "如是三解脫門，亦能學從緣所生諸法？」佛告",
    "T07n0220_472:0389a17": "善現：「若菩薩摩訶薩行深般若波羅蜜多時，",
    "T07n0220_472:0389a18": "如實知一切從緣所生法不生不滅、不斷不",
    "T07n0220_472:0389a19": "常、不一不異、不來不去，絕諸戲論、本性憺怕。",
    "T07n0220_472:0389a20": "善現！是為菩薩摩訶薩能學如是三解脫門，",
    "T07n0220_472:0389a21": "亦能學從緣所生諸法。」具壽善現復白佛言：",
    "T07n0220_472:0389a22": "「云何菩薩摩訶薩能學如是三解脫門，亦能",
    "T07n0220_472:0389a23": "學無明乃至老死？」佛告善現：「若菩薩摩訶薩",
    "T07n0220_472:0389a24": "行深般若波羅蜜多時，如實知無明乃至老",
    "T07n0220_472:0389a25": "死無生無滅、無染無淨，自性本空，遠離二法。",
    "T07n0220_472:0389a26": "善現！是為菩薩摩訶薩能學如是三解脫門，",
    "T07n0220_472:0389a27": "亦能學無明乃至老死。」具壽善現復白佛言：",
    "T07n0220_472:0389a28": "「云何菩薩摩訶薩能學如是三解脫門，亦能",
    "T07n0220_472:0389a29": "學內空乃至無性自性空？」佛告善現：「若菩薩",
    "T07n0220_472:0389b01": "摩訶薩行深般若波羅蜜多時，如實知內空",
    "T07n0220_472:0389b02": "乃至無性自性空皆無自性、都不可得而能",
    "T07n0220_472:0389b03": "安住。善現！是為菩薩摩訶薩能學如是三解",
    "T07n0220_472:0389b04": "脫門，亦能學內空乃至無性自性空。」具壽善",
    "T07n0220_472:0389b05": "現復白佛言：「云何菩薩摩訶薩能學如是三",
    "T07n0220_472:0389b06": "解脫門，亦能學真如乃至不思議界？」佛告善",
    "T07n0220_472:0389b07": "現：「若菩薩摩訶薩行深般若波羅蜜多時，如",
    "T07n0220_472:0389b08": "實知真如乃至不思議界皆無戲論、都無分",
    "T07n0220_472:0389b09": "別而能安住。善現！是為菩薩摩訶薩能學如",
    "T07n0220_472:0389b10": "是三解脫門，亦能學真如乃至不思議界。」具",
    "T07n0220_472:0389b11": "壽善現復白佛言：「云何菩薩摩訶薩能學如",
    "T07n0220_472:0389b12": "是三解脫門，亦能學苦、集、滅、道聖諦？」佛告善",
    "T07n0220_472:0389b13": "現：「若菩薩摩訶薩行深般若波羅蜜多時，如",
    "T07n0220_472:0389b14": "實知苦是逼迫相，集是生起相，滅是寂靜相，",
    "T07n0220_472:0389b15": "道是出離相，自性本空，遠離二法，是聖者諦。",
    "T07n0220_472:0389b16": "苦等即真如，真如即苦等，無二無別，唯真聖",
    "T07n0220_472:0389b17": "者能如實知。善現！是為菩薩摩訶薩能學如",
    "T07n0220_472:0389b18": "是三解脫門，亦能學苦、集、滅、道聖諦。」具壽善",
    "T07n0220_472:0389b19": "現復白佛言：「云何菩薩摩訶薩能學如是三",
    "T07n0220_472:0389b20": "解脫門，亦能學布施波羅蜜多乃至般若波",
    "T07n0220_472:0389b21": "羅蜜多？」佛告善現：「若菩薩摩訶薩行深般若",
    "T07n0220_472:0389b22": "波羅蜜多時，如實知布施波羅蜜多乃至般",
    "T07n0220_472:0389b23": "若波羅蜜多無增無減、無染無淨、無自性、不",
    "T07n0220_472:0389b24": "可得而能修習。善現！是為菩薩摩訶薩能學",
    "T07n0220_472:0389b25": "如是三解脫門，亦能學布施波羅蜜多乃至般",
    "T07n0220_472:0389b26": "若波羅蜜多。」具壽善現復白佛言：「云何菩薩",
    "T07n0220_472:0389b27": "摩訶薩能學如是三解脫門，亦能學四靜慮、",
    "T07n0220_472:0389b28": "四無量、四無色定？」佛告善現：「若菩薩摩訶薩",
    "T07n0220_472:0389b29": "行深般若波羅蜜多時，如實知四靜慮、四無",
    "T07n0220_472:0389c01": "量、四無色定無增無減、無染無淨、無自性、不",
    "T07n0220_472:0389c02": "可得而能修習。善現！是為菩薩摩訶薩能學",
    "T07n0220_472:0389c03": "如是三解脫門，亦能學四靜慮、四無量、四無色",
    "T07n0220_472:0389c04": "定。」具壽善現復白佛言：「云何菩薩摩訶薩能",
    "T07n0220_472:0389c05": "學如是三解脫門，亦能學四念住乃至八聖",
    "T07n0220_472:0389c06": "道支？」佛告善現：「若菩薩摩訶薩行深般若波",
    "T07n0220_472:0389c07": "羅蜜多時，如實知四念住乃至八聖道支無",
    "T07n0220_472:0389c08": "增無減、無染無淨、無自性、不可得而能修習。",
    "T07n0220_472:0389c09": "善現！是為菩薩摩訶薩能如是學三解脫門，",
    "T07n0220_472:0389c10": "亦能學四念住乃至八聖道支。」具壽善現復",
    "T07n0220_472:0389c11": "白佛言：「云何菩薩摩訶薩能學如是三解脫",
    "T07n0220_472:0389c12": "門，亦能學八解脫乃至十遍處？」佛告善現：「若",
    "T07n0220_472:0389c13": "菩薩摩訶薩行深般若波羅蜜多時，如實知",
    "T07n0220_472:0389c14": "八解脫乃至十遍處無增無減、無染無淨、無",
    "T07n0220_472:0389c15": "自性、不可得而能修習。善現！是為菩薩摩訶",
    "T07n0220_472:0389c16": "薩能如是學三解脫門，亦能學八解脫乃至十",
    "T07n0220_472:0389c17": "遍處。」具壽善現復白佛言：「云何菩薩摩訶",
    "T07n0220_472:0389c18": "薩能學如是三解脫門，亦能學極喜地乃至",
    "T07n0220_472:0389c19": "法雲地？」佛告善現：「若菩薩摩訶薩行深般若",
    "T07n0220_472:0389c20": "波羅蜜多時，如實知極喜地乃至法雲地無",
    "T07n0220_472:0389c21": "增無減、無染無淨、無自性、不可得而能修習。",
    "T07n0220_472:0389c22": "善現！是為菩薩摩訶薩能如是學三解脫門，",
    "T07n0220_472:0389c23": "亦能學極喜地乃至法雲地。」具壽善現復白",
    "T07n0220_472:0389c24": "佛言：「云何菩薩摩訶薩能學如是三解脫門，",
    "T07n0220_472:0389c25": "亦能學一切陀羅尼門、三摩地門？」佛告善現：",
    "T07n0220_472:0389c26": "「若菩薩摩訶薩行深般若波羅蜜多時，如實",
    "T07n0220_472:0389c27": "知一切陀羅尼門、三摩地門無增無減、無染無",
    "T07n0220_472:0389c28": "淨、無自性、不可得而能修習。善現！是為菩薩",
    "T07n0220_472:0389c29": "摩訶薩能如是學三解脫門，亦能學一切陀羅",
    "T07n0220_472:0390a01": "尼門、三摩地門。」具壽善現復白佛言：「云何菩",
    "T07n0220_472:0390a02": "薩摩訶薩能如是學三解脫門，亦能學五眼、",
    "T07n0220_472:0390a03": "六神通？」佛告善現：「若菩薩摩訶薩行深般若",
    "T07n0220_472:0390a04": "波羅蜜多時，如實知五眼、六神通無增無減、",
    "T07n0220_472:0390a05": "無染無淨、無自性、不可得而能修習。善現！是",
    "T07n0220_472:0390a06": "為菩薩摩訶薩能如是學三解脫門，亦能學五",
    "T07n0220_472:0390a07": "眼、六神通。」具壽善現復白佛言：「云何菩薩摩",
    "T07n0220_472:0390a08": "訶薩能如是學三解脫門，亦能學如來十力",
    "T07n0220_472:0390a09": "乃至十八佛不共法？」佛告善現：「若菩薩摩訶",
    "T07n0220_472:0390a10": "薩行深般若波羅蜜多時，如實知如來十力",
    "T07n0220_472:0390a11": "乃至十八佛不共法無增無減、無染無淨、無",
    "T07n0220_472:0390a12": "自性、不可得而能修習。善現！是為菩薩摩訶",
    "T07n0220_472:0390a13": "薩能如是學三解脫門，亦能學如來十力乃至",
    "T07n0220_472:0390a14": "十八佛不共法。」具壽善現復白佛言：「云何菩",
    "T07n0220_472:0390a15": "薩摩訶薩能如是學三解脫門，亦能學無忘",
    "T07n0220_472:0390a16": "失法、恒住捨性？」佛告善現：「若菩薩摩訶薩行",
    "T07n0220_472:0390a17": "深般若波羅蜜多時，如實知無忘失法、恒住",
    "T07n0220_472:0390a18": "捨性無增無減、無染無淨、無自性、不可得而",
    "T07n0220_472:0390a19": "能修習。善現！是為菩薩摩訶薩能如是學三",
    "T07n0220_472:0390a20": "解脫門，亦能學無忘失法、恒住捨性。」具壽善",
    "T07n0220_472:0390a21": "現復白佛言：「云何菩薩摩訶薩能如是學三",
    "T07n0220_472:0390a22": "解脫門，亦能學一切智、道相智、一切相智？」佛",
    "T07n0220_472:0390a23": "告善現：「若菩薩摩訶薩行深般若波羅蜜多",
    "T07n0220_472:0390a24": "時，如實知一切智、道相智、一切相智無增無減、",
    "T07n0220_472:0390a25": "無染無淨、無自性、不可得而能修習。善現！是",
    "T07n0220_472:0390a26": "為菩薩摩訶薩能如是學三解脫門，亦能學一",
    "T07n0220_472:0390a27": "切智、道相智、一切相智。」具壽善現復白佛言：",
    "T07n0220_472:0390a28": "「云何菩薩摩訶薩能如是學三解脫門，亦能",
    "T07n0220_472:0390a29": "學成熟有情、嚴淨佛土？」佛告善現：「若菩薩摩",
    "T07n0220_472:0390b01": "訶薩行深般若波羅蜜多時，如實知成熟有",
    "T07n0220_472:0390b02": "情、嚴淨佛土無增無減、無染無淨、無自性、不",
    "T07n0220_472:0390b03": "可得而能修習。善現！是為菩薩摩訶薩能如",
    "T07n0220_472:0390b04": "是學三解脫門，亦能學成熟有情、嚴淨佛土。」",
    "T07n0220_472:0390b05": "具壽善現復白佛言：「云何菩薩摩訶薩能如",
    "T07n0220_472:0390b06": "是學三解脫門，亦能學諸餘無量無邊佛法？」",
    "T07n0220_472:0390b07": "佛告善現：「若菩薩摩訶薩行深般若波羅蜜",
    "T07n0220_472:0390b08": "多時，如實知諸餘無量無邊佛法無增無減、",
    "T07n0220_472:0390b09": "無染無淨、無自性、不可得而能修習。善現！是",
    "T07n0220_472:0390b10": "為菩薩摩訶薩能如是學三解脫門，亦能學諸",
    "T07n0220_472:0390b11": "餘無量無邊佛法。」",
    "T07n0220_472:0390b12": "爾時，具壽善現白佛言：「世尊！若菩薩摩訶薩",
    "T07n0220_472:0390b13": "行深般若波羅蜜多時，如實了知色等諸法",
    "T07n0220_472:0390b14": "各各差別不相雜亂，將無以色乃至以識壞",
    "T07n0220_472:0390b15": "法界耶？將無以眼處乃至以意處壞法界耶？",
    "T07n0220_472:0390b16": "將無以色處乃至以法處壞法界耶？將無以",
    "T07n0220_472:0390b17": "眼界乃至以意界壞法界耶？將無以色界乃",
    "T07n0220_472:0390b18": "至以法界壞法界耶？將無以眼識界乃至以意",
    "T07n0220_472:0390b19": "識界壞法界耶？將無以眼觸乃至以意觸壞",
    "T07n0220_472:0390b20": "法界耶？將無以眼觸為緣所生諸受乃至以",
    "T07n0220_472:0390b21": "意觸為緣所生諸受壞法界耶？將無以地界",
    "T07n0220_472:0390b22": "乃至以識界壞法界耶？將無以因緣乃至以",
    "T07n0220_472:0390b23": "增上緣壞法界耶？將無以從緣所生諸法壞",
    "T07n0220_472:0390b24": "法界耶？將無以無明乃至以老死壞法界耶？",
    "T07n0220_472:0390b25": "將無以內空乃至以無性自性空壞法界耶？",
    "T07n0220_472:0390b26": "將無以真如乃至以不思議界壞法界耶？將",
    "T07n0220_472:0390b27": "無以苦、集、滅、道聖諦壞法界耶？將無以布施",
    "T07n0220_472:0390b28": "波羅蜜多乃至以般若波羅蜜多壞法界耶？",
    "T07n0220_472:0390b29": "將無以四靜慮、四無量、四無色定壞法界耶？",
    "T07n0220_472:0390c01": "將無以四念住乃至以八聖道支壞法界耶？",
    "T07n0220_472:0390c02": "將無以空、無相、無願解脫門壞法界耶？將無",
    "T07n0220_472:0390c03": "以八解脫、八勝處、九次第定、十遍處壞法界",
    "T07n0220_472:0390c04": "耶？將無以淨觀地乃至以如來地壞法界耶？",
    "T07n0220_472:0390c05": "將無以極喜地乃至以法雲地壞法界耶？將",
    "T07n0220_472:0390c06": "無以一切陀羅尼門、三摩地門壞法界耶？將",
    "T07n0220_472:0390c07": "無以五眼、六神通壞法界耶？將無以如來十",
    "T07n0220_472:0390c08": "力乃至以十八佛不共法壞法界耶？將無以",
    "T07n0220_472:0390c09": "三十二大士相、八十隨好壞法界耶？將無以",
    "T07n0220_472:0390c10": "無忘失法、恒住捨性壞法界耶？將無以一切",
    "T07n0220_472:0390c11": "智、道相智、一切相智壞法界耶？將無以預流",
    "T07n0220_472:0390c12": "果乃至以獨覺菩提壞法界耶？將無以一切",
    "T07n0220_472:0390c13": "菩薩摩訶薩行壞法界耶？將無以諸佛無上",
    "T07n0220_472:0390c14": "正等菩提壞法界耶？將無以一切智智壞法",
    "T07n0220_472:0390c15": "界耶？何以故？世尊！法界無二無差別故。」佛告",
    "T07n0220_472:0390c16": "善現：「若離法界餘法可得，可言彼法能壞法",
    "T07n0220_472:0390c17": "界；然離法界無法可得，故無餘法能壞法界。",
    "T07n0220_472:0390c18": "所以者何？諸佛、菩薩、獨覺、聲聞知離法界無",
    "T07n0220_472:0390c19": "法可得，既知無法離於法界，亦不為他施設",
    "T07n0220_472:0390c20": "宣說，是故法界無能壞者。如是，善現！諸菩薩",
    "T07n0220_472:0390c21": "摩訶薩行深般若波羅蜜多時，應學法界無",
    "T07n0220_472:0390c22": "二、無別、不可壞相。」具壽善現復白佛言：「若菩",
    "T07n0220_472:0390c23": "薩摩訶薩欲學法界，當於何學？」佛告善現：「若",
    "T07n0220_472:0390c24": "菩薩摩訶薩欲學法界，當於一切法學。所以",
    "T07n0220_472:0390c25": "者何？善現！以一切法皆入法界故。」具壽善現",
    "T07n0220_472:0390c26": "復白佛言：「何因緣故，說一切法皆入法界？」佛",
    "T07n0220_472:0390c27": "告善現：「若佛出世、若不出世，諸法法爾皆入",
    "T07n0220_472:0390c28": "法界無差別相，不由佛說。所以者何？善現！若",
    "T07n0220_472:0390c29": "善法非善法、若有記法無記法、若有漏法無",
    "T07n0220_472:0391a01": "漏法、若世間法出世間法、若有為法無為法，",
    "T07n0220_472:0391a02": "如是等一切法，無不皆入無相、無為、性空法",
    "T07n0220_472:0391a03": "界。是故，善現！諸菩薩摩訶薩行深般若波羅",
    "T07n0220_472:0391a04": "蜜多時，欲學法界當學一切法，若學一切法",
    "T07n0220_472:0391a05": "即是學法界。」具壽善現復白佛言：「若一切法",
    "T07n0220_472:0391a06": "皆入法界無二無別，諸菩薩摩訶薩云何當",
    "T07n0220_472:0391a07": "學般若波羅蜜多乃至布施波羅蜜多？云何",
    "T07n0220_472:0391a08": "當學初靜慮乃至第四靜慮？云何當學慈無",
    "T07n0220_472:0391a09": "量乃至捨無量？云何當學空無邊處定乃至",
    "T07n0220_472:0391a10": "非想非非想處定？云何當學四念住乃至八",
    "T07n0220_472:0391a11": "聖道支？云何當學空、無相、無願解脫門？云何",
    "T07n0220_472:0391a12": "當學八解脫乃至十遍處？云何當學極喜地",
    "T07n0220_472:0391a13": "乃至法雲地？云何當學一切陀羅尼門、三摩",
    "T07n0220_472:0391a14": "地門？云何當學內空乃至無性自性空？云何",
    "T07n0220_472:0391a15": "當學真如乃至不思議界？云何當學苦、集、滅、",
    "T07n0220_472:0391a16": "道聖諦？云何當學五眼、六神通？云何當學",
    "T07n0220_472:0391a17": "如來十力乃至十八佛不共法？云何當學無",
    "T07n0220_472:0391a18": "忘失法、恒住捨性？云何當學一切智、道相智、",
    "T07n0220_472:0391a19": "一切相智？云何當學成滿三十二大士相、八",
    "T07n0220_472:0391a20": "十隨好？云何當學成滿剎帝利大族、婆羅門",
    "T07n0220_472:0391a21": "大族、長者大族、居士大族？云何當學成滿四",
    "T07n0220_472:0391a22": "大王眾天乃至他化自在天？云何當學成滿",
    "T07n0220_472:0391a23": "梵眾天乃至廣果天？云何當學成滿無想有",
    "T07n0220_472:0391a24": "情天法而不樂生彼？云何當學成滿淨居天",
    "T07n0220_472:0391a25": "法而不樂生彼？云何當學空無邊處天法乃",
    "T07n0220_472:0391a26": "至非想非非想處天法而不樂生彼？云何當",
    "T07n0220_472:0391a27": "學初發菩提心乃至第十發菩提心？云何當",
    "T07n0220_472:0391a28": "學趣證菩薩正性離生？云何當學一切聲聞",
    "T07n0220_472:0391a29": "及獨覺地而不作證？云何當學成熟有情、嚴",
    "T07n0220_472:0391b01": "淨佛土？云何當學諸陀羅尼及無礙辯？云何",
    "T07n0220_472:0391b02": "當學一切菩薩摩訶薩道及佛無上正等菩提，",
    "T07n0220_472:0391b03": "如是學已知一切法一切種相，便能證得一",
    "T07n0220_472:0391b04": "切智智？「世尊！非法界中有如是等種種分別，",
    "T07n0220_472:0391b05": "將無菩薩摩訶薩眾由此分別行於顛倒，無",
    "T07n0220_472:0391b06": "戲論中起諸戲論。何以故？真法界中都無分",
    "T07n0220_472:0391b07": "別戲論事故。「世尊！法界非色、受、想、行、識，亦不",
    "T07n0220_472:0391b08": "離色、受、想、行、識；色、受、想、行、識即是法界，法界",
    "T07n0220_472:0391b09": "即是色、受、想、行、識。「世尊！法界非眼處乃至意",
    "T07n0220_472:0391b10": "處，亦不離眼處乃至意處；眼處乃至意處即",
    "T07n0220_472:0391b11": "是法界，法界即是眼處乃至意處。「世尊！法界",
    "T07n0220_472:0391b12": "非色處乃至法處，亦不離色處乃至法處；色",
    "T07n0220_472:0391b13": "處乃至法處即是法界，法界即是色處乃至",
    "T07n0220_472:0391b14": "法處。「世尊！法界非眼界乃至意界，亦不離眼",
    "T07n0220_472:0391b15": "界乃至意界；眼界乃至意界即是法界，法界",
    "T07n0220_472:0391b16": "即是眼界乃至意界。「世尊！法界非色界乃至",
    "T07n0220_472:0391b17": "法界，亦不離色界乃至法界；色界乃至法界",
    "T07n0220_472:0391b18": "即是法界，法界即是色界乃至法界。「世尊！法",
    "T07n0220_472:0391b19": "界非眼識界乃至意識界，亦不離眼識界乃",
    "T07n0220_472:0391b20": "至意識界；眼識界乃至意識界即是法界，法",
    "T07n0220_472:0391b21": "界即是眼識界乃至意識界。「世尊！法界非眼",
    "T07n0220_472:0391b22": "觸乃至意觸，亦不離眼觸乃至意觸；眼觸乃",
    "T07n0220_472:0391b23": "至意觸即是法界，法界即是眼觸乃至意觸。",
    "T07n0220_472:0391b24": "「世尊！法界非眼觸為緣所生諸受乃至意觸",
    "T07n0220_472:0391b25": "為緣所生諸受，亦不離眼觸為緣所生諸受",
    "T07n0220_472:0391b26": "乃至意觸為緣所生諸受；眼觸為緣所生諸",
    "T07n0220_472:0391b27": "受乃至意觸為緣所生諸受即是法界，法界",
    "T07n0220_472:0391b28": "即是眼觸為緣所生諸受乃至意觸為緣所生",
    "T07n0220_472:0391b29": "諸受。「世尊！法界非地界乃至識界，亦不離地",
    "T07n0220_472:0391c01": "界乃至識界；地界乃至識界即是法界，法界",
    "T07n0220_472:0391c02": "即是地界乃至識界。「世尊！法界非因緣乃至",
    "T07n0220_472:0391c03": "增上緣，亦不離因緣乃至增上緣；因緣乃至",
    "T07n0220_472:0391c04": "增上緣即是法界，法界即是因緣乃至增上",
    "T07n0220_472:0391c05": "緣。「世尊！法界非從緣所生諸法，亦不離從緣",
    "T07n0220_472:0391c06": "所生諸法；從緣所生諸法即是法界，法界即",
    "T07n0220_472:0391c07": "是從緣所生諸法。「世尊！法界非無明乃至老",
    "T07n0220_472:0391c08": "死，亦不離無明乃至老死；無明乃至老死即",
    "T07n0220_472:0391c09": "是法界，法界即是無明乃至老死。「世尊！法界",
    "T07n0220_472:0391c10": "非布施波羅蜜多乃至般若波羅蜜多，亦不",
    "T07n0220_472:0391c11": "離布施波羅蜜多乃至般若波羅蜜多；布施",
    "T07n0220_472:0391c12": "波羅蜜多乃至般若波羅蜜多即是法界，法",
    "T07n0220_472:0391c13": "界即是布施波羅蜜多乃至般若波羅蜜多。",
    "T07n0220_472:0391c14": "「世尊！法界非四靜慮、四無量、四無色定，亦不",
    "T07n0220_472:0391c15": "離四靜慮、四無量、四無色定；四靜慮、四無量、",
    "T07n0220_472:0391c16": "四無色定即是法界，法界即是四靜慮、四無",
    "T07n0220_472:0391c17": "量、四無色定。「世尊！法界非四念住乃至八聖",
    "T07n0220_472:0391c18": "道支，亦不離四念住乃至八聖道支；四念住",
    "T07n0220_472:0391c19": "乃至八聖道支即是法界，法界即是四念住",
    "T07n0220_472:0391c20": "乃至八聖道支。「世尊！法界非空、無相、無願解",
    "T07n0220_472:0391c21": "脫門，亦不離空、無相、無願解脫門；空、無相、無",
    "T07n0220_472:0391c22": "願解脫門即是法界，法界即是空、無相、無願",
    "T07n0220_472:0391c23": "解脫門。「世尊！法界非內空乃至無性自性空，",
    "T07n0220_472:0391c24": "亦不離內空乃至無性自性空；內空乃至無",
    "T07n0220_472:0391c25": "性自性空即是法界，法界即是內空乃至無",
    "T07n0220_472:0391c26": "性自性空。「世尊！法界非苦、集、滅、道聖諦，亦不",
    "T07n0220_472:0391c27": "離苦、集、滅、道聖諦；苦、集、滅、道聖諦即是法界，",
    "T07n0220_472:0391c28": "法界即是苦、集、滅、道聖諦。「世尊！法界非八解",
    "T07n0220_472:0391c29": "脫乃至十遍處，亦不離八解脫乃至十遍處；",
    "T07n0220_472:0392a01": "八解脫乃至十遍處即是法界，法界即是八",
    "T07n0220_472:0392a02": "解脫乃至十遍處。「世尊！法界非淨觀地乃至",
    "T07n0220_472:0392a03": "如來地，亦不離淨觀地乃至如來地；淨觀地",
    "T07n0220_472:0392a04": "乃至如來地即是法界，法界即是淨觀地乃",
    "T07n0220_472:0392a05": "至如來地。「世尊！法界非極喜地乃至法雲地，",
    "T07n0220_472:0392a06": "亦不離極喜地乃至法雲地；極喜地乃至法",
    "T07n0220_472:0392a07": "雲地即是法界，法界即是極喜地乃至法雲",
    "T07n0220_472:0392a08": "地。「世尊！法界非一切陀羅尼門、三摩地門，亦",
    "T07n0220_472:0392a09": "不離一切陀羅尼門、三摩地門；一切陀羅尼",
    "T07n0220_472:0392a10": "門、三摩地門即是法界，法界即是一切陀羅",
    "T07n0220_472:0392a11": "尼門、三摩地門。「世尊！法界非五眼、六神通，亦",
    "T07n0220_472:0392a12": "不離五眼、六神通；五眼、六神通即是法界，法",
    "T07n0220_472:0392a13": "界即是五眼、六神通。「世尊！法界非如來十力",
    "T07n0220_472:0392a14": "乃至十八佛不共法，亦不離如來十力乃至",
    "T07n0220_472:0392a15": "十八佛不共法；如來十力乃至十八佛不共",
    "T07n0220_472:0392a16": "法即是法界，法界即是如來十力乃至十八",
    "T07n0220_472:0392a17": "佛不共法。「世尊！法界非無忘失法、恒住捨性，",
    "T07n0220_472:0392a18": "亦不離無忘失法、恒住捨性；無忘失法、恒住",
    "T07n0220_472:0392a19": "捨性即是法界，法界即是無忘失法、恒住捨",
    "T07n0220_472:0392a20": "性。「世尊！法界非一切智、道相智、一切相智，亦",
    "T07n0220_472:0392a21": "不離一切智、道相智、一切相智；一切智、道相",
    "T07n0220_472:0392a22": "智、一切相智即是法界，法界即是一切智、道",
    "T07n0220_472:0392a23": "相智、一切相智。「世尊！法界非三十二大士相、",
    "T07n0220_472:0392a24": "八十隨好，亦不離三十二大士相、八十隨好；",
    "T07n0220_472:0392a25": "三十二大士相、八十隨好即是法界，法界即",
    "T07n0220_472:0392a26": "是三十二大士相、八十隨好。「世尊！法界非預",
    "T07n0220_472:0392a27": "流果乃至獨覺菩提，亦不離預流果乃至獨",
    "T07n0220_472:0392a28": "覺菩提；預流果乃至獨覺菩提即是法界，法",
    "T07n0220_472:0392a29": "界即是預流果乃至獨覺菩提。「世尊！法界非",
    "T07n0220_472:0392b01": "一切菩薩摩訶薩行、諸佛無上正等菩提，亦不",
    "T07n0220_472:0392b02": "離一切菩薩摩訶薩行、諸佛無上正等菩提；一",
    "T07n0220_472:0392b03": "切菩薩摩訶薩行、諸佛無上正等菩提即是法",
    "T07n0220_472:0392b04": "界，法界即是一切菩薩摩訶薩行、諸佛無上",
    "T07n0220_472:0392b05": "正等菩提。「世尊！法界非善、非善法，亦不離善、",
    "T07n0220_472:0392b06": "非善法；善、非善法即是法界，法界即是善、非",
    "T07n0220_472:0392b07": "善法。「世尊！法界非有記、無記法，亦不離有記、",
    "T07n0220_472:0392b08": "無記法；有記、無記法即是法界，法界即是有",
    "T07n0220_472:0392b09": "記、無記法。「世尊！法界非有漏、無漏法，亦不離",
    "T07n0220_472:0392b10": "有漏、無漏法；有漏、無漏法即是法界，法界即",
    "T07n0220_472:0392b11": "是有漏、無漏法。「世尊！法界非世間、出世間法，",
    "T07n0220_472:0392b12": "亦不離世間、出世間法；世間、出世間法即是",
    "T07n0220_472:0392b13": "法界，法界即是世間、出世間法。」「世尊！法界非",
    "T07n0220_472:0392b14": "有為、無為法，亦不離有為、無為法；有為、無為",
    "T07n0220_472:0392b15": "法即是法界，法界即是有為、無為法。」佛告善",
    "T07n0220_472:0392b16": "現：「如是！如是！如汝所說。真法界中無一切種",
    "T07n0220_472:0392b17": "分別戲論。法界非色、受、想、行、識，亦不離色、受、",
    "T07n0220_472:0392b18": "想、行、識；法界即色、受、想、行、識，色、受、想、行、識即",
    "T07n0220_472:0392b19": "法界。如是乃至法界非有為、無為法，亦不離",
    "T07n0220_472:0392b20": "有為、無為法；法界即有為、無為法，有為、無為",
    "T07n0220_472:0392b21": "法即法界。「復次，善現！諸菩薩摩訶薩行深般",
    "T07n0220_472:0392b22": "若波羅蜜多時，若見有法離法界者，便非正",
    "T07n0220_472:0392b23": "趣所求無上正等菩提。是故，善現！諸菩薩摩",
    "T07n0220_472:0392b24": "訶薩行深般若波羅蜜多時，不見有法離真",
    "T07n0220_472:0392b25": "法界。「善現當知！諸菩薩摩訶薩行深般若波",
    "T07n0220_472:0392b26": "羅蜜多時，知一切法即真法界，方便善巧無",
    "T07n0220_472:0392b27": "名相法，為諸有情寄名相說，謂此是色、受、想、",
    "T07n0220_472:0392b28": "行、識，此是眼處乃至意處，此是色處乃至法",
    "T07n0220_472:0392b29": "處，此是眼界乃至意界，此是色界乃至法界，",
    "T07n0220_472:0392c01": "此是眼識界乃至意識界，此是眼觸乃至意",
    "T07n0220_472:0392c02": "觸，此是眼觸為緣所生諸受乃至意觸為緣",
    "T07n0220_472:0392c03": "所生諸受，此是地界乃至識界，此是因緣乃",
    "T07n0220_472:0392c04": "至增上緣，此是從緣所生諸法，此是無明乃",
    "T07n0220_472:0392c05": "至老死，此是善法、非善法，此是有記法、無記",
    "T07n0220_472:0392c06": "法，此是有漏法、無漏法，此是世間法、出世間",
    "T07n0220_472:0392c07": "法，此是有為法、無為法，此是布施波羅蜜多",
    "T07n0220_472:0392c08": "乃至般若波羅蜜多，此是四靜慮、四無量、四",
    "T07n0220_472:0392c09": "無色定，此是四念住乃至八聖道支，此是空、",
    "T07n0220_472:0392c10": "無相、無願解脫門，此是內空乃至無性自性",
    "T07n0220_472:0392c11": "空，此是真如乃至不思議界，此是苦、集、滅、道",
    "T07n0220_472:0392c12": "聖諦，此是八解脫乃至十遍處，此是淨觀地",
    "T07n0220_472:0392c13": "乃至如來地，此是極喜地乃至法雲地，此是",
    "T07n0220_472:0392c14": "一切陀羅尼門、三摩地門，此是五眼、六神通，",
    "T07n0220_472:0392c15": "此是如來十力乃至十八佛不共法，此是無",
    "T07n0220_472:0392c16": "忘失法、恒住捨性，此是一切智、道相智、一切",
    "T07n0220_472:0392c17": "相智，此是三十二大士相、八十隨好，此是預",
    "T07n0220_472:0392c18": "流果乃至獨覺菩提，此是一切菩薩摩訶薩",
    "T07n0220_472:0392c19": "行，此是諸佛無上正等菩提。「如工幻師或彼",
    "T07n0220_472:0392c20": "弟子，執持少物於眾人前幻作種種異類色",
    "T07n0220_472:0392c21": "相。謂或幻作男女、大小；或復幻作象、馬、牛、羊、",
    "T07n0220_472:0392c22": "駝、驢、雞等種種禽獸；或復幻作城邑、聚落、園",
    "T07n0220_472:0392c23": "林、池沼，種種莊嚴甚可愛樂；或復幻作衣服、",
    "T07n0220_472:0392c24": "飲食、房舍、臥具、花香、瓔珞，種種珍寶、財穀、庫",
    "T07n0220_472:0392c25": "藏；或復幻作無量種類伎樂俳優，令無量人",
    "T07n0220_472:0392c26": "歡娛受樂；或復幻作種種形相令行布施，或",
    "T07n0220_472:0392c27": "令持戒，或令安忍，或令精進，或令習定，或令",
    "T07n0220_472:0392c28": "修慧；或復現生剎帝利大族乃至居士大族；",
    "T07n0220_472:0392c29": "或復幻作諸山、大海、妙高山王、輪圍山等；或",
    "T07n0220_472:0393a01": "復現生四大王眾天乃至他化自在天；或復",
    "T07n0220_472:0393a02": "現生梵眾天乃至色究竟天；或復現生空無",
    "T07n0220_472:0393a03": "邊處天乃至非想非非想處天；或復現作預",
    "T07n0220_472:0393a04": "流、一來、不還、阿羅漢、獨覺；或復現作菩薩摩",
    "T07n0220_472:0393a05": "訶薩，從初發心修行布施波羅蜜多乃至般若",
    "T07n0220_472:0393a06": "波羅蜜多，修行四靜慮、四無量、四無色定，修",
    "T07n0220_472:0393a07": "行四念住乃至八聖道支，修行空、無相、無願",
    "T07n0220_472:0393a08": "解脫門，學住內空乃至無性自性空，學住",
    "T07n0220_472:0393a09": "真如乃至不思議界，學住苦、集、滅、道聖諦，趣",
    "T07n0220_472:0393a10": "入菩薩正性離生，修行極喜地乃至法雲地，",
    "T07n0220_472:0393a11": "引發種種殊勝神通，放大光明照諸世界，成",
    "T07n0220_472:0393a12": "熟有情、嚴淨佛土，遊戲一切靜慮、解脫、等持、",
    "T07n0220_472:0393a13": "等至、諸陀羅尼及三摩地，修行種種諸佛功",
    "T07n0220_472:0393a14": "德；或復幻作如來形像，具三十二大丈夫相，",
    "T07n0220_472:0393a15": "八十隨好圓滿莊嚴，成就十力、四無所畏、四",
    "T07n0220_472:0393a16": "無礙解、大慈、大悲、大喜、大捨、十八佛不共法、無",
    "T07n0220_472:0393a17": "忘失法、恒住捨性、一切智、道相智、一切相智",
    "T07n0220_472:0393a18": "等無量無邊不可思議殊勝功德。「善現！如是",
    "T07n0220_472:0393a19": "幻師或彼弟子為惑他故，在眾人前幻作此",
    "T07n0220_472:0393a20": "等諸幻化事，其中無智男女大小見是事已，",
    "T07n0220_472:0393a21": "咸驚歎言：『奇哉！此人妙解眾伎，能作種種甚",
    "T07n0220_472:0393a22": "希有事，乃至能作如來之身，相好莊嚴具諸",
    "T07n0220_472:0393a23": "功德，令眾歡樂自顯伎能。』其中有智見此事",
    "T07n0220_472:0393a24": "已，作是思惟：『甚為神異！如何此人能現是事，",
    "T07n0220_472:0393a25": "其中雖無實事可得，而令愚人迷謬歡悅，於",
    "T07n0220_472:0393a26": "無實物起實物想？』唯有智者了達皆空，雖有",
    "T07n0220_472:0393a27": "見聞而無執著。",
    "T07n0220_472:0393a28": "大般若波羅蜜多經卷第四百七十二"
}