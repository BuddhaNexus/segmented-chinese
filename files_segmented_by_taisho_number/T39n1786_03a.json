{
    "T39n1786_03a:0109c21": "folio_3a 金光明經文句記卷第三上",
    "T39n1786_03a:0109c23": "宋四明沙門知禮述",
    "T39n1786_03a:0109c24": "二、「從爾時」下，大段正宗分，二：初、總示文義，",
    "T39n1786_03a:0109c25": "二：初、示經文起盡。〈懺悔〉、〈讚歎〉、〈空品〉三品全，及",
    "T39n1786_03a:0109c26": "此〈壽量〉半品，同是正說。二、「凡三」下，辨三章大",
    "T39n1786_03a:0109c27": "義，二：初、敘他師，二：初、正明他義，三：初、敘初",
    "T39n1786_03a:0109c28": "師。二、「二云」下，敘次師，二：初、敘；二、「次乃」下，章安",
    "T39n1786_03a:0109c29": "破。以今不云師及天台，知是私破。空雖是",
    "T39n1786_03a:0110a01": "中，乃是因位用中破執，且非果上所顯中體。",
    "T39n1786_03a:0110a02": "法雖不異，用顯義殊；古既昧此，故今不用。三、",
    "T39n1786_03a:0110a03": "「三藏」下，敘真諦，二：初、敘。虛空等者，新經〈三身",
    "T39n1786_03a:0110a04": "分別品〉云「虛空藏菩薩白佛：『云何菩薩於諸",
    "T39n1786_03a:0110a05": "如來甚深祕密如法修行？』」指此為敘也。二、「直",
    "T39n1786_03a:0110a06": "是」下，章安破。諸經節節皆有發問，豈盡稱",
    "T39n1786_03a:0110a07": "敘？故云義弱。二、「師云」下，今師去取。彼虛空",
    "T39n1786_03a:0110a08": "藏雖約因問，佛答乃云一切如來等有三身，",
    "T39n1786_03a:0110a09": "豈非果義？故去三藏取初家。次師，可知。二、「新",
    "T39n1786_03a:0110a10": "舊」下，明今意，三：初、就新經明宗體，三：初、四佛",
    "T39n1786_03a:0110a11": "說迹以顯本，拂八十之短疑，明海滴之長應。",
    "T39n1786_03a:0110a12": "既聞應化能長能短，則達法報非滅非生，本",
    "T39n1786_03a:0110a13": "迹既融，思議乃絕。上根之者秖聞其迹，亦悟",
    "T39n1786_03a:0110a14": "本源。當第一周也。二、「若未」下，王子示本令悟",
    "T39n1786_03a:0110a15": "迹。新經〈壽量品〉四佛說壽益物事訖，有憍陳",
    "T39n1786_03a:0110a16": "如婆羅門欲生天故，求佛舍利如芥粟許。犂",
    "T39n1786_03a:0110a17": "車毘王子說偈答云：「假使蚊蚋脚，可以作城",
    "T39n1786_03a:0110a18": "樓，如來寂靜身，無有舍利事。兔角為梯隥，",
    "T39n1786_03a:0110a19": "從地得升天，邪思佛舍利，功德無是處。鼠登",
    "T39n1786_03a:0110a20": "兔角梯，食月除修羅，依舍利盡惑，解脫無",
    "T39n1786_03a:0110a21": "是處。」中根直聞法身理本不生滅，乃悟報應",
    "T39n1786_03a:0110a22": "能常無常。理事既融，思議即絕。當第二周也。",
    "T39n1786_03a:0110a23": "三、「若未」下，釋迦雙論令俱解。下根既鈍，偏談",
    "T39n1786_03a:0110a24": "本迹不能懸解互融之意，是故釋迦具演三",
    "T39n1786_03a:0110a25": "身，所謂法身、應身、化身。如依空有電、依電有",
    "T39n1786_03a:0110a26": "光。法身是理、應身是智。智既應理，即起化身，",
    "T39n1786_03a:0110a27": "三身冥一，一不定一，三身宛然，是故品題三",
    "T39n1786_03a:0110a28": "身分別。法應是本，化身是迹，一時俱說則生",
    "T39n1786_03a:0110a29": "妙解，思議乃絕。當第三周。此之三番，皆說如",
    "T39n1786_03a:0110b01": "來常宗顯體，意令聞者發智證理。二、「懺品」下，",
    "T39n1786_03a:0110b02": "判三品俱明用。佛智之宗顯法性體，此即名",
    "T39n1786_03a:0110b03": "為經宗經體。一切眾生以此宗體而為本心，",
    "T39n1786_03a:0110b04": "若能懺歎及修二空，故佛妙用全體而起，令",
    "T39n1786_03a:0110b05": "此眾生滅惡生善，及發空用導成二用，故",
    "T39n1786_03a:0110b06": "云三品俱是經用。三、「今之」下，明此本略二番。",
    "T39n1786_03a:0110b07": "以其二番皆顯三身，今此一番所顯不別，",
    "T39n1786_03a:0110b08": "是故讖師順好略機不翻後二。二、「文為」下，分",
    "T39n1786_03a:0110b09": "文解釋，四：初文，二：初、分文。二、解釋，四：初、四",
    "T39n1786_03a:0110b10": "佛說偈，二：初、經家敘。二、四佛說喻，二：初、料簡",
    "T39n1786_03a:0110b11": "身說，二：初、問。二、答，二：初、明說。本稱機宜，共別",
    "T39n1786_03a:0110b12": "無在。二、「見亦」下，明身。釋題判教，此經屬通。此",
    "T39n1786_03a:0110b13": "教明佛丈六、尊特一身異見，故名合身。今此",
    "T39n1786_03a:0110b14": "室中有三乘眾，三中菩薩利根之者能深觀",
    "T39n1786_03a:0110b15": "空，見不空理。不空理者，乃是生佛同一覺性。",
    "T39n1786_03a:0110b16": "故雖見佛，佛非外來，隨大隨小皆無邊際，故",
    "T39n1786_03a:0110b17": "云四佛同尊特身，身智應用是一是常，豈唯",
    "T39n1786_03a:0110b18": "諸佛無二無別？與其弟子亦復不異，故云眾",
    "T39n1786_03a:0110b19": "一。雖未開廢，利人見同。若鈍菩薩及二乘人，",
    "T39n1786_03a:0110b20": "既但見空，乃覩四佛自外而來，取色分齊但",
    "T39n1786_03a:0110b21": "是應化，佛尚各異，弟子豈同？三乘差別，故云",
    "T39n1786_03a:0110b22": "眾多。二、「分八」下，分文解義，二：初、敘二家分文。",
    "T39n1786_03a:0110b23": "二、「舊云」下，從初師釋義，四：初、四偈立譬，二：",
    "T39n1786_03a:0110b24": "初、斥古，二：初、敘；二、「是義」下，斥。諸佛說法三時",
    "T39n1786_03a:0110b25": "不謬，故上中下善。能詮有法，故其言巧妙。所",
    "T39n1786_03a:0110b26": "詮離情，故其義深遠。若齊無意，寧悟常宗？故",
    "T39n1786_03a:0110b27": "知古師全迷經旨。二、「且作」下，今釋，二：初、開章",
    "T39n1786_03a:0110b28": "敘意，二：初、開章。大師所解其義無窮，稱機釋",
    "T39n1786_03a:0110b29": "文且示三意。二、「四諦」下，敘意，二：初、明三因果。",
    "T39n1786_03a:0110c01": "四諦是理，因果通依；四念是行，修之在因；四",
    "T39n1786_03a:0110c02": "德本有，證之在果。非此三義，莫顯常宗。二、「若",
    "T39n1786_03a:0110c03": "論」下，明三相由。討果由因，因果由諦，欲成因",
    "T39n1786_03a:0110c04": "果，解諦居先。二、「上以」下，依章釋義，三：初、約四",
    "T39n1786_03a:0110c05": "諦釋，二：初、用四諦釋偈，二：初、懸說諦義，二：",
    "T39n1786_03a:0110c06": "初、明四諦義，三：初、對上明境智。上明能說人，",
    "T39n1786_03a:0110c07": "宜對於智；今明所說法，合對於理。二、「舊讀」下，",
    "T39n1786_03a:0110c08": "斥古唯齊事。言讀文者，《大論》第三解十號正",
    "T39n1786_03a:0110c09": "遍知文也。故論問云：「云何正遍知？」答：「知苦、",
    "T39n1786_03a:0110c10": "如苦相」等。舊讀此文，雖以如字為不異解，而",
    "T39n1786_03a:0110c11": "昧三藏以知事稱理為不異，摩訶衍中以知",
    "T39n1786_03a:0110c12": "事即理為不異，致使解義唯齊於事、全不顯",
    "T39n1786_03a:0110c13": "理。又復此文解正遍知，正知於真、遍知於俗。",
    "T39n1786_03a:0110c14": "三、「今明」下，明今師正義，二：初、約二諦；二、約",
    "T39n1786_03a:0110c15": "三諦。二解意者，以苦等四是世出世因果",
    "T39n1786_03a:0110c16": "之境，於此四境若其不了即真即俗及空假",
    "T39n1786_03a:0110c17": "中則不名諦，仍了二諦以中為真。三論空",
    "T39n1786_03a:0110c18": "假意在諦中，欲於迷悟十界因果一一見",
    "T39n1786_03a:0110c19": "中、法法無作，方得名為世相常住。其理不爾，",
    "T39n1786_03a:0110c20": "將何以拂信相之疑？二句皆初約苦諦釋、二",
    "T39n1786_03a:0110c21": "例餘諦結。二、「明識」下，明對諦意。二、「一切」下，",
    "T39n1786_03a:0110c22": "以諦釋文。四、約因前果後以水山地空對集",
    "T39n1786_03a:0110c23": "苦道滅，例皆分三：初、牒示；二、引證；三、釋結。",
    "T39n1786_03a:0110c24": "苦諦中引《小般若》者，《金剛般若》也。對《大",
    "T39n1786_03a:0110c25": "品》等稱之為小，以文為小，理同大部。彼以須",
    "T39n1786_03a:0110c26": "彌喻於佛身。今證苦者積聚義同，非集所感。",
    "T39n1786_03a:0110c27": "然用佛報證生報者，彰苦無作、陰入皆如，",
    "T39n1786_03a:0110c28": "無苦可捨，即生成滅故。盤峙，盤迴。峙，立也。",
    "T39n1786_03a:0110c29": "或作磐字，誤也。道諦中引《法華》智地者，",
    "T39n1786_03a:0111a01": "以地喻地。既到智地，道之中也。水陸兩途",
    "T39n1786_03a:0111a02": "者，陸途但到海之此岸，可喻三乘通修道品，",
    "T39n1786_03a:0111a03": "未度變易，猶在此岸。水途能到海之彼岸，可",
    "T39n1786_03a:0111a04": "喻一乘別修道品，能即二死到三德岸。滅",
    "T39n1786_03a:0111a05": "諦中引《法華》者，以空喻空，此空畢竟，故曰",
    "T39n1786_03a:0111a06": "終歸。五翳者，煙、雲、塵、霧、修羅手也。三光者，",
    "T39n1786_03a:0111a07": "日、月、星也。常住滅理本來不翳，今亦非淨。問：",
    "T39n1786_03a:0111a08": "若以山喻佛身，道以地喻智地，滅以空喻",
    "T39n1786_03a:0111a09": "妙空。此三既有即理之教，則可論於所證法",
    "T39n1786_03a:0111a10": "身。若初集諦引證釋結但論煩惱，豈可亦得",
    "T39n1786_03a:0111a11": "名法身耶？答：無作四諦一一皆中，若非一切",
    "T39n1786_03a:0111a12": "咸趣煩惱，那名即中？以即中故，苦名法身、道",
    "T39n1786_03a:0111a13": "是智地、滅名妙空。故知直以煩惱釋集示於",
    "T39n1786_03a:0111a14": "法身，其意最妙，行者知之。二、明四諦釋疑，",
    "T39n1786_03a:0111a15": "二：初、示理明疑斷，二：初、示理明相。上釋總瑞，",
    "T39n1786_03a:0111a16": "一切世間末曾有事悉具出現，以表十界假",
    "T39n1786_03a:0111a17": "實依報皆顯三德。今明十界假實依報一一",
    "T39n1786_03a:0111a18": "四諦諦諦三德，是理遍相，名為法身，知此名",
    "T39n1786_03a:0111a19": "報、起用名應，應有長短。二、「信相」下，示斷疑相，",
    "T39n1786_03a:0111a20": "三：初、所斷疑。二、「四佛」下，能斷法。四種之喻，本",
    "T39n1786_03a:0111a21": "曉應長，大師特以四諦解之。若非應壽全是",
    "T39n1786_03a:0111a22": "法身、三身一體，何以妙會疏之兩說？故先示",
    "T39n1786_03a:0111a23": "云「其言巧妙，其義深遠。」若定喻一身，言豈巧",
    "T39n1786_03a:0111a24": "耶？三若並別，義豈深耶？三、「舉應」下，歎意巧。文",
    "T39n1786_03a:0111a25": "喻應長，意彰報法。信相得意，疑暗豁明。二、「釋",
    "T39n1786_03a:0111a26": "此」下，歎釋妙勸思。四佛巧喻，斷信相疑。智者",
    "T39n1786_03a:0111a27": "妙釋，發行人解。今既得遇，豈不審思？二、「四偈」",
    "T39n1786_03a:0111a28": "下，約四念釋。念者，即空假中三妙觀也。處者，",
    "T39n1786_03a:0111a29": "身受心法四妙境也。非此觀境，三身不顯，豈",
    "T39n1786_03a:0111b01": "曰談常？此釋分三：初、以偈對法，三：初、捨別",
    "T39n1786_03a:0111b02": "從通。身受心法但是五陰，故知四念本在苦",
    "T39n1786_03a:0111b03": "諦。然念處觀修通四教，今唯約圓，謂觀身淨、",
    "T39n1786_03a:0111b04": "不淨、非淨非不淨，乃至觀法我、經我、非我非",
    "T39n1786_03a:0111b05": "無我，皆成三諦。二、「一切」下，從通對釋。想行念",
    "T39n1786_03a:0111b06": "處者，秖是法念合此二陰；今欲配地，故存陰",
    "T39n1786_03a:0111b07": "名。想取行行者，想取相貌、行乃遷流，故云",
    "T39n1786_03a:0111b08": "行行。下行字，平聲。三、「若觀」下，對偈所以。常壽",
    "T39n1786_03a:0111b09": "因果，非圓念處無由得成，故用對偈。二、「若觀」",
    "T39n1786_03a:0111b10": "下，以法疑釋，二：初、明念處因果，二：初、修因",
    "T39n1786_03a:0111b11": "相。四枯即空、四榮即假、雙非即中，說有次第、",
    "T39n1786_03a:0111b12": "修無前後，乃一心三觀也。故佛於其四枯四",
    "T39n1786_03a:0111b13": "榮雙樹中間般涅槃者，正表於此。二、「成五」下，",
    "T39n1786_03a:0111b14": "得果相，三：初、明三德融即相。即枯即榮、即非",
    "T39n1786_03a:0111b15": "枯榮一剎那修，剎那剎那圓念不息，歷於五",
    "T39n1786_03a:0111b16": "品發似證真，至果位時三惑盡淨，百界五陰",
    "T39n1786_03a:0111b17": "自在無礙，名五解脫。百界五陰清淨如空，",
    "T39n1786_03a:0111b18": "名五般若。百界五陰究竟難思，名五法身。",
    "T39n1786_03a:0111b19": "智冥五陰，理是所冥，故稱之為理。體雖是一，",
    "T39n1786_03a:0111b20": "不分而分。般若能冥、法身所冥，以相冥故起",
    "T39n1786_03a:0111b21": "解脫用。「雖三」下，明祕藏義，如常所說。二、「仁王」",
    "T39n1786_03a:0111b22": "下，明五陰常住相。性名不改，即百界五陰八",
    "T39n1786_03a:0111b23": "相莫遷、十方周遍，然非事底別有性陰，秖善",
    "T39n1786_03a:0111b24": "惡陰穢污陰等當體常住，名法性陰。慎勿別",
    "T39n1786_03a:0111b25": "求。三、「陰之」下，明三身體用相。法報雙非，全體",
    "T39n1786_03a:0111b26": "起用，能常無常。常用則長等者，長則四喻、短",
    "T39n1786_03a:0111b27": "則八十，既皆應壽，悉是無常。今以長短分常",
    "T39n1786_03a:0111b28": "無常者，由山斤等能顯於常。若非體常，安",
    "T39n1786_03a:0111b29": "令應用人天莫數？是故信相聞八十滅，疑壽",
    "T39n1786_03a:0111c01": "無常；聞四喻長，悟常住體。故云常用則長，無",
    "T39n1786_03a:0111c02": "常用則短。二、「信相」下，將果用釋疑，三：初、所破",
    "T39n1786_03a:0111c03": "之疑；二、「四佛」下，能破之法；三、「信相」下，得解之",
    "T39n1786_03a:0111c04": "相。此三興向四諦釋疑其意不別，然須深",
    "T39n1786_03a:0111c05": "究。三、「四偈」下，約四德釋，二：初、以偈對德。碎",
    "T39n1786_03a:0111c06": "地為塵尚無淨相，豈存於穢？故對淨德，喻於",
    "T39n1786_03a:0111c07": "理淨淨於淨穢也。二、「四德」下，以德釋疑，二：初、",
    "T39n1786_03a:0111c08": "顯德用。常等四德，學者須揀，名同體別。一、",
    "T39n1786_03a:0111c09": "凡夫所著常樂我淨，體是見思；二菩薩建立",
    "T39n1786_03a:0111c10": "常樂我淨，體是無明；三佛之所證常樂我淨，",
    "T39n1786_03a:0111c11": "體是中道；今四皆中，是故皆以雙非顯之，",
    "T39n1786_03a:0111c12": "理須非於十二倒也。今此常等，與其非常非",
    "T39n1786_03a:0111c13": "無常等名異體同，四德雙非即法身也，四",
    "T39n1786_03a:0111c14": "能冥智即報身也。法報既冥，則能應物起常",
    "T39n1786_03a:0111c15": "無常至淨不淨自在應用。二、「信相」下，除疑念，",
    "T39n1786_03a:0111c16": "三：初、所破之疑；二、「四佛」下，能破之法；三、「信相」",
    "T39n1786_03a:0111c17": "下，得解之相。若知四諦斷疑之意，此三可見。",
    "T39n1786_03a:0111c18": "二、「億百」下一偈，合譬，二：初、標古解二失。二、「舊",
    "T39n1786_03a:0111c19": "云」下，明今意破古，二：初、破僻取文，二：初、出古",
    "T39n1786_03a:0111c20": "解。古秖齊文，不知四佛巧示之意。二、示今意，",
    "T39n1786_03a:0111c21": "二：初、示經深意。四喻有量，百千是數，誰不知",
    "T39n1786_03a:0111c22": "之？須達舉量舉數，況於無量無數。二、「汝既」下，",
    "T39n1786_03a:0111c23": "斥古誣經。言有縱奪，縱知應化、奪迷報法。報",
    "T39n1786_03a:0111c24": "法乃是應化體本，深文淺解，自毀毀他，自",
    "T39n1786_03a:0111c25": "既招愆，令他謗教也。二、破偏執義。義是所詮",
    "T39n1786_03a:0111c26": "化身應身法身，此之三身皆具四句，謂常、無",
    "T39n1786_03a:0111c27": "常、雙亦、雙非，顯乎三一不可一異而思說之。",
    "T39n1786_03a:0111c28": "古人迷此，化定無常、或聞化身即法故常，猶",
    "T39n1786_03a:0111c29": "謂法常、化是無常，良由不了「即」字義故。故《起",
    "T39n1786_03a:0112a01": "信論》云「隨其所應，常能住持，不毀不失。」此顯",
    "T39n1786_03a:0112a02": "化身二義具足。三、「以是」下二偈，斷疑，二：初、",
    "T39n1786_03a:0112a03": "牒因釋義，二：初、以事行消文，二：初、約因緣釋。",
    "T39n1786_03a:0112a04": "因親、緣疎。不殺存命為長壽因，此因親義也。",
    "T39n1786_03a:0112a05": "施食助命為長壽緣，此緣疎義也。二、「若作」下，",
    "T39n1786_03a:0112a06": "約二緣釋。不殺有二：不殺是止善，放生是行",
    "T39n1786_03a:0112a07": "善。不盜有二：不盜是止善，施食是行善。是故",
    "T39n1786_03a:0112a08": "十善各有止行，悉名二緣。經於二善互舉止",
    "T39n1786_03a:0112a09": "行，一一皆是長壽二緣，發菩提心方名為因。",
    "T39n1786_03a:0112a10": "言法性者，無作四誓全法性起，是長壽因。",
    "T39n1786_03a:0112a11": "種種二緣既能資助真正道心，乃會法報非",
    "T39n1786_03a:0112a12": "常非無常，能起應化常與無常，三身一體斯",
    "T39n1786_03a:0112a13": "為妙常。二、「法食」下，明法門指上。若就法門明",
    "T39n1786_03a:0112a14": "於施食及不殺等，如疑念序，疏中具說。二、「修",
    "T39n1786_03a:0112a15": "因」下，據果斷疑。以長釋短，無常疑斷，常住壽",
    "T39n1786_03a:0112a16": "明。經「是故大士」，即指如來，如言無上士也。故",
    "T39n1786_03a:0112a17": "義淨新譯此句云「是故大覺尊」。四、「是故汝今」",
    "T39n1786_03a:0112a18": "下一偈，結成。二、「爾時」下，信相歡喜，二：初、據",
    "T39n1786_03a:0112a19": "所聞釋信相解。言本迹者，體本、用迹也。聞壽",
    "T39n1786_03a:0112a20": "無量，解迹用能常，非長之長也，乃知迹用能",
    "T39n1786_03a:0112a21": "短，非短而短。定八十之疑，自茲而去也。深心",
    "T39n1786_03a:0112a22": "者，悟於報法高深之體也。此之本體，妙絕於",
    "T39n1786_03a:0112a23": "量及以無量。二、「踊躍」下，約入位釋歡喜。真信",
    "T39n1786_03a:0112a24": "解發，入歡喜位，別在初地、圓在初住，並破無",
    "T39n1786_03a:0112a25": "明名疑惑去。此皆內凡而釋似。位十地頂",
    "T39n1786_03a:0112a26": "者，若不立等覺，即第十地破上品無明之惑，",
    "T39n1786_03a:0112a27": "升於後心，此位名為眾伏之頂金剛喻定。",
    "T39n1786_03a:0112a28": "既為最後無明所動，故生歡喜及踊躍也。三、",
    "T39n1786_03a:0112a29": "「從說」下，當機得道。上根初悟者，即用新經三",
    "T39n1786_03a:0112b01": "周意也。陳如求舍利為中根，三身分別為下",
    "T39n1786_03a:0112b02": "根。阿耨多羅三藐三菩提，翻無上正等覺，即",
    "T39n1786_03a:0112b03": "一切眾生本來覺性，非登極果方名無上及",
    "T39n1786_03a:0112b04": "此正等。此覺心發通於五，即今是分真。四、「從",
    "T39n1786_03a:0112b05": "時」下，四佛還本，二：初、因緣釋。此信相等一",
    "T39n1786_03a:0112b06": "類機緣覺性合興，乃感四佛不現而現，現",
    "T39n1786_03a:0112b07": "為發心。心既已發，故不還而還也。二、觀行釋。",
    "T39n1786_03a:0112b08": "諦境者，三諦一境，本覺也。覺慧者，三智一",
    "T39n1786_03a:0112b09": "心，始覺也。全本起始名之為發，始合於本名",
    "T39n1786_03a:0112b10": "曰相應。善相應者，必雙忘也。不忘乃是通中",
    "T39n1786_03a:0112b11": "起塞，為表俱寂故不現也。二、釋〈懺悔品〉，二：",
    "T39n1786_03a:0112b12": "初、釋題，二：初、明懺悔義，二：初、正明大義，四：",
    "T39n1786_03a:0112b13": "初、釋懺悔名，三：初、對他經。《方等陀羅尼經》明",
    "T39n1786_03a:0112b14": "四眾懺法，《普賢觀法經》明六根懺法，《大經》闍",
    "T39n1786_03a:0112b15": "王懺逆，《請觀音經》銷伏三障。諸經觀門皆能",
    "T39n1786_03a:0112b16": "滅罪，何法非懺？然菩薩行為轉先業，作利他",
    "T39n1786_03a:0112b17": "緣，乃論無生等三種懺法。聲聞自度，縱明懺",
    "T39n1786_03a:0112b18": "悔，多在作法求免三途。故今但對大乘諸經",
    "T39n1786_03a:0112b19": "明散明專。二、正釋名，五：初、約伏首釋。然懺",
    "T39n1786_03a:0112b20": "悔二字乃雙舉二音。梵語懺摩，蓽言悔過，以",
    "T39n1786_03a:0112b21": "由悔過是首伏等五種之義。今既華梵二音",
    "T39n1786_03a:0112b22": "並列，是故大師以首釋懺、以伏釋悔，乃至慚",
    "T39n1786_03a:0112b23": "愧對釋懺悔，欲令稟者即於二字修首伏行",
    "T39n1786_03a:0112b24": "及慚愧等。斯是善巧說法之相，故不可以華",
    "T39n1786_03a:0112b25": "梵詁訓而為責也。初、約首伏釋。首，音獸。自",
    "T39n1786_03a:0112b26": "陳罪也。欵，誠也。二、約黑白釋。企，望也。尚，猶尊",
    "T39n1786_03a:0112b27": "尚也。三約棄求釋。鄙，恥也。惡，烏路切，嫌也。",
    "T39n1786_03a:0112b28": "四、約露斷釋。發露過現，斷未來續。五、約慚愧",
    "T39n1786_03a:0112b29": "釋，二：初、總釋。直以慚愧釋於懺悔，未分五種",
    "T39n1786_03a:0112c01": "人天之義，故名總釋。二、「慚則」下，別釋。乃分人",
    "T39n1786_03a:0112c02": "天及以四教事理之別也。二、初約人天釋。人",
    "T39n1786_03a:0112c03": "是肉眼，但見其顯。諸天則有報得天眼，故見",
    "T39n1786_03a:0112c04": "冥密。此人慚恥愧𧹞，名為懺悔。二、「又人」下，",
    "T39n1786_03a:0112c05": "約四教釋。良以此經通三乘懺，三乘乃攝四",
    "T39n1786_03a:0112c06": "教故也。既慚愧義該於四教，首伏等四豈不",
    "T39n1786_03a:0112c07": "然耶？說者據義，應細作之。又四教賢位皆要",
    "T39n1786_03a:0112c08": "加功，聖則任運，可類三界人天果報作意自",
    "T39n1786_03a:0112c09": "然。又四教賢聖有修有證，四教之理本非造",
    "T39n1786_03a:0112c10": "作，是故復得名為人天，四：初、三藏，二：初、賢聖。",
    "T39n1786_03a:0112c11": "賢則七賢，聖則四聖。逮，及也。二、「又賢」下，事",
    "T39n1786_03a:0112c12": "理。二、「又慚」下，通教，二：初、賢聖。此教菩薩同二",
    "T39n1786_03a:0112c13": "乘斷惑，故三乘皆聖。二、「又三」下，事理。三、「又三」",
    "T39n1786_03a:0112c14": "下，別教，二：初、賢聖。通教聖位止斷見思，別",
    "T39n1786_03a:0112c15": "教三賢能斷塵沙又伏無明，故云尚非。二、",
    "T39n1786_03a:0112c16": "「總此」下，事理。此以但中為第一義。四、「又三」下，",
    "T39n1786_03a:0112c17": "圓教，二：初、賢聖。三十心去，皆證法身、皆垂八",
    "T39n1786_03a:0112c18": "相，故判為聖。十信長別苦輪海故，故得名賢。",
    "T39n1786_03a:0112c19": "二、「總此」下，事理。以具德中為第一義。三、「合十」",
    "T39n1786_03a:0112c20": "下，合十數。以慚愧中分於總別，總一、別五，并",
    "T39n1786_03a:0112c21": "首伏等四，故成十番釋懺悔名。二、明懺悔處，",
    "T39n1786_03a:0112c22": "四：初、明懺須得處。懺之所依，如器淳朴，非砧",
    "T39n1786_03a:0112c23": "不成。以何為砧？謂一實相、無別實相，即罪相",
    "T39n1786_03a:0112c24": "是。得此處者，罪無不滅、德無不顯。此自分二：",
    "T39n1786_03a:0112c25": "初、引經明處，二：初、引諸經，二：初、引《大經》二文。",
    "T39n1786_03a:0112c26": "麁言軟語等者，七方便教，三障須滅、眾行須",
    "T39n1786_03a:0112c27": "修，能所不泯，名曰麁言。若圓教者，一切修惡",
    "T39n1786_03a:0112c28": "皆即性惡，所破既寂、能破自忘，無言之言，名",
    "T39n1786_03a:0112c29": "為軟語。於此麁軟，當處寂然、思議道絕，故",
    "T39n1786_03a:0113a01": "曰皆歸第一義也。四真諦者，二死之苦、五住",
    "T39n1786_03a:0113a02": "之集，以即性故，無一可捨。萬行之道、三德之",
    "T39n1786_03a:0113a03": "滅，以即性故，無修無證。而言斷生死者，就即",
    "T39n1786_03a:0113a04": "論斷。無斷之斷，斷無不盡。亦口斷於性德之",
    "T39n1786_03a:0113a05": "苦。此四絕思，皆第一義。能如是知，名為得處。",
    "T39n1786_03a:0113a06": "二、引《法華》二文。履歷名行、親習名近，此二皆",
    "T39n1786_03a:0113a07": "須依一實處。欲忍眾辱，要住理地，此地是心，",
    "T39n1786_03a:0113a08": "更何所行及以分別？亦不謂我行不分別。若",
    "T39n1786_03a:0113a09": "不爾者，何名得處？寶處在近等者，指障即",
    "T39n1786_03a:0113a10": "德，近豈過此？然須觀照，故云前進。廢執權情，",
    "T39n1786_03a:0113a11": "名即滅化城。體權是實，名即至寶所。二、引此",
    "T39n1786_03a:0113a12": "經，二：初引。我即真我，離人無法。法即所攬",
    "T39n1786_03a:0113a13": "常住五陰，此陰為舍普覆眾生。闍王說偈解",
    "T39n1786_03a:0113a14": "第一義，名歸世尊。令此經云「我作歸處」，彼",
    "T39n1786_03a:0113a15": "感此應其義泯然。二、「歸依處者」下，釋。經云",
    "T39n1786_03a:0113a16": "「我作歸處」，我體如何？故以法性諦理妙境佛",
    "T39n1786_03a:0113a17": "師祕藏而證釋之。十方等者，若分若滿，聖皆",
    "T39n1786_03a:0113a18": "住中，即以此處令眾生住。初心能住，名為得",
    "T39n1786_03a:0113a19": "處。二、「若得」下，結示須處。實相本立，則能生於",
    "T39n1786_03a:0113a20": "無生妙懺清信之道。若其不體諸法即性，乃",
    "T39n1786_03a:0113a21": "於中道平坦之地而起八倒，名為顛墜。如",
    "T39n1786_03a:0113a22": "盲等者，四眼無明，盲於佛眼，入於偏教，諸見",
    "T39n1786_03a:0113a23": "棘林觸途成礙，皆由失處。二、「故普」下，明得處",
    "T39n1786_03a:0113a24": "懺妙，二：初、約妙明懺，三：初、引經示妙。端坐",
    "T39n1786_03a:0113a25": "者，身儀也。禪波羅蜜具出坐法，須者宜檢。念",
    "T39n1786_03a:0113a26": "實相者，懺罪觀也。實相無相，當云何念？必以",
    "T39n1786_03a:0113a27": "無念之念念無相之相，以無相相相無念念。",
    "T39n1786_03a:0113a28": "若於念外別有實相、實相之外別有於念，則",
    "T39n1786_03a:0113a29": "非此經念實相也。眾罪等者，滅罪所以也。",
    "T39n1786_03a:0113b01": "前念實相，蓋體修惡即是性惡，性惡照明斯",
    "T39n1786_03a:0113b02": "為慧日，修惡本虛如鎖霜露。我心等者，",
    "T39n1786_03a:0113b03": "亦出此經。心性本來即空假中，離三惑染，名",
    "T39n1786_03a:0113b04": "曰自空。十界罪福、二我叵得，誰為主宰？如此",
    "T39n1786_03a:0113b05": "體達是無生懺，故使如來立三種名。二、「無罪」",
    "T39n1786_03a:0113b06": "下，約義明妙。以三種名對於三諦，其義可知。",
    "T39n1786_03a:0113b07": "若於三諦歷別而解，乃次第觀，非今妙義。其",
    "T39n1786_03a:0113b08": "義妙者，空即三諦，假中亦然。名即一而三；三",
    "T39n1786_03a:0113b09": "諦俱空假中亦然，即三而一。行者應知，三",
    "T39n1786_03a:0113b10": "一相即，為彰懺處絕乎思議。若以此語增於",
    "T39n1786_03a:0113b11": "言想，則永不識懺悔處也。三、「諸大」下，約人顯",
    "T39n1786_03a:0113b12": "妙。大人所學，其法豈麁？二、「若識」下，結名妙懺。",
    "T39n1786_03a:0113b13": "解見思心即三德藏，罪根既寂懺法自忘。能",
    "T39n1786_03a:0113b14": "所泯然，何以名狀？強稱此處為妙上也。三、「大",
    "T39n1786_03a:0113b15": "經」下，明懺妙人尊，二：初、引經書示。當念深廣，",
    "T39n1786_03a:0113b16": "其猶大海。就此懺悔，名之為浴。萬行皆攝，名",
    "T39n1786_03a:0113b17": "用諸水。此喻懺得般若。無始惡業繫屬行人，",
    "T39n1786_03a:0113b18": "猶如債主。見業實相，名依投王。業隨觀轉，名",
    "T39n1786_03a:0113b19": "返供養。此喻懺得解脫。心性無上，猶如牆頭。",
    "T39n1786_03a:0113b20": "初心達性，如草依高。行位雖卑，已能超過七",
    "T39n1786_03a:0113b21": "方便頂。此喻懺得法身也。書云，即劉子也。",
    "T39n1786_03a:0113b22": "二、「行人」下，舉行人結。四、「行人」下，勸先求懺悔",
    "T39n1786_03a:0113b23": "處。然懺悔處，誰人不具？何法暫非？但為本迷，",
    "T39n1786_03a:0113b24": "滿目不見、全心不知。故下文云「於十力前不",
    "T39n1786_03a:0113b25": "識諸佛」。勸求覓者，須親善師、須憑妙教，勤聽",
    "T39n1786_03a:0113b26": "勤問、審讀審思。若其然者，必於能詮識所詮",
    "T39n1786_03a:0113b27": "體，翛然慮外，無以狀名，斯乃所求法性道理。",
    "T39n1786_03a:0113b28": "此理至妙，為懺法所依，故名為處。若依此處",
    "T39n1786_03a:0113b29": "而立行門，方得名為大乘懺也。三、「次明」下，明",
    "T39n1786_03a:0113c01": "懺悔法。此乃示於能懺之法也，三：初、開章。",
    "T39n1786_03a:0113c02": "此之正助，亦名慧行及行行也。大約即是緣",
    "T39n1786_03a:0113c03": "了二因修德之法也。二、「正法」下，示相，二：初、正",
    "T39n1786_03a:0113c04": "法，二：初、略示。上辦處中雖語能觀，意乃以",
    "T39n1786_03a:0113c05": "觀顯所依處。今說能觀，意乃以處顯能觀觀。",
    "T39n1786_03a:0113c06": "法不孤立故須相帶，解之不濫方可用心。二、",
    "T39n1786_03a:0113c07": "「法性」下，廣示，二：初、明修觀相，二：初、就內心修",
    "T39n1786_03a:0113c08": "觀，二：初、明觀隨於境。法性者，諸法實相也，",
    "T39n1786_03a:0113c09": "名如來藏，何德不具？雖具此德，而本離念。今",
    "T39n1786_03a:0113c10": "乃稱本絕念而觀，是故此觀亦具本性一切",
    "T39n1786_03a:0113c11": "功德，是故結云觀慧亦爾。二、「境智」下，明境觀",
    "T39n1786_03a:0113c12": "不二，二：初、融境觀，二：初、示相。境是本覺，智",
    "T39n1786_03a:0113c13": "是始覺，雖分本始而是一覺。境智既爾，方曰",
    "T39n1786_03a:0113c14": "相冥無二之法。故舉此經如如不異。如名不",
    "T39n1786_03a:0113c15": "異，即境不異智、智不異境。亦云一合，其體一",
    "T39n1786_03a:0113c16": "故方能冥合。二、「經言」下，引證。經即《仁王般若》",
    "T39n1786_03a:0113c17": "也，智是般若，處是實相。能觀之智與所觀處",
    "T39n1786_03a:0113c18": "同是般若，智外無境也。二皆實相，境外無智",
    "T39n1786_03a:0113c19": "也。境智相冥，其狀如是。二、「說如」下，會說默。",
    "T39n1786_03a:0113c20": "復由說默二相不異，顯於境智一體相冥。非",
    "T39n1786_03a:0113c21": "由無相境智，焉發即默之說？非由性離之說，",
    "T39n1786_03a:0113c22": "莫彰不二境智。故境智後，須論說默。是以",
    "T39n1786_03a:0113c23": "《止觀義例》云「故不思議境即是觀。是故得云",
    "T39n1786_03a:0113c24": "境照境、境照智，智照智、智照境。照者方照，非",
    "T39n1786_03a:0113c25": "說可窮；照者應說，非照可了。說者方說，非照",
    "T39n1786_03a:0113c26": "可窮；說者應照，非說可了。」故知彼義與此無",
    "T39n1786_03a:0113c27": "殊。二、「以此」下，用淨心歷法，二：初、例內心泯淨。",
    "T39n1786_03a:0113c28": "上論妙觀，且就內心研於妙境攝一切法，觀",
    "T39n1786_03a:0113c29": "境若成，可以此觀遍歷三科及以業惑，自然",
    "T39n1786_03a:0114a01": "皆見不思議境。故《義例》云「修觀次第，必先內",
    "T39n1786_03a:0114a02": "心。內心若淨，將此淨心遍歷諸法，任運冥",
    "T39n1786_03a:0114a03": "合。」二、「故云」下，引教示融相，二：初、約法示。毘",
    "T39n1786_03a:0114a04": "慮遮那，此方翻為遍一切處，乃以華音彰法",
    "T39n1786_03a:0114a05": "體遍。髓雖本遍，迷時不知；今以內心妙觀遍",
    "T39n1786_03a:0114a06": "歷，於一切處皆見遮那。此猶總歷，復更別歷",
    "T39n1786_03a:0114a07": "六作六受。行住二作，必兼坐臥、語默作作，",
    "T39n1786_03a:0114a08": "是名六作。明暗略舉，眼受於色，合例取聲乃",
    "T39n1786_03a:0114a09": "至意法，是名六受。故總結云六根所對。雖結",
    "T39n1786_03a:0114a10": "六受，身必六作，於此作受常得見佛。佛必三",
    "T39n1786_03a:0114a11": "身，斯由內心成妙三觀，故於作受常見如來",
    "T39n1786_03a:0114a12": "三德三諦，是故結云無非佛法。二、「者婆」下，引",
    "T39n1786_03a:0114a13": "事喻，三：初以耆婆喻任運破障；二以摩男喻",
    "T39n1786_03a:0114a14": "法爾生善；三以那律喻自然顯理。此三乃是",
    "T39n1786_03a:0114a15": "別示三觀遍歷一切，任運能契微妙三法。說",
    "T39n1786_03a:0114a16": "有前後，照不縱橫。二、「若如」下，明滅罪相。既於",
    "T39n1786_03a:0114a17": "內心復歷緣境諦觀冥契，乃達十界罪福無",
    "T39n1786_03a:0114a18": "主，修惡修善全體即是性惡性善，斯乃名",
    "T39n1786_03a:0114a19": "見罪福實相。故《法華》云「深達罪福相，遍照於",
    "T39n1786_03a:0114a20": "十方。」十方即是十界，十界皆實相，相相宛然",
    "T39n1786_03a:0114a21": "一收一切，一切皆各收於一切。此等一切無",
    "T39n1786_03a:0114a22": "非實相，妄想皆實，實亦自忘，此為大懺。二、「助",
    "T39n1786_03a:0114a23": "道」下，助法，三：初、明用助意。正助二懺修逐根",
    "T39n1786_03a:0114a24": "緣，自有一向修於正道直登圓住。或內外凡，",
    "T39n1786_03a:0114a25": "自有一向修於助道。如南嶽立有相安樂行，",
    "T39n1786_03a:0114a26": "不入三昧，但誦持故，亦能得見上妙色像。此",
    "T39n1786_03a:0114a27": "二隨根修入不同，若悟理時必兩捨也。自",
    "T39n1786_03a:0114a28": "有正助相兼而修，或先正後助、或先助後正、",
    "T39n1786_03a:0114a29": "或同時而修，今之所立意在同修耳。若於三",
    "T39n1786_03a:0114b01": "句都不攝者，則人身牛也。二、「所謂」下，明助道",
    "T39n1786_03a:0114b02": "法，二：初、喻用助意。清水喻正、灰等喻助，以垢",
    "T39n1786_03a:0114b03": "難去，獨水不能，灰皂助之，水方有用。二、「略言」",
    "T39n1786_03a:0114b04": "下，示助道法。助本助正，正觀不開蓋理惑覆，",
    "T39n1786_03a:0114b05": "故修助行治於事蔽。事蔽若息不實理惑，",
    "T39n1786_03a:0114b06": "故令正觀開入理門，具論六度、略舉三業。其",
    "T39n1786_03a:0114b07": "策觀者，或以五法策於正觀，亦助開門或",
    "T39n1786_03a:0114b08": "策事觀，謂五門禪各有對治助開正觀。三、「如",
    "T39n1786_03a:0114b09": "順」下，明用助功。正解如順水、正觀如順風，",
    "T39n1786_03a:0114b10": "可喻正道能趣妙理。篙棹可喻施禮等善，",
    "T39n1786_03a:0114b11": "助於風水，船豈不疾？三、「如是」下，總結。四、明懺",
    "T39n1786_03a:0114b12": "悔位，三：初、他釋局淺，二：初、敘他。二、「此」下，略斥。",
    "T39n1786_03a:0114b13": "二、「故新」下，今釋通深，二：初、正釋，二：初、明六凡",
    "T39n1786_03a:0114b14": "合懺，二：初、四趣，二：初、明地獄，二：初、造逆。鞠，亦",
    "T39n1786_03a:0114b15": "養也。撫，拍也。惟惟，憐子之貌也。內則六年教",
    "T39n1786_03a:0114b16": "之數與方名。注云：方名東西。殺逆，殺或作",
    "T39n1786_03a:0114b17": "弒，同音試，下殺於上也。《易》曰「臣弒君，子弒父",
    "T39n1786_03a:0114b18": "也。」「天雖」下，明天地之不能客其受生，故須入",
    "T39n1786_03a:0114b19": "地獄也。以五逆罪，感五無間。二、「佛為」下，二",
    "T39n1786_03a:0114b20": "明破戒。初篇，四重也。後聚，吉羅也。若論五篇",
    "T39n1786_03a:0114b21": "則初後俱篇，六聚則始終俱聚。綺文互現，",
    "T39n1786_03a:0114b22": "故云初篇後聚也。三師，謂和尚及羯磨、教授",
    "T39n1786_03a:0114b23": "二闍黎也。七僧印證戒者，此據中國十人也。",
    "T39n1786_03a:0114b24": "佛海者，佛法如海，犯重如屍。花園，可解。言犯",
    "T39n1786_03a:0114b25": "重者，須出淨眾。二、「多嗔」下，明三趣。心既多嗔",
    "T39n1786_03a:0114b26": "等，身口動作成於嗔業，故墮蛇虺。舉本攝末，",
    "T39n1786_03a:0114b27": "故云多嗔。下多欲等，悉可為例。蛇虺者，《爾",
    "T39n1786_03a:0114b28": "雅》云「蝮虺博三寸，首大如擘。」郭𤩶云「身廣三",
    "T39n1786_03a:0114b29": "寸，頭如大擘指。」此自一稱蛇名蝮虺。諂者，",
    "T39n1786_03a:0114c01": "《莊子》云「希其意而道其言曰諂。」餓鬼當飢等",
    "T39n1786_03a:0114c02": "者，舉果難當，須明懺悔。二、「人中」下，人天，二：",
    "T39n1786_03a:0114c03": "初、人。八苦者，生、老、病、死、怨憎會、愛別離、求不",
    "T39n1786_03a:0114c04": "得、五陰盛。二、天。五衰者，衣裳垢膩、頭上花萎、",
    "T39n1786_03a:0114c05": "身體臭穢、腋下污出、不樂本座。四心者，受、想、",
    "T39n1786_03a:0114c06": "行、識也。籠樊者，樊，藩也。《詩》云「營營青蠅止于",
    "T39n1786_03a:0114c07": "樊」。今眾生處三界中，如在籠藩籬之內，不能",
    "T39n1786_03a:0114c08": "自出也。二、「苦出」下，明四教皆懺，四：初、三藏，二：",
    "T39n1786_03a:0114c09": "初、聲聞，二：初、七賢。初五停心，謂不淨停貪、",
    "T39n1786_03a:0114c10": "茲悲停嗔、因緣停癡、數息停覺觀、界方便停",
    "T39n1786_03a:0114c11": "著我。若貪等五煩惱，障心不得停，應須懺悔。",
    "T39n1786_03a:0114c12": "停下剩心字。次四念處去，用對位道品。四",
    "T39n1786_03a:0114c13": "顛倒者，執身淨、受樂、心常、法我，四念冶此",
    "T39n1786_03a:0114c14": "四例。四正勤者，二惡者，已起令滅、未起令不",
    "T39n1786_03a:0114c15": "起；二善者，已生令增長、未生令發生。四如",
    "T39n1786_03a:0114c16": "是足者，謂欲、精進、心、思惟。五根者，謂信、進、",
    "T39n1786_03a:0114c17": "念、定、慧。五力者，名同於根，以不動、排障而分",
    "T39n1786_03a:0114c18": "兩科。《法華文句》以正勤、如意、根、力四科，對煖、",
    "T39n1786_03a:0114c19": "頂、忍、世第一位。煖頂與此有不同者，或是文",
    "T39n1786_03a:0114c20": "誤、或別有意。二、「苦忍」下，四果。苦忍明發者，",
    "T39n1786_03a:0114c21": "見道有十六心，謂於下欲界四諦，各起法忍、",
    "T39n1786_03a:0114c22": "法智，上色無色二界四諦，各起類忍、類智，",
    "T39n1786_03a:0114c23": "此上下八諦，共十六心，斷八十八使見惑也。",
    "T39n1786_03a:0114c24": "今云苦忍，即欲界苦諦下苦法忍也，明發得",
    "T39n1786_03a:0114c25": "苦法智也。觀欲界苦諦已，即觀上界苦諦得",
    "T39n1786_03a:0114c26": "類忍智，餘三諦例說。「雖不」下，以無見惑橫起，",
    "T39n1786_03a:0114c27": "故不墮惡道。欲界七生者，欲界九品思惑共",
    "T39n1786_03a:0114c28": "潤七生，謂上上品潤二生、上中上下中上各",
    "T39n1786_03a:0114c29": "潤一生、中中中下共潤一生、下三品共潤一",
    "T39n1786_03a:0115a01": "生。此言初果也。「雖斷欲」下，明二果。五下分者，",
    "T39n1786_03a:0115a02": "身見、戒取、疑、貪、嗔。貪雖通上，不是唯上。嗔一",
    "T39n1786_03a:0115a03": "唯下，不通於上。餘三遍攝一切見惑，雖復通",
    "T39n1786_03a:0115a04": "上而能牽下。縱斷貪等至無所有處，由身見",
    "T39n1786_03a:0115a05": "等還來欲界，是故此五名為下分。餘三品在，",
    "T39n1786_03a:0115a06": "受一生，名一往來也。雖斷五下，名三果向人",
    "T39n1786_03a:0115a07": "也。餘一品，即第九品也。亦名一種子那含。「雖",
    "T39n1786_03a:0115a08": "斷色」下，正明三果人也。九品已盡，不來欲界，",
    "T39n1786_03a:0115a09": "而進斷上惑。「雖入」下，無學二支佛，侵習未能",
    "T39n1786_03a:0115a10": "全盡，故須懺悔。言亦爾者，例上羅漢懺習氣",
    "T39n1786_03a:0115a11": "也。菩薩未斷，且在人天。二、「若乾」下，通教。教詮",
    "T39n1786_03a:0115a12": "體空，異前析滅，空含中道，是大乘門，利根方",
    "T39n1786_03a:0115a13": "見，屬後二教。今就二乘及鈍菩薩論懺悔也。",
    "T39n1786_03a:0115a14": "支佛不達文字者，不能說法化他也。然支佛",
    "T39n1786_03a:0115a15": "有部行、麟喻之別。部行者，或能說法；今約麟",
    "T39n1786_03a:0115a16": "喻為言也。獨悟孤行，喻麟頭之一角，故名麟",
    "T39n1786_03a:0115a17": "喻。三、「十信」下，別教。十信但信者，信能造心",
    "T39n1786_03a:0115a18": "是佛性故。未能稱理者，以佛性心別修空故，",
    "T39n1786_03a:0115a19": "故使十住偏證空理，十行但出建立之事。既",
    "T39n1786_03a:0115a20": "其二觀互破互立，未能入中。十向不偏，但",
    "T39n1786_03a:0115a21": "修未證，然由漸修登地頓證。前前雖顯、後後",
    "T39n1786_03a:0115a22": "猶障，是故名為地地有障，至等覺尚有，未得",
    "T39n1786_03a:0115a23": "無學，故此凡聖皆須懺悔。四、「又十」下，圓教。",
    "T39n1786_03a:0115a24": "此機初解中具二邊、空假即中，故能三智一",
    "T39n1786_03a:0115a25": "心修證。不言名字及五品者，以高況下也。",
    "T39n1786_03a:0115a26": "十信尚懺，況爾前耶？但是等者，《法華》中說三",
    "T39n1786_03a:0115a27": "陀羅尼，雖通初後，似位得之其相最顯。一、",
    "T39n1786_03a:0115a28": "旋旋羅尼，旋假入空，此齊七信；二、百千萬",
    "T39n1786_03a:0115a29": "億旋陀羅尼，旋空出假，此當八信已上；三、法",
    "T39n1786_03a:0115b01": "音方便陀羅尼，以二觀為方便，轉入中道法",
    "T39n1786_03a:0115b02": "音，當第十信也。匡郭等者，此三喻於法身智",
    "T39n1786_03a:0115b03": "斷俱未究盡，俱須懺也。二、「齊此」下，斥局。下從",
    "T39n1786_03a:0115b04": "造無間業者上至圓教等覺，故云位長。位位",
    "T39n1786_03a:0115b05": "橫論，各有三障煩惱頭數、結業流類苦報等",
    "T39n1786_03a:0115b06": "差，故云義廣。古人何為但在凡夫？三、「是故」下，",
    "T39n1786_03a:0115b07": "引經證結。大師本以三昧總持說懺悔位該",
    "T39n1786_03a:0115b08": "亘凡聖，自然與彼《校計經》合，寔匪尋經作",
    "T39n1786_03a:0115b09": "此安布，行者知之。三、「若人」下，舉利勤修，四：",
    "T39n1786_03a:0115b10": "初、明聞者宿殖。二、「語其」下，明聞者得報。果",
    "T39n1786_03a:0115b11": "報者，此懺詣理，功至極果，乃與諸佛互相恭",
    "T39n1786_03a:0115b12": "敬。三、「直聞」下，以聞況修。解既稱理，修之成行，",
    "T39n1786_03a:0115b13": "則分滿之果證之匪遙。四、「已聞」下，結示歸敬。",
    "T39n1786_03a:0115b14": "佛恩若此，欲報之者唯當而說而修行之。歸",
    "T39n1786_03a:0115b15": "命禮佛，五悔中一，其四悔法安得不修？二、",
    "T39n1786_03a:0115b16": "正釋品題，二：初、釋二字義，二：初、依字訓釋，二：",
    "T39n1786_03a:0115b17": "初、釋懺，二：初、明求鑑。恧，奴六切，慚也。二、「身",
    "T39n1786_03a:0115b18": "被」下，明被鑑。二、釋悔，二：初、明能廢；二、明所廢。",
    "T39n1786_03a:0115b19": "意云十廢者，意如君主、身口如臣，君既克己，",
    "T39n1786_03a:0115b20": "臣息暴虐，故意總十。二、「又法」下，約法門釋種",
    "T39n1786_03a:0115b21": "種。二、「懺悔」下，明三種懺，三：初、明三種相貌，二：",
    "T39n1786_03a:0115b22": "初、列名示。列三種名，示事通大小。二、「小乘」下，",
    "T39n1786_03a:0115b23": "約相釋，二：初、明小三初作法。毘尼，此云律。二",
    "T39n1786_03a:0115b24": "十僧者，此約懺僧殘罪也。然對治有四法：一、",
    "T39n1786_03a:0115b25": "治覆藏情過，謂行波利婆沙。此云覆藏，或云",
    "T39n1786_03a:0115b26": "別住，謂別住一房，不得與僧同處。設入眾中，",
    "T39n1786_03a:0115b27": "不得談論亦不得答。行此法者須滿一百日，",
    "T39n1786_03a:0115b28": "不憶元覆藏日數故，乃以百日為限。二、治",
    "T39n1786_03a:0115b29": "覆藏罪，謂犯已覆藏得吉罪，不覆藏得殘罪。",
    "T39n1786_03a:0115c01": "若覆藏者，先懺吉罪，後與別住。三、治僧殘情",
    "T39n1786_03a:0115c02": "過罪，謂六夜行摩那埵，此云意喜。前雖自意",
    "T39n1786_03a:0115c03": "歡喜，亦使眾僧歡喜。由前喜故，與其少日，即",
    "T39n1786_03a:0115c04": "六夜也，故名意喜。僧眾歡云：「此人改悔成清",
    "T39n1786_03a:0115c05": "淨。」故云眾僧喜也。四、治僧殘，謂二十僧中以",
    "T39n1786_03a:0115c06": "白四羯磨出罪。然覆藏，不經明相直行摩那",
    "T39n1786_03a:0115c07": "埵，然後入眾出罪。或半月作法者，謂行別",
    "T39n1786_03a:0115c08": "住時，每至半月說戒，須白眾僧云我犯僧殘。",
    "T39n1786_03a:0115c09": "對首作法者，懺重吉也。責心，懺輕吉也。《摩夷",
    "T39n1786_03a:0115c10": "論》云「故作者，對首一說。誤作者，責心而悔。」",
    "T39n1786_03a:0115c11": "小乘犯夷亦有懺法，而疏文不引者，以懺已",
    "T39n1786_03a:0115c12": "既為學悔沙彌，仍障聖果，故非此中復本清",
    "T39n1786_03a:0115c13": "淨義也。故荊谿云：「小學悔已障果，仍成重罪",
    "T39n1786_03a:0115c14": "未忘。」二、「阿含」下，取相。上明作法，但令三業順",
    "T39n1786_03a:0115c15": "於佛制，法成罪滅。尚是散心，罪滅猶淺。今論",
    "T39n1786_03a:0115c16": "取相屬於定心，想成相起，滅罪則深。故蛇口",
    "T39n1786_03a:0115c17": "想成，豈唯婬罪得除？亦乃欲心不起。三、「亦",
    "T39n1786_03a:0115c18": "有」下，無生。言觀空者，析法明空也。觀造罪",
    "T39n1786_03a:0115c19": "心本無主宰，念念無常，無誰能作、無是業報，",
    "T39n1786_03a:0115c20": "我見若亡，諸使永寂。此觀若成，四趣則除，三",
    "T39n1786_03a:0115c21": "界須出。小乘三懺，其相略然。二、明大，三：初、",
    "T39n1786_03a:0115c22": "作法；二、取相；三、無生。行者應知三種懺法，無",
    "T39n1786_03a:0115c23": "生是主、二為助緣。故前疏云「灰汁皂莢助於",
    "T39n1786_03a:0115c24": "清水，若闕妙觀不名大乘，便同外道無益苦",
    "T39n1786_03a:0115c25": "行。須近善師學懺悔處及懺悔法，方可行於",
    "T39n1786_03a:0115c26": "道場事儀，故於諸事皆用妙觀照而導之，",
    "T39n1786_03a:0115c27": "使作法等皆順實理悉為佛因。」有謂道場所",
    "T39n1786_03a:0115c28": "修行法而而事治，須於十乘先修六法後方",
    "T39n1786_03a:0115c29": "助開，而不思前六在道場中用。如今明懺，",
    "T39n1786_03a:0116a01": "具談三種，豈捨事行？又有一卷《法華三昧》別",
    "T39n1786_03a:0116a02": "行於世，大師制立，正為初心懺障道罪，方可",
    "T39n1786_03a:0116a03": "造修諸禪三昧。又諸苦行精進之門各隨宜",
    "T39n1786_03a:0116a04": "樂，初心可修，但須皆用圓無生觀為主為導，",
    "T39n1786_03a:0116a05": "使一一行即修是性、無修無得，則成圓行也。",
    "T39n1786_03a:0116a06": "豈諸事行妙觀、妙境妙修，發大心、安心等法",
    "T39n1786_03a:0116a07": "皆妙修耶？若其然者，隨自意中歷彼三性",
    "T39n1786_03a:0116a08": "全無十乘，何名三昧？若自未諳，當依善友開",
    "T39n1786_03a:0116a09": "導策修，乃成深益。又須了知，大乘三懺",
    "T39n1786_03a:0116a10": "後一雖可獨修，不進則須假前二，前二不可",
    "T39n1786_03a:0116a11": "暫離無生。得此意已，方可說行三種懺法。初、",
    "T39n1786_03a:0116a12": "作法。八百等者，《虛空藏經》云「知法者復教八",
    "T39n1786_03a:0116a13": "百日塗廁，日日告言：『汝作不淨事，一心塗治",
    "T39n1786_03a:0116a14": "一切廁，勿令人知。塗已洗浴，禮三十五佛，稱",
    "T39n1786_03a:0116a15": "虛空藏名。向十二部經五體投地，自說罪咎』」",
    "T39n1786_03a:0116a16": "等。九十日等者，《般舟經》云「有四事疾得是三",
    "T39n1786_03a:0116a17": "昧：一者、不得有世間思想如指相彈頃三月。",
    "T39n1786_03a:0116a18": "二者、不得臥出三月如指相彈頃。三者、經行",
    "T39n1786_03a:0116a19": "不得休息不得坐三月，除其飯食左右。四者、",
    "T39n1786_03a:0116a20": "為人說經不得望人衣服飲食，是為四。」般舟，",
    "T39n1786_03a:0116a21": "此云佛立。三昧成時，見十方佛在虛空中立，",
    "T39n1786_03a:0116a22": "故名佛立也。「灰湯」下，明上諸行法各淨三業",
    "T39n1786_03a:0116a23": "也。「旋誦」下，諸法各有製度，旋誦之度方等最",
    "T39n1786_03a:0116a24": "切。旋一百二十匝，誦袒持呪一百二十遍，",
    "T39n1786_03a:0116a25": "一旋一呪不徐不疾。旋訖却坐，思惟中道正",
    "T39n1786_03a:0116a26": "空。導此軌儀，故名作法。二、取相。十二夢王者，",
    "T39n1786_03a:0116a27": "《方等陀羅尼經》云「先求好夢凡十二種，隨",
    "T39n1786_03a:0116a28": "得一相則許懺悔。」《梵網經》云「若犯十戒者，",
    "T39n1786_03a:0116a29": "應教懺悔，要見好相。好相者，佛來摩頂、見光",
    "T39n1786_03a:0116b01": "見華等，便得罪滅。」「唱聲」下，彼經明行者夢中",
    "T39n1786_03a:0116b02": "若坐禪中現此菩薩，以摩尼珠印印行者臂、",
    "T39n1786_03a:0116b03": "作罪滅字、或聞罪滅聲，得此相起，知罪必滅。",
    "T39n1786_03a:0116b04": "「雖不」下，以在道場，非不作法，俱從勝立，名為",
    "T39n1786_03a:0116b05": "取相。言事用者，作法也。三、無生。以無念",
    "T39n1786_03a:0116b06": "念念罪實相，念與實相能所名別、其體不二。",
    "T39n1786_03a:0116b07": "如是念之，罪相既忘，實相亦泯。此慧如日，銷",
    "T39n1786_03a:0116b08": "罪霜露。無緣緣畢竟空無中邊相，此理無過，",
    "T39n1786_03a:0116b09": "故名最上。「雖不」下，此三種懺同時而修，無",
    "T39n1786_03a:0116b10": "生是正、二為助緣，故云兼兩。斯乃正助一合",
    "T39n1786_03a:0116b11": "而行，如膏益明，證理彌速也。二、「作法」下，明三",
    "T39n1786_03a:0116b12": "種功能，二：初、正示功能，二：初、明滅惡，二：初四",
    "T39n1786_03a:0116b13": "番，通小釋。言通小者，以此四番釋三種懺，意",
    "T39n1786_03a:0116b14": "雖在大而且未彰異小之相，故使滅惡於大",
    "T39n1786_03a:0116b15": "小說皆無妨故，故云通小。四中，初、約遮性釋，",
    "T39n1786_03a:0116b16": "三：初、作法。無作罪者，昔受佛戒，由作法故發",
    "T39n1786_03a:0116b17": "無作體，若毀犯者得違逆罪。今由作法，翻破",
    "T39n1786_03a:0116b18": "此罪。言性罪者，即十惡也。不論受與不受，犯",
    "T39n1786_03a:0116b19": "之性自是罪。「如犯」下，論云「斬大草、殺畜，二罪",
    "T39n1786_03a:0116b20": "同懺，二種違制之罪俱除，而殺畜償命猶存。」",
    "T39n1786_03a:0116b21": "二、取相。由以定心想成勝相，熏修力強能轉",
    "T39n1786_03a:0116b22": "惡業，是故能滅性遮二罪。「如代」下，枝葉喻",
    "T39n1786_03a:0116b23": "性遮罪，根本喻無明也。心惑既存，罪可重作，",
    "T39n1786_03a:0116b24": "如枝葉續生也。既對遮性辨於無明，故此無",
    "T39n1786_03a:0116b25": "明通界內外，此即通小之相也。三、無生。二、「又」",
    "T39n1786_03a:0116b26": "下，約三學釋。作法防非，故滅戒罪；取相專意，",
    "T39n1786_03a:0116b27": "故滅定罪；無生觀照，故滅慧罪。事非是戒家",
    "T39n1786_03a:0116b28": "罪，散亂是定家罪，惑暗是慧家罪。三、「又作」下，",
    "T39n1786_03a:0116b29": "除三報釋。雖俱報障，而有苦樂。三惡唯苦，違",
    "T39n1786_03a:0116c01": "法而得，故作法能除。人道之報，半苦半樂，散",
    "T39n1786_03a:0116c02": "善所招，故取相能滅。三界天報，望人皆定，無",
    "T39n1786_03a:0116c03": "苦惟樂，三漏所感，故無生能滅。四、「又」下，除",
    "T39n1786_03a:0116c04": "三業釋。例報可知，能感所感而分兩釋也。二、",
    "T39n1786_03a:0116c05": "「又作」下二番，惟大釋。前之四釋通大小乘，無",
    "T39n1786_03a:0116c06": "生滅惑未簡通別，作法或取毘尼之制。今之",
    "T39n1786_03a:0116c07": "二釋，無生的破障中無明，通惑不生，為今取",
    "T39n1786_03a:0116c08": "相。驗知此去惟就大釋，二：初、別煩惱釋。怖畏",
    "T39n1786_03a:0116c09": "屬思，憂愁屬見。今作法成，位在五品，能伏此",
    "T39n1786_03a:0116c10": "惑。指伏為破，故云亦是。取相懺成，在七信位，",
    "T39n1786_03a:0116c11": "故滅四住。既見真諦，望中名相，故名取相。無",
    "T39n1786_03a:0116c12": "生觀成，位登初住，所除的在根本無明，故知",
    "T39n1786_03a:0116c13": "此釋別就大乘明三種懺。二、「又三」下，通三障",
    "T39n1786_03a:0116c14": "釋。共除報者，此乃現報。父母生身得六根淨，",
    "T39n1786_03a:0116c15": "轉報實在、正助合行。若但理觀，雖入真似，亦",
    "T39n1786_03a:0116c16": "有不得六根淨者，故云三懺共除報障。取相",
    "T39n1786_03a:0116c17": "除業者，約出假說。能挾宿世無量業種作度",
    "T39n1786_03a:0116c18": "生緣，業不能障，於業自在，名除業障。以其未",
    "T39n1786_03a:0116c19": "是真出假位，故見俗諦猶名取相。無生除惑，",
    "T39n1786_03a:0116c20": "其義可知。二、「又作」下，明生善。仍約喻顯。五石",
    "T39n1786_03a:0116c21": "者，謂白瑛、紫瑛、石膏、鍾乳、石脂。五芝者，謂五",
    "T39n1786_03a:0116c22": "色令芝也。薑桂且喻小乘作法，故未生善。",
    "T39n1786_03a:0116c23": "若大作法，生善非少。五石、五芝，通喻小大生",
    "T39n1786_03a:0116c24": "事理善。二、「如是」下，勸人修學。言須知者，謂須",
    "T39n1786_03a:0116c25": "知小大皆能滅惡生善，須知此三修方有益，",
    "T39n1786_03a:0116c26": "說而不行，為罪所得也。三、「今文」下，明經具三",
    "T39n1786_03a:0116c27": "懺，二：初、示，經有三文；二、結，懺為經用。",
    "T39n1786_03a:0116c28": "金光明經文句記卷第三上"
}