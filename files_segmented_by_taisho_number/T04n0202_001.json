{
    "T04n0202_001:0349a02": "No. 202",
    "T04n0202_001:0349a03": "賢愚經卷第一",
    "T04n0202_001:0349a05": "元魏涼州沙門慧覺等在高昌郡譯",
    "T04n0202_001:0349a06": "1 梵天請法六事品（一）梵天請法六事品第一",
    "T04n0202_001:0349a07": "如是我聞：一時佛在摩竭國善勝道場。初始",
    "T04n0202_001:0349a08": "得佛，念諸眾生，迷網邪倒，難可教化。「若我",
    "T04n0202_001:0349a09": "住世，於事無益，不如遷逝無餘涅槃。」爾",
    "T04n0202_001:0349a10": "時梵天，知佛所念，即從天下，前詣佛所，",
    "T04n0202_001:0349a11": "頭面禮足，長跪合掌勸請：「世尊！轉于法輪，",
    "T04n0202_001:0349a12": "莫般涅槃。」佛答梵天：「眾生之類，塵垢所",
    "T04n0202_001:0349a13": "弊，樂著世樂，無有慧心。若我住世，唐勞",
    "T04n0202_001:0349a14": "其功，如吾所念，唯滅為快。」爾時梵天，復更",
    "T04n0202_001:0349a15": "傾倒而白佛言：「世尊！今日法海已滿，法幢",
    "T04n0202_001:0349a16": "已立，潤濟開導，今正是時。又諸眾生應可度",
    "T04n0202_001:0349a17": "者，亦甚眾多，云何世尊，欲入涅槃？使此萌",
    "T04n0202_001:0349a18": "類，永失覆護。世尊往昔無數劫時，恒為眾",
    "T04n0202_001:0349a19": "生採集法藥，乃至一偈，以身妻子而用募",
    "T04n0202_001:0349a20": "求。云何不念便欲孤棄？過去久遠，於閻浮",
    "T04n0202_001:0349a21": "提有大國王，號修樓婆，領此世界八萬四",
    "T04n0202_001:0349a22": "千諸小國邑，六萬山川，八千億聚落，王有",
    "T04n0202_001:0349a23": "二萬夫人一萬大臣。時妙色王，德力無比，",
    "T04n0202_001:0349a24": "覆育民物，豐樂無極。王心念曰：『如我今者，",
    "T04n0202_001:0349a25": "唯以財寶資給一切，無有道教而安立之，",
    "T04n0202_001:0349a26": "此是我咎，何其苦哉？今當推求堅實法財",
    "T04n0202_001:0349a27": "普令得脫。』即時宣令閻浮提內：『誰能有法",
    "T04n0202_001:0349a28": "與我說者，恣其所須，不敢違逆。』募出周遍，",
    "T04n0202_001:0349a29": "無有應者，時王憂愁酸切懇惻。毘沙門王",
    "T04n0202_001:0349b01": "見其如是，欲往試之，輒自變身化作夜",
    "T04n0202_001:0349b02": "叉，色貌青黑，眼赤如血，狗牙上出，頭髮悉",
    "T04n0202_001:0349b03": "竪，火從口出，來詣宮門，口自宣言：『誰欲聞",
    "T04n0202_001:0349b04": "法？我當為說。』王聞是語，喜不自勝，躬自",
    "T04n0202_001:0349b05": "出迎，前為作禮，敷施高座，請令就坐，即",
    "T04n0202_001:0349b06": "集群僚，前後圍遶，欲得聽聞。爾時夜叉復",
    "T04n0202_001:0349b07": "告王曰：『學法事難，云何直爾欲得聞知？』王",
    "T04n0202_001:0349b08": "叉手曰：『一切所須不敢有逆。』夜叉報曰：『若",
    "T04n0202_001:0349b09": "以大王可愛妻子與我食者，乃與汝法。』爾",
    "T04n0202_001:0349b10": "時大王以所愛夫人及兒中勝者供養夜叉，",
    "T04n0202_001:0349b11": "夜叉得已，於高座上眾會之中取而食之。",
    "T04n0202_001:0349b12": "爾時諸王百官群臣見王如是，啼哭懊惱，宛",
    "T04n0202_001:0349b13": "轉在地，勸請大王令捨此事。王為法故，",
    "T04n0202_001:0349b14": "心堅不迴。時夜叉鬼食妻子盡，為說一",
    "T04n0202_001:0349b15": "偈：",
    "T04n0202_001:0349b16": "「『一切行無常，　　生者皆有苦，",
    "T04n0202_001:0349b17": "五陰空無相，　　無有我我所。』",
    "T04n0202_001:0349b18": "「說是偈已，王大歡喜，心無悔恨大如毛髮，",
    "T04n0202_001:0349b19": "即便書寫，遣使頒示閻浮提內，咸使誦習。",
    "T04n0202_001:0349b20": "時毘沙門王還復本形，讚言：『善哉！甚奇甚特！",
    "T04n0202_001:0349b21": "夫人太子猶存如故。』爾時王者今佛身是。世",
    "T04n0202_001:0349b22": "尊昔日為法尚爾，云何今欲便捨眾生早",
    "T04n0202_001:0349b23": "入涅槃而不救濟？",
    "T04n0202_001:0349b24": "「又復，世尊！過去久遠阿僧祇劫，於閻浮提",
    "T04n0202_001:0349b25": "作大國王，名虔闍尼婆梨，典領諸國八萬",
    "T04n0202_001:0349b26": "四千聚落，二萬夫人婇女，一萬大臣。王有",
    "T04n0202_001:0349b27": "慈悲，矜及一切，人民蒙賴，穀米豐賤，感",
    "T04n0202_001:0349b28": "佩王恩，猶視慈父。時王心念：『我今最尊，位",
    "T04n0202_001:0349b29": "居豪首，人民於我各各安樂。雖復有是，未",
    "T04n0202_001:0349c01": "盡我心，今當推求妙寶法財以利益之。』",
    "T04n0202_001:0349c02": "思惟是已，遣臣宣令遍告一切：『誰有妙",
    "T04n0202_001:0349c03": "法與我說者，當給所須，隨其所欲。』時有",
    "T04n0202_001:0349c04": "婆羅門，名勞度差，來詣宮門，云我有法。王",
    "T04n0202_001:0349c05": "聞之喜，即出奉迎，前為作禮，敷好床褥，",
    "T04n0202_001:0349c06": "請令就座，王與左右合掌白言：『唯願大師！",
    "T04n0202_001:0349c07": "垂矜愚鄙，開闡妙法，令得聞知。』時勞度差",
    "T04n0202_001:0349c08": "復報王曰：『我之智慧，追求遐方，積學不易，",
    "T04n0202_001:0349c09": "云何直爾便欲得聞？』王復報曰：『一切所須，",
    "T04n0202_001:0349c10": "悉見告勅，皆當供給。』勞度差曰：『大王今日，",
    "T04n0202_001:0349c11": "能於身上剜燃千燈用供養者，乃與汝說。』",
    "T04n0202_001:0349c12": "王聞此語，倍用歡喜，即時遣人乘八萬",
    "T04n0202_001:0349c13": "里象，告語一切閻浮提內：『虔闍婆梨大國王",
    "T04n0202_001:0349c14": "者，却後七日，為於法故，當剜其身以燃",
    "T04n0202_001:0349c15": "千燈。』時諸小王、一切人民，聞此語已，各懷",
    "T04n0202_001:0349c16": "愁毒，悉來詣王，到作禮畢，共白之言：『今此",
    "T04n0202_001:0349c17": "世界有命之類，依恃大王，如盲依導，孩兒",
    "T04n0202_001:0349c18": "仰母，王薨之後，當何所怙？若於身上剜千",
    "T04n0202_001:0349c19": "燈者，必不全濟，云何為此一婆羅門，棄此",
    "T04n0202_001:0349c20": "世界一切眾生？』是時宮中二萬夫人、五百太",
    "T04n0202_001:0349c21": "子、一萬大臣，合掌勸請，亦皆如是。時王報",
    "T04n0202_001:0349c22": "曰：『汝等諸人慎勿却我無上道心，吾為是",
    "T04n0202_001:0349c23": "事誓求作佛，後成佛時，必先度汝。』是時眾",
    "T04n0202_001:0349c24": "人見王意正，啼哭懊惱自投於地。王意不",
    "T04n0202_001:0349c25": "改，語婆羅門：『今可剜身而燃千燈。』尋為",
    "T04n0202_001:0349c26": "剜之，各著脂炷。眾會見已，絕而復穌，以身",
    "T04n0202_001:0349c27": "投地，如大山崩。王復白言：『唯願大師！垂哀",
    "T04n0202_001:0349c28": "矜採，先為說法，然後燃燈，我命儻斷，不",
    "T04n0202_001:0349c29": "及聞法。』時勞度差，便唱法言：",
    "T04n0202_001:0350a01": "「『常者皆盡，　　高者必墮，　　合會有離，",
    "T04n0202_001:0350a02": "生者皆死。』",
    "T04n0202_001:0350a03": "「說是偈已，而便燃火。當此之時，王大歡喜，",
    "T04n0202_001:0350a04": "心無悔恨，自立誓願：『我今求法，為成佛",
    "T04n0202_001:0350a05": "道，後得佛時，當以智慧光明照悟眾生結",
    "T04n0202_001:0350a06": "縛黑闇。』作是誓已，天地大動，乃至淨居諸",
    "T04n0202_001:0350a07": "天宮殿動搖，咸各下視。見於菩薩作法供",
    "T04n0202_001:0350a08": "養，毀壞身體，不顧軀命，僉然俱下，側塞虛",
    "T04n0202_001:0350a09": "空，啼哭之淚，猶如盛雨，又雨天華而以",
    "T04n0202_001:0350a10": "供養。時天帝釋下至王前，種種讚歎，復問",
    "T04n0202_001:0350a11": "之曰：『大王！今者苦痛極理，心中頗有悔恨",
    "T04n0202_001:0350a12": "事不？』王即言：『無。』帝釋復白：『今觀王身，戰",
    "T04n0202_001:0350a13": "掉不寧，自言無悔，誰當知之？』王復立誓：",
    "T04n0202_001:0350a14": "『若我從始乃至於今，心不悔者，身上眾瘡，",
    "T04n0202_001:0350a15": "即當平復。』作是語已，尋時平復。時彼王者",
    "T04n0202_001:0350a16": "今佛是也。世尊往昔苦毒求法，皆為眾生；",
    "T04n0202_001:0350a17": "今者滿足，云何捨棄欲入涅槃，永使一切",
    "T04n0202_001:0350a18": "失大法明？",
    "T04n0202_001:0350a19": "「又復，世尊！過去世中，於閻浮提作大國王，",
    "T04n0202_001:0350a20": "名毘楞竭梨，典領諸國八萬四千聚落，二萬",
    "T04n0202_001:0350a21": "夫人婇女，五百太子，一萬大臣，王有慈悲，",
    "T04n0202_001:0350a22": "視民如子。爾時大王心好正法，即時遣臣",
    "T04n0202_001:0350a23": "宣令一切：『誰有經法為我說者，當隨其",
    "T04n0202_001:0350a24": "意給足所須。』有婆羅門名勞度差，來詣宮",
    "T04n0202_001:0350a25": "門言：『有大法，誰欲聞者，我當為說。』王聞",
    "T04n0202_001:0350a26": "此語，喜不自勝，躬出奉迎，接足為禮，問訊",
    "T04n0202_001:0350a27": "起居，將至大殿，敷施高座，請令就坐，合",
    "T04n0202_001:0350a28": "掌白言：『唯願大師！當為說法。』勞度差曰：『我",
    "T04n0202_001:0350a29": "之所知，四方追學，勞苦積年，云何大王直",
    "T04n0202_001:0350b01": "爾欲聞？』王叉手曰：『一切所須，幸垂勅及，於",
    "T04n0202_001:0350b02": "大師所不敢有惜。』尋報王言：『若能於汝身",
    "T04n0202_001:0350b03": "上，斵千鐵釘，乃與汝法。』王即可之：『却",
    "T04n0202_001:0350b04": "後七日，當辦斯事。』爾時大王，尋時遣人",
    "T04n0202_001:0350b05": "乘八萬里象，遍告一切閻浮提內：『毘楞竭",
    "T04n0202_001:0350b06": "梨大王，却後七日，當於身上斵千鐵釘。』",
    "T04n0202_001:0350b07": "臣民聞之，悉來雲集，白大王言：『我等四遠，",
    "T04n0202_001:0350b08": "承王恩德，各獲安樂。唯願大王！為我等故，",
    "T04n0202_001:0350b09": "莫於身上斵千鐵釘。』爾時宮中，夫人婇",
    "T04n0202_001:0350b10": "女、太子大臣，一切眾會，咸皆同時，向王求",
    "T04n0202_001:0350b11": "哀：『唯願大王！以我等故，莫為一人便取",
    "T04n0202_001:0350b12": "命終，孤棄天下一切眾生。』爾時國王報謝",
    "T04n0202_001:0350b13": "之曰：『我於久遠生死之中殺身無數，或為",
    "T04n0202_001:0350b14": "貪欲瞋恚愚癡，計其白骨高於須彌，斬首",
    "T04n0202_001:0350b15": "流血過於五江，啼哭之淚多於四海，如是",
    "T04n0202_001:0350b16": "種種，唐捐身命，未曾為法。吾今斵釘，以",
    "T04n0202_001:0350b17": "求佛道，後成佛時，當以智慧利劍，斷除",
    "T04n0202_001:0350b18": "汝等結使之病，云何乃欲遮我道心？』爾時眾",
    "T04n0202_001:0350b19": "會，默然無言。於時大王語婆羅門：『唯願大",
    "T04n0202_001:0350b20": "師！垂恩先說，然後下釘，我命儻終，不及聞",
    "T04n0202_001:0350b21": "法。』時勞度差，便說偈言：",
    "T04n0202_001:0350b22": "「『一切皆無常，　　生者皆有苦，",
    "T04n0202_001:0350b23": "諸法空無生，　　實非我所有。』",
    "T04n0202_001:0350b24": "「說是偈已，即於身上斵千鐵釘。時諸小",
    "T04n0202_001:0350b25": "王群臣之眾，一切大會，以身投地，如大山",
    "T04n0202_001:0350b26": "崩，宛轉啼哭，不識諸方。是時天地六種震",
    "T04n0202_001:0350b27": "動，欲色諸天，怪其所以，僉然俱下，見於菩",
    "T04n0202_001:0350b28": "薩困苦為法傷壞其身，同時啼哭，淚如盛",
    "T04n0202_001:0350b29": "雨，又雨天花而以供養。時天帝釋，來到王",
    "T04n0202_001:0350c01": "前，而問王言：『大王！今者勇猛精進，不憚苦",
    "T04n0202_001:0350c02": "痛，為於法故，欲何所求？欲作帝釋轉輪",
    "T04n0202_001:0350c03": "王乎？為欲求作魔王梵王？』王答之曰：『我",
    "T04n0202_001:0350c04": "之所為，不求三界受報之樂，所有功德，用",
    "T04n0202_001:0350c05": "求佛道。』天帝復言：『王今壞身，乃如是苦，寧",
    "T04n0202_001:0350c06": "悔恨意耶？』王言：『無也。』天帝復言：『今觀王身，",
    "T04n0202_001:0350c07": "不能自持，言無悔恨，以何為證？』王尋立",
    "T04n0202_001:0350c08": "誓：『若我至誠，心無悔恨者，我今身體，還復",
    "T04n0202_001:0350c09": "如故。』作是語已，即時平復。天及人民欣勇",
    "T04n0202_001:0350c10": "無量。世尊今者法海已滿，功德悉備，云何",
    "T04n0202_001:0350c11": "欲捨一切眾生，疾入涅槃而不說法？",
    "T04n0202_001:0350c12": "「又復，世尊！過去久遠無量阿僧祇劫，此閻",
    "T04n0202_001:0350c13": "浮提有大國王，名曰梵天王，有太子，字",
    "T04n0202_001:0350c14": "曇摩鉗，好樂正法，遣使推求，四方周遍，了",
    "T04n0202_001:0350c15": "不能得。",
    "T04n0202_001:0350c16": "「爾時太子，求法不獲，愁悶懊惱。時天帝釋",
    "T04n0202_001:0350c17": "知其至誠，化作婆羅門來詣宮門，言：『我知",
    "T04n0202_001:0350c18": "法，誰欲聞者，吾當為說。』太子聞之，即出",
    "T04n0202_001:0350c19": "奉迎，接足為禮，將至大殿，敷好床座，請",
    "T04n0202_001:0350c20": "令就坐，合掌白言：『唯願大師！垂愍為說。』婆",
    "T04n0202_001:0350c21": "羅門言：『學事甚難！追師積久，爾乃得之。",
    "T04n0202_001:0350c22": "云何直爾便欲得聞？理不可也。』太子復言：",
    "T04n0202_001:0350c23": "『大師所須，願見告勅，身及妻子，一皆不惜。』",
    "T04n0202_001:0350c24": "婆羅門言：『汝今若能作大火坑，令深十丈，",
    "T04n0202_001:0350c25": "滿中熾火，自投於中以供養者，吾乃與法。』",
    "T04n0202_001:0350c26": "爾時太子，即如其言作大火坑。王及夫人，",
    "T04n0202_001:0350c27": "群臣婇女，聞是語已，不能自寧，咸悉都集，",
    "T04n0202_001:0350c28": "詣太子宮，諫喻太子，曉婆羅門：『唯願慈愍，",
    "T04n0202_001:0350c29": "以我等故，勿令太子投於火坑，若其所須，",
    "T04n0202_001:0351a01": "國城妻子，及與我身，當為給使。』婆羅門言：",
    "T04n0202_001:0351a02": "『吾不相逼，隨太子意！能如是者，我為說法；",
    "T04n0202_001:0351a03": "不者不說。』觀其志固，各自默然。爾時大王",
    "T04n0202_001:0351a04": "即遣使者，乘八萬里象，宣告一切閻浮提",
    "T04n0202_001:0351a05": "內：『曇摩鉗太子，為於法故，却後七日，身投",
    "T04n0202_001:0351a06": "火坑。其欲見者，宜早來會。』時諸小王，四遠",
    "T04n0202_001:0351a07": "士民，強弱相扶，悉皆雲集，詣太子所，長跪",
    "T04n0202_001:0351a08": "合掌，異口同音，白太子言：『我等諸臣，仰憑",
    "T04n0202_001:0351a09": "太子，猶如父母。今若投火，天下喪父，永無",
    "T04n0202_001:0351a10": "所怙。願愍我曹，莫為一人孤棄一切。』爾時",
    "T04n0202_001:0351a11": "太子語眾人言：『我於久遠生死之中喪身",
    "T04n0202_001:0351a12": "無數，人中為貪更相斬害，天上壽盡失欲憂",
    "T04n0202_001:0351a13": "苦，地獄之中，火燒湯煮、斧鋸刀戟、灰河劍",
    "T04n0202_001:0351a14": "樹，一日之中，喪身難計，痛徹心髓，不可",
    "T04n0202_001:0351a15": "具陳。餓鬼之中，百毒鑽軀。畜生中苦，身供",
    "T04n0202_001:0351a16": "眾口，負重食草，苦亦難數。空荷眾苦，唐",
    "T04n0202_001:0351a17": "失身命，未曾善心為於法也。吾今以此臭",
    "T04n0202_001:0351a18": "穢之身，供養法故，汝等云何復欲却我無",
    "T04n0202_001:0351a19": "上道心？我捨此身，為求佛道，後成佛時，",
    "T04n0202_001:0351a20": "當施汝等五分法身。』眾人默然。是時太子，",
    "T04n0202_001:0351a21": "立火坑上，白婆羅門：『唯願大師！為我說法，",
    "T04n0202_001:0351a22": "我命儻終，不及聞法。』時婆羅門，即便為說",
    "T04n0202_001:0351a23": "此偈：",
    "T04n0202_001:0351a24": "「『常行於慈心，　　除去恚害想，",
    "T04n0202_001:0351a25": "大悲愍眾生，　　矜傷為雨淚，",
    "T04n0202_001:0351a26": "修行大喜心，　　同己所得法，",
    "T04n0202_001:0351a27": "救護以道意，　　乃應菩薩行。』",
    "T04n0202_001:0351a28": "「說是偈已，便欲投火。爾時帝釋并梵天王，",
    "T04n0202_001:0351a29": "各捉一手，而復難之：『閻浮提內一切生類，",
    "T04n0202_001:0351b01": "賴太子恩，莫不得所。今投火坑，天下喪",
    "T04n0202_001:0351b02": "父，何為自沒，孤棄一切？』爾時太子，報謝天",
    "T04n0202_001:0351b03": "王及諸臣民：『何為遮我無上道心？』天及人",
    "T04n0202_001:0351b04": "眾，即各默然。輒自并身，投於火坑。天地大",
    "T04n0202_001:0351b05": "動，虛空諸天，同時號哭，淚如盛雨。即時火",
    "T04n0202_001:0351b06": "坑變成花池，太子於中坐蓮花臺，諸天雨",
    "T04n0202_001:0351b07": "華乃至於膝。爾時梵天大王，今父王淨飯",
    "T04n0202_001:0351b08": "是；爾時母者，今摩耶是；爾時太子曇摩鉗者，",
    "T04n0202_001:0351b09": "今世尊是。世尊爾時如是求法，為教眾",
    "T04n0202_001:0351b10": "生；今已成滿，宜當潤彼枯槁之類，云何便",
    "T04n0202_001:0351b11": "欲捨至涅槃不肯說法？",
    "T04n0202_001:0351b12": "「又復，世尊！過去無量阿僧祇劫，爾時波羅㮈",
    "T04n0202_001:0351b13": "國，有五百仙士。時仙人師，名欝多羅，恒思",
    "T04n0202_001:0351b14": "正法，欲得修學四方推求，宣告一切：『誰有",
    "T04n0202_001:0351b15": "正法，為我說者，隨其所欲，悉當供給。』有婆",
    "T04n0202_001:0351b16": "羅門來應之言：『吾有正法，誰欲聞者，我當",
    "T04n0202_001:0351b17": "為說。』時仙人師合掌白言：『唯願矜愍垂哀",
    "T04n0202_001:0351b18": "為說。』婆羅門言：『學法事難！久苦乃獲，汝今云",
    "T04n0202_001:0351b19": "何直爾欲聞？於理不可。汝若至誠欲得法",
    "T04n0202_001:0351b20": "者，當隨我教。』仙人白言：『大師所勅不敢",
    "T04n0202_001:0351b21": "違逆。』尋即語曰：『汝今若能剝皮作紙，析骨",
    "T04n0202_001:0351b22": "為筆，血用和墨，寫吾法者，乃與汝說。』是",
    "T04n0202_001:0351b23": "時欝多羅聞此語已，歡喜踊躍，敬如",
    "T04n0202_001:0351b24": "來教，即剝身皮，析取身骨，以血和墨，仰",
    "T04n0202_001:0351b25": "白之曰：『今正是時，唯願速說！』時婆羅門，便",
    "T04n0202_001:0351b26": "說此偈：",
    "T04n0202_001:0351b27": "「『常當攝身行，　　而不殺盜婬，",
    "T04n0202_001:0351b28": "不兩舌惡口，　　妄言及綺語，",
    "T04n0202_001:0351b29": "心不貪諸欲，　　無瞋恚毒想，",
    "T04n0202_001:0351c01": "捨離諸邪見，　　是為菩薩行。』",
    "T04n0202_001:0351c02": "「說是偈已，即自書取，遣人宣寫，閻浮提內",
    "T04n0202_001:0351c03": "一切人民，咸使誦讀如說修行。世尊爾時",
    "T04n0202_001:0351c04": "如是求法，為於眾生心無悔恨；今者云何",
    "T04n0202_001:0351c05": "欲捨一切，入於涅槃而不說法？「又復，世",
    "T04n0202_001:0351c06": "尊！過去久遠阿僧祇劫，於閻浮提，作大國",
    "T04n0202_001:0351c07": "王，名曰尸毘，王所住城號提婆拔提，豐樂",
    "T04n0202_001:0351c08": "無極。時尸毘王主閻浮提八萬四千諸小國",
    "T04n0202_001:0351c09": "土，六萬山川，八千億聚落，王有二萬夫人",
    "T04n0202_001:0351c10": "婇女、五百太子、一萬大臣，行大慈悲，矜及",
    "T04n0202_001:0351c11": "一切。時天帝釋，五德離身，其命將終，愁憒",
    "T04n0202_001:0351c12": "不樂。毘首羯摩見其如是，即前白言：『何為",
    "T04n0202_001:0351c13": "慷慨而有愁色？』帝釋報言：『吾將終矣，死證",
    "T04n0202_001:0351c14": "已現，如今世間，佛法已滅，亦復無有諸大",
    "T04n0202_001:0351c15": "菩薩，我心不知何所歸依？是以愁耳。』毘首",
    "T04n0202_001:0351c16": "羯摩白天帝言：『今閻浮提有大國王，行菩",
    "T04n0202_001:0351c17": "薩道，名曰尸毘，志固精進，必成佛道。宜往",
    "T04n0202_001:0351c18": "投歸，必能覆護，解救危厄。』天帝復白：『若是",
    "T04n0202_001:0351c19": "菩薩，當先試之，為至誠不？汝化為鴿，我",
    "T04n0202_001:0351c20": "變作鷹，急追汝後，相逐詣彼大王坐所，便",
    "T04n0202_001:0351c21": "求擁護，以此試之，足知真偽。』毘首羯摩",
    "T04n0202_001:0351c22": "復答天帝：『菩薩大人！不宜加苦，正應供養，",
    "T04n0202_001:0351c23": "不須以此難事逼也。』爾時帝釋，便說偈言：",
    "T04n0202_001:0351c24": "「『我亦非惡心，　　如真金應試，",
    "T04n0202_001:0351c25": "以此試菩薩，　　知為至誠不？』",
    "T04n0202_001:0351c26": "「說是偈已，毘首羯摩自化為鴿，帝釋作鷹，",
    "T04n0202_001:0351c27": "急追鴿後，臨欲捉食。時鴿惶怖，飛趣大王，",
    "T04n0202_001:0351c28": "入王腋下，歸命於王。鷹尋後至，立於殿前，",
    "T04n0202_001:0351c29": "語大王言：『今此鴿者，是我之食，來在王邊，",
    "T04n0202_001:0352a01": "宜速還我，我飢甚急。』尸毘王言：『吾本誓願，",
    "T04n0202_001:0352a02": "當度一切，此來依我，終不與汝。』鷹復言",
    "T04n0202_001:0352a03": "曰：『大王！今者云度一切，若斷我食，命不得",
    "T04n0202_001:0352a04": "濟。如我之類非一切耶？』王時報言：『若與",
    "T04n0202_001:0352a05": "餘肉，汝能食不？』鷹即言曰：『唯得新殺熱肉，",
    "T04n0202_001:0352a06": "我乃食之。』王復念曰：『今求新殺熱肉者，害",
    "T04n0202_001:0352a07": "一救一，於理無益。』內自思惟：『唯除我身，",
    "T04n0202_001:0352a08": "其餘有命，皆自護惜。』即取利刀，自割股",
    "T04n0202_001:0352a09": "肉，持用與鷹，貿此鴿命。鷹報王曰：『王為施",
    "T04n0202_001:0352a10": "主，等視一切，我雖小鳥，理無偏枉，若欲",
    "T04n0202_001:0352a11": "以肉貿此鴿者，宜稱使停。』王勅左右：『疾",
    "T04n0202_001:0352a12": "取稱來。』以鉤鉤中，兩頭施盤，即時取鴿，",
    "T04n0202_001:0352a13": "安著一頭，所割身肉，以著一頭，割股肉",
    "T04n0202_001:0352a14": "盡，故輕於鴿。復割兩臂兩脇，身肉都盡，",
    "T04n0202_001:0352a15": "故不等鴿。爾時大王舉身自起，欲上稱",
    "T04n0202_001:0352a16": "盤，氣力不接，失跨墮地，悶無所覺，良久",
    "T04n0202_001:0352a17": "乃穌，自責其心：『我從久遠，為汝所困，輪",
    "T04n0202_001:0352a18": "迴三界，酸毒備甞，未曾為福。今是精進立",
    "T04n0202_001:0352a19": "行之時，非懈怠時也。』種種責已，自強起立，",
    "T04n0202_001:0352a20": "得上稱盤，心中歡喜，自以為善。是時天地",
    "T04n0202_001:0352a21": "六種震動，諸天宮殿皆悉傾搖，乃至色界諸",
    "T04n0202_001:0352a22": "天同時來下，於虛空中見於菩薩行於難",
    "T04n0202_001:0352a23": "行，傷壞軀體，心期大法，不顧身命，各共啼",
    "T04n0202_001:0352a24": "哭，淚如盛雨，又雨天華而以供養。爾時",
    "T04n0202_001:0352a25": "帝釋還復本形，住在王前，語大王曰：『今作",
    "T04n0202_001:0352a26": "如是難及之行，欲求何等？汝今欲求轉輪",
    "T04n0202_001:0352a27": "聖王帝釋魔王？三界之中欲求何等？』菩薩",
    "T04n0202_001:0352a28": "答言：『我所求者，不期三界尊榮之樂，所作",
    "T04n0202_001:0352a29": "福報欲求佛道。』天帝復言：『汝今壞身，乃",
    "T04n0202_001:0352b01": "徹骨髓，寧有悔恨意耶？』王言：『無也。』天帝復",
    "T04n0202_001:0352b02": "曰：『雖言無悔，誰能知之？我觀汝身，戰掉",
    "T04n0202_001:0352b03": "不停，言氣斷絕，言無悔恨，以何為證？』王",
    "T04n0202_001:0352b04": "即立誓：『我從始來乃至於今，無有悔恨大",
    "T04n0202_001:0352b05": "如毛髮，我所求願，必當果獲。至誠不虛如",
    "T04n0202_001:0352b06": "我言者，令吾身體即當平復。』作誓已訖，身",
    "T04n0202_001:0352b07": "便平復，倍勝於前。天及世人，歎未曾有，歡",
    "T04n0202_001:0352b08": "喜踊躍，不能自勝。尸毘王者今佛身是也。",
    "T04n0202_001:0352b09": "世尊往昔為於眾生不顧身命，乃至如是；",
    "T04n0202_001:0352b10": "今者世尊法海已滿法幢已立，法鼓已建，",
    "T04n0202_001:0352b11": "法炬已照，潤益成立，今正得時，云何欲",
    "T04n0202_001:0352b12": "捨一切眾生，入於涅槃而不說法？」爾時梵",
    "T04n0202_001:0352b13": "王，於如來前，合掌讚歎，說於如來先身求",
    "T04n0202_001:0352b14": "法，為於眾生凡有千首。世尊爾時受梵王",
    "T04n0202_001:0352b15": "請，即便往詣波羅㮈國鹿野苑中轉于法",
    "T04n0202_001:0352b16": "輪，三寶因是乃現於世。時諸人天諸龍鬼",
    "T04n0202_001:0352b17": "神，八部之眾，聞說是已，莫不歡喜，頂戴奉",
    "T04n0202_001:0352b18": "行。",
    "T04n0202_001:0352b19": "2 摩訶薩埵以身施虎品（二）摩訶薩埵以身施虎品第二",
    "T04n0202_001:0352b20": "如是我聞：一時佛在舍衛國祇樹給孤獨園。",
    "T04n0202_001:0352b21": "爾時世尊，乞食時到，著衣持鉢，獨將阿難，",
    "T04n0202_001:0352b22": "入城乞食。時有一老母，唯有二男，偷盜無",
    "T04n0202_001:0352b23": "度，財主捕得，便將詣王，平事按律，其罪",
    "T04n0202_001:0352b24": "應死，即付旃陀羅，將至殺處。遙見世尊！",
    "T04n0202_001:0352b25": "母子三人，俱共向佛，叩頭求哀：「唯願天尊！",
    "T04n0202_001:0352b26": "垂濟苦厄，救我子命。」誠心欵篤，甚可憐愍。",
    "T04n0202_001:0352b27": "如來慈矜，即遣阿難，詣王請命。王聞佛教，",
    "T04n0202_001:0352b28": "即便放之，得脫此厄，感戴佛恩，欣踊無量。",
    "T04n0202_001:0352b29": "尋詣佛所，頭面禮足，合掌白言：「蒙佛慈恩，",
    "T04n0202_001:0352c01": "得濟餘命，唯願天尊！慈愍我等，聽在道",
    "T04n0202_001:0352c02": "次。」佛即可之，告曰：「善來比丘！」鬚髮自墮，身",
    "T04n0202_001:0352c03": "所著衣，變成袈裟，敬心內發，志信益固。佛",
    "T04n0202_001:0352c04": "為說法，諸垢永盡，得阿羅漢道，其母聞法，",
    "T04n0202_001:0352c05": "得阿那含。爾時阿難，目見此事，歎未曾有，",
    "T04n0202_001:0352c06": "讚說如來若干德行。又復呰嗟：「母子三人，",
    "T04n0202_001:0352c07": "宿有何慶，值遇世尊，得免重罪，獲涅槃",
    "T04n0202_001:0352c08": "安？一身之中，特蒙利益，何其快哉！」佛告阿",
    "T04n0202_001:0352c09": "難：「此三人者，非但今日蒙我得活，乃往過",
    "T04n0202_001:0352c10": "去，亦蒙我恩而得濟活。」阿難白佛：「不審，世",
    "T04n0202_001:0352c11": "尊！過去世中，濟活三人，其事云何？」佛告阿",
    "T04n0202_001:0352c12": "難：「乃往久遠阿僧祇劫，此閻浮提，有大國",
    "T04n0202_001:0352c13": "王，名曰摩訶羅檀囊，秦言大寶，典領小",
    "T04n0202_001:0352c14": "國，凡有五千。王有三子，其第一者，名摩",
    "T04n0202_001:0352c15": "訶富那寧，次名摩訶提婆，秦言大天，次",
    "T04n0202_001:0352c16": "名摩訶薩埵，此小子者，少小行慈，矜愍一",
    "T04n0202_001:0352c17": "切，猶如赤子。爾時大王，與諸群臣夫人太",
    "T04n0202_001:0352c18": "子，出外遊觀，時王疲懈，小住休息。其王三",
    "T04n0202_001:0352c19": "子，共遊林間，見有一虎適乳二子，飢餓",
    "T04n0202_001:0352c20": "逼切，欲還食之。其王小子，語二兄曰：『今",
    "T04n0202_001:0352c21": "此虎者，酸苦極理，羸瘦垂死，加復初乳，",
    "T04n0202_001:0352c22": "我觀其志，欲自噉子。』二兄答言：『如汝所",
    "T04n0202_001:0352c23": "云。』弟復問兄：『此虎今者，當復何食？』二兄報",
    "T04n0202_001:0352c24": "曰：『若得新殺熱血肉者，乃可其意。』又復問",
    "T04n0202_001:0352c25": "曰：『今頗有人，能辦斯事救此生命，令得",
    "T04n0202_001:0352c26": "存不？』二兄答言：『是為難事。』時王小子，內自",
    "T04n0202_001:0352c27": "思惟：『我於久遠生死之中，捐身無數，唐捨",
    "T04n0202_001:0352c28": "軀命，或為貪欲，或為瞋恚，或為愚癡，未曾",
    "T04n0202_001:0352c29": "為法。今遭福田，此身何在？』設計已定，復",
    "T04n0202_001:0353a01": "共前行。前行未遠，白二兄言：『兄等且去，我",
    "T04n0202_001:0353a02": "有私緣，比爾隨後。』作是語已，疾從本徑，",
    "T04n0202_001:0353a03": "至於虎所，投身虎前；餓虎口噤，不能得",
    "T04n0202_001:0353a04": "食。爾時太子，自取利木，刺身出血，虎得",
    "T04n0202_001:0353a05": "舐之，其口乃開，即噉身肉。二兄待之經久",
    "T04n0202_001:0353a06": "不還，尋迹推覓，憶其先心，必能至彼，餧",
    "T04n0202_001:0353a07": "於餓虎。追到岸邊，見摩訶薩埵死在虎前，",
    "T04n0202_001:0353a08": "虎已食之，血肉塗漫，自撲墮地，氣絕而死，",
    "T04n0202_001:0353a09": "經於久時，乃還穌活，啼哭宛轉，迷憒悶絕，",
    "T04n0202_001:0353a10": "而復還穌。夫人眠睡夢有三鴿，共戲林野，",
    "T04n0202_001:0353a11": "鷹卒捉得其小者食，覺已驚怖，向王說之：",
    "T04n0202_001:0353a12": "『我聞諺言：「鴿子孫者也。」今亡小鴿，我所愛",
    "T04n0202_001:0353a13": "兒，必有不祥。』即時遣人，四出求覓。未久之",
    "T04n0202_001:0353a14": "間，二兒已到，父母問言：『我所愛子，今為所",
    "T04n0202_001:0353a15": "在？』二兒哽噎，隔塞斷絕，不能出聲，經于久",
    "T04n0202_001:0353a16": "時，乃復出言：『虎已食之。』父母聞此，躃地悶",
    "T04n0202_001:0353a17": "絕而無所覺，良久乃穌，即與二兒夫人婇",
    "T04n0202_001:0353a18": "女，馳奔至彼死屍之處。爾時餓虎食肉已",
    "T04n0202_001:0353a19": "盡，唯有骸骨狼藉在地。母扶其頭，父捉其",
    "T04n0202_001:0353a20": "手，哀號悶絕，絕而復穌。如是經久時，摩訶",
    "T04n0202_001:0353a21": "薩埵命終之後，生兜率天，即自生念：『我因",
    "T04n0202_001:0353a22": "何行，來受此報？』天眼徹視，遍觀五趣，見前",
    "T04n0202_001:0353a23": "死屍，故在山間，父母悲悼，纏綿痛毒，憐",
    "T04n0202_001:0353a24": "其愚惑，啼泣過甚。『或能於此喪失身命，我",
    "T04n0202_001:0353a25": "今當往諫喻彼意。』即從天下，住於空中，種",
    "T04n0202_001:0353a26": "種言辭，解諫父母。父母仰問：『汝是何神？願",
    "T04n0202_001:0353a27": "見告示。』天尋報曰：『我是王子摩訶薩埵，我",
    "T04n0202_001:0353a28": "由捨身濟虎餓乏，生兜率天。大王當知！有",
    "T04n0202_001:0353a29": "法歸無，生必有終；惡墮地獄，為善生天。",
    "T04n0202_001:0353b01": "生死常塗，今者何獨沒於憂愁煩惱之海，不",
    "T04n0202_001:0353b02": "自覺悟懃修眾善？』父母報言：『汝行大慈，矜",
    "T04n0202_001:0353b03": "及一切，捨我取終；吾心念汝，荒塞寸絕，我",
    "T04n0202_001:0353b04": "苦難計。汝修大慈，那得如是？』於時天人，復",
    "T04n0202_001:0353b05": "以種種妙善偈句，報謝父母，父母於是小",
    "T04n0202_001:0353b06": "得惺悟，作七寶函盛骨著中，葬埋畢訖，",
    "T04n0202_001:0353b07": "於上起塔，天即化去。王及大眾，還自歸宮。」",
    "T04n0202_001:0353b08": "佛告阿難：「爾時大王，摩訶羅檀那者，豈異人",
    "T04n0202_001:0353b09": "乎？今我父王閱頭檀是。時王夫人，我母摩",
    "T04n0202_001:0353b10": "訶摩耶是。爾時摩訶富那寧者，今彌勒是。第",
    "T04n0202_001:0353b11": "二太子摩訶提婆者，今婆修蜜多羅是。爾",
    "T04n0202_001:0353b12": "時太子摩訶薩埵，豈異人乎？我身是也。爾時",
    "T04n0202_001:0353b13": "虎母，今此老母是。爾時二子，今二人是。我於",
    "T04n0202_001:0353b14": "久遠，濟其急厄危頓之命，令得安全。吾今",
    "T04n0202_001:0353b15": "成佛，亦濟彼厄，令其永離生死大苦。」爾時",
    "T04n0202_001:0353b16": "阿難、一切眾會，聞佛所說，歡喜奉行。",
    "T04n0202_001:0353b17": "3 二梵志受齋品（三）二梵志受齋品第三",
    "T04n0202_001:0353b18": "如是我聞：一時佛在舍衛國祇樹給孤獨園。",
    "T04n0202_001:0353b19": "爾時初夜有二天，來詣於佛所，天人身光，",
    "T04n0202_001:0353b20": "照曜祇桓，皆如金色。佛便隨宜，演暢妙",
    "T04n0202_001:0353b21": "法；心意開悟，俱得道迹，頭面禮佛，還歸天",
    "T04n0202_001:0353b22": "上。明日清朝，阿難白佛：「昨夜二天，來覲世",
    "T04n0202_001:0353b23": "尊，威相昞著，淨光赫奕。昔種何德，獲斯妙",
    "T04n0202_001:0353b24": "果？」佛告阿難：「迦葉如來滅度之後，遺法垂",
    "T04n0202_001:0353b25": "末，有二婆羅門，受持八齋，其一人者，求願",
    "T04n0202_001:0353b26": "生天；其第二人，求作國王。其第一人，還歸",
    "T04n0202_001:0353b27": "其家，婦呼共食。夫答婦言：『向受佛齋，過中",
    "T04n0202_001:0353b28": "不食。』婦復語曰：『君是梵志，自有戒法，何緣",
    "T04n0202_001:0353b29": "乃受異道之齋？今若相違不共我飯，當以",
    "T04n0202_001:0353c01": "斯事語諸梵志，使驅擯汝不與會同。』聞",
    "T04n0202_001:0353c02": "此語已，深懷恐怖，便與其婦，非時而食。二",
    "T04n0202_001:0353c03": "人隨壽長短，各取命終。願作王者，持齋完",
    "T04n0202_001:0353c04": "具，得生王家。願生天者，由破齋故，乃生",
    "T04n0202_001:0353c05": "龍中。時有一人，為王守園，日日奉送種種",
    "T04n0202_001:0353c06": "果蓏。此人後時，於泉水中，得一異㮈，色香",
    "T04n0202_001:0353c07": "甚美，便作是念：『我每出入，常為門監所見",
    "T04n0202_001:0353c08": "前却，當以與之。』如念即與。門監受已，復",
    "T04n0202_001:0353c09": "自思惟：『我通事時，每為黃門之所抴縮，當",
    "T04n0202_001:0353c10": "以與之。』便用斯㮈奉貢黃門。黃門納竟轉",
    "T04n0202_001:0353c11": "上夫人。夫人得㮈，復用獻王。王食此㮈，",
    "T04n0202_001:0353c12": "甚覺甘美，便問夫人：『從何處得？』夫人即",
    "T04n0202_001:0353c13": "時如實而對，展轉相推，到于園監。王復召",
    "T04n0202_001:0353c14": "喚而問之曰：『吾園之中有此美果，何不見",
    "T04n0202_001:0353c15": "奉，乃與他人？』園監於是，本末自陳。王復告",
    "T04n0202_001:0353c16": "言：『自今已後，常送斯㮈，莫令斷絕。』園監啟",
    "T04n0202_001:0353c17": "曰：『此㮈無種，從泉中得，勅使常送，無由",
    "T04n0202_001:0353c18": "可辦。』王復告言：『若不能得，當斬汝身。』園",
    "T04n0202_001:0353c19": "監還出，至彼園中，憂愁懊惱，舉聲大哭。時",
    "T04n0202_001:0353c20": "有一龍，聞其哭音，變身為人，來問之言：『汝",
    "T04n0202_001:0353c21": "有何事，悲哭乃爾？』是時園監具自宣說。龍",
    "T04n0202_001:0353c22": "還入水，以多美果，著金盤上，用與此人，因",
    "T04n0202_001:0353c23": "告之言：『可持此果以奉汝王，并騰吾意。",
    "T04n0202_001:0353c24": "云吾及王，本是親友，乃昔在世俱為梵志，",
    "T04n0202_001:0353c25": "共受八齋，各求所願。汝戒完具，得為人王；",
    "T04n0202_001:0353c26": "吾戒不全，生於龍中。今欲奉修齋法，求捨",
    "T04n0202_001:0353c27": "此身，願索八關齋法用遺於我，若其相違，",
    "T04n0202_001:0353c28": "吾覆汝國，用作大海。』園監於是，奉果於",
    "T04n0202_001:0353c29": "王，因復說龍所囑之變。王聞此已，甚用",
    "T04n0202_001:0354a01": "不樂。所以者何？時世無佛，法又滅盡，八關",
    "T04n0202_001:0354a02": "齋文今不可得，若不稱之，恐見危害。惟",
    "T04n0202_001:0354a03": "念此理，是故愁悒。王有大臣，最所敬重，",
    "T04n0202_001:0354a04": "王告臣曰：『神龍從我求索齋法，仰卿得",
    "T04n0202_001:0354a05": "之，當用寄與。』大臣對言：『今世無法，云何可",
    "T04n0202_001:0354a06": "得？』王又告曰：『汝今不獲，吾當殺卿。』大臣聞",
    "T04n0202_001:0354a07": "此，甚懷惆悵，往至自舍。此臣有父，年老",
    "T04n0202_001:0354a08": "耆舊，每從外來，和顏悅色，以慰父意。當於",
    "T04n0202_001:0354a09": "是時，父見其子面色改常，即便問之：『何由",
    "T04n0202_001:0354a10": "乃爾？』於時大臣，便向其父委曲自說。其父",
    "T04n0202_001:0354a11": "答曰：『吾家堂柱，每現光明，試破看之，儻有",
    "T04n0202_001:0354a12": "異物？』奉父言教，令他拕伐取而斬析，",
    "T04n0202_001:0354a13": "得經二卷，一是《十二因緣經》，二是《八關齋",
    "T04n0202_001:0354a14": "文》。大臣即持奉上於王。王得歡喜，不能自",
    "T04n0202_001:0354a15": "勝，便以此經，著金盤上，自送與龍。龍獲此",
    "T04n0202_001:0354a16": "經，大用欣慶，便用好寶，贈遺於王；受持八",
    "T04n0202_001:0354a17": "齋，懃而奉行，命終之後，生於天宮。人王亦",
    "T04n0202_001:0354a18": "復修奉齋法，壽盡生天，共同一處。昨夜俱",
    "T04n0202_001:0354a19": "來，諮稟法化，應時尋得須陀洹果，永息三",
    "T04n0202_001:0354a20": "塗，遊人天道，從是已往，畢得涅槃。」佛說是",
    "T04n0202_001:0354a21": "時，一切眾會，歡喜奉行。",
    "T04n0202_001:0354a22": "4 波羅奈人身貧供養品（四）波羅㮈人身貧供養品第四",
    "T04n0202_001:0354a23": "如是我聞：一時佛在舍衛國祇樹給孤獨園。",
    "T04n0202_001:0354a24": "是時國中有大長者，生一男兒，面首端政，",
    "T04n0202_001:0354a25": "既生數日，復能言語，問其父母：「世尊在不？」",
    "T04n0202_001:0354a26": "答曰：「故在。」復更問曰：「尊者舍利弗、阿難等，",
    "T04n0202_001:0354a27": "悉為在不？」答言：「悉在。」父母見子生便能言，",
    "T04n0202_001:0354a28": "謂其非人，深怪所以，便往問佛。佛言：「此兒",
    "T04n0202_001:0354a29": "有福，不足疑也。」父母歡喜，還歸其家。兒",
    "T04n0202_001:0354b01": "又啟曰：「唯願二親！為我請佛及比丘僧。」父",
    "T04n0202_001:0354b02": "母告曰：「請佛及僧，當須供具，非卒可辦。」",
    "T04n0202_001:0354b03": "兒又啟曰：「但掃灑堂舍，莊嚴床席，施三高",
    "T04n0202_001:0354b04": "座，百味飲食，當自然至。又我先身之母，今",
    "T04n0202_001:0354b05": "猶存在，居波羅㮈國，為我喚之。」父母隨語，",
    "T04n0202_001:0354b06": "使人乘象，馳奔召來，所以作三高座者，一",
    "T04n0202_001:0354b07": "為如來，二為本生母，三為今身母。佛與眾",
    "T04n0202_001:0354b08": "僧，既入其舍，次第坐定，甘饍美味，自在豐",
    "T04n0202_001:0354b09": "足。佛為說法，父及二母、合家大小，聞法歡",
    "T04n0202_001:0354b10": "喜，盡得初果。此兒轉長，便辭出家，精懃正",
    "T04n0202_001:0354b11": "業，獲致羅漢。阿難白佛：「此沙門者，宿種何",
    "T04n0202_001:0354b12": "德，生於豪貴，小而能言，又復學道，逮得神",
    "T04n0202_001:0354b13": "通？」佛告阿難：「此人前身，生波羅㮈，為長者",
    "T04n0202_001:0354b14": "子。父亡沒後，家業衰耗，漸致貧窮。雖值佛",
    "T04n0202_001:0354b15": "世，無以供養，念此不悅，情不自釋，便",
    "T04n0202_001:0354b16": "捨豪姓，求為客作，終竟一歲，索金千兩。",
    "T04n0202_001:0354b17": "豪姓問曰：『卿欲娶妻耶？』答曰：『不也。』豪姓又",
    "T04n0202_001:0354b18": "問：『用金何為？』答曰：『欲用飯佛及於聖僧。』豪",
    "T04n0202_001:0354b19": "姓告曰：『若欲請佛，吾當與金并為經營會",
    "T04n0202_001:0354b20": "於我舍。』貧者唯諾，便設餚饍，請佛及僧。由",
    "T04n0202_001:0354b21": "此因緣，命終之後，生在長者家，今復請佛，",
    "T04n0202_001:0354b22": "聞法得道。」佛告阿難：「往昔貧人者，今長者子",
    "T04n0202_001:0354b23": "沙門是也。」佛說此時，一切眾會，莫不歡喜，",
    "T04n0202_001:0354b24": "頂戴奉行。",
    "T04n0202_001:0354b25": "5 海神難問船人品（五）海神難問船人品第五",
    "T04n0202_001:0354b26": "如是我聞：一時佛在舍衛國祇樹給孤獨園。",
    "T04n0202_001:0354b27": "爾時此國有五百賈客，入海採寶，自共議",
    "T04n0202_001:0354b28": "言：「當求明人用作導師。」便請一五戒優婆",
    "T04n0202_001:0354b29": "塞，共入大海。既到海中，海神變身，作一",
    "T04n0202_001:0354c01": "夜叉，形體醜惡，其色青黑，口出長牙，頭上",
    "T04n0202_001:0354c02": "火燃，來牽其船，問估客曰：「世間可畏，有",
    "T04n0202_001:0354c03": "過我者無？」賢者對曰：「更有可畏，劇汝數倍。」",
    "T04n0202_001:0354c04": "海神復問：「何者是耶？」答曰：「世有愚人，作諸",
    "T04n0202_001:0354c05": "不善，殺生盜竊婬妷無度，妄言兩舌惡口綺",
    "T04n0202_001:0354c06": "語、貪欲瞋恚，沒在邪見；死入地獄，受苦萬",
    "T04n0202_001:0354c07": "端。獄卒阿傍，取諸罪人，種種治之，或以刀",
    "T04n0202_001:0354c08": "斫，或以車裂，分壞其身，作數千段。或復臼",
    "T04n0202_001:0354c09": "擣，或復磨之，刀山劍樹，火車鑊湯，寒氷沸",
    "T04n0202_001:0354c10": "屎，一切備受。荷如此苦，經數千萬歲，此之",
    "T04n0202_001:0354c11": "可畏，劇汝甚多。」海神放之，隱形而去。船進",
    "T04n0202_001:0354c12": "數里，海神復更化作一人，形體痟瘦，筋骨相",
    "T04n0202_001:0354c13": "連，復來牽船，問諸人曰：「世間羸瘦，有劇",
    "T04n0202_001:0354c14": "我者無？」賢者答言：「更有羸瘦甚劇於汝。」",
    "T04n0202_001:0354c15": "海神復問：「誰復劇耶？」賢者答曰：「有愚癡人，",
    "T04n0202_001:0354c16": "心性弊惡，慳貪嫉妬，不知布施，死墮餓鬼，",
    "T04n0202_001:0354c17": "身大如山，咽如針鼻，頭髮長亂，形體黑瘦，",
    "T04n0202_001:0354c18": "數千萬歲，不識水穀。如是之形，復劇於",
    "T04n0202_001:0354c19": "汝。」海神放船，沒而不現。船行數里，海神復",
    "T04n0202_001:0354c20": "化更作一人，極為端政，復來牽船，問諸商",
    "T04n0202_001:0354c21": "客：「人之美妙，有與我等者無？」賢者答曰：",
    "T04n0202_001:0354c22": "「乃有勝汝百千萬倍。」海神復問：「誰為勝者？」",
    "T04n0202_001:0354c23": "賢者答曰：「世有智人，奉行諸善，身口意業",
    "T04n0202_001:0354c24": "恒令清淨，信敬三寶隨時供養，其人命終，",
    "T04n0202_001:0354c25": "生於天上，形貌皎潔，端政無雙，殊勝於",
    "T04n0202_001:0354c26": "汝數千萬倍。以汝方之，如瞎獼猴比彼妙",
    "T04n0202_001:0354c27": "女。」海神取水一掬，而問之曰：「掬中水多海",
    "T04n0202_001:0354c28": "水多耶？」賢者答曰：「掬中水多，非海水也。」",
    "T04n0202_001:0354c29": "海神重問：「汝今所說，為至誠不？」賢者答曰：",
    "T04n0202_001:0355a01": "「此言真諦，不虛妄也。何以明之？海水雖多，",
    "T04n0202_001:0355a02": "必有枯竭。劫欲盡時，兩日竝出，泉源池流，",
    "T04n0202_001:0355a03": "悉皆旱涸；三日出時，諸小河水，悉皆枯乾；",
    "T04n0202_001:0355a04": "四日出時，諸大江海，悉皆枯竭；五日出時，",
    "T04n0202_001:0355a05": "大海稍減；六日出時，三分減二；七日出時，",
    "T04n0202_001:0355a06": "海水都盡，須彌崩壞，下至金剛地際皆悉",
    "T04n0202_001:0355a07": "燋燃。若復有人，能以信心，以一掬水，供養",
    "T04n0202_001:0355a08": "於佛，或用施僧，或奉父母，或匃貧窮，給與",
    "T04n0202_001:0355a09": "禽獸，此之功德，歷劫不盡。以此言之，知海",
    "T04n0202_001:0355a10": "為少，掬水為多。」海神歡喜，即以珍寶，用贈",
    "T04n0202_001:0355a11": "賢者，兼寄妙寶施佛及僧。時諸賈客，即",
    "T04n0202_001:0355a12": "與賢者，採寶已足，還歸本國。是時賢者，五",
    "T04n0202_001:0355a13": "百賈客，咸詣佛所，稽首佛足，作禮畢已，各",
    "T04n0202_001:0355a14": "持寶物并海神所寄，奉佛及僧，悉皆長跪",
    "T04n0202_001:0355a15": "叉手白佛：「願為弟子，稟受清化。」佛尋可之。",
    "T04n0202_001:0355a16": "「善來比丘！」鬚髮自落，法衣在身。佛為說法，",
    "T04n0202_001:0355a17": "應適其情，即時開悟，諸欲都淨，得阿羅漢。",
    "T04n0202_001:0355a18": "時諸會者，聞佛所說，皆大歡喜，頂戴奉行。",
    "T04n0202_001:0355a19": "6 恒伽達品（六）恒伽達品第六",
    "T04n0202_001:0355a20": "如是我聞：一時佛在羅閱祇竹園精舍。是時",
    "T04n0202_001:0355a21": "國中有一輔相，其家大富，然無兒子。時恒",
    "T04n0202_001:0355a22": "河邊，有摩尼跋羅天祠，合土人民，皆悉敬",
    "T04n0202_001:0355a23": "奉。時此輔相，往詣祠所，而禱之言：「我無子",
    "T04n0202_001:0355a24": "息，承聞天神，功德無量，救護群生，能與其",
    "T04n0202_001:0355a25": "願，今故自歸。若蒙所願，願賜一子，當以金",
    "T04n0202_001:0355a26": "銀校飾天身，及以名香塗治神室；如其無",
    "T04n0202_001:0355a27": "驗，當壞汝廟屎塗汝身。」天神聞已，自思惟",
    "T04n0202_001:0355a28": "言：「此人豪富，力勢強盛，非是凡品，得為其",
    "T04n0202_001:0355a29": "子。我德尠少，不能與願。願若不果，必見",
    "T04n0202_001:0355b01": "毀辱。」廟神便復往白摩尼跋羅。摩尼跋羅",
    "T04n0202_001:0355b02": "其力不辦，自詣毘沙門王啟白此事。毘沙",
    "T04n0202_001:0355b03": "門言：「亦非我力能使有子，當詣天帝從",
    "T04n0202_001:0355b04": "求斯願。」毘沙門王即時上天啟帝釋曰：「我",
    "T04n0202_001:0355b05": "有一臣摩尼跋羅，近日見語云：『王舍城有",
    "T04n0202_001:0355b06": "一輔相，從其求子，結立重誓，若願得遂，倍",
    "T04n0202_001:0355b07": "加供養，所願若違，當破我廟而毀辱之。』彼",
    "T04n0202_001:0355b08": "人豪兇，必能如是，幸望天王，令其有子。」帝",
    "T04n0202_001:0355b09": "釋答曰：「斯事至難，當覓因緣。」時有一天，五德",
    "T04n0202_001:0355b10": "離身，臨命欲盡，帝釋告曰：「卿命垂終，可",
    "T04n0202_001:0355b11": "願生彼輔相之家？」天子答言：「意欲出家奉",
    "T04n0202_001:0355b12": "修正行，若生尊榮，離俗則難，欲在中流",
    "T04n0202_001:0355b13": "莫遂所志。」帝釋復曰：「但往生彼，若欲學道，",
    "T04n0202_001:0355b14": "吾當相佐。」天子命終，降神受胎輔相之家。",
    "T04n0202_001:0355b15": "即生出外，形貌端政，即召相師，為其立",
    "T04n0202_001:0355b16": "字。相師問曰：「本於何處求得此兒？」輔相答",
    "T04n0202_001:0355b17": "言：「昔從恒河天神求之。」因為作字，為恒",
    "T04n0202_001:0355b18": "伽達。年漸長大，志在道法，便啟父母，求索",
    "T04n0202_001:0355b19": "出家。父母告曰：「吾今富貴，產業弘廣，唯汝一",
    "T04n0202_001:0355b20": "子，當嗣門戶。遣吾存活，終不相聽。」兒不",
    "T04n0202_001:0355b21": "從志深自惆悵，便欲捨身更求凡處，於中",
    "T04n0202_001:0355b22": "求出，必極易也。於是密去，自墜高巖；既墮",
    "T04n0202_001:0355b23": "在地，無所傷損。復至河邊，投身水中；水還",
    "T04n0202_001:0355b24": "漂出，亦無所苦。復取毒藥，而吞噉之；毒氣",
    "T04n0202_001:0355b25": "不行，無由致死。復作是念：「當犯官法為",
    "T04n0202_001:0355b26": "王所殺。」值王夫人及諸婇女，出宮到園池",
    "T04n0202_001:0355b27": "中洗浴，皆脫衣服，置林樹間。時恒伽達密",
    "T04n0202_001:0355b28": "入林中，取其服飾抱持而出。門監見之，",
    "T04n0202_001:0355b29": "將往白阿闍世王。王聞此事，瞋恚隆盛，便",
    "T04n0202_001:0355c01": "取弓箭，自手射之，而箭還反，正向王身；",
    "T04n0202_001:0355c02": "如是至三，不能使中。王怖投弓，問彼人",
    "T04n0202_001:0355c03": "言：「卿是天龍鬼神乎？」恒伽達言：「賜我一",
    "T04n0202_001:0355c04": "願，乃敢自陳。」王曰：「當與。」恒伽達言：「我非是",
    "T04n0202_001:0355c05": "天，亦非龍鬼，是王舍國輔相之兒。我欲出",
    "T04n0202_001:0355c06": "家，父母不聽，故欲自殺更生餘處。投巖、赴",
    "T04n0202_001:0355c07": "河、飲毒不死，故犯王法，望得危命。王",
    "T04n0202_001:0355c08": "今加害，復不能傷，事情如是，何酷之甚！願",
    "T04n0202_001:0355c09": "見顧愍聽我為道。」王尋告曰：「聽汝出家",
    "T04n0202_001:0355c10": "修學聖道。」因復將之，共到佛所，啟白世",
    "T04n0202_001:0355c11": "尊，如向之事。於時如來，聽為沙門，法衣",
    "T04n0202_001:0355c12": "在體，便成比丘。佛為說法，心意開暢，成羅",
    "T04n0202_001:0355c13": "漢道，三明六通，具八解脫。阿闍世王尋白",
    "T04n0202_001:0355c14": "佛言：「此恒伽達者，先世之時，種何善根，投",
    "T04n0202_001:0355c15": "山不死，墮水不溺，食毒無苦，箭射無傷，",
    "T04n0202_001:0355c16": "加遇聖尊得度生死？」佛告王曰：「乃往過去",
    "T04n0202_001:0355c17": "無數世時，有一大國，名波羅㮈，其王名梵",
    "T04n0202_001:0355c18": "摩達，將諸宮人，林中遊戲，諸婇女輩，激聲",
    "T04n0202_001:0355c19": "而歌。外有一人，高聲和之，王聞其聲，便",
    "T04n0202_001:0355c20": "生瞋妬，遣人捕來勅使殺之。時有大臣，",
    "T04n0202_001:0355c21": "從外邊來，見此一人，而被囚執，便問左",
    "T04n0202_001:0355c22": "右：『何緣乃爾？』其傍諸人，具列事狀。臣曰：『且",
    "T04n0202_001:0355c23": "停！待我見王。』大臣進入，啟白王言：『彼人之",
    "T04n0202_001:0355c24": "罪，不至深重，何以殺之？雖和其音，而不",
    "T04n0202_001:0355c25": "見形，既無交通奸婬之事，幸願垂矜，匃其",
    "T04n0202_001:0355c26": "生命。』王不能違，赦不刑戮。其人得脫，奉",
    "T04n0202_001:0355c27": "事大臣，懃謹無替。如是承給，經歷多年，便",
    "T04n0202_001:0355c28": "自思惟：『婬欲傷人，利於刀劍，我今困厄，",
    "T04n0202_001:0355c29": "皆由欲故。』即語大臣：『聽我出家遵修道業。』",
    "T04n0202_001:0356a01": "大臣答曰：『不敢相違，學若成道，還來相見。』",
    "T04n0202_001:0356a02": "即詣山澤，專思妙理，精神開悟，成辟支佛；",
    "T04n0202_001:0356a03": "還來城邑，造大臣家。大臣歡喜，請供養之，",
    "T04n0202_001:0356a04": "甘饍妙服，四事無乏。時辟支佛，於虛空中，",
    "T04n0202_001:0356a05": "現神變化，身出水火，放大光明，大臣見之，",
    "T04n0202_001:0356a06": "欣然無量，便立誓願：『由吾恩故，命得全濟，",
    "T04n0202_001:0356a07": "使我世世富貴長壽，殊勝奇特，數千萬倍，",
    "T04n0202_001:0356a08": "令我智德相與共等。』」佛告王曰：「時彼大臣，",
    "T04n0202_001:0356a09": "救活一人，令得道者，今恒伽達是。由是因",
    "T04n0202_001:0356a10": "緣，所生之處，命不中夭，今值我時，逮致應",
    "T04n0202_001:0356a11": "真。」佛說此已，諸在會者，信敬歡喜，頂受奉",
    "T04n0202_001:0356a12": "行。",
    "T04n0202_001:0356a13": "7 須闍提品（七）須闍提品第七",
    "T04n0202_001:0356a14": "如是我聞：一時佛在羅閱祇竹園精舍。爾時",
    "T04n0202_001:0356a15": "世尊而與阿難，著衣持鉢，入城乞食。時有",
    "T04n0202_001:0356a16": "老翁老母，兩目既盲，貧窮孤苦，無止住",
    "T04n0202_001:0356a17": "處，止宿門下。唯有一子，年始七歲，常行",
    "T04n0202_001:0356a18": "乞匃以養父母，得好果菜，其美好者，",
    "T04n0202_001:0356a19": "供養父母，餘殘酸澁，臭穢惡者，便自食之。",
    "T04n0202_001:0356a20": "爾時阿難，見此小兒，雖為年小，恭敬孝順，",
    "T04n0202_001:0356a21": "心懷愛念。佛乞食已，還到精舍。爾時世尊",
    "T04n0202_001:0356a22": "為諸大眾演說經法，阿難於時長跪叉手，",
    "T04n0202_001:0356a23": "前白佛言：「向與世尊，入城分衛，見一小兒，",
    "T04n0202_001:0356a24": "慈心孝順，共盲父母，住城門下，東西乞匃",
    "T04n0202_001:0356a25": "所得之物，飯食菜果，其美好者，先以供養其",
    "T04n0202_001:0356a26": "老父母，破敗臭穢極不好者，便自食之。日",
    "T04n0202_001:0356a27": "日如是，甚可愛敬。」佛語阿難：「出家在家，慈",
    "T04n0202_001:0356a28": "心孝順，供養父母，計其功德，殊勝難量。所",
    "T04n0202_001:0356a29": "以者何？我自憶念過去世時，慈心孝順，供",
    "T04n0202_001:0356b01": "養父母，乃至身肉濟活父母危急之厄。以",
    "T04n0202_001:0356b02": "是功德，上為天帝，下為聖主，乃至成佛三",
    "T04n0202_001:0356b03": "界特尊，皆由斯福。」阿難白言：「不審，世尊！",
    "T04n0202_001:0356b04": "過去世時，慈孝父母，不惜身命，能以身肉，",
    "T04n0202_001:0356b05": "濟救父母危嶮之命，其事云何？」佛告阿難：",
    "T04n0202_001:0356b06": "「諦聽善念！我當說之。」阿難：「唯然，當善聽之！」",
    "T04n0202_001:0356b07": "佛告阿難：「乃往過去無量無數阿僧祇劫，此",
    "T04n0202_001:0356b08": "閻浮提有一大國，名特叉尸利。爾時有王，",
    "T04n0202_001:0356b09": "名曰提婆。時彼國王，有十太子，各領諸國，",
    "T04n0202_001:0356b10": "最小太子，字修婆羅提致，晉言善住，所",
    "T04n0202_001:0356b11": "領國土，人民觀望，最為豐樂。時父王邊，有",
    "T04n0202_001:0356b12": "一大臣，名曰羅睺，每懷兇逆，反殺大王。",
    "T04n0202_001:0356b13": "大王已死，攝正為王，即遣兵眾，往詣諸國，",
    "T04n0202_001:0356b14": "殺諸太子。此最小者，鬼神所敬，時入園中，",
    "T04n0202_001:0356b15": "欲行觀看。有一夜叉，從地而出，長跪白言：",
    "T04n0202_001:0356b16": "『羅睺大臣，反殺父王，遣諸兵眾，殺汝諸",
    "T04n0202_001:0356b17": "兄，今復遣人，欲來殺汝；王可思計避其禍",
    "T04n0202_001:0356b18": "難。』時王聞之，心崩惶怖，到於其夜，便",
    "T04n0202_001:0356b19": "思計校，而欲突去。時有一兒，字須闍提，",
    "T04n0202_001:0356b20": "晉言善生，至年七歲，端正聰黠，甚為可",
    "T04n0202_001:0356b21": "愛，其王愛念，出復來還，而抱此兒，悲泣歎",
    "T04n0202_001:0356b22": "息。其婦見王入出惶怖，即而問之：『何以",
    "T04n0202_001:0356b23": "怱怱，如恐怖狀？』其夫答曰：『非卿所知。』婦",
    "T04n0202_001:0356b24": "復牽之，『我今與汝，身命共并危嶮相隨，莫",
    "T04n0202_001:0356b25": "見捐捨。今有何事，當以告示？』其王答言：",
    "T04n0202_001:0356b26": "『我近入園，有夜叉鬼從地而出，長跪白",
    "T04n0202_001:0356b27": "我：「羅睺大臣，今興惡逆，已殺父王，遣諸兵",
    "T04n0202_001:0356b28": "眾，殺汝諸兄，今亦遣兵，當來殺王，宜可",
    "T04n0202_001:0356b29": "避之。」我聞是語，心懷恐怖，但恐兵眾，如",
    "T04n0202_001:0356c01": "是來到，是故急疾，欲得去耳。』其婦長跪，即",
    "T04n0202_001:0356c02": "白王言：『願得隨侍，莫見孤棄。』時王即便將",
    "T04n0202_001:0356c03": "婦抱兒，相將而去，欲至他國。時有二道，",
    "T04n0202_001:0356c04": "一道七日，一道十四日。初發惶懅，唯作七日",
    "T04n0202_001:0356c05": "糧調，規俟一人而已，既已出城，其心憒",
    "T04n0202_001:0356c06": "亂，乃涉十四日道。已經數日，糧食乏盡，飢",
    "T04n0202_001:0356c07": "餓迷荒，無餘方計，憐愛其子，欲殺其婦，",
    "T04n0202_001:0356c08": "而欲自濟并用活兒。令婦在前擔兒而行，",
    "T04n0202_001:0356c09": "於後拔刀欲殺其婦。時兒迴顧，見父拔",
    "T04n0202_001:0356c10": "刀欲殺其母，兒便叉手，曉父王言：『唯願大",
    "T04n0202_001:0356c11": "王！寧殺我身，勿害我母。』慇懃諫父，救其",
    "T04n0202_001:0356c12": "母命，而語父言：『莫絕殺我，稍割食之，可",
    "T04n0202_001:0356c13": "經數日。若斷我命，肉便臭爛，不可經久。』",
    "T04n0202_001:0356c14": "於是父母，欲割兒肉，啼哭懊惱，而割食之。",
    "T04n0202_001:0356c15": "日日割食，其肉稍盡，唯有骨在，未至他國，",
    "T04n0202_001:0356c16": "飢荒遂甚，父復捉刀，於其節解，次第剝之，",
    "T04n0202_001:0356c17": "而得少肉。於是父母，臨當棄去，兒自思惟：",
    "T04n0202_001:0356c18": "『我命少在，唯願父母，向所有肉，可以少許",
    "T04n0202_001:0356c19": "還用見施。』父母不違，即作三分，二分自",
    "T04n0202_001:0356c20": "食，餘有一分，并殘肌肉眼舌之等悉以施之。",
    "T04n0202_001:0356c21": "於是別去。兒便立願：『我今身肉，供養父母，",
    "T04n0202_001:0356c22": "持是功德，用求佛道，普濟十方一切眾生，",
    "T04n0202_001:0356c23": "使離眾苦至涅槃樂。』發是願時，三千世界",
    "T04n0202_001:0356c24": "六反震動，色欲諸天而皆愕然，不知何故",
    "T04n0202_001:0356c25": "宮殿動搖？即以天眼觀於世間，而見菩薩",
    "T04n0202_001:0356c26": "以身之肉供養父母，願成佛道，誓度眾",
    "T04n0202_001:0356c27": "生，以是之故，天地大動。於是諸天，皆悉來",
    "T04n0202_001:0356c28": "下，側塞虛空，悲泣墮淚，猶如盛雨。時天帝",
    "T04n0202_001:0356c29": "釋來欲試之，化作乞兒，來從其乞，持手中",
    "T04n0202_001:0357a01": "肉，復用施之。即復化作師子虎狼，來欲",
    "T04n0202_001:0357a02": "噉之，其兒自念：『此諸禽獸，欲食我者，我身",
    "T04n0202_001:0357a03": "餘殘骨肉髓腦，悉以施之。』心生歡喜，無有",
    "T04n0202_001:0357a04": "悔恨。爾時天帝，見其執志心不移轉，還",
    "T04n0202_001:0357a05": "復釋身，住其兒前，而語之曰：『如汝慈孝，能",
    "T04n0202_001:0357a06": "以身肉供養父母；以是功德，用求何等？",
    "T04n0202_001:0357a07": "天帝魔王梵天王耶？』兒即答言：『我不願求三",
    "T04n0202_001:0357a08": "界快樂，持此功德，用求佛道，願度一切",
    "T04n0202_001:0357a09": "無量眾生。』天帝復言：『汝能以身供養父母，",
    "T04n0202_001:0357a10": "得無悔恨於父母耶？』其兒答言：『我今至",
    "T04n0202_001:0357a11": "誠，供養父母，無有悔恨大如毛髮。』天帝復",
    "T04n0202_001:0357a12": "言：『我今視汝，身肉已盡，言不悔恨，是事難",
    "T04n0202_001:0357a13": "信。』其兒答言：『若無悔恨，我願當成佛者，",
    "T04n0202_001:0357a14": "使我身體平復如故。』言誓已竟，身即平復。",
    "T04n0202_001:0357a15": "時天帝釋及餘諸天，異口同音，讚言善哉！其",
    "T04n0202_001:0357a16": "兒父母及國中人，皆到兒所，歎未曾有。",
    "T04n0202_001:0357a17": "時彼國王，見其太子所作奇特，倍加恭敬，",
    "T04n0202_001:0357a18": "歡喜無量，將其父母及其太子，入宮供養，",
    "T04n0202_001:0357a19": "極為恭敬，哀此太子。時彼國王，躬將軍馬，",
    "T04n0202_001:0357a20": "共善住王及須闍提太子，還至本國，誅滅",
    "T04n0202_001:0357a21": "羅睺，立作本王，父子相繼，其國豐樂，遂致",
    "T04n0202_001:0357a22": "太平。」佛語阿難：「爾時善住王者，今現我父",
    "T04n0202_001:0357a23": "白淨王是。爾時母者，今現我母摩訶摩耶",
    "T04n0202_001:0357a24": "是。爾時須闍提太子者，今我身是。」佛語阿",
    "T04n0202_001:0357a25": "難：「由過去世慈心孝順，供養父母，以持身",
    "T04n0202_001:0357a26": "肉，濟父母厄，緣是功德，天上人中，常生豪",
    "T04n0202_001:0357a27": "尊，受福無量，緣是功德，自致作佛。」爾時眾",
    "T04n0202_001:0357a28": "會，聞佛自說宿世本緣，爾時會者皆各悲",
    "T04n0202_001:0357a29": "歎，感佛奇特慈孝之行，其中有得須陀洹",
    "T04n0202_001:0357b01": "者、斯陀含者、阿那含者、阿羅漢者，有發無",
    "T04n0202_001:0357b02": "上正真道者，有住不退地者。一切眾會，皆",
    "T04n0202_001:0357b03": "大歡喜，頂戴奉行。",
    "T04n0202_001:0357b04": "賢愚經卷第一"
}