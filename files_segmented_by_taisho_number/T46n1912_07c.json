{
    "T46n1912_07c:0372c02": "folio_7c 止觀輔行傳弘決卷第七之三",
    "T46n1912_07c:0372c04": "唐毘陵沙門湛然述",
    "T46n1912_07c:0372c05": "般若度中初明攝法。此理下斥失如文。",
    "T46n1912_07c:0372c06": "應當下請加。文二。先立行。次請加。立行",
    "T46n1912_07c:0372c07": "中先總明念處有破倒之功。如文。次別明",
    "T46n1912_07c:0372c08": "四念。初不淨有五。初列五種不淨者。大論",
    "T46n1912_07c:0372c09": "二十一廣說之。初言種子者。如論偈曰。是",
    "T46n1912_07c:0372c10": "身種不淨非是妙寶物。不從白淨生。父母",
    "T46n1912_07c:0372c11": "邪想憶念風吹淫欲之火。肉髓膏流熱變為",
    "T46n1912_07c:0372c12": "精。業因緣故識託種子。在赤白精中。故云",
    "T46n1912_07c:0372c13": "攬他遺體。吐淚等者。大論云。身內欲蟲人和",
    "T46n1912_07c:0372c14": "合時男蟲白精如淚而出。女蟲赤精如吐而",
    "T46n1912_07c:0372c15": "出。骨髓膏流令此二蟲吐淚而出。生處不淨",
    "T46n1912_07c:0372c16": "者。如論偈曰。是身為臭穢不從華開生。",
    "T46n1912_07c:0372c17": "亦不從薝蔔又不出寶山。今云住處者。",
    "T46n1912_07c:0372c18": "所居曰住。從出名生。是故二文秖是一意。",
    "T46n1912_07c:0372c19": "猥者雜惡也。亦眾也。廝者賤役也。自相不淨",
    "T46n1912_07c:0372c20": "者。衣服澡浴種種華香。飴以上饌眾妙美味。",
    "T46n1912_07c:0372c21": "經宿之間皆為不淨。假令衣天衣食天食",
    "T46n1912_07c:0372c22": "以身性故。亦成不淨。何況衣飴人間衣食。",
    "T46n1912_07c:0372c23": "如論偈曰。地水火風質能變除不淨。傾海",
    "T46n1912_07c:0372c24": "洗此身不能令香潔。譬如死狗以海水",
    "T46n1912_07c:0372c25": "洗。餘一塵在亦如初臭。糞穢亦爾。𦡲者𦘭𦡲",
    "T46n1912_07c:0372c26": "也。耳垢也。眵目汁凝現也。淋尿者應作",
    "T46n1912_07c:0372c27": "此痲。即病也。其尿臭故。自性不淨者。大小",
    "T46n1912_07c:0372c28": "便道目淚涕睡常流不息。如論偈云。種種",
    "T46n1912_07c:0372c29": "不淨物充滿於其身。常流出不止如漏囊",
    "T46n1912_07c:0373a01": "盛物。膿者。玉篇云。癰疽血也。身肉所有",
    "T46n1912_07c:0373a02": "與彼不異。膏者身滑澤也。說文云。有角曰",
    "T46n1912_07c:0373a03": "脂無角曰膏。身中不淨以類於彼。禮云。",
    "T46n1912_07c:0373a04": "大膏臊。雞膏腥。羊膏羶。若云魚臭應云鯹",
    "T46n1912_07c:0373a05": "鰺。肪者肥脂。𦙽者亦脂肪。今云腥臊如犬",
    "T46n1912_07c:0373a06": "雞等也。故四念處云。外十二物名相不",
    "T46n1912_07c:0373a07": "淨。內十二物名性不淨。中十二物名性相不",
    "T46n1912_07c:0373a08": "淨。今文但分相性二種。不共立為相性不",
    "T46n1912_07c:0373a09": "淨。應合中間以屬於性。究竟不淨者。如論",
    "T46n1912_07c:0373a10": "偈曰。審諦觀此身終必歸死處。難語無反",
    "T46n1912_07c:0373a11": "復。背恩如小兒。劇者甚也。如是下結。蜣蜋",
    "T46n1912_07c:0373a12": "亦曰蛣蜣。即丸糞蟲者是也。此蟲唯知美",
    "T46n1912_07c:0373a13": "糞。而不辯歡喜丸味。次明苦觀者。論云。",
    "T46n1912_07c:0373a14": "復次此身一切皆苦。屈伸俯仰無非苦者。",
    "T46n1912_07c:0373a15": "如初坐為樂坐久則苦。行住臥等亦復如",
    "T46n1912_07c:0373a16": "是。如淫為樂求女色時。得之逾多患生",
    "T46n1912_07c:0373a17": "逾重。如疥病得火樂為苦因。行者知身但",
    "T46n1912_07c:0373a18": "是無常苦不淨者。不得已而養之。譬如父",
    "T46n1912_07c:0373a19": "母生於惡子。子雖極惡從己生故。要必養",
    "T46n1912_07c:0373a20": "育令使成就。身實無樂。何以故。不自在故。",
    "T46n1912_07c:0373a21": "如風病人不能俯仰行來去就。如病咽者",
    "T46n1912_07c:0373a22": "不能語言。以是故知身不自在。故云於下",
    "T46n1912_07c:0373a23": "苦中橫生樂想。準諸論文應以三途為苦",
    "T46n1912_07c:0373a24": "苦。名為上苦。諸天五衰相現。天樂壞時生",
    "T46n1912_07c:0373a25": "於大苦。名為壞苦。人間為行苦。念念常苦",
    "T46n1912_07c:0373a26": "故名為下。凡夫橫計以之為樂。故俱舍云。",
    "T46n1912_07c:0373a27": "如以一睫毛置掌而不覺。若置眼睛上為",
    "T46n1912_07c:0373a28": "損及不安。凡夫如手掌不覺行苦睫。智者",
    "T46n1912_07c:0373a29": "如眼睛緣極生厭怖。望三途苦為下苦",
    "T46n1912_07c:0373b01": "耳。今文從義直約人間以立三苦。雖是下",
    "T46n1912_07c:0373b02": "苦具三苦故。不應於中橫生樂想。故大",
    "T46n1912_07c:0373b03": "經十一迦葉難云。若於下苦生樂想者。於",
    "T46n1912_07c:0373b04": "下生苦。乃至於下五盛陰苦。亦生於樂想",
    "T46n1912_07c:0373b05": "耶。下生者三惡。中生者人。上生者天。又亦",
    "T46n1912_07c:0373b06": "應云於下樂中生於苦想耶。佛言。如汝",
    "T46n1912_07c:0373b07": "所言是故昔為釋摩男說於三受三苦。一",
    "T46n1912_07c:0373b08": "一受中皆悉三苦。故今文中於行苦中立三",
    "T46n1912_07c:0373b09": "苦義。次明無常觀中。云如繫鳥等者。如論",
    "T46n1912_07c:0373b10": "偈云。鳥來入瓶中羅𣪺揜瓶口。縠穿鳥飛",
    "T46n1912_07c:0373b11": "去神明隨業走。釋曰。乘業受報如鳥入瓶。",
    "T46n1912_07c:0373b12": "為業所繫如羅縠揜。果謝隨業如縠穿鳥",
    "T46n1912_07c:0373b13": "去。去必逐業故名隨走。今此文中以籠喻",
    "T46n1912_07c:0373b14": "果以瓶喻因。言得繩者準於有部。立以",
    "T46n1912_07c:0373b15": "得得。漸以後得得於前得。故使往業能至",
    "T46n1912_07c:0373b16": "未來。故有部中業入過去。得至未來。身死",
    "T46n1912_07c:0373b17": "得謝未來報起。如一業成以一大得得於",
    "T46n1912_07c:0373b18": "業法。又以小得得於大得。第二剎那以三",
    "T46n1912_07c:0373b19": "大得。得前二得及以業法。初念之得俱成",
    "T46n1912_07c:0373b20": "法故。又三小得得前三大。并初剎那九法",
    "T46n1912_07c:0373b21": "成就。第三剎那二十七法。此之得義出自法",
    "T46n1912_07c:0373b22": "相。釋作無作引論云。初念作現在成。第二",
    "T46n1912_07c:0373b23": "念過去成。若無作者。初念現在成第二念二",
    "T46n1912_07c:0373b24": "世成。所言作者。第一念中但有法俱。第二",
    "T46n1912_07c:0373b25": "念中唯有法後。言法俱者。謂初念本法及",
    "T46n1912_07c:0373b26": "大小得。言法後者。第二念去前前之念轉成",
    "T46n1912_07c:0373b27": "法故。故後後念大小得得。言無作者。初第",
    "T46n1912_07c:0373b28": "一念亦但有法俱。亦如作中初念說也。至",
    "T46n1912_07c:0373b29": "第二念有法俱得及法後得。言法後者。亦",
    "T46n1912_07c:0373c01": "如前作中第二念說。言法俱者與法後得。",
    "T46n1912_07c:0373c02": "同時而起一無作法及大小得。是則第二念",
    "T46n1912_07c:0373c03": "中有三大得及三小得。得初三法。同時復",
    "T46n1912_07c:0373c04": "有三法俱起。故第二念九法俱生。并初念",
    "T46n1912_07c:0373c05": "三成十二法。所以第二念中六得得於過",
    "T46n1912_07c:0373c06": "去。名過去成。又有二得得現在法。名現在",
    "T46n1912_07c:0373c07": "成。故云初念無作現在成。第二念無作二世",
    "T46n1912_07c:0373c08": "成。凡云大小得者。皆以大得得於本法。復",
    "T46n1912_07c:0373c09": "以小得。得於大得。還以大得得於小得。故",
    "T46n1912_07c:0373c10": "大小得更互相得。故知第三念去。如是展轉",
    "T46n1912_07c:0373c11": "得遍虛空。凡有所作善惡諸業若下劣心。",
    "T46n1912_07c:0373c12": "唯有於作則無無作。若增上心則有於作",
    "T46n1912_07c:0373c13": "及以無作。作與無作各起得得。業入過去",
    "T46n1912_07c:0373c14": "得至未來。能招後報。作無作得但與形俱。",
    "T46n1912_07c:0373c15": "是故得名得非色心。故俱舍論不相應行",
    "T46n1912_07c:0373c16": "有十四種。謂得非得同分無想二定命相名",
    "T46n1912_07c:0373c17": "身等類。是則一生之中於一業思之所起得。",
    "T46n1912_07c:0373c18": "尚已無量。況無量生無量業得以至來際。若",
    "T46n1912_07c:0373c19": "經部宗得既是假。但云意與身口和合成",
    "T46n1912_07c:0373c20": "業。假立為種至未來生。又復業名通於方",
    "T46n1912_07c:0373c21": "便根本後起。今對根本立以業名。若大乘",
    "T46n1912_07c:0373c22": "中藏識盛持以至來世。雖有此異凡受報",
    "T46n1912_07c:0373c23": "處。必為精血四大所籠。未得擇滅非得已",
    "T46n1912_07c:0373c24": "來。常為得繩之所連縛。連縛未斷去已復",
    "T46n1912_07c:0373c25": "還。現陰若壞名為去已。復受生有名為復",
    "T46n1912_07c:0373c26": "還。至無學果方名籠破。生有業盡名為不",
    "T46n1912_07c:0373c27": "返。陰質不續名空籠存。此壞等者復斥凡",
    "T46n1912_07c:0373c28": "夫。此五陰壞生有陰成。出陰入陰現生後等",
    "T46n1912_07c:0373c29": "云云。印壞文成等者。重顯籠瓶文仍少異。籠",
    "T46n1912_07c:0374a01": "瓶二喻但喻因果。此蠟印喻更加中陰。故大",
    "T46n1912_07c:0374a02": "經二十七云。如蠟印印泥印與泥合印滅文",
    "T46n1912_07c:0374a03": "成。文非泥出不餘處來。以印因緣而成是",
    "T46n1912_07c:0374a04": "文。經合喻云。現在陰滅中陰陰生。是現在陰",
    "T46n1912_07c:0374a05": "終不變為中陰五陰。亦非自生不從餘來。",
    "T46n1912_07c:0374a06": "因現陰故生中陰陰。提譬合云。如印印泥",
    "T46n1912_07c:0374a07": "印滅文成。名雖無差而時節各異。是故我說",
    "T46n1912_07c:0374a08": "中陰五陰非肉眼見天眼所見。釋曰。現陰",
    "T46n1912_07c:0374a09": "如印。中陰生處義之如泥。現在陰滅。名為",
    "T46n1912_07c:0374a10": "印壞。中陰陰起名為文成。於此復以中陰",
    "T46n1912_07c:0374a11": "為印。業逼受胎名為印泥。中陰陰滅名為",
    "T46n1912_07c:0374a12": "印壞。未來陰起名為文成。業種未斷文復",
    "T46n1912_07c:0374a13": "為印。印復為文。文印相成。不可窮已。中陰",
    "T46n1912_07c:0374a14": "生陰俱名為陰。此等滅時俱名印壞。此等成",
    "T46n1912_07c:0374a15": "時俱名文成。生滅名同故曰無差。生處不",
    "T46n1912_07c:0374a16": "同故云各異。若文不為印名為因滅。印不",
    "T46n1912_07c:0374a17": "為文。文亦自壞。名為果亡。故大論云。先",
    "T46n1912_07c:0374a18": "世業自作轉為種種形。虛空不受害無業",
    "T46n1912_07c:0374a19": "亦如是。毘曇命是非色非心法者。亦屬十四",
    "T46n1912_07c:0374a20": "不相應行攝。大集等者引證命也。一期為",
    "T46n1912_07c:0374a21": "壽連持曰命。一期連持息風不斷。故出入",
    "T46n1912_07c:0374a22": "息名為壽命。比丘不保七日等者。大論二十",
    "T46n1912_07c:0374a23": "五。佛為比丘說死想義。有比丘白佛。我",
    "T46n1912_07c:0374a24": "能善修死想。佛言。汝云何修。答言。不過七",
    "T46n1912_07c:0374a25": "年。有云。不保七月。有云。七日乃至六五四",
    "T46n1912_07c:0374a26": "三二一日。佛言。是名放逸。不得名為善修",
    "T46n1912_07c:0374a27": "無常。有比丘言。不保從旦至食。有云。食",
    "T46n1912_07c:0374a28": "頃。佛言。皆是放逸。有一比丘言。出息不保",
    "T46n1912_07c:0374a29": "入息。佛言。是名精進善修無常。殃者咎也。",
    "T46n1912_07c:0374b01": "罪也。爾雅云。肉爛也。若遭殃時義如肉爛。",
    "T46n1912_07c:0374b02": "無父何怙無母何恃。理性法身猶如嬰",
    "T46n1912_07c:0374b03": "孩。若無二智父母所養。是故當知必死不",
    "T46n1912_07c:0374b04": "疑。云何安然而生常想。溘者去也。冥者北",
    "T46n1912_07c:0374b05": "方幽冥即是陰方幽道故也。或精進滅火者。",
    "T46n1912_07c:0374b06": "精進之水破懈怠火。猶如救火不可少息。",
    "T46n1912_07c:0374b07": "懈怠火滅故云滅火。雖不少息與道尚乖。",
    "T46n1912_07c:0374b08": "身雖精進不悟無常。不得名為身心精",
    "T46n1912_07c:0374b09": "進。大論十八云。菩薩摩訶薩行精進者。四",
    "T46n1912_07c:0374b10": "儀不廢。寧失身命不廢道業。譬如失火",
    "T46n1912_07c:0374b11": "瓶水投之。唯存滅火不惜於瓶。諸行如舍",
    "T46n1912_07c:0374b12": "懈怠如火。身如水瓶心如盛水。身心精進",
    "T46n1912_07c:0374b13": "如合瓶投。是故精進以心為本以身為助。",
    "T46n1912_07c:0374b14": "所以應須正助具足。若以空瓶投火擬滅。",
    "T46n1912_07c:0374b15": "而不知水堪能滅火。徒自疲勞火終不滅。",
    "T46n1912_07c:0374b16": "但身精進亦復如是。又精進者。亦如野雉",
    "T46n1912_07c:0374b17": "見大樹林為火所燒。恐眾鳥無依。以自身",
    "T46n1912_07c:0374b18": "力飛入水中。漬其毛羽來滅大火。火大水",
    "T46n1912_07c:0374b19": "小往來疲極。不以為苦。是時天帝來問之",
    "T46n1912_07c:0374b20": "曰。汝作何事。答言。我為眾生以此林樹陰",
    "T46n1912_07c:0374b21": "育處廣清涼快樂。我諸種類諸宗親族及諸",
    "T46n1912_07c:0374b22": "眾生。皆依仰此。我之身力豈敢懈怠。問曰。",
    "T46n1912_07c:0374b23": "汝此精進當至幾時。答言。以死為期。天帝",
    "T46n1912_07c:0374b24": "言。汝言雖爾誰當信汝。即自立誓。若不虛",
    "T46n1912_07c:0374b25": "者火當即滅。是時淨居諸天知菩薩誓廣。即",
    "T46n1912_07c:0374b26": "為滅火。自古及今唯有此林。獨常滋茂不",
    "T46n1912_07c:0374b27": "為火燒。喭云等者。喭傳也。應作諺字。若作",
    "T46n1912_07c:0374b28": "喭者弔也。凡諸諺言皆似聖語。故自昔來用",
    "T46n1912_07c:0374b29": "為實錄。顏氏家訓往往引之。可憐如精進",
    "T46n1912_07c:0374c01": "五媚如道心。媚者好姿也。山海空市等者。",
    "T46n1912_07c:0374c02": "法句經第二云。有梵志兄弟四人各得神",
    "T46n1912_07c:0374c03": "通。知後七日一時皆死。自共議之。我等四",
    "T46n1912_07c:0374c04": "人五通之力翻覆天地捫摸日月。寧不避",
    "T46n1912_07c:0374c05": "死。一云。吾入大海。下不至地上不出水。",
    "T46n1912_07c:0374c06": "一云。入須彌腹還合其山。一云。輕舉空中。",
    "T46n1912_07c:0374c07": "一云。入大市中。各云。如是處避無常殺鬼",
    "T46n1912_07c:0374c08": "豈知我處。議訖辭王述其去意。過七日已。",
    "T46n1912_07c:0374c09": "各各命終如熟果落。市監曰王有一梵志",
    "T46n1912_07c:0374c10": "卒死市中。王云。有四人避對。一人已死餘",
    "T46n1912_07c:0374c11": "三豈免。王即問佛。佛告王言。有四事不",
    "T46n1912_07c:0374c12": "可離。一者已在中陰不可不生。二者已",
    "T46n1912_07c:0374c13": "生不可不老。三者已老不可不病。四者已",
    "T46n1912_07c:0374c14": "病不可不死。白駒日也。烏兔月也。又俗典",
    "T46n1912_07c:0374c15": "中云。月中有兔日中有烏。如野干等者具",
    "T46n1912_07c:0374c16": "如第四卷引。次又復當下無我觀也。忽聞讚",
    "T46n1912_07c:0374c17": "罵等者。如人持瓶聞罵持者或讚持者。",
    "T46n1912_07c:0374c18": "攬他彼說云讚罵己。一切事業亦復如是。",
    "T46n1912_07c:0374c19": "況復罵己全是罵他。以身屬他四大造故",
    "T46n1912_07c:0374c20": "云云。心性如手執如塗膠。取境名為隨執隨",
    "T46n1912_07c:0374c21": "著。酷者虐也。赫者盛貌。隆者如前。如彼夜",
    "T46n1912_07c:0374c22": "房等者。大論九十三云。瞋者本無一切皆虛",
    "T46n1912_07c:0374c23": "妄事。故生嗔恚如於逆害。乃至奪命起重",
    "T46n1912_07c:0374c24": "罪業。因茲重業必墮三惡。慎勿無事受大",
    "T46n1912_07c:0374c25": "苦惱。如一山中有一佛圖。中有別房常有",
    "T46n1912_07c:0374c26": "鬼來。故諸道人皆捨此房。有客比丘暮投",
    "T46n1912_07c:0374c27": "其宿。維那處分令住此房。而謂之言。此房",
    "T46n1912_07c:0374c28": "有鬼喜來惱人。能住不耶。此客比丘自恃",
    "T46n1912_07c:0374c29": "戒力及多聞力。而不畏之。謂此小鬼有何",
    "T46n1912_07c:0375a01": "所能。我能伏之。即便入房。至暮復有一客",
    "T46n1912_07c:0375a02": "比丘求覓住處。維那亦令住此鬼房。亦如",
    "T46n1912_07c:0375a03": "前說。客僧亦復如前人說。先住比丘閉門",
    "T46n1912_07c:0375a04": "端坐伺待鬼來。後來比丘夜已黑闇打門求",
    "T46n1912_07c:0375a05": "入。先者謂鬼不為開門。後者復以極力",
    "T46n1912_07c:0375a06": "打門。內者復以極力拒之。外者得勝排門",
    "T46n1912_07c:0375a07": "得入。內者以極力打外者。外者亦以極力",
    "T46n1912_07c:0375a08": "打之。如是相打以至明旦。相見乃是故舊",
    "T46n1912_07c:0375a09": "同學。各相愧謝。眾人聚而怪之。眾生亦爾。",
    "T46n1912_07c:0375a10": "五陰本來無人無我。空取其相生於鬪諍。",
    "T46n1912_07c:0375a11": "若披在地但有骨肉。無復人我。當爾之時",
    "T46n1912_07c:0375a12": "誰論彼此。是故菩薩語眾生言。汝慎勿於",
    "T46n1912_07c:0375a13": "本空之中起鬪諍罪。二鬼爭屍等者。大論十",
    "T46n1912_07c:0375a14": "三云。如人遠行獨宿空亭。夜中有鬼擔一",
    "T46n1912_07c:0375a15": "死屍。來著其前。復有一鬼從後而來。瞋罵",
    "T46n1912_07c:0375a16": "前鬼云。是我屍何以擔來。前鬼復言。本是我",
    "T46n1912_07c:0375a17": "物我自擔來。二鬼各以一手爭之。前鬼語",
    "T46n1912_07c:0375a18": "曰可問此人。後鬼即問。是誰死人誰擔將",
    "T46n1912_07c:0375a19": "來。是人思惟。此之二鬼皆有大力。實語虛語",
    "T46n1912_07c:0375a20": "皆不免死。我今不應妄語答鬼。便答後",
    "T46n1912_07c:0375a21": "鬼前鬼擔來。後鬼大瞋拔其手足。出著地",
    "T46n1912_07c:0375a22": "上。前鬼愧之。取屍補之補之便著。臂手足",
    "T46n1912_07c:0375a23": "等舉身皆易。於是二鬼共食所易活人之",
    "T46n1912_07c:0375a24": "身。各各拭口分首而去。其人思惟。父母生",
    "T46n1912_07c:0375a25": "身眼見食盡。我今此身盡是他肉。為有身耶",
    "T46n1912_07c:0375a26": "為無身耶。如是思惟心懷迷亂不知所",
    "T46n1912_07c:0375a27": "措。猶如狂人。天既明矣尋路而去。至前國",
    "T46n1912_07c:0375a28": "土見有佛塔。凡見眾僧不論餘事。但問",
    "T46n1912_07c:0375a29": "己身為有為無。諸比丘問。汝何人耶。答曰。",
    "T46n1912_07c:0375b01": "我亦不知是人非人。即為眾僧廣說上事。",
    "T46n1912_07c:0375b02": "眾僧皆云。此人自知己身無我易可化度。",
    "T46n1912_07c:0375b03": "即語之言。汝身本來恒自無我。但以四大",
    "T46n1912_07c:0375b04": "和合聚集。計為本身。如汝本身與今無異。",
    "T46n1912_07c:0375b05": "時諸比丘度為沙門。斷煩惱盡得阿羅漢。",
    "T46n1912_07c:0375b06": "是故有時於他人身亦計為我。以無我故。",
    "T46n1912_07c:0375b07": "有時於我謂為他人。故文殊問經云。有老",
    "T46n1912_07c:0375b08": "人夜臥手捉兩膝。而便問云。那得有此兩",
    "T46n1912_07c:0375b09": "小兒耶。身若有我云何不識謂為小兒。故",
    "T46n1912_07c:0375b10": "知橫計皆無定實。若修下結成三乘行異。初",
    "T46n1912_07c:0375b11": "聲聞。先法中云如為怨逐等者。四倒如怨",
    "T46n1912_07c:0375b12": "逼心如逐。身如怨國觀如叛出。不出五",
    "T46n1912_07c:0375b13": "陰而於中行。若至見道方有出路。麞聞下",
    "T46n1912_07c:0375b14": "譬。三乘之人雖復觀於諦緣度別。通而言",
    "T46n1912_07c:0375b15": "之俱觀念處。雖同念處自行化他。有悲無",
    "T46n1912_07c:0375b16": "悲宿福不同。故分三別。故於此後分出三",
    "T46n1912_07c:0375b17": "乘。初文譬者。聲聞觀法義之如麞。生老病死",
    "T46n1912_07c:0375b18": "猶如獵圍。三界五欲猶如水草。不遑視聽",
    "T46n1912_07c:0375b19": "如不暇飲噉。希離二縛如志在免脫。次",
    "T46n1912_07c:0375b20": "支佛行相中支佛觀法義之如鹿。觀因緣智",
    "T46n1912_07c:0375b21": "猶如透圍。斷結侵習如小免難。自智如",
    "T46n1912_07c:0375b22": "馳愍他如顧。悲智兼行故名為並。部行說",
    "T46n1912_07c:0375b23": "法名為悲鳴。但讚出苦名為呦咽。呦呦鹿",
    "T46n1912_07c:0375b24": "鳴也。咽字應作噎。飲食不下也。悲心愍物",
    "T46n1912_07c:0375b25": "如食不進。自厭有餘名之為痛。亦悲他",
    "T46n1912_07c:0375b26": "人名人為戀。昔同彼苦名為本群。欲去",
    "T46n1912_07c:0375b27": "念住恐非永益。名雖踟蹰。言踟蹰者行",
    "T46n1912_07c:0375b28": "不前貌。有少悲心似住生死。利物事微名",
    "T46n1912_07c:0375b29": "為何益。說已入般。名為茹氣。教法不住名",
    "T46n1912_07c:0375c01": "為吞聲。茹者飲也。雖愍而逝如銜悲前進。",
    "T46n1912_07c:0375c02": "從自出下合譬。文略。悼者哀也。矜也。次明",
    "T46n1912_07c:0375c03": "菩薩者譬文可知。次合譬中。文相皆是事助",
    "T46n1912_07c:0375c04": "之益。是故當須事理合行。故下文若全無",
    "T46n1912_07c:0375c05": "下。更說合行之意。若不見之如何進行。前",
    "T46n1912_07c:0375c06": "聲聞中。先法次喻。次支佛中。先喻次合。此二",
    "T46n1912_07c:0375c07": "合文。文相並略不委對合。是故於喻扶文",
    "T46n1912_07c:0375c08": "委銷。今菩薩中合喻文足。故直合之不復",
    "T46n1912_07c:0375c09": "別釋。大象合菩薩。從無常去至水火者。",
    "T46n1912_07c:0375c10": "合雖聞圍合。從又起慈悲去至獨去者。合",
    "T46n1912_07c:0375c11": "不忍獨去。從安耐生死合自知力大等。從",
    "T46n1912_07c:0375c12": "以智去至俱安者。合令群安隱。事度為功",
    "T46n1912_07c:0375c13": "德。五分為法身。伏道為慧命。後後為增長。",
    "T46n1912_07c:0375c14": "三祇為大象。從若小象子去抑揚也。小不",
    "T46n1912_07c:0375c15": "及大抑也。初心可歎揚也。初僧祇初名小",
    "T46n1912_07c:0375c16": "菩薩。雖未免退實異凡小。故可稱歎。次",
    "T46n1912_07c:0375c17": "引證中不住不調等者。初心菩薩事度誓願",
    "T46n1912_07c:0375c18": "異凡夫故。名不住不調。異二乘故名不住",
    "T46n1912_07c:0375c19": "調。雖知已去三句例此。而不取證故並云",
    "T46n1912_07c:0375c20": "雖。但以伏道為無我等。不同通別二種菩",
    "T46n1912_07c:0375c21": "薩。多修下結行成也。狼者獸也。似犬而狼。",
    "T46n1912_07c:0375c22": "此三藏中三乘之智。同觀無常苦空無我。為",
    "T46n1912_07c:0375c23": "三乘行異。並可以為助道事智。自行下正",
    "T46n1912_07c:0375c24": "請加。蒙如結益並如文。若全下明合行之",
    "T46n1912_07c:0375c25": "意。先斥失。次辯得。佛印者。印謂印可。可",
    "T46n1912_07c:0375c26": "謂稱可。事理相稱故可聖心。為聖冥印障",
    "T46n1912_07c:0375c27": "去理顯。既具眾失又迷理觀。印無是處。次",
    "T46n1912_07c:0375c28": "所以下引昔化事。釋成助意。有法譬合。初",
    "T46n1912_07c:0375c29": "法中二。初引昔化。謂昔曾繫珠義如正道。",
    "T46n1912_07c:0376a01": "退大輪迴義如重蔽。以小起之義如用助。",
    "T46n1912_07c:0376a02": "初曾稟大。退大流轉不堪大化。先小導之",
    "T46n1912_07c:0376a03": "方堪入大。是故名為以小起之。次從又佛",
    "T46n1912_07c:0376a04": "初欲下。引現化儀以證助意。本是大緣義",
    "T46n1912_07c:0376a05": "之如正。大機未熟義如重蔽。尋用方便義",
    "T46n1912_07c:0376a06": "如用事。以當宜故如梵音讚。十方諸佛",
    "T46n1912_07c:0376a07": "尚讚助道。況今重蔽而不助耶。如富家子下",
    "T46n1912_07c:0376a08": "次舉譬。若論觀蔽應用無生。事不獲已",
    "T46n1912_07c:0376a09": "用事助者。如大經十九云。譬如有人閉在",
    "T46n1912_07c:0376a10": "囹圄從廁孔出。譬如有人懼於冤家依",
    "T46n1912_07c:0376a11": "旃陀羅。如婆羅門病食不淨藥。菩薩摩訶薩",
    "T46n1912_07c:0376a12": "行於事度亦復如是。為是義故應須事",
    "T46n1912_07c:0376a13": "助。況復今文正助合行。一切助行無非法",
    "T46n1912_07c:0376a14": "界。合譬可見。此六度文並在大論第十五",
    "T46n1912_07c:0376a15": "至第二十一。每於一度眾釋不同。然亦不",
    "T46n1912_07c:0376a16": "出此之四意。次以六句料簡事理者。先問",
    "T46n1912_07c:0376a17": "意者事度屬三藏。道品是無作。本以無作正",
    "T46n1912_07c:0376a18": "行道品。通至無作三三昧門。今此乃云不",
    "T46n1912_07c:0376a19": "修事度。無作三昧不成就者。事度應勝無",
    "T46n1912_07c:0376a20": "作道品。次答意者。度之與品俱有事理。況",
    "T46n1912_07c:0376a21": "復度品更互相攝。是故勝劣亦互受名。但作",
    "T46n1912_07c:0376a22": "度名於治義便。所以對治從度為名。今文",
    "T46n1912_07c:0376a23": "以事而助於理。故上文云。無事理定不成。",
    "T46n1912_07c:0376a24": "前文已約佛今昔化。及以大經諸譬之文。足",
    "T46n1912_07c:0376a25": "顯以事助理之意。為顯行門何論勝劣。",
    "T46n1912_07c:0376a26": "為欲更顯通別治相。是故更為三對六句。",
    "T46n1912_07c:0376a27": "於中先列六句。次釋。釋中先別次通。所言",
    "T46n1912_07c:0376a28": "別者三對不同。且以事度對理道品。生滅",
    "T46n1912_07c:0376a29": "道品對圓六度。以明相破相修相即。言相",
    "T46n1912_07c:0376b01": "破者。文云如上道品不能契真。指前第六",
    "T46n1912_07c:0376b02": "正修道品。故知即是無作道品。若修六度",
    "T46n1912_07c:0376b03": "即能破蔽。即是今文對治助開。即是六度破",
    "T46n1912_07c:0376b04": "道品也。若修圓六度不能契真。修事道",
    "T46n1912_07c:0376b05": "品即能破惑。是名道品破六度也。六度之",
    "T46n1912_07c:0376b06": "下云波羅蜜。故云彼岸。相修者。修事六度",
    "T46n1912_07c:0376b07": "為對治竟。更須進修無作道品。治道成就。",
    "T46n1912_07c:0376b08": "故云任運。若修生滅道品為對治已。更須",
    "T46n1912_07c:0376b09": "進修無作六度。言如上所說者。如上六度",
    "T46n1912_07c:0376b10": "攝生滅道品中。即是生滅道品破事蔽竟。",
    "T46n1912_07c:0376b11": "而理觀全無毫末。必須進修無作六度。言",
    "T46n1912_07c:0376b12": "相即者。生滅六度即圓道品。生滅道品即圓",
    "T46n1912_07c:0376b13": "六度。約事須有生滅等別。據諸法體本",
    "T46n1912_07c:0376b14": "來相即。故引經云皆摩訶衍。檀度舉六度之",
    "T46n1912_07c:0376b15": "初。念處舉道品之首。故知相破相修約判",
    "T46n1912_07c:0376b16": "權實。而成助道。相即即是約開權實。而成",
    "T46n1912_07c:0376b17": "合行。若且一往為無作故。修事為治如向",
    "T46n1912_07c:0376b18": "所說。若以四教遞為助者。應以通教對",
    "T46n1912_07c:0376b19": "事六度。別教對事圓教對事。別教對通圓",
    "T46n1912_07c:0376b20": "教對通。圓教對別。總合六重度品不同。通",
    "T46n1912_07c:0376b21": "論下次通論諸法。皆得相對以辯六句。文",
    "T46n1912_07c:0376b22": "中略舉四諦因緣。言有無等者。有謂有益。",
    "T46n1912_07c:0376b23": "無謂無益。非有無者。即是相即。人見有無",
    "T46n1912_07c:0376b24": "及以雙非作三諦釋。甚失文旨。若不論助",
    "T46n1912_07c:0376b25": "則於當教隨所宜樂。以論有益無益等也。",
    "T46n1912_07c:0376b26": "是故當教亦有相破相修相即。次明攝調伏",
    "T46n1912_07c:0376b27": "諸根者。初正明調伏中四教不同。一一教",
    "T46n1912_07c:0376b28": "中皆具六度。一一度中皆調六根。即是一一",
    "T46n1912_07c:0376b29": "根中皆具六度。四教乃成二十四番六度。亦",
    "T46n1912_07c:0376c01": "是二十四番道品。若望隨自意中更對六",
    "T46n1912_07c:0376c02": "作。又成度品各二十四。乃成度品各四十",
    "T46n1912_07c:0376c03": "八。於一助治豐富若此。世人不識讀者尚",
    "T46n1912_07c:0376c04": "迷。今文既云調伏諸根。即是置作論受。一",
    "T46n1912_07c:0376c05": "一教中皆悉。先釋次結。今初檀中不復論財",
    "T46n1912_07c:0376c06": "者。且從調根。具足應如隨自意中。但約六",
    "T46n1912_07c:0376c07": "作六受以明六度。度既有四以四種度調",
    "T46n1912_07c:0376c08": "伏諸根。故調伏諸根亦有四別。即是助道",
    "T46n1912_07c:0376c09": "遍於作受。治於六根六蔽之相。而於六根",
    "T46n1912_07c:0376c10": "顯究寬六。故此因門已攝諸法。此之四教六",
    "T46n1912_07c:0376c11": "度六根。若消釋者。必須順於當教教意。皆",
    "T46n1912_07c:0376c12": "以後教展轉融前。方名助道展轉為治。次",
    "T46n1912_07c:0376c13": "明戒中言不傷者。傷秖是破。護戒無缺故",
    "T46n1912_07c:0376c14": "曰無傷。言習應者如是修習使得相應。故",
    "T46n1912_07c:0376c15": "大品習應品中。舍利弗問。菩薩摩訶薩。云",
    "T46n1912_07c:0376c16": "何修習般若波羅蜜。與般若波羅蜜相應。",
    "T46n1912_07c:0376c17": "論釋云。舍利弗知般若波羅蜜難行難得",
    "T46n1912_07c:0376c18": "難可受持。故作是問。大品云。佛告舍利弗。",
    "T46n1912_07c:0376c19": "菩薩摩訶薩習應色空乃至一切種智空。是",
    "T46n1912_07c:0376c20": "名與般若波羅蜜相應。論問云。習應是何",
    "T46n1912_07c:0376c21": "義。答。習謂隨般若波羅蜜修行不息不休。",
    "T46n1912_07c:0376c22": "是名為習。譬如弟子隨順師教不違師意。",
    "T46n1912_07c:0376c23": "是名相應。隨順般若不增不減。如函蓋相",
    "T46n1912_07c:0376c24": "稱是名相應。圓教中先引經。殃掘云者。準",
    "T46n1912_07c:0376c25": "殃掘經。其殺千人唯少一人。欲害其母。佛",
    "T46n1912_07c:0376c26": "隨至來復欲害佛。初緣具如第二卷引。佛",
    "T46n1912_07c:0376c27": "徐行不疾。殃掘疾走趁佛不及。說偈喚言。",
    "T46n1912_07c:0376c28": "住住大沙門等三十六偈。佛以二百七十六",
    "T46n1912_07c:0376c29": "行偈答。每三行偈結成一答。合九十二答。",
    "T46n1912_07c:0377a01": "其三行內但換第二行初句。餘句並同。初",
    "T46n1912_07c:0377a02": "云。",
    "T46n1912_07c:0377a03": "住住殃掘摩　　汝當住淨戒",
    "T46n1912_07c:0377a04": "我是等正覺　　輸汝慧劍稅",
    "T46n1912_07c:0377a05": "等住無生際　　而汝不覺知",
    "T46n1912_07c:0377a06": "汝殃掘摩羅　　我是等正覺",
    "T46n1912_07c:0377a07": "今當輸汝稅　　無上善法水",
    "T46n1912_07c:0377a08": "汝今當速飲　　除汝生死渴",
    "T46n1912_07c:0377a09": "餘第二行初句者。",
    "T46n1912_07c:0377a10": "我住無作際　　我住無為際",
    "T46n1912_07c:0377a11": "我住無老際　　乃至無病際",
    "T46n1912_07c:0377a12": "無染際等。殃掘慚愧猶如盲人為毒螫脚。",
    "T46n1912_07c:0377a13": "佛說偈已復告殃掘云。云何名為學。殃掘",
    "T46n1912_07c:0377a14": "答言。一切眾生命皆依飲食存。此是聲聞宗",
    "T46n1912_07c:0377a15": "斯非摩訶衍。所謂摩訶衍離食常堅固。云何",
    "T46n1912_07c:0377a16": "名為一。謂一切眾生皆以如來藏畢竟恒安",
    "T46n1912_07c:0377a17": "住。如是增數至增六中云。云何名為六。所",
    "T46n1912_07c:0377a18": "謂六入處。此是聲聞宗斯非摩訶衍。若言",
    "T46n1912_07c:0377a19": "摩訶衍。所謂彼眼根於諸如來常。明見來",
    "T46n1912_07c:0377a20": "入門具足無減修。所謂彼耳根明聞來入門",
    "T46n1912_07c:0377a21": "已下並略第二第四句也所謂彼鼻根明嗅來入門。所謂彼",
    "T46n1912_07c:0377a22": "舌根明嘗來入門。所謂彼身根明觸來入門。",
    "T46n1912_07c:0377a23": "所謂彼意根明說來入門。乃至增數以至十",
    "T46n1912_07c:0377a24": "力。答竟佛命善來成阿羅漢。經中不云了",
    "T46n1912_07c:0377a25": "了。今文義說一念眼根具權實理。故云了了",
    "T46n1912_07c:0377a26": "及分明也。又今意根與經不同。亦是隨義。",
    "T46n1912_07c:0377a27": "是故爾耳。經從外用故云明說。今從內證",
    "T46n1912_07c:0377a28": "故名為知。經從外用名為說者。如法華中",
    "T46n1912_07c:0377a29": "釋意根云。月四月至歲分別無窮盡。即是",
    "T46n1912_07c:0377b01": "意根以說辯用。如是助者方助圓極。即名",
    "T46n1912_07c:0377b02": "合行。彼九界下釋經。自謂等者。九界自謂",
    "T46n1912_07c:0377b03": "當界為極。不知理體究竟真實。是故名為",
    "T46n1912_07c:0377b04": "自謂非真。又具下釋六度舉例結成眼智。",
    "T46n1912_07c:0377b05": "次例六塵總結。此則下合行。當知下結遍。",
    "T46n1912_07c:0377b06": "並如文。大品云下。次引大品證也。云亡三",
    "T46n1912_07c:0377b07": "者。此圓亡三語似通教。須簡同異使教相",
    "T46n1912_07c:0377b08": "別。通教但以能所財物為三。別教約三亡",
    "T46n1912_07c:0377b09": "於十界藥病授藥等三。圓教約三亡於空假",
    "T46n1912_07c:0377b10": "中三。又若以能所財物之三。而為所亡。三",
    "T46n1912_07c:0377b11": "教能亡觀行別者。義亦可然。通教即空而為",
    "T46n1912_07c:0377b12": "能亡。別雖緣中用空不別。圓教即用不思",
    "T46n1912_07c:0377b13": "議空。即此正是亡於三諦。常亡常照論亡論",
    "T46n1912_07c:0377b14": "照。乃至無著亦須料簡。如是名為事理合",
    "T46n1912_07c:0377b15": "行。應是具足者下正釋合行之相。先略立。次",
    "T46n1912_07c:0377b16": "自他下釋也。具足事理自行化他。方名具",
    "T46n1912_07c:0377b17": "足。然理通三教且從勝說。以圓對事方名",
    "T46n1912_07c:0377b18": "具足。事則破其慳法等者。略語捨財。準例",
    "T46n1912_07c:0377b19": "亦應釋捨身命。應云摩拭保重毫力不施",
    "T46n1912_07c:0377b20": "名慳身法。資具長養不能傾生。名慳命法。",
    "T46n1912_07c:0377b21": "封閉藏隱不欲人知。名慳財法。今不惜身",
    "T46n1912_07c:0377b22": "命而行事施。身如聚沫命若電光財如糞",
    "T46n1912_07c:0377b23": "土。名破慳法。雖能事施猶滯遠理。不能",
    "T46n1912_07c:0377b24": "遍捨十界依正。慳義猶存名為慳心。心觀漸",
    "T46n1912_07c:0377b25": "明不見十界身命財相。常與法界理檀相",
    "T46n1912_07c:0377b26": "應。故云理則破其慳心。心慳若破則是遍捨",
    "T46n1912_07c:0377b27": "一念十界百界依正。故入位時遍能逗會十",
    "T46n1912_07c:0377b28": "界機緣。是故名為而能捨法。財施助法。法",
    "T46n1912_07c:0377b29": "施融財。正助合行斯之謂也。結中二破謂破",
    "T46n1912_07c:0377c01": "法破心。二捨謂捨財施法。事理二圓二捨周",
    "T46n1912_07c:0377c02": "備。理施為體事施為用。此約自行以論體",
    "T46n1912_07c:0377c03": "用。故云體用事理具足。度二死海至三德",
    "T46n1912_07c:0377c04": "岸。名波羅蜜。作此觀時名為觀行。六根若",
    "T46n1912_07c:0377c05": "淨名相似位。具如法華六根清淨。若入銅",
    "T46n1912_07c:0377c06": "輪具如華嚴十種六根。次明攝佛威儀者。",
    "T46n1912_07c:0377c07": "前之二科略攝因行。此去十科略攝果德。佛",
    "T46n1912_07c:0377c08": "以無緣慈悲攝物。不動法性現諸威儀。",
    "T46n1912_07c:0377c09": "必依不共力無畏等。故十力等名佛威儀。初",
    "T46n1912_07c:0377c10": "文總標來意。今逐已下別明攝相。既以六",
    "T46n1912_07c:0377c11": "度而為助道。即應六度攝佛威儀。六度名",
    "T46n1912_07c:0377c12": "陜攝義不周。故隨名便以道品攝。前既六",
    "T46n1912_07c:0377c13": "度以攝道品。當知道品不異六度。又道",
    "T46n1912_07c:0377c14": "品秖是四諦之一。若有道諦方有四諦。若",
    "T46n1912_07c:0377c15": "無道者苦集非諦。何況滅耶。道名復陜故具",
    "T46n1912_07c:0377c16": "用四。文中雖分四種十力。十力之外無別",
    "T46n1912_07c:0377c17": "十力。亦如四諦無量相等。故引殃掘力有",
    "T46n1912_07c:0377c18": "無量。非諸聲聞緣覺所知。如處非處聲聞",
    "T46n1912_07c:0377c19": "經中。即以六道而為非處涅槃為處。今摩",
    "T46n1912_07c:0377c20": "訶衍約四四諦十界四土。辯處非處。故大",
    "T46n1912_07c:0377c21": "乘力如十方土。大經既對二乘四諦以明",
    "T46n1912_07c:0377c22": "無量。今亦且對二乘經力以明十力。於中",
    "T46n1912_07c:0377c23": "初正攝四種十力。故一一力中皆須四義。初",
    "T46n1912_07c:0377c24": "釋處非處中。言乃至無作者。中越二教。若",
    "T46n1912_07c:0377c25": "欲例知。即以無生例於生滅。無量例於無",
    "T46n1912_07c:0377c26": "作。巧拙雖殊所緣理等。下九力中一一皆須",
    "T46n1912_07c:0377c27": "諸教對辯。方曉四種廣陜淺深。應知後之",
    "T46n1912_07c:0377c28": "三力即三明也。大論二十七廣明十力。須",
    "T46n1912_07c:0377c29": "者往尋。問。十力既不出四諦。何不但明四",
    "T46n1912_07c:0378a01": "諦。何須明力。答。諦通所觀之境力明如來",
    "T46n1912_07c:0378a02": "勝能。四諦在因十力唯果。四諦通小力唯",
    "T46n1912_07c:0378a03": "在大。故須別說。是一法門等者。釋疑也。初",
    "T46n1912_07c:0378a04": "釋四種疑。力必利生。生機不同能被必別。",
    "T46n1912_07c:0378a05": "故須四種藥病相對以辯四法。不令等者。",
    "T46n1912_07c:0378a06": "顯露法輪利益不等。同一座席所稟各殊。小",
    "T46n1912_07c:0378a07": "不聞大令不謗大。大得密聞是故不抑。",
    "T46n1912_07c:0378a08": "能仁者。亦曰能儒。直林。度沃焦等。具如華",
    "T46n1912_07c:0378a09": "嚴名號品明。菩薩智臣等者。明五時中諸大",
    "T46n1912_07c:0378a10": "菩薩知佛口密扣機而問。如王但云先陀",
    "T46n1912_07c:0378a11": "婆來。智臣善知鹽水器馬。於一言音密被",
    "T46n1912_07c:0378a12": "四類。機應主伴不差毫釐。鄭者亦重也。故",
    "T46n1912_07c:0378a13": "漢書云。皇天所以鄭重。即頻降命也。菩薩",
    "T46n1912_07c:0378a14": "亦爾。為眾生故頻煩扣聖。問十力去釋因",
    "T46n1912_07c:0378a15": "果疑。初問意者。助道但在初心十力唯居",
    "T46n1912_07c:0378a16": "果位。何得初心而攝果力。答意者。引三處",
    "T46n1912_07c:0378a17": "文。以證初心可修十力。況助門遍具攝始",
    "T46n1912_07c:0378a18": "終。十力既然諸法例爾。故但難力餘不復",
    "T46n1912_07c:0378a19": "論。是故下文但直爾釋乃至不共及相好等。",
    "T46n1912_07c:0378a20": "初引大論者。引論二釋並是初心已修十",
    "T46n1912_07c:0378a21": "力。引初文者。既許菩薩修般若時十力不",
    "T46n1912_07c:0378a22": "應住。初心若住望佛有過。非初心無故",
    "T46n1912_07c:0378a23": "云初心。但未究竟。為是義故。故不應住。",
    "T46n1912_07c:0378a24": "當知初心已有力分。又菩薩下釋是分得。",
    "T46n1912_07c:0378a25": "若爾下次引華嚴。先更難論。論中但云初",
    "T46n1912_07c:0378a26": "心許修豈名為得。此斥初解云多生著。故",
    "T46n1912_07c:0378a27": "知即是修而未得。言後語入位者。次難後",
    "T46n1912_07c:0378a28": "解云未究竟。應在初住方名入位。何關",
    "T46n1912_07c:0378a29": "初心。準此二義不名初心具足十力。若依",
    "T46n1912_07c:0378b01": "下正引經答。住前已得十力之分。是故當",
    "T46n1912_07c:0378b02": "知非初心無。後云乃至如是觀者便成正",
    "T46n1912_07c:0378b03": "覺。即是初住分證十力。言先當分別十種",
    "T46n1912_07c:0378b04": "法者。自古講者。云十梵行。既在住前義",
    "T46n1912_07c:0378b05": "當十信。文言三業及佛法僧戒者。此中語",
    "T46n1912_07c:0378b06": "略。應云身身業口口業意意業及佛等四。舊",
    "T46n1912_07c:0378b07": "經十七云。法慧菩薩承佛神力說十住竟。",
    "T46n1912_07c:0378b08": "次正念天子問。具如今文所引者。是法慧",
    "T46n1912_07c:0378b09": "答云。此菩薩一向專求無上菩提。先當分",
    "T46n1912_07c:0378b10": "別十種之法。身乃至戒應如是觀。觀此十",
    "T46n1912_07c:0378b11": "法皆同法界。且從皆非梵行而說。以此菩",
    "T46n1912_07c:0378b12": "薩棄俗出家修梵行故。為無上道。復觀事",
    "T46n1912_07c:0378b13": "行不可得也。何者。具清淨戒名為梵行。從",
    "T46n1912_07c:0378b14": "緣方具。緣謂三業三寶戒法。對於心因方",
    "T46n1912_07c:0378b15": "能成就。今初推因緣皆無自性同法性理。",
    "T46n1912_07c:0378b16": "故云如空。故彼經云。若身是梵行。當知梵",
    "T46n1912_07c:0378b17": "行則不清淨。則為非法。則為混濁。則為臭",
    "T46n1912_07c:0378b18": "穢塵垢諂曲八萬戶蟲。一一皆如初句說",
    "T46n1912_07c:0378b19": "之。若身業是梵行。當知四儀即是梵行。餘",
    "T46n1912_07c:0378b20": "如今文。一一皆云應是梵行。若口是梵行。",
    "T46n1912_07c:0378b21": "當知舌動即是梵行。唇齒和合即是梵行。若",
    "T46n1912_07c:0378b22": "口業是梵行。當知語言為梵行。所說作無作",
    "T46n1912_07c:0378b23": "稱譏毀譽。即為梵行。若意為梵行。當知覺",
    "T46n1912_07c:0378b24": "觀憶念不忘思惟夢幻等為梵行。若意業為",
    "T46n1912_07c:0378b25": "梵行。當知想是梵行。寒熱饑渴是梵行。苦樂",
    "T46n1912_07c:0378b26": "憂喜是梵行。若佛是梵行。為色受想行識。",
    "T46n1912_07c:0378b27": "為三十二相八十種好神通變化等。是梵行",
    "T46n1912_07c:0378b28": "耶。若法是梵行。為正法邪法寂滅涅槃生非",
    "T46n1912_07c:0378b29": "生實不實等法為梵行耶。若僧是梵行者。",
    "T46n1912_07c:0378c01": "為四果向。為初果乃至阿羅漢果僧為梵",
    "T46n1912_07c:0378c02": "行耶。為三明六通八解脫時不時解脫為",
    "T46n1912_07c:0378c03": "梵行耶。若戒為梵行者。具在今文。又約三",
    "T46n1912_07c:0378c04": "世五陰種種推求。梵行叵得。觀此十已。次",
    "T46n1912_07c:0378c05": "修十力。既初心許修即是有分。次引地持。",
    "T46n1912_07c:0378c06": "言菩薩知如來藏者。義通別圓今意在圓。",
    "T46n1912_07c:0378c07": "故前後文引九大禪。或通證二或唯證圓。",
    "T46n1912_07c:0378c08": "故今藏義應從圓釋。若爾。何故復云在初",
    "T46n1912_07c:0378c09": "地耶。答。義兼別故寄教道說。別教次第初",
    "T46n1912_07c:0378c10": "心尚具。何況圓耶。故引地持助成華嚴。聞",
    "T46n1912_07c:0378c11": "思前位既是十信。信中已修出生十力。故準",
    "T46n1912_07c:0378c12": "華嚴不須疑也。二乘除入者。除者捨也。入",
    "T46n1912_07c:0378c13": "者解也。捨煩惱故而得解悟。悟即是入所",
    "T46n1912_07c:0378c14": "入是處。即八勝處也。故大論仁王並云八除",
    "T46n1912_07c:0378c15": "入也。故知初地自性禪中攝得一切大小諸",
    "T46n1912_07c:0378c16": "定。豈非等者。十信心修初地有分。三據明",
    "T46n1912_07c:0378c17": "矣者。結前三文。道品下結攝如文。十住下",
    "T46n1912_07c:0378c18": "釋名。諸佛菩薩如實智用通達一切了了分",
    "T46n1912_07c:0378c19": "明。無能壞者無能勝者。又無過失。是故究",
    "T46n1912_07c:0378c20": "竟乃名無過。故云得勝。方便化物故曰堪",
    "T46n1912_07c:0378c21": "能。又至果時化用最勝名勝堪能。今明攝",
    "T46n1912_07c:0378c22": "法義雖通初。且約極果以釋力名。故毘曇",
    "T46n1912_07c:0378c23": "婆沙問云。何故如來身中之智以立力名而",
    "T46n1912_07c:0378c24": "非餘耶。答。無障礙義是力義。了見三界是",
    "T46n1912_07c:0378c25": "力義。名雖在小義意通大。廣陜為異比說",
    "T46n1912_07c:0378c26": "可知。言扶助者有此力能扶於法身。用",
    "T46n1912_07c:0378c27": "無窮盡。地持中意有自行故。外用無窮。然",
    "T46n1912_07c:0378c28": "佛力下重釋疑也。言此二釋者。此十化生",
    "T46n1912_07c:0378c29": "足為一釋。殃掘無量力為一釋。此力云十。",
    "T46n1912_07c:0379a01": "復云無量。當知一一皆無量也。雖云無量",
    "T46n1912_07c:0379a02": "不出於四。故云彌顯。此之十力及下九科。",
    "T46n1912_07c:0379a03": "大論法相卒不可盡。今略存名目以顯攝",
    "T46n1912_07c:0379a04": "法。次攝四無畏者。諸十力智內充明了。故",
    "T46n1912_07c:0379a05": "對外緣而無所畏。故次十力而攝無畏。",
    "T46n1912_07c:0379a06": "如釋力名中第二釋也。全從化用得無畏",
    "T46n1912_07c:0379a07": "名。於中初正釋。次道品下結成。次引大論",
    "T46n1912_07c:0379a08": "釋名。通名無畏者。謂於大眾廣說自他及",
    "T46n1912_07c:0379a09": "智斷等。決定無失。無恐畏相名為無畏。以",
    "T46n1912_07c:0379a10": "於內心諸德具故。故於大眾廣說無畏。",
    "T46n1912_07c:0379a11": "言大眾者。謂若人若天。若沙門婆羅門。若",
    "T46n1912_07c:0379a12": "魔梵等及以餘眾。十住下次引十住釋疑。",
    "T46n1912_07c:0379a13": "初文難起。於四事中下正釋。佛應於一切下",
    "T46n1912_07c:0379a14": "重難。舉大要下重釋。初文以略而難於四。",
    "T46n1912_07c:0379a15": "次文以廣而難於四。故知四是處中之說。此",
    "T46n1912_07c:0379a16": "四次第者。大論云。初如藥師示一切藥。第",
    "T46n1912_07c:0379a17": "二如示一切病滅。第三如示藥法禁忌。第",
    "T46n1912_07c:0379a18": "四如示所應食物。應隨四教分別相狀。",
    "T46n1912_07c:0379a19": "今文存略例力可知。大論第七問曰。菩薩",
    "T46n1912_07c:0379a20": "無畏與佛何別。答。有二意。一者一切處。二",
    "T46n1912_07c:0379a21": "非一切處。非一切處是菩薩法。故知初心亦",
    "T46n1912_07c:0379a22": "修無畏。大論二十八廣解無畏。次攝十八",
    "T46n1912_07c:0379a23": "不共法者。初文正明攝者。既十力內充外",
    "T46n1912_07c:0379a24": "用無畏。顯所有德超過物表。異於一切凡",
    "T46n1912_07c:0379a25": "聖所得。故次無畏攝不共法。文闕釋名。應",
    "T46n1912_07c:0379a26": "云通言不共者。極果之法不與下地等共。",
    "T46n1912_07c:0379a27": "若別解者。應云圓果不與偏小因等共也。",
    "T46n1912_07c:0379a28": "大論二十四問曰。迦旃延子復以十力四無",
    "T46n1912_07c:0379a29": "所畏大悲三念。為十八不共者何耶。答。以",
    "T46n1912_07c:0379b01": "是故名迦旃延子所說。若釋迦子所說。應",
    "T46n1912_07c:0379b02": "如今文所說者是。又十力等二乘有分。十",
    "T46n1912_07c:0379b03": "八不共二乘無分。又云。十八不共二乘有分",
    "T46n1912_07c:0379b04": "但有過失。當知無失方名不共。文云凡十",
    "T46n1912_07c:0379b05": "二法者。恐此文誤。準文會數但闕十一。初",
    "T46n1912_07c:0379b06": "文七法已屬三度。謂身口無失此二屬戒。無",
    "T46n1912_07c:0379b07": "不定心無不知已捨。此二屬定。欲進念無減",
    "T46n1912_07c:0379b08": "此三屬進。餘十一者。謂慧無減。解脫無減。",
    "T46n1912_07c:0379b09": "解脫知見無減。三業隨智慧行。此六已列在",
    "T46n1912_07c:0379b10": "文。餘五謂智慧知三世意無失無異想。此之",
    "T46n1912_07c:0379b11": "五法文雖不列已。合在於慧無減解脫無減",
    "T46n1912_07c:0379b12": "中明。以十一法同屬慧故。是故合說。其相",
    "T46n1912_07c:0379b13": "云何。論云。於諸眾生等心普度。名無異想。",
    "T46n1912_07c:0379b14": "如來意業不須更觀。常無漏失名意無失。",
    "T46n1912_07c:0379b15": "佛智窮了達去來今。名知三世。論釋慧無",
    "T46n1912_07c:0379b16": "減。但云十力無畏圓極故也。今文釋慧無",
    "T46n1912_07c:0379b17": "減中。云常照至而為說法屬無異想。不失",
    "T46n1912_07c:0379b18": "先念一句屬意無失。此之二義十力無畏圓",
    "T46n1912_07c:0379b19": "極故也。餘三合在解脫無減中。何者。論釋",
    "T46n1912_07c:0379b20": "解脫無減中。但云具足有為無為二種解",
    "T46n1912_07c:0379b21": "脫。有為者謂無漏智慧相應。言無為者謂",
    "T46n1912_07c:0379b22": "煩惱都盡。今文中云憶三世事不忘屬智",
    "T46n1912_07c:0379b23": "慧知三世。以解脫具故能知三世。以義同",
    "T46n1912_07c:0379b24": "故故得合說。六度之中但出三學及進度",
    "T46n1912_07c:0379b25": "者。以此三學略攝六度足。加精進者。以",
    "T46n1912_07c:0379b26": "此三學非進不成故加精進。闕施忍者。如",
    "T46n1912_07c:0379b27": "前引論料簡易行故也。又可但是文略。若",
    "T46n1912_07c:0379b28": "義取者應以念為忍也。無不知已捨為檀",
    "T46n1912_07c:0379b29": "也。即六度義足。結成攝法中。云意如上說",
    "T46n1912_07c:0379c01": "者。略結不共。與前諸義展轉相攝結成助",
    "T46n1912_07c:0379c02": "道。準道品末比說可知。次攝四無礙者。諸",
    "T46n1912_07c:0379c03": "佛於此四法智慧自在。捷疾無礙了了通達。",
    "T46n1912_07c:0379c04": "故名無礙。法界次第中判為菩薩法者。法",
    "T46n1912_07c:0379c05": "身菩薩皆具此四。此亦是通途大概判之。即",
    "T46n1912_07c:0379c06": "如十力義通因故。此之四法初二是識藥。第",
    "T46n1912_07c:0379c07": "三是知病。第四是授藥。故釋第一即約四",
    "T46n1912_07c:0379c08": "教。第二同入一實咸是法藥。釋第三法即",
    "T46n1912_07c:0379c09": "約十界病相。釋第四法還約四教以明授",
    "T46n1912_07c:0379c10": "藥。故知授四法藥。被十界生用樂說辯。令",
    "T46n1912_07c:0379c11": "他知名說前第一。令他知義說前第二。故",
    "T46n1912_07c:0379c12": "用第四說於前二授與第三。次重釋云。辭",
    "T46n1912_07c:0379c13": "約四種苦諦不云十法界者。據機緣說。",
    "T46n1912_07c:0379c14": "應委悉約十法界中四機不同。故初略釋。次",
    "T46n1912_07c:0379c15": "對四諦。次總結樂說。故樂說中令他聞說",
    "T46n1912_07c:0379c16": "一切字一切義等。用前二也。赴一切音辭",
    "T46n1912_07c:0379c17": "即是赴於第三十界音辭。又為對諦是故重",
    "T46n1912_07c:0379c18": "釋。與前少異。次攝六通者至下禪境釋六",
    "T46n1912_07c:0379c19": "通中說。瓔珞釋名云。神名天心通名慧",
    "T46n1912_07c:0379c20": "性者。天然之慧徹照無礙。故名神通。眼耳",
    "T46n1912_07c:0379c21": "如意指調伏諸根中者。隨何等通指入何",
    "T46n1912_07c:0379c22": "教調伏諸根。餘之三通指十力者。他心即",
    "T46n1912_07c:0379c23": "是欲力。餘二名同。亦應隨依何等漏盡。而",
    "T46n1912_07c:0379c24": "知何等他心宿命。亦應皆有結成攝法。文",
    "T46n1912_07c:0379c25": "無者略。次攝三明。言如六通中者。六中天",
    "T46n1912_07c:0379c26": "眼宿命漏盡此三屬明。故婆沙中問。何故餘",
    "T46n1912_07c:0379c27": "三不立明名。答。身通但是工巧而已。天耳",
    "T46n1912_07c:0379c28": "但是聞聲而已。他心緣他別想而已。是故",
    "T46n1912_07c:0379c29": "不立此三為明。餘三立者。宿命知過去苦",
    "T46n1912_07c:0380a01": "生大厭離。天眼知未來苦生大厭離。漏盡",
    "T46n1912_07c:0380a02": "能作正觀斷諸煩惱。復次前世智證明知",
    "T46n1912_07c:0380a03": "過去相續。未來因果智證明知如散微塵。",
    "T46n1912_07c:0380a04": "又前世智證明知自身衰。未來智證明知他",
    "T46n1912_07c:0380a05": "身衰。復次前世智證明治常見。未來智證明",
    "T46n1912_07c:0380a06": "治斷見。無漏智證明治二邊。又前世生空",
    "T46n1912_07c:0380a07": "門。未來生無願門。無漏生無相門。問。在無",
    "T46n1912_07c:0380a08": "學人何故立明。在於學人何故不立明名",
    "T46n1912_07c:0380a09": "耶。答。從勝立故。又無學無無明不雜無",
    "T46n1912_07c:0380a10": "明。故立明名。大論第三問曰。通明何別。答。",
    "T46n1912_07c:0380a11": "直知過去名通。知過去因緣行業名明。直",
    "T46n1912_07c:0380a12": "見死此生彼名通。知因緣際會名明。直",
    "T46n1912_07c:0380a13": "云漏盡名通。知漏盡不復生名明。此明",
    "T46n1912_07c:0380a14": "即是大羅漢所得故也。若爾。與佛何別。答。",
    "T46n1912_07c:0380a15": "滿不滿別。是故通通於六。明唯局三。小乘",
    "T46n1912_07c:0380a16": "中諸阿羅漢皆能得之。今此文中云佛菩薩",
    "T46n1912_07c:0380a17": "之所得者。異於偏小故也。所依別故觀智",
    "T46n1912_07c:0380a18": "異故。又小乘唯修大乘發得。應簡四教廣陜",
    "T46n1912_07c:0380a19": "不同。次攝四攝中同事者。又亦應云同其",
    "T46n1912_07c:0380a20": "苦集。為令斷故。先同後異。陀羅尼者。別則",
    "T46n1912_07c:0380a21": "唯在於大不通於通。通則尚通三藏菩薩。",
    "T46n1912_07c:0380a22": "況復通教後心。如毘尸王得歸命救護陀羅",
    "T46n1912_07c:0380a23": "尼。即三藏義也。大論第六云。陀羅尼者能",
    "T46n1912_07c:0380a24": "遮能持。一切善法持令不散。如完器承水。",
    "T46n1912_07c:0380a25": "故名為持。一切欲惡遮令不作。故名為遮。",
    "T46n1912_07c:0380a26": "又或心相應。或不相應。或全有漏。或是無",
    "T46n1912_07c:0380a27": "漏。若云無色不可見。行陰法入。九智除盡",
    "T46n1912_07c:0380a28": "智。意識所識等。並阿毘曇中陀羅尼義。若但",
    "T46n1912_07c:0380a29": "云或相應或不相應等。則通於大小。若云",
    "T46n1912_07c:0380b01": "菩薩摩訶薩得陀羅尼。一切時一切處常相",
    "T46n1912_07c:0380b02": "隨逐。則唯在大。若別論者。如文所指。唯在",
    "T46n1912_07c:0380b03": "無作正勤。若通論者。但云遮惡持善。則可",
    "T46n1912_07c:0380b04": "以通四教釋之。苦集為惡道滅為善。溉者",
    "T46n1912_07c:0380b05": "灌水也。次攝三十二相者。應具明四教相",
    "T46n1912_07c:0380b06": "好不同。初三藏中。引婆沙云阿毘曇相品",
    "T46n1912_07c:0380b07": "者。十住婆沙引小乘中相體業果。以為初",
    "T46n1912_07c:0380b08": "心菩薩立觀法故。具如第二卷記。從還用",
    "T46n1912_07c:0380b09": "至終不出施戒慧者。取六中三以攝相因。",
    "T46n1912_07c:0380b10": "施戒生人天以慧導諸行。略舉此三攝相",
    "T46n1912_07c:0380b11": "亦足。次通教中云不同上者。即空心修。豈",
    "T46n1912_07c:0380b12": "三祇後方百劫耶。故知通教相體業果並與",
    "T46n1912_07c:0380b13": "藏異。故引般若相即非相。及引十住空為",
    "T46n1912_07c:0380b14": "相體。既異三藏不同相海。故知屬通。故",
    "T46n1912_07c:0380b15": "大論十三。初以一施生三十七品。次以一",
    "T46n1912_07c:0380b16": "施而為相因。復云。一一度各為相因。此並",
    "T46n1912_07c:0380b17": "屬於通教意也。復次前兩道品下欲明別",
    "T46n1912_07c:0380b18": "圓。更重比決有本無本如銅如鏡。以分前",
    "T46n1912_07c:0380b19": "後。次從無量壽觀下。正明別圓法身現相。",
    "T46n1912_07c:0380b20": "薩遮華嚴等者。薩遮尼乾經中。此尼乾子為",
    "T46n1912_07c:0380b21": "嚴熾王說。無過人者唯有瞿曇。因此廣說",
    "T46n1912_07c:0380b22": "如來相好種性化物。華嚴廣列八十四名。於",
    "T46n1912_07c:0380b23": "一一名。皆云相好雲等。初云。如來有大相",
    "T46n1912_07c:0380b24": "好名莊嚴雲等。有十蓮華藏海微塵數佛大",
    "T46n1912_07c:0380b25": "人相好。又小相光明功德品明十種菩薩從",
    "T46n1912_07c:0380b26": "兜率下放大光明。名幢王普照。照十世界",
    "T46n1912_07c:0380b27": "微塵數佛剎。令彼十種眾生六根清淨。如是",
    "T46n1912_07c:0380b28": "相好豈與丈六三十二空慧等同耶。故知",
    "T46n1912_07c:0380b29": "前二但是教門權說之耳。",
    "T46n1912_07c:0380c01": "止觀輔行傳弘決卷第七之三"
}