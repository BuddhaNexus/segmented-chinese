{
    "T51n2077_029:0665a10": "續傳燈錄卷第二十九",
    "T51n2077_029:0665a12": "大鑑下第十六世",
    "T51n2077_029:0665a13": "太平懃禪師法嗣太平懃禪師法嗣",
    "T51n2077_029:0665a14": "文殊心道禪師常德府文殊心道禪師。眉州徐氏子。年三十",
    "T51n2077_029:0665a15": "得度。詣成都習唯識自以為至。同舍詰之曰。",
    "T51n2077_029:0665a16": "三界唯心萬法唯識。今目前萬象縱然心識安",
    "T51n2077_029:0665a17": "在。師茫然不知對。遂出關周流江淮。既抵舒",
    "T51n2077_029:0665a18": "之太平。聞佛鑑禪師夜參舉趙州柏樹子話。",
    "T51n2077_029:0665a19": "至覺鐵嘴云先師無此語莫謗先師好。因大",
    "T51n2077_029:0665a20": "疑提撕既久。一夕豁然。即趨丈室擬敘所悟。",
    "T51n2077_029:0665a21": "鑑見來便閉門。師曰。和尚莫謾某甲。鑑云。十",
    "T51n2077_029:0665a22": "方無壁落何不入門來。師以拳擉破窓紙。鑑",
    "T51n2077_029:0665a23": "即開門搊住云。道道。師以兩手捧鑑頭作口",
    "T51n2077_029:0665a24": "啐而出。遂呈偈曰。趙州有箇柏樹話。禪客相",
    "T51n2077_029:0665a25": "傳遍天下。多是摘葉與尋枝。不能直向根源",
    "T51n2077_029:0665a26": "會。覺公說道無此語。正是惡言當面罵。禪人",
    "T51n2077_029:0665a27": "若具通方眼。好向此中辨真假。鑑深然之。每",
    "T51n2077_029:0665a28": "對客稱賞。後命分座。襄守請開法天寧。未幾",
    "T51n2077_029:0665a29": "擢大別文殊。上堂曰。師子嚬呻象王哮吼。雲",
    "T51n2077_029:0665b01": "門北斗裏藏身。白雲因何喚作手。三世諸佛",
    "T51n2077_029:0665b02": "不能知。狸奴白牯却知有。且道作麼生是他",
    "T51n2077_029:0665b03": "知有底事。雨打梨花蛺蝶飛。風吹柳絮毛毬",
    "T51n2077_029:0665b04": "走。上堂拈拄杖直上指曰。恁麼時刺破憍",
    "T51n2077_029:0665b05": "尸迦脚跟。卓一下曰。恁麼時卓碎閻羅王頂",
    "T51n2077_029:0665b06": "骨。乃指東畔曰。恁麼時穿過東海鯉魚眼睛。",
    "T51n2077_029:0665b07": "指西畔曰。恁麼時塞却西王母鼻孔。且道總",
    "T51n2077_029:0665b08": "不恁麼時如何。今年雨水多各宜頻曬眼。宣",
    "T51n2077_029:0665b09": "和改元下詔改僧為德士。上堂。祖意西來事。",
    "T51n2077_029:0665b10": "今朝特地新。昔為比丘相。今作老君形。鶴氅",
    "T51n2077_029:0665b11": "披銀褐。頭包蕉葉巾。林泉無事客。兩度受君",
    "T51n2077_029:0665b12": "恩。所以道。欲識佛性義當觀時節因緣。且道",
    "T51n2077_029:0665b13": "即今是甚麼時節。毘盧遮那頂戴寶冠。為顯",
    "T51n2077_029:0665b14": "真中有俗。文殊老叟身披鶴氅。且要俯順時",
    "T51n2077_029:0665b15": "宜。一人既爾眾人亦然。大家成立叢林。喜得",
    "T51n2077_029:0665b16": "群仙聚會。共酌迷仙酒。同唱步虛詞。或看靈",
    "T51n2077_029:0665b17": "寶度人經。或說長生不死藥。琴彈月下。指端",
    "T51n2077_029:0665b18": "發太古之音。棋布軒前。妙著出神機之外。進",
    "T51n2077_029:0665b19": "一步便到大羅天上。退一步却入九幽城中。",
    "T51n2077_029:0665b20": "秖如不進不退一句。又作麼生道。直饒羽化",
    "T51n2077_029:0665b21": "三清路。終是輪迴一幻身。二年九月復僧上",
    "T51n2077_029:0665b22": "堂。不挂田衣著羽衣。老君形相頗相宜。一年",
    "T51n2077_029:0665b23": "半內閑思想。大底興衰各有時。我佛如來預",
    "T51n2077_029:0665b24": "讖法之有難。教中明載無不委知。較量年代",
    "T51n2077_029:0665b25": "正在于茲。魔得其便惑亂正宗。僧改俗形佛",
    "T51n2077_029:0665b26": "更名字。妄生邪解刪削經文。鐃鈸停音鉢盂",
    "T51n2077_029:0665b27": "添足。多般矯詐欺罔　聖君。賴我　皇帝陛",
    "T51n2077_029:0665b28": "下聖德聖明。不忘付囑不廢其教。特賜宸章",
    "T51n2077_029:0665b29": "頒行天下。仍許僧尼重新披削。實謂寒灰再",
    "T51n2077_029:0665c01": "焰枯木重榮。不離俗形而作僧形。不出魔界",
    "T51n2077_029:0665c02": "而入佛界。重鳴法鼓再整頹綱。迷仙酬變為",
    "T51n2077_029:0665c03": "甘露瓊漿。涉虛詞翻作還鄉曲子。放下銀木",
    "T51n2077_029:0665c04": "簡拈起尼師壇。昨朝稽首擎拳。今日和南不",
    "T51n2077_029:0665c05": "審。秖改舊時相不改舊時人。敢問大眾舊時",
    "T51n2077_029:0665c06": "人是一箇是兩箇。良久曰。秋風也解嫌狼藉。",
    "T51n2077_029:0665c07": "吹盡當年道教灰。建炎三年春示眾舉臨濟",
    "T51n2077_029:0665c08": "入滅囑三聖因緣。師曰。正法眼藏瞎鑪滅。臨",
    "T51n2077_029:0665c09": "濟何曾有是說。今古時人皆妄傳。不信但看",
    "T51n2077_029:0665c10": "後三月。至閏三月賊鍾相叛。其徒欲舉師南",
    "T51n2077_029:0665c11": "奔者。師曰。學道所以了生死何避之有。賊至。",
    "T51n2077_029:0665c12": "師曰。速見殺以快汝心。賊即舉槊殘之。血皆",
    "T51n2077_029:0665c13": "白乳。賊駭引席覆之而去。",
    "T51n2077_029:0665c14": "南華知昺禪師韶州南華知昺禪師。蜀之永康人也。上堂。此",
    "T51n2077_029:0665c15": "事最希奇。不礙當頭說。東隣田舍翁。隨例得",
    "T51n2077_029:0665c16": "一橛。非唯貫聲色。亦乃應時節。若問是何宗。",
    "T51n2077_029:0665c17": "八字不著󱖌。擊禪床下座。上堂。日日說時時",
    "T51n2077_029:0665c18": "舉。似地擎山爭幾許。隴西鸚鵡得人憐。大都",
    "T51n2077_029:0665c19": "秖為能言語。休思惟帶伴侶。智者聊聞猛提",
    "T51n2077_029:0665c20": "取。更有一般也大奇。猫兒偏解捉老鼠。上堂",
    "T51n2077_029:0665c21": "一拄杖向空中攪曰。攪長河為酥酪。鰕蟹猶",
    "T51n2077_029:0665c22": "自眼搭眵。卓一下曰。變大地作黃金。窮漢依",
    "T51n2077_029:0665c23": "前赤骨力。為復自家無分。為復不肯承當。可",
    "T51n2077_029:0665c24": "中有箇漢荷負得行。多少人失錢遭罪。再卓",
    "T51n2077_029:0665c25": "一下曰。還會麼。寶山到也須開眼。勿使忙忙",
    "T51n2077_029:0665c26": "空手回。上堂。春光爛熳華爭發。子規啼落西",
    "T51n2077_029:0665c27": "山月。憍梵鉢提長吐舌。底事分明向唯說。嗄。",
    "T51n2077_029:0665c28": "上堂。迷不自迷對悟立迷。悟不自悟因迷說",
    "T51n2077_029:0665c29": "悟。所以悟為迷之體。迷為悟之用。迷悟兩",
    "T51n2077_029:0666a01": "無從。箇中無別共。無別共撥不動。祖師不將",
    "T51n2077_029:0666a02": "來。鼻孔千斤重。",
    "T51n2077_029:0666a03": "龍牙智才禪師潭州龍牙智才禪師。舒州施氏子。早服勤於",
    "T51n2077_029:0666a04": "佛鑑法席。而局務不辭難。名已𥹢於叢林。及",
    "T51n2077_029:0666a05": "遊方迫暮至黃龍。適死心在三門問其所從",
    "T51n2077_029:0666a06": "來。既稱名則知為舒州太平。才莊主矣。翌日",
    "T51n2077_029:0666a07": "入室。死心問曰。會得最初句。便會末後句。會",
    "T51n2077_029:0666a08": "得末後句。便會最初句。最初末後拈放一邊。",
    "T51n2077_029:0666a09": "百丈野狐話作麼生會。師曰。入戶已知來見",
    "T51n2077_029:0666a10": "解。何須更舉轢中泥。心曰。新長老死在上座",
    "T51n2077_029:0666a11": "手裏也。師曰。語言雖有異至理且無差。心曰。",
    "T51n2077_029:0666a12": "如何是無差底事。師曰。不扣黃龍角焉知頷",
    "T51n2077_029:0666a13": "下珠。心便打。初住嶽麓。開堂日僧問。德山棒",
    "T51n2077_029:0666a14": "臨濟喝今日請師為拈掇。師曰。蘇嚕蘇嚕。曰",
    "T51n2077_029:0666a15": "蘇嚕蘇嚕還有西來意也無。師曰。蘇嚕蘇嚕。",
    "T51n2077_029:0666a16": "由是叢林呼為才蘇嚕。後遷龍牙。因欽宗皇",
    "T51n2077_029:0666a17": "帝登位。眾官請上堂。祝聖已就座。拈拄",
    "T51n2077_029:0666a18": "杖卓一下曰。朝奏疎中道本來奧境諸佛妙",
    "T51n2077_029:0666a19": "場。適來拄杖子已為諸人說了也。於斯悟去。",
    "T51n2077_029:0666a20": "理無不顯事無不周。如或未然不免別通箇",
    "T51n2077_029:0666a21": "消息。舜日重明四海清。滿天和氣樂昇平。延",
    "T51n2077_029:0666a22": "祥拄杖生歡喜。擲地山呼萬歲聲。擲拄杖下",
    "T51n2077_029:0666a23": "座。上堂彈指一下曰。彈指圓成八萬門。剎那",
    "T51n2077_029:0666a24": "滅却三祇劫。若也見得行得。健即經行困即",
    "T51n2077_029:0666a25": "歇。若也不會。再箇鸕󰭇扛箇鼈。上堂舉。死心",
    "T51n2077_029:0666a26": "和尚小參曰。若論此事如人家有三子。第一",
    "T51n2077_029:0666a27": "子聰明智慧孝養父母。接待往來主掌家業。",
    "T51n2077_029:0666a28": "第二子兇頑狡猾貪婬嗜酒。倒街臥巷破壞",
    "T51n2077_029:0666a29": "家業。第三子盲聾瘖瘂菽麥不分。是事不能",
    "T51n2077_029:0666b01": "秖會喫飯。三人中黃龍要選一人用。更有四",
    "T51n2077_029:0666b02": "句。死中有活活中有死。死中常死活中常活。",
    "T51n2077_029:0666b03": "將此四句驗天下衲僧。師曰。喚甚麼作四句。",
    "T51n2077_029:0666b04": "三人姓甚名誰。若也識得與黃龍把手並行。",
    "T51n2077_029:0666b05": "更無纖毫間隔。如或未然不免借水獻華去",
    "T51n2077_029:0666b06": "也。三人共體用非用。四句同音空不空。欲識",
    "T51n2077_029:0666b07": "三人并四句。金烏初出一團紅。師居龍牙十",
    "T51n2077_029:0666b08": "三載。以清苦蒞眾。衲子敬畏。大師席公震遷",
    "T51n2077_029:0666b09": "住雲溪經四稔。紹興戊午八月望俄集眾付",
    "T51n2077_029:0666b10": "寺事。仍書偈曰。戊午中秋之日。出家住持事",
    "T51n2077_029:0666b11": "畢。臨行自己尚無。有甚虛空可覓。其垂訓如",
    "T51n2077_029:0666b12": "常。一十三日再集眾示問曰。涅槃生死盡是",
    "T51n2077_029:0666b13": "空華。佛及眾生並為增語。汝等諸人合作麼",
    "T51n2077_029:0666b14": "生。眾皆下語不契。師喝曰。苦苦。復曰。白雲",
    "T51n2077_029:0666b15": "涌地明月當天。言訖囅然而逝。火浴獲設利",
    "T51n2077_029:0666b16": "五色。併靈骨塔於寺之西北隅。",
    "T51n2077_029:0666b17": "蓬萊卿禪師明州蓬萊卿禪師上堂。有句無句如藤倚樹。",
    "T51n2077_029:0666b18": "且任諸方點頭。及乎樹倒藤枯。上無衝天之",
    "T51n2077_029:0666b19": "計。下無入地之謀。靈利漢這裏著得一隻眼。",
    "T51n2077_029:0666b20": "便見七縱八橫。舉拂子曰。看看一曲兩曲無",
    "T51n2077_029:0666b21": "人會。雨過夜塘秋水深。上堂。杜鵑聲裏春光",
    "T51n2077_029:0666b22": "暮。滿地落花留不住。瑠璃殿上絕行蹤。誰人",
    "T51n2077_029:0666b23": "解插無根樹。舉拄杖曰。這箇是無根底。且道",
    "T51n2077_029:0666b24": "解開花也無。良久曰。秖因連夜雨又過一年",
    "T51n2077_029:0666b25": "春。上堂舉。法眼道。識得橙子周匝有餘。雲門",
    "T51n2077_029:0666b26": "道識得橙子天地懸殊。師曰。此二老人一人",
    "T51n2077_029:0666b27": "向高高山頂立。一人向深深海底行。然雖如",
    "T51n2077_029:0666b28": "是。一不是二不成。落花流水裏啼鶯。閑亭雨",
    "T51n2077_029:0666b29": "歇夜將半。片月還從海底生。",
    "T51n2077_029:0666c01": "何山守珣禪師安吉州何山佛燈守珣禪師。郡之施氏子。參",
    "T51n2077_029:0666c02": "廣鑑瑛禪師不契。遂造太平隨眾咨請邈無",
    "T51n2077_029:0666c03": "所入。乃封其衾曰。此生若不徹去誓不展此。",
    "T51n2077_029:0666c04": "於是晝坐宵立如喪考妣。逾七七日忽佛鑑。",
    "T51n2077_029:0666c05": "上堂曰。森羅及萬象一法之所印。師聞頓悟",
    "T51n2077_029:0666c06": "往見鑑。鑑曰。可惜一顆明珠被這風顛漢拾",
    "T51n2077_029:0666c07": "得。乃詰之曰。靈雲道。自從一見桃花後。直至",
    "T51n2077_029:0666c08": "如今更不疑。如何是他不疑處。師曰。莫道靈",
    "T51n2077_029:0666c09": "雲不疑。只今覓箇疑處了不可得。鑑曰。玄沙",
    "T51n2077_029:0666c10": "道。諦當甚諦當。敢保老兄未徹在。那裏是他",
    "T51n2077_029:0666c11": "未徹處。師曰。深知和尚老婆心切。鑑然之。師",
    "T51n2077_029:0666c12": "拜起呈偈曰。終日看天不舉頭。桃花爛熳始",
    "T51n2077_029:0666c13": "擡眸。饒君更有遮天網。透得牢關即便休。鑑",
    "T51n2077_029:0666c14": "囑令護持。是夕厲聲謂眾曰。這回珣上座穩",
    "T51n2077_029:0666c15": "睡去也。圓悟聞得疑其未然。乃曰。我須勘過",
    "T51n2077_029:0666c16": "始得。遂令人召至。因與遊山偶到一水潭。悟",
    "T51n2077_029:0666c17": "推師入水。遽問曰。牛頭未見四祖時如何。師",
    "T51n2077_029:0666c18": "曰。潭深魚聚。悟曰。見後如何。師曰。樹高招",
    "T51n2077_029:0666c19": "風。悟曰。見與未見時如何。師曰。伸脚在縮脚",
    "T51n2077_029:0666c20": "裏。悟大稱之。鑑移蔣山命分座說法。出住廬",
    "T51n2077_029:0666c21": "陵之禾山。退藏故里。道俗迎居天聖。後徙何",
    "T51n2077_029:0666c22": "山及天寧。上堂。𨍏轢鑽住山斧。佛祖出頭未",
    "T51n2077_029:0666c23": "輕與。縱使醍醐滿世間。爾無寶器如何取。阿",
    "T51n2077_029:0666c24": "呵呵。神山打羅道吾作舞。甜瓜徹蔕甜。苦瓠",
    "T51n2077_029:0666c25": "連根苦。上堂舉婆子燒庵話。師曰。大凡扶宗",
    "T51n2077_029:0666c26": "立教須是其人。爾看他婆子。雖是箇女人。宛",
    "T51n2077_029:0666c27": "有丈夫作略。二十年簁油費醬固是可知。一",
    "T51n2077_029:0666c28": "日向百尺竿頭做箇失落。直得用盡平生腕",
    "T51n2077_029:0666c29": "頭氣力。自非箇俗漢知機洎乎巧盡拙出。然",
    "T51n2077_029:0667a01": "雖如是諸人要會麼。雪後始知松柏操。事難",
    "T51n2077_029:0667a02": "方見丈夫心。上堂。如來禪祖師道。切忌將心",
    "T51n2077_029:0667a03": "外邊討。從門所得即非珍。特地埋藏衣裏寶。",
    "T51n2077_029:0667a04": "禪家流須及早撥動祖師關棙。抖擻多年布",
    "T51n2077_029:0667a05": "襖。是非毀譽付之空。竪闊橫長渾恰好。君不",
    "T51n2077_029:0667a06": "見寒山老。終日嬉嬉長年把掃。人問其中事",
    "T51n2077_029:0667a07": "若何。入荒田不揀信手拈來草。參。僧問。如何",
    "T51n2077_029:0667a08": "是賓中賓。師曰。客路如天遠侯門似海深。曰",
    "T51n2077_029:0667a09": "如何是賓中主。師曰。長因送客處憶得別家",
    "T51n2077_029:0667a10": "時。曰如何是主中賓。師曰。相逢不必問前程。",
    "T51n2077_029:0667a11": "曰如何是主中主。師曰。一朝權祖令。誰是出",
    "T51n2077_029:0667a12": "頭人。曰賓主已蒙師指示。向上宗乘事若何。",
    "T51n2077_029:0667a13": "師曰。向上問將來。曰如何是向上事。師曰。大",
    "T51n2077_029:0667a14": "海若知足百川應倒流。僧禮拜。師曰。珣上座",
    "T51n2077_029:0667a15": "三十年學得底。師嘗謂眾曰。兄弟如有省悟",
    "T51n2077_029:0667a16": "處。不拘時節請來露箇消息。雪夜有僧扣方",
    "T51n2077_029:0667a17": "丈門。師起秉燭震威喝曰。雪深夜半求決疑",
    "T51n2077_029:0667a18": "情。因甚麼威儀不具。僧顧視衣裓。師逐出院。",
    "T51n2077_029:0667a19": "每曰。先師秖年五十九。吾年五十六矣。來日",
    "T51n2077_029:0667a20": "無多。紹興甲寅解制退天寧之席。謂雙槐居",
    "T51n2077_029:0667a21": "士鄭績曰。十月八日是佛鑑忌。則吾時至矣。",
    "T51n2077_029:0667a22": "乞還障南。十月四日鄭公遣弟僧道如訊之。",
    "T51n2077_029:0667a23": "師曰。汝來正其時也。先一日不著便。後一日",
    "T51n2077_029:0667a24": "蹉過了。吾雖與佛鑑同條生終不與同條死。",
    "T51n2077_029:0667a25": "明早可為我尋一隻小船子來。如曰。要長者",
    "T51n2077_029:0667a26": "要高者。師曰。高五尺許。越三日雞鳴端坐如",
    "T51n2077_029:0667a27": "平時。侍者請遺偈。師曰。不曾作得言訖而逝。",
    "T51n2077_029:0667a28": "闍維舌根不壞。郡人陳師顏以寶函藏其家。",
    "T51n2077_029:0667a29": "門弟子奉靈骨塔于普應院之側。",
    "T51n2077_029:0667b01": "泐潭擇明禪師隆興府泐潭擇明禪師。上堂舉趙州訪茱萸",
    "T51n2077_029:0667b02": "探水因緣。師曰。趙老雲收山嶽露茱萸雨過",
    "T51n2077_029:0667b03": "竹風清。誰家別館池塘裏。一對鴛鴦畫不成。",
    "T51n2077_029:0667b04": "又舉德山托鉢話。師曰。從來家富小兒嬌。偏",
    "T51n2077_029:0667b05": "向江頭弄畫橈。引得老爺把不住。又來船上",
    "T51n2077_029:0667b06": "助歌謠。上堂。永嘉道。一月普現一切水。一切",
    "T51n2077_029:0667b07": "水月一月攝。竪起拂子云。看看千江競注萬",
    "T51n2077_029:0667b08": "派爭流。若也素善行舟便諳水脈。可以優游",
    "T51n2077_029:0667b09": "性海笑傲煙波。其或未然。且歸林下坐更待",
    "T51n2077_029:0667b10": "月明時。",
    "T51n2077_029:0667b11": "寶藏本禪師台州寶藏本禪師上堂。清明已過十餘日。花",
    "T51n2077_029:0667b12": "雨闌珊方寸深。春色惱人眠不得。黃鸝飛過",
    "T51n2077_029:0667b13": "綠楊陰。遂大笑下座。",
    "T51n2077_029:0667b14": "祥符清海禪師吉州大中祥符清海禪師。初見佛鑑。鑑問。三",
    "T51n2077_029:0667b15": "世諸佛一口吞盡。何處更有眾生可教化。此",
    "T51n2077_029:0667b16": "理如何。師擬進語。鑑喝之。師忽領旨。述偈",
    "T51n2077_029:0667b17": "曰。實際從來不受塵。箇中無舊亦無新。青山",
    "T51n2077_029:0667b18": "況是吾家物。不用尋家別問津。鑑曰。放下著。",
    "T51n2077_029:0667b19": "師禮拜而出。",
    "T51n2077_029:0667b20": "淨眾了燦禪師漳州淨眾佛真了燦禪師。泉南羅氏子。上堂。",
    "T51n2077_029:0667b21": "重陽九日菊花新。一句明明亘古今。楊廣橐",
    "T51n2077_029:0667b22": "駝無覓處。夜來足跡在松陰。",
    "T51n2077_029:0667b23": "谷山海禪師隆興府谷山海禪師上堂。一舉不再說已落",
    "T51n2077_029:0667b24": "二三。相見不揚眉翻成造作。設使動弦別曲。",
    "T51n2077_029:0667b25": "告往知來。見鞭影便行。望剎竿回去。脚跟下",
    "T51n2077_029:0667b26": "好與三十棒。那堪更向這裏。撮摩石火收捉",
    "T51n2077_029:0667b27": "電光。工夫枉用渾閑事。笑倒西來碧眼胡。卓",
    "T51n2077_029:0667b28": "拄杖下座。",
    "T51n2077_029:0667b29": "龍門佛眼遠禪師法嗣龍門佛眼遠禪師法嗣",
    "T51n2077_029:0667c01": "龍翔士珪禪師溫州龍翔竹菴士珪禪師。成都史氏子。初依",
    "T51n2077_029:0667c02": "大慈宗雅。心醉楞嚴逾五秋。南遊謁諸尊宿",
    "T51n2077_029:0667c03": "始登龍門。即以平時所得白佛眼眼曰。汝解",
    "T51n2077_029:0667c04": "心已極但欠著力開眼耳。遂俾職堂司。一日",
    "T51n2077_029:0667c05": "侍立次問云。絕對待時如何。眼曰。如汝僧堂",
    "T51n2077_029:0667c06": "中白椎相似。師罔措。眼至晚抵堂司。師理前",
    "T51n2077_029:0667c07": "話。眼曰。閑言語。師於言下大悟。政和末出世",
    "T51n2077_029:0667c08": "和之天寧。屢遷名剎。紹興間奉詔開山雁蕩",
    "T51n2077_029:0667c09": "能仁。時真歇居江心聞師至。恐緣法未熟。特",
    "T51n2077_029:0667c10": "過江迎歸方丈大展九拜以誘溫人。由是翕",
    "T51n2077_029:0667c11": "然歸敬。未視篆。其徒懼行規法深夜放火鞠",
    "T51n2077_029:0667c12": "為瓦礫之墟。師竟就樹縛屋。陞座示眾云。愛",
    "T51n2077_029:0667c13": "閑不打鼓山鼓。投老來看雁蕩山。傑閣危樓",
    "T51n2077_029:0667c14": "渾不見。溪邊茅屋兩三間。還有共相出手者",
    "T51n2077_029:0667c15": "麼。喝一喝下座。聽法檀施并力營建。未幾復",
    "T51n2077_029:0667c16": "成寶坊。次補江心。上堂曰。萬年一念一念萬",
    "T51n2077_029:0667c17": "年。和衣泥裏輥。洗脚上床眠。歷却來事秖在",
    "T51n2077_029:0667c18": "如今。大海波濤湧。小人方寸深。拈起拄杖曰。",
    "T51n2077_029:0667c19": "汝等諸人未得箇入頭。須得箇入頭。既得箇",
    "T51n2077_029:0667c20": "入頭。須有出身一路始得。大眾且作麼生。是",
    "T51n2077_029:0667c21": "出身一路。良久曰。雪壓難摧㵎底松。風吹不",
    "T51n2077_029:0667c22": "動天邊月。卓拄杖下座。上堂。萬機不到。眼見",
    "T51n2077_029:0667c23": "色耳聞聲。一句當陽。頭戴天脚踏地。爾諸人",
    "T51n2077_029:0667c24": "秖知今日是五月初一。殊不知金烏半夜忙",
    "T51n2077_029:0667c25": "忙去。玉兔天明上海東。以拂子擊禪床下座。",
    "T51n2077_029:0667c26": "上堂。明明無悟有法即迷。諸人向這裏立不",
    "T51n2077_029:0667c27": "得。諸人向這裏住不得。若立則危。若住則瞎。",
    "T51n2077_029:0667c28": "直須意不停玄。句不停意。用不停機。此三者",
    "T51n2077_029:0667c29": "既明。一切處不須管帶自然現前。不須照顧",
    "T51n2077_029:0668a01": "自然明白。雖然如是。更須知有向上事。久雨",
    "T51n2077_029:0668a02": "不晴。咄。上堂。一葉落天下秋。欲窮千里目。",
    "T51n2077_029:0668a03": "更上一層樓。一塵起大地收。嘉州打大像。陝",
    "T51n2077_029:0668a04": "府灌鐵牛。明眼漢合作麼生。良久曰。久旱簷",
    "T51n2077_029:0668a05": "頭句橋流水不流。卓拄杖下座。上堂。見見之",
    "T51n2077_029:0668a06": "時見非是見。見猶離見見不能及。落花有意",
    "T51n2077_029:0668a07": "隨流水。流水無情戀落花。諸可還者自然非",
    "T51n2077_029:0668a08": "汝。不汝還者非汝而誰。長恨春歸無覓處。不",
    "T51n2077_029:0668a09": "知轉入此中來。喝一喝曰。三十年後莫道能",
    "T51n2077_029:0668a10": "仁教壞人家男女。上堂僧問。如何是祖師西",
    "T51n2077_029:0668a11": "來意。師曰。東家點燈西家暗坐。曰未審意旨",
    "T51n2077_029:0668a12": "如何。師曰。馬便搭鞍驢便推磨。僧禮拜。師",
    "T51n2077_029:0668a13": "曰靈利衲僧秖消一箇。遂曰。馬搭鞍驢推磨。",
    "T51n2077_029:0668a14": "靈利衲僧秖消一箇。縱使東家明點燈。未必",
    "T51n2077_029:0668a15": "西家暗中坐。西來意旨問如何。多口阿師自",
    "T51n2077_029:0668a16": "招禍。僧問。如何是第一義。師曰。爾問底是第",
    "T51n2077_029:0668a17": "二義。問狗子還有佛性也無。趙州道無。意旨",
    "T51n2077_029:0668a18": "如何。師曰。一度著蛇咬怕見斷井索。問燕子",
    "T51n2077_029:0668a19": "深談實相善說法要此理如何。師曰。不及雁",
    "T51n2077_029:0668a20": "󰴌蘆。問如何是佛。師曰。華陽洞口烏龜。問魯",
    "T51n2077_029:0668a21": "祖面壁意旨如何。師曰。金木水火土。羅睺計",
    "T51n2077_029:0668a22": "都星。問有句無句如藤倚樹時如何。師曰。作",
    "T51n2077_029:0668a23": "賊人心虛。曰國師三喚侍者又作麼生。師曰。",
    "T51n2077_029:0668a24": "打鼓弄猢猻鼓破猢猻走。丙寅七月十八日",
    "T51n2077_029:0668a25": "召法屬長老宗範付後事。次日沐浴聲鐘集",
    "T51n2077_029:0668a26": "眾就座泊然而逝。荼毘日送者均獲設利。奉",
    "T51n2077_029:0668a27": "靈骨塔于鼓山。",
    "T51n2077_029:0668a28": "雲居善悟禪師南康軍雲居高菴善悟禪師。洋州李氏子。年",
    "T51n2077_029:0668a29": "十一去家業經得度有夙慧。聞冲禪師舉武",
    "T51n2077_029:0668b01": "帝問達磨因緣。如獲舊物。遽曰。我既廓然何",
    "T51n2077_029:0668b02": "聖之有。冲異其語。勉之南詢。蒙授記於龍門。",
    "T51n2077_029:0668b03": "一日有僧被蛇傷足。佛眼問曰。既是龍門為",
    "T51n2077_029:0668b04": "甚麼却被蛇咬。師即應曰。果然現大人相。眼",
    "T51n2077_029:0668b05": "益器之。後傳此語到昭覺。圓悟云。龍門有此",
    "T51n2077_029:0668b06": "僧耶。東山法道未寂寥爾。住後上堂。少林面",
    "T51n2077_029:0668b07": "壁。懷藏東土西天。歐阜陞堂。充塞四維上下。",
    "T51n2077_029:0668b08": "致使山巍巍而砥掌平。水昏昏而常自清。花",
    "T51n2077_029:0668b09": "非艶而結空果。風不搖而片葉零。人無法。而",
    "T51n2077_029:0668b10": "得咨問。佛無心而更可成。野蔬淡飯延時日。",
    "T51n2077_029:0668b11": "任運隨緣道自靈。畢竟如何。日午打三更。",
    "T51n2077_029:0668b12": "西禪文璉禪師遂寧府西禪文璉禪師。郡之張氏子。上堂。一",
    "T51n2077_029:0668b13": "向恁麼去。直得凡聖路絕水泄不通。鐵蛇鑽",
    "T51n2077_029:0668b14": "不入。鐵鎚打不破。至於千里萬里鳥飛不度。",
    "T51n2077_029:0668b15": "一向恁麼來。未免灰頭土面帶水拕泥。唱九",
    "T51n2077_029:0668b16": "作十指鹿為馬。非唯孤負先聖。亦乃埋沒己",
    "T51n2077_029:0668b17": "靈。敢問大眾。且道恁麼去底是。恁麼來底是。",
    "T51n2077_029:0668b18": "芍藥花開菩薩面。椶櫚葉散夜叉頭。上堂。諸",
    "T51n2077_029:0668b19": "方浩浩談玄。每日撞鐘打鼓。西禪無法可說。",
    "T51n2077_029:0668b20": "勘破燈籠露柱。門前不置下馬臺。免被傍人",
    "T51n2077_029:0668b21": "來借路。若借路須照顧脚下。若參差邯鄲學",
    "T51n2077_029:0668b22": "唐步。上堂。心生種種法生。森羅萬象縱橫信",
    "T51n2077_029:0668b23": "手拈來便用。日輪午後三更。心滅種種法滅。",
    "T51n2077_029:0668b24": "四句百非路絕。直饒達磨出頭。也是眼中著",
    "T51n2077_029:0668b25": "屑。心生心滅是誰。木人携手同歸。歸到故鄉",
    "T51n2077_029:0668b26": "田地。猶遭頂上一鎚。上堂。正月孟春猶寒。直",
    "T51n2077_029:0668b27": "下言端語端。拈起衲僧鼻孔。穿開祖佛心肝。",
    "T51n2077_029:0668b28": "知有者。達磨不來東土。二祖不往西天。不知",
    "T51n2077_029:0668b29": "有者。誰知當面蹉過。迢迢十萬八千。山僧為",
    "T51n2077_029:0668c01": "爾重說偈言。大眾莫教孤負。孟春猶寒。僧問。",
    "T51n2077_029:0668c02": "師子未出窟時如何。師曰。爪牙已露。曰出窟",
    "T51n2077_029:0668c03": "後如何。師曰。龍頭蛇尾。曰出與未出時如何。",
    "T51n2077_029:0668c04": "師曰。正好喫棒。問以一重去一重即不問。不",
    "T51n2077_029:0668c05": "以一重去一重時如何。師曰。闍黎有許多工",
    "T51n2077_029:0668c06": "夫。",
    "T51n2077_029:0668c07": "黃龍法忠禪師隆興府黃龍牧菴法忠禪師。四明姚氏子。十",
    "T51n2077_029:0668c08": "九試經得度。習台教悟一心三觀之旨。未能",
    "T51n2077_029:0668c09": "泯跡。遍參名宿至龍門。觀水磨旋轉發明心",
    "T51n2077_029:0668c10": "要。乃述偈曰。轉大法輪。目前包裏。更問如",
    "T51n2077_029:0668c11": "何。水推石磨。呈佛眼。眼曰。其中事作麼生。",
    "T51n2077_029:0668c12": "師曰。㵎下水長流。眼曰。我有末後一句待分",
    "T51n2077_029:0668c13": "付汝。師即掩耳而去。後至廬山於同安枯樹",
    "T51n2077_029:0668c14": "中絕食清坐。宣和間湘潭大旱禱而不應。師",
    "T51n2077_029:0668c15": "躍入龍淵呼曰。業畜當雨一尺雨隨至。居南",
    "T51n2077_029:0668c16": "嶽每跨虎出遊。儒釋望塵而拜。住後上堂。張",
    "T51n2077_029:0668c17": "公喫酒李公醉。子細思量不思議。李公醉醒",
    "T51n2077_029:0668c18": "問張公。恰使張公無好氣。無好氣不如歸家",
    "T51n2077_029:0668c19": "且打睡。上堂。今朝正月半。有事為君斷。切忌",
    "T51n2077_029:0668c20": "兩眼睛。被他燈火換。上堂。我有一句子。不借",
    "T51n2077_029:0668c21": "諸聖口。不動自己舌。非聲氣呼吸。非情識分",
    "T51n2077_029:0668c22": "別。假使淨名杜口於毘耶。釋迦掩室於摩竭。",
    "T51n2077_029:0668c23": "大似掩耳偷鈴。未免天機漏泄。直饒德山入",
    "T51n2077_029:0668c24": "門便棒。臨濟入門便喝。若向牧庵門下。檢點",
    "T51n2077_029:0668c25": "將來秖得一橛。千種言萬般說。秖要教君自",
    "T51n2077_029:0668c26": "家歇。一任大地虛空七凹八凸。僧問。如何是",
    "T51n2077_029:0668c27": "佛。師曰。莫向外邊覓。曰如何是心。師曰。莫",
    "T51n2077_029:0668c28": "向外邊尋。曰如何是道。師曰。莫向外邊討。曰",
    "T51n2077_029:0668c29": "如何是禪。師曰。莫向外邊傳。曰畢竟如何。師",
    "T51n2077_029:0669a01": "曰。靜處薩婆訶。問大眾臨筵請師舉唱。師竪",
    "T51n2077_029:0669a02": "起拂子。僧曰。乞師再垂方便。師擊禪床一下。",
    "T51n2077_029:0669a03": "後示寂塔于香原洞。",
    "T51n2077_029:0669a04": "烏巨道行禪師衢州烏巨雪堂道行禪師。處州葉氏子。依泗",
    "T51n2077_029:0669a05": "州普照英禪師得度。去參佛眼。一日聞舉玄",
    "T51n2077_029:0669a06": "沙築著脚指話遂大悟。住後上堂。會即便會",
    "T51n2077_029:0669a07": "玉本無瑕。若言不會碓嘴生花。試問九年面",
    "T51n2077_029:0669a08": "壁。何如大會拈花。南明恁麼商確。也是順風",
    "T51n2077_029:0669a09": "撒沙。參。上堂。雲籠嶽頂百鳥無聲。月隱寒潭",
    "T51n2077_029:0669a10": "龍珠自耀。正當恁麼時直得石梁忽然大悟。",
    "T51n2077_029:0669a11": "石洞頓爾心休。虛空開口作證。溪北石僧點",
    "T51n2077_029:0669a12": "頭。諸人總在這裏瞌睡。笑殺陝府鐵牛。上堂。",
    "T51n2077_029:0669a13": "佛說三乘十二分頓漸偏圓。癡人面前不得",
    "T51n2077_029:0669a14": "說夢。祖師西來直指人心見性成佛。癡人面",
    "T51n2077_029:0669a15": "前不得說夢。臨濟三玄。雲門三句。洞山五位。",
    "T51n2077_029:0669a16": "癡人面前不得說夢。南明恁麼道。還免得遭",
    "T51n2077_029:0669a17": "人檢責也無。所以古人道。石人機似汝也解",
    "T51n2077_029:0669a18": "唱巴歌。汝若似石人雪曲也應和。還有和雪",
    "T51n2077_029:0669a19": "曲底麼。若有喚來與老僧洗脚。上堂。通身是",
    "T51n2077_029:0669a20": "口說得一半。通身是眼用得一橛。用不到處",
    "T51n2077_029:0669a21": "說有餘。說不到處用無盡。所以道。當用無說。",
    "T51n2077_029:0669a22": "當說無用。用說同時用說不同時。諸人若也",
    "T51n2077_029:0669a23": "擬議。西峯在爾脚底。到國清眾請上堂。句亦",
    "T51n2077_029:0669a24": "剗意亦剗。絕毫絕氂處如山如嶽。句亦到意",
    "T51n2077_029:0669a25": "亦到。如山如嶽處絕毫絕氂。忽若拶通一線。",
    "T51n2077_029:0669a26": "意句俱到俱不到。俱剗俱不剗。直得三句外",
    "T51n2077_029:0669a27": "絕牢籠。六句外無標的。正當恁麼時一句作",
    "T51n2077_029:0669a28": "麼生道。傾蓋同途不同轍。相將携手上高臺。",
    "T51n2077_029:0669a29": "上堂舉趙州示眾云。老僧除却二時齋粥是",
    "T51n2077_029:0669b01": "雜用心處。師曰。今朝六月旦。行者擊鼓長老",
    "T51n2077_029:0669b02": "陞堂。爾諸人總來這裏雜用心。上堂舉。僧問",
    "T51n2077_029:0669b03": "雲門。如何是驚人句。門曰響。師曰。雲門答這",
    "T51n2077_029:0669b04": "僧話不得便休。却鼓粥飯氣以當平生。上堂。",
    "T51n2077_029:0669b05": "黃梅雨麥秋寒。恁麼會太無端。時節因緣佛",
    "T51n2077_029:0669b06": "性義。大都須是髑髏乾。示眾舉。璣和尚問僧。",
    "T51n2077_029:0669b07": "禪以何為義。眾下語皆不契理。僧請益璣。璣",
    "T51n2077_029:0669b08": "代云。以謗為義。師曰。三世諸佛是謗。西天二",
    "T51n2077_029:0669b09": "十八祖是謗。唐土六祖是謗。天下老和尚是",
    "T51n2077_029:0669b10": "謗。諸人是謗。山僧是謗。於中還有不謗者也",
    "T51n2077_029:0669b11": "無。談玄說妙河沙數。爭似雙峯謗得親。師示",
    "T51n2077_029:0669b12": "疾。門弟子教授汪公喬年至省候。師以後事",
    "T51n2077_029:0669b13": "委之。示以偈曰。識則識自本心。見則見自本",
    "T51n2077_029:0669b14": "性。識得本心本性。正是宗門大病。註曰。爛泥",
    "T51n2077_029:0669b15": "中有刺。莫道不疑好。黎明沐浴更服跏趺而",
    "T51n2077_029:0669b16": "逝。闍維五色設利煙所至處纍然。齒舌不壞。",
    "T51n2077_029:0669b17": "塔於寺之西。",
    "T51n2077_029:0669b18": "白楊法順禪師撫州白楊法順禪師。綿州文氏子。依止佛眼",
    "T51n2077_029:0669b19": "聞普說。舉傅大士心王銘云。水中鹽味色裏",
    "T51n2077_029:0669b20": "膠青決定是有不見其形。師於言下有省。後",
    "T51n2077_029:0669b21": "觀寶藏迅轉頓明大法。趨丈室作禮呈偈曰。",
    "T51n2077_029:0669b22": "頂有異峯雲冉冉。源無別派水冷冷。游山未",
    "T51n2077_029:0669b23": "到山窮處。終被青山礙睛眼。眼笑而可之。住",
    "T51n2077_029:0669b24": "後上堂。好事堆堆疊疊來。不須造作與安排。",
    "T51n2077_029:0669b25": "落林黃葉水推去。橫谷白雲風卷回。寒雁一",
    "T51n2077_029:0669b26": "聲情念斷。霜鐘纔動我山摧。白楊更有過人",
    "T51n2077_029:0669b27": "處。盡夜寒爐撥死灰。忽有箇衲僧出來道。長",
    "T51n2077_029:0669b28": "老少賣弄得恁麼窮乞相。山僧秖向他道。却",
    "T51n2077_029:0669b29": "被爾道著。上堂。我手何似佛手。天上南星北",
    "T51n2077_029:0669c01": "斗。我脚何似驢脚。往事都來忘却。人人盡有",
    "T51n2077_029:0669c02": "生緣。箇箇足方頂圓。大愚灘頭立處。孤月影",
    "T51n2077_029:0669c03": "射深灣。會不得見還難。一曲漁歌過遠灘。示",
    "T51n2077_029:0669c04": "眾。染緣易就道業難成。不了目前萬緣差別。",
    "T51n2077_029:0669c05": "秖見境風浩浩。凋殘功德之林。心火炎炎燒",
    "T51n2077_029:0669c06": "盡菩提之樹。道念若同情念成佛多時。為眾",
    "T51n2077_029:0669c07": "一似為己。彼此事辦。不見他非我是。自然上",
    "T51n2077_029:0669c08": "敬下恭。佛法時時現前。煩惱塵塵解脫。上堂。",
    "T51n2077_029:0669c09": "雞鳴曉月狗吠枯椿。只可默會難入思量。看",
    "T51n2077_029:0669c10": "不見處動地放光。說不到處天地玄黃。撫城",
    "T51n2077_029:0669c11": "尺六狀紙。元來出在清江。大眾。分明話出人",
    "T51n2077_029:0669c12": "難見。昨夜三更月到窓。上堂。風吹茅茨。屋脊",
    "T51n2077_029:0669c13": "漏雨打。闍黎眼睛濕。恁麼分明却不知。却來",
    "T51n2077_029:0669c14": "這裏低頭立。時紹燈上座聞之有省。後住婺",
    "T51n2077_029:0669c15": "之廣教。因病示眾。久病未嘗推木枕。人來多",
    "T51n2077_029:0669c16": "是問如何。山僧據問隨緣對。窓外黃鸝口更",
    "T51n2077_029:0669c17": "多。只如七尺之軀甚處受病。眾中具眼者試",
    "T51n2077_029:0669c18": "為山僧指出病源。眾下語皆不契。師自拊掌",
    "T51n2077_029:0669c19": "一下作嘔吐聲。又云好箇木枕子。師律身清",
    "T51n2077_029:0669c20": "苦。出入唯杖笠獨行。後示寂闍維收設利目",
    "T51n2077_029:0669c21": "睛齒舌數珠同靈骨塔于寺西。",
    "T51n2077_029:0669c22": "雲居法如禪師南康軍雲居法如禪師。丹丘胡氏子。依護國",
    "T51n2077_029:0669c23": "瑞禪師祝髮登具。遍參淛右諸宗匠。晚至龍",
    "T51n2077_029:0669c24": "門以平日所證白佛眼。眼曰此皆學解非究",
    "T51n2077_029:0669c25": "竟事。欲了生死當求妙悟。師駭然諦信。一日",
    "T51n2077_029:0669c26": "命主香積。以道業未辦固辭。眼勉曰。姑就職。",
    "T51n2077_029:0669c27": "其中大有人為汝說法。未幾晨興開厨門望",
    "T51n2077_029:0669c28": "見聖僧契所未證即白佛眼。眼曰這裏還見",
    "T51n2077_029:0669c29": "聖僧麼。師詣前問訊叉手而立。眼曰。向汝道。",
    "T51n2077_029:0670a01": "大有人為汝說法。住後上堂。一法若有毘盧",
    "T51n2077_029:0670a02": "墮在凡夫。萬法若無普賢失其境界。向這裏",
    "T51n2077_029:0670a03": "有無俱遣得失兩亡。直得十方諸佛不見。諸",
    "T51n2077_029:0670a04": "人且道。十二時中向甚麼處安身立命。披簑",
    "T51n2077_029:0670a05": "側立千峯外。引水澆蔬五老前。上堂。乾坤之",
    "T51n2077_029:0670a06": "內宇宙之間。中有一寶祕在形山。雲居又且",
    "T51n2077_029:0670a07": "不然。乾坤之內宇宙之間。中有一寶。擲下拄",
    "T51n2077_029:0670a08": "杖云。大眾也須識取。",
    "T51n2077_029:0670a09": "歸宗正賢禪師南康軍歸宗真牧正賢禪師。潼州陳氏子。世",
    "T51n2077_029:0670a10": "為名儒。幼從三聖海澄為苾芻具滿分戒。遊",
    "T51n2077_029:0670a11": "成都依大慈秀公習經輪。凡典籍過目成誦",
    "T51n2077_029:0670a12": "義亦頓曉。秀稱為經藏子。出蜀謁諸尊宿。後",
    "T51n2077_029:0670a13": "扣佛眼。一日入室眼舉殷勤抱得旃檀樹。語",
    "T51n2077_029:0670a14": "聲未絕師頓悟。眼曰。經藏子漏逗了也。自是",
    "T51n2077_029:0670a15": "與師商確淵奧亹亹無盡。眼稱善。因手書真",
    "T51n2077_029:0670a16": "牧二字授之。紹興己巳歸宗虛席。郡候以禮",
    "T51n2077_029:0670a17": "請堅臥不應。寶文李公懋嘗問道於師。同屬",
    "T51n2077_029:0670a18": "官強之乃就。上堂。且第一句如何道。汝等若",
    "T51n2077_029:0670a19": "向世界未成時父母未生時。佛未出世時。祖",
    "T51n2077_029:0670a20": "師未西來時。道得已是第二句。且第一句如",
    "T51n2077_029:0670a21": "何道。直饒爾十成道得。未免左之右之。卓拄",
    "T51n2077_029:0670a22": "杖下座。上堂良久召大眾曰。作麼生。若也擬",
    "T51n2077_029:0670a23": "議。賢上座謾爾諸人去也。打地和尚嗔他祕",
    "T51n2077_029:0670a24": "魔巖主。擎箇叉兒胡說亂道。遂將一摑成齎",
    "T51n2077_029:0670a25": "粉。散在十方世界。還知麼。舉拂子曰。而今却",
    "T51n2077_029:0670a26": "在拂子頭上說。一切智智清淨無二無二分",
    "T51n2077_029:0670a27": "無別無斷故。還聞麼。閻老子知得。乃曰。賢上",
    "T51n2077_029:0670a28": "座爾若相當去不妨奇特。或不相當總在我",
    "T51n2077_029:0670a29": "手裏。秖向他道。閻老子爾也退步。摸索鼻孔",
    "T51n2077_029:0670b01": "看。擊禪床下座。僧問。久默斯要已泄真機。學",
    "T51n2077_029:0670b02": "人上來請師開示。師曰。耳朵在甚麼處。曰一",
    "T51n2077_029:0670b03": "句分明該萬象。師曰。分明底事作麼生。曰台",
    "T51n2077_029:0670b04": "星臨照枯木回春。師曰。換却爾眼睛。",
    "T51n2077_029:0670b05": "道場明辨禪師安吉州道場正堂明辯禪師。本郡俞氏子。幼",
    "T51n2077_029:0670b06": "事報本蘊禪師圓顱受具。後謁諸名宿。至西",
    "T51n2077_029:0670b07": "京少林聞僧舉佛眼以古詩發明罽賓王斬師",
    "T51n2077_029:0670b08": "子尊者話。曰楊子江頭楊柳春。楊花愁殺渡",
    "T51n2077_029:0670b09": "江人。一聲羌笛離亭晚。君向瀟湘我向秦。師",
    "T51n2077_029:0670b10": "默有所契。即趨龍門求入室。佛眼問。從上祖",
    "T51n2077_029:0670b11": "師方冊因緣許爾會得。忽舉拳曰。這箇因何",
    "T51n2077_029:0670b12": "喚作拳。師擬對。眼築其口曰。不得作道理。於",
    "T51n2077_029:0670b13": "是頓去知見。住後上堂。猛虎口邊拾得。毒蛇",
    "T51n2077_029:0670b14": "頭上安排。更不釘樁搖艣。回頭別有生涯。婆",
    "T51n2077_029:0670b15": "子被我勘破了。大悲院裏有村齋。上堂。淨五",
    "T51n2077_029:0670b16": "眼湧金春色晚。得五力吹落碧桃華。唯證乃",
    "T51n2077_029:0670b17": "知難可測。卓拄杖曰。一片何人得流經十萬",
    "T51n2077_029:0670b18": "家。上堂。三祖道。但莫憎愛洞然明白。當時老",
    "T51n2077_029:0670b19": "僧若見便與一摑。且道是憎邪是愛邪。近來",
    "T51n2077_029:0670b20": "經界稍嚴。不許詭名挾佃。解夏上堂。十五日",
    "T51n2077_029:0670b21": "已前不得去。少林隻履無藏處。十五日已後",
    "T51n2077_029:0670b22": "不得住。桂子天香和雨露。正當十五日又且",
    "T51n2077_029:0670b23": "如何。阿呵呵。風流不在著衣多。上堂舉。僧問",
    "T51n2077_029:0670b24": "投子。大死底人却活時如何。子曰。不許夜行",
    "T51n2077_029:0670b25": "投明須到。師曰。我疑千年蒼玉精化為一片",
    "T51n2077_029:0670b26": "秋水骨。海神欲護護不得。一旦鼈頭忽擎出。",
    "T51n2077_029:0670b27": "上堂。華開隴上柳綻堤邊。黃鶯調叔夜之琴。",
    "T51n2077_029:0670b28": "芳草入謝公之句。何必聞聲悟道見色明心。",
    "T51n2077_029:0670b29": "非唯水上覓漚。已是眼中著屑。擘開胸曰。汝",
    "T51n2077_029:0670c01": "等當觀我紫磨金色之身。今日則有明日則",
    "T51n2077_029:0670c02": "無。大似無風起浪。全不知羞。且道今日事作",
    "T51n2077_029:0670c03": "麼生。好箇迷逢達磨。不知誰解承當。僧問。如",
    "T51n2077_029:0670c04": "何是佛。師乃鳴指三下。問語默涉離微如何",
    "T51n2077_029:0670c05": "通不犯。師曰。橫身三界外獨脫萬機前。曰秖",
    "T51n2077_029:0670c06": "如風穴道。長憶江南三月裏鷓鴣啼處百花",
    "T51n2077_029:0670c07": "香又作麼生。師曰。說這箇不唧𠺕漢作麼。曰",
    "T51n2077_029:0670c08": "嫰竹搖金風細細。百華鋪地日遲遲。師曰爾",
    "T51n2077_029:0670c09": "向甚麼處見風穴。曰眼裏耳裏絕瀟洒。師曰。",
    "T51n2077_029:0670c10": "料掉無交涉。問蓮華未出水時如何。師曰。未",
    "T51n2077_029:0670c11": "過冬至莫道寒。曰出水後如何。師曰。未過夏",
    "T51n2077_029:0670c12": "至莫道熱。曰出與未出時如何。師曰。三十年",
    "T51n2077_029:0670c13": "後不要錯舉。問如何是佛。師曰。無柴猛燒火。",
    "T51n2077_029:0670c14": "曰如何是法。師曰。貧做富裝裏。曰如何是僧。",
    "T51n2077_029:0670c15": "師曰。賣扇老婆手遮日。曰如何是和尚栗棘",
    "T51n2077_029:0670c16": "蓬。師曰。不答此話。曰為甚麼不答。師大笑",
    "T51n2077_029:0670c17": "曰。吞不進吐不出。問如何是一喝如金剛王",
    "T51n2077_029:0670c18": "寶劍。師曰。古墓毒蛇頭戴角。曰如何是一喝",
    "T51n2077_029:0670c19": "如踞地師子師。曰虛。空笑點頭曰。如何是一",
    "T51n2077_029:0670c20": "喝如探竿影草。師曰。石人拍手笑呵呵。曰如",
    "T51n2077_029:0670c21": "何是一喝不作一喝用。師曰。布袋裏猪頭。曰",
    "T51n2077_029:0670c22": "四喝已蒙師指示。向上還有事也無。師曰有。",
    "T51n2077_029:0670c23": "曰如何是向上事。師曰。鋸解秤鎚。隨聲便喝。",
    "T51n2077_029:0670c24": "佛眼忌拈香。龍門和尚闡提潦倒。不信佛法",
    "T51n2077_029:0670c25": "滅除禪道。拶破毘盧向上關。猫兒洗面自道",
    "T51n2077_029:0670c26": "好。一炷沈香爐上然。換手搥胸空懊惱。遂搖",
    "T51n2077_029:0670c27": "手曰。休懊惱。以坐具搭肩上作女人拜曰。莫",
    "T51n2077_029:0670c28": "怪下房媳婦觸忤大人好。室中垂問曰。猫兒",
    "T51n2077_029:0670c29": "為甚麼愛捉老鼠。又曰。板鳴因甚麼狗吠。師",
    "T51n2077_029:0671a01": "家風嚴冷初機多憚之。因贊達磨曰。昇元閣",
    "T51n2077_029:0671a02": "前懡㦬。洛陽峯畔乖張。皮髓傳成話󰚁。隻履",
    "T51n2077_029:0671a03": "無處埋藏。不是一番寒徹骨。爭得梅花撲鼻",
    "T51n2077_029:0671a04": "香。雪堂行一見大稱賞曰。先師猶有此人在。",
    "T51n2077_029:0671a05": "只消此贊可以坐斷天下人舌頭。由是衲子",
    "T51n2077_029:0671a06": "奔輳。臨終登座拈拄杖。於左邊卓一下曰。三",
    "T51n2077_029:0671a07": "十二相無此相。於右邊卓一下曰。八十種好",
    "T51n2077_029:0671a08": "無此好。僧繇一筆畫成。誌公露出草󱡐。又卓",
    "T51n2077_029:0671a09": "一下顧大眾曰。莫懊惱。直下承當休更討下",
    "T51n2077_029:0671a10": "座歸方丈。儼然趺坐而逝。火後收靈設骨利",
    "T51n2077_029:0671a11": "藏所建之塔。曰仙人山。",
    "T51n2077_029:0671a12": "方廣深禪師潭州方廣深禪師。僧問。一法若有毘盧墮在",
    "T51n2077_029:0671a13": "凡夫。萬法若無普賢失其境界。未審意旨如",
    "T51n2077_029:0671a14": "何。師曰。富嫌千口少貧恨一身多。",
    "T51n2077_029:0671a15": "成都世奇首座世奇首座者。成都人也。遍依師席晚造龍門。",
    "T51n2077_029:0671a16": "一日燕坐瞌睡間群蛙忽鳴。誤聽為淨髮版",
    "T51n2077_029:0671a17": "響亟趨往。有曉之者曰。蛙鳴非版也。師恍然",
    "T51n2077_029:0671a18": "詣方丈剖露。佛眼曰。豈不見羅睺羅。師遽止",
    "T51n2077_029:0671a19": "曰。和尚不必舉。待去自看。未幾有省。乃占偈",
    "T51n2077_029:0671a20": "曰。夢中聞版響。覺後蝦蟇啼。蝦䗫與版響。山",
    "T51n2077_029:0671a21": "岳一時齊。由是益加參究洞臻玄奧。眼命分",
    "T51n2077_029:0671a22": "座。師固辭曰。此非細事也。如金針刺眼毫髮",
    "T51n2077_029:0671a23": "若差睛則破矣。願生生居學地而自煆煉。眼",
    "T51n2077_029:0671a24": "因以偈美之曰。有道只因頻退步。謙和元自",
    "T51n2077_029:0671a25": "慣回光。不知已在青雲上。猶更將身入眾藏。",
    "T51n2077_029:0671a26": "暮年學者力請不容辭。後因說偈曰。諸法空",
    "T51n2077_029:0671a27": "故我心空。我心空故諸法同。諸法我心無別",
    "T51n2077_029:0671a28": "體。秖在而今一念中。且道是那一念。眾罔措。",
    "T51n2077_029:0671a29": "師喝一喝而終。",
    "T51n2077_029:0671b01": "淨居尼惠溫禪師溫州淨居尼慧溫禪師。上堂舉。法眼示眾曰。",
    "T51n2077_029:0671b02": "三通鼓罷簇簇上來。佛法人事一時周畢。師",
    "T51n2077_029:0671b03": "曰。山僧道。三通鼓罷簇簇上來。拄杖不在苕",
    "T51n2077_029:0671b04": "菷柄聊與三十。",
    "T51n2077_029:0671b05": "憑楫給事禪師給事馮楫濟川居士。自壯扣諸名宿。最後居",
    "T51n2077_029:0671b06": "龍門。從佛眼遠禪師再歲。一日同遠經行法",
    "T51n2077_029:0671b07": "堂。偶童子趨庭吟曰。萬象之中獨露身。遠拊",
    "T51n2077_029:0671b08": "公背曰。好聻。公於是契入。紹興丁巳除給事。",
    "T51n2077_029:0671b09": "會大慧禪師就明慶開堂。慧下座公挽之曰。",
    "T51n2077_029:0671b10": "和尚每言於士大夫前曰。此生決不作這蟲",
    "T51n2077_029:0671b11": "豸。今日因甚却納敗缺。慧曰。盡大地是箇杲",
    "T51n2077_029:0671b12": "上座。爾向甚處見他。公擬對。慧便掌。公曰。",
    "T51n2077_029:0671b13": "是我招得。越月特丐祠坐夏。徑山榜其室曰",
    "T51n2077_029:0671b14": "不動軒。一日慧昇座舉。藥山問石頭曰。三乘",
    "T51n2077_029:0671b15": "十二分教某甲粗知。承聞南方直指人心見",
    "T51n2077_029:0671b16": "性成佛實未明了。伏望慈悲示誨。頭曰。恁麼",
    "T51n2077_029:0671b17": "也不得。不恁麼也不得。恁麼不恁麼總不得。",
    "T51n2077_029:0671b18": "爾作麼生。山罔措。頭曰。子緣不在此。可往見",
    "T51n2077_029:0671b19": "江西馬大師去。山至馬祖處亦如前問。祖曰。",
    "T51n2077_029:0671b20": "有時教伊揚眉瞬目。有時不教伊揚眉瞬目。",
    "T51n2077_029:0671b21": "有時教伊揚眉瞬目者是。有時教伊揚眉瞬",
    "T51n2077_029:0671b22": "目者不是。山大悟。慧拈罷。公隨至方丈曰。適",
    "T51n2077_029:0671b23": "來和尚所舉底因緣某理會得了。慧曰。爾如",
    "T51n2077_029:0671b24": "何會。公曰恁麼也不得蘇盧娑婆訶。不恁麼",
    "T51n2077_029:0671b25": "也不得悉利娑婆訶。恁麼不恁麼總不得蘇",
    "T51n2077_029:0671b26": "盧悉利娑婆訶。慧印之以偈曰。梵語唐言。打",
    "T51n2077_029:0671b27": "成一塊。咄哉俗人。得此三昧。公後知邛州。所",
    "T51n2077_029:0671b28": "至宴晦無倦。嘗自詠曰。公事之餘喜坐禪。少",
    "T51n2077_029:0671b29": "會將脇到床眠。雖然現出宰官相。長老之名",
    "T51n2077_029:0671c01": "四海傳。至二十三年秋乞休致。預報親知期",
    "T51n2077_029:0671c02": "以十月三日報終。至日令後廳置高座。見客",
    "T51n2077_029:0671c03": "如平時。至辰已間降堦。望闕肅拜。請漕使",
    "T51n2077_029:0671c04": "攝卭事。著僧衣履踞高座。囑諸官吏及道俗。",
    "T51n2077_029:0671c05": "各宜向道扶持教門建立法幢。遂拈拄杖按",
    "T51n2077_029:0671c06": "膝蛻然而化。漕使請曰。安撫去住如此自由。",
    "T51n2077_029:0671c07": "何不留一頌以表罕聞。公張目索筆書曰。初",
    "T51n2077_029:0671c08": "三十一。中九下七。老人言盡。龜哥眼赤。竟爾",
    "T51n2077_029:0671c09": "長往。建炎後名山巨剎教藏多不存。公累以",
    "T51n2077_029:0671c10": "己俸印施。凡一百二十八藏。用祝君壽以",
    "T51n2077_029:0671c11": "康兆民。門人蒲大聘嘗誌其事。有語錄頌古",
    "T51n2077_029:0671c12": "行於世。",
    "T51n2077_029:0671c13": "開福寧禪師法嗣開福寧禪師法嗣",
    "T51n2077_029:0671c14": "大溈善果禪師潭州大溈月菴善果禪師。信州余氏子。上堂。",
    "T51n2077_029:0671c15": "奚仲造車一百輻。拈却兩頭除却軸。以拄杖",
    "T51n2077_029:0671c16": "打一圓相曰。且莫錯認定盤星。卓一卓下座。",
    "T51n2077_029:0671c17": "謝供頭。上堂。解猛虎頷下金鈴驚群動眾。取",
    "T51n2077_029:0671c18": "蒼龍穴裏明珠光天照地。山僧今日到此讚",
    "T51n2077_029:0671c19": "嘆不及。汝等諸人合作麼生。竪起拂子曰。眨",
    "T51n2077_029:0671c20": "上眉毛速須薦取。擲拂子下座。上堂。心生法",
    "T51n2077_029:0671c21": "亦生。心滅法亦滅。心法兩俱忘。烏龜喚作鼈",
    "T51n2077_029:0671c22": "諸禪德道得也未。若道得道林與爾拄杖子",
    "T51n2077_029:0671c23": "其或未然歸堂喫茶去。僧問。達磨九年面壁",
    "T51n2077_029:0671c24": "時如何。師曰。魚行水濁。曰二祖禮三拜為甚",
    "T51n2077_029:0671c25": "麼却得其髓。師曰。地肥茄子大。曰祇如一花",
    "T51n2077_029:0671c26": "開五葉結果自然成明甚麼邊事。師曰。賊以",
    "T51n2077_029:0671c27": "贓為驗。曰有時乘好月不覺過滄州。師曰。闍",
    "T51n2077_029:0671c28": "梨無分。問有句無句如藤倚樹時如何。師曰。",
    "T51n2077_029:0671c29": "驗盡當行家。曰樹倒藤枯句歸何處又作麼",
    "T51n2077_029:0672a01": "生。師曰。風吹日炙。曰溈山呵呵大笑聻。師",
    "T51n2077_029:0672a02": "曰。波斯讀梵字。曰道吾推倒泥裏溈山不管。",
    "T51n2077_029:0672a03": "此意又且如何。師曰。有理不在高聲。曰羅山",
    "T51n2077_029:0672a04": "道。道吾是撮馬糞漢又作麼生。師曰。多口阿",
    "T51n2077_029:0672a05": "師。曰今日足見老師七通八達。師曰。仰面哭",
    "T51n2077_029:0672a06": "蒼天。僧禮拜。師曰過。問蓮花未出水時如何。",
    "T51n2077_029:0672a07": "師曰。乾坤無異色。曰出水後如何。師曰。遍界",
    "T51n2077_029:0672a08": "有清香。",
    "T51n2077_029:0672a09": "續傳燈錄卷第二十九",
    "T51n2077_029:0672a12": "卷第三十目錄續傳燈錄卷第三十目錄",
    "T51n2077_029:0672a14": "大鑑下第十六世",
    "T51n2077_029:0672a15": "雪竇明禪師法嗣一人",
    "T51n2077_029:0672a16": "𡺸山寧禪師見錄",
    "T51n2077_029:0672a17": "淨慈昌禪師法嗣三人",
    "T51n2077_029:0672a18": "五雲悟禪師見錄智者可昇禪師",
    "T51n2077_029:0672a19": "萬壽正受首座已上二人無錄",
    "T51n2077_029:0672a20": "靈隱光禪師法嗣三人",
    "T51n2077_029:0672a21": "中竺元妙禪師見錄天衣性禪師",
    "T51n2077_029:0672a22": "靈石辯禪師二人無錄",
    "T51n2077_029:0672a23": "圓覺曇禪師法嗣一人",
    "T51n2077_029:0672a24": "靈巖圓日禪師見錄",
    "T51n2077_029:0672a25": "嶽麓海禪師法嗣一人",
    "T51n2077_029:0672a26": "玉泉思達禪師見錄",
    "T51n2077_029:0672a27": "天寧卓禪師法嗣八人",
    "T51n2077_029:0672a28": "育王介諶禪師道場慧琳禪師",
    "T51n2077_029:0672a29": "道場居慧禪師顯寧圓智禪師",
    "T51n2077_029:0672b01": "烏回良範禪師",
    "T51n2077_029:0672b02": "本寂文觀禪師已上六人見錄溫州符菴主",
    "T51n2077_029:0672b03": "徑山惟表首座已上二人無錄",
    "T51n2077_029:0672b04": "佛心才禪師法嗣四人",
    "T51n2077_029:0672b05": "普賢元素禪師鼓山僧洵禪師",
    "T51n2077_029:0672b06": "鼓山祖珍禪師已上三人見錄",
    "T51n2077_029:0672b07": "仁王大心謨禪師一人無錄",
    "T51n2077_029:0672b08": "雲巖天游禪師法嗣二人",
    "T51n2077_029:0672b09": "徑山智策禪師一人見錄報德智一禪師一人無錄",
    "T51n2077_029:0672b10": "圓通旻禪師法嗣七人",
    "T51n2077_029:0672b11": "圓通守慧禪師黃龍道觀禪師",
    "T51n2077_029:0672b12": "左丞范冲居士樞密吳居厚居士",
    "T51n2077_029:0672b13": "諫議彭汝霖居士中丞盧航居士",
    "T51n2077_029:0672b14": "左司都貺鄭居士已上七人俱錄",
    "T51n2077_029:0672b15": "雪峯需禪師法嗣五人",
    "T51n2077_029:0672b16": "雪峯慧忠禪師見錄淨眾全禪師",
    "T51n2077_029:0672b17": "天寧靖禪師陳易體常居士",
    "T51n2077_029:0672b18": "鼓山宗譯禪師已上四人無錄",
    "T51n2077_029:0672b19": "祥符立禪師法嗣一人",
    "T51n2077_029:0672b20": "報慈淳禪師見錄",
    "T51n2077_029:0672b21": "浮山法真禪師法嗣一人",
    "T51n2077_029:0672b22": "靈巖徽禪師見錄",
    "T51n2077_029:0672b23": "信相顯禪師法嗣三人",
    "T51n2077_029:0672b24": "金繩文禪師見錄雲頂師旦禪師",
    "T51n2077_029:0672b25": "中峯祖源禪師已上二人無錄",
    "T51n2077_029:0672b26": "淨因成禪師法嗣二人",
    "T51n2077_029:0672b27": "瑞巖如勝禪師",
    "T51n2077_029:0672b28": "冶父道川禪師已上二人見錄",
    "T51n2077_029:0672b29": "上封秀禪師法嗣一人",
    "T51n2077_029:0672c01": "文定胡安國居士見錄",
    "T51n2077_029:0672c02": "黃龍逢禪師法嗣一人",
    "T51n2077_029:0672c03": "薦福擇崇禪師見錄",
    "T51n2077_029:0672c04": "黃龍震禪師法嗣三人",
    "T51n2077_029:0672c05": "德山慧初禪師見錄天龍󱢌禪師",
    "T51n2077_029:0672c06": "真州北山作禪師已上二人無錄",
    "T51n2077_029:0672c07": "萬年一禪師法嗣二人",
    "T51n2077_029:0672c08": "報恩法常禪師見錄石佛淨禪師無錄",
    "T51n2077_029:0672c09": "嶽山祖菴主法嗣一人",
    "T51n2077_029:0672c10": "延慶叔禪師見錄",
    "T51n2077_029:0672c11": "勝因靜禪師法嗣六人",
    "T51n2077_029:0672c12": "萬壽普信禪師慧日興道禪師",
    "T51n2077_029:0672c13": "光孝果慜禪師已上三人見錄崇寧超禪師",
    "T51n2077_029:0672c14": "廣教嚚禪師法慧冲禪師已上三人無錄",
    "T51n2077_029:0672c15": "天童交禪師法嗣一人",
    "T51n2077_029:0672c16": "蓬萊圓禪師見錄",
    "T51n2077_029:0672c17": "明招慧禪師法嗣二人",
    "T51n2077_029:0672c18": "宣祕禮禪師見錄淨光和尚無錄",
    "T51n2077_029:0672c19": "天童珏禪師法嗣一人",
    "T51n2077_029:0672c20": "雪竇智鑑禪師見錄",
    "T51n2077_029:0672c21": "雪竇宗禪師法嗣二人",
    "T51n2077_029:0672c22": "廣福道勤禪師見錄翠岩宗靜禪師無錄",
    "T51n2077_029:0672c23": "善權智禪師法嗣二人",
    "T51n2077_029:0672c24": "超化藻禪師見錄保安超禪師無錄",
    "T51n2077_029:0672c25": "靈峯古禪師法嗣一人",
    "T51n2077_029:0672c26": "舒州四面欣禪師無錄",
    "T51n2077_029:0672c27": "禾山方禪師法嗣二人",
    "T51n2077_029:0672c28": "袁州仰山韜禪師黃龍義和尚二人無錄",
    "T51n2077_029:0672c29": "中巖能禪師法嗣一人",
    "T51n2077_029:0673a01": "氈頭崇真化主無錄",
    "T51n2077_029:0673a02": "鴻福昇禪師法嗣一人",
    "T51n2077_029:0673a03": "舒州甘露常禪師無錄",
    "T51n2077_029:0673a04": "瓊首座法嗣一人",
    "T51n2077_029:0673a05": "雪峯慧山首座無錄",
    "T51n2077_029:0673a06": "琅邪誠禪師法嗣一人",
    "T51n2077_029:0673a07": "北塔善初禪師無錄",
    "T51n2077_029:0673a08": "廣慧聰禪師法嗣一人",
    "T51n2077_029:0673a09": "明州普照戒禪師無錄",
    "T51n2077_029:0673a10": "大隨靜禪師法嗣一十四人",
    "T51n2077_029:0673a11": "石頭自回禪師護聖居靜禪師",
    "T51n2077_029:0673a12": "南岩勝禪師梁山師遠禪師",
    "T51n2077_029:0673a13": "能仁紹悟禪師子言菴主",
    "T51n2077_029:0673a14": "劍門南脩造禪師莫將尚書少虛居士",
    "T51n2077_029:0673a15": "龍圖王蕭居士已上九人見錄",
    "T51n2077_029:0673a16": "能仁淨禪師黃梅明禪師",
    "T51n2077_029:0673a17": "妙高則禪師釣臺詮禪師",
    "T51n2077_029:0673a18": "提刑吳昕居士已上五人無錄",
    "T51n2077_029:0673a19": "五祖自禪師法嗣一人",
    "T51n2077_029:0673a20": "龍華高禪師見錄",
    "T51n2077_029:0673a21": "續傳燈錄卷第三十目錄終"
}