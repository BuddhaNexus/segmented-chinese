{
    "T04n0202_007:0398a15": "賢愚經卷第七",
    "T04n0202_007:0398a17": "元魏涼州沙門慧覺等在高昌郡譯",
    "T04n0202_007:0398a18": "31 大劫賓寧品（三六）大劫賓寧品第三十一丹本此品前在第四卷為十八",
    "T04n0202_007:0398a19": "如是我聞：一時佛在舍衛國祇樹給孤獨",
    "T04n0202_007:0398a20": "園。爾時國王名波斯匿，于時南方有國，名",
    "T04n0202_007:0398a21": "為金地，其王字劫賓寧。王有太子，名摩訶",
    "T04n0202_007:0398a22": "劫賓寧，其父崩背，太子嗣位，體性聰明，",
    "T04n0202_007:0398a23": "大力勇健，所統國土，三萬六千，兵眾殷熾，",
    "T04n0202_007:0398a24": "無能敵者，威風遠振，莫不摧伏。然與中",
    "T04n0202_007:0398a25": "國，不相交通。後有商客，往到金地，以四端",
    "T04n0202_007:0398a26": "細󰧕，奉上彼王。王納受已，問商客言：「此物",
    "T04n0202_007:0398a27": "甚好，為出何處？」商客答曰：「出於中國。」王復",
    "T04n0202_007:0398a28": "問言：「其中國者，名字云何？」商客啟曰：「名羅",
    "T04n0202_007:0398a29": "悅祇，又名舍衛，其數眾多，不能具說。」王",
    "T04n0202_007:0398b01": "復問言：「中國諸王，以何等故不來獻我？」商",
    "T04n0202_007:0398b02": "客啟曰：「各自霸土，威名相齋，以是之故，",
    "T04n0202_007:0398b03": "不來承奉耳。」王自思惟：「今我力勢，能總威",
    "T04n0202_007:0398b04": "攝一切天下，何緣諸王不來承貢？今當加",
    "T04n0202_007:0398b05": "威令彼率伏。」復問商客：「中國諸王，何者最",
    "T04n0202_007:0398b06": "大？」商主白言：「舍衛國王，為第一大。」時金",
    "T04n0202_007:0398b07": "地王，即便遣使，詣舍衛國，持書示教，其理",
    "T04n0202_007:0398b08": "委備，告語其王波斯匿言：「我之威風，遍閻",
    "T04n0202_007:0398b09": "浮提，卿為所恃，斷絕使命，今故遣使共卿",
    "T04n0202_007:0398b10": "相聞。卿若臥時，聞我聲者，尋應起坐；若坐",
    "T04n0202_007:0398b11": "聞者，尋時應立；若食聞聲，應即吐哺；若沐",
    "T04n0202_007:0398b12": "聞聲，應即握髮；若住時聞，應即相趣。却",
    "T04n0202_007:0398b13": "後七日，與我相見，設不如是，吾當興兵",
    "T04n0202_007:0398b14": "破汝國界。」波斯匿聞深用驚惶，即往詣佛，",
    "T04n0202_007:0398b15": "具白斯事。佛告王言：「王還語使云：『我不",
    "T04n0202_007:0398b16": "大，更有大王。』」王奉佛教，告彼使言：「世",
    "T04n0202_007:0398b17": "有聖王，近在此間。卿可到邊，傳汝王命。」",
    "T04n0202_007:0398b18": "使即時往詣於祇桓。于時世尊自變其",
    "T04n0202_007:0398b19": "身，作轉輪王，令目連作典兵臣，七寶侍",
    "T04n0202_007:0398b20": "從，皆悉備有。又化祇桓，令作寶城，繞",
    "T04n0202_007:0398b21": "城四邊，有七重壍，其間皆有七寶行樹雜",
    "T04n0202_007:0398b22": "色蓮花，不可稱計，光明晃晃，照然赫發。城",
    "T04n0202_007:0398b23": "中宮殿，亦是眾寶，王在殿上，尊嚴可畏。於",
    "T04n0202_007:0398b24": "是彼使，前入化城，既覩大王，情甚驚悚，自",
    "T04n0202_007:0398b25": "念我君，無狀招禍；然不得已，以書示之。",
    "T04n0202_007:0398b26": "化王得書，蹋著脚下，告彼使言：「吾為大",
    "T04n0202_007:0398b27": "王，臨統四域，汝王頑迷，敢見違距。汝速",
    "T04n0202_007:0398b28": "還國，致宣吾教。信至之日，馳奔來覲，臥聞",
    "T04n0202_007:0398b29": "當起，坐聞應立，立聞吾令便當涉道。剋",
    "T04n0202_007:0398c01": "期七日，不得稽遲，敢違斯制，罪在不請。」",
    "T04n0202_007:0398c02": "使受教竟，還詣本國，具以聞見，白金地王。",
    "T04n0202_007:0398c03": "王承斯問，深自咎責，合率所領諸小王輩，",
    "T04n0202_007:0398c04": "嚴辦車馬，欲朝大王，然有所疑，未便即",
    "T04n0202_007:0398c05": "路。先遣一使白大王言：「臣所總秉，三萬",
    "T04n0202_007:0398c06": "六千，王為當都去，將半去耶？」大王還報：「聽",
    "T04n0202_007:0398c07": "半留住，但將半來。」時金地王將萬八千小",
    "T04n0202_007:0398c08": "王，同時來到，既見化王，謁拜畢已，心作是",
    "T04n0202_007:0398c09": "念：「大王形貌，雖復勝我，力必不如。」化王于",
    "T04n0202_007:0398c10": "時，勅典兵臣，以弓與之；金地國王，手不能",
    "T04n0202_007:0398c11": "勝。化王還取，以指張弓，復持與之，勅令",
    "T04n0202_007:0398c12": "引挽；金地國王殊不能挽。化王復取，而彈",
    "T04n0202_007:0398c13": "扣之，三千世界，皆為振動。次復取箭，彎弓",
    "T04n0202_007:0398c14": "而射，離手之後，化為五發，其諸箭頭，各各",
    "T04n0202_007:0398c15": "皆出無數光明，其光明頭，皆有蓮花，大如",
    "T04n0202_007:0398c16": "車輪，一一花上，各各皆有一轉輪王，七寶具",
    "T04n0202_007:0398c17": "足，奮演光明，普照三千大千世界，五道眾",
    "T04n0202_007:0398c18": "生，莫不蒙賴，諸天境界，見其光明，及聞說",
    "T04n0202_007:0398c19": "法，身心清淨，有得道果第二第三道者，有",
    "T04n0202_007:0398c20": "發無上正真道意，復有得住不退地者。人",
    "T04n0202_007:0398c21": "道眾生，見佛光明，及聞所說，心生踊躍，其",
    "T04n0202_007:0398c22": "中有得一道二道三道之者，出家入要得",
    "T04n0202_007:0398c23": "應真者，有發無上正真道意，得不退地，",
    "T04n0202_007:0398c24": "不可稱計。餓鬼中者見佛光明，及聞所說，",
    "T04n0202_007:0398c25": "皆得飽滿，身心清淨，無諸熱惱，皆生慈心，",
    "T04n0202_007:0398c26": "恭敬於佛，即得解脫，生人天中。畜生中者，",
    "T04n0202_007:0398c27": "見佛光明，貪欲瞋毒，皆得消除，癡心曚冥，",
    "T04n0202_007:0398c28": "尋得醒悟，皆悉歡喜，信敬於佛，即得解脫，",
    "T04n0202_007:0398c29": "生人天中。地獄中者，見佛光明，寒則熅煖，",
    "T04n0202_007:0399a01": "熱則清涼，苦痛之處，即得休息，身心踊躍，",
    "T04n0202_007:0399a02": "慈敬於佛，即得解脫，生人天中。爾時摩訶",
    "T04n0202_007:0399a03": "劫賓寧王、金地諸王，見斯變已，其心信伏，",
    "T04n0202_007:0399a04": "遠塵離垢得法眼淨，萬八千王，一時皆然。須",
    "T04n0202_007:0399a05": "臾之頃，佛攝神力，還復本形，諸比丘僧，前",
    "T04n0202_007:0399a06": "後圍繞。金地王眾，求索出家，佛即聽許，鬚",
    "T04n0202_007:0399a07": "髮自墮，袈裟在體，思惟妙法，盡得阿羅漢",
    "T04n0202_007:0399a08": "果。阿難白佛：「此金地王，宿種何德，生在",
    "T04n0202_007:0399a09": "豪尊，功德巍巍，遭值佛世，逮成無漏？」佛",
    "T04n0202_007:0399a10": "告阿難：「眾生由行受其果報。乃往過去，有",
    "T04n0202_007:0399a11": "迦葉佛，般涅槃後，有一長者，為起塔廟，",
    "T04n0202_007:0399a12": "造作堂閣，四供養具。歲月漸久，而塔崩落，",
    "T04n0202_007:0399a13": "床褥衣食，亦復斷絕。其主長者，有子比丘，",
    "T04n0202_007:0399a14": "便行勸化人民之類，各令減割用治斯塔，",
    "T04n0202_007:0399a15": "又設飲食床臥之具。諸人同心，咸共供承，",
    "T04n0202_007:0399a16": "因發誓願：『當來之世，富貴長壽，值佛出",
    "T04n0202_007:0399a17": "世，聞法獲證，行報無遺，皆令果成。』」佛告",
    "T04n0202_007:0399a18": "阿難：「爾時長者子比丘者，今金地王摩訶劫",
    "T04n0202_007:0399a19": "賓寧是。其諸人民受道化者，今萬八千諸王",
    "T04n0202_007:0399a20": "是也。」佛說是法，眾會聞者，逮得道證，發心",
    "T04n0202_007:0399a21": "不退，受持至教，歡喜奉行。",
    "T04n0202_007:0399a22": "32 梨耆彌七子品（三七）梨耆彌七子品第三十二丹本此品在第四卷為第二十",
    "T04n0202_007:0399a23": "如是我聞：一時佛在舍衛國祇樹給孤獨園。",
    "T04n0202_007:0399a24": "爾時波斯匿王，有一大臣，名梨耆彌，家居",
    "T04n0202_007:0399a25": "大富，生七男兒，為其娶妻，已至于六，殘",
    "T04n0202_007:0399a26": "第七子，當為求婦。自思惟言：「吾年衰邁，唯",
    "T04n0202_007:0399a27": "餘一兒，為之納婦，要令殊勝。」時此長者，",
    "T04n0202_007:0399a28": "有一親厚婆羅門，來共相見，因議語曰：「今我",
    "T04n0202_007:0399a29": "欲為小兒求婚，未能知處。卿自昔來，遊",
    "T04n0202_007:0399b01": "行諸國，今欲煩君，為我推覓，若見有女",
    "T04n0202_007:0399b02": "端政賢智，性命相宜，適我子意，乃當求",
    "T04n0202_007:0399b03": "之。」時婆羅門，即便然可。遍行看覓，到特叉",
    "T04n0202_007:0399b04": "尸利國，見有五百童女，群行遊戲，採取好",
    "T04n0202_007:0399b05": "花，用作拂飾。此婆羅門，隨逐觀之。轉復前",
    "T04n0202_007:0399b06": "行，當度少水，諸女子輩，皆脫革屣，中有",
    "T04n0202_007:0399b07": "一女，而獨不脫，并屣入水。轉復前行，續",
    "T04n0202_007:0399b08": "更有河，眾女褰衣爾乃入水，唯此一女，獨",
    "T04n0202_007:0399b09": "并衣入。前行林間，諸女各各上樹採花，時",
    "T04n0202_007:0399b10": "此一女，自不上樹，從他索之，得花甚多。",
    "T04n0202_007:0399b11": "時婆羅門，問此女言：「我有少疑，欲得相",
    "T04n0202_007:0399b12": "問。」其女答曰：「有疑便問。」婆羅門言：「向者諸",
    "T04n0202_007:0399b13": "女，當入水時，盡脫革屣，汝獨不脫，有何",
    "T04n0202_007:0399b14": "意故？」時女答言：「汝癡何甚？所以作屣，正",
    "T04n0202_007:0399b15": "用護脚，陸地之事，眼有所見，荊棘瓦石，可",
    "T04n0202_007:0399b16": "得避之。水底隱匿，眼所不覩，儻有棘刺",
    "T04n0202_007:0399b17": "及諸毒虫，傷害人脚，是以不脫。」時婆羅門，",
    "T04n0202_007:0399b18": "復更問言：「以何事故，并衣入水？」時女答言：",
    "T04n0202_007:0399b19": "「女人之身，相有好惡，褰衣入水，為人所",
    "T04n0202_007:0399b20": "見，相好則可，不好嗤笑，以是事故，而不褰",
    "T04n0202_007:0399b21": "之。」時婆羅門，復更問言：「以何緣故，獨不",
    "T04n0202_007:0399b22": "上樹？」女便答言：「若當上樹，樹枝儻折，危害",
    "T04n0202_007:0399b23": "人身，以是事故，而不上耳。」此女即是波斯",
    "T04n0202_007:0399b24": "匿王弟曇摩訶羨女也。羨昔因罪逃奔彼",
    "T04n0202_007:0399b25": "國，便於其土，安家納娶，而生斯女，字",
    "T04n0202_007:0399b26": "毘舍利。時婆羅門，聞女所說，知必賢能，而",
    "T04n0202_007:0399b27": "問女言：「汝父母在不？」女答曰：「在。」遂逐到門，",
    "T04n0202_007:0399b28": "求共相見。女入白父：「外有婆羅門，欲見大",
    "T04n0202_007:0399b29": "人。」時曇摩訶羨便出見之，問訊已竟，而語",
    "T04n0202_007:0399c01": "之言：「向者女子，是君女不？」答言：「是也。」「為有",
    "T04n0202_007:0399c02": "主未？」答言：「未也。」婆羅門言：「舍衛國中，有一",
    "T04n0202_007:0399c03": "大臣，字梨耆彌，君識之不？」答言：「舊識。」婆羅",
    "T04n0202_007:0399c04": "門言：「是梨耆彌，最下小兒端政聰明，欲求",
    "T04n0202_007:0399c05": "君女共為婚姻，可得爾不？」曇摩訶羨言：「彼",
    "T04n0202_007:0399c06": "是豪姓，本與匹偶，苟其欲得，情在無違。」已",
    "T04n0202_007:0399c07": "蒙許可，便共剋日，爾時有伴，往舍衛國。時",
    "T04n0202_007:0399c08": "婆羅門，即作書䟽與梨耆彌，陳說事狀。長",
    "T04n0202_007:0399c09": "者聞已，辦具娉物車馬騎乘，往特叉尸利",
    "T04n0202_007:0399c10": "國，漸近欲到，先遣使往。時曇摩訶羨善加",
    "T04n0202_007:0399c11": "敬待，即設賓會，以女娉之。諸事畢竟，當",
    "T04n0202_007:0399c12": "還舍衛。時此女母，於眾人前，囑其女言：",
    "T04n0202_007:0399c13": "「自今已後，常著好衣，恒食美食，日日照",
    "T04n0202_007:0399c14": "鏡，莫令斷絕。」女即長跪，奉受教勅。梨耆彌",
    "T04n0202_007:0399c15": "聞，陰用為恨。「人生一世，苦樂無定，好衣美",
    "T04n0202_007:0399c16": "食，如何得常？恒照明鏡，斯亦非理。」雖有",
    "T04n0202_007:0399c17": "此念，難不問之。客主相辭，於是別去，大小",
    "T04n0202_007:0399c18": "徒侶，進路歸國。於道中間，有一客舍，",
    "T04n0202_007:0399c19": "四面垂軒，極為清涼，其先到者在下休息，",
    "T04n0202_007:0399c20": "兒婦後至，啟白妐言：「此不可住，速出向",
    "T04n0202_007:0399c21": "外。」妐不違之，出向露處，左右數人，不肯",
    "T04n0202_007:0399c22": "出去。時有象馬，身體瘙痒以身揩柱，屋即",
    "T04n0202_007:0399c23": "崩壞，填殺下人。時梨耆彌，作是念言：「我今",
    "T04n0202_007:0399c24": "脫死，由是兒婦。」敬遇之心，倍益隆厚。即便",
    "T04n0202_007:0399c25": "駕乘，進路而歸。到一大㵎，草茂水美，眾人",
    "T04n0202_007:0399c26": "息駕，㵎側而住。兒婦後到，便語之言：「住此",
    "T04n0202_007:0399c27": "不快，速出岸上。」即用其言，遠澗休息。須臾",
    "T04n0202_007:0399c28": "之間，便有雲起，震雷降雨，滂沛而下，溢㵎",
    "T04n0202_007:0399c29": "流來。時梨耆彌，復重念曰：「吾等今日，再脫",
    "T04n0202_007:0400a01": "於死，由此兒婦，得全身命。」復勅嚴駕，涉道",
    "T04n0202_007:0400a02": "進前。既達本國，中表親里，悉來慶問，長者",
    "T04n0202_007:0400a03": "欣悅，即設供具，共相娛樂，終竟一日，賓客",
    "T04n0202_007:0400a04": "既罷。是時長者，召諸兒婦，而告之曰：「吾今",
    "T04n0202_007:0400a05": "年高，厭眾事務，家居器物，欲有付託。卿等",
    "T04n0202_007:0400a06": "諸人，誰能為我知藏執鑰？」六大兒婦盡辭不",
    "T04n0202_007:0400a07": "堪，其第七者自言能任。于時長者，以諸藏",
    "T04n0202_007:0400a08": "鑰，悉以付之。既以受命，勤謹不懈，朝朝",
    "T04n0202_007:0400a09": "早起，灑掃堂舍，炊蒸已竟，先飯妐姑及諸",
    "T04n0202_007:0400a10": "男女，後飯奴婢僮僕，使人各各分處赴趣",
    "T04n0202_007:0400a11": "作業，然後自食，以是為常。妐見忠恪不與",
    "T04n0202_007:0400a12": "凡同，怪前母囑而不用之，便問之曰：「汝前",
    "T04n0202_007:0400a13": "來時，被母教勅：『好衣美食，日照明鏡。』其事",
    "T04n0202_007:0400a14": "云何？卿可說之。」兒婦長跪，具答事狀：「我母",
    "T04n0202_007:0400a15": "所約，著好衣者，體上大衣，教使愛護，恒",
    "T04n0202_007:0400a16": "令淨潔，時間客會，可得鮮妙；所勅美食，",
    "T04n0202_007:0400a17": "非為甘肥，教使晚飯飢虛得食，麤細盡",
    "T04n0202_007:0400a18": "美；其明鏡者，非銅鐵鏡，教令早起灑掃",
    "T04n0202_007:0400a19": "內外，端整床席，務令淨潔。我母所囑，其",
    "T04n0202_007:0400a20": "事如是。」時妐聞之，知有妙才，情存待遇，",
    "T04n0202_007:0400a21": "甚倍於前，家中眾物，悉以委之，歡喜泰然，",
    "T04n0202_007:0400a22": "無復憂慮。時有群鴈，飛入海渚食噉粳",
    "T04n0202_007:0400a23": "米，食之既飽，銜穟翔來當王宮上失墮殿",
    "T04n0202_007:0400a24": "前。諸人見之，取用奉王。王見奇好，必中作",
    "T04n0202_007:0400a25": "藥，勅使留種莫得棄散，賦與諸臣各令",
    "T04n0202_007:0400a26": "殖之。時梨耆彌亦得少許持至於家，教令",
    "T04n0202_007:0400a27": "種之。兒婦奉取，驅率奴僕，調和畦田，於",
    "T04n0202_007:0400a28": "中下種，生長滋茂大獲子實；諸人種者，消",
    "T04n0202_007:0400a29": "息失度悉皆不生。時王夫人，欻得篤疾，召",
    "T04n0202_007:0400b01": "問諸醫治病所由。中有醫言：「當須海渚粳",
    "T04n0202_007:0400b02": "米作食，食之爾乃可差。」王自憶念：「昔得其",
    "T04n0202_007:0400b03": "種，賦人墾殖，今當推校為有為無？」即",
    "T04n0202_007:0400b04": "召諸臣，而問之言：「前勅種稻，為成熟不？",
    "T04n0202_007:0400b05": "今日急須用治困病。」諸臣各各自說本末，",
    "T04n0202_007:0400b06": "或云不生，或云鼠噉。時梨耆彌歸家問曰：「前",
    "T04n0202_007:0400b07": "種稻米，為獲實不？欲得與王治夫人病。」",
    "T04n0202_007:0400b08": "兒婦答言：「家內豐多，若用作藥足周一國，",
    "T04n0202_007:0400b09": "不齊一人也。」時梨耆彌，即送與王，尋",
    "T04n0202_007:0400b10": "用作食，以與夫人。夫人食已，病得除愈。王",
    "T04n0202_007:0400b11": "甚歡喜，大與賞賜。時特叉尸利舍衛二國，",
    "T04n0202_007:0400b12": "共相嫌隙，常不和順。時特叉尸利王，欲試",
    "T04n0202_007:0400b13": "舍衛有聖智不？遣一使者至舍衛國，送",
    "T04n0202_007:0400b14": "𮪃馬二匹，而是母子，形狀毛色，一類無異，",
    "T04n0202_007:0400b15": "能別識者實為大善。王及群臣，不能分別。",
    "T04n0202_007:0400b16": "時梨耆彌，從宮歸家，兒婦問言：「有何消",
    "T04n0202_007:0400b17": "息？」妐即答言如向所見。兒婦白言：「此事易",
    "T04n0202_007:0400b18": "知，何足為憂？但取好草，並頭而與，其是",
    "T04n0202_007:0400b19": "母者，推草與之；其是子者，抴搏食之。」",
    "T04n0202_007:0400b20": "時梨耆彌尋往白王，王如其語，以草試之，",
    "T04n0202_007:0400b21": "果如其策，母子區別。即語使者：「斯是馬母，",
    "T04n0202_007:0400b22": "彼是其駒。」時使答言：「審如來語，無有差錯。」",
    "T04n0202_007:0400b23": "王大歡喜，倍加爵賞。時彼來使，還歸本國，",
    "T04n0202_007:0400b24": "具白諸理。時特叉尸利王，便更遣使，送",
    "T04n0202_007:0400b25": "於二蛇，麤細長短相似如一，能別雄雌",
    "T04n0202_007:0400b26": "者，斯亦大善。波斯匿王，及諸群臣，無能識",
    "T04n0202_007:0400b27": "者。時梨耆彌，歸問兒婦：「此復云何？」兒婦答",
    "T04n0202_007:0400b28": "言：「以一端細󰧕，敷置於地，取此二蛇，用著",
    "T04n0202_007:0400b29": "󰧕上，若是雌者，靜然不動，其是雄者，搔擾",
    "T04n0202_007:0400c01": "不寧。何以知之？女之為性，愛著細滑，得軟",
    "T04n0202_007:0400c02": "生染，不欲動搖；男子性剛，轉側不安。以此",
    "T04n0202_007:0400c03": "推之，可足知矣。」長者聞已，即往白王。王",
    "T04n0202_007:0400c04": "從其計，尋時試之，果如所言，了了識別。",
    "T04n0202_007:0400c05": "告彼使曰：「是雄是雌。」使尋報曰：「審爾不虛。」",
    "T04n0202_007:0400c06": "王甚慶悅，大賜財寶。時彼國王，復送一木，",
    "T04n0202_007:0400c07": "長滿一丈，根杪正等，無有節目刀斧之迹，",
    "T04n0202_007:0400c08": "而語之曰：「若能識別此木上下，亦大快善，",
    "T04n0202_007:0400c09": "甚不可量。」王及諸臣，無能識者。時梨耆彌，",
    "T04n0202_007:0400c10": "復問兒婦，兒婦答曰：「此事易耳，但取其木，",
    "T04n0202_007:0400c11": "用著水中，根自沈沒，頭浮在上。」長者聞已，",
    "T04n0202_007:0400c12": "復往白王。王用其語，而便試之，果如其計，",
    "T04n0202_007:0400c13": "沈浮各殊。語彼使言：「浮者是頭，沈處是根。」",
    "T04n0202_007:0400c14": "時使答言：「信如所論。」王益歡喜，重與賞賜。",
    "T04n0202_007:0400c15": "彼使還國，具白因緣。其王聞之，心用信伏，",
    "T04n0202_007:0400c16": "更遣使命，兼獻珍寶，因復語曰：「大王國",
    "T04n0202_007:0400c17": "中，實有賢達，自今以後，當修義好。」波斯",
    "T04n0202_007:0400c18": "匿王，情倍踊躍，召梨耆彌，而問之曰：「頃來",
    "T04n0202_007:0400c19": "諸事，卿何由知？」梨耆彌言：「非臣所達，是臣",
    "T04n0202_007:0400c20": "兒婦之智辯耳。」國王聞已，深加欣敬，拜其",
    "T04n0202_007:0400c21": "兒婦，用為王妹。復經少時，兒婦懷妊，日月",
    "T04n0202_007:0400c22": "已滿，生三十二卵，其一卵中，出一男兒，形",
    "T04n0202_007:0400c23": "體顏貌，端嚴挺特。年遂長大，勇健無雙，一",
    "T04n0202_007:0400c24": "人之力，敵於千夫，父母愛念，合國敬畏；後",
    "T04n0202_007:0400c25": "為納娶，各已備畢，純是國中豪賢之女。時毘",
    "T04n0202_007:0400c26": "舍離，信心開解，請佛及僧於舍供養。佛為",
    "T04n0202_007:0400c27": "說法，合家眷屬，得須陀洹，唯末小兒，未獲",
    "T04n0202_007:0400c28": "道迹。時乘白象，欲出遊戲，門外有壍，既",
    "T04n0202_007:0400c29": "深且廣，於其壍上，有大木橋，時此年少，適",
    "T04n0202_007:0401a01": "到橋宕，爾時復有輔相之子乘車外來，橋",
    "T04n0202_007:0401a02": "中相逢，各恃豪姓，不相開避。毘舍離兒，便",
    "T04n0202_007:0401a03": "懷瞋恚，就於象上，低身下向，捉輔相子并",
    "T04n0202_007:0401a04": "其車乘，擲置壍中，身體傷破，百節皆痛，啼",
    "T04n0202_007:0401a05": "哭而歸，白其父言：「毘舍離兒，橫見毀辱，",
    "T04n0202_007:0401a06": "傷我身體，苦痛若斯。」其父聞之，甚用懊惱，",
    "T04n0202_007:0401a07": "恤其子言：「彼人力壯，又是國親，難與爭勝，",
    "T04n0202_007:0401a08": "當思密計以報此怨。」即以七寶，合為馬鞭",
    "T04n0202_007:0401a09": "三十二枚，用好純剛，作刀內中，三十二",
    "T04n0202_007:0401a10": "人，各遺一枚，而語之言：「汝等年少，體性自",
    "T04n0202_007:0401a11": "嬉，故作此鞭，而用相贈，幸可納之，恒捉在",
    "T04n0202_007:0401a12": "手。」諸人歡慶，便為受之。是時國法，見王",
    "T04n0202_007:0401a13": "之時，禮不帶刀。於是輔相，已見納受而常",
    "T04n0202_007:0401a14": "秉執，便向國王，深譖讒之，云：「毘舍離三十",
    "T04n0202_007:0401a15": "二子，年盛力壯，一人敵千，今懷異計，謀",
    "T04n0202_007:0401a16": "欲害王。」王雖聞之，情猶未信。復更白王：",
    "T04n0202_007:0401a17": "「事審不虛，現有證驗，各作利刀，置馬鞭",
    "T04n0202_007:0401a18": "中，以此推之，事足明矣。」王即索看，果如所",
    "T04n0202_007:0401a19": "言，王意便信，謂必為然。選擇力士，安在宮",
    "T04n0202_007:0401a20": "內，一一召喚，於裏殺之。以三十二頭，盛著",
    "T04n0202_007:0401a21": "一函，繫縛封印，送與其妹。當於是日，其毘",
    "T04n0202_007:0401a22": "舍離，請佛及僧就家供養，見王送函，謂",
    "T04n0202_007:0401a23": "為致供來相助辦，便欲開看。世尊告曰：「且",
    "T04n0202_007:0401a24": "住勿解，須待食竟。」食飽已訖，便命令坐，",
    "T04n0202_007:0401a25": "為其說法。「此身無常苦空無我，生多危懼，",
    "T04n0202_007:0401a26": "不得久立，眾惱纏縛，辛酸難計，恩愛別離",
    "T04n0202_007:0401a27": "互相悲戀，唐困身識，於道無益。唯有智者，",
    "T04n0202_007:0401a28": "能解此惡。」時毘舍離，霍然情悟，得阿那含",
    "T04n0202_007:0401a29": "道，歡喜合掌，白世尊言：「唯垂矜愍！見賜",
    "T04n0202_007:0401b01": "四願：一者諸病比丘，給足湯藥隨病飲",
    "T04n0202_007:0401b02": "食。二者看病比丘亦給其食。三者遠來比",
    "T04n0202_007:0401b03": "丘，先供養之。四者遠行比丘，給辦糧餉。所",
    "T04n0202_007:0401b04": "以者何？諸病比丘，由無湯藥好飲食故，其",
    "T04n0202_007:0401b05": "病難差，或復沒命。瞻病比丘，由無食故，",
    "T04n0202_007:0401b06": "當捨乞食，早晚無時，病人所須或能差錯，",
    "T04n0202_007:0401b07": "違心恚怒，病則難愈，以是之故，當施其食。",
    "T04n0202_007:0401b08": "諸有他方遠來比丘，初到異土，未有知識，",
    "T04n0202_007:0401b09": "若行乞食，或值惡狗，或逢弊人，儻能瞋恚，",
    "T04n0202_007:0401b10": "傷損毀辱，以是之故，當先與食。遠去比丘，",
    "T04n0202_007:0401b11": "當須伴侶，由無糧餉，或不逮伴，道路遐",
    "T04n0202_007:0401b12": "險，多諸毒獸，設當獨涉或致危難。我以",
    "T04n0202_007:0401b13": "是故，當供給之。」爾時世尊聞毘舍離求此",
    "T04n0202_007:0401b14": "四願，讚言：「善哉善哉！如汝所願，其德弘大，",
    "T04n0202_007:0401b15": "供佛無異。」即與眾僧，還到祇桓。世尊去",
    "T04n0202_007:0401b16": "後，開函視之，三十二頭，悉在函中，由愛",
    "T04n0202_007:0401b17": "斷故，不生懊惱，但作是言：「痛哉悲哉！",
    "T04n0202_007:0401b18": "人生有死，不得長久，驅馳五道，何苦乃",
    "T04n0202_007:0401b19": "爾？」三十二兒，婦家親族，聞此事理，極懷瞋",
    "T04n0202_007:0401b20": "恚，咸共唱言：「大王無道，抂殺善人，共合兵",
    "T04n0202_007:0401b21": "馬，欲為報仇。」軍眾雲集，圍繞王宮。時王",
    "T04n0202_007:0401b22": "恐怖，退向佛所。諸人聞之，即引軍馬，往圍",
    "T04n0202_007:0401b23": "祇桓。爾時阿難，聞波斯匿王，殺毘舍離三",
    "T04n0202_007:0401b24": "十二子，婦家宗黨欲為報仇，長跪合掌，白",
    "T04n0202_007:0401b25": "世尊言：「有何因緣，三十二兒，為王所殺？」",
    "T04n0202_007:0401b26": "世尊告曰：「毘舍離子三十二人，不但今日",
    "T04n0202_007:0401b27": "為王所殺，三十二人一時頓死。汝今善聽！",
    "T04n0202_007:0401b28": "持之在心，當為汝說。」阿難曰：「諾。」佛告阿",
    "T04n0202_007:0401b29": "難：「乃往過去久遠世時，此三十二人，共為親",
    "T04n0202_007:0401c01": "友，相與言議，盜他一牛。彼時國中，有一老",
    "T04n0202_007:0401c02": "母，無有子息，單窮困厄。時諸偷兒，往詣其",
    "T04n0202_007:0401c03": "舍，欲共殺牛；老母歡喜，為辦薪水煮熟之",
    "T04n0202_007:0401c04": "具。臨下刀時牛跪匃命，諸人意盛，必欲",
    "T04n0202_007:0401c05": "殺之，牛便結誓：『汝今殺我，將來之世，",
    "T04n0202_007:0401c06": "我不置汝，正使得道，猶不相放。』立誓已",
    "T04n0202_007:0401c07": "竟，便為所殺。諸人燒煮，競共噉之，老母因",
    "T04n0202_007:0401c08": "次，亦得飽滿，欣悅而言：『由來安客，今日最",
    "T04n0202_007:0401c09": "善。』」佛告阿難：「爾時牛者，今波斯匿王是。爾",
    "T04n0202_007:0401c10": "時盜牛人者，今毘舍離三十二子是。爾時老",
    "T04n0202_007:0401c11": "母者，今毘舍離是。由此果報，五百世中，常",
    "T04n0202_007:0401c12": "為所殺，乃至於今。彼時老母，由助喜故，",
    "T04n0202_007:0401c13": "五百世中，常為作母，極懷懊惱，今值我",
    "T04n0202_007:0401c14": "時，始獲道證。」阿難合掌，重白佛言：「復修何",
    "T04n0202_007:0401c15": "福，豪富猛健？」佛告阿難：「乃往過去迦葉佛",
    "T04n0202_007:0401c16": "時，有一老母，信敬三寶，其家大富，合集眾",
    "T04n0202_007:0401c17": "香，以油和之，欲往塗塔。於其中路，逢三",
    "T04n0202_007:0401c18": "十二人，因而勸之：『我欲以油塗塔，可相",
    "T04n0202_007:0401c19": "助佐，當得福德，世世所生，端正多力。』時三",
    "T04n0202_007:0401c20": "十二人，歡喜共去。塗塔已竟，各作是言：『由",
    "T04n0202_007:0401c21": "是老母故，令我等得種福業，願所生處，",
    "T04n0202_007:0401c22": "尊榮富貴，恒為我母，我等為子，常莫相離，",
    "T04n0202_007:0401c23": "見佛聞法，疾得道果。』老母喜悅，便許可",
    "T04n0202_007:0401c24": "之。從是已來，五百世中，恒生尊貴。爾時老",
    "T04n0202_007:0401c25": "母，今毘舍離是。爾時三十二人，今三十二子",
    "T04n0202_007:0401c26": "是。」時諸軍眾，聞佛所說，恚心便息，而作是",
    "T04n0202_007:0401c27": "言：「大王所刑，非適為之，此人自種，今受",
    "T04n0202_007:0401c28": "其報，由殺一牛，猶尚如是。波斯匿王，是",
    "T04n0202_007:0401c29": "我曹主，云何懷惡，而欲危害？」即除器仗，自",
    "T04n0202_007:0402a01": "投王前，求哀請過；王亦釋然，不問其罪。",
    "T04n0202_007:0402a02": "爾時世尊，因為四眾廣說諸法，善業應修，",
    "T04n0202_007:0402a03": "惡行應離，敷演分別四諦妙法。眾會聞者",
    "T04n0202_007:0402a04": "皆得道證，受持佛教，歡喜奉行。",
    "T04n0202_007:0402a05": "33 設頭羅健寧品（三八）設頭羅健寧品第三十三丹本為二十一",
    "T04n0202_007:0402a06": "如是我聞：一時佛在羅閱祇竹園中。爾時賢",
    "T04n0202_007:0402a07": "者阿難，從座而起，整衣服長跪叉手，前白",
    "T04n0202_007:0402a08": "佛言：「阿若憍陳如，伴黨五人，宿有何慶，",
    "T04n0202_007:0402a09": "依何因緣，如來出世，法鼓初震獨先得聞，",
    "T04n0202_007:0402a10": "甘露法味特先得甞？唯願垂哀！具為解說。」",
    "T04n0202_007:0402a11": "於時世尊，告阿難言：「此五人者，先世之",
    "T04n0202_007:0402a12": "時，先食我肉，致得安隱，是故今日，先得",
    "T04n0202_007:0402a13": "法食，用致解脫。」爾時阿難重白佛言：「先",
    "T04n0202_007:0402a14": "世食肉，有何因緣？願具開示。」佛告之曰：",
    "T04n0202_007:0402a15": "「過去久遠，無量無數阿僧祇劫，此閻浮提，",
    "T04n0202_007:0402a16": "有大國王，名曰設頭羅健寧，領閻浮提，八",
    "T04n0202_007:0402a17": "萬四千國，六萬山川，八十億聚落，二萬夫人",
    "T04n0202_007:0402a18": "婇女。王有慈悲，憐念一切，人民之類，靡不",
    "T04n0202_007:0402a19": "蒙賴。爾時國中，有火星現，相師尋見，而白",
    "T04n0202_007:0402a20": "王言：『若火星現，當旱不雨經十二年。今有",
    "T04n0202_007:0402a21": "此變，當如之何？』王聞是語，甚大憂愁：『若",
    "T04n0202_007:0402a22": "有此災，奈何民物？民命不濟，無復國土。』",
    "T04n0202_007:0402a23": "即合群臣，而共議之。眾臣咸曰：『當下諸",
    "T04n0202_007:0402a24": "國計現民口，復令算數倉篅現穀，知定",
    "T04n0202_007:0402a25": "斛斗，十二年中人得幾許。』王從其議，即時",
    "T04n0202_007:0402a26": "宣令，急勅算之。都計算竟，一切人民，日得",
    "T04n0202_007:0402a27": "一升，猶尚不足，從是已後，人民飢餓，死亡",
    "T04n0202_007:0402a28": "者眾。王自念曰：『當設何計濟活人民？』因",
    "T04n0202_007:0402a29": "與夫人婇女，出遊園觀，到各休息。王伺眾",
    "T04n0202_007:0402b01": "眠寐，即從座起，向四方禮，因立誓言：『今此",
    "T04n0202_007:0402b02": "國人，飢羸無食，我捨此身，願為大魚，以我",
    "T04n0202_007:0402b03": "身肉，充濟一切。』即上樹端，自投於地，即時",
    "T04n0202_007:0402b04": "命終，於大河中，為化生魚，其身長大，五百",
    "T04n0202_007:0402b05": "由旬。「爾時國中，有木工五人，各齎斤斧，往",
    "T04n0202_007:0402b06": "至河邊，規斫材木。彼魚見已，即作人語而",
    "T04n0202_007:0402b07": "告之曰：『汝等若飢，欲須食者，來取我肉；若",
    "T04n0202_007:0402b08": "復食飽，可齎持去。汝今先食我肉，而得充",
    "T04n0202_007:0402b09": "飽，後成佛時，當以法食濟脫汝等。汝可并",
    "T04n0202_007:0402b10": "告國人大小，有須食者，悉各來取。』五人歡",
    "T04n0202_007:0402b11": "喜，尋各斫取，食飽齎歸，因以其事具語國",
    "T04n0202_007:0402b12": "人。於是人民，展轉相語，遍閻浮提，悉皆來",
    "T04n0202_007:0402b13": "集，噉食其肉，一脇肉盡，即自轉身，復取一",
    "T04n0202_007:0402b14": "脇，皆復食盡，故處還生，復轉身與之。如",
    "T04n0202_007:0402b15": "是翻覆，恒以身肉，給濟一切，經十二年。其",
    "T04n0202_007:0402b16": "諸眾生，食其肉者，皆生慈心，命終之後，得",
    "T04n0202_007:0402b17": "生天上。「阿難！欲知爾時設頭羅健寧王者，",
    "T04n0202_007:0402b18": "則我身是。時五木工，先食我肉者，今憍陳",
    "T04n0202_007:0402b19": "如等五比丘是。其諸人民後食肉者，今八萬",
    "T04n0202_007:0402b20": "諸天，及諸弟子得度者是。我於爾時，先以",
    "T04n0202_007:0402b21": "身肉，充彼五人，令得濟活，是故今日最初",
    "T04n0202_007:0402b22": "說法，度彼五人，以我法身少分之肉，除彼",
    "T04n0202_007:0402b23": "三毒飢乏之苦。」賢者阿難及諸會者，聞佛所",
    "T04n0202_007:0402b24": "說，且悲且喜，頂戴奉行。",
    "T04n0202_007:0402b25": "賢愚經卷第七"
}