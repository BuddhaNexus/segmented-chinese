{
    "T45n1899_001:0883b06": "祇樹給園圖敘某園寺伽藍別作精舍。大有因緣致不遑廣引",
    "T45n1899_001:0883b08": "經律大明寺之基趾。八十頃地百二十院准",
    "T45n1899_001:0883b09": "的。東西近有十里。南北七百餘步。如近有傳",
    "T45n1899_001:0883b10": "云。昔佛在時須達祇園同共造立經中迹致。",
    "T45n1899_001:0883b11": "如前所聞經二百年。則當此土周姬第十三",
    "T45n1899_001:0883b12": "主平王之三十一年也。被燒都盡其故何耶。",
    "T45n1899_001:0883b13": "祇陀太子保愛此園。須達逼買不辭金費。太",
    "T45n1899_001:0883b14": "子情悋殷殷重悔。須達志堅確乎不動。太子",
    "T45n1899_001:0883b15": "見其不悋黃金情欣供養。告長者曰。吾自造",
    "T45n1899_001:0883b16": "寺不假於卿。須達不許。太子立願。樹金不須",
    "T45n1899_001:0883b17": "可以供養。後若荒廢願樹還生恰至被燒。屋",
    "T45n1899_001:0883b18": "宇都盡所立樹者如本不殊。須達昔為凡時。",
    "T45n1899_001:0883b19": "賣肉得財居賤。出貴常願荒儉。雖獲巨富財",
    "T45n1899_001:0883b20": "由穢心。以此造寺終遭煨燼。太子力淨心。樹",
    "T45n1899_001:0883b21": "生業行雖虧不思議也。於後四百年有稱育",
    "T45n1899_001:0883b22": "迦王。依地而起十不及一。經千百年被賊燒",
    "T45n1899_001:0883b23": "燼。經十三年有王六師迦者。依前重造屋宇",
    "T45n1899_001:0883b24": "狀麗皆寶莊嚴。一百年後惡王壞之為殺人",
    "T45n1899_001:0883b25": "場。四天王及娑竭羅龍王忿之。以大石壓殺",
    "T45n1899_001:0883b26": "毀者。九十年荒無人物。忉利天王令第二子",
    "T45n1899_001:0883b27": "下為人正。又依地花造飾嚴好。過佛在時經",
    "T45n1899_001:0883b28": "百五十年。魔天王燒滅。則當此土漢末獻帝",
    "T45n1899_001:0883b29": "時二十九年。以事往徵顯宗已。後和安桓靈",
    "T45n1899_001:0883c01": "之代西域往來行人踵接。則見天王葺搆之",
    "T45n1899_001:0883c02": "作祇樹載茂之緣。後雖有者脫基至于今日。",
    "T45n1899_001:0883c03": "荒涼而已寺名祇樹給孤獨園依寺誥中凡有十名。一曰寺也。",
    "T45n1899_001:0883c04": "二曰淨住舍。三曰法同舍。四曰出世舍。五曰精舍。六曰清淨園。七曰金剛淨剎。八曰寂滅道場。九曰遠離處。十",
    "T45n1899_001:0883c05": "曰親近處也。此上十名依經釋相。各有其致如彼誥",
    "T45n1899_001:0883c06": "中。今依諸經初造此園。其地南北周徼八十",
    "T45n1899_001:0883c07": "餘頃。東西長列在舍衛城南五六里許檢諸傳記里步",
    "T45n1899_001:0883c08": "或差。良是初起之後造延役不故願。行季者隨見便敘。致令曲士時居。疑因雖有多說定在城南。可通照也",
    "T45n1899_001:0883c09": "大院有二。西方大院僧佛所居名曰道場。或",
    "T45n1899_001:0883c10": "金剛場其基出地別置階陛。四面龕窟竝安",
    "T45n1899_001:0883c11": "神怪。守護此場院。大牆有三重。高可二丈施",
    "T45n1899_001:0883c12": "步檐。椓廡相架朱粉相暉。案寺誥云。外面重",
    "T45n1899_001:0883c13": "院。牆外表三歸依止外護相。內一重院。牆內",
    "T45n1899_001:0883c14": "表三寶因果歸鏡相。內院高出外院。五尺以",
    "T45n1899_001:0883c15": "表三寶因果出過五道故也。餘有佛法寶僧",
    "T45n1899_001:0883c16": "院堂房多少。圖繢相狀類例殊倫。梵王天王",
    "T45n1899_001:0883c17": "之別座。野鬼餓鬼之殊室。具繕供待常以八",
    "T45n1899_001:0883c18": "王之與六齊。財施法施隨時少食之與大食",
    "T45n1899_001:0883c19": "各有其致。廣文如彼。",
    "T45n1899_001:0883c20": "此寺大院但列三門於三方。北方不開。案裕",
    "T45n1899_001:0883c21": "師聖迹記。寺開東北二門。遶祇洹院有十八",
    "T45n1899_001:0883c22": "寺。又案寺誥云。祇洹一所四門通徹。十字交",
    "T45n1899_001:0883c23": "過據今上圖。北方無門以事詳之。則前後起",
    "T45n1899_001:0883c24": "造制度各別隨時聞見。即而列之不足疑怪。",
    "T45n1899_001:0883c25": "此之圖經最初布金繩之作也。南面三門中",
    "T45n1899_001:0883c26": "央大門。有五間三重高樓映奪者。祇陀太子",
    "T45n1899_001:0883c27": "所造。此三重者表三空門。明於佛法三空也。",
    "T45n1899_001:0883c28": "為本創入佛理衣為初宗。故立三重表三空",
    "T45n1899_001:0883c29": "也。門外渠水飛橋北跨亦有五道。彫飾之異",
    "T45n1899_001:0884a01": "特非人有。東西二門三重同上俱有三間。門",
    "T45n1899_001:0884a02": "外飛橋三道亘入外有林樹。清淨旋繞及至",
    "T45n1899_001:0884a03": "三邊花樹。接見者發於敬重深心入。大中門",
    "T45n1899_001:0884a04": "左右院巷門戶當對水樹交加。大院東門對",
    "T45n1899_001:0884a05": "於中道東西通徹。此門高大出諸院表。上下",
    "T45n1899_001:0884a06": "重沓一十二重。橫閣布地十七門。莊飾之奇",
    "T45n1899_001:0884a07": "挺冠空野。四方道俗初來禮覲未敢北面。多",
    "T45n1899_001:0884a08": "歷此門在。院已方乃謁現。案寺誥云。此門",
    "T45n1899_001:0884a09": "宏壯者表始信入道之處也。其門重閣表裏",
    "T45n1899_001:0884a10": "素畫作大梵王像天帝釋像。四大天王人王",
    "T45n1899_001:0884a11": "大鬼王神龍王諸像。所以圖其形相者。表同",
    "T45n1899_001:0884a12": "影響通護三寶之住持也。大院西門其狀未",
    "T45n1899_001:0884a13": "聞。行事在於無常故使相量不顯也。大門之",
    "T45n1899_001:0884a14": "東自分七院。南畔西第一院名他方白衣菩",
    "T45n1899_001:0884a15": "薩之院。院開北門其內有堂。花樹充滿。每有",
    "T45n1899_001:0884a16": "他方俗士菩薩遠來朝覲初止此中。後方見",
    "T45n1899_001:0884a17": "佛其院中有頗梨師子。兜率天王手自作之。",
    "T45n1899_001:0884a18": "形如拳大。至時口出妙音如命命鳥。音中說",
    "T45n1899_001:0884a19": "八萬波羅蜜。諸菩薩聞法登位地。每至臘月",
    "T45n1899_001:0884a20": "八日。舍衛城中士女各執香華來聽法音。及",
    "T45n1899_001:0884a21": "命命鳥金翅鳥子鵷鶵鳳凰皆來相。人及諸",
    "T45n1899_001:0884a22": "鳥或得初果。及入大乘法眼淨者。次小巷北",
    "T45n1899_001:0884a23": "一院名他方菩薩之院。門勒南開其內堂房",
    "T45n1899_001:0884a24": "林樹如前。中有健槌。是散脂大將所造作一",
    "T45n1899_001:0884a25": "銅龍。屓石蓮花日出花開日沒花合𮤞。至時",
    "T45n1899_001:0884a26": "花合𮤞諸葉皆動猶若風吹。龍即出聲維那",
    "T45n1899_001:0884a27": "聽音。即鳴揵搥。西院之東南畔一院。名比",
    "T45n1899_001:0884a28": "丘尼來請教授之院。一門北𮤞對東門街。一",
    "T45n1899_001:0884a29": "門東𮤞內有堂樹。如西院中。每月晦望尼來",
    "T45n1899_001:0884b01": "請教誡時依住於此院。有剎干高三丈許。阿",
    "T45n1899_001:0884b02": "修羅王所造。其剎干有鳳口衘銅鈴。尼若來",
    "T45n1899_001:0884b03": "時鈴即自鳴。不如法者鈴即惡鳴。罵詈以醜",
    "T45n1899_001:0884b04": "詞有精進事。出聲讚嘆又說六度諸法。次",
    "T45n1899_001:0884b05": "以巷北一院名教誡比丘尼院。內有堂樹門",
    "T45n1899_001:0884b06": "對南開。一門東開如前院相。每月二時受尼",
    "T45n1899_001:0884b07": "往教誡。前西北有一大院。名他方諸佛之",
    "T45n1899_001:0884b08": "院。為通化故時來此中。內有林池花樹充滿。",
    "T45n1899_001:0884b09": "東西二門對大街開。大梵天王化作十二方",
    "T45n1899_001:0884b10": "石。清淨光潔佛坐上。中有摩尼天鼓。時至自",
    "T45n1899_001:0884b11": "鳴。和修吉龍王所造。其聲遠聞。下至水際上",
    "T45n1899_001:0884b12": "至有頂。地獄人聞離苦生天亦有入果。小乘",
    "T45n1899_001:0884b13": "人聞得至大乘。初發心者得入七地。他方佛",
    "T45n1899_001:0884b14": "院巷北又分二院。西邊一院名佛香庫院。門",
    "T45n1899_001:0884b15": "向西對大街開。其中天童所執。次東一院名",
    "T45n1899_001:0884b16": "諸仙之院。門向南闢堂樹充滿。中有一部天",
    "T45n1899_001:0884b17": "樂三千種。七寶所成一一皆有七寶人擎持",
    "T45n1899_001:0884b18": "此樂。仙人若集諸樂自鳴奏神仙曲。佛入仙",
    "T45n1899_001:0884b19": "院為說法時。諸七寶人便奏六度四諦之曲。",
    "T45n1899_001:0884b20": "諸五通仙我慢山崩。或得三果或入初地不",
    "T45n1899_001:0884b21": "可具說。其樂聲聞一四天下。維衛佛時香山",
    "T45n1899_001:0884b22": "中摩利大仙所造。佛去世後文殊持來清冷",
    "T45n1899_001:0884b23": "山中。釋迦佛出持詣祇洹。如來滅度此樂自",
    "T45n1899_001:0884b24": "飛往清冷山金剛窟中。上七院者竝在大門",
    "T45n1899_001:0884b25": "之東東門之西。其中渠流交過通徹清潔。復",
    "T45n1899_001:0884b26": "廣觀毘傾仰忘告勞疲。南面東門如上三重。",
    "T45n1899_001:0884b27": "直北跨橋有烏頭門。五道亘入又至五門方",
    "T45n1899_001:0884b28": "達中街。東門之東自分九院。初南西有一",
    "T45n1899_001:0884b29": "院。名大梵天王之院。東西二門中有天螺一",
    "T45n1899_001:0884c01": "十二枚。諸梵集時先止此中。解脫衣常裳嚴",
    "T45n1899_001:0884c02": "飾。欲參佛前螺即自鳴。聲聞三千大千世界。",
    "T45n1899_001:0884c03": "梵王欲問六度四諦。螺如所會便為吐音。諸",
    "T45n1899_001:0884c04": "聞聲便集佛所。又院內有玉池。池內有金蓮",
    "T45n1899_001:0884c05": "花。中復有十三天童。擎螺蘃常含佛至花開。",
    "T45n1899_001:0884c06": "佛涅槃後大梵天王將歸天上。次東一院名",
    "T45n1899_001:0884c07": "知時之院。其門西開諸院。維那看相觀時在",
    "T45n1899_001:0884c08": "于斯院。其內曾有漏剋院。中復有黃金須彌",
    "T45n1899_001:0884c09": "山海水。山中奇事不可述盡。上有金城。白銀",
    "T45n1899_001:0884c10": "七寶以為樓橧。高三丈餘。大梵天王第三子",
    "T45n1899_001:0884c11": "所造。四角四樓四面合十二門。四中門上亦",
    "T45n1899_001:0884c12": "皆有樓。其四樓內各有寶人。時至即出却敵",
    "T45n1899_001:0884c13": "打一鼓。於斯城上露處已有一十二人。各執",
    "T45n1899_001:0884c14": "白拂唱午時至。南門即開馬從中出。時過",
    "T45n1899_001:0884c15": "即縮門便還閉隨十二時。獸之出沒其例亦",
    "T45n1899_001:0884c16": "爾。夜中別有多人行更一一分明。佛臨涅槃",
    "T45n1899_001:0884c17": "山動出聲。所作時節並皆不著。寶人涕泣或",
    "T45n1899_001:0884c18": "有手折。滅度之後經十二年。大梵天王收歸",
    "T45n1899_001:0884c19": "天。彌勒下生還來本處。二院之北有一大院。",
    "T45n1899_001:0884c20": "即於此大院更分為四院。初西南畔一院名",
    "T45n1899_001:0884c21": "魔王施物之院。門向東開。魔天初下先且入",
    "T45n1899_001:0884c22": "此院中內有一鐘。七楞七角摩尼寶作受三",
    "T45n1899_001:0884c23": "十萬㪶。人天大集祇洹之時。馬星比丘令喜",
    "T45n1899_001:0884c24": "見魔子擊鐘。聲聞大千界魔王聞之。即領八",
    "T45n1899_001:0884c25": "百億魔天子。下又有百億魔王。亦同時至擎",
    "T45n1899_001:0884c26": "寶獻佛。地獄者皆即離苦。此鐘器是星宿劫",
    "T45n1899_001:0884c27": "前古佛所作。佛去世後龍收入海。又次東一",
    "T45n1899_001:0884c28": "院名大佛像院。門向西闢。於中莊嚴堂宇寶",
    "T45n1899_001:0884c29": "城花果池林言不能述。兩院北畔復有兩院。",
    "T45n1899_001:0885a01": "次西一院名龍王之院。門向東闢中有大堂。",
    "T45n1899_001:0885a02": "又內一瑠璃寶瓶。瓶內善七金雞。龍至便鳴",
    "T45n1899_001:0885a03": "聲聞三億里。娑竭龍王來時七雞俱鳴。自餘",
    "T45n1899_001:0885a04": "龍至但一雞鳴。其缾內外映徹。金雞形如此",
    "T45n1899_001:0885a05": "山雞音如笙聲。諸龍聞者嗔心便歇。如來臨",
    "T45n1899_001:0885a06": "滅諸雞飛去。迦葉結集二雞還來。阿難涅槃",
    "T45n1899_001:0885a07": "飛去不返。昔日諸大龍王來覲佛者在先詣",
    "T45n1899_001:0885a08": "此院中。捨其龍相乃至佛所。又有玉磬三重。",
    "T45n1899_001:0885a09": "龍大集時富蘭比丘令摩那斯龍子打之。聲",
    "T45n1899_001:0885a10": "聞大千世界。其中龍王各持寶物來供於佛。",
    "T45n1899_001:0885a11": "磬是星宿劫中娑竭龍王所作。佛滅度後龍",
    "T45n1899_001:0885a12": "收入宮。又次東一所名𭡪殿之院。其院向",
    "T45n1899_001:0885a13": "西開門。院內所有花樹如前。次北有一大院",
    "T45n1899_001:0885a14": "名居士之院。門向南巷開中有一堂。諸居士",
    "T45n1899_001:0885a15": "俗等初入伽藍。先止此院有四銅鐘。各重三",
    "T45n1899_001:0885a16": "千斤形如此土周敬王之所鑄者。四邊皆有",
    "T45n1899_001:0885a17": "白銀隱起之像。又作如來為太子時。槃馬角",
    "T45n1899_001:0885a18": "力諸像。鐘鼻鑄銅龍形。有仙人騎背上。手執",
    "T45n1899_001:0885a19": "金槌向下擊鐘。聲聞一閻浮提。四時分音春",
    "T45n1899_001:0885a20": "如天琴聲。中說聲聞四諦法。夏如天笙聲。中",
    "T45n1899_001:0885a21": "說菩薩六度及菩薩四諦法。秋冬二時如天",
    "T45n1899_001:0885a22": "雷聲。中說諸佛初成道法。其鐘大是四大天",
    "T45n1899_001:0885a23": "王各造一口。祇洹本院地下鬼神藏之有緣。",
    "T45n1899_001:0885a24": "便現諸居士等聞鐘聲者。即解如來所說法",
    "T45n1899_001:0885a25": "要。春得三果夏得地前四十心。秋冬證得二",
    "T45n1899_001:0885a26": "地。居士院北別有兩院。西畔一院名文殊師",
    "T45n1899_001:0885a27": "利菩薩之院。其門向南巷開。此大菩薩時處",
    "T45n1899_001:0885a28": "其此中。內有佛堂具足莊嚴。花池林竹天人",
    "T45n1899_001:0885a29": "集會。弘揚正化度脫有緣。有大鐘臺并有大",
    "T45n1899_001:0885b01": "鼓銀口金面。文殊為諸菩薩說六度者鼓說",
    "T45n1899_001:0885b02": "六度。餘法亦爾。其鼓從他化天來此供養。佛",
    "T45n1899_001:0885b03": "涅槃後還返天上振。聲聞三千大千世界。地",
    "T45n1899_001:0885b04": "獄聞者離苦解脫。文殊菩薩院東一所名為",
    "T45n1899_001:0885b05": "僧庫院。門向南巷開。僧家財寶資具並積藏",
    "T45n1899_001:0885b06": "中自上至此。大門之東大巷之南都了大門之西又有七院。最南",
    "T45n1899_001:0885b07": "東邊第一名菩薩四諦之院。內有大堂門向",
    "T45n1899_001:0885b08": "北巷林池充滿。諸菩薩等詳述四諦。詞理博",
    "T45n1899_001:0885b09": "約有空縛解。凡聖通塞並集其中。諸院學宗",
    "T45n1899_001:0885b10": "例此不備廣述。院有金鐘三重。鼻有九龍形。",
    "T45n1899_001:0885b11": "至時龍口多吐雲氣。鐘即自鳴聲如天琴聞",
    "T45n1899_001:0885b12": "二十里。和修吉龍王所造施。昔拘樓秦佛因",
    "T45n1899_001:0885b13": "地時。佛工巧師自運思造。願我當來得金色",
    "T45n1899_001:0885b14": "身。恒令此鐘供養諸佛。",
    "T45n1899_001:0885b15": "次小巷北一院名菩薩十二因緣之院。門向",
    "T45n1899_001:0885b16": "南巷堂樹莊嚴中無有鐘。有金猶子如小倭",
    "T45n1899_001:0885b17": "子。至時作聲如天箜篌。音中所說菩薩四諦",
    "T45n1899_001:0885b18": "十二因緣無常苦空。其聲遍滿舍衛城。若欲",
    "T45n1899_001:0885b19": "止時以物約口。其聲便止此猶子。是摩那斯",
    "T45n1899_001:0885b20": "龍王所造。如來欲涅槃時。㺃子眼中血沷出",
    "T45n1899_001:0885b21": "唱言。奇哉世尊却後三月。當涅槃最先唱告",
    "T45n1899_001:0885b22": "信。人天聞咸懷悲悼。",
    "T45n1899_001:0885b23": "次菩薩四諦院。院西又有一院。名緣覺十二",
    "T45n1899_001:0885b24": "因緣之院。東對菩薩四諦院。堂樹同之門向",
    "T45n1899_001:0885b25": "北巷。中有金鐘形如三箇牛角。小頭相連上",
    "T45n1899_001:0885b26": "有昆崙子形作金鐘鼻。至時微風吹動聲聞",
    "T45n1899_001:0885b27": "八里。此迦葉佛時毘沙門天王所造。每至四",
    "T45n1899_001:0885b28": "月八日鐘能誦迦葉佛涅槃經。四眾成聽。",
    "T45n1899_001:0885b29": "次小巷北一院名緣覺四諦之院。門向南開。",
    "T45n1899_001:0885c01": "緣覺性人樂聞二法。佛隨根性而為說之。中",
    "T45n1899_001:0885c02": "有大堂林池清淨。此極幽栖之處中。有銅合",
    "T45n1899_001:0885c03": "鑊鐘。人扣發聲聞齊百里。造此院時掘地所",
    "T45n1899_001:0885c04": "獲。地神堅牢子之所施也。此四院北有一大",
    "T45n1899_001:0885c05": "院。名無學人問法之院門向北巷。諸大阿羅",
    "T45n1899_001:0885c06": "漢來問法者同集其中。有大佛堂極望。高顯",
    "T45n1899_001:0885c07": "林池交灌見者欽。重佛來說以為常。唯有一",
    "T45n1899_001:0885c08": "竹鐘。形相如鈴。本是乾闥婆王所造。鐘鼻有",
    "T45n1899_001:0885c09": "金崑崙。手自提槌。至時便扣聲如人琴聞止",
    "T45n1899_001:0885c10": "當院。音中所說十二部經每春花敷。舍衛城",
    "T45n1899_001:0885c11": "中諸童子等悉來觀聽。受五欲樂聞法獲果。",
    "T45n1899_001:0885c12": "又小巷北東西自分二院。西畔一院名學",
    "T45n1899_001:0885c13": "人住止聽法之院。門向南巷。堂池林映如上",
    "T45n1899_001:0885c14": "不殊。大梵天王造天箜篌。純用銀置此院中。",
    "T45n1899_001:0885c15": "至時忉利天吹聲至非想。諸天聖人聞說六",
    "T45n1899_001:0885c16": "度。凡夫聞如箜篌聲。舍衛城中諸婬女等多",
    "T45n1899_001:0885c17": "未觀聽。得五欲樂由獲樂。故悟初聖道。次",
    "T45n1899_001:0885c18": "東一院名佛油庫院。東隔大街對佛香庫。沙",
    "T45n1899_001:0885c19": "彌所執四部獻油。供養佛者咸集其中。西門",
    "T45n1899_001:0885c20": "之西自分六院。南初東第一院名他名他方",
    "T45n1899_001:0885c21": "三乘學人八聖道之院。東西二門堂房林池",
    "T45n1899_001:0885c22": "眾具備足。有鐘一口可容二十石。形如此土",
    "T45n1899_001:0885c23": "晉州出者。身有八楞下有一百二十角。角有",
    "T45n1899_001:0885c24": "一百二十寶珠。鐘形三分。下分黃金作口紺",
    "T45n1899_001:0885c25": "瑠璃隱起。中分白銀頗梨隱起。上分瑪瑙天",
    "T45n1899_001:0885c26": "金雜作。鼻上金作象形二頭。又作三十三天",
    "T45n1899_001:0885c27": "形。其天居象頭上。天形五尺以綠頗梨作戴",
    "T45n1899_001:0885c28": "銀天冠。天人手中各執白拂。至時象便鳴喚",
    "T45n1899_001:0885c29": "諸人眾。舉拂作舞唱八聖道曲。歌詞釋提桓",
    "T45n1899_001:0886a01": "因作之。曲即八萬四千曲。詞亦有八萬四千",
    "T45n1899_001:0886a02": "詞。一曲治眾生煩惱病。三十三天唱此歌曲",
    "T45n1899_001:0886a03": "及舞。一邊然後舉拂。唱奏菩薩六度歌詞竟。",
    "T45n1899_001:0886a04": "鐘即自鳴聲聞中千世。聲中所說菩薩行八",
    "T45n1899_001:0886a05": "聖道。斷煩惱一一智數行八聖道。菩薩聞鐘",
    "T45n1899_001:0886a06": "皆起位地。王舍城及舍衛城有八千童子菩",
    "T45n1899_001:0886a07": "薩。年八歲日別三時。來此院中聽佛說法。說",
    "T45n1899_001:0886a08": "法之時鐘聲變為天琴。清如無比諸修八正。",
    "T45n1899_001:0886a09": "聞此聲聽佛說法自開解。此鐘拘樓秦佛時",
    "T45n1899_001:0886a10": "兜率天王所造。彼佛滅後須彌山神收入金",
    "T45n1899_001:0886a11": "剛窟中。釋迦佛出世時至祇洹供養。至夏三",
    "T45n1899_001:0886a12": "月安居之時。二十八天天諸童子有八百億。",
    "T45n1899_001:0886a13": "各奏天樂從天而下。至此院中聽佛說法。每",
    "T45n1899_001:0886a14": "年不絕至今。諸天猶至故奏天伎樂。佛臨涅",
    "T45n1899_001:0886a15": "槃告天童子曰。我度女人損我正法。五百年",
    "T45n1899_001:0886a16": "我滅度後。惡比丘尼不行八敬速滅我法。汝",
    "T45n1899_001:0886a17": "當來此常奏天樂。令我正法久住於世。諸天",
    "T45n1899_001:0886a18": "童子聞皆涕泣。不自勝持咸曰。不敢命如何。",
    "T45n1899_001:0886a19": "當來有惡比丘尼致令囑累。我等年年至此",
    "T45n1899_001:0886a20": "供養。不欲令法因此滅故。次小巷西一院",
    "T45n1899_001:0886a21": "名學人四諦之院。門向東巷中有堂樹。餘如",
    "T45n1899_001:0886a22": "上說。有大銅鐘須彌山形。舍衛城中長者子",
    "T45n1899_001:0886a23": "須繼那造。為自出聲如破盆響。年如十歲。發",
    "T45n1899_001:0886a24": "心希敬飛至三十三天。梵天王知其心。至使",
    "T45n1899_001:0886a25": "天竺工匠指授儀則。鐘既成已其人獲得雷",
    "T45n1899_001:0886a26": "聲勝報。鐘上有帝釋四王宮殿日月星辰四",
    "T45n1899_001:0886a27": "海之像。聲如龍琴聞千里內。近聽如江南尼",
    "T45n1899_001:0886a28": "眾贊唄之聲。次小巷北一院名學人十二因",
    "T45n1899_001:0886a29": "緣之院。南東二門並向巷開。堂樹如前中有",
    "T45n1899_001:0886b01": "銅鐘。外似鉾形內有七楞。鼻有金師子下有",
    "T45n1899_001:0886b02": "三十七角。時至自鳴不待人扣。娑竭龍王第",
    "T45n1899_001:0886b03": "三子所造。由悉鼻有血因緣竟。比丘教化令",
    "T45n1899_001:0886b04": "造。使龍工巧匠。是毘婆尸佛時人鐘既成。已",
    "T45n1899_001:0886b05": "鼻血便滅聲至三百里。次小巷東一院名角",
    "T45n1899_001:0886b06": "力之院。門向西巷。諸四天下我見之。及諸",
    "T45n1899_001:0886b07": "魔王欲與佛角道力者住此院中。內有黃金",
    "T45n1899_001:0886b08": "須彌山。山上有日月星辰。諸論議者多聞陰",
    "T45n1899_001:0886b09": "陽及以諸論。初伏光味大仙在此院中。佛涅",
    "T45n1899_001:0886b10": "槃以法付囑。百億四天下日月星辰二十八",
    "T45n1899_001:0886b11": "天並在於此。又有十二金鼓。形長五丈面經",
    "T45n1899_001:0886b12": "二丈一尺。有十二金銀蓮花上擎此鼓。若有",
    "T45n1899_001:0886b13": "異論邪見外道俗人誡捔。智術五通神仙捔",
    "T45n1899_001:0886b14": "誡。陰陽日月算數相陵侮者鼓即自鳴。一一",
    "T45n1899_001:0886b15": "鼓上有九金龍。自相繞結金龍口上皆銜金",
    "T45n1899_001:0886b16": "翅鳥王。鳥頭各有信相菩薩像。皆高丈二手",
    "T45n1899_001:0886b17": "執寶拂。戴紅頗梨冠至論難時。菩薩拳拂口",
    "T45n1899_001:0886b18": "聲如雷。鼓鳴所及振大千界。地六種動。十方",
    "T45n1899_001:0886b19": "諸佛十地菩薩莫不集中。諸論義者先有辭",
    "T45n1899_001:0886b20": "辯。聞皆忘失驚怖智塞。鼓音又放大光明遍",
    "T45n1899_001:0886b21": "十方。光中又說菩薩不可思議神化法門。諸",
    "T45n1899_001:0886b22": "欲角者聞悟地位。此鼓摩尼跋陀大將所造。",
    "T45n1899_001:0886b23": "於迦葉佛時以持供養。彼佛滅後收在金剛",
    "T45n1899_001:0886b24": "窟中。至迦葉佛出還後將來。佛滅度後收入",
    "T45n1899_001:0886b25": "龍宮。據此為證賢劫諸佛悉應同矣。次北",
    "T45n1899_001:0886b26": "有二大院。名外道來出家院。南門對巷。諸異",
    "T45n1899_001:0886b27": "見人創歸正化先止此院。有一銀天箜篌。又",
    "T45n1899_001:0886b28": "一銀天人坐七寶蓮華上彈此箜篌。天人頂",
    "T45n1899_001:0886b29": "上有一摩尼寶王。若諸外道來入此院。天彈",
    "T45n1899_001:0886c01": "箜篌放光明。外道聞音光明畢身受清涼樂。",
    "T45n1899_001:0886c02": "所有邪惑因此消除證第三果。此樂是楞伽",
    "T45n1899_001:0886c03": "山羅剎鬼王於迦葉佛時所造。彼佛滅後文",
    "T45n1899_001:0886c04": "殊持往清涼山中。至釋迦佛世持祇洹。佛滅",
    "T45n1899_001:0886c05": "度後經十二年。猶在此院過此年已。文殊聖",
    "T45n1899_001:0886c06": "者還持清涼山金剛窟中。又小巷北有一大",
    "T45n1899_001:0886c07": "院。凡夫禪思之院南門向巷。修十一切入者",
    "T45n1899_001:0886c08": "之所止住。內有石磬。迦樓羅神所施。拘樓秦",
    "T45n1899_001:0886c09": "佛時物石如青玉而非真寶。形如鈴舌聲聞",
    "T45n1899_001:0886c10": "二十里。上諸院內各一大堂林。流交濩如諸",
    "T45n1899_001:0886c11": "院說自此已前通徹已南都盡自上已來總有二十九院。在",
    "T45n1899_001:0886c12": "中永巷之南。其北大院東西通徹。大橋連隔",
    "T45n1899_001:0886c13": "但有三門。巷中二渠並向西流行。樹欝映冬",
    "T45n1899_001:0886c14": "夏常茂。地土平正淨如瑠璃地有草葉。人神",
    "T45n1899_001:0886c15": "除屏凡有禮覲。來履此地莫不戰懷。小有慢",
    "T45n1899_001:0886c16": "墮非人呵毀故。有至者惡心不生。中院端門",
    "T45n1899_001:0886c17": "在大巷之南。有七重樓。樓有九間五門。高廣",
    "T45n1899_001:0886c18": "可二丈許。佛當來往向南不遠有烏頭門。亦",
    "T45n1899_001:0886c19": "開五道。又南大橋高峻崇麗。下水西流清潔",
    "T45n1899_001:0886c20": "澄淨。又南即至寺大南門。故有來者自北面",
    "T45n1899_001:0886c21": "觀重複。綺麗驚神悚污拭目。瞻視五情俱解。",
    "T45n1899_001:0886c22": "道之左右列種奇花菓異樹。莫識其名覩者",
    "T45n1899_001:0886c23": "同怪。中院南門面對端門。亦有七重橫列七",
    "T45n1899_001:0886c24": "門。櫛枇高敞以表七覺意也。言意此中院唯",
    "T45n1899_001:0886c25": "佛獨居。不與僧共分有擇法。故佛覺知常為",
    "T45n1899_001:0886c26": "弟子說令明了覺。故名佛門七表烏入門。不",
    "T45n1899_001:0886c27": "遠有大方池。池中蓮華四時遍滿。四色殊絕",
    "T45n1899_001:0886c28": "香氣芬郁駿烈未開。池南有九大金鑊下施",
    "T45n1899_001:0886c29": "足跡。周外怪獸填突羅烈合沓勇猛。相狀紛",
    "T45n1899_001:0887a01": "綸鑊內外。中諸奇花葉紛披重香光色相暉。",
    "T45n1899_001:0887a02": "熟視目亂不敢久住。方池正北有大佛塔。高",
    "T45n1899_001:0887a03": "下七層狀麗宏異純以異石。次玉相狀重曾",
    "T45n1899_001:0887a04": "異態不可名目。上有殊盤金鈴無數。微風常",
    "T45n1899_001:0887a05": "動清響和徹。塔下有迦葉佛爪髮舍利。當時",
    "T45n1899_001:0887a06": "備說骨相及述。迷忘故不具論。塔傍左右立",
    "T45n1899_001:0887a07": "二鐘臺。左邊是他化天王第三子名無畏所",
    "T45n1899_001:0887a08": "造。鐘及臺並頗梨所成。右邊是兜率天王所",
    "T45n1899_001:0887a09": "造。鐘及臺並金銀所成。二鐘各受五十斛不",
    "T45n1899_001:0887a10": "常鳴。每至十方諸佛集始鳴。聲聞百間百億",
    "T45n1899_001:0887a11": "世界。次北有大佛殿。高廣映奪諸。院飛廊兩",
    "T45n1899_001:0887a12": "注及宇憑空。東西夾殿大樹莊嚴。冬夏常榮",
    "T45n1899_001:0887a13": "重陰蔽日。殿內簷下角內有二香山。是往古",
    "T45n1899_001:0887a14": "毘婆竭羅龍王所造。初成之日始由乾陀山",
    "T45n1899_001:0887a15": "高半山王凡夫所見止高一丈二尺。其形一同",
    "T45n1899_001:0887a16": "須彌。半要以下全用金銀。頂有大池。四面獸",
    "T45n1899_001:0887a17": "頭狀等阿耨達池。山有樹林花菓。山王四面",
    "T45n1899_001:0887a18": "莊嚴皆用四寶所成。山色多有紫檀牛頭沈",
    "T45n1899_001:0887a19": "水等樹。花如車輪。凡夫見者止如錢大。至六",
    "T45n1899_001:0887a20": "齋日花悉開。水流下地都不見。山所有樹木",
    "T45n1899_001:0887a21": "皆能說法。山下九龍常吐香雲出水香潔。於",
    "T45n1899_001:0887a22": "六齋日病者飲之無不即愈。如來有時與十",
    "T45n1899_001:0887a23": "方佛來集說法。感百億諸佛菩薩天龍八部",
    "T45n1899_001:0887a24": "悉入山中。聲聞眾中十大弟子亦得從入。諸",
    "T45n1899_001:0887a25": "餘事相說不可盡。殿內有蓮華藏。高一丈三",
    "T45n1899_001:0887a26": "尺。狀若此間明堂形。臺下九龍盤結為脚。紫",
    "T45n1899_001:0887a27": "磨金作龍頭。上有七寶蓮花。花中有摩尼跋",
    "T45n1899_001:0887a28": "陀大神將立身。用黃金作之。白銀彫鏤項以",
    "T45n1899_001:0887a29": "七寶頭戴七寶。蓮花之上以白銀為七層臺。",
    "T45n1899_001:0887b01": "臺有八楞。八面有窓。窓下有門以金為扉。有",
    "T45n1899_001:0887b02": "黃金鎖形如師子自然開。開不以人功。以紅",
    "T45n1899_001:0887b03": "頗梨為瓦。瓦頭皆有金師子。師子口中皆銜",
    "T45n1899_001:0887b04": "金銀鈴。臺上相輪如今塔上者。然有八角。角",
    "T45n1899_001:0887b05": "別金鎖具之。鎖上懸金師子如上銜鈴。皆八",
    "T45n1899_001:0887b06": "楞珠王為舌。珠王如雞。相輪上珠如金翅鳥。",
    "T45n1899_001:0887b07": "鳥上普賢菩薩乘白象王。覆以寶蓋從金翅鳥以上至蓋一珠",
    "T45n1899_001:0887b08": "所作上敘蓮花藏相。每六齋日四眾禮敬。九龍",
    "T45n1899_001:0887b09": "口中先頭吐香煙。大將口中訶責破戒。八門",
    "T45n1899_001:0887b10": "鎖碩瓦頭諸師子及諸鈴或讚持戒功德。又",
    "T45n1899_001:0887b11": "說十善等法。諸欲受戒比丘先來臺所致敬",
    "T45n1899_001:0887b12": "祈請。是金翅鳥王便出大聲。初如摩尼天鼓。",
    "T45n1899_001:0887b13": "後如百千天樂。音中所演正明持戒功德。故",
    "T45n1899_001:0887b14": "有聞者得大歡喜心志勇銳。普賢菩薩放眉",
    "T45n1899_001:0887b15": "間光說一實道。教之以平等大慧。誨之以無",
    "T45n1899_001:0887b16": "相持戒。行者聞法得果登地。往業障累一無",
    "T45n1899_001:0887b17": "聞見。如是請已方往戒壇依法受具。普賢光",
    "T45n1899_001:0887b18": "明先照戒壇。然後遍照十方世界百億佛剎。",
    "T45n1899_001:0887b19": "彼受戒已還來禮臺。若獲上品戒者臺門自",
    "T45n1899_001:0887b20": "開見百千佛。為說普賢諸大行願。或登諸地",
    "T45n1899_001:0887b21": "便見臺中八萬四千白銀樓觀。隨觀皆有百",
    "T45n1899_001:0887b22": "億金臺。隨臺皆有百億化佛。其銀觀內各有",
    "T45n1899_001:0887b23": "八萬四千普賢菩薩。其金臺內各有百億佛",
    "T45n1899_001:0887b24": "土。於土中心有蓮華藏世界。隨界皆有蓮華",
    "T45n1899_001:0887b25": "臺。內皆以七寶莊嚴。謂之寂滅道場隨場皆",
    "T45n1899_001:0887b26": "有百億盧合那佛。說平等法身當說華嚴於",
    "T45n1899_001:0887b27": "此臺中。大梵天王移臺在摩竭提國。以梵王",
    "T45n1899_001:0887b28": "為請法主故也。上諸九龍是娑竭羅龍王自手",
    "T45n1899_001:0887b29": "造之。大神將諸蓮華皆大梵王目運手造。臺",
    "T45n1899_001:0887c01": "身者是金剛齊菩薩造。諸寶寶廁填亦是娑",
    "T45n1899_001:0887c02": "竭所施。此華藏相所覩惟是賢聖隨其業行。",
    "T45n1899_001:0887c03": "如上見聞凡夫下劣都非境界。至佛滅時龍",
    "T45n1899_001:0887c04": "王收之藏諸海殿。殿內大佛座兩角各有玉",
    "T45n1899_001:0887c05": "塔。是迦葉如來因地時作。塔高丈六楞一百",
    "T45n1899_001:0887c06": "三十層。通身一收玉也。塔中諸佛菩薩八部",
    "T45n1899_001:0887c07": "形相各有一百一十億。其像彫飾希世難論",
    "T45n1899_001:0887c08": "第十三層以下同須彌山。層四王下作釋迦",
    "T45n1899_001:0887c09": "佛初成道像。度五比丘思惟。三世諸佛皆此",
    "T45n1899_001:0887c10": "塔中說毘尼藏。我今亦請樓至比丘。說大毘",
    "T45n1899_001:0887c11": "尼藏凡八百億偈。昔佛在時布薩說戒及以",
    "T45n1899_001:0887c12": "受戒。此塔常放光明。直照戒壇化為臺蓋應",
    "T45n1899_001:0887c13": "臺。蓋中十方佛現呵責破戒。讚持戒者有得",
    "T45n1899_001:0887c14": "遇者咸登九地。便入塔中。正法念處經此塔",
    "T45n1899_001:0887c15": "中說至佛滅後。娑竭羅龍王收將在海。當陽",
    "T45n1899_001:0887c16": "殿中大立像者。碧玉為身金銀彫鏤。往昔文",
    "T45n1899_001:0887c17": "殊菩薩在拘樓秦佛時自運手造。普光趺高",
    "T45n1899_001:0887c18": "一丈八尺。如來遊化不在此像便為人天說",
    "T45n1899_001:0887c19": "法。大像東畔兩鋪立像。紫磨黃金所造。白銀",
    "T45n1899_001:0887c20": "七寶以填鏤之。天人龍鬼一切功思所不能",
    "T45n1899_001:0887c21": "及。舉高丈八諸有侍衛及供養具有三百事。",
    "T45n1899_001:0887c22": "乃往維衛佛臨涅槃時手自造立。兩金師子",
    "T45n1899_001:0887c23": "踞在像前。若有天魔外道興惡難問者。師子",
    "T45n1899_001:0887c24": "大吼地六種振動。魔等怖懼懷欣而退。往者",
    "T45n1899_001:0887c25": "釋尊在忉利天。此像在殿為諸比丘教戒說",
    "T45n1899_001:0887c26": "法。乃至諸王之不見佛思慕釋迦。此像為王",
    "T45n1899_001:0887c27": "三度說法。祇園初立戒壇。成時此像領前徒",
    "T45n1899_001:0887c28": "眾。至戒壇所遶三匝已。步步皆生金色千葉",
    "T45n1899_001:0887c29": "蓮花。每受戒時花自然開。中有天童奏於天",
    "T45n1899_001:0888a01": "樂。餘時便合至說戒日。花復開敷天童作樂",
    "T45n1899_001:0888a02": "讚佛功德。此像眉間有一珠玉形如鳳鳥。維",
    "T45n1899_001:0888a03": "那鳴鐘珠便放光照維那身。唱言時至無其",
    "T45n1899_001:0888a04": "所造。娑竭羅龍及佛滅後經十三年。還收入",
    "T45n1899_001:0888a05": "海於彼供養。大像西畔兩鋪坐像。一是瑪瑙。",
    "T45n1899_001:0888a06": "用金銀玉三種鏤之。一是白銀。以黃金鏤之。",
    "T45n1899_001:0888a07": "二像並用七寶填之。各坐寶蓮花亦高丈八。",
    "T45n1899_001:0888a08": "是金剛幢菩薩於維式佛時造之。釋迦如來",
    "T45n1899_001:0888a09": "成道經十五年。問此像曰。過去諸佛說何經。",
    "T45n1899_001:0888a10": "現在有古佛經盡無。此像答云。過去有十三",
    "T45n1899_001:0888a11": "億佛。說毘尼教一一不同。修多羅阿毘曇。諸",
    "T45n1899_001:0888a12": "陰陽書數工巧算計。隨其事理各各不同。今",
    "T45n1899_001:0888a13": "並見在。三藏正典在娑竭龍宮。陰陽書數在",
    "T45n1899_001:0888a14": "須彌山金剛窟中。今共世尊往至彼處。可集",
    "T45n1899_001:0888a15": "百億諸大菩薩。爾時釋迦放眉間光集諸菩",
    "T45n1899_001:0888a16": "薩。從二世尊至彼龍宮取前經論。又至窟中",
    "T45n1899_001:0888a17": "取陰陽等書。於祇園中隨院安置二像。侍衛",
    "T45n1899_001:0888a18": "八部眷屬有四百二十一種。前二師子一白",
    "T45n1899_001:0888a19": "銀一瑪瑙。有二天童子。騎上手執白拂。有諸",
    "T45n1899_001:0888a20": "比丘欲受戒。時此二天童乘師子至戒壇上。",
    "T45n1899_001:0888a21": "舉拂歌持戒功德。轉身盤舞師子蹀趺遶壇",
    "T45n1899_001:0888a22": "而歌。清妙無比飛鳥住聽遊者應節。諸受具",
    "T45n1899_001:0888a23": "者聞則皆獲聖位或登七地。像又放光至天",
    "T45n1899_001:0888a24": "童所。光中天樂以應歌舞。六曾讚歎持戒功",
    "T45n1899_001:0888a25": "德。受戒既了各返故處。佛將涅槃此像送佛",
    "T45n1899_001:0888a26": "至闍維地。彼二天童於金棺上歌涅槃樂。聞",
    "T45n1899_001:0888a27": "證無生又歌無常苦空等曲。人天聞者多證",
    "T45n1899_001:0888a28": "四沙門果。既闍維已隨龍還宮。不返祇樹前",
    "T45n1899_001:0888a29": "佛殿。東樓上層有八萬白銀佛坐七寶蓮華。",
    "T45n1899_001:0888b01": "於銀像內有八萬四千七寶樓觀。一一樓觀",
    "T45n1899_001:0888b02": "各各有如來成道降天魔轉法輪入涅槃等像。",
    "T45n1899_001:0888b03": "七寶寶樓內有一寶池。寶花莊嚴花上諸佛",
    "T45n1899_001:0888b04": "各說妙法。其像多少白玉作之。池中蓮花院",
    "T45n1899_001:0888b05": "內有十六億白銀寶塔。於諸塔心有天真殊。",
    "T45n1899_001:0888b06": "塔百二十角層數亦爾。塔下有三百二十頭",
    "T45n1899_001:0888b07": "盤龍。上承珠塔。塔表有大珠王。其形如鳳。鳳",
    "T45n1899_001:0888b08": "上文殊師利乘之。每月布薩殊王放光。至戒",
    "T45n1899_001:0888b09": "壇所照諸比丘光呵破戒。有覆罪者光觸其",
    "T45n1899_001:0888b10": "身又見頭上。犯重比丘珠光射心。發熱燒身",
    "T45n1899_001:0888b11": "交受苦惱。至誠悔者珠光出水清泠。灌注身",
    "T45n1899_001:0888b12": "心得清涼樂戒根還生。大悲文殊放白毫。光。",
    "T45n1899_001:0888b13": "又照比丘呵責破戒。讚持戒者是珠塔者又",
    "T45n1899_001:0888b14": "從地出飛。至壇所遶壇行道。塔中天樂皆說",
    "T45n1899_001:0888b15": "諸平等大悲。歎譽持戒諸大功德。此珠塔中",
    "T45n1899_001:0888b16": "有釋迦多寶二像。說法華經。第七會者在此",
    "T45n1899_001:0888b17": "塔中。大眾八部入不相障。將欲制戒時金剛",
    "T45n1899_001:0888b18": "幢菩薩為請主。塔中先有迦葉維衛二佛毘",
    "T45n1899_001:0888b19": "尼藏。釋迦如來十二年後制戒之時。於此塔",
    "T45n1899_001:0888b20": "中披討古律。阿難比丘常在習誦。此殊塔上",
    "T45n1899_001:0888b21": "四面百億天人皆乘殊風。手執樂器常以供",
    "T45n1899_001:0888b22": "養大毘尼藏。每受戒時塔至壇所。諸天樂遶",
    "T45n1899_001:0888b23": "塔供養。有功德者塔門自二開見世尊。手摩",
    "T45n1899_001:0888b24": "其頭受已。此塔返於故地。其中微妙不思議",
    "T45n1899_001:0888b25": "事不可說盡。已前諸相總是金剛智菩薩於",
    "T45n1899_001:0888b26": "維衛佛時所作。其珠寶者娑竭龍王也。釋迦",
    "T45n1899_001:0888b27": "如來將往涅槃前。塔中像樓觀池塔乘空送",
    "T45n1899_001:0888b28": "之至闍維所。天人便奏常樂我淨曲。闍維事",
    "T45n1899_001:0888b29": "了。珠塔放光蔽諸大眾。又出大聲。塔門即開",
    "T45n1899_001:0888c01": "見二世尊。爾時寶積菩薩為諸大眾請決所",
    "T45n1899_001:0888c02": "疑。過去諸佛入涅槃時。如何教戒諸弟子等。",
    "T45n1899_001:0888c03": "闍維起塔分布等相佛皆隨。答因菩薩請遂",
    "T45n1899_001:0888c04": "名其經名大寶積。其經三分一與涅槃經相",
    "T45n1899_001:0888c05": "似。既說經已塔門還閉。娑竭龍王收還海宮",
    "T45n1899_001:0888c06": "依今別傳。且渠國中見有此經。十萬餘偈。玄奘法師亦將梵本。只譯一分名大菩薩藏。廣明大乘六度四攝佛不共",
    "T45n1899_001:0888c07": "法。餘者未出也妙法華經事同華嚴般若。多會說之。",
    "T45n1899_001:0888c08": "今此所翻當第三會。佛華嚴經亦數度說。一",
    "T45n1899_001:0888c09": "一說各有七處八會教主不同。寶樓中層內",
    "T45n1899_001:0888c10": "有十六介七寶樓觀。隨觀有多彌勒菩薩像。",
    "T45n1899_001:0888c11": "經中善財童子遇彌勒菩薩於斯觀中。又五",
    "T45n1899_001:0888c12": "百白銀臺臺內各有五百金臺。隨臺各有七",
    "T45n1899_001:0888c13": "寶池。各有千葉金蓮花。隨花有佛。復有七寶",
    "T45n1899_001:0888c14": "蓮花小小。諸天童子等作天伎樂中有碧須",
    "T45n1899_001:0888c15": "彌山。山上作釋迦如來度諸龍像。上來寶樓",
    "T45n1899_001:0888c16": "並是無言。菩薩於維衛佛時造而供養。逮至",
    "T45n1899_001:0888c17": "于今。如來涅槃忉利天主收往天上。寶樓下",
    "T45n1899_001:0888c18": "層作牛頭栴檀大梵王像并梵眷屬。又作帝",
    "T45n1899_001:0888c19": "釋四王部眷等像。佛成道後三十一年。之文",
    "T45n1899_001:0888c20": "殊師利告之像形。音言動止與真無異。中央",
    "T45n1899_001:0888c21": "有大金鐘。帝釋像每日擊之振三千界。及佛",
    "T45n1899_001:0888c22": "滅後經十二年。大龍收入海殿供養。前殿西",
    "T45n1899_001:0888c23": "樓臺內上層有六十四須彌山。並以青白碧",
    "T45n1899_001:0888c24": "玉三色共成。山下周海七寶為岸。大山中有",
    "T45n1899_001:0888c25": "八十億真珠樓觀。隨觀各有佛成道降天魔。",
    "T45n1899_001:0888c26": "轉法輪般涅槃等像。隨山王上各有百千諸",
    "T45n1899_001:0888c27": "佛國土。中心山頂有大寶樓。迦葉如來於此",
    "T45n1899_001:0888c28": "樓觀。說勝天王思蓋華嚴各十萬偈。此樓臺",
    "T45n1899_001:0888c29": "中有星宿劫中諸佛所說修多羅藏。臺之中",
    "T45n1899_001:0889a01": "心有白銀幢三千級。幢三千級。上百億天童",
    "T45n1899_001:0889a02": "乘金師子。常作天樂供養前經。樂中多說平",
    "T45n1899_001:0889a03": "等大會普賢行。幢頭有大金翅鳥。珠王口銜",
    "T45n1899_001:0889a04": "金鐘七枚。至時珠王自鳴。鐘聲即發聲振大",
    "T45n1899_001:0889a05": "千。召集九地菩薩并十方佛。都會此臺多說",
    "T45n1899_001:0889a06": "諸佛神通變化迴動天地。古昔諸佛種種畫",
    "T45n1899_001:0889a07": "算咸集此臺。珠王背上普賢菩薩乘白象王。",
    "T45n1899_001:0889a08": "每有受具放眉間光。三道亘列一照諸佛制",
    "T45n1899_001:0889a09": "戒壇。二照比丘尼戒壇。三照大僧受戒壇。光",
    "T45n1899_001:0889a10": "至三壇上化為眾寶花臺。隨臺百千諸佛說",
    "T45n1899_001:0889a11": "普賢行願。願讚歎持戒功德。此臺觀者佛成",
    "T45n1899_001:0889a12": "道已十一年中。彌勒維摩之共所造。及佛滅",
    "T45n1899_001:0889a13": "後三年猶在過此。娑竭羅龍王收將入海。寶",
    "T45n1899_001:0889a14": "臺中層內有大寶蓮花。居七寶池。池中金龍",
    "T45n1899_001:0889a15": "銜花盤住花上。又有十三億七寶樓。樓中有",
    "T45n1899_001:0889a16": "白玉寶塔。塔有維摩文殊對談之相。塔表有",
    "T45n1899_001:0889a17": "大摩尼珠。至時出聲遍至大千。音如天鼓又",
    "T45n1899_001:0889a18": "放光明。與聲俱往他方佛剎。光中化佛說諸",
    "T45n1899_001:0889a19": "如來無生大慧。有聞法者或得法忍至三四",
    "T45n1899_001:0889a20": "果。於六齋日蓮花即開。有福者見見餘合時。",
    "T45n1899_001:0889a21": "便為薄福人。每受具戒時金龍吐水。直至戒",
    "T45n1899_001:0889a22": "壇化為香雲雨。諸香雨事已便絕。此諸功德",
    "T45n1899_001:0889a23": "是拘那含佛所造。前在龍宮。娑竭羅龍王將",
    "T45n1899_001:0889a24": "來供養。佛滅將焚蓮花及池乘空來現。闍維",
    "T45n1899_001:0889a25": "既了金龍如上。吐雲注雨滅所焚火。又隨迦",
    "T45n1899_001:0889a26": "葉至戒壇所。金口中出大音聲。摩尼珠王放",
    "T45n1899_001:0889a27": "大光明。光中出聲音作十三問。尊者阿難如",
    "T45n1899_001:0889a28": "問而答。三日已後隨娑竭羅龍王還其所。至",
    "T45n1899_001:0889a29": "寶臺中層下立。大龍王各有龍屬沈吞為之。",
    "T45n1899_001:0889b01": "大梵天王然所造也。有八金鐘諸龍王像。有",
    "T45n1899_001:0889b02": "時龍王手自擊鐘。聲至小千。地獄聞者眾苦",
    "T45n1899_001:0889b03": "暫息。佛滅度後帝釋將上歡喜園中。親所供",
    "T45n1899_001:0889b04": "養。",
    "T45n1899_001:0889b05": "祇洹圖經卷上"
}