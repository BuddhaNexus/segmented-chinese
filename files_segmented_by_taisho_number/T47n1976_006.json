{
    "T47n1976_006:0404b25": "西方合論卷之六",
    "T47n1976_006:0404b27": "6 稱性門第六稱性門",
    "T47n1976_006:0404b28": "夫一切賢聖，稱心而行，法性無邊，行海叵",
    "T47n1976_006:0404b29": "量。是故或一剎那中，行滿三祇；或恒河沙劫，",
    "T47n1976_006:0404c01": "未成一念。飛空鳥跡，辨地位之分齊；淚日風",
    "T47n1976_006:0404c02": "花，明過現之影像。無脛而走，舍阿彌以何之；",
    "T47n1976_006:0404c03": "不疾而速，識西方之非遠。譬諸五色至玄而",
    "T47n1976_006:0404c04": "亡，萬流以海為極者也。今約大乘諸行，總入",
    "T47n1976_006:0404c05": "一行，略示五門：",
    "T47n1976_006:0404c06": "一、信心行。　二、止觀行。　三、六度行。",
    "T47n1976_006:0404c07": "四、悲願行。　五、稱法行。",
    "T47n1976_006:0404c08": "一、信心行者，經云：「信為道元功德母。」一切",
    "T47n1976_006:0404c09": "諸行，無不以信為正因，乃至菩提果滿，亦",
    "T47n1976_006:0404c10": "只完此信根。如谷子墮地，迨于成實，不異初",
    "T47n1976_006:0404c11": "種；如稚筍參天，暨至叢葉，本是原竿。初心菩",
    "T47n1976_006:0404c12": "薩，無不依是信力而成就者。是故蓮宗門下，",
    "T47n1976_006:0404c13": "全仗此信為根本：一者、信阿彌陀佛不動",
    "T47n1976_006:0404c14": "智、根本智，與己無異。如一大虛空，日映則",
    "T47n1976_006:0404c15": "明，雲來則翳，虛空本無是故；又則雲與日，皆",
    "T47n1976_006:0404c16": "即虛空故。二者、信阿彌陀佛，從發願來，那由",
    "T47n1976_006:0404c17": "他劫內，一切難行難忍種種修習之事，我亦",
    "T47n1976_006:0404c18": "能行。何以故？自憶無始劫中漂溺三塗，生苦、",
    "T47n1976_006:0404c19": "死苦、披毛戴角苦、鐵床銅柱苦，一切無益之",
    "T47n1976_006:0404c20": "苦，皆能受之，何況如今菩薩萬行濟眾生事，",
    "T47n1976_006:0404c21": "豈不能為？三者、信阿彌陀佛，無量智慧、無量",
    "T47n1976_006:0404c22": "神通，及成就無量願力等事，我亦當得。何以",
    "T47n1976_006:0404c23": "故？如來自性方便，具有如是不思議事，我與",
    "T47n1976_006:0404c24": "如來同一自體清淨性故。四者、信阿彌陀佛，",
    "T47n1976_006:0404c25": "不去不來，我亦不去不來；西方此土，不隔毫",
    "T47n1976_006:0404c26": "端，欲見即見。何以故？一切諸佛，皆以法性為",
    "T47n1976_006:0404c27": "身土故。五者、信阿彌陀佛修行歷劫，直至",
    "T47n1976_006:0404c28": "證果，不移剎那，我今亦不移剎那，位齊諸佛。",
    "T47n1976_006:0404c29": "何以故？時分者是業收，法界海中業不可得",
    "T47n1976_006:0405a01": "故。如是信解，是謂入道初心，信一切諸佛淨",
    "T47n1976_006:0405a02": "土之行。",
    "T47n1976_006:0405a03": "二、止觀行者，如《圓覺》、《楞嚴》、《華嚴》諸方等經，古",
    "T47n1976_006:0405a04": "今學者，廣設觀門，唯台宗三觀，最為直捷，示",
    "T47n1976_006:0405a05": "一心之筌蹄，撮諸法之要領，修行徑路，無踰",
    "T47n1976_006:0405a06": "于此。西方宗旨，自有十六正觀，然一一觀中，",
    "T47n1976_006:0405a07": "具含此三義，故天台詮經，直以三諦攝彼十",
    "T47n1976_006:0405a08": "六。《妙宗鈔》曰：「性中三德體，是諸佛三身，即此",
    "T47n1976_006:0405a09": "三德三身，是我一心三觀。若不然者，則觀外",
    "T47n1976_006:0405a10": "有佛，境不即心，何名圓宗絕待之觀。亦可彌",
    "T47n1976_006:0405a11": "陀三身以為法身，我之三觀以為般若，觀成",
    "T47n1976_006:0405a12": "見佛即是解脫，舉一具三，如新伊字。觀佛既",
    "T47n1976_006:0405a13": "爾，觀諸依正，理非異塗。」廣如《疏鈔》，不能具",
    "T47n1976_006:0405a14": "述。至若溫陵禪師，則純以念佛一聲，入三觀",
    "T47n1976_006:0405a15": "門。言念存三觀者，如一聲佛，遂了此能念體",
    "T47n1976_006:0405a16": "空，所念無相，即念存空觀，所念之佛即應身，",
    "T47n1976_006:0405a17": "即心破見思惑也。雖能念體空，所念無相，不",
    "T47n1976_006:0405a18": "妨能念分明，所念顯然，即念存假觀，所念之",
    "T47n1976_006:0405a19": "佛即報身，即心破塵沙惑也。正當能念所念",
    "T47n1976_006:0405a20": "空時，即能念所念顯然；正當能念所念顯時，",
    "T47n1976_006:0405a21": "即是能念所念寂然，空假互存，乃念存中觀，",
    "T47n1976_006:0405a22": "所念之佛即法身，即心破無明惑也。是又即",
    "T47n1976_006:0405a23": "念佛因，究竟三諦，淨彼四土，如拈一微塵",
    "T47n1976_006:0405a24": "變大地作黃金，是謂法界圓融，不可思議觀",
    "T47n1976_006:0405a25": "門。",
    "T47n1976_006:0405a26": "三、六度行者，《起信論》曰：「菩薩從初正信已來，",
    "T47n1976_006:0405a27": "於第一阿僧祇將欲滿故，於真如法中，深解",
    "T47n1976_006:0405a28": "現前所修離相，知法性體離慳貪故，隨順修",
    "T47n1976_006:0405a29": "行檀波羅蜜；法性無染離五欲過故，隨順",
    "T47n1976_006:0405b01": "修行戒波羅蜜；法性無苦離瞋惱故，隨順修",
    "T47n1976_006:0405b02": "行忍波羅蜜；法性無身心相離懈怠故，隨",
    "T47n1976_006:0405b03": "順修行精進波羅蜜；法性常定，體無亂故，隨",
    "T47n1976_006:0405b04": "順修行禪波羅蜜；法性體明，離無明故，隨",
    "T47n1976_006:0405b05": "順修行般若波羅蜜。」故《智度論》曰：「菩薩觀一",
    "T47n1976_006:0405b06": "切法畢竟空，不生慳貪心。何以故？畢竟空",
    "T47n1976_006:0405b07": "中無有慳貪，慳貪根本斷故。」乃至「般若波羅",
    "T47n1976_006:0405b08": "蜜畢竟空故，常不生癡心。所以者何？佛說一",
    "T47n1976_006:0405b09": "切法，無施無受，非戒非犯，乃至不智不愚故。」",
    "T47n1976_006:0405b10": "又云：「菩薩雖不見布施，以清淨空心布施，作",
    "T47n1976_006:0405b11": "是念：『是布施空無所有，眾生須故施與。如",
    "T47n1976_006:0405b12": "小兒以土為金銀，長者則不見是金銀，便隨",
    "T47n1976_006:0405b13": "意與，竟無所與。』其餘五法亦復如是。」是謂菩",
    "T47n1976_006:0405b14": "薩行于六度。修淨土者，即無如是差別名相，",
    "T47n1976_006:0405b15": "然亦不越一行，具此六義：一者、捨諸雜念，",
    "T47n1976_006:0405b16": "是行於施；又則繫佛，不住捨念，是性施故。",
    "T47n1976_006:0405b17": "二者、念念中淨，是行于戒；又則繫佛，不求",
    "T47n1976_006:0405b18": "滅念，是性戒故。三者、世念盡弱，是行於忍；",
    "T47n1976_006:0405b19": "又則繫佛，非關摧念，是性忍故。四者、畢念不",
    "T47n1976_006:0405b20": "退，是行精進；又則一念即是，不著苦行，是性",
    "T47n1976_006:0405b21": "精進故。五者、得念三昧，是行于定；又則念念",
    "T47n1976_006:0405b22": "是佛，不貪禪味，是大定故。六者、了念佛因，即",
    "T47n1976_006:0405b23": "念而佛，是行于智；又則念本非有，佛本非",
    "T47n1976_006:0405b24": "無，不落斷常，是一切種智故。是故念佛一門，",
    "T47n1976_006:0405b25": "能該諸行。何以故？念佛是一心法門，心外無",
    "T47n1976_006:0405b26": "諸行故，然亦不廢諸行，若廢諸行即是廢心",
    "T47n1976_006:0405b27": "故。",
    "T47n1976_006:0405b28": "四、悲願行者，諸佛菩薩，性海無盡，供養無",
    "T47n1976_006:0405b29": "盡，戒施無盡，乃至饒益無盡。如普賢發十",
    "T47n1976_006:0405c01": "大願：虛空界眾生界，無有盡時，而我此願，",
    "T47n1976_006:0405c02": "亦無有盡，身語意業，無有疲厭，名為願王。一",
    "T47n1976_006:0405c03": "切諸佛，無不成就如是願王，證涅槃果。故天",
    "T47n1976_006:0405c04": "親菩薩淨土五念門，以禮拜、讚歎、作願、觀察",
    "T47n1976_006:0405c05": "前四種，為成就入功德門；回向一切煩惱眾",
    "T47n1976_006:0405c06": "生，拔世間苦，為成就出功德門。菩薩修五",
    "T47n1976_006:0405c07": "念門，速得阿耨多羅三藐三菩提。難曰：「佛及",
    "T47n1976_006:0405c08": "眾生，本無所有。如《淨名經》言：『菩薩觀于眾",
    "T47n1976_006:0405c09": "生，如呼聲響；如水聚沫；如芭蕉堅；如電久",
    "T47n1976_006:0405c10": "住；如無色界色；如焦穀芽；如得忍菩薩貪",
    "T47n1976_006:0405c11": "恚毀禁；如佛煩惱習；如夢所見已窹，菩薩",
    "T47n1976_006:0405c12": "觀眾生為若此。』是則眾生本空，菩薩種種發",
    "T47n1976_006:0405c13": "願利生，將無眼見空華邪？」答曰：「《智度論》中，",
    "T47n1976_006:0405c14": "佛說：『此中言無佛者，破著佛想，不言取無",
    "T47n1976_006:0405c15": "佛相。』是故當知，言無眾生者，破眾生想，不",
    "T47n1976_006:0405c16": "言取無眾生相。如《淨名》言：『菩薩作是觀已自",
    "T47n1976_006:0405c17": "言：「我當為眾生，說如斯法。」即真實慈。』即知",
    "T47n1976_006:0405c18": "菩薩不取無眾生相；又則說是法者，真實利",
    "T47n1976_006:0405c19": "生，真實悲願，無別度眾生事也。又如《般若經》，",
    "T47n1976_006:0405c20": "菩薩深入大悲，如慈父見子為無所值物故",
    "T47n1976_006:0405c21": "死，父甚憐之，此兒但為虛誑故死。諸佛亦如",
    "T47n1976_006:0405c22": "是，知諸法空畢竟不可得，而眾生不知；眾",
    "T47n1976_006:0405c23": "生不知故，于空法中染著，著因緣故，墮大",
    "T47n1976_006:0405c24": "地獄，是故深入大悲。是則諸佛興慈運悲，",
    "T47n1976_006:0405c25": "正以眾生空故，眾生誑入生死故，豈有反息",
    "T47n1976_006:0405c26": "悲願之理。故知，菩薩種種度生者，是深達",
    "T47n1976_006:0405c27": "無眾生義。何故？若見有眾生故即有我，慈",
    "T47n1976_006:0405c28": "悲心劣，豈能行如是饒益之行？又先德云：『未",
    "T47n1976_006:0405c29": "居究竟位，全是自利門：從十信初心，歷十住、",
    "T47n1976_006:0406a01": "十行、十迴向、十地，直至等覺佛前普賢，猶是",
    "T47n1976_006:0406a02": "自利利他門者；登妙覺位佛後普賢，方是利",
    "T47n1976_006:0406a03": "他之行。』如佛告比丘：『功德果報甚深，無有",
    "T47n1976_006:0406a04": "如我知恩分者，我雖復盡其邊底，我本以欲",
    "T47n1976_006:0406a05": "心無厭足故得佛，是故今猶不息，雖更無功",
    "T47n1976_006:0406a06": "德可得，我欲心亦不休。』當知，行海無邊，非",
    "T47n1976_006:0406a07": "丈竿尺木所能探其底裹。如癡兒見人指門",
    "T47n1976_006:0406a08": "前竿云在天半，即計量言：『從地至天止兩竿",
    "T47n1976_006:0406a09": "許。』佛法戲論亦復如是。」",
    "T47n1976_006:0406a10": "五、稱法行者，法界海中，無量無邊；菩薩行海，",
    "T47n1976_006:0406a11": "亦無量無邊。虛空著彩，粉墨徒勞；法界無方，",
    "T47n1976_006:0406a12": "轍跡安用。是故菩薩自性行者，非有非無，非",
    "T47n1976_006:0406a13": "行非不行，唯是稱法自在之行。一者、菩薩度",
    "T47n1976_006:0406a14": "一切眾生究竟無餘涅槃，而眾生界不減。如",
    "T47n1976_006:0406a15": "登場傀儡悲咲宛然，唯一土泥，空無所有，是",
    "T47n1976_006:0406a16": "稱法行。二者、菩薩行五無間，而無惱恚；至于",
    "T47n1976_006:0406a17": "地獄，無諸罪垢；至於畜生，無有無明憍慢等",
    "T47n1976_006:0406a18": "過。如淫女離魂逐所歡去，乃至生子而身常",
    "T47n1976_006:0406a19": "在父母前，是稱法行。三者、菩薩自身入定，他",
    "T47n1976_006:0406a20": "身起定；一身入定，多身起定；從有情身入",
    "T47n1976_006:0406a21": "定，從無情身起足。如猛虎起屍，跪拜作舞，唯",
    "T47n1976_006:0406a22": "虎所欲而屍本無知，是稱法行。四者、菩薩於",
    "T47n1976_006:0406a23": "一小眾生身中，轉大法輪，燃大法炬，震大法",
    "T47n1976_006:0406a24": "雷，魔宮摧毀，大地震動，度無量無邊眾生，而",
    "T47n1976_006:0406a25": "此小眾生，不覺不知。如天帝樂人，逃入一",
    "T47n1976_006:0406a26": "小女子鼻孔，遍索不得，而此女子不覺不知，",
    "T47n1976_006:0406a27": "是稱法行。五者、菩薩欲久住世，即以念頃衍",
    "T47n1976_006:0406a28": "作無量無數百千億那由他劫；欲少住世，即",
    "T47n1976_006:0406a29": "以無量無數百千億那由他劫，縮為念頃。如",
    "T47n1976_006:0406b01": "小兒看燈中走馬，計其多寡首尾，了不可得，",
    "T47n1976_006:0406b02": "是稱法行。是故若證如是不思議行者，一念",
    "T47n1976_006:0406b03": "之中，三世諸佛淨土攝入無餘，是謂菩薩",
    "T47n1976_006:0406b04": "莊嚴淨土之行。以無思智照之可見，非是情",
    "T47n1976_006:0406b05": "量所能猜度。何以故？以自性超一切量故。",
    "T47n1976_006:0406b06": "西方合論卷之六終"
}