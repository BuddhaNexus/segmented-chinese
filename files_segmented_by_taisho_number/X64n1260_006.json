{
    "X64n1260_006:0035a03": "列祖提綱錄卷第六",
    "X64n1260_006:0035a05": "武林十八澗理安禪寺住持婁東行悅集",
    "X64n1260_006:0035a06": "達磨忌拈香法語(尊祖)",
    "X64n1260_006:0035a07": "千巖長禪師。初祖忌拈香。九年面壁。坐斷天下人舌",
    "X64n1260_006:0035a08": "頭。隻履西歸。喪却自家窮性命。吾本來茲土。又喪不",
    "X64n1260_006:0035a09": "盡也。傳法救迷情。又坐不斷也。既坐不斷喪不盡。畢",
    "X64n1260_006:0035a10": "竟作麼生。一花開五葉。結果自然成。",
    "X64n1260_006:0035a11": "鐵關樞禪師。達磨忌拈香。九年面壁。者些滯貨發落",
    "X64n1260_006:0035a12": "不得。賣金不是買金人。斷臂安心剛受屈。插香。無端",
    "X64n1260_006:0035a13": "揣出虗空骨。",
    "X64n1260_006:0035a14": "楚石琦禪師。初祖忌拈香。者漢西來。特地癡獃。不立",
    "X64n1260_006:0035a15": "文字。虗張意氣。直指人心。轉見病深。見性成佛。翻成",
    "X64n1260_006:0035a16": "窠窟。靈山直是不甘他。牛糞燒香狗尿茶。因甚如此。",
    "X64n1260_006:0035a17": "祇為如此。報德酬恩只者是。",
    "X64n1260_006:0035a18": "愚庵及禪師。初祖忌拈香。對梁王廓然無聖。此地無",
    "X64n1260_006:0035a19": "金二兩。坐少林九年面壁。俗人沽酒三升。無影樹花",
    "X64n1260_006:0035a20": "敷五葉。無煙火焰續千燈。太平本是將軍建。不許將",
    "X64n1260_006:0035a21": "軍見太平。",
    "X64n1260_006:0035a22": "祖忌拈香。雙耳帶金環。兩眼如墨突。行脚不逢人。九",
    "X64n1260_006:0035a23": "年空面壁。破邪師六宗異見。亂世英雄。傳上乘一心",
    "X64n1260_006:0035a24": "之印。太平奸賊。隻履翩翩何處歸。一花五葉成狼藉。",
    "X64n1260_006:0035b01": "顧左右云。淨智妙圓。體自空寂。",
    "X64n1260_006:0035b02": "祖忌拈香。萬里西來。九年面壁。前無釋迦。後無彌勒。",
    "X64n1260_006:0035b03": "單單遺下履一隻。等閒賣弄。價重連城。奇特商量。分",
    "X64n1260_006:0035b04": "文不直。一番拈起一番新。千古令人轉相憶。呈香云。",
    "X64n1260_006:0035b05": "休相憶。今朝十月初五日。",
    "X64n1260_006:0035b06": "呆庵莊禪師。祖忌拈香。來時缺兩齒。去時留一履。者",
    "X64n1260_006:0035b07": "箇老胡僧。孟浪絕倫比。乃喚云。者裏還有祖師麼。老",
    "X64n1260_006:0035b08": "僧與伊廝見則箇。以香置罏云。莫恠空疎。伏惟珍重。",
    "X64n1260_006:0035b09": "祖忌拈香。梁王殿上。將金博金。少室峰前。以楔出楔。",
    "X64n1260_006:0035b10": "葱嶺那邊逢宋雲。誰知弄巧翻成拙。",
    "X64n1260_006:0035b11": "恕中慍禪師。祖忌拈香。破六宗之邪見。傳上乘之妙",
    "X64n1260_006:0035b12": "法。日鑿一竅。七日而混沌死。插香云。無人知此意。令",
    "X64n1260_006:0035b13": "我憶南泉。",
    "X64n1260_006:0035b14": "天目禮禪師。祖忌。達磨祖師。從西天來。被流支打落",
    "X64n1260_006:0035b15": "當門板齒。直過東震旦中。尋討不見。諸人還委悉麼。",
    "X64n1260_006:0035b16": "至今千載後。缺陷不關風。",
    "X64n1260_006:0035b17": "了庵欲禪師。祖忌拈香。碧眼胡尊性急。一語不投機。",
    "X64n1260_006:0035b18": "闔國追不及。少林面壁。弄盡精神。只消斷臂師僧三",
    "X64n1260_006:0035b19": "拜而立。伎倆既盡。心事亦休。隻履西歸。空棺示跡。後",
    "X64n1260_006:0035b20": "代兒孫。充滿中國。莫不向今日燒牛頭栴檀之香。具",
    "X64n1260_006:0035b21": "酥酪醍醐之食。用伸追遠。用報恩德。正眼觀來。何異",
    "X64n1260_006:0035b22": "棒漏巵。以灌焦釜。而終莫能濕。所以開福比丘。蒸雲",
    "X64n1260_006:0035b23": "門胡餅。烹趙州釅茶。雖然禮貌麤疎。畢竟臭味相入。",
    "X64n1260_006:0035b24": "祖忌拈香。西天著不得。東土著不得。破六宗謾有多",
    "X64n1260_006:0035c01": "言。對梁王全無朕迹。坐久成勞忽轉身。春風滿地華",
    "X64n1260_006:0035c02": "狼藉。",
    "X64n1260_006:0035c03": "月江印禪師。祖忌拈香。跨水逢羊。歷魏遊梁。八九年",
    "X64n1260_006:0035c04": "冷坐。全無巴鼻。三五回中毒。也好恓惶。若謂是十萬",
    "X64n1260_006:0035c05": "里西來。傳佛心印。無鼻孔漢。將什麼聞香。",
    "X64n1260_006:0035c06": "南石琇禪師。祖忌拈香。者箇老胡。渾無面目。攪得支",
    "X64n1260_006:0035c07": "那。天翻地覆。不立文字。分明曳尾靈龜。直指人心。蚤",
    "X64n1260_006:0035c08": "已畫蛇添足。年年此日一爐香。斷絃須是鸞膠續。",
    "X64n1260_006:0035c09": "祖忌拈香。在西天曾挫異見王。到東土撞著梁武皇。",
    "X64n1260_006:0035c10": "廓然無聖。大似秦時[車*度]轢鑽。九年面壁。正如喪車後",
    "X64n1260_006:0035c11": "藥囊。雪中覓得一箇。方始能破天荒。從此惡毒滋長。",
    "X64n1260_006:0035c12": "喚作五葉聯芳。北山忝為末裔。不知滿面慙惶。一甌",
    "X64n1260_006:0035c13": "山茗一爐香。家醜重重又外揚。",
    "X64n1260_006:0035c14": "祖忌拈香。達大道兮過量。通佛心兮出度。不與凡聖",
    "X64n1260_006:0035c15": "同纏。超然名之曰祖。只如大光和尚。具甚麼見。却道",
    "X64n1260_006:0035c16": "不是祖。甜瓜徹蒂甜。苦瓠連根苦。",
    "X64n1260_006:0035c17": "笑隱訢禪師。祖師忌拈香。八百年前。向者裏落節。却",
    "X64n1260_006:0035c18": "贏得一著。八百年後。向者裏拔本。却輸了一著。且道",
    "X64n1260_006:0035c19": "是那一著。一任天下衲僧貶剝。",
    "X64n1260_006:0035c20": "祖忌拈香。東土西乾無授受。一華五葉自芬披。兒孫",
    "X64n1260_006:0035c21": "豈敢超宗祖。只要家風似舊時。顧眾云。達磨大師來",
    "X64n1260_006:0035c22": "也。大眾同伸三拜。",
    "X64n1260_006:0035c23": "佛朗性禪師。祖忌拈香。今日示終。始活葬於熊耳。三",
    "X64n1260_006:0035c24": "年隻履歸。是你不是你。魏國宋雲回。葱嶺相耳語。形",
    "X64n1260_006:0036a01": "神妙耶。法爾如是。一花五葉。函葢天地。從來沒意智。",
    "X64n1260_006:0036a02": "都在吾手裏。便拈香。",
    "X64n1260_006:0036a03": "百丈忌拈香法語",
    "X64n1260_006:0036a04": "佛朗性禪師。百丈祖忌拈香。再參馬大師。祖視繩床",
    "X64n1260_006:0036a05": "角。一喝不掩耳。鷺鷥騎白鶴。清規鑑得麼。夜來巡火",
    "X64n1260_006:0036a06": "鐸。",
    "X64n1260_006:0036a07": "全室泐禪師。百丈忌拈香。豎拂挂拂。神出鬼沒。併却",
    "X64n1260_006:0036a08": "咽喉。捫空揣骨。五百生來墮野狐。鬍鬚赤對赤鬚鬍。",
    "X64n1260_006:0036a09": "開山忌拈香法語",
    "X64n1260_006:0036a10": "雪巖欽禪師。小釋迦祖師忌日拈香。插鍬而立。去死",
    "X64n1260_006:0036a11": "十分。拔鍬便去。弄鬼精魂。山鳥山花笑殺人。慚惶炷",
    "X64n1260_006:0036a12": "此一爐薰。",
    "X64n1260_006:0036a13": "松隱然禪師。開山和尚忌日拈香云。巴陵三轉語。未",
    "X64n1260_006:0036a14": "足酬恩。楊岐作女人拜。深為負德。然上座。總不恁麼。",
    "X64n1260_006:0036a15": "何故。字經三寫。烏焉成馬。",
    "X64n1260_006:0036a16": "恕中慍禪師。空照忌拈香。未見巖頭。口似磉盤。既見",
    "X64n1260_006:0036a17": "巖頭。眼如木[木*突]。本然理拄地撑天。何勞置問主人翁。",
    "X64n1260_006:0036a18": "呼來喚去。猶欠惺惺。插香云。相逢不下馬。各自奔前",
    "X64n1260_006:0036a19": "程。",
    "X64n1260_006:0036a20": "月江印禪師。大覺和尚忌拈香。代圓通應詔而起。為",
    "X64n1260_006:0036a21": "九峰草疏而來。對使者焚却龍腦之鉢。創家堂如築",
    "X64n1260_006:0036a22": "黃金之臺。此是大覺老人。平生受用不盡底三昧。雖",
    "X64n1260_006:0036a23": "相去二三百載。而聲光煒燁。猶百千之迅雷。稽首僧",
    "X64n1260_006:0036a24": "伽真古佛。鄮峰千古碧崔嵬。",
    "X64n1260_006:0036b01": "無文璨禪師。伏虎祖師忌辰拈香。氣食萬牛。風生萬",
    "X64n1260_006:0036b02": "籟。有爪牙而不能藏伏。有文章而不能韜晦。若到薦",
    "X64n1260_006:0036b03": "福門下。伏聽處分。未為分外。何故。樹上安身法。他未",
    "X64n1260_006:0036b04": "夢見在。",
    "X64n1260_006:0036b05": "開山忌提綱",
    "X64n1260_006:0036b06": "大慧杲禪師。開山忌日上堂。今日一會。是當山國一",
    "X64n1260_006:0036b07": "大覺祖師。為諸人向一切處。轉無上法輪。全提底時",
    "X64n1260_006:0036b08": "節。直得大地六種十八相震動。出大音聲。諸天音樂。",
    "X64n1260_006:0036b09": "不皷自鳴。梵唄詠歌。自然敷奏。諸天寶華。同時而雨。",
    "X64n1260_006:0036b10": "正當恁麼時。塵沙諸佛。諸大菩薩。諸阿羅漢。天龍八",
    "X64n1260_006:0036b11": "部。諸鬼神等。各從他方而來集會。咸生歡喜。踊躍苾",
    "X64n1260_006:0036b12": "慶。同時發聲。而作是言。善哉希有大覺祖師。快說此",
    "X64n1260_006:0036b13": "法。我等悉來。共作證明。證明即不無。如何是此法。良",
    "X64n1260_006:0036b14": "久云。雲有出山勢。水無投澗聲。",
    "X64n1260_006:0036b15": "恕中慍禪師。開山散忌上堂。法不孤起。仗境方生。今",
    "X64n1260_006:0036b16": "日。是開山空照祖師。入般涅槃之辰。山僧將不可說",
    "X64n1260_006:0036b17": "不可說恒河沙世界。作一筵席。百億須彌山作一椀",
    "X64n1260_006:0036b18": "飯。百億香水海。作一椀羮。聊陳供養。正與麼時。且將",
    "X64n1260_006:0036b19": "此筵席。向什麼處鋪設。若向世界上鋪設。既此世界",
    "X64n1260_006:0036b20": "已成筵席。豈世界外別有世界耶。若向虗空中鋪設。",
    "X64n1260_006:0036b21": "虗空無實相。又作麼生鋪設。若一向與麼休去。又是",
    "X64n1260_006:0036b22": "顢頇佛性。儱侗真如。眾中。莫有出來措置者麼。如無。",
    "X64n1260_006:0036b23": "老僧自出手去也。竪拂子。恒河沙世界。百億須彌山。",
    "X64n1260_006:0036b24": "百億香水海。華簇簇錦簇簇。總向拂子頭上鋪設。不",
    "X64n1260_006:0036c01": "寬不隘。無欠無餘。大眾且道。空照祖師。還肯受此供",
    "X64n1260_006:0036c02": "養也無。受與不受。即且置。你道。他即今在什麼處安",
    "X64n1260_006:0036c03": "身立命。擊拂子。家家門前赫日月。太平不用將軍威。",
    "X64n1260_006:0036c04": "天目禮禪師。宏智禪師忌日上堂。夜明簾外。寶鑑臺",
    "X64n1260_006:0036c05": "前。元無兼帶。豈有偏圓。正恁麼時。畢竟誰居正位。古",
    "X64n1260_006:0036c06": "渡無人霜月冷。蘆花風靜鷺鷥眠。",
    "X64n1260_006:0036c07": "了庵欲禪師。開山忌上堂。平地上死人無數。過得荊",
    "X64n1260_006:0036c08": "棘林是好手。今朝三月十五。正是夏前春後。饒你不",
    "X64n1260_006:0036c09": "住兩頭。當處也成窠臼。拈拄杖。即今慧禪師。向拄杖",
    "X64n1260_006:0036c10": "頭上。吹無孔笛。鼓沒絃琴。非唯戞玉鏗金。直是移星",
    "X64n1260_006:0036c11": "換斗。卓拄杖。喝一喝。",
    "X64n1260_006:0036c12": "嗣法師忌拈香法語",
    "X64n1260_006:0036c13": "楊岐會禪師。為慈明忌日設齋。眾集。至真前。以兩手",
    "X64n1260_006:0036c14": "握拳安頭上。以坐具畫一畫。打一圓相。便燒香。退身",
    "X64n1260_006:0036c15": "三步。作女人拜。首座云。休揑恠。曰。首座作麼生。座云。",
    "X64n1260_006:0036c16": "和尚休揑恠。岐曰。兔子喫牛奶。第二座近前。打一圓",
    "X64n1260_006:0036c17": "相。便燒香。亦退身三步。作女人拜。楊岐近前作聽勢。",
    "X64n1260_006:0036c18": "第二座擬議。楊岐打一掌曰。者漆桶也亂做。",
    "X64n1260_006:0036c19": "晦堂心禪師。南和尚忌云。昔人去時是今日。今日依",
    "X64n1260_006:0036c20": "前人不來。今既不來昔不往。白雲流水空徘徊。誰云",
    "X64n1260_006:0036c21": "秤尺平。直中還有曲。誰云物理齊。種蔴還得粟。可憐",
    "X64n1260_006:0036c22": "馳逐天下人。六六元來三十六。",
    "X64n1260_006:0036c23": "正堂辯禪師。佛眼和尚忌拈香。龍門和尚。闡提潦倒。",
    "X64n1260_006:0036c24": "不信佛法。滅除禪道。拶破毗盧向上關。猫兒洗面自",
    "X64n1260_006:0037a01": "道好。一炷沈香爐上然。換手搥胷空懊惱。遂搖手曰。",
    "X64n1260_006:0037a02": "休懊惱。以坐具搭肩上。作女人拜曰。莫恠下房媳婦。",
    "X64n1260_006:0037a03": "觸忤大人好。",
    "X64n1260_006:0037a04": "大慧杲禪師。圓悟和尚大祥拈香。指真云。者箇川藞",
    "X64n1260_006:0037a05": "苴。自來好打鬨。閙處便入頭。惡靜而喜動。前年今日",
    "X64n1260_006:0037a06": "始歸家。今日前年路不差。乃顧示大眾云。作麼生是",
    "X64n1260_006:0037a07": "不差底路。要會麼。一回飲水一回噎。一瓣栴檀一盌",
    "X64n1260_006:0037a08": "茶。便燒香。",
    "X64n1260_006:0037a09": "圓悟和尚忌拈香。者箇尊慈。平昔強項。氣壓諸方。逞",
    "X64n1260_006:0037a10": "過頭底顢頇。用格外底儱侗。自言。我能以木槵子。換",
    "X64n1260_006:0037a11": "天下人眼睛。殊不知。被不孝之子。將斷貫索。穿却鼻",
    "X64n1260_006:0037a12": "孔。鼻孔索頭。既在徑山手裏。要教伊生也由徑山。要",
    "X64n1260_006:0037a13": "教伊死也由徑山。且道。以何為驗。遂燒香云。以此為",
    "X64n1260_006:0037a14": "驗。",
    "X64n1260_006:0037a15": "應庵華禪師。虎丘和尚忌拈香。平生沒興。撞著者無",
    "X64n1260_006:0037a16": "意智老和尚。做盡伎倆。湊泊不得。從此卸却干戈。隨",
    "X64n1260_006:0037a17": "分著衣喫飯。二十年來。坐曲彔木。懸羊頭賣狗肉。知",
    "X64n1260_006:0037a18": "他有甚憑據。雖然。一年一度燒香日。千古令人悵轉",
    "X64n1260_006:0037a19": "深。",
    "X64n1260_006:0037a20": "谷隱顯禪師。仰山和尚忌拈香。仰面不見天。低頭不",
    "X64n1260_006:0037a21": "見地。不知大仰來不來。一炷栴檀表勤意。",
    "X64n1260_006:0037a22": "笑隱訢禪師。佛智和尚忌拈香。者一著子。不從人得。",
    "X64n1260_006:0037a23": "豈假師傳。雖是久從此老。且無絲毫交涉。二十年前。",
    "X64n1260_006:0037a24": "空手把鋤頭。步行騎水牛。二十年後。人從橋上過。橋",
    "X64n1260_006:0037b01": "流水不流。休休。鳳棲不在悟桐樹。一度西風一度愁。",
    "X64n1260_006:0037b02": "佛朗性禪師。全室和尚忌拈香。恠先師最不可不會",
    "X64n1260_006:0037b03": "禪深肯我。如此活埋人。便好驀面。唾冷地思量著。合",
    "X64n1260_006:0037b04": "笑不合哭。大眾。今日以何為先師作忌。師。拈香便拜。",
    "X64n1260_006:0037b05": "全室和尚忌拈香。今日先師忌辰。還有相知者麼。不",
    "X64n1260_006:0037b06": "免對眾數理。一上中竺徑山。太虗釘橛。兩住天界。水",
    "X64n1260_006:0037b07": "中捉月。此土西天。波波不歇。戴角披毛再出來。大千",
    "X64n1260_006:0037b08": "世界廣長舌。便燒香。",
    "X64n1260_006:0037b09": "呆庵莊禪師。芥室和尚忌拈香云。巴陵三轉語。大殺",
    "X64n1260_006:0037b10": "誇張。楊岐女人拜。徒勞賣弄。徑山。今日爇此枯木。不",
    "X64n1260_006:0037b11": "是供養先師。只要天下衲僧知有些子氣息。遂插香。",
    "X64n1260_006:0037b12": "召大眾云。且道。是甚氣息。眾無語。師哭云。蒼天蒼天。",
    "X64n1260_006:0037b13": "雪巖欽禪師。無準和尚忌拈香。巴陵三轉語。大仰一",
    "X64n1260_006:0037b14": "甌茶。有恩成怨恨。無事是讐家。杜鵑啼血染山花。",
    "X64n1260_006:0037b15": "無準和尚忌拈香。成龍者升天。成蛇者竄草。將謂隨",
    "X64n1260_006:0037b16": "一切性。任其所適。誰知憤憤悱悱。却成煩惱。集雲峰",
    "X64n1260_006:0037b17": "高日杲杲。",
    "X64n1260_006:0037b18": "無準和尚忌拈香。盡道先師今日死。誰知今日是生",
    "X64n1260_006:0037b19": "朝。不知却有何憑據。紫栢黃檀一處燒。",
    "X64n1260_006:0037b20": "高峯妙禪師。雪巖和尚忌拈香。昔年瞎却我眼。今朝",
    "X64n1260_006:0037b21": "穿却你鼻。冤冤相報無休。莫若克己復禮。遂插香。以",
    "X64n1260_006:0037b22": "袖掩面作哭聲。復以坐具搭左肩上。作女人拜云。非",
    "X64n1260_006:0037b23": "惟和光同塵。免得遞相鈍置。",
    "X64n1260_006:0037b24": "雪巖和尚忌拈香。巴陵設忌三轉語。西峰單單只一",
    "X64n1260_006:0037c01": "句。那一句。聻。遂插香云。逢人切忌錯舉。",
    "X64n1260_006:0037c02": "雪巖和尚忌拈香。阿師示寂來。彈指恰八載。將謂入",
    "X64n1260_006:0037c03": "黃泉。面目儼然在。大眾面目既在。拈起香云。莫是者",
    "X64n1260_006:0037c04": "箇麼。插香云。認著依前猶隔海。",
    "X64n1260_006:0037c05": "雪巖和尚忌拈香。咄哉老賊。偷心未息。石灰布袋。到",
    "X64n1260_006:0037c06": "處成跡。若謂子為父隱。畢竟曲不藏直。今日因齋慶",
    "X64n1260_006:0037c07": "讚。未免乘時拈出。",
    "X64n1260_006:0037c08": "中峰本禪師。丹陽大同庵高峯和尚遠忌拈香。臘月",
    "X64n1260_006:0037c09": "初一日。老和尚遠忌。新建大同庵。也要效年例。曇華",
    "X64n1260_006:0037c10": "處處開。狹路難回避。如是展家風。曾不離世諦。且如",
    "X64n1260_006:0037c11": "何是物外相看底句。年年燒此一爐香。白雲不在青",
    "X64n1260_006:0037c12": "山外。",
    "X64n1260_006:0037c13": "石屋珙禪師。及庵和尚忌日拈香。有來由沒巴鼻。建",
    "X64n1260_006:0037c14": "陽山西峯寺。蒲團頭拾得底。無眼無耳。無頭無尾。道",
    "X64n1260_006:0037c15": "是一塊兜樓。嗅著又無香氣。家醜不可外揚。明人不",
    "X64n1260_006:0037c16": "作暗事。",
    "X64n1260_006:0037c17": "及庵和尚忌拈香。沒興相逢處。西峯與建陽。不平多",
    "X64n1260_006:0037c18": "少事。盡在一爐香。",
    "X64n1260_006:0037c19": "愚庵及禪師。寂照忌拈香。今朝八月初四日。一句明",
    "X64n1260_006:0037c20": "明道不得。合國人追不再來。千古萬古空相憶。徑塢",
    "X64n1260_006:0037c21": "雲深。西湖水碧。爇蒼松古栢。作栴檀牛首之香。擷蘊",
    "X64n1260_006:0037c22": "藻蘋蘩。為酥酪醍醐之食。聊旌遠諱斯臨。倍覺感懷",
    "X64n1260_006:0037c23": "疇昔。非關義重恩深。口貴眼橫鼻直。一度秋風一度",
    "X64n1260_006:0037c24": "愁。地久天長有何極。",
    "X64n1260_006:0038a01": "寂照忌拈香。巴陵酬雲門之恩。只憑三轉語。儉生不",
    "X64n1260_006:0038a02": "孝。楊岐為慈明設齋。特作女人拜。義出豐年。徑山今",
    "X64n1260_006:0038a03": "日先師忌辰。直是無可施設。茗椀薰爐。聊伸供養。庶",
    "X64n1260_006:0038a04": "表不忘。諸人且道。不忘箇什麼。便燒香。",
    "X64n1260_006:0038a05": "無文璨禪師。笑翁和尚忌。併供養無準癡絕和尚。以",
    "X64n1260_006:0038a06": "香指云。玷辱無用。是者老漢。落賺薦福。是者老漢。諸",
    "X64n1260_006:0038a07": "人若也不信。問取徑山兩翁看。",
    "X64n1260_006:0038a08": "南石琇禪師。熈怡和尚忌拈香。碁盤石斫破腦門。黑",
    "X64n1260_006:0038a09": "竹篦掀翻途轍。殃及天下師僧。何止楚淮閩浙。恁麼",
    "X64n1260_006:0038a10": "傳持臨濟宗。炎炎六月飄霜雪。",
    "X64n1260_006:0038a11": "熈怡和尚忌拈香。巴陵下三轉語。苦瓜不堪待客。楊",
    "X64n1260_006:0038a12": "岐作女人拜。家醜何須外揚。徑山者裏。總不與麼。爐",
    "X64n1260_006:0038a13": "香椀茗雖清淡。也勝蒿湯備禮儀。",
    "X64n1260_006:0038a14": "了庵欲禪師。保寧和尚忌拈香。出黃泉又入黃泉。穴",
    "X64n1260_006:0038a15": "鼻無繩不受牽。倒轉一枝無孔笛。蘆花明月滿前川。",
    "X64n1260_006:0038a16": "你諸人。還知我老和尚落處麼。卷四大海水於舌端。",
    "X64n1260_006:0038a17": "不見涓滴。置微塵剎土於毛孔。囊括大千。總謂其嫌",
    "X64n1260_006:0038a18": "白雲之語拙。愛五祖之說禪。夫豈善用黑豆之活法。",
    "X64n1260_006:0038a19": "契鷲峯之正傳。以香扣爐云。相席打令。飲水思源。盤",
    "X64n1260_006:0038a20": "山會裏翻筋斗。到此誰知普化顛。",
    "X64n1260_006:0038a21": "天隱修禪師。幻有和尚忌拈香。大明國裏者老漢。兒",
    "X64n1260_006:0038a22": "孫滿地。盡道今日是忌日設供。山僧則不然。正是老",
    "X64n1260_006:0038a23": "漢大解脫底時節。諸人還知落處麼。若知得落處。也",
    "X64n1260_006:0038a24": "許你門拈一分香。便禮拜。",
    "X64n1260_006:0038b01": "密雲悟禪師。幻有和尚忌拈香。當時巴陵為雲門大",
    "X64n1260_006:0038b02": "師設忌。有三轉語。高峰為雪巖和尚設忌。只有一句。",
    "X64n1260_006:0038b03": "悟上座。今日為幻有和尚設忌。一句也無。何以。舉起",
    "X64n1260_006:0038b04": "香云。者是一句耶。是三句耶。插香云。逢人切莫錯舉。",
    "X64n1260_006:0038b05": "弘覺忞禪師。密老和尚忌辰拈香。去秋燭翦邗溝月。",
    "X64n1260_006:0038b06": "今歲茶烹老范泉。太白峰高常在望。歸真誰道十三",
    "X64n1260_006:0038b07": "年。大眾。還信得及麼。若信不及時。[颱-台+弗][颱-台+弗]栴檀爐內爇。",
    "X64n1260_006:0038b08": "披襟試騐髑髏前。",
    "X64n1260_006:0038b09": "箬庵問禪師。磬山和尚忌拈香。師指真云。若不是問",
    "X64n1260_006:0038b10": "上座。洎被者老漢埋沒一生。今日却要向人天眾前。",
    "X64n1260_006:0038b11": "拈一分香。薰灼者老和尚鼻孔。何故。父為子隱即得。",
    "X64n1260_006:0038b12": "子為父隱即不得。",
    "X64n1260_006:0038b13": "牧雲門禪師。天童和尚忌。插香展具云。昨夜上單時。",
    "X64n1260_006:0038b14": "一陣肚裏痛。思量老和尚。十年不侍奉。心有戚戚焉。",
    "X64n1260_006:0038b15": "合眼不成夢。尋常雖禮拜。將輕曾愽重。新更住鶴林。",
    "X64n1260_006:0038b16": "却又無些供。只聽五更頭。大雨風聲送。點滴在堦前。",
    "X64n1260_006:0038b17": "濕處全無空。山鷄再四啼。堂牖何空洞。上了一杯茶。",
    "X64n1260_006:0038b18": "看看眉毛動。生平拄杖子。羅龍還打鳳。只今依舊在",
    "X64n1260_006:0038b19": "身傍。冷地知他用不用。三聲皷了整伽黎。頂禮而參",
    "X64n1260_006:0038b20": "煩大眾。",
    "X64n1260_006:0038b21": "嗣法師忌日提綱",
    "X64n1260_006:0038b22": "五祖演禪師。白雲忌上堂。去年正當恁麼時。多前年",
    "X64n1260_006:0038b23": "三件事。今年正當恁麼時。多去年七件事。者十件事。",
    "X64n1260_006:0038b24": "數不過者甚多。何也。去却七三存一事。是去年說是",
    "X64n1260_006:0038c01": "今日。急如箭黑似漆。無言童子口吧吧。無足仙人擗",
    "X64n1260_006:0038c02": "胷趯。乃云。交。下座。",
    "X64n1260_006:0038c03": "佛鑒懃禪師。五祖周祥上堂。去年今日時。紅爐片雪",
    "X64n1260_006:0038c04": "飛。今日去年時。曹娥讀夜碑。末後一句子。佛眼莫能",
    "X64n1260_006:0038c05": "窺。白蓮峰頂上。紅日遶須彌。鳥啄珊瑚樹。鯨吞離水",
    "X64n1260_006:0038c06": "犀。太平家業在。千古襲楊岐。",
    "X64n1260_006:0038c07": "龍門遠禪師。東山和尚忌上堂。先師當年末後句。與",
    "X64n1260_006:0038c08": "人皮下挑出刺。譬如六月日中氷。銷鎔處處皆相似。",
    "X64n1260_006:0038c09": "後來聽響各流傳。更加一二與三四。箇中孰是無耳",
    "X64n1260_006:0038c10": "人。明見去來不生死。先師老和尚。某奉侍日久。多蒙",
    "X64n1260_006:0038c11": "苦口提撕。追遠之誠。何可忘也。聊設小供。諸人且道。",
    "X64n1260_006:0038c12": "先師還來也無。若道來。入滅十餘年。如何見得來的",
    "X64n1260_006:0038c13": "道理。若道不來。又用設齋作甚麼。道來也有誵訛。道",
    "X64n1260_006:0038c14": "不來也有誵訛。若為得無誵訛去。還知得麼。三箇渾",
    "X64n1260_006:0038c15": "崙鐵餕饀。一雙無縫木饅頭。久立。",
    "X64n1260_006:0038c16": "五祖忌上堂。趙州不見南泉。山僧不識五祖。甜瓜徹",
    "X64n1260_006:0038c17": "蔕自甜。苦瓠連根自苦。",
    "X64n1260_006:0038c18": "夢庵信禪師。勝因戲魚靜和尚忌上堂。斯辰七月四。",
    "X64n1260_006:0038c19": "老人圓寂日。陞座繼餘風。特此酬慈訓。大法不流通。",
    "X64n1260_006:0038c20": "巨恩若為報。全提知有據。豈敢惜眉毛。今對大眾前。",
    "X64n1260_006:0038c21": "未免揚家醜。竪起拂子云。還會麼。當時若謂無分付。",
    "X64n1260_006:0038c22": "如今拈出又何來。乃擊禪床一擊下座。",
    "X64n1260_006:0038c23": "慧通旦禪師。佛性和尚忌上堂。三脚驢子弄蹄行。步",
    "X64n1260_006:0038c24": "步相隨不相到。樹頭驚起雙雙魚。拈來一老一不老。",
    "X64n1260_006:0039a01": "為憐松竹引清風。其柰出門便是草。因喚檀郎識得",
    "X64n1260_006:0039a02": "渠。大機大用都推倒。燒香勘證見根源。糞掃堆頭拾",
    "X64n1260_006:0039a03": "得寶。叢林浩浩謾商量。勸君莫謗先師好。",
    "X64n1260_006:0039a04": "密庵傑禪師。應庵和尚忌上堂。劇劍軿虗空。萬象鳴",
    "X64n1260_006:0039a05": "嚗嚗。年年向斯辰。令人倍發惡。言者道。子不談父德。",
    "X64n1260_006:0039a06": "雖然。家醜也要外揚。者老和尚平生事。過頭底九百。",
    "X64n1260_006:0039a07": "自云。著草鞋。住院何苦。如蚖蛇戀窟。美則美矣。帶累",
    "X64n1260_006:0039a08": "不肖兒孫。依模脫出。贊歎者。從他贊上非非想天。毀",
    "X64n1260_006:0039a09": "謗者。謗到空輪水際。眾中。莫有毀譽不動底麼。出來",
    "X64n1260_006:0039a10": "與華藏相見。有麼有麼。良久。擲下拄杖。高聲云。侍者",
    "X64n1260_006:0039a11": "收取拄杖。",
    "X64n1260_006:0039a12": "嗣法師翁忌拈香法語",
    "X64n1260_006:0039a13": "愚庵及禪師。圓悟大慧祖師同忌拈香。隻手不獨拍。",
    "X64n1260_006:0039a14": "單絲不成線。兩箇五百文。鬬凑合一貫。鷄啼白晝認",
    "X64n1260_006:0039a15": "頻呼小玉。總墮聲塵。薰風南來證諸條。法身何曾夢",
    "X64n1260_006:0039a16": "見。橫說竪說熾然說。卷百億香水海於廣長舌本波",
    "X64n1260_006:0039a17": "瀾。內空外空畢竟空。攝有漏微塵國於事事無礙法",
    "X64n1260_006:0039a18": "界。臭皮襪炙地薰天。折竹篦鍧雷掣電。擉瞎臨濟正",
    "X64n1260_006:0039a19": "法眼。摵碎東山鐵酸饀。陵滅宗風忤逆孫。終不隨他",
    "X64n1260_006:0039a20": "脚跟轉。香爇一爐。茶傾三奠。醆子撲落地。碟子成七",
    "X64n1260_006:0039a21": "片。",
    "X64n1260_006:0039a22": "玉林琇禪師。幻有師翁忌日設供。師指真云。兀坐嘴",
    "X64n1260_006:0039a23": "盧。都教人沒柰何。箇老漢。慣得其便。者裏透得過的。",
    "X64n1260_006:0039a24": "如龍得水。似虎靠山。有意氣時添意氣。不風流處也",
    "X64n1260_006:0039b01": "風流。而今大明國裏。稱為師翁後裔者。不啻百千萬",
    "X64n1260_006:0039b02": "億。究竟得大機顯大用。堪為嫡骨兒孫者。能有幾人。",
    "X64n1260_006:0039b03": "某上座。初閱龍池語錄。見師翁云。世間多少不平之",
    "X64n1260_006:0039b04": "輩。務要別尋一箇人。與我老釋迦。比勝負較優劣。還",
    "X64n1260_006:0039b05": "知我釋迦如來是何等一箇面目麼。某上座。便於此",
    "X64n1260_006:0039b06": "喪身失命。將謂師翁面目只如是。後來呈似先師和",
    "X64n1260_006:0039b07": "尚。受他許多惡辣鉗錘。方知見與翁齊。減翁半德。見",
    "X64n1260_006:0039b08": "過於翁。方堪嗣續。從此脚跟下自解作活計。雖與師",
    "X64n1260_006:0039b09": "翁同條生。不與師翁同條死。師翁善為隱語云。人還",
    "X64n1260_006:0039b10": "知我釋迦如來是何等一箇面目。令某小瞎禿。最初",
    "X64n1260_006:0039b11": "祇見師翁殺人刀。未見師翁活人劍。今日某上座。不",
    "X64n1260_006:0039b12": "妨顯示。令見者聞者。知我祖師門下。亦有殺人刀。亦",
    "X64n1260_006:0039b13": "有活人劍。顧視左右云。若有問如何是我師翁真面",
    "X64n1260_006:0039b14": "目。拈香云。急著眼。",
    "X64n1260_006:0039b15": "嗣法師翁忌提綱",
    "X64n1260_006:0039b16": "龍門遠禪師。端師翁忌辰上堂。昔人已乘白雲去。此",
    "X64n1260_006:0039b17": "地空餘綠水流。綠水一去不復返。白雲千載空悠悠。",
    "X64n1260_006:0039b18": "湖南舊說老楊岐。失却金毛獅子兒。江南江北無覓",
    "X64n1260_006:0039b19": "處。龍門今日順風吹。順風吹囉囉哩。水急風高下釣",
    "X64n1260_006:0039b20": "磯。",
    "X64n1260_006:0039b21": "大慧杲禪師。五祖師翁忌上堂。山前一片閒田地。元",
    "X64n1260_006:0039b22": "來記得在。叉手叮嚀問祖翁。只為契券不分明。幾度",
    "X64n1260_006:0039b23": "賣來還自買。難為牙保人。為憐松竹引清風。喝一喝",
    "X64n1260_006:0039b24": "云。乞兒見小利。",
    "X64n1260_006:0039c01": "掃歷代祖塔拈香法語",
    "X64n1260_006:0039c02": "五祖演禪師。入院五祖。祖塔燒香。以手指云。當時與",
    "X64n1260_006:0039c03": "麼全身去。今日重來記得無。復云。以何為驗。以此為",
    "X64n1260_006:0039c04": "驗。遂禮拜。",
    "X64n1260_006:0039c05": "天目禮禪師。到靈隱松源和尚塔頭。拈香云。破沙盆",
    "X64n1260_006:0039c06": "提不起。眼瞎耳聾。門風委地。昔年撞到東湖。褫剝家",
    "X64n1260_006:0039c07": "私到底。後來各自西東。我又誰能管你。一瓣兜樓拜",
    "X64n1260_006:0039c08": "塔前。畢竟無人是嫡傳。",
    "X64n1260_006:0039c09": "山茨際禪師。掃旵祖塔拈香。師云。者老漢。二百年來",
    "X64n1260_006:0039c10": "在此藏身。人天罔知。佛祖難近。今日脚下兒孫到來。",
    "X64n1260_006:0039c11": "親遭看破。且道。以何為驗。顧左右插香。",
    "X64n1260_006:0039c12": "弘覺忞禪師。掃笑巖祖塔拈香。黃金骨瑣玉玲瓏。鐵",
    "X64n1260_006:0039c13": "棘門栽不計重。佛眼難窺吾祖意。兒孫若敢妄流通。",
    "X64n1260_006:0039c14": "拈香云。即此用。離此用。蟭螟眼裏繡鴛鴦。烈焰爐中",
    "X64n1260_006:0039c15": "飛彩鳳。便燒。",
    "X64n1260_006:0039c16": "掃歷代祖塔塔主請提綱",
    "X64n1260_006:0039c17": "密雲悟禪師。到玄墓。掃萬峰寶藏二祖塔。請上堂。今",
    "X64n1260_006:0039c18": "日不肖兒孫。高陞遠祖之堂。不必更說偈言。覿面為",
    "X64n1260_006:0039c19": "眾舉揚。急著眼莫思量。逴得便行真漢子。人間天上",
    "X64n1260_006:0039c20": "本無雙。卓拄杖下座。",
    "X64n1260_006:0039c21": "箬庵問禪師。到龍池掃祖塔。萬如和尚請上堂。師云。",
    "X64n1260_006:0039c22": "昔年未見師翁面。問上座。却被師翁絆入葛藤窠裏。",
    "X64n1260_006:0039c23": "沒頭沒腦。及乎親見師翁一回。師翁。却被問上座絆",
    "X64n1260_006:0039c24": "入葛藤窠裏。沒頭沒腦。者段公案。正要向明眼人前",
    "X64n1260_006:0040a01": "判斷。今日既親到師翁法窟。承堂頭法兄。和尚為眾",
    "X64n1260_006:0040a02": "推出。登師翁堂。踞師翁座。問上座。豈敢掩耳偷鈴。請",
    "X64n1260_006:0040a03": "諸仁者不悋慈悲。為問上座判斷看。若判斷得。諸仁",
    "X64n1260_006:0040a04": "者。合喫問上座手中三十棒。若判斷不得。問上座。合",
    "X64n1260_006:0040a05": "喫我堂頭法兄和尚手中三十棒。者兩頓棒。有一棒",
    "X64n1260_006:0040a06": "堪與佛祖為師。有一棒堪與人天為師。若也不甘。自",
    "X64n1260_006:0040a07": "救不了。卓拄杖下座。",
    "X64n1260_006:0040a08": "掃鶴林玄素禪師塔。請上堂。會即不會。疑即不疑。兩",
    "X64n1260_006:0040a09": "重公案。土上加泥。佛來也不著。耆陀施妙藥。無你棲",
    "X64n1260_006:0040a10": "泊處。切忌隨流去。牛頭橫出一枝。箇是確然本據。問",
    "X64n1260_006:0040a11": "上座。於往昔劫中。不知與者老宿。有甚交涉。登臨披",
    "X64n1260_006:0040a12": "歷。遂感初心。今日到來。且道。以何為驗。卓拄杖。復舉",
    "X64n1260_006:0040a13": "當山法嗣徑山國一欽禪師。因馬祖令僧馳書到。開",
    "X64n1260_006:0040a14": "緘一見圓相。乃於圓相中著一點。却封回。忠國師聞",
    "X64n1260_006:0040a15": "云。欽師猶被馬師惑。後來雪竇明覺云。徑山被惑且",
    "X64n1260_006:0040a16": "置。若將呈似國師。別作箇甚麼伎倆。免被惑去。有般",
    "X64n1260_006:0040a17": "道。當時坐却便休。亦有云。但與畫破。若與麼。祇是不",
    "X64n1260_006:0040a18": "識羞。敢謂天下老師。各具金剛眼睛。廣作神通變化。",
    "X64n1260_006:0040a19": "還免得麼。雪竇見處。也要諸人共知。祇者馬師。當時",
    "X64n1260_006:0040a20": "畫出早是自惑了也。師云。馬駒踏殺天下人。總出他",
    "X64n1260_006:0040a21": "圈繢未得。雪竇自謂。出一頭地。因甚也掩耳偷鈴。山",
    "X64n1260_006:0040a22": "僧今日因行。掉臂略展風規。不妨八字打開。與諸人",
    "X64n1260_006:0040a23": "相見。還知麼。藕穿池面為荷葉。笋過東家作竹林。",
    "X64n1260_006:0040a24": "徑山盛禪師。掃雲棲蓮大師塔。塔主率眾護法。請上",
    "X64n1260_006:0040b01": "堂。師以如意畵圓相云。會麼。向上一路。千聖不傳。末",
    "X64n1260_006:0040b02": "後牢關。直須親到。達磨大師。親稟不立文字教外別",
    "X64n1260_006:0040b03": "傳直指人心見性成佛之旨。特特來我東土。初遇梁",
    "X64n1260_006:0040b04": "武帝。不契即渡江。於少林面壁。此時。震旦義學相高。",
    "X64n1260_006:0040b05": "多滯名相。間有學者扣達祖宗旨。皆是斥相指心。中",
    "X64n1260_006:0040b06": "有不能領略者。輙生嫉害。乃至六遭服毒。末遇神光",
    "X64n1260_006:0040b07": "斷臂于安心。歸位之後。始付其衣鉢。并授楞伽經。以",
    "X64n1260_006:0040b08": "為印心嗣。是東土一花。五葉徧燦寰區。皆是親悟親",
    "X64n1260_006:0040b09": "證。始得使此真宗不墜也。或謂。達祖既以不立文字。",
    "X64n1260_006:0040b10": "直指人心。何復以楞伽為印乎。此正明一切佛語。皆",
    "X64n1260_006:0040b11": "以心為宗旨。不特楞伽是離文字法。如能親悟心印。",
    "X64n1260_006:0040b12": "則三藏十二部。一切脩多羅。皆是離文字為宗旨也。",
    "X64n1260_006:0040b13": "達祖斥相指心。正以彼時教家。執着名相。不見心宗。",
    "X64n1260_006:0040b14": "斥者。斥其執相也。非斥彼不當開闡教義也。如能悟",
    "X64n1260_006:0040b15": "此心宗。又何經律論觀淨諸教。非直指之玅心哉。不",
    "X64n1260_006:0040b16": "見。我雲棲先大師。最初發心。即以生死大事。而起疑",
    "X64n1260_006:0040b17": "情。剃染之後。即徧參諸方尊宿。甞于京師。謁笑巖和",
    "X64n1260_006:0040b18": "尚求指示。笑巖曰。阿你三千里外來開示我。我有甚",
    "X64n1260_006:0040b19": "麼開示你。時。大師言下有省。因過東昌。聞譙樓鼓聲。",
    "X64n1260_006:0040b20": "乃悟其旨。作偈曰。二十年前事可疑。三千里外遇何",
    "X64n1260_006:0040b21": "奇。焚香擲戟渾如夢。魔佛空爭是與非。此後見法門",
    "X64n1260_006:0040b22": "師。承大壞參學無真。乃大權設教。開戒律闡教乘。標",
    "X64n1260_006:0040b23": "淨土而歸于心宗。世人不知大師悟證之繇。以大師",
    "X64n1260_006:0040b24": "乃教中圓人。何必揑歸禪宗以亂其統。又孰知大師",
    "X64n1260_006:0040c01": "乃先悟禪宗。而後開諸教海。收攝羣機而歸正覺也。",
    "X64n1260_006:0040c02": "世間開戒闡教標淨者甚多。未必皆悟道之後設施",
    "X64n1260_006:0040c03": "也。獨太師。於悟心之後弘法。是以說戒。戒即金剛戒",
    "X64n1260_006:0040c04": "性也。設教。教即妙明真心也。立論。論即直剖宗旨也。",
    "X64n1260_006:0040c05": "標淨。淨即全提佛心也。輓近主法之人。孰能如大師。",
    "X64n1260_006:0040c06": "真參實悟。而後舉揚宗旨。振作玄機密用哉。今之參",
    "X64n1260_006:0040c07": "學。曾起二十年前可疑之事乎。曾有於三千里外一",
    "X64n1260_006:0040c08": "聞譙鼓。而不疑乎。大疑大悟。小疑小悟。不疑不悟。如",
    "X64n1260_006:0040c09": "今人疑也未疑。安得有遇而且悟此奇特乎。昔雲門",
    "X64n1260_006:0040c10": "湛和尚或問中。甞載大師宗門機用。甚悉。如拈外道",
    "X64n1260_006:0040c11": "問佛空生宴坐公案云。若於良久處。欲望開迷陰霾",
    "X64n1260_006:0040c12": "萬里。宴坐邊。擬聞般若說竟多時。既然如是。鞭頭得",
    "X64n1260_006:0040c13": "指空裏飛花。者是箇甚麼。參。又拈自性西方惟心淨",
    "X64n1260_006:0040c14": "土云。若直指自性。不但過此娑婆。十萬億國土為非",
    "X64n1260_006:0040c15": "也。設箇自性。已涉程途。若實譚惟心。不但寶蓮金地。",
    "X64n1260_006:0040c16": "種種莊嚴為非也。說箇惟心。早成垢穢。你看。大師如",
    "X64n1260_006:0040c17": "此起疑。如此參悟。如此拈提宗門向上機緣。如此指",
    "X64n1260_006:0040c18": "示惟心淨土。此豈與未悟心宗。而代佛揚化。敷文演",
    "X64n1260_006:0040c19": "義者。所可比擬哉。此正大師會通佛祖無門。為法門",
    "X64n1260_006:0040c20": "宗旨。使戒律經教論議止觀淨業。皆歸禪宗不立文",
    "X64n1260_006:0040c21": "字教外別傳之旨。庶使諸家義學。不墮名相。不昧佛",
    "X64n1260_006:0040c22": "語。以明心宗。為千聖不傳之密旨也。此豈我後人強",
    "X64n1260_006:0040c23": "欲差排贊美大師。而扭揑入禪宗者哉。此葢。吾大師",
    "X64n1260_006:0040c24": "深念如來一代時教。為後世分門別戶。互相矛盾之",
    "X64n1260_006:0041a01": "弊。故于悟心之後。密移一步。始能會通佛語諸教。而",
    "X64n1260_006:0041a02": "歸于無門法門之心宗也。不然。達祖只須傳心不必",
    "X64n1260_006:0041a03": "以教為印也。今日大師傳教。而特會歸心宗。真千古",
    "X64n1260_006:0041a04": "同心。別傳無二也。子小予舌短。何足以舉揚萬一。但",
    "X64n1260_006:0041a05": "稟承大師法蔭。今敬入山。掃拜靈塔。幸諸大護法。及",
    "X64n1260_006:0041a06": "闔山耆舊尊宿。命登此座。辭不獲免。強為贅疣。誠慚",
    "X64n1260_006:0041a07": "愧無地。罪過多端也。還知此一舉揚底意旨麼。親到",
    "X64n1260_006:0041a08": "須彌莫問山。既遊大海休誇水。下座。",
    "X64n1260_006:0041a09": "祖塔塔主請提綱",
    "X64n1260_006:0041a10": "牧雲門禪師。天童山掃塔。請上堂。太白峰頭。千差坐",
    "X64n1260_006:0041a11": "斷。清關橋下。一脉常流。雖為列祖道場。固是先師重",
    "X64n1260_006:0041a12": "扶家業。山僧昔預此會。法乳親甞。今日重來。墓木拱",
    "X64n1260_006:0041a13": "矣。可勝悽愴。雖然。須知恁麼中不恁麼。砂盆未破。堂",
    "X64n1260_006:0041a14": "搆依然。幸我堂頭法兄。寅夕不倦流慈。於此方廣座",
    "X64n1260_006:0041a15": "上。劈開面門。放出先師形相。與諸人描邈。直得鉢盂",
    "X64n1260_006:0041a16": "峰點頭。玲瓏巖起舞。正恁麼時。敲唱雙行。主賓互換。",
    "X64n1260_006:0041a17": "且如何道得恰好底句。良久云。妙舞會須誇徧拍。三",
    "X64n1260_006:0041a18": "臺須是大家催。",
    "X64n1260_006:0041a19": "古雪喆禪師。掃馬大師塔。上堂。甎鏡臺前。打失孃生",
    "X64n1260_006:0041a20": "鼻孔。滕王閣畔。宏開選佛壇場。蹋殺天下英靈。喚回",
    "X64n1260_006:0041a21": "空中野鴨。掀翻窠堀。截斷葛藤。明大用顯大機。電光",
    "X64n1260_006:0041a22": "石火較猶遲。藏頭白海頭黑。鐵眼銅睛皆罔測。燈傳",
    "X64n1260_006:0041a23": "三十二葉。道播四海九州。脚下不肖兒孫。昔日親遭",
    "X64n1260_006:0041a24": "毒手。源遠流長則且置。到者裡。作麼生與祖師相見。",
    "X64n1260_006:0041b01": "喝一喝云。無縫塔中藏不得。森羅景裏見全身。",
    "X64n1260_006:0041b02": "受業師忌拈香",
    "X64n1260_006:0041b03": "箬庵問禪師。先受業法雨大師忌拈香。過橋遭攧糞",
    "X64n1260_006:0041b04": "掃堆。拾得明珠。擦背光生浴室裏。捱開漆桶。雖則父",
    "X64n1260_006:0041b05": "子同時。簡點起來。翻成分外。爭似我法雨老人。一生",
    "X64n1260_006:0041b06": "擔板。坐斷諸佛路頭。塊石孤松。高拳獨枕。若是今日",
    "X64n1260_006:0041b07": "是死。掘地討天。若道今日不死。開眼作夢。畢竟如何",
    "X64n1260_006:0041b08": "作女人拜云。茶傾洞頂。香爇鷄蘇。",
    "X64n1260_006:0041b09": "父忌提綱",
    "X64n1260_006:0041b10": "玉林琇禪師。振陵太老師忌日上堂。山僧昔日芟染。",
    "X64n1260_006:0041b11": "蒙先磬山老和尚執刀三剃。口占有云。一子出家。九",
    "X64n1260_006:0041b12": "族昇天。若不昇天。佛有妄言。山僧出家來。業已多載。",
    "X64n1260_006:0041b13": "且道。先師今日何在。識得落處的。出眾相見。眾問話",
    "X64n1260_006:0041b14": "畢。師乃云。沙界通紅一團火。箇中毫髮不容存。森嚴",
    "X64n1260_006:0041b15": "明淨先翁面。普示人間子若孫。",
    "X64n1260_006:0041b16": "母忌提綱",
    "X64n1260_006:0041b17": "與化清禪師。母忌上堂。祖師門下。佛法不存。善法堂",
    "X64n1260_006:0041b18": "前。仁義休說。雖然如是。事無一向。竊聞。哀哀父母。生",
    "X64n1260_006:0041b19": "我劬勞。欲報深恩。昊天罔極。髮膚身體。弗敢毀傷。此",
    "X64n1260_006:0041b20": "魯仲尼之孝也。輪轉三界中。恩愛不能捨。棄恩入無",
    "X64n1260_006:0041b21": "為。真實報恩者。故我大覺世尊。雪山苦行。摩竭成道。",
    "X64n1260_006:0041b22": "往忉利天。為母說法。此釋迦之孝也。得大解脫。運大",
    "X64n1260_006:0041b23": "神通。手擎金錫。掌拓龍盂。詣地獄門。卓然尋省。見其",
    "X64n1260_006:0041b24": "慈母。悲泣無量。此目連之孝也。作麼生是興化之孝。",
    "X64n1260_006:0041c01": "良久曰。興化今日不上天堂。不入地獄。於善法堂中",
    "X64n1260_006:0041c02": "燈王座上。為母說法。以報劬勞。且道。我母即今在甚",
    "X64n1260_006:0041c03": "麼處。乃曰。我母生前足善緣。無勞問佛定生天。人間",
    "X64n1260_006:0041c04": "上壽古今少。九十春秋減一年。下座。敢煩大眾。燒一",
    "X64n1260_006:0041c05": "炷香。以助山僧報孝。既是山僧之母。為甚麼却煩諸",
    "X64n1260_006:0041c06": "人燒香。不見道。東家人死。西家人助哀。以手搥胷曰。",
    "X64n1260_006:0041c07": "蒼天蒼天。",
    "X64n1260_006:0041c09": "列祖提綱錄卷第六"
}