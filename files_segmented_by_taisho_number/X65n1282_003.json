{
    "X65n1282_003:0276c01": "三山來禪師五家宗旨纂要卷下",
    "X65n1282_003:0276c02": "普陀嗣法門人　性統　編",
    "X65n1282_003:0276c03": "溈仰宗",
    "X65n1282_003:0276c04": "溈山禪師。諱靈祐。長溪趙氏子。得法於百丈海和尚。",
    "X65n1282_003:0276c05": "初至大溈。木食澗飲。十餘年始得仰山慧寂禪師相",
    "X65n1282_003:0276c06": "與振興其道。故諸方稱曰溈仰宗。",
    "X65n1282_003:0276c07": "溈仰宗風。父子一家。師資唱和。語默不露。明暗交馳。",
    "X65n1282_003:0276c08": "體用雙彰。無舌人為宗。圓相明之。",
    "X65n1282_003:0276c09": "圓相起因",
    "X65n1282_003:0276c10": "圓相之作。始於南陽忠國師。以授侍者躭源。源承讖",
    "X65n1282_003:0276c11": "記。傳於仰山。遂目為溈仰宗。總有六名。曰圓相。曰暗",
    "X65n1282_003:0276c12": "機。曰義海。曰字海。曰意語。曰嘿論。躭源謂仰山曰。國",
    "X65n1282_003:0276c13": "師傳六代祖師圓相九十六箇。授與老僧。國師示寂",
    "X65n1282_003:0276c14": "時。復謂予曰。吾滅後三十年。南方有一沙彌來。大興",
    "X65n1282_003:0276c15": "此道。次第傳授。毋令斷絕。吾詳此讖。事在汝躳。我今",
    "X65n1282_003:0276c16": "付汝。汝當奉持。仰山既得。遂焚之。一日。又謂仰山曰。",
    "X65n1282_003:0276c17": "向所傳圓相。宜深秘之。仰曰。燒却了也。源曰。此乃諸",
    "X65n1282_003:0276c18": "佛相傳至今。何乃燒却。仰曰。某甲一覧。已知其意。能",
    "X65n1282_003:0276c19": "用始得。不可執本也。源曰。於子即得。來者何如。仰曰。",
    "X65n1282_003:0276c20": "和尚若要。重錄一本。乃重錄呈似躭源。一無差失。",
    "X65n1282_003:0276c21": "三山來頌云。國師父子太無因。讖記傳來直到今。",
    "X65n1282_003:0276c22": "畵得圈圈九十六。青天白日換人睛。",
    "X65n1282_003:0276c23": "暗機",
    "X65n1282_003:0276c24": "仰山親於躭源處受九十六種圓相。後於溈山處因",
    "X65n1282_003:0277a01": "○此相頓悟。有語云。諸佛秘印。豈容言乎。又曰。我於",
    "X65n1282_003:0277a02": "躭源處得體。溈山處得用。謂之父子投機。故有圓相",
    "X65n1282_003:0277a03": "辨的於人。或畵[○@牛]此相。乃縱意。或畵[○@佛]此相。乃奪意。",
    "X65n1282_003:0277a04": "或畵[○@人]此相。乃肯不全意。或畵[○@卍]此相。乃全許意。或",
    "X65n1282_003:0277a05": "畫此相。或點破。或劃破。或擲却。或抹却。皆是截斷",
    "X65n1282_003:0277a06": "眾流也。更有種種多相。無非賓主縱奪。權實機關。總",
    "X65n1282_003:0277a07": "看時節因緣。隨機拈弄。乃入廛垂手。方便設施。又或",
    "X65n1282_003:0277a08": "閑暇。師資辨難。互換機鋒。只貴大用現前。不存軌則",
    "X65n1282_003:0277a09": "耳。",
    "X65n1282_003:0277a10": "一日。梵僧來參。仰山於地上畵○此相示之。僧進前",
    "X65n1282_003:0277a11": "添作此相。以脚抹却。山展兩手。僧拂袖便行。",
    "X65n1282_003:0277a12": "仰山閉目坐次。有僧潛來身邊立。山開目見。遂於地",
    "X65n1282_003:0277a13": "上。畵此相。顧視其僧。僧無對。如此皆暗機之類也。",
    "X65n1282_003:0277a14": "三山來云。如此絡索。是甚麼弄猢猻底閑家具。雖",
    "X65n1282_003:0277a15": "然如是。也要大家知委。",
    "X65n1282_003:0277a16": "三山來頌云。覿面相呈事最奇。隨宜縱奪在臨機。",
    "X65n1282_003:0277a17": "一輪明月輝霄漢。照破河山影畵眉。",
    "X65n1282_003:0277a18": "義海",
    "X65n1282_003:0277a19": "仰山一日坐次。有僧來禮拜。山不顧。僧問。和尚還識",
    "X65n1282_003:0277a20": "字麼。山云。隨分。僧乃左旋一匝。云。是甚麼字。山於地",
    "X65n1282_003:0277a21": "上書箇十字。僧右旋一匝。云。是甚麼字。山乃改十字",
    "X65n1282_003:0277a22": "作卍字。僧又畵○此相。以兩手托起。如修羅擎日月",
    "X65n1282_003:0277a23": "勢。云是甚麼字。山畵圓相圍却[○@卍]字。僧乃作樓至勢。",
    "X65n1282_003:0277a24": "山云。如是。如是。善自護持。善哉。善哉。好去。僧乃禮謝。",
    "X65n1282_003:0277b01": "騰空而去。時有一道者見。後經五日。問山。山云。汝還",
    "X65n1282_003:0277b02": "見否。者云。吾見其僧騰空而去。山云。此是西天羅漢。",
    "X65n1282_003:0277b03": "特來探吾宗旨。者云。某甲雖覩此種種三昧。不辨其",
    "X65n1282_003:0277b04": "理。山云。吾以義為汝解釋。此是八種三昧。覺海變為",
    "X65n1282_003:0277b05": "義海。體同名異。然此義合有因有果。即時異時。總別",
    "X65n1282_003:0277b06": "不離隱身三昧也。如此皆義海之類也。",
    "X65n1282_003:0277b07": "三山來云。烏焉自別。刁刀不同。者僧點畫分明。仰",
    "X65n1282_003:0277b08": "山體勢完備。正眼看來。且不識者箇字在。",
    "X65n1282_003:0277b09": "三山來頌云。河洛交呈。鳥蟲迭變。剖羲畫之奇踪。",
    "X65n1282_003:0277b10": "劃蒼頡之異撰。月印川以無痕。珠入盤而自轉。看",
    "X65n1282_003:0277b11": "看。具眼阿師薦不薦。",
    "X65n1282_003:0277b12": "五觀了悟和尚與仰山立玄問玄答",
    "X65n1282_003:0277b13": "此相謂之舉函索葢相。亦名半月待圓相。若將此",
    "X65n1282_003:0277b14": "相來問。有更添半月對之。答者以葢覆函。故曰函葢",
    "X65n1282_003:0277b15": "相稱。以現圓月相也。此相名抱玉求鑒相。若將此",
    "X65n1282_003:0277b16": "相來問。即於其中書厶字答之。此相謂之覓良鑑。答",
    "X65n1282_003:0277b17": "者識玉便下手也。[○@ㄙ]此名鈎入索續相。若將此相來",
    "X65n1282_003:0277b18": "問。但於厶字側添亻字答之。乃問者鈎入。答者索續。",
    "X65n1282_003:0277b19": "乃名續成寶器相也。[○@(俬禾)]此名已成寶器相。若將此相",
    "X65n1282_003:0277b20": "來問。但於內書土字答之。[○@土]此名玄印玄旨相。獨脫",
    "X65n1282_003:0277b21": "超前眾相。不著教意所攝。若是靈利底。對面分付。擬",
    "X65n1282_003:0277b22": "之則不見也。三祖云。毫釐有差。天地懸隔。苟不具眼。",
    "X65n1282_003:0277b23": "焉能辨此。",
    "X65n1282_003:0277b24": "三山來云。玄問玄答即不無。若一向滯在裏許。未",
    "X65n1282_003:0277c01": "免成耙脫印子矣。何以為吾宗向上之旨哉。學者",
    "X65n1282_003:0277c02": "師其意。而用之可也。",
    "X65n1282_003:0277c03": "三山來頌云。一人拈起一人圓。兩兩相將各一邊。",
    "X65n1282_003:0277c04": "識得兩邊符合處。收來依舊月團圞。",
    "X65n1282_003:0277c05": "辨第八識",
    "X65n1282_003:0277c06": "此是眾生具有六識。添空一識。名為七識。七識不",
    "X65n1282_003:0277c07": "可得。名第八識。亦名八王子。亦名八解脫。亦名八丈",
    "X65n1282_003:0277c08": "夫。總有四八三十二相。此是果相。因智報德。七識亦",
    "X65n1282_003:0277c09": "名傳送識。七八二識不相離故。來為先鋒。去為殿後。",
    "X65n1282_003:0277c10": "以至追思過去。攀援現在。念慮未來。三細．六粗．五意．",
    "X65n1282_003:0277c11": "六染．七識。分彼分此。分是分非。八阿賴耶識。名為白",
    "X65n1282_003:0277c12": "淨識。本無瑕玷。無佛無眾生。無你亦無我。古德頌云。",
    "X65n1282_003:0277c13": "賴耶白淨本無愚。三細分時有六粗。八萬四千從此",
    "X65n1282_003:0277c14": "得。大千沙界作凡夫。夢心桎梏原非有。病眼空花豈",
    "X65n1282_003:0277c15": "是無。反掌之間成十善。依然赤水獲玄珠。第八識亦",
    "X65n1282_003:0277c16": "名含藏識。若是悟底人。六七因中轉。五八果上圓。六",
    "X65n1282_003:0277c17": "識轉為妙觀察智。反觀第八識為不動智。空無內外。",
    "X65n1282_003:0277c18": "名大圓鏡智。即一體也。平等性智總號也。以妙觀察",
    "X65n1282_003:0277c19": "智收前六根．六塵．六識。乃至八萬四千塵勞。轉為成",
    "X65n1282_003:0277c20": "所作智。成所作智轉入妙觀察智。妙觀察智轉入平",
    "X65n1282_003:0277c21": "等性智。平等性智轉入大圓鏡智。即一體也。是相宗",
    "X65n1282_003:0277c22": "師。若有問難能轉者。即轉在那箇識。按楞伽經云。佛",
    "X65n1282_003:0277c23": "誡大慧。初中後夜。常以妙觀察智當淨現流識。轉六",
    "X65n1282_003:0277c24": "根為成所作智。如手仰時。不應問覆手何在。亦如水",
    "X65n1282_003:0278a01": "為冰時。不即有異。故云煩惱即是菩提。百法．唯識二",
    "X65n1282_003:0278a02": "論。但取其義。莫著言句也。六祖偈云。大圓鏡智性清",
    "X65n1282_003:0278a03": "淨。平等性智心無病。妙觀察智見非功。成所作智同",
    "X65n1282_003:0278a04": "圓鏡。五八六七果因轉。但轉其名無實性。若於轉處",
    "X65n1282_003:0278a05": "不留情。繁興永處那伽定　六妙觀察智．七平等性",
    "X65n1282_003:0278a06": "智因地轉。五成所作智．八大圓鏡智果上轉。",
    "X65n1282_003:0278a07": "三山來云。還見麼。○喚作識亦得。○喚作智亦得。",
    "X65n1282_003:0278a08": "且道能轉底在甚麼處。○打破鏡來纔向道。",
    "X65n1282_003:0278a09": "三種然燈(此見曹山錄中。非仰山語。因前收在溈仰宗。故不欲移動也)",
    "X65n1282_003:0278a10": "曹山云。然燈前有一種。一未知有。同於類血之乳。",
    "X65n1282_003:0278a11": "一知有。猶如意未萌時始得本物。此名然燈前。有",
    "X65n1282_003:0278a12": "一種知有。往來言說．聲色．是非。亦不屬正照。亦不",
    "X65n1282_003:0278a13": "得記。同類血之乳。是漏失邊事。此名然燈後。直是",
    "X65n1282_003:0278a14": "三際事盡。表裏情忘。得無間斷。此始得正然燈。乃",
    "X65n1282_003:0278a15": "云得記(載祖庭事苑)。",
    "X65n1282_003:0278a16": "如何是然燈前　首山云。諸佛在我前　智門祚云。",
    "X65n1282_003:0278a17": "空劫無閑人　五祖演云。令人疑著。",
    "X65n1282_003:0278a18": "如何是然燈後　山云。諸佛在我後　祚云。衲僧天",
    "X65n1282_003:0278a19": "下走　演云。一場懡[怡台+羅]。",
    "X65n1282_003:0278a20": "如何是正然燈　山云。青山無異路　祚云。火星入",
    "X65n1282_003:0278a21": "牛斗　演云。錯認定盤星。",
    "X65n1282_003:0278a22": "頌。解得分明珠走盤。未能透脫幾多難。如瓶注水",
    "X65n1282_003:0278a23": "無遺漏。隔海風光冷眼看(然燈前)。",
    "X65n1282_003:0278a24": "頌。不見明珠不走盤。長天靜夜黑漫漫。古今十世",
    "X65n1282_003:0278b01": "無增減。拈起牛頭尾上安(然燈後)。",
    "X65n1282_003:0278b02": "頌。問處分明答處親。塵塵剎剎總逢君。一聲黃鳥",
    "X65n1282_003:0278b03": "青山外。占斷風光作主人(正然燈)。",
    "X65n1282_003:0278b04": "三山來云。前後且置。直須正照俱忘。猶較些子。",
    "X65n1282_003:0278b05": "　頌曰。然燈前後不相因。正是然燈略較親。三際情",
    "X65n1282_003:0278b06": "忘無所住。堂堂得見本來人。",
    "X65n1282_003:0278b07": "香嚴三照語頌",
    "X65n1282_003:0278b08": "本來照　擬心開口隔山河。寂寞無言也被訶。舒展",
    "X65n1282_003:0278b09": "無窮又無盡。卷來絕跡已成多。",
    "X65n1282_003:0278b10": "寂照　不動如山萬事休。澄潭徹底未曾流。箇中正",
    "X65n1282_003:0278b11": "念常相續。月皎天心雲霧收。",
    "X65n1282_003:0278b12": "常照　四威儀內不曾虧。今古初無間斷時。地獄天",
    "X65n1282_003:0278b13": "堂無變異。春回楊柳綠如絲。",
    "X65n1282_003:0278b14": "三山來頌云。三照由來一照同。何分前後與當中。",
    "X65n1282_003:0278b15": "箇中若了全無事。一點靈光暎不窮。",
    "X65n1282_003:0278b16": "仰山設九十六種圓相。開為百二十。合為九十六。共",
    "X65n1282_003:0278b17": "一十九種門設施。圓收在於六門。一．圓相。二．義海。",
    "X65n1282_003:0278b18": "三．暗機。四．多字學。五．意語。六．默論。",
    "X65n1282_003:0278b19": "三山來頌云。祇箇從中辨假真。一門闢破許多門。",
    "X65n1282_003:0278b20": "門門施設成何義。貴在臨機妙用親。",
    "X65n1282_003:0278b21": "仰山臨終付法偈云。一二二三子。平目復仰視。兩口",
    "X65n1282_003:0278b22": "無一舌。此是吾宗旨。後龍潭智演為四偈。",
    "X65n1282_003:0278b23": "三山來云。仰山平生弄盡虗頭。喜得臨行一句傾",
    "X65n1282_003:0278b24": "心吐出。別無剩旨。若非龍潭註破。惹得無數人打",
    "X65n1282_003:0278c01": "瓦鑽龜。委悉麼。一輪明月空歸去。萬朵河山鏡影",
    "X65n1282_003:0278c02": "中。",
    "X65n1282_003:0278c03": "龍潭智四偈",
    "X65n1282_003:0278c04": "一二二三子。[○@牛]牛字清風起。[○@(俬禾)]佛來看不就。[○@人]人",
    "X65n1282_003:0278c05": "來爭綱紀。",
    "X65n1282_003:0278c06": "平目復仰視。兒孫還有異。未辨箇端倪。出門俱失",
    "X65n1282_003:0278c07": "利。",
    "X65n1282_003:0278c08": "兩口無一舌。止止不須說。西天僧到來。烏龜喚作",
    "X65n1282_003:0278c09": "鱉。",
    "X65n1282_003:0278c10": "此是吾宗旨。揚聲囉囉哩。鏡智出三生。吹到大風",
    "X65n1282_003:0278c11": "止。",
    "X65n1282_003:0278c12": "溈仰宗旨頌",
    "X65n1282_003:0278c13": "權分九十六圈圞。脫印相承有所傳。垂手為人曾",
    "X65n1282_003:0278c14": "作拜。橫身應物善交拳。禪天雲散心光現。義海波",
    "X65n1282_003:0278c15": "澄月影圓。明暗相參看變態。莫教辜負草鞋錢。",
    "X65n1282_003:0279a01": "仰山九十六種圓相圖",
    "X65n1282_003:0279a12": "末前句○　第一句(方員任器。頭角全彰)。",
    "X65n1282_003:0279a13": "日用句○　第二句(體用互收。名言不立)。",
    "X65n1282_003:0279a14": "末後句　第三句(隱顯無私。旁通者畔)。",
    "X65n1282_003:0279a15": "修羅三昧擎日月勢",
    "X65n1282_003:0279a18": "女人三昧羅剎不隱",
    "X65n1282_003:0279b01": "　已上開為百二十。合為九十六種。總不出",
    "X65n1282_003:0279b02": "十九門施設也。",
    "X65n1282_003:0279b03": "一．垂示三昧門　　二．問答互換門。",
    "X65n1282_003:0279b04": "三．性起無作門　　四．緣起無礙門。",
    "X65n1282_003:0279b05": "五．明機普互門　　六．暗合賓主門。",
    "X65n1282_003:0279b06": "七．三生不隔門　　八．即幻明真門。",
    "X65n1282_003:0279b07": "九．用了生緣門　　十．就生顯法門。",
    "X65n1282_003:0279b08": "十一．冥府生緣門　　十二．三境順真門。",
    "X65n1282_003:0279b09": "十三．隨機識生門　　十四．海印收生門。",
    "X65n1282_003:0279b10": "十五．密用靈機門　　十六．啐啄同時門。",
    "X65n1282_003:0279b11": "十七．隨收隨放門　　十八．卷舒無任門。",
    "X65n1282_003:0279b12": "十九．一多自在門。",
    "X65n1282_003:0279b13": "圓收六門",
    "X65n1282_003:0279b14": "一．圓相　○　二．義海○○　三．暗機○○。",
    "X65n1282_003:0279b15": "四．多字學○○五．意語　六．默論。",
    "X65n1282_003:0279b16": "總斷",
    "X65n1282_003:0279b17": "三山來云。種種圓相。雖是多門設施。不過師資辨",
    "X65n1282_003:0279b18": "驗。臨機拈出。毋論是生是佛。情與無情。那能越得",
    "X65n1282_003:0279b19": "圈子去。莫道九十六箇。即百千萬億。剎剎塵塵。種",
    "X65n1282_003:0279b20": "種變現。無過一箇包羅。得其意者。勿執其本。庶幾",
    "X65n1282_003:0279b21": "用而無礙可也。識者酌之。",
    "X65n1282_003:0279b22": "雲門宗",
    "X65n1282_003:0279b23": "雲門禪師。諱文偃。姑蘇嘉興人也。俗姓張氏。受具遊",
    "X65n1282_003:0279b24": "方。初參睦州陳尊宿。發明心要。州指見雪峰存禪師。",
    "X65n1282_003:0279c01": "再蒙印可。初至靈樹。開法嗣雪峰。後遷雲門光泰寺。",
    "X65n1282_003:0279c02": "其道大振。天下學者望風而至。號雲門宗。",
    "X65n1282_003:0279c03": "雲門宗風。出語高古。迥異尋常。北斗藏身。金風露體。",
    "X65n1282_003:0279c04": "三句可辨。一鏃遼空。超脫意言。不留情見。以無伴為",
    "X65n1282_003:0279c05": "宗。或一字。或多語。隨機拈示明之。",
    "X65n1282_003:0279c06": "雲門示眾云。函葢乾坤。目機銖兩。不涉萬緣。作麼生",
    "X65n1282_003:0279c07": "承當。眾無語。自代云。一鏃破三關。後德山圓明密禪",
    "X65n1282_003:0279c08": "師遂離其語為三句。函葢乾坤句．截斷眾流句．隨波",
    "X65n1282_003:0279c09": "逐浪句。",
    "X65n1282_003:0279c10": "雲門三句",
    "X65n1282_003:0279c11": "函葢乾坤句　本真本空。一色一味。凡有語句。無不",
    "X65n1282_003:0279c12": "包羅。不待躊躇。全該妙體。以事明理。體中玄也。",
    "X65n1282_003:0279c13": "如何是函葢乾坤句。",
    "X65n1282_003:0279c14": "三山來云。總在裏許。頌曰。函葢乾坤事莫窮。頭",
    "X65n1282_003:0279c15": "頭物物露真風。頂門亞豎摩醯眼。萬象森羅一鏡",
    "X65n1282_003:0279c16": "中。",
    "X65n1282_003:0279c17": "截斷眾流句　本非解會。排遣將來。不消一字。萬機",
    "X65n1282_003:0279c18": "頓息。言思路絕。諸見不存。玄中玄也。",
    "X65n1282_003:0279c19": "如何是截斷眾流句。",
    "X65n1282_003:0279c20": "三山來云。不通一滴。頌曰。截斷眾流意若何。算",
    "X65n1282_003:0279c21": "來一字已成多。推排解會徒勞力。肯把要津放得",
    "X65n1282_003:0279c22": "過。",
    "X65n1282_003:0279c23": "隨波逐浪句　許他相見。順機接引。應物無心。因語",
    "X65n1282_003:0279c24": "識人。從苗辨地。不須揀擇。方便隨宜。句中玄也。",
    "X65n1282_003:0280a01": "如何是隨波逐浪句。",
    "X65n1282_003:0280a02": "三山來云。一葉扁舟。頌曰。隨波逐浪過前川。綠",
    "X65n1282_003:0280a03": "笠青簑把釣閑。一曲漁歌江際晚。高低棹破水中",
    "X65n1282_003:0280a04": "天。",
    "X65n1282_003:0280a05": "雲門宗八要",
    "X65n1282_003:0280a06": "一．玄　一玄者。凡有用處。玄妙難思。不在尋常語句",
    "X65n1282_003:0280a07": "內。無容測度。不可思量。故名為玄　毗盧頂上起",
    "X65n1282_003:0280a08": "寒濤。沒手泥人斬怒蛟。瞶耳千程聞蟻鬬。失明萬",
    "X65n1282_003:0280a09": "里見秋毫。",
    "X65n1282_003:0280a10": "如何是一玄。",
    "X65n1282_003:0280a11": "三山來云。燈籠騎露柱。頌曰。幾度乘風泛小舠。",
    "X65n1282_003:0280a12": "彩雲影裏漫撐篙。舉網撒破虗空面。又向山頭釣",
    "X65n1282_003:0280a13": "巨鼇。",
    "X65n1282_003:0280a14": "二．從　二從者。凡有指點。皆隨機拈弄。或因其見解",
    "X65n1282_003:0280a15": "而接引之。不另標特解。故名為從　萬頃清風雨",
    "X65n1282_003:0280a16": "後山。暖鶯鶯語巧喧喧。溪花野水不知數。總在春",
    "X65n1282_003:0280a17": "風和照間。",
    "X65n1282_003:0280a18": "如何是二從。",
    "X65n1282_003:0280a19": "三山來云。柳絮隨風。頌曰。桃紅李白鬬芳妍。一",
    "X65n1282_003:0280a20": "夜東風色更鮮。猾蝶狂蜂何處去。慣尋香氣到花",
    "X65n1282_003:0280a21": "前。",
    "X65n1282_003:0280a22": "三．真要　真要者。就其本體。真實切要。而言不屬玄",
    "X65n1282_003:0280a23": "微奧妙。支離蔓衍。故名真要　看盡雲山雨翠深。",
    "X65n1282_003:0280a24": "秋霜助日夢魂清。有人問道無餘事。雲在青天水",
    "X65n1282_003:0280b01": "在瓶。",
    "X65n1282_003:0280b02": "如何是真要。",
    "X65n1282_003:0280b03": "三山來云。六月日頭到處熱。頌曰。脚底茫茫路",
    "X65n1282_003:0280b04": "轉賒。東西南北盡天涯。風塵踏遍無閑思。竟畢回",
    "X65n1282_003:0280b05": "頭始是家。",
    "X65n1282_003:0280b06": "四．奪　四奪者。隨所拈弄都是刀鎗。就機奪機不容",
    "X65n1282_003:0280b07": "擬議。任彼千般知解。一味搶攙。故名為奪　一陣",
    "X65n1282_003:0280b08": "白蘋一葉風。滿池零落玉芙蓉。巨鱗吸盡滄溟水。",
    "X65n1282_003:0280b09": "留得珊瑚照日紅。",
    "X65n1282_003:0280b10": "如何是四奪。",
    "X65n1282_003:0280b11": "三山來云。不遇無情霹靂手。埽蕩烟塵將屬誰。",
    "X65n1282_003:0280b12": "頌曰。拓土開疆也大難。幾回血汗染征衫。可憐三",
    "X65n1282_003:0280b13": "尺魚腸劍。漫假雄才手靖邊。",
    "X65n1282_003:0280b14": "五．或　或者。疑而未定之辭。或隱或顯。或東或西。用",
    "X65n1282_003:0280b15": "無一定。語絕方所。此機竅之不容捉摸者。故名為",
    "X65n1282_003:0280b16": "或　把定要津路不通。路殊不復辨西東。梅花玉",
    "X65n1282_003:0280b17": "片開晴岸。柳絮金絲遇曉風。",
    "X65n1282_003:0280b18": "如何是五或。",
    "X65n1282_003:0280b19": "三山來云。我到者裏却不會。頌曰。習習香風過",
    "X65n1282_003:0280b20": "樹頭。去來何處覓踪由。行人無數空惆悵。幾度尋",
    "X65n1282_003:0280b21": "思恨未休。",
    "X65n1282_003:0280b22": "六．過　過者。用到極頭。十分孤峻。無你挨拶處。無你",
    "X65n1282_003:0280b23": "轉身處。迴避不及。忒煞無情。故名過　古德擎叉",
    "X65n1282_003:0280b24": "過也難。雪籠台頂衲衣寒。是非得失俱收拾。分付",
    "X65n1282_003:0280c01": "諸方仔細看。",
    "X65n1282_003:0280c02": "如何是六過。",
    "X65n1282_003:0280c03": "三山來云。一分心悻一分慈。頌曰。狼毒心腸何",
    "X65n1282_003:0280c04": "太孤。提刀仗劍忍於屠。命根斷處難思算。幾箇男",
    "X65n1282_003:0280c05": "兒是丈夫。",
    "X65n1282_003:0280c06": "七．喪　喪者。隨人上下。喪失天真。不見本來。癡迷狂",
    "X65n1282_003:0280c07": "走。又或執著己見。喪却目前。如此之類。皆謂之喪。",
    "X65n1282_003:0280c08": "刻舟求劍真云昧。待兔守株何太迷。可歎幾多無",
    "X65n1282_003:0280c09": "目漢。也隨人脚走東西。",
    "X65n1282_003:0280c10": "如何是七喪。",
    "X65n1282_003:0280c11": "三山來云。貪觀眼前浪。失却手中橈。頌曰。弱喪",
    "X65n1282_003:0280c12": "窮兒實可哀。家珍拋却自何來。自從別去娘生面。",
    "X65n1282_003:0280c13": "落落長途喚不回。",
    "X65n1282_003:0280c14": "八．出　出者。脫體轉身。不拘一處。不守一隅。隨機應",
    "X65n1282_003:0280c15": "用。八面四方都有出身之路。故名出　南辰北斗",
    "X65n1282_003:0280c16": "只西宮。火裏生蓮奮目紅。野色更無山隔斷。月光",
    "X65n1282_003:0280c17": "直與水光通。",
    "X65n1282_003:0280c18": "如何是八出。",
    "X65n1282_003:0280c19": "三山來云。天上人間自在飛。頌曰。鳥道羊腸路",
    "X65n1282_003:0280c20": "太多。脚頭脚底任蹉跎。隨他曲折芒鞋滑。步步如",
    "X65n1282_003:0280c21": "龍疇奈何。",
    "X65n1282_003:0280c22": "雲門三種病(動止因三種。偏枯落二邊)",
    "X65n1282_003:0280c23": "一．未到走作　避影勞形無是處。離陰滅跡枉徒然。",
    "X65n1282_003:0280c24": "三山來頌云。東去西來無了日。南奔北走到何年。",
    "X65n1282_003:0281a01": "紅塵擾擾忘歸路。夢斷家山實可憐。",
    "X65n1282_003:0281a02": "二．已到住著　幸然棄有方回首。却便沉空不轉身。",
    "X65n1282_003:0281a03": "三山來頌云。長安雖樂實難居。到處優游任卷舒。",
    "X65n1282_003:0281a04": "莫教閉門高枕臥。養成痼疾倩誰除。",
    "X65n1282_003:0281a05": "三．透脫無依　走南進北無方所。盡日優游不到家。",
    "X65n1282_003:0281a06": "三山來頌云。不入塵牢不受纏。拋枷打鎖許多年。",
    "X65n1282_003:0281a07": "誰知作箇長流客。蕩蕩無依去不還。",
    "X65n1282_003:0281a08": "古尊宿總頌。未到家山烟水秋。歸來那更不回頭。",
    "X65n1282_003:0281a09": "就中透得無依止。此病閻王替汝愁。",
    "X65n1282_003:0281a10": "雲門二種光不透脫(疑情猶未盡。回首到家遲)",
    "X65n1282_003:0281a11": "一切處不明。面前有一物是一　聞聲見色隨疑轉。",
    "X65n1282_003:0281a12": "驢糞從他換眼睛。",
    "X65n1282_003:0281a13": "三山來頌云。白雲朵朵翳雙睛。一線青天也是塵。",
    "X65n1282_003:0281a14": "撥盡黃金知何日。不愁寂寞不愁貧。",
    "X65n1282_003:0281a15": "透得一切法空隱隱地。似有箇物相似。亦是光不透",
    "X65n1282_003:0281a16": "脫　遇物臨機生見解。是非卜度自狐疑。",
    "X65n1282_003:0281a17": "三山來頌云。夢破方知一物無。法塵盡處亦何孤。",
    "X65n1282_003:0281a18": "誰知暗裏相逢處。依舊從前障眼珠。",
    "X65n1282_003:0281a19": "古尊宿總頌。十處逢緣九不通。疑情一片滯頑空。",
    "X65n1282_003:0281a20": "何勞揀擇尋宗旨。來意還他去意同。",
    "X65n1282_003:0281a21": "雲門一字關",
    "X65n1282_003:0281a22": "僧問雲門。如何是雲門劍。門云。祖　如此之類。凡有",
    "X65n1282_003:0281a23": "所問。但以一字酬之是也。",
    "X65n1282_003:0281a24": "三山來云。雲門恁麼道。謂是齒不關風。謂是舌頭",
    "X65n1282_003:0281b01": "太短。有人透得此關。許你親見雲門。",
    "X65n1282_003:0281b02": "三山來頌云。一字關。一字關。何不成雙獨成單。單",
    "X65n1282_003:0281b03": "單一字誠難測。一字誠難測也難。難。難。目前隔箇",
    "X65n1282_003:0281b04": "須彌山。",
    "X65n1282_003:0281b05": "抽顧",
    "X65n1282_003:0281b06": "雲門見僧來。每以目顧之。即曰鑑。或曰咦。而錄者曰",
    "X65n1282_003:0281b07": "顧鑑咦。後來德山密禪師刪去顧字。叢林目之為抽",
    "X65n1282_003:0281b08": "顧(密嗣門)。",
    "X65n1282_003:0281b09": "三山來云。非父不生其子。頌曰。雲門鑑咦。德山",
    "X65n1282_003:0281b10": "抽顧。方便機關。父作子述。擾擾叢林卒未休。而今",
    "X65n1282_003:0281b11": "猶在欣相慕。",
    "X65n1282_003:0281b12": "巴陵三句",
    "X65n1282_003:0281b13": "僧問巴陵。如何是提婆宗。陵云。銀盌裏盛雪。",
    "X65n1282_003:0281b14": "三山來頌云。銀盌盛雪。內外明徹。不是巴陵。有口",
    "X65n1282_003:0281b15": "難說。",
    "X65n1282_003:0281b16": "如何是吹毛劍。陵云。珊瑚枝枝撐著月。",
    "X65n1282_003:0281b17": "三山來頌云。珊瑚枝枝撐著月。一道寒光照不歇。",
    "X65n1282_003:0281b18": "大鵬一口吸滄溟。驚起魚龍皆惡發。",
    "X65n1282_003:0281b19": "祖意教意。是同是別。陵云。雞寒上樹。鴨寒下水。",
    "X65n1282_003:0281b20": "三山來頌云。雞寒上樹。鴨寒下水。信爾自然。忘其",
    "X65n1282_003:0281b21": "彼此。一般景致兩般看。紅是桃兮白是李。",
    "X65n1282_003:0281b22": "雲門聞語。乃云。他日老僧忌辰。只須舉此三轉語供",
    "X65n1282_003:0281b23": "養老僧足矣。",
    "X65n1282_003:0281b24": "三山來云。巴陵三句。可謂得雲門血脈者。若但以",
    "X65n1282_003:0281c01": "此供養。猶覺未在。何故。不見道。智過於師。方堪傳",
    "X65n1282_003:0281c02": "授。也不得匇匇草草。",
    "X65n1282_003:0281c03": "雲門宗旨頌",
    "X65n1282_003:0281c04": "睦州爐鞴雪峰機。打就金毛獅子兒。三句楷磨區",
    "X65n1282_003:0281c05": "法則。十門規度別機宜。樹凋葉落西風急。雲淡天",
    "X65n1282_003:0281c06": "低晚日遲。情見到頭窺不得。離心意識始方知。",
    "X65n1282_003:0281c07": "法眼宗",
    "X65n1282_003:0281c08": "法眼禪師。諱文益。餘杭魯氏子。得法於漳州羅漢桂",
    "X65n1282_003:0281c09": "琛禪師。初住撫州崇壽。次住建康清凉。大振雪峰．玄",
    "X65n1282_003:0281c10": "沙之道。周顯德五年閏七月間示寂。江南李後主諡",
    "X65n1282_003:0281c11": "曰大法眼禪師。",
    "X65n1282_003:0281c12": "法眼家風則聞聲悟道。見色明心。句裏藏鋒。言中有",
    "X65n1282_003:0281c13": "響。三界惟心為宗。拂子明之。",
    "X65n1282_003:0281c14": "眼初同紹修．洪進過地藏院。阻雪。值圍爐次。藏問。山",
    "X65n1282_003:0281c15": "河大地與上座自己。是同是別。眼云。是別。藏豎兩指。",
    "X65n1282_003:0281c16": "眼云。是同。藏亦豎兩指。便起去。次日。送至門首。藏指",
    "X65n1282_003:0281c17": "庵前太古石問曰。三界唯心。萬法唯識。且道此石在",
    "X65n1282_003:0281c18": "心內。住心外。眼云。在心內。藏云。行脚人著甚來由。安",
    "X65n1282_003:0281c19": "片石在心頭。眼無對。遂解包。依席決策。一日。呈見解。",
    "X65n1282_003:0281c20": "說道理。藏曰。佛法不恁麼。眼云。某甲詞窮理盡也。藏",
    "X65n1282_003:0281c21": "曰。若論佛法。(云云)眼於言下大悟。後因行脚話不知",
    "X65n1282_003:0281c22": "最親切。始悟徹。作偈曰。三界唯心。萬法唯識。唯識唯",
    "X65n1282_003:0281c23": "心。眼聲耳色。不到耳聲。眼觸何色。耳聲難成。眼色何",
    "X65n1282_003:0281c24": "立。色心不二。彼此無差。有人會得。騰煥吾家。乃立華",
    "X65n1282_003:0282a01": "嚴六相義。",
    "X65n1282_003:0282a02": "華嚴六相義",
    "X65n1282_003:0282a03": "此乃華嚴六相義。舉一齊",
    "X65n1282_003:0282a04": "收。於一一法中。有此六義。",
    "X65n1282_003:0282a05": "經中葢為初地菩薩說也。",
    "X65n1282_003:0282a06": "三山來云。六相即不無。還出得○者箇麼。",
    "X65n1282_003:0282a07": "三山來頌云。桃李枝頭色色新。紅如脂抹白如銀。",
    "X65n1282_003:0282a08": "雖然笑破東風面。都是園林一樣春。",
    "X65n1282_003:0282a09": "法眼華嚴六相義頌",
    "X65n1282_003:0282a10": "華嚴六相義。同中還有異。異若異於同。全非諸佛意。",
    "X65n1282_003:0282a11": "諸佛意總別。何曾有同異。男子身中入定時。女子身",
    "X65n1282_003:0282a12": "中不留意。不留意。絕名字。萬象明明無理事。",
    "X65n1282_003:0282a13": "三山來云。法眼恁麼道。未免裂破舌頭。頌曰。六",
    "X65n1282_003:0282a14": "眼由來義不同。不同同處妙相通。同中有意同無",
    "X65n1282_003:0282a15": "異。兩岸蘆花對蓼紅。",
    "X65n1282_003:0282a16": "六相總論",
    "X65n1282_003:0282a17": "若究置欲免斷常邊邪之見。須明華嚴六相義門。則",
    "X65n1282_003:0282a18": "能任法施為。自忘能所。隨緣動靜。不礙有無。具大總",
    "X65n1282_003:0282a19": "持。究竟無過。此六相義。是辨世間法。自在無礙。正緣",
    "X65n1282_003:0282a20": "顯起。無分別理。若善見者。得智慧總持門。不墮諸見。",
    "X65n1282_003:0282a21": "不可廢一取一。雙立雙忘。雖總同時。繁興不有。縱各",
    "X65n1282_003:0282a22": "具別。冥寂非無。不可以有心知。不可以無心會。詳法",
    "X65n1282_003:0282a23": "界內。無總別之文。就果海中。總成壞之旨。今依因門",
    "X65n1282_003:0282a24": "智照。古德略以喻顯六相者。一總．二別．三同．五異．五",
    "X65n1282_003:0282b01": "成．六壞。總相者。譬如一舍是總相。椽等是別相。椽等",
    "X65n1282_003:0282b02": "諸緣和合作舍。各不相違。非作餘物。故名同。椽等諸",
    "X65n1282_003:0282b03": "緣遞相互望。一一不同。名異相。椽等諸緣一多相成。",
    "X65n1282_003:0282b04": "名成相。椽等諸緣各住自法。本無作。故名壞相。則知",
    "X65n1282_003:0282b05": "真如一心為總相。能攝世間出世間法。故約攝諸法",
    "X65n1282_003:0282b06": "得總名。能生諸緣成別號。法法皆齊為同相。隨相不",
    "X65n1282_003:0282b07": "等稱異門。建立境界故稱成。不動自位而為壞。又云。",
    "X65n1282_003:0282b08": "總相者。一合多德故。別相者。多德非一故。同相者。多",
    "X65n1282_003:0282b09": "義不相違故。異相者。多義不相似故。成相者。由此諸",
    "X65n1282_003:0282b10": "義緣起成故。壞相者。諸緣各住自性不移故。此上六",
    "X65n1282_003:0282b11": "相義者。是菩薩初地中觀過世間一切法門。能入法",
    "X65n1282_003:0282b12": "界之宗。不墮斷常之見。若一向別。逐行位而乖宗。若",
    "X65n1282_003:0282b13": "一向同。失進修而墮寂。所以位位即佛。階墀宛然。重",
    "X65n1282_003:0282b14": "重鍊磨。本位不動。斯則同異俱濟。理事不差。因果無",
    "X65n1282_003:0282b15": "虧。迷悟全別。如論大旨。六相還同夢裏渡河。若約正",
    "X65n1282_003:0282b16": "宗。十地猶如空中鳥跡。若約圓修。斷惑對治習氣。無",
    "X65n1282_003:0282b17": "非理行相資。缺一不可。是以文殊以理印行。差別之",
    "X65n1282_003:0282b18": "道無虧。普賢以行會理。根本之門不廢。",
    "X65n1282_003:0282b19": "三山來云。種種譬喻。可謂明惺。若論衲僧分中。似",
    "X65n1282_003:0282b20": "覺未在。何故聻。本來無位次。誰敢強安名。",
    "X65n1282_003:0282b21": "總別同異成壞之相。互換投機。句意超脫。而後學輩",
    "X65n1282_003:0282b22": "多渣滓其語。何啻如牛毛耶。殊不知總則舉體分明。",
    "X65n1282_003:0282b23": "別則法法不濫。同則同一法性。異則功用自異。成也",
    "X65n1282_003:0282b24": "無法可成。壞也無法可壞。若能體用純真。一即六。六",
    "X65n1282_003:0282c01": "即一。如金作器。器器皆金。雖熾然分別。而了無絲毫",
    "X65n1282_003:0282c02": "可現之相。如是則十處十會。塵塵爾。剎剎爾。念念爾。",
    "X65n1282_003:0282c03": "復何疑哉。便是透脫十成。百了千。當還我金剛王寶",
    "X65n1282_003:0282c04": "劍來。",
    "X65n1282_003:0282c05": "三山來云。者多口阿師。未免性命落在五雲手裏。",
    "X65n1282_003:0282c06": "隨喝一喝云。還知痛癢麼。若也知得。千零百碎。依",
    "X65n1282_003:0282c07": "舊面目團圞。若也不知。團圞面目總被千零百碎。",
    "X65n1282_003:0282c08": "者裏更有為五雲出氣底麼。試出來道看。",
    "X65n1282_003:0282c09": "宗要偈七首",
    "X65n1282_003:0282c10": "即物契神　勤求勝積功。理契古今。同同得妙。何處",
    "X65n1282_003:0282c11": "澗松西北風。",
    "X65n1282_003:0282c12": "示機　吾有一言。天上人間。若也不會。綠水青山。",
    "X65n1282_003:0282c13": "毗盧頂上　一真收不得。萬類莫能該。蚊子生頭角。",
    "X65n1282_003:0282c14": "泥鰍上舞臺。",
    "X65n1282_003:0282c15": "迦葉門前　覿面露堂堂。全機不覆藏。剎竿頭倒卓。",
    "X65n1282_003:0282c16": "紅日上扶桑。",
    "X65n1282_003:0282c17": "三界唯心　三界唯心萬法澄。盤鐶釵釧一同金。暎",
    "X65n1282_003:0282c18": "階碧草自春色。隔葉黃鸝空好音。",
    "X65n1282_003:0282c19": "萬法唯識　不曾出世立功勛。萬國文明草木春。野",
    "X65n1282_003:0282c20": "老不知堯舜力。鼕鼕打鼓祭河神。",
    "X65n1282_003:0282c21": "總頌不移寸步越河沙。地獄天堂混一家。佛祖位",
    "X65n1282_003:0282c22": "中消息斷。何妨盡賞洛陽花。",
    "X65n1282_003:0282c23": "又有四機",
    "X65n1282_003:0282c24": "箭鋒相拄　機鋒相敵也。",
    "X65n1282_003:0283a01": "三山來頌云。兩陣交鋒莫可當。彎弓架矢豈尋常。",
    "X65n1282_003:0283a02": "箭頭的的相逢處。脫却征衣笑一場。",
    "X65n1282_003:0283a03": "泯絕有無　不存朕兆也。",
    "X65n1282_003:0283a04": "三山來頌云。大用臨機不可窺。卷舒出沒妙相隨。",
    "X65n1282_003:0283a05": "竝無面目教人見。誰向虗空強畵眉。",
    "X65n1282_003:0283a06": "就身拈出　當面直提也。",
    "X65n1282_003:0283a07": "三山來頌云。自從闢破祖師關。掣電轟雷任往還。",
    "X65n1282_003:0283a08": "不識當機拈弄處。低頭已隔萬重山。",
    "X65n1282_003:0283a09": "隨流得妙　即境設施。",
    "X65n1282_003:0283a10": "三山來頌云。祖意明明百草頭。相逢到處逞風流。",
    "X65n1282_003:0283a11": "隨家待客無豐儉。把筯拈匙一笑休。",
    "X65n1282_003:0283a12": "天臺韶國師。初自疎山來。自謂得旨。令徒眾入室。自",
    "X65n1282_003:0283a13": "不入室。一日。法眼上堂。僧問。如何是曹源一滴水。",
    "X65n1282_003:0283a14": "眼云。是曹源一滴水。韶在眾聞之。忽然大悟。以所",
    "X65n1282_003:0283a15": "悟聞於眼。眼云。汝向後為國王所師。吾不如也。",
    "X65n1282_003:0283a16": "三山來云。父聞子健。恨不殺身。頌曰。曹源一滴",
    "X65n1282_003:0283a17": "水。洗盡耳中塵。座前龍象客。幾箇是知音。惟許通",
    "X65n1282_003:0283a18": "玄解報恩。",
    "X65n1282_003:0283a19": "韶國師四料揀",
    "X65n1282_003:0283a20": "聞聞　放。",
    "X65n1282_003:0283a21": "三山來頌云。萬籟傳聲。無彼無此。放開耳門。都在",
    "X65n1282_003:0283a22": "裏許。",
    "X65n1282_003:0283a23": "聞不聞　收。",
    "X65n1282_003:0283a24": "三山來頌云。猿嘯鳥吟。落花流水。是聲非聲。歸真",
    "X65n1282_003:0283b01": "亦爾。",
    "X65n1282_003:0283b02": "不聞聞　明。",
    "X65n1282_003:0283b03": "三山來頌云。剛到長松下。又從幽澗過。蹉跎泉石",
    "X65n1282_003:0283b04": "裏。逐處演摩訶。",
    "X65n1282_003:0283b05": "不聞不聞　瞎。",
    "X65n1282_003:0283b06": "三山來頌云。四方咸閴寂。八面不通風。小鼾天地",
    "X65n1282_003:0283b07": "老。一枕夢周公。",
    "X65n1282_003:0283b08": "法眼宗旨頌",
    "X65n1282_003:0283b09": "即俗明真總萬方。法身從此露堂堂。山河大地皆",
    "X65n1282_003:0283b10": "標的。草木叢林盡發揚。秋雨徧催梨葉老。春風齊",
    "X65n1282_003:0283b11": "拆杏花香。義天覺海周沙界。窺管持蠡試測量。",
    "X65n1282_003:0283b13": "附錄",
    "X65n1282_003:0283b14": "三身",
    "X65n1282_003:0283b15": "三身。謂法．報．化身也。法身毗盧遮那。此云徧一切處。",
    "X65n1282_003:0283b16": "報身盧舍那。此云淨滿。化身釋迦牟尼。此云能仁寂",
    "X65n1282_003:0283b17": "默。在眾生身中。即寂．照．用也。寂即法身。照即報身。用",
    "X65n1282_003:0283b18": "即化身。金光明最勝經。一切如來有三種身。具足攝",
    "X65n1282_003:0283b19": "受阿耨菩提。化身者。如來在昔修行地中為諸眾生",
    "X65n1282_003:0283b20": "修種種法。得自在力。隨眾生意。隨眾生果。現種種身。",
    "X65n1282_003:0283b21": "是名化身。應身者。謂諸如來為諸菩薩說於真諦。令",
    "X65n1282_003:0283b22": "其解了生死涅槃是一味。故為除身見眾生怖畏歡",
    "X65n1282_003:0283b23": "喜故。為無邊佛法而作本故。如實相應智本願力故。",
    "X65n1282_003:0283b24": "具三十二相八十種好。頂背圓光。是名應身。法身者。",
    "X65n1282_003:0283c01": "為除煩惱等障。為具諸善法故。惟有如如法如如智。",
    "X65n1282_003:0283c02": "是名法身。前二種身是名假有。第三種身是真實有。",
    "X65n1282_003:0283c03": "為前二身而作根本。何以故。離法如如。離無分別智。",
    "X65n1282_003:0283c04": "一切諸法無有別法。復次。諸佛利益自他。自利益",
    "X65n1282_003:0283c05": "者。是法如如。利益他者。是如如智。又瓔珞經云。五分",
    "X65n1282_003:0283c06": "法身。以識性別。戒香攝身。定香攝意。慧香攝亂。解脫",
    "X65n1282_003:0283c07": "攝倒見。度知攝無明。是五分香瓔珞其身。",
    "X65n1282_003:0283c08": "三山來云。諸經解說。甚是分明。祖師門下。覺大遠",
    "X65n1282_003:0283c09": "在。良久。云。喚作法身得麼。振身云。喚作應身得麼。",
    "X65n1282_003:0283c10": "顧視左右云。喚作化身得麼。五分真香即不無。要",
    "X65n1282_003:0283c11": "問諸人鼻孔在甚麼處。",
    "X65n1282_003:0283c12": "三山來頌云。話到本來一物無。無生面目何曾殊。",
    "X65n1282_003:0283c13": "祇因者箇婆心重。別相安名總一如。",
    "X65n1282_003:0283c14": "四智",
    "X65n1282_003:0283c15": "大圓鏡智　如大圓鏡現眾色相。",
    "X65n1282_003:0283c16": "平等性智　觀一切法悉皆平等。",
    "X65n1282_003:0283c17": "妙觀察智　善觀諸法無得而轉。",
    "X65n1282_003:0283c18": "成所作智　成本願力所應作事。",
    "X65n1282_003:0283c19": "轉八識則能成四智也。",
    "X65n1282_003:0283c20": "三山來云。智亦不可得。識又作麼生。",
    "X65n1282_003:0283c21": "秘藏詮註云。佛轉八識而成四智。八為大圓鏡智。七",
    "X65n1282_003:0283c22": "為平等性智。六為妙觀察智。五為成所作智。識惟分",
    "X65n1282_003:0283c23": "別。智能決斷。",
    "X65n1282_003:0283c24": "三山來云。糊餅饅頭。是一是二。",
    "X65n1282_003:0284a01": "大乘莊嚴論云。轉八識成四智。束四智具三身。",
    "X65n1282_003:0284a02": "三山來以拂子擊禪床一下。云。此是識。復擊一下。",
    "X65n1282_003:0284a03": "云。此是智。又擊一下。云。此是身。汝等諸人作麼分",
    "X65n1282_003:0284a04": "解。復擊一下。",
    "X65n1282_003:0284a05": "古德云。眼等五識為成所作智。意為妙觀察智。化身",
    "X65n1282_003:0284a06": "攝。末那為平等性智。報身攝。阿賴耶為大圓鏡智。法",
    "X65n1282_003:0284a07": "身攝。",
    "X65n1282_003:0284a08": "三山來云。且道報化法身。又以何為攝。",
    "X65n1282_003:0284a09": "智通禪師問六祖三身四智旨要。祖曰。清淨法身。汝",
    "X65n1282_003:0284a10": "之性也。圓滿報身。汝之智也。千百億化身。汝之行也。",
    "X65n1282_003:0284a11": "若離本性說三身。即名有身無智。若悟三身無有自",
    "X65n1282_003:0284a12": "性。即名四智菩提。聽吾偈。自性具三身。發明成四智。",
    "X65n1282_003:0284a13": "不離見聞緣。超然登佛地。吾今為汝說。諦信永無疑。",
    "X65n1282_003:0284a14": "莫學馳求者。終日說菩提。通曰。四智之義可得聞乎。",
    "X65n1282_003:0284a15": "祖曰。既會三身。便明四智。若離三身。別談四智。此名",
    "X65n1282_003:0284a16": "有智無身也。即此有智。還成無智。復說偈曰。大圓鏡",
    "X65n1282_003:0284a17": "智性清淨。平等性智心無病。妙觀察智見非功。成所",
    "X65n1282_003:0284a18": "作智同圓鏡。五八六七果因轉。但轉其名無實性。若",
    "X65n1282_003:0284a19": "於轉處不留情。繁興永處那伽定。",
    "X65n1282_003:0284a20": "三山來云。將謂是箇祖師。",
    "X65n1282_003:0284a21": "○前五識轉成所作智",
    "X65n1282_003:0284a22": "　第六意識轉妙觀察智",
    "X65n1282_003:0284a23": "前五識謂眼．耳．鼻．舌．身。此乃四大和合而成。皆各司",
    "X65n1282_003:0284a24": "其用。云體本來無過。止因外有色．聲．香．味．觸之塵。內",
    "X65n1282_003:0284b01": "之根與外之塵相偶而識生焉。罪業所由起也。不轉",
    "X65n1282_003:0284b02": "則為識。轉則成所作之功而各效其用矣。第六意識",
    "X65n1282_003:0284b03": "乃意根。而意為六根中之頭目。意識一動。則眼貪色。",
    "X65n1282_003:0284b04": "耳貪聲。鼻貪香。舌貪味。身貪細滑。起徧計之情。轉則",
    "X65n1282_003:0284b05": "妙於觀察。見色非干色。聞聲不是聲。香臭不分。甘苦",
    "X65n1282_003:0284b06": "不別。粗細一體而成自然之智矣。起信論云。三界虗",
    "X65n1282_003:0284b07": "偽。唯心所作。離此則無六塵境界也。毗婆沙論。問曰。",
    "X65n1282_003:0284b08": "心意識有何差別。答曰。無有差別。即心是意。意即是",
    "X65n1282_003:0284b09": "識。祖師云。徧現俱該法界。收攝在一微塵。識者謂之",
    "X65n1282_003:0284b10": "佛性。不會喚作精魂。雖然如是。蹉過者甚多。錯會者",
    "X65n1282_003:0284b11": "不少。",
    "X65n1282_003:0284b12": "三山來云。用會作麼。雖然如是。蹉過即不可。具眼",
    "X65n1282_003:0284b13": "底辨看。",
    "X65n1282_003:0284b14": "○第七末那識",
    "X65n1282_003:0284b15": "　轉平等性智",
    "X65n1282_003:0284b16": "楞伽云。末那者。此云染汙。葢由六識既動。意根著處。",
    "X65n1282_003:0284b17": "即成汙染。七識亦名傳送識。前粘六識。後連八識。七",
    "X65n1282_003:0284b18": "識無定體。亦無定用。因意識分別好醜。七識即從而",
    "X65n1282_003:0284b19": "分別之。故以此分好分醜傳送於第八識。八識則受",
    "X65n1282_003:0284b20": "而含藏。故云七八二識不相離。倘意識轉為妙觀察。",
    "X65n1282_003:0284b21": "則七識亦不分彼分此而轉為平等性矣。染汙之名。",
    "X65n1282_003:0284b22": "何自而得哉。是以體清而用亦不濁也。",
    "X65n1282_003:0284b23": "三山來云。本非汙染。那求清淨。原無分別。說甚平",
    "X65n1282_003:0284b24": "等。雖然如是。若不撥轉關棙。吾恐生死海中頭出",
    "X65n1282_003:0284c01": "頭沒。無了期也。欲不汙染得乎。",
    "X65n1282_003:0284c02": "○第八阿賴耶識",
    "X65n1282_003:0284c03": "　轉大圓鏡智",
    "X65n1282_003:0284c04": "第八多異熟性。故名含藏識。謂前世中以善不善業",
    "X65n1282_003:0284c05": "為因。招感今生異熟心是果。異熟者。異世熟染之性。",
    "X65n1282_003:0284c06": "不期然而自合也。阿賴耶者。即是真心。不守自性。隨",
    "X65n1282_003:0284c07": "染淨緣。不合而合。能含藏一切真俗境界。如明鏡不",
    "X65n1282_003:0284c08": "與影像合而含影像。亦名如來藏識。伽陀云。諸法於",
    "X65n1282_003:0284c09": "藏識。識於法亦爾。更互為因相。亦悟為果相。若於含",
    "X65n1282_003:0284c10": "藏處破諸惡見。捨我執等。但如大圓明鏡。物來則照。",
    "X65n1282_003:0284c11": "物去不留影像。都無能入如來真空妙藏。與諸佛同",
    "X65n1282_003:0284c12": "證同得。有何不清淨者哉。故曰大圓覺智性清淨。",
    "X65n1282_003:0284c13": "三山來云。○。者箇是大圓鏡。阿那箇是含藏識。○。",
    "X65n1282_003:0284c14": "者箇是含藏識。阿那箇是大圓鏡。含藏識且置。止",
    "X65n1282_003:0284c15": "如打破鏡時。又向甚麼處會取。道。道。",
    "X65n1282_003:0284c16": "○第九阿那識",
    "X65n1282_003:0284c17": "　亦名純淨識",
    "X65n1282_003:0284c18": "合論云。寄說阿那識。此云執持。為第九純淨識。如五",
    "X65n1282_003:0284c19": "六七八等識。常依九識以依止。凡愚不了。妄執為我。",
    "X65n1282_003:0284c20": "如水暴流。不離水體。諸波浪等。以水為依。故六七八",
    "X65n1282_003:0284c21": "識常以淨識為依。何謂九為淨識。為二乘人久住在",
    "X65n1282_003:0284c22": "生死業種。六七八識有怖畏故。恐彼難信。方便於生",
    "X65n1282_003:0284c23": "死種外別立淨識。使令悲智漸漸得生。達識成智。則",
    "X65n1282_003:0284c24": "賴耶成圓鏡之體。持功德之門。末那為平等之源。一",
    "X65n1282_003:0285a01": "自他之性。第六起觀察之妙。轉正法之輪。五識興所",
    "X65n1282_003:0285a02": "作之功。垂應化之迹。斯則一心匪動。識智自分。不轉",
    "X65n1282_003:0285a03": "其體。但轉其名。不分其理。而分其事。但伏六識。不取",
    "X65n1282_003:0285a04": "塵境。故名識滅。是故離心之境。文理俱虗。即識之塵。",
    "X65n1282_003:0285a05": "詮量有據。狂心不歇。歇即菩提。垢淨心明。本來是佛。",
    "X65n1282_003:0285a06": "三山來云。是濟世航。登者得渡。是起死藥。服者得",
    "X65n1282_003:0285a07": "甦。須知純淨就真體而言。若染汙即不得矣。實志",
    "X65n1282_003:0285a08": "修行者勗諸。",
    "X65n1282_003:0285a09": "按三身四智諸說。採摭經論。歷據詳明。與溈仰辨",
    "X65n1282_003:0285a10": "識處大相關係。可資深禪正修者。不落旁蹊而行",
    "X65n1282_003:0285a11": "正路。故予有取焉。往往同流之士必謂。吾單傳直",
    "X65n1282_003:0285a12": "指之宗。何借此為。殊不知學道者為心意識之所",
    "X65n1282_003:0285a13": "困苦甚矣。虗明自照。本自無他。風境搖搖。倏然走",
    "X65n1282_003:0285a14": "作。通人達士。猶未免焉。況其下者乎。可無方便觀",
    "X65n1282_003:0285a15": "照之力乎。倘因其披剝之說破其虗妄。擣其窠窟。",
    "X65n1282_003:0285a16": "即吾受用處皆大圓鏡智也。精金萬煅。不再鑛矣。",
    "X65n1282_003:0285a17": "三山來云。此老不可謂非婆心也。",
    "X65n1282_003:0285a19": "三山來禪師五家宗旨纂要卷下(終)"
}