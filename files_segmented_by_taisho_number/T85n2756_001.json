{
    "T85n2756_001:0234a10": "No. 2756 [cf. No. 278]",
    "T85n2756_001:0234a11": "花嚴經義記卷第一",
    "T85n2756_001:0234a13": "大覺寺沙門惠光述",
    "T85n2756_001:0234a14": "如來光明覺品者。明如來意業教化智行無",
    "T85n2756_001:0234a15": "礙。猶如光明也。開曉於緣故名為覺。就此品",
    "T85n2756_001:0234a16": "中放相輪光者。乃至十地放眉間光。就如來",
    "T85n2756_001:0234a17": "自體智行隨修人不同彰位殊之異也。菩薩",
    "T85n2756_001:0234a18": "名別者彰行業德位差別也。就此光所照中",
    "T85n2756_001:0234a19": "初明世界實際相顯也。次明佛者實相內明",
    "T85n2756_001:0234a20": "故次明佛也。實覺緣起故明菩薩。此明器世",
    "T85n2756_001:0234a21": "間在初智正覺世間在中。眾生世間後者明",
    "T85n2756_001:0234a22": "始顯內集起修相也。次後先明別菩薩。次別",
    "T85n2756_001:0234a23": "世界。後明佛者。此明終集起得實滿足修相",
    "T85n2756_001:0234a24": "也。就此菩薩中。初明文殊者。始證真性波",
    "T85n2756_001:0234a25": "若根本妙惠故也。次明覺首者。內明外朗故",
    "T85n2756_001:0234a26": "曰覺首。既有覺照之明。故能集萬行。有資助",
    "T85n2756_001:0234a27": "之功故曰財首。既有集助之行。故能利潤無",
    "T85n2756_001:0234a28": "窮出世勝益故曰寶首也。有資潤無窮故。能",
    "T85n2756_001:0234a29": "自利利他德備具足。故云德首也。既有德備。",
    "T85n2756_001:0234b01": "若非方便波若鑒達無遺無以善了於緣故。",
    "T85n2756_001:0234b02": "次云目首也。既有了緣不迷故能達曰新之",
    "T85n2756_001:0234b03": "功故。次明精進首也。既有曰新之功法無不",
    "T85n2756_001:0234b04": "集故。次明法首也。既備集諸法真融暉炎明",
    "T85n2756_001:0234b05": "照無滯故。次明智首也。既有明照無滯故。能",
    "T85n2756_001:0234b06": "道備圓滿善順調柔故。次明賢首也。何故皆",
    "T85n2756_001:0234b07": "云首者。欲明世間修集中最故名首也。以世",
    "T85n2756_001:0234b08": "間之行窮滿在茲故云首也。又言修集真道",
    "T85n2756_001:0234b09": "之初故言首也。此中放光始照三千終至百",
    "T85n2756_001:0234b10": "千億世界者。欲明始發自相解即相也。又亦",
    "T85n2756_001:0234b11": "以近及遠復所以皆言東方者。義同前釋也。",
    "T85n2756_001:0234b12": "又言一方各有一大菩薩者。欲明方便之中",
    "T85n2756_001:0234b13": "自體因行也。各有眷屬菩薩者。明行無不攝",
    "T85n2756_001:0234b14": "也。各來至此者。明圓入自體果行也。文殊",
    "T85n2756_001:0234b15": "為首者。欲明始發於妙實也。復所以終至賢",
    "T85n2756_001:0234b16": "首者。欲明此行雖復深廣而成在於世間故",
    "T85n2756_001:0234b17": "云賢首也。然行非孤立。必託境而發。故云始",
    "T85n2756_001:0234b18": "於金色終至如實色界也。既有實契於心是",
    "T85n2756_001:0234b19": "以得真覺發中。故言於諸佛所淨修梵行也。",
    "T85n2756_001:0234b20": "所以初明不動智者。明始發真本也。終至伏",
    "T85n2756_001:0234b21": "怨者。亦明成在於世未彰正離故伏怨也。所",
    "T85n2756_001:0234b22": "以無問而皆文殊自說者。為欲明妙辯發中",
    "T85n2756_001:0234b23": "非託外緣。又明不請之友也。若據受益而言。",
    "T85n2756_001:0234b24": "此品明求聞法行。下品明求說法行。若論緣",
    "T85n2756_001:0234b25": "起行集次第時。以妙實應於方便故。言文殊",
    "T85n2756_001:0234b26": "說也。既明方便契實故方便德。就是以德熟",
    "T85n2756_001:0234b27": "歸本還應於實故。下明難品。文殊顯問諸菩",
    "T85n2756_001:0234b28": "薩答。諸菩薩問文殊復答者。欲明德熟歸本",
    "T85n2756_001:0234b29": "故。彰菩薩問也。以本攝眾德故。如實圓彰",
    "T85n2756_001:0234c01": "名為答也。"
}