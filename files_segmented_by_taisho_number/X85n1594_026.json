{
    "X85n1594_026:0592a14": "佛祖綱目卷第二十六(餘字號)",
    "X85n1594_026:0592a16": "甲子(宋文帝元嘉元年起)甲午(孝武孝建元年)丁酉(改大明)乙巳(明帝泰始",
    "X85n1594_026:0592a17": "元年)壬子(改泰豫)癸丑(廢帝元徽元年)丁巳(順帝昇明元年)己未(齊太祖建",
    "X85n1594_026:0592a18": "元元年)癸亥(齊武帝永明元年)",
    "X85n1594_026:0592a19": "齊。蕭姓。七主。共二十四年。",
    "X85n1594_026:0592a20": "(乙丑)曇順法師往生淨土",
    "X85n1594_026:0592a21": "曇順。黃龍人。從鳩摩羅什。講經。什嘆曰。此子奇器也。",
    "X85n1594_026:0592a22": "後依慧遠。修淨業。宋元嘉二年。別眾坐逝。異香滿室。",
    "X85n1594_026:0592a23": "(丙寅)杯渡尊者入寂",
    "X85n1594_026:0592a24": "杯渡。初示現冀州。貌甚寒寠。甞乘木杯渡水。神化莫",
    "X85n1594_026:0592b01": "測。不修細行。或扣氷而浴。或著屐登山。或跣足入市。",
    "X85n1594_026:0592b02": "惟荷一蘆圌子。更無餘物。甞至廣陵。遇村舍李家方",
    "X85n1594_026:0592b03": "飯僧。渡乃以蘆圌。置於中庭。直入齋堂而坐。眾環目",
    "X85n1594_026:0592b04": "之。渡自若。時有數人。見蘆圌礙道。盡力移之。不能動。",
    "X85n1594_026:0592b05": "渡食畢。便挈之而去。笑曰。四天王。時李氏童子。窺見",
    "X85n1594_026:0592b06": "圌中。有四小兒。皆長數寸。眉目如畵。於是李知其異。",
    "X85n1594_026:0592b07": "請渡在家。供養久之。忽索袈裟。李辦未至。渡云暫出。",
    "X85n1594_026:0592b08": "至暮不歸。合境聞有異香。跡之忽見渡。在北巖下。敷",
    "X85n1594_026:0592b09": "一敗袈裟於地。晏然而寂。頭前脚後。皆生蓮花。鮮香",
    "X85n1594_026:0592b10": "逼人。一夕而萎。既殯數日。後有人從北來云。見渡負",
    "X85n1594_026:0592b11": "蘆圌行向彭城。乃啟棺。僅存[革*(華(十*〡*十)+(人*〡*人))]履而已。至彭城有黃",
    "X85n1594_026:0592b12": "欣者。深信佛法。見渡拜請還家。家至貧。但麥飯而已。",
    "X85n1594_026:0592b13": "渡甘之如飴。後東游吳郡。見網師從乞魚網。師怒不",
    "X85n1594_026:0592b14": "與。渡乃拾兩小石。投水中。俄有兩牛。鬪其網。網碎。不",
    "X85n1594_026:0592b15": "復見牛。吳郡民朱靈期自高麗還。風携至一洲。見一",
    "X85n1594_026:0592b16": "寶寺。寺僧設食。乃拜其僧。乞速還鄉。其僧問曰。識杯",
    "X85n1594_026:0592b17": "渡道人否。曰識其僧。因指北壁一囊。掛錫杖及鉢曰。",
    "X85n1594_026:0592b18": "此杯渡者。今以鉢寄君。并作書著函中。復授青竹杖。",
    "X85n1594_026:0592b19": "令置舫前。三日便至石頭。渡忽至。開書大笑。取鉢擲",
    "X85n1594_026:0592b20": "空。復接曰。我不見此鉢。四千年矣。宋元嘉三年九月",
    "X85n1594_026:0592b21": "示滅。滅後人猶時時見之。甞作一鉢歌曰。遏喇喇閙",
    "X85n1594_026:0592b22": "聒聒。總是悠悠造抹撻。如飢喫鹽加得渴枉却一生",
    "X85n1594_026:0592b23": "頭枿枿。究竟不能知始末。拋却死屍何處脫。勸君努",
    "X85n1594_026:0592b24": "力求解脫。閑事到頭須結撮。火落身上當須撥。莫待",
    "X85n1594_026:0592c01": "臨時呌菩薩。丈夫語話須豁豁。莫學癡人受摩捋。趂",
    "X85n1594_026:0592c02": "時結褁學擺撥。也學柔和也麤糲。也剃頭也披褐。也",
    "X85n1594_026:0592c03": "學凡夫做生活。直語向君君未達。更作長歌歌一鉢。",
    "X85n1594_026:0592c04": "一鉢歌。多中一。一中多。莫笑野人歌一鉢。曾將一鉢",
    "X85n1594_026:0592c05": "度娑婆。青天寥寥月初上。此時影空含萬像。幾處浮",
    "X85n1594_026:0592c06": "生自是非。一源清淨無來往。更莫將心造水泡。百毛",
    "X85n1594_026:0592c07": "流血是誰教。不如靜坐真如地。頂上從他鵲作巢。萬",
    "X85n1594_026:0592c08": "代金輪聖王子。只這真如靈覺是。菩提樹下度眾生。",
    "X85n1594_026:0592c09": "度盡眾生不生死。不生不死真丈夫。無形無相大毗",
    "X85n1594_026:0592c10": "盧。塵勞滅盡真如在。一顆圓明無價珠。眼不見耳不",
    "X85n1594_026:0592c11": "聞。不見不聞真見聞。從來一句無言說。今日千言強",
    "X85n1594_026:0592c12": "為分。須諦聽人人盡有真如性。恰似黃金在鑛中。鍊",
    "X85n1594_026:0592c13": "去鍊來金體淨。真是妄妄是真。若除真妄更無人。真",
    "X85n1594_026:0592c14": "心莫謾生煩惱。衣食隨時養色身。好也著惡也著。一",
    "X85n1594_026:0592c15": "切無心莫染著。亦無好亦無惡。二際坦然平等道。麤",
    "X85n1594_026:0592c16": "也餐細也餐。莫學凡夫相上觀。也無麤也無細。上方",
    "X85n1594_026:0592c17": "香積無根蒂。坐亦行行亦坐。生死樹下菩提果。亦無",
    "X85n1594_026:0592c18": "坐亦無行。無生何用覔無生。生亦得死亦得。處處當",
    "X85n1594_026:0592c19": "來見彌勒。亦無生亦無死。三世如來總如此。離則著",
    "X85n1594_026:0592c20": "著則離。幻化門中無實義。無可離無可著。何處更求",
    "X85n1594_026:0592c21": "無病藥。語時默默時語。語默縱橫無處所。亦無語亦",
    "X85n1594_026:0592c22": "無默。莫喚東西作南北。嗔即喜喜即嗔。我自降魔轉",
    "X85n1594_026:0592c23": "法輪。亦無嗔亦無喜。水不離波波即水。慳時捨捨時",
    "X85n1594_026:0592c24": "慳。不離內外及中間。亦無慳亦無捨。寂寂寥寥無可",
    "X85n1594_026:0593a01": "把。苦時樂樂時苦。只這修行斷門戶。亦無苦亦無樂。",
    "X85n1594_026:0593a02": "本來自在無繩索。垢即淨淨即垢。兩邊畢竟無前後。",
    "X85n1594_026:0593a03": "亦無垢亦無淨。大千同一真如性。藥是病病是藥。到",
    "X85n1594_026:0593a04": "頭兩事須拈却。亦無藥亦無病。正是真如靈覺性。魔",
    "X85n1594_026:0593a05": "作佛佛作魔。鏡裏尋形水上波。亦無魔亦無佛。三世",
    "X85n1594_026:0593a06": "本來無一物。凡即聖聖即凡。色裏膠青水裏鹽。亦無",
    "X85n1594_026:0593a07": "凡亦無聖。萬行總持無一行。真中假假中真。自是凡",
    "X85n1594_026:0593a08": "夫起妄塵。亦無真亦無假。若不喚時何應喏。本來無",
    "X85n1594_026:0593a09": "姓亦無名。只麼騰騰信脚行。有時廛市并屠肆。一朵",
    "X85n1594_026:0593a10": "紅蓮火上生。也曾策杖游京洛。身似浮雲無定著。幻",
    "X85n1594_026:0593a11": "化繇來似寄居。他家觸處更清虗。若覔戒。三毒瘡痍。",
    "X85n1594_026:0593a12": "幾時瘥。若覔禪。我自縱橫汩碖眠。大可憐不是顛。世",
    "X85n1594_026:0593a13": "間出世天中天。時人不會此中意。打著南邊動北邊。",
    "X85n1594_026:0593a14": "若覔法。雞足山中問迦葉。大士持衣在此中。本來不",
    "X85n1594_026:0593a15": "用求專甲。若覔經。法性真源無可聽。若覔律。窮子不",
    "X85n1594_026:0593a16": "須教走出。若覔修。八萬浮圖何處求。只知黃葉止啼",
    "X85n1594_026:0593a17": "哭。不覺黑雲遮日頭。莫恠狂言無次第。篩羅漸入麤",
    "X85n1594_026:0593a18": "中細。只這麤中細也無。即是圓明真實諦。真實諦本",
    "X85n1594_026:0593a19": "非真。但是名聞即是塵。若向塵中解真實。便是堂堂",
    "X85n1594_026:0593a20": "出世人。出世人莫造作。獨行獨步空索索。無生無死",
    "X85n1594_026:0593a21": "無涅槃。本來生死不相干。無是非無動靜。莫謾將身",
    "X85n1594_026:0593a22": "入空井。無善惡無去來。亦無明鏡掛高臺。山僧見解",
    "X85n1594_026:0593a23": "只如此。不信從他造劫灰。",
    "X85n1594_026:0593a24": "(辛未)天竺求那跋摩至金陵",
    "X85n1594_026:0593b01": "求那跋摩。(此云功德鎧)初讓國出家。貫通三藏。屬國諸王。",
    "X85n1594_026:0593b02": "皆受其歸戒。遊闍婆國。其王欲出家事之。群臣固請",
    "X85n1594_026:0593b03": "不可。乃令國中曰。若率土奉和尚歸戒。即從爾請。於",
    "X85n1594_026:0593b04": "是其國臣民。稽首遵命。元嘉初。宋文帝聞其名。遣使",
    "X85n1594_026:0593b05": "迎之。摩欣然附舶。抵廣州。道繇始興。摩愛其山類靈",
    "X85n1594_026:0593b06": "鷲。為留朞年。於寺壁畵定光布髮等像。夜輙有光。常",
    "X85n1594_026:0593b07": "在定。累日不出。寺僧遣沙彌候之。忽見白獅子仰躡",
    "X85n1594_026:0593b08": "柱而戲。滿空皆青蓮花。沙彌驚走大呼。寺僧爭至。了",
    "X85n1594_026:0593b09": "無所有。元嘉八年。至金陵。帝問曰。寡人常欲持齋不",
    "X85n1594_026:0593b10": "殺。以身應物。不獲所願。師幸教之。摩曰。道在心。不在",
    "X85n1594_026:0593b11": "事。法繇己。不繇人。且帝王所修。與匹夫異。匹夫倘不",
    "X85n1594_026:0593b12": "克己苦節。何以為用。帝王以四海為家。萬民為子。出",
    "X85n1594_026:0593b13": "一嘉言。則士庶咸悅。布一善政。則神人以和。刑不夭",
    "X85n1594_026:0593b14": "命。役不勞力。則風雨時若。寒暑應節。百穀滋繁。桑柘",
    "X85n1594_026:0593b15": "鬱茂。以此持齋。齋亦大矣。以此不殺。利亦多矣。安在",
    "X85n1594_026:0593b16": "輟半日之飡。全一禽之命。然後為弘濟耶。帝撫几嘆",
    "X85n1594_026:0593b17": "曰。俗迷遠理。僧滯近教。如師言。可論天人之際矣。",
    "X85n1594_026:0593b18": "(壬申)道生法師至金陵",
    "X85n1594_026:0593b19": "初道生見初分涅槃經云。除一闡提。皆有佛性。乃曰。",
    "X85n1594_026:0593b20": "闡提何得獨無佛性。此經來未盡耳。於是倡言闡提",
    "X85n1594_026:0593b21": "皆當成佛。一時文字之師。共詆為邪說。於律當擯。生",
    "X85n1594_026:0593b22": "遂誓曰。如我所說。不合經義。請於現身。即受惡報。若",
    "X85n1594_026:0593b23": "實契佛心。願捨壽時。踞師子座。竟拂衣入虎丘。冷然",
    "X85n1594_026:0593b24": "若有會心處。遂棲於青園寺。甞獨坐長松下。聚石為",
    "X85n1594_026:0593c01": "徒。一日講涅槃經。至闡提處。則說有佛性。且曰。如我",
    "X85n1594_026:0593c02": "所說。義契佛心否。群石皆點頭。其年夏月。雷震青園",
    "X85n1594_026:0593c03": "佛殿。忽見一龍飛躍。生天光。影西壁。遂改寺名曰龍",
    "X85n1594_026:0593c04": "光。時人嘆曰。龍既去。師必行矣。數日生果還廬山。留",
    "X85n1594_026:0593c05": "一遺影。落於虎丘巖岫間。僧眾無不瞻禮。生聞曇無",
    "X85n1594_026:0593c06": "讖重譯涅槃經後品。果云一闡提人雖復斷善。猶有",
    "X85n1594_026:0593c07": "佛性。因大喜慰。元嘉九年。至金陵。未幾復還廬山。",
    "X85n1594_026:0593c08": "(甲戌)道生法師入寂",
    "X85n1594_026:0593c09": "道生住廬山精舍。講涅槃經。元嘉十一年十一月。升",
    "X85n1594_026:0593c10": "法座。論義數番。觀聽者莫不怡悅。忽見麈尾紛然墜",
    "X85n1594_026:0593c11": "地。端坐整容。隱几而化。壽八十。生有疏論。世皆寶焉。",
    "X85n1594_026:0593c12": "(乙亥)道昺法師往生淨土",
    "X85n1594_026:0593c13": "道昺。頴川人。從幼師事慧遠。歷通三藏。言與行合。念",
    "X85n1594_026:0593c14": "佛三昧。究心無間。宋元嘉十二年。集眾念佛。就座而",
    "X85n1594_026:0593c15": "化。異香滿室。壽七十一。",
    "X85n1594_026:0593c16": "(己卯)僧叡法師往生淨土",
    "X85n1594_026:0593c17": "僧叡。初從鳩摩羅什受經義。後預廬山蓮社。一心念",
    "X85n1594_026:0593c18": "佛。元嘉己卯。忽集眾告別曰。吾將行矣。遂命具浴。燒",
    "X85n1594_026:0593c19": "香禮拜。還座面西。合掌而化。眾見叡榻前一金蓮花",
    "X85n1594_026:0593c20": "焂爾而隱。五色香煙。從其房出。",
    "X85n1594_026:0593c21": "(甲申)玄高法師入寂",
    "X85n1594_026:0593c22": "魏太武聽崔浩之讒。囚其太子晃。晃乃求哀於玄高。",
    "X85n1594_026:0593c23": "高為作金光明懺。帝夢其先祖讓曰。不當以讒疑太",
    "X85n1594_026:0593c24": "子。既窹。以語群臣。群臣皆稱太子無過。待之如初。浩",
    "X85n1594_026:0594a01": "恐太子將不利於己。謂帝曰。太子前實有謀。仍結玄",
    "X85n1594_026:0594a02": "高。以術致先帝。恐陛下耳。若不蚤除。必為大害。帝怒",
    "X85n1594_026:0594a03": "收高及慧崇縊之。高弟子玄暢。自遠奔至。高忽開眸",
    "X85n1594_026:0594a04": "曰。大法應緣。隨緣盛衰。盛衰在跡。理常湛然。但惜汝",
    "X85n1594_026:0594a05": "等行如我耳。惟玄暢南渡。汝等死後。法當更興。善自",
    "X85n1594_026:0594a06": "修心。毋令中悔。言訖即化。沙門法進號呼曰。聖人去",
    "X85n1594_026:0594a07": "世。我何用生。應聲見高於空中。謂進曰。不忘一切。寧",
    "X85n1594_026:0594a08": "獨棄汝耶。進曰。和尚與崇公。竝生何所。高曰。我往惡",
    "X85n1594_026:0594a09": "處。救護眾生。崇歸安養矣。言訖不見。初高居麥積山。",
    "X85n1594_026:0594a10": "聞曇無毗至凉。往師事之。旬日即悟。無毗嘆以為勝",
    "X85n1594_026:0594a11": "己。魏武遣使。迎高為太子。晃師門人得法者甚眾。有",
    "X85n1594_026:0594a12": "一弟子。名僧印。自謂得阿羅漢果。時方坐夏。高乃假",
    "X85n1594_026:0594a13": "以神力。使定中見十方無盡世界。及聞諸佛所說之",
    "X85n1594_026:0594a14": "法。各各不同。即於一夏。尋其所見。不盡。乃生愧悔。",
    "X85n1594_026:0594a15": "(丁酉)二十七祖般若多羅傳法菩提達磨",
    "X85n1594_026:0594a16": "般若多羅。東印度人。得法於不如蜜多。因東印度國",
    "X85n1594_026:0594a17": "王請齋次。王乃問。諸人盡轉經。師獨為何不轉。多羅",
    "X85n1594_026:0594a18": "曰。貧道出息不涉眾緣。入息不居陰界。常轉如是經",
    "X85n1594_026:0594a19": "百千萬億卷。非但一卷兩卷。後行化至南印度。彼王",
    "X85n1594_026:0594a20": "名香至。尊重供養。度越倫等。又施無價寶珠。時王有",
    "X85n1594_026:0594a21": "三子。一名月淨多羅。二名功德多羅。三名菩提多羅。",
    "X85n1594_026:0594a22": "其季開士也。般若多羅欲試其所得。乃以所施珠。問",
    "X85n1594_026:0594a23": "三王子曰。此珠圓明。有能及否。月淨功德曰。此珠七",
    "X85n1594_026:0594a24": "寶中尊。固無踰也。菩提曰。此是世寶。未足為上。於諸",
    "X85n1594_026:0594b01": "寶中。法寶為上。此是世光。未足為上。於諸光中。智光",
    "X85n1594_026:0594b02": "為上。此是世明。未足為上。於諸明中。心明為上。此珠",
    "X85n1594_026:0594b03": "光明。不能自照。要假智光。光辨於此。既辨此已。即知",
    "X85n1594_026:0594b04": "是珠。既知是珠。即明其寶。若明其寶。寶不自寶。若辨",
    "X85n1594_026:0594b05": "其珠。珠不自珠。珠不自珠者。要假智珠而辨世珠。寶",
    "X85n1594_026:0594b06": "不自寶者。要假智寶以明法寶。然則師有其道。其寶",
    "X85n1594_026:0594b07": "即現。眾生有道。心寶亦然。多羅歎其辯慧。乃復問曰。",
    "X85n1594_026:0594b08": "於諸物中。何物無相。曰於諸物中。不起無相。又問。於",
    "X85n1594_026:0594b09": "諸佛中。何物最高。曰於諸物中。人我最高。又問。於諸",
    "X85n1594_026:0594b10": "物中。何物最大。曰於諸物中。法性最大。多羅知是法",
    "X85n1594_026:0594b11": "器。以時尚未至。且默而混之。及香至王棄世。眾皆號",
    "X85n1594_026:0594b12": "絕。菩提獨於柩前入定。經七日而出。遂依多羅求出",
    "X85n1594_026:0594b13": "家。既受具已。多羅曰。汝於諸法。已得通量。達磨者。通",
    "X85n1594_026:0594b14": "大之義也。宜名達磨。遂改其名。後告之曰。如來以正",
    "X85n1594_026:0594b15": "法眼。付大迦葉。如是展轉。乃至於我。我今囑汝。聽吾",
    "X85n1594_026:0594b16": "偈曰。心地生諸種。因心復生理。果滿菩提圓。花開世",
    "X85n1594_026:0594b17": "界起。付法已。即於座上起立。舒左右手。各放光明。二",
    "X85n1594_026:0594b18": "十七道。五色晃曜。又踊身虗空。高七多羅樹。化火自",
    "X85n1594_026:0594b19": "焚。空中舍利如雨。大眾建塔收供。當此土宋武帝大",
    "X85n1594_026:0594b20": "明元年丁酉歲也。",
    "X85n1594_026:0594b21": "(戊戌)二十八祖菩提達磨說法南印度",
    "X85n1594_026:0594b22": "般若多羅示寂。菩提達磨遂演化於本國。時有二師。",
    "X85n1594_026:0594b23": "一名佛大先。二名佛大勝多。本與磨同學小乘禪觀。",
    "X85n1594_026:0594b24": "佛大先遇般若多羅。與磨同稟正法。而佛大勝多。更",
    "X85n1594_026:0594c01": "分徒而為六宗。一有相宗。二無相宗。三定慧宗。四戒",
    "X85n1594_026:0594c02": "行宗。五無得宗。六寂靜宗。各封己解。別展化源。磨喟",
    "X85n1594_026:0594c03": "然嘆曰。彼之一師。已陷牛跡。況復支離而分六宗。我",
    "X85n1594_026:0594c04": "若不除。永纏邪見。言已。微現神力。至有相宗所。問曰。",
    "X85n1594_026:0594c05": "一切諸法。何名實相。彼眾中有一尊長薩婆羅。答曰。",
    "X85n1594_026:0594c06": "於諸相中。不互諸相。是名實相。曰一切諸相。而不互",
    "X85n1594_026:0594c07": "者。當何定耶。曰於諸相中。實無有定。若定諸相。何名",
    "X85n1594_026:0594c08": "為實。曰諸相不定。便名實相。汝今不定。當何得之。曰",
    "X85n1594_026:0594c09": "我言不定。不說諸相。當說諸相。其義亦然。曰汝言不",
    "X85n1594_026:0594c10": "定。當為實相。定不定故。即非實相。曰定既不定。即非",
    "X85n1594_026:0594c11": "實相。知我非故。不定不變。曰汝今不變。何名實相。已",
    "X85n1594_026:0594c12": "變已往。其義亦然。曰不變當在。在不在故。故變實相。",
    "X85n1594_026:0594c13": "以定其義。曰實相不變。變即非實。於有無中。何名實",
    "X85n1594_026:0594c14": "相。薩婆羅心知聖師懸解潛達。即以手指虗空曰。此",
    "X85n1594_026:0594c15": "是世間有相。亦能空故。當我此身。得似此否。曰若解",
    "X85n1594_026:0594c16": "實相。即見非相。若了非相。其色亦然。當於色中。不失",
    "X85n1594_026:0594c17": "色體。於非相中。不礙有故。若能是解。此名實相。彼眾",
    "X85n1594_026:0594c18": "聞已。心意朗然。欽禮信受。磨瞥然匿跡。至無相宗所。",
    "X85n1594_026:0594c19": "問曰。汝言無相。當何證之。彼眾中有波羅提者。答曰。",
    "X85n1594_026:0594c20": "我名無相。心不現故。曰汝心不現。當何明之。曰我明",
    "X85n1594_026:0594c21": "無相。心不取捨。當於明時。亦無當者。曰於諸有無。心",
    "X85n1594_026:0594c22": "不取捨。又無當者。諸明無故。曰入佛三昧。尚無所得。",
    "X85n1594_026:0594c23": "何況無相。而欲知之。曰相既不知。誰云有無。尚無所",
    "X85n1594_026:0594c24": "得。何名三昧。曰我說不證。證無所證。非三昧故。我說",
    "X85n1594_026:0595a01": "三昧。曰非三昧者。何當名之。汝既不證。非證何證。波",
    "X85n1594_026:0595a02": "羅提聞已。即悟本心。禮謝於磨。懺悔往謬。磨記曰。汝",
    "X85n1594_026:0595a03": "當得果。不久自證。此國有魔。非久降之。言已。忽然不",
    "X85n1594_026:0595a04": "現。至定慧宗所。問曰。汝學定慧。為一為二。彼眾中有",
    "X85n1594_026:0595a05": "婆蘭陀者。答曰。我此定慧。非一非二。曰既非一二。何",
    "X85n1594_026:0595a06": "名定慧。曰在定非定。處慧非慧。一即非一。二亦不二。",
    "X85n1594_026:0595a07": "曰當一不一。當二不二。既非定慧。約何定慧。曰不一",
    "X85n1594_026:0595a08": "不二。定慧能知。非定非慧。亦復然矣。曰慧非定故。然",
    "X85n1594_026:0595a09": "何知哉。不一不二。誰定誰慧。婆蘭陀聞之。疑心氷釋。",
    "X85n1594_026:0595a10": "至第四戒行宗所。問曰。何者名戒。云何名行。當此戒",
    "X85n1594_026:0595a11": "行。為一為二。彼眾中有一賢者。答曰。一二二一。皆彼",
    "X85n1594_026:0595a12": "所生。依教無染。此名戒行。曰汝言依教。即是有染。一",
    "X85n1594_026:0595a13": "二俱破。何言依教。此二違背。不及於行。內外非明。何",
    "X85n1594_026:0595a14": "名為戒。曰我有內外。彼已知竟。既得通達。便是戒行。",
    "X85n1594_026:0595a15": "若說違背。俱是俱非。言及清淨。即戒即行。曰俱是俱",
    "X85n1594_026:0595a16": "非。何言清淨。既得通故。何談內外。賢者聞之。即自慙",
    "X85n1594_026:0595a17": "服。至無得宗所。問曰。汝云無得。無得何得。既無所得。",
    "X85n1594_026:0595a18": "亦無得得。彼眾中有寶靜者。答曰。我說無得。非無得",
    "X85n1594_026:0595a19": "得。當說得得。無得是得。曰得既不得。得亦非得。既云",
    "X85n1594_026:0595a20": "得得。得得何得。曰見得非得。非得是得。若見不得。名",
    "X85n1594_026:0595a21": "為得得。曰得既非得。得得無得。既無所得。當何得得。",
    "X85n1594_026:0595a22": "寶靜聞之。頓除疑網。至寂靜宗所。問曰。何名寂靜。於",
    "X85n1594_026:0595a23": "此法中。誰靜誰寂。彼有尊者。答曰。此心不動。是名為",
    "X85n1594_026:0595a24": "寂。於法無染。名之為靜。曰本心不寂。要假寂靜。本來",
    "X85n1594_026:0595b01": "寂故。何用寂靜。曰諸法本空。以空空故。於彼空空。故",
    "X85n1594_026:0595b02": "名婆靜。曰空空已空。諸法亦爾。寂靜無相。何靜何寂。",
    "X85n1594_026:0595b03": "彼聞指誨。豁然開悟。於是六眾咸誓歸依○寶誌。金",
    "X85n1594_026:0595b04": "陵人。初東陽民朱氏婦。聞兒啼鷹巢中。梯樹得之。舉",
    "X85n1594_026:0595b05": "以為子。七歲依鍾山僧儉出家。專修禪觀。至是顯迹。",
    "X85n1594_026:0595b06": "以剪尺拂子掛杖頭。負之而行。經聚落兒童譁逐。或",
    "X85n1594_026:0595b07": "微索酒。或累日不食。甞遇食鱠者。從而求之。食者分",
    "X85n1594_026:0595b08": "啗。而有輕薄心。誌即吐水中。皆成活魚。往來於皖山",
    "X85n1594_026:0595b09": "劍水之下。髮而徒跣。著錦袍。面方而瑩徹如鏡。手足",
    "X85n1594_026:0595b10": "皆鳥爪。時時題詩。初若不可解。後皆有驗。",
    "X85n1594_026:0595b12": "佛祖綱目卷第二十六"
}