{
    "T49n2036_005:0508c03": "佛祖歷代通載卷第五",
    "T49n2036_005:0508c05": "嘉興路大中祥符禪寺",
    "T49n2036_005:0508c06": "住持華亭念常集",
    "T49n2036_005:0508c07": "東漢",
    "T49n2036_005:0508c08": "(丙子)　章帝炟改建初(一名坦。明帝第五子。十九即位。戊子正月崩于章德殿。壽三",
    "T49n2036_005:0508c09": "十一。葬敬陵)治十三年。",
    "T49n2036_005:0508c10": "(庚辰)　帝命鄭玄等諸生作白虎通。",
    "T49n2036_005:0508c11": "(甲申)　改元和(徐州刺史王景上。金人頌美。先帝致佛之功。載漢書○有神雀鳳皇白鹿白烏之瑞)。",
    "T49n2036_005:0508c12": "(丁亥)　改章和。",
    "T49n2036_005:0508c13": "(己丑)　和帝肇改永元(章第四子。十歲即位。乙巳崩章德前殿。壽二十七。葬慎陵)",
    "T49n2036_005:0508c14": "在位十七年。",
    "T49n2036_005:0508c15": "(乙巳)　改元興。",
    "T49n2036_005:0508c16": "(丙午)　殤帝隆改延平(和之少子。降誕百餘日。即位于元興元年十二月。時鄧太后臨",
    "T49n2036_005:0508c17": "朝稱制。次年八月崩崇德前殿。壽齡二歲。葬康陵)在正位一年。",
    "T49n2036_005:0508c18": "(一　丁未)　安帝祐改永初(章帝孫清河孝王慶之子。年十三即位。乙丑二月因南巡狩。幸",
    "T49n2036_005:0508c19": "于葉。崩之車輦。壽三十二。葬恭陵矣)治十九年。",
    "T49n2036_005:0508c20": "(甲寅)　改元初。",
    "T49n2036_005:0508c21": "(二　丁巳)　第二十一祖婆脩盤頭者。羅閱城人也。",
    "T49n2036_005:0508c22": "姓毘舍佉。父光蓋。母嚴一。家富而無子。父",
    "T49n2036_005:0508c23": "母禱于佛塔而求嗣焉。一夕母夢吞明暗",
    "T49n2036_005:0508c24": "二珠。覺而有孕。經七日有一羅漢。名賢眾。",
    "T49n2036_005:0508c25": "至其家。光蓋設禮。賢眾端坐受之。嚴一出",
    "T49n2036_005:0508c26": "拜。賢眾辟席云。回禮法身大士。光蓋罔測",
    "T49n2036_005:0508c27": "其由。遂取一寶珠。跪獻賢眾。試其真偽。",
    "T49n2036_005:0508c28": "賢眾即受之。殊無遜謝光蓋不能忍。問曰。",
    "T49n2036_005:0508c29": "我是丈夫。致禮不顧。我妻何德。尊者辟之。",
    "T49n2036_005:0509a01": "賢眾曰。我受禮納珠。貴福汝耳。汝婦懷聖",
    "T49n2036_005:0509a02": "子。生當為世燈慧日。故吾辟之。非重女人",
    "T49n2036_005:0509a03": "也。賢眾又曰。汝婦當生二子。一名婆脩盤",
    "T49n2036_005:0509a04": "頭。則吾所尊者也。二名芻尼(此云野鵲子)昔如來",
    "T49n2036_005:0509a05": "在雪山修道。芻尼巢於頂上。佛既成道。",
    "T49n2036_005:0509a06": "芻尼受報為那提國王。佛記云。汝至第二",
    "T49n2036_005:0509a07": "五百年。生羅閱城毘舍佉家。與聖同胞。今",
    "T49n2036_005:0509a08": "無爽矣。後一月果生二子。尊者婆脩盤頭。",
    "T49n2036_005:0509a09": "年至十五。禮光度羅漢出家。感毘婆訶菩",
    "T49n2036_005:0509a10": "薩與之授戒。行化至那提國。彼王名常自",
    "T49n2036_005:0509a11": "在。有二子。一名摩訶羅。次名摩拏羅。王問",
    "T49n2036_005:0509a12": "尊者曰。羅閱城土風與此同異。尊者曰。彼",
    "T49n2036_005:0509a13": "土曾三佛出世。今王國有二師化導。曰二",
    "T49n2036_005:0509a14": "師者誰。尊者曰。佛記第二五百年有一神",
    "T49n2036_005:0509a15": "力大士出家繼聖。即王之次子摩拏羅是",
    "T49n2036_005:0509a16": "其一也。吾雖德薄敢當其一。王曰。誠如尊",
    "T49n2036_005:0509a17": "者所言。當捨此子作沙門。尊者曰。善哉",
    "T49n2036_005:0509a18": "大王。能遵佛旨。即與受具付法。偈曰。泡幻",
    "T49n2036_005:0509a19": "同無礙。如何不了悟達法在其中。非今亦",
    "T49n2036_005:0509a20": "非古。尊者付法已。踊身高半由旬。屹然而",
    "T49n2036_005:0509a21": "住。四眾仰瞻虔請。復坐跏趺而逝。茶毘得",
    "T49n2036_005:0509a22": "舍利建塔。當後漢安帝十一年丁巳歲也。",
    "T49n2036_005:0509a23": "(庚申)　改永寧。",
    "T49n2036_005:0509a24": "(辛酉)　改建光。",
    "T49n2036_005:0509a25": "(壬戌)　改延光。",
    "T49n2036_005:0509a26": "(甲子　四七)　王十八年也。",
    "T49n2036_005:0509a27": "(丙寅)　北鄉侯懿(章帝孫。濟北王壽之子。閻太后立之。是年三月即位。至十月而薨。治二百",
    "T49n2036_005:0509a28": "七十二日)。",
    "T49n2036_005:0509a29": "順帝保改永建(安帝子。年十一登位梁商父子秉政。甲申八月崩玉堂前殿。壽三十。",
    "T49n2036_005:0509b01": "葬于憲陵。永寧初為太子)在位十九年。",
    "T49n2036_005:0509b02": "(壬申)　改陽嘉。",
    "T49n2036_005:0509b03": "(丙子)　改永和。",
    "T49n2036_005:0509b04": "(壬午)　改漢安。",
    "T49n2036_005:0509b05": "(甲申)　改建康。",
    "T49n2036_005:0509b06": "(乙酉)　冲帝炳改永嘉(順帝子。母曰虞貴人。建康甲申八月即位。時年二歲。梁太后臨",
    "T49n2036_005:0509b07": "朝。梁冀輔政。次年三月而崩玉堂前殿。壽三歲。葬于懷陵)運數一年。",
    "T49n2036_005:0509b08": "(丙戌)　質帝纘改本初(章帝玄孫。渤海王鴻之子也。八歲即位。聰惠夙成。甞朝會日。",
    "T49n2036_005:0509b09": "梁冀曰跋扈將軍。冀惡之。鴆于玉堂前殿。壽九歲葬靜陵)在位一年。",
    "T49n2036_005:0509b10": "(三　丁亥)　桓帝志改建和(章帝曾孫。蠡吾侯翼之子。十五即位。梁冀輔政。永康丁未崩于",
    "T49n2036_005:0509b11": "德陽前殿。壽三十六。葬宣陵也)在位二十一年。",
    "T49n2036_005:0509b12": "(四　己丑)　安息國沙門。安清字世高。本世子當嗣",
    "T49n2036_005:0509b13": "位。讓之叔父舍國出家。既至洛京譯經二",
    "T49n2036_005:0509b14": "十九部。一百七十六卷。絕筆于靈帝建寧",
    "T49n2036_005:0509b15": "三年。因附舟浮游次廬山之[邱-丘+共]亭廟。艤舟",
    "T49n2036_005:0509b16": "祠下廟神靈甚。能分風送往來之舟。有乞",
    "T49n2036_005:0509b17": "神竹者。未許而斫。神怒覆其舟致竹斫處。",
    "T49n2036_005:0509b18": "過者雀息汗下。高之舟人奉牲請福。神輒",
    "T49n2036_005:0509b19": "降語曰。舟有沙門。乃不與俱來耶。高至廟",
    "T49n2036_005:0509b20": "下神復降與高語奮。因泣曰。弟子家此湖。",
    "T49n2036_005:0509b21": "千里皆所轄。坐宿多嗔今報形極醜。又旦",
    "T49n2036_005:0509b22": "夕且死必入地獄。有縑千段并雜寶玩。當",
    "T49n2036_005:0509b23": "為建寺塔為冥福。高許之。徐曰。能出形相",
    "T49n2036_005:0509b24": "勞苦乎。神曰。形惡奈何。高曰。第出之。於",
    "T49n2036_005:0509b25": "是出其首帳中。蓋巨蟒也。高梵語呪之。蟒",
    "T49n2036_005:0509b26": "若雨淚俄不見。高舟未發。有少年跪前。高",
    "T49n2036_005:0509b27": "又呪之乃去。舟人問誰氏子。高曰。廟神已",
    "T49n2036_005:0509b28": "脫蟒形。故來謝耳。高至豫章建寺。即今大",
    "T49n2036_005:0509c01": "安是也。由高而名蓋江淮寺塔之始。",
    "T49n2036_005:0509c02": "(庚寅)　改和平。是年月支國沙門支婁迦讖。亦",
    "T49n2036_005:0509c03": "云支讖。至洛陽。少時習語大通華言。遂譯",
    "T49n2036_005:0509c04": "經。至中平年凡二十一部。六十三卷。永興",
    "T49n2036_005:0509c05": "元年桓帝於宮中鑄黃金浮圖老子像。覆",
    "T49n2036_005:0509c06": "以百寶華蓋。身奉祀之。由是百姓嚮化。事",
    "T49n2036_005:0509c07": "佛彌盛。",
    "T49n2036_005:0509c08": "(辛卯)　改元嘉。",
    "T49n2036_005:0509c09": "世尊示滅一千一百年矣。",
    "T49n2036_005:0509c10": "(癸巳)　改永興。",
    "T49n2036_005:0509c11": "(乙未)　改永壽。",
    "T49n2036_005:0509c12": "(戊戌)　改延熹。",
    "T49n2036_005:0509c13": "(五　乙巳)　第二十二祖摩拏羅者。那提國常自在",
    "T49n2036_005:0509c14": "王之子也。年三十遇婆脩祖師。出家傳法",
    "T49n2036_005:0509c15": "至西印度。彼國王名得度。即瞿曇種族。歸",
    "T49n2036_005:0509c16": "依佛乘勤行精進。一日於行道處現一小",
    "T49n2036_005:0509c17": "塔。欲取供養眾莫能舉。王即大會梵行禪",
    "T49n2036_005:0509c18": "觀咒術等三眾。欲問所疑。時尊者亦赴此",
    "T49n2036_005:0509c19": "會。是三眾皆莫能辨。尊者即為王廣說塔",
    "T49n2036_005:0509c20": "之所因(阿育王造塔此不繁錄)今之出現。王福力之所",
    "T49n2036_005:0509c21": "致也。王聞是說。乃曰。至聖難逢世樂非久。",
    "T49n2036_005:0509c22": "即傳位太子。投祖出家。七日而證四果。尊",
    "T49n2036_005:0509c23": "者深加慰誨。曰汝居此國善自度人。今異",
    "T49n2036_005:0509c24": "域有大法器。吾當化令得度。曰師應迹十",
    "T49n2036_005:0509c25": "方動念當至。寧勞往邪。尊者曰然。於是焚",
    "T49n2036_005:0509c26": "香遙語月氏國鶴勒那比丘曰。汝在彼國",
    "T49n2036_005:0509c27": "教導鶴眾。道果將證宜自知之。時鶴勒那",
    "T49n2036_005:0509c28": "為彼國王寶印說脩多羅偈。忽覩異香成",
    "T49n2036_005:0509c29": "穗。王曰。是何祥也。曰此是西印度傳佛心",
    "T49n2036_005:0510a01": "印祖師摩拏羅將至。先降信香耳。曰此師",
    "T49n2036_005:0510a02": "神力何如。答曰。此師遠承佛記。當於此土",
    "T49n2036_005:0510a03": "廣宣玄化。時王與鶴勒那俱遙作禮。尊者",
    "T49n2036_005:0510a04": "知已即辭得度比丘往月氏國。受王與鶴",
    "T49n2036_005:0510a05": "勒那供養。後鶴勒那問尊者曰。我止林間",
    "T49n2036_005:0510a06": "已經九白(印土以一年為一白)有弟子龍子者。幼而聰",
    "T49n2036_005:0510a07": "慧。我於三世推窮莫知其本。尊者曰。此子",
    "T49n2036_005:0510a08": "於第五劫中。生妙喜國婆羅門家。曾以旃",
    "T49n2036_005:0510a09": "檀施於佛宇作槌撞鐘。受報聰敏為眾欽",
    "T49n2036_005:0510a10": "仰。又問。我有何緣而感鶴眾。尊者曰。汝第",
    "T49n2036_005:0510a11": "四劫中。甞為比丘。當赴會龍宮。汝諸弟子",
    "T49n2036_005:0510a12": "咸欲隨從。汝觀五百眾中無有一人堪任",
    "T49n2036_005:0510a13": "妙供。時諸子曰。師常說法。於食等者於法",
    "T49n2036_005:0510a14": "亦等。今既不然。何聖之有。汝即令赴會。",
    "T49n2036_005:0510a15": "自汝捨生趣生轉化諸國。其五百弟子以",
    "T49n2036_005:0510a16": "福微德薄生於羽族。今感汝之惠故。為鶴",
    "T49n2036_005:0510a17": "眾相隨。鶴勒那聞語曰。以何方便令彼解",
    "T49n2036_005:0510a18": "脫。尊者曰。我有無上法寶。汝當聽受化未",
    "T49n2036_005:0510a19": "來際。而說偈曰。心隨萬境轉。轉處實能幽。",
    "T49n2036_005:0510a20": "隨流認得性。無喜復無憂。時鶴眾聞偈飛",
    "T49n2036_005:0510a21": "鳴而去。尊者跏趺寂然奄化。鶴勒那與寶",
    "T49n2036_005:0510a22": "印王起塔。當後漢桓帝十九年乙巳歲也。",
    "T49n2036_005:0510a23": "(丁未)　改永康。",
    "T49n2036_005:0510a24": "大教至東夏一百年矣。",
    "T49n2036_005:0510a25": "(六　戊申)　靈帝宏改建寧(章帝玄孫。瀆亭侯萇之子。十二即位。己巳四月崩南宮。壽三十",
    "T49n2036_005:0510a26": "四。葬文陵)在位二十二年(寶武立之)。",
    "T49n2036_005:0510a27": "(壬子)　改熹平。",
    "T49n2036_005:0510a28": "(七　癸丑)　是年天竺沙門竺佛朔至洛陽。譯道行",
    "T49n2036_005:0510a29": "般若經。棄文存質深得經意。至光和中同",
    "T49n2036_005:0510b01": "支讖譯般舟三昧經共三卷。是歲安息國",
    "T49n2036_005:0510b02": "優婆塞都尉安立至洛邑。同清信士嚴佛",
    "T49n2036_005:0510b03": "調譯經七部。于時復有沙門支曜康巨康",
    "T49n2036_005:0510b04": "猛詳曇果竺大力。皆善方言。終漢世譯經",
    "T49n2036_005:0510b05": "凡三百餘部。",
    "T49n2036_005:0510b06": "(丙辰)　詔刻五經文字。立于太學門外。",
    "T49n2036_005:0510b07": "(戊午)　改光和。",
    "T49n2036_005:0510b08": "(八　甲子　四八)　改中平○道始黃巾作叛(初鉅鹿張角假術治病謀反。",
    "T49n2036_005:0510b09": "自稱大賢良師。又稱黃天。不數年結三十六萬人。皆著黃巾。以甲子年同起殺人。建安癸未焚燎郡縣。內",
    "T49n2036_005:0510b10": "外太恐。舉左中郎將皇甫嵩討滅之張角病死。斬其尸。二弟皆戰敗。俱斬而盡。傳首京師)。",
    "T49n2036_005:0510b11": "(戊辰)　○(綦稠自稱天子起兵作亂)。",
    "T49n2036_005:0510b12": "(己巳)　○(益州黃巾馬相自稱天子○黃巾賊起。鬻獄賣官。宦者卜常侍弄權。天下大亂)。",
    "T49n2036_005:0510b13": "洪農王辯(靈帝子即位。改元光熹○袁術收閹人無少長斬之。又改昭寧。太原牧董卓入朝。",
    "T49n2036_005:0510b14": "因廢帝為洪農王。尋又殺之。立陳留王為少帝矣)在位一百七十日。",
    "T49n2036_005:0510b15": "(九　庚午)　獻帝協改初平(靈帝中子。昭寧九年九月。董卓廢皇子辯立之。九歲即位)在",
    "T49n2036_005:0510b16": "位三十年(董卓自稱太師。劫土遷都長安。三年王允呂布共誅卓滅其族矣)。",
    "T49n2036_005:0510b17": "(十　癸酉)　帝初平中。牟子未詳名字。世稱牟子。既",
    "T49n2036_005:0510b18": "修經傳諸子。書無大小靡不好之。雖不樂",
    "T49n2036_005:0510b19": "兵法。然猶讀焉。雖讀神仙不死之書。抑而",
    "T49n2036_005:0510b20": "不信。以為虛誕。會靈帝崩後天下擾亂。獨",
    "T49n2036_005:0510b21": "交州差安。北方異人咸來在焉。多為神仙",
    "T49n2036_005:0510b22": "辟穀長生之術。牟子常以五經難之。道家",
    "T49n2036_005:0510b23": "術士莫敢對焉。先是牟子將母辟世。年二",
    "T49n2036_005:0510b24": "十六。歸蒼梧娶妻。太守聞其守學。謁請署",
    "T49n2036_005:0510b25": "吏。時年方盛志精於學。又見世亂無仕宦",
    "T49n2036_005:0510b26": "意。竟不就。是時州郡相疑隔塞不通。太守",
    "T49n2036_005:0510b27": "以其博學多識。使致敬荊州。牟子以為榮",
    "T49n2036_005:0510b28": "爵易讓使命難辭。會牧弟豫章太守為中",
    "T49n2036_005:0510c01": "郎將笮融所殺。牧遣騎都尉劉彥將兵赴",
    "T49n2036_005:0510c02": "之。恐外界相疑兵不得進。乃謂牟子曰。弟",
    "T49n2036_005:0510c03": "為逆賊所害。骨肉之痛憤發肝心。嘗遣劉",
    "T49n2036_005:0510c04": "都尉行。恐界外疑難行人不通。君文武兼",
    "T49n2036_005:0510c05": "備有專對才。今欲相屈之零陵桂陽假塗",
    "T49n2036_005:0510c06": "於通路何如。牟子重違其意諾之。適其母",
    "T49n2036_005:0510c07": "卒。遂不果行。久之歎曰。老子絕聖棄智修",
    "T49n2036_005:0510c08": "身保真。萬物不干其志。天下不易其樂。天",
    "T49n2036_005:0510c09": "子不得臣。諸侯不得友。故可貴也。於是銳",
    "T49n2036_005:0510c10": "志於佛道兼研老子五千文。舍玄妙為酒",
    "T49n2036_005:0510c11": "漿。翫五經為琴篁。世俗之徒多非之者。以",
    "T49n2036_005:0510c12": "為背五經而向異道。欲爭則非道。欲默則",
    "T49n2036_005:0510c13": "不能。遂以筆墨之間。略引聖賢之言證解",
    "T49n2036_005:0510c14": "之。名曰牟子理惑云。",
    "T49n2036_005:0510c15": "問曰。何以正言佛。佛為何謂乎。牟子曰。佛",
    "T49n2036_005:0510c16": "者覺也。猶名三皇神五帝聖也。佛乃道德",
    "T49n2036_005:0510c17": "之元祖。神明之宗緒。佛之言覺者。恍惚變",
    "T49n2036_005:0510c18": "化分身散體。或存或亡。能小能大。能圓能",
    "T49n2036_005:0510c19": "方。能老能少。能隱能彰。蹈火不燒履刃不",
    "T49n2036_005:0510c20": "傷。在污不染在禍無殃。不行而到。無作而",
    "T49n2036_005:0510c21": "光。故號為佛也。",
    "T49n2036_005:0510c22": "問曰。何謂之為道。道何類也。牟子曰。道之",
    "T49n2036_005:0510c23": "言導也。導人致於無為。牽之無前引之無",
    "T49n2036_005:0510c24": "後。舉之無上抑之無下。視之無形聽之無",
    "T49n2036_005:0510c25": "聲。四表為大蜿蜒其外。毫釐為細間關其",
    "T49n2036_005:0510c26": "內。故謂之道。",
    "T49n2036_005:0510c27": "問曰。孔子以五經為道教。可拱而誦履而",
    "T49n2036_005:0510c28": "行之。今子說道虛無恍惚。不見其意不指",
    "T49n2036_005:0510c29": "其事。何與聖人言異乎。牟子曰。不可以所",
    "T49n2036_005:0511a01": "習為重所希為輕。惑於外類失於中情。立",
    "T49n2036_005:0511a02": "事不失道德。猶調絃不失宮商。天道法四",
    "T49n2036_005:0511a03": "時。人道法五常。老子曰。有物混成先天地",
    "T49n2036_005:0511a04": "生可以為天下母。吾不知其名。強字之曰",
    "T49n2036_005:0511a05": "道。道之為物。居家可以事親。宰國可以治",
    "T49n2036_005:0511a06": "民。獨立可以治身。履而行之充乎天地。廢",
    "T49n2036_005:0511a07": "而不用消而不離。子不解之。何異之有乎。",
    "T49n2036_005:0511a08": "問曰。夫至實不華至辭不飾。言約而至者",
    "T49n2036_005:0511a09": "麗。事寡而達者明。故珠玉少而貴瓦礫多",
    "T49n2036_005:0511a10": "而賤。聖人制七經之本。不過三萬言。眾事",
    "T49n2036_005:0511a11": "備焉。今佛經卷以萬計言以億數。非一人",
    "T49n2036_005:0511a12": "力所能堪也。僕以為煩而不要矣。牟子曰。",
    "T49n2036_005:0511a13": "江海所以異於行潦者。以其深廣也。五嶽",
    "T49n2036_005:0511a14": "所以別於丘陵者。以其高大也。若高不絕",
    "T49n2036_005:0511a15": "山阜。跛羊凌其巔。深不絕涓流。孺子浴其",
    "T49n2036_005:0511a16": "淵。麒麟不處苑囿之中。吞舟之魚不遊數",
    "T49n2036_005:0511a17": "仞之溪。剖三寸之蚌。求明月之珠。探枳棘",
    "T49n2036_005:0511a18": "之巢。求鳳凰之雛。必難獲也。何者小不能",
    "T49n2036_005:0511a19": "容大也。佛經前說億載之事。却道萬世之",
    "T49n2036_005:0511a20": "要。太素未起太始未生。乾坤肇興。其微不",
    "T49n2036_005:0511a21": "可握。其纖不可入。佛悉彌綸其廣大之外。",
    "T49n2036_005:0511a22": "剖析其窈妙之內。靡不紀之。故其經卷以",
    "T49n2036_005:0511a23": "萬計言以億數。多多益具眾眾益富。何不",
    "T49n2036_005:0511a24": "要之有。雖非一人所堪。譬若臨河飲水。飽",
    "T49n2036_005:0511a25": "而自足。焉知其餘哉。問曰。佛經眾多。欲得",
    "T49n2036_005:0511a26": "其要而棄其餘。直說其實而除其華。牟子",
    "T49n2036_005:0511a27": "曰否。夫日月俱明各有所照。二十八宿各",
    "T49n2036_005:0511a28": "有所主。百藥並生各有所愈。狐裘備寒。絺",
    "T49n2036_005:0511a29": "綌御暑。舟輿異路俱致行旅。孔子不以五",
    "T49n2036_005:0511b01": "經之備。復作春秋孝經者。欲博道術恣人",
    "T49n2036_005:0511b02": "意耳。佛經雖多。其歸為一也。猶七典雖異。",
    "T49n2036_005:0511b03": "其貴道德仁義亦一也。孝所以說多者。隨",
    "T49n2036_005:0511b04": "人行而與之。若子張子游俱問一孝。而仲",
    "T49n2036_005:0511b05": "尼答之各異。攻其短也。何棄之有哉。",
    "T49n2036_005:0511b06": "問曰。佛道至尊至大。堯舜周孔曷不修之",
    "T49n2036_005:0511b07": "乎。七經之中不見其辭。子既耽詩書悅禮",
    "T49n2036_005:0511b08": "樂。奚為復好佛道喜異術。豈能踰經傳美",
    "T49n2036_005:0511b09": "聖業哉。竊為吾子不取也。牟子曰。書不必",
    "T49n2036_005:0511b10": "孔丘之言。藥不必扁鵲之方。合義者從。愈",
    "T49n2036_005:0511b11": "病者良。君子博取眾善以輔其身。子貢云。",
    "T49n2036_005:0511b12": "夫子何常師之有乎。堯事尹壽。舜事務成。",
    "T49n2036_005:0511b13": "旦學呂望。丘學老聃。亦俱不見於七經也。",
    "T49n2036_005:0511b14": "四師雖聖。比之於佛。猶白鹿之與麒麟。燕",
    "T49n2036_005:0511b15": "鳥之與鳳凰也。堯舜周孔。且猶與之。況佛",
    "T49n2036_005:0511b16": "身相好變化神力無方。焉能舍而不學乎。",
    "T49n2036_005:0511b17": "五經事義或有所闕。佛不見記何足怪疑",
    "T49n2036_005:0511b18": "哉。",
    "T49n2036_005:0511b19": "問曰。云佛有三十二相。八十種好。何其異",
    "T49n2036_005:0511b20": "於人之甚也。殆富耳之語。非實之云也。牟",
    "T49n2036_005:0511b21": "子曰。諺云。少所見多所怪。覩馲駝言馬腫",
    "T49n2036_005:0511b22": "背。堯眉八彩。舜目重瞳。臯陶鳥啄。文王",
    "T49n2036_005:0511b23": "四乳。禹耳三漏。周公背僂。伏羲龍鼻。仲尼",
    "T49n2036_005:0511b24": "反宇。老子日角目玄鼻有雙柱手把十文",
    "T49n2036_005:0511b25": "足蹈二五此非異於人乎。佛之相好奚疑",
    "T49n2036_005:0511b26": "哉。",
    "T49n2036_005:0511b27": "問曰。孝經言。身體髮膚受之父母。不敢毀",
    "T49n2036_005:0511b28": "傷。曾子臨沒。啟予手啟予足。今沙門剃頭。",
    "T49n2036_005:0511b29": "何其違聖人之語。不合孝子之道也。吾子",
    "T49n2036_005:0511c01": "常好論是非平曲直。而反善之乎。牟子曰。",
    "T49n2036_005:0511c02": "夫訕聖賢不仁。平不中不智也。不仁不智",
    "T49n2036_005:0511c03": "何以樹德。德將不樹頑嚚之儔也。論何容",
    "T49n2036_005:0511c04": "易乎。昔齊人乘船渡江。其父墮水。其子攘",
    "T49n2036_005:0511c05": "臂捽頭顛倒。使水從口出。而父命得甦。",
    "T49n2036_005:0511c06": "夫捽頭顛倒不孝莫大。然以全父之身。若",
    "T49n2036_005:0511c07": "拱手修孝子之常。父命絕於水矣。孔子曰。",
    "T49n2036_005:0511c08": "可與適道。未可與權。所謂時宜施者也。且",
    "T49n2036_005:0511c09": "孝經曰。先王有至德要道。而泰伯斷髮文",
    "T49n2036_005:0511c10": "身。自從吳越之俗。違於身體髮膚之義。然",
    "T49n2036_005:0511c11": "孔子稱之。其可謂至德矣。仲尼不以其斷",
    "T49n2036_005:0511c12": "髮毀之也。由是而觀。苟有大德不拘於少。",
    "T49n2036_005:0511c13": "沙門捐家財棄妻子不聽音視色。可謂讓",
    "T49n2036_005:0511c14": "之至也。何違聖語不合孝乎。豫讓吞炭漆",
    "T49n2036_005:0511c15": "身。聶政皮面自刑。伯姬蹈火。高行截容。君",
    "T49n2036_005:0511c16": "子為勇而死義。不聞譏其毀沒也。沙門剃",
    "T49n2036_005:0511c17": "除鬚髮。而比之於四人。不已遠乎。",
    "T49n2036_005:0511c18": "問曰。夫福莫踰於繼嗣。不孝莫過於無後。",
    "T49n2036_005:0511c19": "沙門棄妻子捐貨財終身不娶。何違其福",
    "T49n2036_005:0511c20": "孝之行也。自苦而無奇。自拯而無異矣。牟",
    "T49n2036_005:0511c21": "子曰。夫長左者必短右。大前者必狹後。孟",
    "T49n2036_005:0511c22": "公綽為趙魏老則優。不可以為滕薛大夫。",
    "T49n2036_005:0511c23": "妻子財物世之餘也。清躬無為道之妙也。",
    "T49n2036_005:0511c24": "老子曰。名與身孰親。身與貨孰多。又曰。觀",
    "T49n2036_005:0511c25": "三代之遺風。覽乎儒墨之道術。誦詩書修",
    "T49n2036_005:0511c26": "禮節。崇仁義視清潔。鄉人傳業名譽洋溢。",
    "T49n2036_005:0511c27": "此中士所施行。恬惔者所不恤。故前有隋",
    "T49n2036_005:0511c28": "珠後有虓虎。見之走而不敢取何也。先其",
    "T49n2036_005:0511c29": "命而後其利也。許由栖巢木。夷齊餓首陽。",
    "T49n2036_005:0512a01": "聖孔稱其賢曰。求仁得仁者也。不聞譏其",
    "T49n2036_005:0512a02": "無後無貨也。沙門修道德。以易遊世之樂",
    "T49n2036_005:0512a03": "反淑賢以貸妻子之歡。是不為奇孰與為",
    "T49n2036_005:0512a04": "奇。是不為異孰與為異哉。",
    "T49n2036_005:0512a05": "問曰。黃帝垂衣裳製服飾。箕子陳洪範。貌",
    "T49n2036_005:0512a06": "為五事首。孔子作孝經。服為三德始。又曰。",
    "T49n2036_005:0512a07": "正其衣冠尊其瞻視。原憲雖貧不離華冠。",
    "T49n2036_005:0512a08": "子路遇難不忘結纓。今沙門剃頭髮被赤",
    "T49n2036_005:0512a09": "布。見人無跪起之禮儀。無盤旋之容正。何",
    "T49n2036_005:0512a10": "其違貌服之制。乖搢紳之飾也。牟子曰。老",
    "T49n2036_005:0512a11": "子云。上德不德。是以有德。下德不失德。是",
    "T49n2036_005:0512a12": "以無德。三皇之時。食肉衣皮巢居穴處。以",
    "T49n2036_005:0512a13": "崇質朴。豈復須章甫之冠。曲裘之飾哉。然",
    "T49n2036_005:0512a14": "其人稱有德而敦龐。正信而無為。沙門之",
    "T49n2036_005:0512a15": "行有似之矣。或曰。如子之言。則黃帝堯舜",
    "T49n2036_005:0512a16": "周孔之儔。棄而不足法也。牟子曰。夫見博",
    "T49n2036_005:0512a17": "則不迷。聽聰則不惑。堯舜周孔修世事也。",
    "T49n2036_005:0512a18": "佛與老子無為志也。仲尼栖栖七十餘國。",
    "T49n2036_005:0512a19": "許由聞禪洗耳於淵。君子之道。或出或處。",
    "T49n2036_005:0512a20": "或默或語。不溢其情。不淫其性。故其道為",
    "T49n2036_005:0512a21": "貴。在乎所用。何棄之有乎。",
    "T49n2036_005:0512a22": "問曰。佛道言。人死當更復生。僕不信此言",
    "T49n2036_005:0512a23": "之審也。牟子曰。人臨死其家上屋呼之。死",
    "T49n2036_005:0512a24": "已復呼誰。或曰。呼其魂魄。牟子曰。神還則",
    "T49n2036_005:0512a25": "生。不還則神何之乎。曰成鬼神。牟子曰。是",
    "T49n2036_005:0512a26": "也。魂神固不滅矣。但身自朽爛耳。身譬如",
    "T49n2036_005:0512a27": "五穀之根葉。魂神如五穀之種實。根葉生",
    "T49n2036_005:0512a28": "必當死。種實豈有終已。得道身滅耳。老子",
    "T49n2036_005:0512a29": "曰。吾有大患。以吾有身也。若吾無身。吾",
    "T49n2036_005:0512b01": "有何患。又曰。功成名遂身退。天之道也。或",
    "T49n2036_005:0512b02": "曰。為道亦死。不為道亦死。有以異乎。牟子",
    "T49n2036_005:0512b03": "曰。所謂無一日之善。而問終身之譽者也。",
    "T49n2036_005:0512b04": "有道雖死神歸福堂。為惡既死神當其殃。",
    "T49n2036_005:0512b05": "愚夫闇於成事。賢智預於未萌。道與不道",
    "T49n2036_005:0512b06": "如金比草。禍之與福如白方黑。焉得不異。",
    "T49n2036_005:0512b07": "而言何易乎。",
    "T49n2036_005:0512b08": "問曰。孔子云。未能事人。焉能事鬼。未知生",
    "T49n2036_005:0512b09": "焉知死。此聖人之所紀也。今佛家輒說生",
    "T49n2036_005:0512b10": "死之事鬼神之務。此殆非聖哲之語也。夫",
    "T49n2036_005:0512b11": "履道者當虛無淡泊歸志賀朴。何為乃道",
    "T49n2036_005:0512b12": "生死以亂志。說鬼神之餘事乎。牟子曰。若",
    "T49n2036_005:0512b13": "子之言。所謂見外而未識內者也。孔子疾。",
    "T49n2036_005:0512b14": "子路不問本末。以此抑之耳。孝經曰。為之",
    "T49n2036_005:0512b15": "宗廟以鬼享之。春秋祭祀以時思之。又曰。",
    "T49n2036_005:0512b16": "生事愛敬死事哀戚。豈不教人事鬼神知",
    "T49n2036_005:0512b17": "生死哉。周公為武王請命曰。旦多才多藝",
    "T49n2036_005:0512b18": "能事鬼神。夫何為也佛經所說生死之趣。",
    "T49n2036_005:0512b19": "非此[顓-而+(一/糸)]乎。老子曰。既知其子復守其母。沒",
    "T49n2036_005:0512b20": "身不殆。又曰。用其光復歸其明。無遺身殃。",
    "T49n2036_005:0512b21": "此道生死之所趣。吉凶之所住。至道之要。",
    "T49n2036_005:0512b22": "實貴寂寞。佛家豈好言乎。來問不得不對",
    "T49n2036_005:0512b23": "耳。鐘鼓豈有自鳴者。桴加而有聲矣。",
    "T49n2036_005:0512b24": "問曰。孔子曰。夷狄之有君。不如諸夏之亡",
    "T49n2036_005:0512b25": "也。孟子譏陳相更學許行之術曰。吾聞用",
    "T49n2036_005:0512b26": "夏變夷。未聞用夷變夏者也。吾子弱冠學",
    "T49n2036_005:0512b27": "堯舜周孔之道。而今舍之更學夷狄之術。",
    "T49n2036_005:0512b28": "不已惑乎。牟子曰。此吾未解大道時之餘",
    "T49n2036_005:0512b29": "語耳。若子可謂見禮制之華。而闇道德之",
    "T49n2036_005:0512c01": "實。[門@視]炬燭之明。未覩天庭之日也。孔子所",
    "T49n2036_005:0512c02": "言矯世法矣。孟軻所云疾專一耳。昔孔子",
    "T49n2036_005:0512c03": "欲居九夷。曰君子居之。何陋之有。及仲尼",
    "T49n2036_005:0512c04": "不容於魯衛。孟軻不用於齊梁。豈復仕於",
    "T49n2036_005:0512c05": "夷狄乎。禹出西羌而聖哲。瞽叟生舜而頑",
    "T49n2036_005:0512c06": "嚚。由余產狄國而覇秦。管蔡自河洛而流",
    "T49n2036_005:0512c07": "言。傳曰。北辰之星。在天之中。在人之北。",
    "T49n2036_005:0512c08": "以此觀之。漢地未必為天中也。佛經所說",
    "T49n2036_005:0512c09": "上下周極。含血之類物皆屬佛焉。是以吾",
    "T49n2036_005:0512c10": "復尊而學之。何為當含堯舜周孔之道。金",
    "T49n2036_005:0512c11": "玉不相傷。隋璧不相妨。謂人為惑。特自惑",
    "T49n2036_005:0512c12": "乎。",
    "T49n2036_005:0512c13": "問曰。孔子稱。奢則不孫儉則固。與其不孫",
    "T49n2036_005:0512c14": "也寧固。御孫曰。儉者德之共。侈者惡之大",
    "T49n2036_005:0512c15": "也。今佛家以空財布施為名。盡貨與人為",
    "T49n2036_005:0512c16": "貴。豈有福哉。牟子曰。彼一時也。此一時",
    "T49n2036_005:0512c17": "也。仲尼之言疾奢而無禮。御孫之論刺莊",
    "T49n2036_005:0512c18": "公之刻桶。非禁布施也。舜耕歷山恩不及",
    "T49n2036_005:0512c19": "州里。太公屠牛惠不逮妻子。及其見用。恩",
    "T49n2036_005:0512c20": "流八荒惠施四海。饒財多貨貴其能與。貧",
    "T49n2036_005:0512c21": "困屢空貴其履道。許由不貪四海。伯夷不",
    "T49n2036_005:0512c22": "甘其國。虞卿捐萬戶之封。救窮人之急。各",
    "T49n2036_005:0512c23": "其志也。僖負羈以盤飱之惠。全其所居之",
    "T49n2036_005:0512c24": "閭。宣孟以一飯之故。活其不貲之軀。陰施",
    "T49n2036_005:0512c25": "出於不意。陽報皎如白日。況傾家財發善",
    "T49n2036_005:0512c26": "意。其功德巍巍如嵩泰。悠悠如江海矣。懷",
    "T49n2036_005:0512c27": "善者應之以祚。挾惡者報之以殃。未有種",
    "T49n2036_005:0512c28": "稻而得麥。施禍而獲福者也。",
    "T49n2036_005:0512c29": "問曰。人之處世。莫不好富貴而惡貧賤。樂",
    "T49n2036_005:0513a01": "歡逸而憚勞倦。黃帝養性以五肴為上。孔",
    "T49n2036_005:0513a02": "子食不厭精鱠不厭細。今沙門被赤布。日",
    "T49n2036_005:0513a03": "一食閉六情自畢於世。若茲何聊之有。牟",
    "T49n2036_005:0513a04": "子曰。富與貴是人之所欲。不以其道得之",
    "T49n2036_005:0513a05": "不處也。貧與賤是人之所惡。不以其道得",
    "T49n2036_005:0513a06": "之不去也。老子曰。五色令人目盲。五音令",
    "T49n2036_005:0513a07": "人耳聾。五味令人口爽。馳騁畋獵令人心",
    "T49n2036_005:0513a08": "發狂。難得之貨令人行妨。聖人為腹不為",
    "T49n2036_005:0513a09": "目。此言豈虛哉。柳下惠不以三公之位易",
    "T49n2036_005:0513a10": "其介。段干木不以其身易魏文之富。許由",
    "T49n2036_005:0513a11": "巢父栖木而居。自謂安於帝宇。夷齊餓于",
    "T49n2036_005:0513a12": "首陽。自謂飽於文武。蓋各得其志而已。何",
    "T49n2036_005:0513a13": "不聊之有乎。",
    "T49n2036_005:0513a14": "問曰。若佛經深妙靡麗。子胡不談之於朝",
    "T49n2036_005:0513a15": "廷。論之於君父。修之於閨門。接之於朋友。",
    "T49n2036_005:0513a16": "何復學經傳讀諸子乎。牟子曰。子未達其",
    "T49n2036_005:0513a17": "源而問其流也。夫陳爼豆於壘門。建旌旗",
    "T49n2036_005:0513a18": "於朝堂。衣狐裘以當蕤賓。被絺綌以御黃",
    "T49n2036_005:0513a19": "鍾。非不麗也。乖其處非其時也。故持孔子",
    "T49n2036_005:0513a20": "之術入商鞅之門。齎孟軻之說詣蘇張之",
    "T49n2036_005:0513a21": "庭。功無分寸過有丈尺矣。老子曰。上士聞",
    "T49n2036_005:0513a22": "道勤而行之。中士聞道若存若亡。下士聞",
    "T49n2036_005:0513a23": "道而大笑之。吾懼大笑。故不為談也。渴不",
    "T49n2036_005:0513a24": "必待江河而飲。井泉之水何所不飽。是以",
    "T49n2036_005:0513a25": "復治經傳耳。問曰。老子云。智者不言。言者",
    "T49n2036_005:0513a26": "不智。又曰。大辯若訥大巧若拙。君子恥其",
    "T49n2036_005:0513a27": "言過行。設沙門有至道。奚不坐而行之。何",
    "T49n2036_005:0513a28": "復談是非論曲直乎。僕以為此德行之賤",
    "T49n2036_005:0513a29": "也。牟子曰。來春當大饑今秋不食。黃鍾應",
    "T49n2036_005:0513b01": "寒蕤賓重裘。備預雖早不免於愚。老子所",
    "T49n2036_005:0513b02": "云。謂得道者耳。未得道者何知之有乎。大",
    "T49n2036_005:0513b03": "道一言而天下悅。豈非大辨。老子不云何。",
    "T49n2036_005:0513b04": "功遂身退。天之道也。身既退矣。又何言",
    "T49n2036_005:0513b05": "哉。今之沙門未及得道。何得不言。老氏亦",
    "T49n2036_005:0513b06": "猶言也。如其無言五千何述焉。若知而不",
    "T49n2036_005:0513b07": "言可也。既不能知。又不能言愚人也。故能",
    "T49n2036_005:0513b08": "言不能行。國之師也。能行不能言。國之用",
    "T49n2036_005:0513b09": "也。能行能言。國之寶也。三品各有所施。何",
    "T49n2036_005:0513b10": "德之賤乎。唯不能言。又不能行。是賤也。",
    "T49n2036_005:0513b11": "問曰。如子之言。徒當學辨達修言論。豈復",
    "T49n2036_005:0513b12": "治情性履道德乎。牟子曰。何難悟之甚乎。",
    "T49n2036_005:0513b13": "夫言語談論各有時也。蘧瑗曰。國有道則",
    "T49n2036_005:0513b14": "直。國無道則卷而懷之。寧武子曰。國有道",
    "T49n2036_005:0513b15": "則智。國無道則愚。孔子曰。可與言而不與",
    "T49n2036_005:0513b16": "言失人。不可與言而與言失言。故智愚自",
    "T49n2036_005:0513b17": "有時。談論各有意。何為當言論而不行哉。",
    "T49n2036_005:0513b18": "問曰。云佛道至尊至快無為淡泊。世人學",
    "T49n2036_005:0513b19": "士多譏毀之。云其辭說廓落難用虛無難",
    "T49n2036_005:0513b20": "信何也。牟子曰。至味不合於眾口。大音不",
    "T49n2036_005:0513b21": "比於眾耳。作咸池設大童發簫韶詠九成。",
    "T49n2036_005:0513b22": "莫之和也。張鄭衛之絃。歌時俗之音。必不",
    "T49n2036_005:0513b23": "期而柎手也。故宋玉云。客歌於郢為下俚",
    "T49n2036_005:0513b24": "之曲。和者千人。引商激角。眾莫之應。此",
    "T49n2036_005:0513b25": "皆悅邪聲不曉於大度者也。韓非以管闚",
    "T49n2036_005:0513b26": "之見而謗堯舜。接輿以毛釐之分而刺仲",
    "T49n2036_005:0513b27": "尼。皆耽小而忽大者也。夫聞清商而謂之",
    "T49n2036_005:0513b28": "角。非彈絃之過。聽者之不聰矣。見和璧而",
    "T49n2036_005:0513b29": "名之石。非璧之賤也。視者之不明矣。神蛇",
    "T49n2036_005:0513c01": "能斷而復續。不能使人不斷也。靈龜發夢",
    "T49n2036_005:0513c02": "於宋元。不能免豫且之網。大道無為非俗",
    "T49n2036_005:0513c03": "所見。不為譽者貴。不為毀者賤。用不用自",
    "T49n2036_005:0513c04": "天也。行不行乃時也。信不信其命也。",
    "T49n2036_005:0513c05": "問曰。吾子以經傳理佛之說。其辭富而義",
    "T49n2036_005:0513c06": "顯。其文熾而說美。得無非真誠是子之辯",
    "T49n2036_005:0513c07": "也。牟子曰。吾非辯也。見博故不惑耳。問",
    "T49n2036_005:0513c08": "曰。見博其有術乎。牟子曰。由佛經也。吾未",
    "T49n2036_005:0513c09": "解佛經之時。惑甚於子。雖誦五經適以為",
    "T49n2036_005:0513c10": "華未成實矣。吾既覩佛經之說。覽老子之",
    "T49n2036_005:0513c11": "要。守恬淡之性。觀無為之行。還視世事猶",
    "T49n2036_005:0513c12": "臨天井而窺谿谷。登嵩岱而見丘垤矣。五",
    "T49n2036_005:0513c13": "經則五味。佛道則五穀矣。吾自聞道以來。",
    "T49n2036_005:0513c14": "如開雲見白日。炬火入冥室焉。",
    "T49n2036_005:0513c15": "問曰。子以經傳之辭華麗之說。褒讚佛行",
    "T49n2036_005:0513c16": "稱譽其德。高者陵青雲。廣者踰地圻。得",
    "T49n2036_005:0513c17": "無踰其本過其實乎。而僕譏刺頗得疹中",
    "T49n2036_005:0513c18": "而其病也。牟子曰。吁吾之所褒。猶以塵埃",
    "T49n2036_005:0513c19": "附嵩岱。收朝露投江海。子之所謗。猶握瓢",
    "T49n2036_005:0513c20": "觚欲減江海。操耕耒欲損崑崙。側一拳以",
    "T49n2036_005:0513c21": "翳日光。舉土塊以塞河衝。吾所褒不能使",
    "T49n2036_005:0513c22": "佛高。子之毀不能令其下也。",
    "T49n2036_005:0513c23": "論曰。牟子理惑三十有七篇。梁僧祐律",
    "T49n2036_005:0513c24": "師載之宏明集。可謂所從來遠矣。觀其",
    "T49n2036_005:0513c25": "崇德辨惑閒邪御侮。發揮大教之耿光。",
    "T49n2036_005:0513c26": "蓋閎覽博物之君子也。當是時。吾佛法",
    "T49n2036_005:0513c27": "源濫觴之初。凡西域沙門至中國者。由",
    "T49n2036_005:0513c28": "騰蘭而下不過十人。所新出經三百餘",
    "T49n2036_005:0513c29": "卷。俱小乘教。若微妙大乘諸經。皆所未",
    "T49n2036_005:0514a01": "至。牟子乃能玄鑑頴悟契佛心宗。得法",
    "T49n2036_005:0514a02": "味若是之深。比夫漢末禰衡陳元龍孔北",
    "T49n2036_005:0514a03": "海諸公。虛負奇資終於不聞道。不過為",
    "T49n2036_005:0514a04": "一俗士而死矣。然則牟子賢矣哉。惜其",
    "T49n2036_005:0514a05": "書不能備載。聊取二十篇輔成通論。大",
    "T49n2036_005:0514a06": "抵世之惑也者。雖世尊在世。尚莫能",
    "T49n2036_005:0514a07": "無。矧今去聖逾二千載。欲天下之廓廓",
    "T49n2036_005:0514a08": "皆正信。其可得哉。雖然是書正不可不",
    "T49n2036_005:0514a09": "以垂世也。",
    "T49n2036_005:0514a10": "(十一)　漢書西域傳。史官范曄論曰。西域風土",
    "T49n2036_005:0514a11": "之載前史未聞也。張騫懷致遠之略。班超",
    "T49n2036_005:0514a12": "奮封侯之志。終能立功西遐羈服外域。自",
    "T49n2036_005:0514a13": "兵威之所肅服。財賂之所懷誘。莫不獻方",
    "T49n2036_005:0514a14": "奇納愛質。露頂肘行東向而朝天子。故設",
    "T49n2036_005:0514a15": "戊巳之官分任其事。建都護之帥總領其",
    "T49n2036_005:0514a16": "權。其後甘英乃抵條支。而歷安息臨海以",
    "T49n2036_005:0514a17": "望大秦。拒五門陽關四萬餘里。靡不周盡",
    "T49n2036_005:0514a18": "焉。若其境俗性習之優薄。產載物類之區",
    "T49n2036_005:0514a19": "品。川河障嶺之基源。氣節涼暑之通隔。梯",
    "T49n2036_005:0514a20": "山棧谷繩行沙渡之道。身熱首痛風災鬼",
    "T49n2036_005:0514a21": "難之域。莫不備寫情形審求根實。至於佛",
    "T49n2036_005:0514a22": "道神化。興自身毒。而二漢方志莫有稱焉。",
    "T49n2036_005:0514a23": "張騫但著地多暑濕乘象而戰。班超雖列",
    "T49n2036_005:0514a24": "其奉浮圖不殺伐。而精文善法導達之功。",
    "T49n2036_005:0514a25": "靡所傳述。予聞之說也。其國則殷乎中土。",
    "T49n2036_005:0514a26": "玉燭和氣靈聖之所降集。賢懿之所挺生。",
    "T49n2036_005:0514a27": "神迹詭異則理絕人區。感驗明顯則事出",
    "T49n2036_005:0514a28": "天外。而騫超無聞者。豈非道祕往運數開",
    "T49n2036_005:0514a29": "叔葉乎。不然何誣異之甚也。漢自楚王英",
    "T49n2036_005:0514b01": "始盛齋戒之祀。桓帝又修華蓋之飾。將微",
    "T49n2036_005:0514b02": "義未譯而但神明之耶。詳其清心釋累之",
    "T49n2036_005:0514b03": "訓。空有兼遣之宗。道書之流也。且好仁惡",
    "T49n2036_005:0514b04": "殺蠲救崇善。所以賢達君子多愛其法焉。",
    "T49n2036_005:0514b05": "然好大不經奇譎無已。雖鄒衍談夭之",
    "T49n2036_005:0514b06": "辯。莊周蝸角之論。尚未足以概其萬一。又",
    "T49n2036_005:0514b07": "精靈起滅因報相尋。若曉而昧者。故通人",
    "T49n2036_005:0514b08": "多惑焉。蓋導俗無方適物異會。取諸同歸",
    "T49n2036_005:0514b09": "措夫疑說。則大道通矣。曄字蔚宗。生晉末",
    "T49n2036_005:0514b10": "仕於宋。凡史籍議論釋氏。自曄而始。",
    "T49n2036_005:0514b11": "(十二)　袁宏漢紀曰。永平十一年。浮屠者佛也。",
    "T49n2036_005:0514b12": "西域天竺有佛道焉。佛者漢言覺。將覺悟",
    "T49n2036_005:0514b13": "群生也。其教以修善慈心為主。不殺生專",
    "T49n2036_005:0514b14": "務清淨。其精者號為沙門漢言息心。蓋息",
    "T49n2036_005:0514b15": "意去欲而歸於無為也。又以為人死精神",
    "T49n2036_005:0514b16": "不滅。隨復受形。生時所行善惡皆有報應。",
    "T49n2036_005:0514b17": "故所貴行善修道。以鍊精神不已。以至無",
    "T49n2036_005:0514b18": "為而得為佛也。佛身長一丈六尺。黃金色",
    "T49n2036_005:0514b19": "項中佩日月光。變化無方無所不入。故能",
    "T49n2036_005:0514b20": "化通萬物而大濟群生。初明帝夢見金人",
    "T49n2036_005:0514b21": "長大項有日月光。以問群臣。或曰。西方有",
    "T49n2036_005:0514b22": "神。其名曰佛。其形長大。因遣使天竺問其",
    "T49n2036_005:0514b23": "道術。圖其形像而還。有經數千萬卷。以虛",
    "T49n2036_005:0514b24": "無為宗。包羅精麁無所不統。善為宏闊遠",
    "T49n2036_005:0514b25": "大之言。所求在一體之內。所明在視聽之",
    "T49n2036_005:0514b26": "外。世俗之人。或以為虛誕。然歸於玄微。深",
    "T49n2036_005:0514b27": "遠難得而測。故王公大人觀死生報應之",
    "T49n2036_005:0514b28": "際。莫不矍然而自失焉。本朝東坡居士曰。",
    "T49n2036_005:0514b29": "此殆中國始知有佛時語也。雖淺近大略",
    "T49n2036_005:0514c01": "具足矣。野人得鹿。正爾煮食之耳。其後賣",
    "T49n2036_005:0514c02": "與市人。遂入公庖中饌之百方。然鹿之所",
    "T49n2036_005:0514c03": "以美。未有絲毫加於煮食時也。袁宏漢紀。",
    "T49n2036_005:0514c04": "論佛世罕見全篇。東坡大全集所載。袁宏",
    "T49n2036_005:0514c05": "論佛說。乃唐章瓌太子注漢書楚王英傳。",
    "T49n2036_005:0514c06": "所引用漢紀者。當以此全篇為正云。",
    "T49n2036_005:0514c07": "(甲戌)　改興平。",
    "T49n2036_005:0514c08": "(乙亥)　(穀一石二十五萬。麥與豆一石。各二十萬錢)。",
    "T49n2036_005:0514c09": "(丙子)　改建安。帝東歸洛。",
    "T49n2036_005:0514c10": "(丁丑)　(曹公遷都。許昌。以操為司空。劉備為豫州牧)是年千歲寶掌和尚",
    "T49n2036_005:0514c11": "至自西土。",
    "T49n2036_005:0514c12": "(十三　戊寅)　沙門康猛竺大力。譯四諦及興起本行",
    "T49n2036_005:0514c13": "等經。六部凡十一卷於洛陽。",
    "T49n2036_005:0514c14": "(辛巳)　(曹操與遠紹將顏良戰于官渡。為關雲長走馬。入寨刺殺顏良)。",
    "T49n2036_005:0514c15": "(己丑)　(吳周瑜破曹公於赤壁矣)。",
    "T49n2036_005:0514c16": "(十四)　第二十三祖鶴勒那者(勒那梵語。鶴即華言。以尊者出世常感群鶴",
    "T49n2036_005:0514c17": "戀慕故名)月氏國人也。姓婆羅門。父千勝。母",
    "T49n2036_005:0514c18": "金光。以無子故禱于七佛金幢。即夢須彌",
    "T49n2036_005:0514c19": "山頂一神童持金環云我來也。覺而有孕。",
    "T49n2036_005:0514c20": "年七歲遊行聚落。覩民間淫祀。乃入廟叱",
    "T49n2036_005:0514c21": "之曰。汝妄興禍福幻惑於人。歲費牲牢傷",
    "T49n2036_005:0514c22": "害斯甚。言訖廟貌忽然而壞。由是鄉黨謂",
    "T49n2036_005:0514c23": "之聖子。年二十二出家。三十遇摩拏羅尊",
    "T49n2036_005:0514c24": "者付法眼藏。行化至中印度。彼國王名無",
    "T49n2036_005:0514c25": "畏海。崇信佛道。尊者為說正法次。王忽見",
    "T49n2036_005:0514c26": "二人緋素服拜尊者。王問曰。此何人也。師",
    "T49n2036_005:0514c27": "曰。此是日月天子。吾昔曾為說法。故來禮",
    "T49n2036_005:0514c28": "耳。良久不見。唯聞異香。王曰。日月國土",
    "T49n2036_005:0514c29": "總有多少。尊者曰。千釋迦佛所化世界。各",
    "T49n2036_005:0515a01": "有迷盧日月。我若廣說即不能盡。王聞忻",
    "T49n2036_005:0515a02": "然。時尊者演無上道度有緣眾。以上足龍",
    "T49n2036_005:0515a03": "子早夭。有兄師子。博通彊記。事婆羅門。厥",
    "T49n2036_005:0515a04": "師既逝弟復云亡。乃歸依于尊者。而問曰。",
    "T49n2036_005:0515a05": "我欲求道。當何用心。尊者曰。汝欲求道無",
    "T49n2036_005:0515a06": "所用心。曰既無用心誰作佛事。尊者曰。汝",
    "T49n2036_005:0515a07": "若有用即非功德。汝若無作即是佛事。經",
    "T49n2036_005:0515a08": "云。我所作功德而無我所故。師子聞是言",
    "T49n2036_005:0515a09": "已。即入佛惠。時尊者忽指東北問云。是何",
    "T49n2036_005:0515a10": "氣象。師子曰。我見氣如白虹貫乎天地。",
    "T49n2036_005:0515a11": "復有黑氣五道橫亘其中。尊者曰。其兆云",
    "T49n2036_005:0515a12": "何。曰莫可知矣。尊者曰。吾滅後五十年。",
    "T49n2036_005:0515a13": "此天竺國當有難起嬰在汝身。吾將滅矣。",
    "T49n2036_005:0515a14": "今以法眼付囑於汝。善自護持。乃說偈曰。",
    "T49n2036_005:0515a15": "認得心性時。可說不思議。了了無可得。得",
    "T49n2036_005:0515a16": "時不說知。師子比丘聞偈欣愜。然未曉將",
    "T49n2036_005:0515a17": "罹何難。尊者乃密示之。言訖現十八變而",
    "T49n2036_005:0515a18": "歸寂。闍維畢分舍利各欲興塔。尊者復現",
    "T49n2036_005:0515a19": "空中而說偈曰。一法一切法一切一法攝。",
    "T49n2036_005:0515a20": "吾身非有無。何分一切塔。大眾聞偈遂不",
    "T49n2036_005:0515a21": "復分。就馱都之場而建塔焉。即後漢獻帝",
    "T49n2036_005:0515a22": "二十年己丑歲也。",
    "T49n2036_005:0515a23": "(十五　丙申)　○道始作靈寶(張陵客蜀。居鵠鳴山作此經。又造章醮道書二十四卷。以惑百",
    "T49n2036_005:0515a24": "姓。陵傳子衡。衡傳子魯。自號三師。結寇謀叛。後曹操入蜀率眾降之。黃衣始滅。三張鬼法自茲始)。",
    "T49n2036_005:0515a25": "(己亥)　○(正月魏王曹公薨。子丕襲位。三月改建康。十月帝禪位于丕國號魏。改元黃初。封帝為山陽公。",
    "T49n2036_005:0515a26": "四子俱列侯。青龍三年山陽公方崩。壽五十四。以漢天子禮葬于禪陵)。",
    "T49n2036_005:0515a27": "東漢十二君。一百九十五年。",
    "T49n2036_005:0515a28": "三國(蜀吳附魏年紀)魏(五主王土德姓曹氏都于鄴)雷氏曰(魏武文明齊芳高貴",
    "T49n2036_005:0515a29": "陳留歸晉。五主四八)。",
    "T49n2036_005:0515b01": "(十六　庚子)　武帝操(字孟德。沛國譙人也。漢相國參之後。為漢相破黃巾定天下。自撰兵書三十卷。又",
    "T49n2036_005:0515b02": "注孫子兵法。漢封魏王。壽六十六薨。葬洛陽高陵)諡。",
    "T49n2036_005:0515b03": "太祖武皇帝",
    "T49n2036_005:0515b04": "文帝丕(字子桓。武帝子。受漢禪即位。丁未五月崩嘉福殿。壽四十歲。葬于首陵)改黃",
    "T49n2036_005:0515b05": "初。治七年。",
    "T49n2036_005:0515b06": "(十七　辛丑)　蜀(姓劉氏二主都于蜀)雷氏曰(蜀唯二主四十四年)。",
    "T49n2036_005:0515b07": "先主備(字玄德。涿群人也。漢景帝孫。中山靖王勝之後。三顧茅廬。舉諸葛亮孔明為謀相。關羽張",
    "T49n2036_005:0515b08": "飛為將。立蜀三年崩永安宮。葬惠陵。壽六十三歲)。",
    "T49n2036_005:0515b09": "諡曰昭烈大帝(改年章武)吳(姓孫氏都金陵)雷氏曰(權亮休浩四主六二)。",
    "T49n2036_005:0515b10": "(十八　壬寅)　大帝權(字仲謀漢將軍堅之子。蓋孫武子之後。吳郡富春人。黃龍元年春即正位于南郊。遷",
    "T49n2036_005:0515b11": "都建業。太元二年改神鳳。夏四月薨壽七十一。葬蔣陵)。",
    "T49n2036_005:0515b12": "諡大帝(改年黃武)治三十一年。",
    "T49n2036_005:0515b13": "論曰。自漢以來天下一統。建安之後鼎峙",
    "T49n2036_005:0515b14": "始分。袁曹競逐於中原。劉孫分鹿於江峽。",
    "T49n2036_005:0515b15": "五嶽塵擁九牧雲屯。或二祀而啟帝圖。或",
    "T49n2036_005:0515b16": "三分而陳霸業。故使魏祖挾天子而令諸",
    "T49n2036_005:0515b17": "侯。劉宗馮劍閣而規雍[啟-口+車]。孫氏英略高枕",
    "T49n2036_005:0515b18": "長江。橫武爪牙。臥龍威力。別據一域吞噬",
    "T49n2036_005:0515b19": "為心。各跨疆場牙嚴關塞。廣延俊乂以佐",
    "T49n2036_005:0515b20": "股肱。厚禮賢能賓為國寶。良匠妙法復此",
    "T49n2036_005:0515b21": "徂來。僧會適吳。舍利耀靈於江左。迦羅游",
    "T49n2036_005:0515b22": "魏。禁律剏啟於洛都。歸戒自此大行。圖",
    "T49n2036_005:0515b23": "塔由斯特立。譯人隨俗仍彼方言。出經逐",
    "T49n2036_005:0515b24": "時便題名目。故有吳品蜀晉耀焉。重疊再",
    "T49n2036_005:0515b25": "翻由此而始。派流失譯良在於茲。且三國",
    "T49n2036_005:0515b26": "峙居。夫何西蜀一都。獨無於代錄。今大吳",
    "T49n2036_005:0515b27": "次紀。而以魏朝道俗具列于左方云。",
    "T49n2036_005:0515b28": "(甲辰)　蜀後主禪(字公嗣。先主子。改元建興。在位四十一年。崩于洛矣。魏青龍二年。武侯",
    "T49n2036_005:0515b29": "卒。景元四年降于魏。蜀遂滅矣)。",
    "T49n2036_005:0515c01": "(十九)　沙門維祇難(此云障礙)天竺國人。同沙門竺律",
    "T49n2036_005:0515c02": "炎至武昌郡。譯經二部。及祇難卒。律炎復",
    "T49n2036_005:0515c03": "於揚都譯經三部凡三卷。時優婆塞支謙",
    "T49n2036_005:0515c04": "者字恭明。月氏國人。初遊洛邑。受業于支",
    "T49n2036_005:0515c05": "亮。亮字紀明。受業于支讖。世稱天下博知",
    "T49n2036_005:0515c06": "不出三支。謙博覽經籍為人細長黑瘦。眼",
    "T49n2036_005:0515c07": "多白而睛黃。時人語曰。支郎眼中黃。身雖",
    "T49n2036_005:0515c08": "細是智囊。及辟地歸吳。主見而大悅。拜為",
    "T49n2036_005:0515c09": "博士。譯經一百二十九部。一百五十二卷。",
    "T49n2036_005:0515c10": "(二十　丁未)　明帝叡。改太和(字元仲。聰悟能文文之子也。景初三年庚申崩嘉福殿。壽三",
    "T49n2036_005:0515c11": "十六。葬于高平陵)在位十三年。",
    "T49n2036_005:0515c12": "(二十一)　陳思王曹植者。字子建。武帝中子。十",
    "T49n2036_005:0515c13": "歲誦詩書十餘萬言。善屬文。太祖見而異",
    "T49n2036_005:0515c14": "之曰。汝倩人耶。植曰。言出成論下筆成章。",
    "T49n2036_005:0515c15": "顧面試。奈何倩人乎。及長於世間藝術無",
    "T49n2036_005:0515c16": "不精練。邯鄲淳見而駭嘆。稱為天人。植每",
    "T49n2036_005:0515c17": "讀佛經。留連嗟玩以為至道之宗極。轉讀",
    "T49n2036_005:0515c18": "七聲升降曲折之響。世皆諷而則之。游魚",
    "T49n2036_005:0515c19": "山聞有聲特異清颺哀婉。因倣其聲為梵",
    "T49n2036_005:0515c20": "囋。今法事中有魚山梵。即其遺奏也。始",
    "T49n2036_005:0515c21": "魏武欲立為嗣。植荒酒自穢。以故得免。文",
    "T49n2036_005:0515c22": "帝頗嫉其才。抑而不用。甞求自試。帝不允。",
    "T49n2036_005:0515c23": "既而十一年中。三徙其藩。植滋不得志而",
    "T49n2036_005:0515c24": "薨。年三十一。初植登魚山臨東阿。喟然有",
    "T49n2036_005:0515c25": "終焉志。遂營墓遺誡其子令薄葬。植在日",
    "T49n2036_005:0515c26": "不甚信黃老。著辨道論見意。今載藏經中",
    "T49n2036_005:0515c27": "弘明集。",
    "T49n2036_005:0515c28": "(己酉)　吳稱帝遷建業。改元黃龍。",
    "T49n2036_005:0515c29": "(壬子)　吳改嘉禾。",
    "T49n2036_005:0516a01": "(癸丑)　改青龍。",
    "T49n2036_005:0516a02": "(丁巳)　改景初。建丑為正月。",
    "T49n2036_005:0516a03": "(戊午)　蜀改延熙○吳改赤烏。",
    "T49n2036_005:0516a04": "(二十二　庚申)　齊王芳。改元始(字蘭卿。明帝無子。養秦王詢。宮省事祕人皆不知。年",
    "T49n2036_005:0516a05": "八歲承魏祚。至嘉平六年。為司馬懿廢之)治十三年。",
    "T49n2036_005:0516a06": "(二十三　辛酉)　康僧會至吳。按吳書。赤烏四年有康",
    "T49n2036_005:0516a07": "居國大丞相子姓康名僧會。棄俗歸緇。以",
    "T49n2036_005:0516a08": "遊化為任。行至建康營立茅茨。設像行道。",
    "T49n2036_005:0516a09": "吳人初見謂為妖異。有司奏聞。主欲幽之。",
    "T49n2036_005:0516a10": "詔至問狀。會進曰。如來大師化已千年。",
    "T49n2036_005:0516a11": "然靈骨舍利神應無方。昔阿育王奉之為",
    "T49n2036_005:0516a12": "八萬四千塔。此其遺化也。權以為誇己曰。",
    "T49n2036_005:0516a13": "舍利可得當為塔之。苟無驗則國有常刑。",
    "T49n2036_005:0516a14": "會假請七日。謂其屬曰。大法廢興在此一",
    "T49n2036_005:0516a15": "舉。當加意洗心潔齋懇求。至期無驗。乃展",
    "T49n2036_005:0516a16": "二七又無應。權趣烹之。會默念。佛名真慈。",
    "T49n2036_005:0516a17": "夫豈違我哉。更請展期以死祈之又七日。",
    "T49n2036_005:0516a18": "眾懼無天色。五鼓矣聞鏗然有聲。起視缾",
    "T49n2036_005:0516a19": "中五色錯發。大呼曰。果吾願矣。黎明進之。",
    "T49n2036_005:0516a20": "權與公卿聚觀歎曰。希世之瑞也。會又言。",
    "T49n2036_005:0516a21": "舍利威神一切世間無能壞者。權使力士",
    "T49n2036_005:0516a22": "槌之。砧碎而光明自若。於是建塔度人立",
    "T49n2036_005:0516a23": "寺。以其所名佛陀里。寺曰建初。奉會居",
    "T49n2036_005:0516a24": "焉。",
    "T49n2036_005:0516a25": "(二十四)　闞澤字德潤。會稽山陰人也。家世為",
    "T49n2036_005:0516a26": "農。澤好學。居貧無資。常為人傭書自給。所",
    "T49n2036_005:0516a27": "寫既畢即能誦。由是博覽群籍。虞翻見而",
    "T49n2036_005:0516a28": "稱之曰。闞生矯傑。仲舒子雲流也。仕吳官",
    "T49n2036_005:0516a29": "太子太傅。僧會入吳。吳主因問澤曰。漢明",
    "T49n2036_005:0516b01": "何年佛教入中國。何緣不及東方。澤曰。永",
    "T49n2036_005:0516b02": "平十一年佛法初至。計今赤烏四年。則一百",
    "T49n2036_005:0516b03": "七十年矣。永平十四年。五嶽道士褚善信",
    "T49n2036_005:0516b04": "等乞與西僧角法。於是善信負妄而死。其",
    "T49n2036_005:0516b05": "徒以尸歸葬南嶽。凡中國人例不許出家。",
    "T49n2036_005:0516b06": "無人流布。加之罹亂歲深方至本國。吳主",
    "T49n2036_005:0516b07": "曰。孔子制述典訓教化來業。老莊修身自",
    "T49n2036_005:0516b08": "玩。放蕩山林歸心澹泊。何事佛為。澤曰。孔",
    "T49n2036_005:0516b09": "老二教法天制用。不敢違天。佛教諸天奉",
    "T49n2036_005:0516b10": "行。不敢違佛。以此言之。優劣可見也(出宗炳明",
    "T49n2036_005:0516b11": "佛論)。",
    "T49n2036_005:0516b12": "(二十五　甲子丁卯　四九)　第二十四祖師子比丘者。中印度人",
    "T49n2036_005:0516b13": "也。姓婆羅門。得法遊方至罽賓國。",
    "T49n2036_005:0516b14": "有波利迦者。本習禪觀。故有禪定知見執",
    "T49n2036_005:0516b15": "相捨相不語之五眾。尊者詰而化之。四眾",
    "T49n2036_005:0516b16": "皆默然心服。唯禪定師達磨達者。聞四眾",
    "T49n2036_005:0516b17": "被責憤悱而來。尊者曰。仁者習定何當來",
    "T49n2036_005:0516b18": "此。既至于此胡云習定。曰我雖來此心亦",
    "T49n2036_005:0516b19": "不亂。定隨人習。豈在處所。祖曰。仁者既",
    "T49n2036_005:0516b20": "來。其習亦至。既無處所豈在人習。曰定",
    "T49n2036_005:0516b21": "習人故非人習定。我雖來此其定常習。祖",
    "T49n2036_005:0516b22": "曰。人非習定定習人故。當自來時其定誰",
    "T49n2036_005:0516b23": "習。彼曰。如淨明珠內外無翳。定若通達必",
    "T49n2036_005:0516b24": "當如此。祖曰。定若通達一似明珠。今見仁",
    "T49n2036_005:0516b25": "者非珠之徒。彼曰。其珠明徹內外悉定。我",
    "T49n2036_005:0516b26": "心不亂猶若此淨。祖曰。其珠無內外。仁者",
    "T49n2036_005:0516b27": "何能定。穢物非動搖。此定不是淨。達磨達",
    "T49n2036_005:0516b28": "蒙師開悟心地朗然。尊者既攝五眾名聞",
    "T49n2036_005:0516b29": "遐邇。方求法嗣遇一長者。引其子問尊者",
    "T49n2036_005:0516c01": "曰。此子名斯多。當生便拳左手。今既長",
    "T49n2036_005:0516c02": "矣。而終未舒。願尊者示其宿因。尊者覩之。",
    "T49n2036_005:0516c03": "即以手接曰。可還我珠。童子遽開手奉珠。",
    "T49n2036_005:0516c04": "眾皆驚異。祖曰。吾前報為僧。有童子名婆",
    "T49n2036_005:0516c05": "舍。吾甞赴西海齋。受嚫珠付之。今還吾珠。",
    "T49n2036_005:0516c06": "理固然矣。長者遂舍其子出家。祖與受具。",
    "T49n2036_005:0516c07": "以前緣故名婆舍斯多。祖即謂曰。吾師密",
    "T49n2036_005:0516c08": "有懸記。罹難非久。如來正法眼藏今轉付",
    "T49n2036_005:0516c09": "汝。汝應保護普潤來際。偈曰。正說知見時。",
    "T49n2036_005:0516c10": "知見俱是心。當心即知見。知見即于今。尊",
    "T49n2036_005:0516c11": "者說偈已。以僧伽梨衣密付斯多。俾之他",
    "T49n2036_005:0516c12": "國隨機淹化。斯多受教直抵南天。當魏",
    "T49n2036_005:0516c13": "齊王芳元始八年丁卯歲也。尊者以難不可",
    "T49n2036_005:0516c14": "苟免。獨留罽賓。時本國有外道二人。一名",
    "T49n2036_005:0516c15": "摩目多。二名都落遮。學諸幻法欲共謀亂。",
    "T49n2036_005:0516c16": "乃盜為釋子形像潛入王宮。且曰。不成即",
    "T49n2036_005:0516c17": "罪歸佛子。妖既自作禍亦旋踵。事既敗。王",
    "T49n2036_005:0516c18": "果怒曰。吾素歸心三寶。何乃構害一至于",
    "T49n2036_005:0516c19": "斯。即命破毀伽藍祛除釋眾。復自秉劍至",
    "T49n2036_005:0516c20": "尊者所。問曰。師得蘊空否。尊者曰。已得蘊",
    "T49n2036_005:0516c21": "空。曰離生死否。曰已離生死。王曰。既離",
    "T49n2036_005:0516c22": "生死可施我頭。祖曰。身非我有何悋於頭。",
    "T49n2036_005:0516c23": "王即揮劍斷尊者首。涌白乳高數尺。王之",
    "T49n2036_005:0516c24": "右臂旋亦墮地。七日而終。太子光首歎曰。",
    "T49n2036_005:0516c25": "我父何故自取其禍。時有象白山仙人者。",
    "T49n2036_005:0516c26": "深明因果。即為光首廣宣宿因解其疑網",
    "T49n2036_005:0516c27": "(事具聖胄集及寶林傳中)遂以師子尊者報體。而建塔焉。",
    "T49n2036_005:0516c28": "尊者付婆舍斯多心法信衣為正嗣。外傍",
    "T49n2036_005:0517a01": "出達磨達四世二十二師。祖罹難時。乃在",
    "T49n2036_005:0517a02": "魏高貴鄉公己卯歲也。",
    "T49n2036_005:0517a03": "(二十六　己巳)　改嘉平。",
    "T49n2036_005:0517a04": "(庚午)　嘉平二年。西竺曇摩迦羅及婆芬陀至",
    "T49n2036_005:0517a05": "洛陽。與康僧顗等翻譯眾經。四分律鈔云。",
    "T49n2036_005:0517a06": "自漢以來法流濫觴。比丘特剪髮而已。未",
    "T49n2036_005:0517a07": "有律儀。供會齋懺事同祠祀。至曹魏之初。",
    "T49n2036_005:0517a08": "一同漢式。迨嘉平間。天竺曇摩迦羅(此云四時)及",
    "T49n2036_005:0517a09": "梵僧曇無德。康僧藏師地梨茶耶。乃阿瑜",
    "T49n2036_005:0517a10": "闍第九世弟子也。藏承其後妙善律宗。准",
    "T49n2036_005:0517a11": "用十僧大行佛制。而以戒心為日用。立羯",
    "T49n2036_005:0517a12": "磨受具。中夏戒律之始也。",
    "T49n2036_005:0517a13": "(辛未)　吳改太元。",
    "T49n2036_005:0517a14": "世尊示滅一千二百年矣。",
    "T49n2036_005:0517a15": "(壬申)　吳王亮(字子明。權之少子。十歲即位。改元建興。治七年。後孫綝黜亮為會稽王。立兄孫休)。",
    "T49n2036_005:0517a16": "(二十七　甲戌)　高貴鄉公髦(字士彥。文帝孫。東海定王霖子。己卯為司馬昭弑之。壽二十)。",
    "T49n2036_005:0517a17": "改正元。治六年。",
    "T49n2036_005:0517a18": "吳改五鳳。",
    "T49n2036_005:0517a19": "(丙子)　改甘露○吳改太平。",
    "T49n2036_005:0517a20": "(戊寅)　蜀改景耀。",
    "T49n2036_005:0517a21": "吳王休(字子烈。權第六子。孫綝廢亮立之。改永安元年。治六年。壽三十崩)。",
    "T49n2036_005:0517a22": "(二十八　己卯)　罽賓國賊。竊釋子形服作亂。王怒以",
    "T49n2036_005:0517a23": "為釋子不知恩。遂毀伽藍罷釋氏。二十四",
    "T49n2036_005:0517a24": "祖師子尊者遇害而寂。",
    "T49n2036_005:0517a25": "(二十九　庚辰)　陳留王奐。改景元(武帝孫。燕王宇之子。是年六月大將軍司馬師。弑",
    "T49n2036_005:0517a26": "其君高貴鄉公。復立常道鄉公。即奐也。是為元帝。咸熙二年二月讓位晉王。晉王固辭。八月薨。孫晉炎繼",
    "T49n2036_005:0517a27": "其位。帝又讓之。炎受而立之。是為西晉矣)治五年。",
    "T49n2036_005:0517a28": "(三十　辛巳)　沙門朱士衡。於洛講道行般若經。義有",
    "T49n2036_005:0517a29": "闕文發足于闐求正本。漢地講經自此而",
    "T49n2036_005:0517b01": "始。",
    "T49n2036_005:0517b02": "(癸未)　蜀改炎興。魏鄧艾兵至。後主出降國亡",
    "T49n2036_005:0517b03": "右蜀漢二主。四十三年(而魏併之)。",
    "T49n2036_005:0517b04": "(甲申)　魏咸熙元。",
    "T49n2036_005:0517b05": "吳王皓(字元宗。孫和之子。初號明主。後恣淫虐。甞燒鋸斷人頭。或剝人面皮鑿人眼睛。在位十",
    "T49n2036_005:0517b06": "七年。死於洛陽。壽四十二。改元興)。",
    "T49n2036_005:0517b07": "佛祖歷代通載卷第五"
}