{
    "T30n1579_054:0594c21": "瑜伽師地論卷第五十四",
    "T30n1579_054:0594c23": "彌勒菩薩說",
    "T30n1579_054:0594c24": "三藏法師玄奘奉　詔譯",
    "T30n1579_054:0594c25": "攝決擇分中五識身相應地意地之四",
    "T30n1579_054:0594c26": "復次云何識蘊差別。此亦五種應知。一由安",
    "T30n1579_054:0594c27": "住故。二由雜染故。三由所依故。四由住",
    "T30n1579_054:0594c28": "故。五由異相故。",
    "T30n1579_054:0594c29": "云何安住。謂習欲者欲界諸識執外色塵。名",
    "T30n1579_054:0595a01": "色安住。若清淨天色界諸識執內名色。名俱",
    "T30n1579_054:0595a02": "安住。無色界識唯執內名。名名安住。是名",
    "T30n1579_054:0595a03": "識安住差別。",
    "T30n1579_054:0595a04": "云何雜染差別。謂諸愚夫由二種門識被染",
    "T30n1579_054:0595a05": "污。一於現法中由受用境界門。二於後法",
    "T30n1579_054:0595a06": "中由生老等門。是名識雜染差別。",
    "T30n1579_054:0595a07": "云何所依差別。謂六所依諸識隨轉。謂依眼",
    "T30n1579_054:0595a08": "等六處六識身轉。如世間火依糠牛糞薪札",
    "T30n1579_054:0595a09": "等轉。是名識所依差別。",
    "T30n1579_054:0595a10": "云何住差別。謂四識住。如經言。有四依取",
    "T30n1579_054:0595a11": "以為所緣令識安住。謂識隨色住緣色為",
    "T30n1579_054:0595a12": "境。廣說如經。乃至我終不說此識往於東",
    "T30n1579_054:0595a13": "方乃至四維。然我唯說於現法中必離欲",
    "T30n1579_054:0595a14": "影寂滅寂靜清涼清淨。如是已顯經中如來",
    "T30n1579_054:0595a15": "所說諸識住相。從此以後我當宣說此相",
    "T30n1579_054:0595a16": "差別。謂此經中略顯識住及因緣相。識住因",
    "T30n1579_054:0595a17": "緣二種邊際。識住因緣二種寂止。當知此中",
    "T30n1579_054:0595a18": "若諸煩惱事。若屬彼煩惱。說名依取。應知",
    "T30n1579_054:0595a19": "此二亦名所緣。所緣性故有所緣故。由彼",
    "T30n1579_054:0595a20": "貪愛為煩惱緣。名趣所執事。由貪欲等四",
    "T30n1579_054:0595a21": "種身繫。為發業緣名緣。所緣事彼二隨眠",
    "T30n1579_054:0595a22": "所隨逐故。名建立事。若諸異生補特伽羅。",
    "T30n1579_054:0595a23": "未得厭離對治喜愛。由所潤識能取能滿",
    "T30n1579_054:0595a24": "當來內身。由此展轉能取能滿。不能棄捨",
    "T30n1579_054:0595a25": "諸異生性。以於內身能取能滿故。於流轉",
    "T30n1579_054:0595a26": "中相續決定。是名為住。餘住因緣如前應",
    "T30n1579_054:0595a27": "知。是名略說住及因緣相。有色界識有來",
    "T30n1579_054:0595a28": "有去。無色界識有死有生。又此二住乃至壽",
    "T30n1579_054:0595a29": "盡。又復此二生長增益及廣大義。如前應知。",
    "T30n1579_054:0595b01": "齊是名為識住邊際及住因緣邊際。若復",
    "T30n1579_054:0595b02": "異此而施設者。當知唯有文字差別非義",
    "T30n1579_054:0595b03": "差別。由所餘義境界無故。若他正詰不知",
    "T30n1579_054:0595b04": "何答。亦由餘義境界無故。或復有能於後",
    "T30n1579_054:0595b05": "自然如理觀察。便自迷悶謂我愚癡作如是",
    "T30n1579_054:0595b06": "說。若聰慧者於諸色愛乃至行愛所攝貪纏",
    "T30n1579_054:0595b07": "能永斷離。於煩惱分所攝發業四身繫纏亦",
    "T30n1579_054:0595b08": "能永斷。所以者何。由在家眾依貪欲瞋恚",
    "T30n1579_054:0595b09": "二繫。發起諸業攝受境界為因故。損害",
    "T30n1579_054:0595b10": "有情為因故。若出家眾依戒禁取。此實執",
    "T30n1579_054:0595b11": "取二繫發起諸業。以戒禁取猶如貪欲求",
    "T30n1579_054:0595b12": "生天故。此實執取猶如瞋恚謗涅槃故當",
    "T30n1579_054:0595b13": "知四身繫唯在意地分別所生故。從此以",
    "T30n1579_054:0595b14": "後由多修習勝對治故。復能永斷貪愛身",
    "T30n1579_054:0595b15": "繫二種隨眠。由此斷故煩惱所緣色受等境",
    "T30n1579_054:0595b16": "亦不相續。以究竟離繫故。由此所緣不相",
    "T30n1579_054:0595b17": "續故。有隨眠識究竟寂滅。於色受等諸識",
    "T30n1579_054:0595b18": "住中不復安住。由對治識永清淨故。是名",
    "T30n1579_054:0595b19": "識住因緣寂止。又由當來因緣滅故。於內",
    "T30n1579_054:0595b20": "身分不取不滿。決定無有流轉相續。是名",
    "T30n1579_054:0595b21": "識住寂止。又復對治所攝淨識名無所住。由",
    "T30n1579_054:0595b22": "彼因緣故名不生長。由善修習空解脫門",
    "T30n1579_054:0595b23": "故。名無所為。由善修習無願解脫門故。名",
    "T30n1579_054:0595b24": "為知足。由善修習無相解脫門故。名為安",
    "T30n1579_054:0595b25": "住。如是不生長故。乃至安住故。名極解脫。",
    "T30n1579_054:0595b26": "又於行等都不執著我及我所。由此因",
    "T30n1579_054:0595b27": "緣色等壞時亦不恐怖。由此相貌顯彼自",
    "T30n1579_054:0595b28": "體已得清淨。又由彼識永清淨故。不待餘",
    "T30n1579_054:0595b29": "因任運自然入於寂滅。此識相續究竟斷故。",
    "T30n1579_054:0595c01": "於十方界不復流轉。於命及死不希求",
    "T30n1579_054:0595c02": "故。名永離欲。又所有受是識樹影。彼於爾",
    "T30n1579_054:0595c03": "時不復有故。名永離影。諸有漏識於現法",
    "T30n1579_054:0595c04": "中畢竟滅盡故。名寂滅。諸無漏識隨其次",
    "T30n1579_054:0595c05": "第有學解脫。名為寂靜。無學解脫。名曰清",
    "T30n1579_054:0595c06": "涼。餘依永滅故。說清淨。又復諸識自性非",
    "T30n1579_054:0595c07": "染。由世尊說一切心性本清淨故。所以者",
    "T30n1579_054:0595c08": "何。非心自性畢竟不淨能生過失。猶如貪",
    "T30n1579_054:0595c09": "等一切煩惱亦不獨為煩惱因緣如色受",
    "T30n1579_054:0595c10": "等。所以者何。以必無有獨於識性而起染",
    "T30n1579_054:0595c11": "愛如於色等。是故唯識不立識住。是名識",
    "T30n1579_054:0595c12": "蘊由住差別。云何異相差別。謂有貪心離貪",
    "T30n1579_054:0595c13": "心有瞋心離瞋心等如經廣說。乃至不解脫",
    "T30n1579_054:0595c14": "心極解脫心。是名一門異相差別。復有約",
    "T30n1579_054:0595c15": "界異相差別。謂欲界有四心。善心不善心。有",
    "T30n1579_054:0595c16": "覆無記心。無覆無記心。色界有三心。除不",
    "T30n1579_054:0595c17": "善。無色界有三心。亦除不善。無漏有二心。",
    "T30n1579_054:0595c18": "有學及無學。又欲界善心有二種。謂加行及",
    "T30n1579_054:0595c19": "生得。無覆無記心有四種異熟生心。威儀路",
    "T30n1579_054:0595c20": "心。工巧處心。及變化心。此唯是生得。謂天龍",
    "T30n1579_054:0595c21": "藥叉等然無修果心。於色界中無工巧處",
    "T30n1579_054:0595c22": "心。無色界亦爾。當知善心如下上亦爾。一",
    "T30n1579_054:0595c23": "切處有。又有約種異相差別。謂欲界有五",
    "T30n1579_054:0595c24": "心。一見苦所斷心。二見集所斷心。三見滅所",
    "T30n1579_054:0595c25": "斷心。四見道所斷心。五修道所斷心。如欲界",
    "T30n1579_054:0595c26": "有五心。如是色無色界各有五心并無漏",
    "T30n1579_054:0595c27": "心。總為十六。初異相心差別義。我當分別。",
    "T30n1579_054:0595c28": "一切有情略有三品。一未發趣定品。二雖已",
    "T30n1579_054:0595c29": "發趣未得定品。三已得定品。此復二種。一",
    "T30n1579_054:0596a01": "不清淨。二極清淨。於初品中或時起染污",
    "T30n1579_054:0596a02": "心。由貪等纏繞彼心故。或時起善無記心。",
    "T30n1579_054:0596a03": "由貪等纏暫遠離故。第二品中或時令心於",
    "T30n1579_054:0596a04": "內靜息。或時失念於五妙欲其心馳散。或",
    "T30n1579_054:0596a05": "時極靜息故。便為惛沈睡眠纏覆其心。或",
    "T30n1579_054:0596a06": "時為斷彼故。於淨妙境安處其心。或時於",
    "T30n1579_054:0596a07": "彼不正安處心便掉舉。若正安處便不掉",
    "T30n1579_054:0596a08": "舉。由沈掉蓋未斷滅故。於彼二品俱不寂",
    "T30n1579_054:0596a09": "靜。由斷滅故心得寂靜。若由如理作意。已",
    "T30n1579_054:0596a10": "得根本靜慮。名定心。若未得者名不定心。",
    "T30n1579_054:0596a11": "道究竟故。名善修心。斷究竟故。名極解脫",
    "T30n1579_054:0596a12": "心。與此相違。名不善修心及不解脫心。從",
    "T30n1579_054:0596a13": "定心已來當知是第三品。是名識蘊異相差",
    "T30n1579_054:0596a14": "別。復次云何諸蘊次第。謂說差別此復五種",
    "T30n1579_054:0596a15": "應知。一生起所作。二對治所作。三流轉所",
    "T30n1579_054:0596a16": "作。四住所作。五安立所作。生起所作者。謂眼",
    "T30n1579_054:0596a17": "色為緣能生眼識。乃至意法為緣能生意",
    "T30n1579_054:0596a18": "識。此中先說色蘊次說識蘊。此則是諸心",
    "T30n1579_054:0596a19": "所所依。由依彼故受等心所生故次。經言",
    "T30n1579_054:0596a20": "三和故觸。觸緣受等。是名諸蘊生起所作",
    "T30n1579_054:0596a21": "宣說次第。對治所作者。為欲對治四顛倒",
    "T30n1579_054:0596a22": "故說四念住。謂於不淨計淨顛倒。於苦計",
    "T30n1579_054:0596a23": "樂顛倒。於無我計我顛倒。於無常計常顛",
    "T30n1579_054:0596a24": "倒。此中先說色蘊。次說受蘊。次說識蘊。後",
    "T30n1579_054:0596a25": "說想行二蘊。是名對治所作宣說次第。流",
    "T30n1579_054:0596a26": "轉所作者。根及境界為依止故。於現法中",
    "T30n1579_054:0596a27": "由二種蘊受用境界起諸雜染。謂領納境",
    "T30n1579_054:0596a28": "界及彩畫境界。由一種蘊造作一切善不",
    "T30n1579_054:0596a29": "善業。於後法中起生老等一切雜染。一是",
    "T30n1579_054:0596b01": "所染故最後說。住所作者。由四識住及識次",
    "T30n1579_054:0596b02": "第而說。是名住所作。安立所作者。謂諸世",
    "T30n1579_054:0596b03": "間互相見已先了其色。是故先立色蘊。次",
    "T30n1579_054:0596b04": "由受蘊知彼進退或苦或樂。是故次立受",
    "T30n1579_054:0596b05": "蘊。次由想蘊知彼如是名如是類如是",
    "T30n1579_054:0596b06": "性等。是故次立想蘊。次由行蘊知彼如",
    "T30n1579_054:0596b07": "是愚癡如是聰叡。是故次立行蘊。後由識",
    "T30n1579_054:0596b08": "蘊安立內我。謂於諸蘊中安立所了有苦",
    "T30n1579_054:0596b09": "有樂。隨起言說及愚智等。是名諸蘊安立",
    "T30n1579_054:0596b10": "所作宣說次第。又復依止我眾具事及我事",
    "T30n1579_054:0596b11": "故。應知諸蘊宣說次第。謂我依身於諸境",
    "T30n1579_054:0596b12": "界受用苦樂。於己於他隨起言說。謂如是",
    "T30n1579_054:0596b13": "名如是種類如是性等。此之二種依法非",
    "T30n1579_054:0596b14": "法方得積集。如是應知我眾具事。當知最",
    "T30n1579_054:0596b15": "後蘊是我事。",
    "T30n1579_054:0596b16": "復次色蘊攝幾蘊幾界幾處幾有支幾處非",
    "T30n1579_054:0596b17": "處幾根耶。如色蘊如是乃至識蘊。謂色蘊",
    "T30n1579_054:0596b18": "攝一蘊全。十界十處全。一界一處少分。六",
    "T30n1579_054:0596b19": "有支少分。處非處少分。七根全。受蘊攝一",
    "T30n1579_054:0596b20": "蘊全。一界一處少分。一有支全。三有支少",
    "T30n1579_054:0596b21": "分。處非處少分。五根全。三根少分。想蘊",
    "T30n1579_054:0596b22": "攝一蘊全。一界一處少分。三有支少分。處",
    "T30n1579_054:0596b23": "非處少分。不攝諸根。行蘊攝一蘊全。一界",
    "T30n1579_054:0596b24": "一處少分。四有支全。五有支少分。處非處少",
    "T30n1579_054:0596b25": "分。六根全。三根少分。識蘊攝一蘊全。七界",
    "T30n1579_054:0596b26": "全。一處全。一有支全。四有支少分。處非處少",
    "T30n1579_054:0596b27": "分。一根全。三根少分。如是有六種攝。所謂",
    "T30n1579_054:0596b28": "蘊攝乃至根攝。由此相攝道理。展轉相攝",
    "T30n1579_054:0596b29": "如應當知。",
    "T30n1579_054:0596c01": "復有餘十種攝應當了知一者界攝。謂諸",
    "T30n1579_054:0596c02": "蘊等各自種子所攝。二者相攝。謂諸蘊等自",
    "T30n1579_054:0596c03": "相共相所攝。三種類攝。謂諸蘊等遍自種類",
    "T30n1579_054:0596c04": "所攝。四分位攝。謂諸蘊等順樂受等分位所",
    "T30n1579_054:0596c05": "攝。五不相離攝。謂諸蘊等由一一法及諸助",
    "T30n1579_054:0596c06": "伴攝一切蘊等。六者時攝。謂諸蘊等過去未",
    "T30n1579_054:0596c07": "來現在各自相攝。七者方攝。謂諸蘊等在此",
    "T30n1579_054:0596c08": "方轉或依此生即此方攝。八者全攝。謂諸",
    "T30n1579_054:0596c09": "蘊等五等所攝。九少分攝。謂諸蘊等各各差",
    "T30n1579_054:0596c10": "別少分所攝。十勝義攝。謂諸蘊等真如相所",
    "T30n1579_054:0596c11": "攝如是諸蘊一切攝義總有十六。如蘊乃",
    "T30n1579_054:0596c12": "至根亦爾。又由三法攝一切法。謂色蘊法",
    "T30n1579_054:0596c13": "界意處。復次依止幾處色蘊轉耶。依止幾",
    "T30n1579_054:0596c14": "處名所攝四蘊轉耶。謂依止六處色蘊轉。",
    "T30n1579_054:0596c15": "一建立處。二覆藏處。三資具處。四根處。五根",
    "T30n1579_054:0596c16": "住處。六有威德定所行處。依止七處名所",
    "T30n1579_054:0596c17": "攝四蘊轉。一樂欲。二希望。三境界。四尋伺。",
    "T30n1579_054:0596c18": "五正知。六清淨方便。七清淨。諸受用欲者。",
    "T30n1579_054:0596c19": "依止四處。住律儀者精進行者。依止一處。",
    "T30n1579_054:0596c20": "已得近分定者。依止一處。安住根本定者。",
    "T30n1579_054:0596c21": "依止一處。如是七處略有四位應知。復次",
    "T30n1579_054:0596c22": "我當先說分別色蘊一一別義。然後分別",
    "T30n1579_054:0596c23": "名四蘊義。云何分別色蘊。嗢拕南曰。",
    "T30n1579_054:0596c24": "物極微生起　　安立與流業",
    "T30n1579_054:0596c25": "剎那獨所行　　餘相雜最後",
    "T30n1579_054:0596c26": "問色蘊中眼幾物所攝。答若據相攝唯有一",
    "T30n1579_054:0596c27": "物。謂眼識所依清淨色。若據不相離攝則",
    "T30n1579_054:0596c28": "有七物。謂即此眼及與身地色香味觸。若皆",
    "T30n1579_054:0596c29": "據界攝則有十物。即此七物界及水火風",
    "T30n1579_054:0597a01": "界。如眼耳鼻舌當知亦爾。此中差別者。謂",
    "T30n1579_054:0597a02": "耳耳識所依清淨色。鼻鼻識所依清淨色。舌",
    "T30n1579_054:0597a03": "舌識所依清淨色。餘如前說。若身當除眼",
    "T30n1579_054:0597a04": "等四。何以故。由遠離彼獨可得故。此相者",
    "T30n1579_054:0597a05": "謂身識所依清淨色。若於外色香味觸彼所",
    "T30n1579_054:0597a06": "行相中。除一切根餘一切如前應知。聲及",
    "T30n1579_054:0597a07": "聲界不恒有故。今當別說。若於是處有",
    "T30n1579_054:0597a08": "聲。當知此處復增其一。應知聲界一切處",
    "T30n1579_054:0597a09": "增。復次色等所緣境界。如本地分已廣分別。",
    "T30n1579_054:0597a10": "若觸處中所說造色滑乃至勇。當知即於大",
    "T30n1579_054:0597a11": "種分位假施設有。謂於大種清淨性假立",
    "T30n1579_054:0597a12": "滑性。於大種堅實性假立重性。於大種不",
    "T30n1579_054:0597a13": "清淨不堅實性假立澁性及輕性。於大種",
    "T30n1579_054:0597a14": "不清淨慢緩性假立軟性。由水與風和合",
    "T30n1579_054:0597a15": "生故假立有冷。由闕任持不平等故假立",
    "T30n1579_054:0597a16": "飢渴及弱力。由無所闕無不平等故假立",
    "T30n1579_054:0597a17": "強力及飽。由不平等變異錯亂不平等故假",
    "T30n1579_054:0597a18": "立病。由時分變異不平等故假立老。由命",
    "T30n1579_054:0597a19": "根變異不平等故假立死。由血有過患不",
    "T30n1579_054:0597a20": "平等故假立癢。由惡飲食不平等故假立",
    "T30n1579_054:0597a21": "悶絕。由地與水和合生故假立黏。由往來",
    "T30n1579_054:0597a22": "勞倦不平等故假立疲極。若遠離彼由平",
    "T30n1579_054:0597a23": "等故假立憩息。由除垢等離萎顇故假",
    "T30n1579_054:0597a24": "立勇銳。如是一切說諸大種總有六位。謂",
    "T30n1579_054:0597a25": "淨不淨位。堅不堅位。慢緩位。和合位。不平等",
    "T30n1579_054:0597a26": "位。平等位。如是六位復開為八。若八若六",
    "T30n1579_054:0597a27": "平等平等。復次一切色乃至觸。皆二識所識。",
    "T30n1579_054:0597a28": "謂自識所識及意識所識。或漸或頓。眼等五",
    "T30n1579_054:0597a29": "根一意識所識。",
    "T30n1579_054:0597b01": "復次色界中無現香味然有彼界。何以故。",
    "T30n1579_054:0597b02": "此二皆是叚食攝故。由無此二鼻舌二識亦",
    "T30n1579_054:0597b03": "無。此就現行說非就界說。",
    "T30n1579_054:0597b04": "如是一切色蘊所攝色中。九種是實物有。觸",
    "T30n1579_054:0597b05": "所攝中四大種是實物有。當知所餘唯是假",
    "T30n1579_054:0597b06": "有。墮法處色亦有二種。謂實有假有。若有",
    "T30n1579_054:0597b07": "威德定所行境猶如變化。彼果彼境及彼相",
    "T30n1579_054:0597b08": "應識等境色是實物有。若律儀色不律儀色",
    "T30n1579_054:0597b09": "皆是假有。又定所行色若依此繫定。即由此",
    "T30n1579_054:0597b10": "繫大種所造。又此定色但是世間有漏無漏",
    "T30n1579_054:0597b11": "由定而生。非出世間由此定色有戲論行",
    "T30n1579_054:0597b12": "定為因故。又非一切所有定心皆有能生",
    "T30n1579_054:0597b13": "此色功能。唯一類有如能起化。謂不思惟。",
    "T30n1579_054:0597b14": "但由先時作意所引。離諸闇昧極善清淨",
    "T30n1579_054:0597b15": "明了現前。當知是定乃能生色。若定力勵",
    "T30n1579_054:0597b16": "數數思惟。假勝解力而得見者。當知不",
    "T30n1579_054:0597b17": "能生起此色。又復此色雖非出世定之所",
    "T30n1579_054:0597b18": "行。然由彼定增上力故有一能現。當知此",
    "T30n1579_054:0597b19": "事不可思議。",
    "T30n1579_054:0597b20": "問欲色二界實物有色何差別耶。答色界諸",
    "T30n1579_054:0597b21": "色清淨最勝能發光明。又極微細下地諸根",
    "T30n1579_054:0597b22": "所不行故又無有苦。依彼諸色苦受不生",
    "T30n1579_054:0597b23": "故。欲界不爾。是名差別。",
    "T30n1579_054:0597b24": "復次色蘊略由六相應知。一自相。二共相。",
    "T30n1579_054:0597b25": "三能依所依相屬相。四受用相。五業相。六微",
    "T30n1579_054:0597b26": "細相。自相者。謂地等以堅等為相。眼等以",
    "T30n1579_054:0597b27": "各別清淨色為相。共相者。謂一切色皆變礙",
    "T30n1579_054:0597b28": "相。能依所依相。屬相者。大種為所依。造色",
    "T30n1579_054:0597b29": "是能依。受用相者。為內色處有所受用增",
    "T30n1579_054:0597c01": "上力故。外色境界差別而生。或有色聚唯",
    "T30n1579_054:0597c02": "有堅生。或唯有濕或唯有煗。或唯有動或",
    "T30n1579_054:0597c03": "和合生。為欲隨順內諸色處受用差別故。",
    "T30n1579_054:0597c04": "業相者。謂地等諸大種。以依持攝受成熟",
    "T30n1579_054:0597c05": "增長為相。復有餘業後當廣說。微細相者。",
    "T30n1579_054:0597c06": "謂極微相。",
    "T30n1579_054:0597c07": "復次微細性略有三種。一損減微細性。二種",
    "T30n1579_054:0597c08": "類微細性。三心自在轉微細性。損減微細性",
    "T30n1579_054:0597c09": "者。謂分析諸色至最細位。名曰極微。種",
    "T30n1579_054:0597c10": "類微細性者。謂風等色及中有色。心自在轉",
    "T30n1579_054:0597c11": "微細性者。謂色無色二界諸色。如經說。有",
    "T30n1579_054:0597c12": "等心諸天。曾於人中如是如是資熏磨瑩",
    "T30n1579_054:0597c13": "其心。隨此修力住一毛端空量地處。展轉",
    "T30n1579_054:0597c14": "更互不相妨礙。如是等輩應當思惟觀察",
    "T30n1579_054:0597c15": "色蘊物類差別。問諸極微色由幾種相建立",
    "T30n1579_054:0597c16": "應知。答略說由五種相。若廣建立如本地",
    "T30n1579_054:0597c17": "分。何等為五。一由分別故。二由差別故。",
    "T30n1579_054:0597c18": "三由獨立故。四由助伴故。五由無分故。",
    "T30n1579_054:0597c19": "分別建立者。謂由分別覺慧分析諸色。至",
    "T30n1579_054:0597c20": "極邊際建立極微。非由體有。是故極微無",
    "T30n1579_054:0597c21": "生無滅。亦非色聚集極微成。差別建立者。",
    "T30n1579_054:0597c22": "略說極微有十五種。謂眼等根有五極微。色",
    "T30n1579_054:0597c23": "等境界亦五極微。地等極微復有四種。法處",
    "T30n1579_054:0597c24": "所攝實物有色極微有一。獨立建立者。謂事",
    "T30n1579_054:0597c25": "極微建立自相故。助伴建立者。謂聚極微。",
    "T30n1579_054:0597c26": "所以者何。於一地等極微處。所有餘極微同",
    "T30n1579_054:0597c27": "聚一處不相捨離。是故依此立聚極微。問",
    "T30n1579_054:0597c28": "何因緣故諸有對法同處一處不相捨離。而",
    "T30n1579_054:0597c29": "不說名無對性耶。答隨順轉故。由彼展轉",
    "T30n1579_054:0598a01": "相隨順生不相妨礙。又由如是種類之業增",
    "T30n1579_054:0598a02": "上所感如是而生。何以故。一切色聚一切",
    "T30n1579_054:0598a03": "色根共受用故。若異此者。一切聚中非有",
    "T30n1579_054:0598a04": "一切地等諸色不相捨離。若爾眼等諸識境",
    "T30n1579_054:0598a05": "界。便不遍滿一切聚中。如是應無遍滿受",
    "T30n1579_054:0598a06": "用。是故當知定有諸色同一處所不相捨",
    "T30n1579_054:0598a07": "離。又有諸色。或於是處互相妨礙。或於是",
    "T30n1579_054:0598a08": "處不相妨礙。如中有色等。而彼諸色非無",
    "T30n1579_054:0598a09": "對性。此中道理當知亦爾。無分建立極微者。",
    "T30n1579_054:0598a10": "謂非彼極微更有餘分。非聚性故。諸聚極",
    "T30n1579_054:0598a11": "微可有細分。若極微處即唯此處。更無細",
    "T30n1579_054:0598a12": "分可以分析。",
    "T30n1579_054:0598a13": "問如是所說五相極微復有五眼。所謂肉",
    "T30n1579_054:0598a14": "眼。天眼。聖慧眼。法眼。佛眼。當言幾眼用幾",
    "T30n1579_054:0598a15": "極微為所行境。答當言除肉眼天眼所餘",
    "T30n1579_054:0598a16": "眼用一切極微為所行境。何以故。以彼天",
    "T30n1579_054:0598a17": "眼唯取聚色中表上下前後兩邊若明若闇。",
    "T30n1579_054:0598a18": "必不能取極微處所。由極微體以慧分析",
    "T30n1579_054:0598a19": "而建立故。",
    "T30n1579_054:0598a20": "問何故說極微無生無滅耶。答由諸聚色最",
    "T30n1579_054:0598a21": "初生時全分而生。最後滅時不至極微位。中",
    "T30n1579_054:0598a22": "間盡滅猶如水滴。",
    "T30n1579_054:0598a23": "復由五相應知名不如理思議極微。謂於",
    "T30n1579_054:0598a24": "色聚中有諸極微自性而住。應知名初不",
    "T30n1579_054:0598a25": "如理思議極微。或謂極微有生有滅。或謂",
    "T30n1579_054:0598a26": "極微與餘極微或合或散。或謂眾色於極",
    "T30n1579_054:0598a27": "微量積集而住。或謂極微能生別異眾多色",
    "T30n1579_054:0598a28": "聚。應知名後不如正理思議極微。故應方",
    "T30n1579_054:0598a29": "便以如理思思議極微。斷此五種非理思",
    "T30n1579_054:0598b01": "議。",
    "T30n1579_054:0598b02": "復次建立極微當知有五種勝利。謂由分",
    "T30n1579_054:0598b03": "析一合聚色安立方便。於所緣境便能清",
    "T30n1579_054:0598b04": "淨廣大修習。是初勝利。又能漸斷薩迦耶見。",
    "T30n1579_054:0598b05": "是第二勝利。如能漸斷薩迦耶見。如是亦",
    "T30n1579_054:0598b06": "能漸斷憍慢。是第三勝利。又能漸伏諸煩",
    "T30n1579_054:0598b07": "惱纏。是第四勝利。又能速疾除遣諸相。是第",
    "T30n1579_054:0598b08": "五勝利。如是等類應當如理思惟極微",
    "T30n1579_054:0598b09": "復次略說色物生當知有五種。何等為五。",
    "T30n1579_054:0598b10": "一依止生。二種子生。三勢引生。四攝受生。五",
    "T30n1579_054:0598b11": "損減生。",
    "T30n1579_054:0598b12": "云何依止生。謂於所依大種處所。有餘所",
    "T30n1579_054:0598b13": "造色生。故如是說由四大種造所造色是",
    "T30n1579_054:0598b14": "同一處攝持彼義。又若於此色積聚中。有",
    "T30n1579_054:0598b15": "彼大種及所造色自相可得。當知此中即有",
    "T30n1579_054:0598b16": "彼法。若於此處彼法自相都不可得。當知",
    "T30n1579_054:0598b17": "此處無有彼法。是名總建立有非有相。若",
    "T30n1579_054:0598b18": "有說言於此處所彼法自相雖不可得然",
    "T30n1579_054:0598b19": "必有者。今應問彼。此不可得與可得者。",
    "T30n1579_054:0598b20": "為物是等為不等耶。若物等者。物既是等",
    "T30n1579_054:0598b21": "而不可得。不應道理。若不等者。為即此",
    "T30n1579_054:0598b22": "量說物不等。為據威勢說不等耶。若即此",
    "T30n1579_054:0598b23": "量說不等者。少分自相亦不可得。不應道",
    "T30n1579_054:0598b24": "理。若據威勢說不等者。離彼自相有餘",
    "T30n1579_054:0598b25": "威勢不可得故。不應道理。如是等類當知",
    "T30n1579_054:0598b26": "名依止生。",
    "T30n1579_054:0598b27": "云何種子生。謂所有色各從自種子所生如",
    "T30n1579_054:0598b28": "堅硬聚。或時遇緣便生流濕。流濕遇緣復",
    "T30n1579_054:0598b29": "生堅硬。不煗生煗煗復生冷。不動生動",
    "T30n1579_054:0598c01": "動生不動。如是好色惡色等差別應知。由",
    "T30n1579_054:0598c02": "如是等雖無自相然有其界。從彼彼聚",
    "T30n1579_054:0598c03": "彼彼色法差別而生。如是等類當知名種",
    "T30n1579_054:0598c04": "子生。",
    "T30n1579_054:0598c05": "云何勢引生。謂內色根增上力故。外分差別",
    "T30n1579_054:0598c06": "相續而生。謂器世界等。又由先業勢所引",
    "T30n1579_054:0598c07": "故。內諸色處差別而生。又復諸天或現前欲",
    "T30n1579_054:0598c08": "或不現前欲。及北拘盧洲所有資具。當知",
    "T30n1579_054:0598c09": "多分勢引而生差別而轉。人中相續生者唯",
    "T30n1579_054:0598c10": "有器世界。如是等類當知名勢引生。",
    "T30n1579_054:0598c11": "云何攝受生。謂遇彼彼攝受緣故。彼彼色法",
    "T30n1579_054:0598c12": "展轉增益勝上而生。猶如水等潤萌芽等。",
    "T30n1579_054:0598c13": "如是等類名攝受生。與此相違應知名損",
    "T30n1579_054:0598c14": "減生。",
    "T30n1579_054:0598c15": "復次諸聚色生時。如種種物石磨為末以水",
    "T30n1579_054:0598c16": "和合團雜而生。非如苣蕂麥豆等聚。何以",
    "T30n1579_054:0598c17": "故。隨彼生因增上力故。如是而生為有用",
    "T30n1579_054:0598c18": "故。",
    "T30n1579_054:0598c19": "問若一切行皆自種子所生。何因緣故說諸",
    "T30n1579_054:0598c20": "大種造所造色。答由彼變異而變異故。彼",
    "T30n1579_054:0598c21": "所建立及任持故。由三因緣大種變異令",
    "T30n1579_054:0598c22": "所造色變異而轉。一士夫用故。二業所作故。",
    "T30n1579_054:0598c23": "三由勝定故。士夫用者。謂由地大所打",
    "T30n1579_054:0598c24": "觸故。器差別故。田差別故。令所造色變異",
    "T30n1579_054:0598c25": "可得。或由水所潤等火所熟等風所燥等。",
    "T30n1579_054:0598c26": "令所造色變異可得。當知是名由彼大種",
    "T30n1579_054:0598c27": "士夫用故令所造色變異而生。業所作者。",
    "T30n1579_054:0598c28": "隨業勢力先大種生。後隨彼力色變異生。",
    "T30n1579_054:0598c29": "是名業所作故。由勝定者。勝定力故先起",
    "T30n1579_054:0599a01": "大種。然後造色變異而生。當知是名由勝",
    "T30n1579_054:0599a02": "定故大種變異因此造色變異而生。",
    "T30n1579_054:0599a03": "復次略由五緣所有大種令其異果轉成異",
    "T30n1579_054:0599a04": "果。何等為五。一大種力故。二士夫用力故。",
    "T30n1579_054:0599a05": "三明呪力故。四神通力故。五業所作力故。",
    "T30n1579_054:0599a06": "問從此沒已。何因何緣。中有色聚續得生",
    "T30n1579_054:0599a07": "耶。答當知此色用自種子為因。感生業為",
    "T30n1579_054:0599a08": "緣。",
    "T30n1579_054:0599a09": "問何因得知有中有耶。答從此沒已。若無",
    "T30n1579_054:0599a10": "所依諸心心所。無有道理轉至餘方故。不",
    "T30n1579_054:0599a11": "應如響唯惑亂故。不應如影彼不滅故。",
    "T30n1579_054:0599a12": "亦不應說如取所緣。非行往故。由如是",
    "T30n1579_054:0599a13": "等所說譬喻。不應道理。是故當知定有中",
    "T30n1579_054:0599a14": "有。如是等類應當思惟色蘊生起",
    "T30n1579_054:0599a15": "復次色蘊生時誰為先首據其處所。依此",
    "T30n1579_054:0599a16": "處所餘色轉耶。當知大種先據處所。後餘",
    "T30n1579_054:0599a17": "造色依此處轉。唯諸大種於此處所現前。",
    "T30n1579_054:0599a18": "障礙所餘造色自相遍滿。當知由彼勢力任",
    "T30n1579_054:0599a19": "持有所據礙。",
    "T30n1579_054:0599a20": "復次地等諸四大種。隨其次第麁顯應知。",
    "T30n1579_054:0599a21": "謂地界及果。能持最勝水火風等流潤燒然",
    "T30n1579_054:0599a22": "動搖等業。依止彼。故方得流轉。",
    "T30n1579_054:0599a23": "復次諸聲纔宣發已尋即斷滅。故於色聚中",
    "T30n1579_054:0599a24": "不恒相續。又此音聲依質生時。質處及外俱",
    "T30n1579_054:0599a25": "頓可得。隨所聞處於此處所。遍滿頓起如",
    "T30n1579_054:0599a26": "焰光明。非漸漸生展轉往趣。",
    "T30n1579_054:0599a27": "復次風有二種。謂恒相續不恒相續。諸輪行",
    "T30n1579_054:0599a28": "風名恒相續。在空行者名不恒相續。在物",
    "T30n1579_054:0599a29": "行者名恒攝受。又當知風機關運轉名恒相",
    "T30n1579_054:0599b01": "續。所餘當知非恒相續。",
    "T30n1579_054:0599b02": "問何等名空界。答明闇所攝造色說名空界。",
    "T30n1579_054:0599b03": "此亦二種。一恒相續。二不恒相續。若諸有",
    "T30n1579_054:0599b04": "情所居處所常闇常明名恒相續。餘不爾處",
    "T30n1579_054:0599b05": "非恒相續。當知此亦依止色聚。又此空界",
    "T30n1579_054:0599b06": "光明攝者名為清淨。隙穴攝者名不清淨。",
    "T30n1579_054:0599b07": "問諸長短等所說形色。當言實有為假有",
    "T30n1579_054:0599b08": "耶。答當言假有。何以故。積集而住故名為",
    "T30n1579_054:0599b09": "形。唯有眾色積集可得。餘形色相不可得",
    "T30n1579_054:0599b10": "故。又必相待。相待之法有自性者。彼法便",
    "T30n1579_054:0599b11": "有雜亂過失。又如車等。彼覺可壞故。復次",
    "T30n1579_054:0599b12": "法處所攝勝定果色中。當知唯有顯色等相。",
    "T30n1579_054:0599b13": "何以故。於彼香等生因闕故。又無用故。如",
    "T30n1579_054:0599b14": "是於空行風中。無有俱生香等。唯有假合",
    "T30n1579_054:0599b15": "者。又離輪外所發光明。所餘大種及與香",
    "T30n1579_054:0599b16": "等皆不可得。又法處所攝勝定果色。當知",
    "T30n1579_054:0599b17": "此色唯依勝定不依大種。然從緣彼種類",
    "T30n1579_054:0599b18": "影像三摩地發故。亦說彼大種所造。非依",
    "T30n1579_054:0599b19": "彼生故名為造。",
    "T30n1579_054:0599b20": "問於色蘊中幾法由有見有對故住。幾法",
    "T30n1579_054:0599b21": "由無見有對故住。幾法由無見無對故住。",
    "T30n1579_054:0599b22": "答一由二種。謂眼所行。餘唯有對。除法處",
    "T30n1579_054:0599b23": "所攝色。當知此色無見無對。如是等類應",
    "T30n1579_054:0599b24": "當思惟色蘊安立。復次色蘊由幾種流而",
    "T30n1579_054:0599b25": "相續轉。謂由三種。一等流流。二異熟生流。",
    "T30n1579_054:0599b26": "三長養流。初等流流復有四種。一異熟等流",
    "T30n1579_054:0599b27": "流。二長養等流流。三變異等流流。四本性",
    "T30n1579_054:0599b28": "等流流。異熟流者。復有二種。一者最初。二",
    "T30n1579_054:0599b29": "者相續。謂業生異熟及異熟所生。謂即從彼",
    "T30n1579_054:0599c01": "業力所引異熟後時轉者。長養流者。亦有二",
    "T30n1579_054:0599c02": "種。一處寬遍長養流。二相增盛長養流。初",
    "T30n1579_054:0599c03": "長養流唯色長養。當知由食睡眠梵行等至",
    "T30n1579_054:0599c04": "長養諸色。餘長養流當知亦由食故。彼所依",
    "T30n1579_054:0599c05": "故。修勝作意故。長時淳熟故。而得長養。諸",
    "T30n1579_054:0599c06": "有色法由二長養之所長養。諸無色法唯相",
    "T30n1579_054:0599c07": "增盛說名長養。又欲界色具由四食及餘一",
    "T30n1579_054:0599c08": "切長養因緣而得長養。色界諸色不由段",
    "T30n1579_054:0599c09": "食睡眠梵行而得長養。又諸色根當知由",
    "T30n1579_054:0599c10": "二種流而得流轉。以諸色根離異熟長養。",
    "T30n1579_054:0599c11": "相續流外無別等流流。問異熟相續有時亦",
    "T30n1579_054:0599c12": "有增長廣大可得。何故異熟攝流非即長",
    "T30n1579_054:0599c13": "養耶。答由別有長養相續能攝能持異熟",
    "T30n1579_054:0599c14": "等流流故。現有增長等若非根所攝色。當",
    "T30n1579_054:0599c15": "知具三種流。諸心心所有等流流異熟生流",
    "T30n1579_054:0599c16": "第二長養所長養流。法處所攝色無異熟生",
    "T30n1579_054:0599c17": "流餘如心心所應知。又欲界中具有內外",
    "T30n1579_054:0599c18": "諸色成熟。於色界中遠離香味。又欲界中",
    "T30n1579_054:0599c19": "諸色根成熟或具不具。於色界中必具諸",
    "T30n1579_054:0599c20": "根。又諸聲界亦有異熟非聲。如是等類應",
    "T30n1579_054:0599c21": "當思惟色蘊流義。復次色蘊所攝地界能為",
    "T30n1579_054:0599c22": "幾業。乃至風界能為幾業。當知一切皆為",
    "T30n1579_054:0599c23": "五業。謂地界能為打觸變壞業。建立業。與",
    "T30n1579_054:0599c24": "依止業。違損業。攝受業。水界能為流潤業。",
    "T30n1579_054:0599c25": "攝持業。溉灌業。違損業。攝受業。火界能為",
    "T30n1579_054:0599c26": "照了業。成熟業。燒然業。違損業攝受業。風界",
    "T30n1579_054:0599c27": "能為發動業。隨轉業。消燥業。違損業。攝受",
    "T30n1579_054:0599c28": "業。又諸大種於所生造色。當知能作五業。",
    "T30n1579_054:0599c29": "謂生起業。依止業。建立業。任持業。增長業。",
    "T30n1579_054:0600a01": "於彼變異生時能為導首故。變異生已與",
    "T30n1579_054:0600a02": "彼為處不相捨離能為依止故。攝受損害",
    "T30n1579_054:0600a03": "安危共同能建立彼故。持彼本量令不損",
    "T30n1579_054:0600a04": "減故能任持。令彼積集增進廣大故能增",
    "T30n1579_054:0600a05": "長。問眼耳所行善不善色。彼何因緣成善等",
    "T30n1579_054:0600a06": "性非餘色耶。答若略說由軟中上品三種",
    "T30n1579_054:0600a07": "思差別故。一加行思。二決定思。三等起思。",
    "T30n1579_054:0600a08": "由此能起若善不善身語表業。當知上品思",
    "T30n1579_054:0600a09": "為依止故能發善不善業。",
    "T30n1579_054:0600a10": "問依止聚色而有運動。當言與彼異不",
    "T30n1579_054:0600a11": "異耶。答當言不異。何以故。於彼處所若",
    "T30n1579_054:0600a12": "生不生或滅不滅而有運動。皆有過失可得",
    "T30n1579_054:0600a13": "故。問有何過失。答若言生而有動便越剎",
    "T30n1579_054:0600a14": "那相。若言不生便應無動。若言滅者應與",
    "T30n1579_054:0600a15": "餘等。若言不滅便越行相。又於異處生",
    "T30n1579_054:0600a16": "起因緣分明可得。是故當知無別運動實",
    "T30n1579_054:0600a17": "物可得。如是等類應當思惟色蘊作業。",
    "T30n1579_054:0600a18": "復次一切色蘊當言皆是剎那滅性。何以故。",
    "T30n1579_054:0600a19": "諸行纔生尋即壞滅。現可得故。又不應謂",
    "T30n1579_054:0600a20": "能生之因即是滅因。其相異故。又法生已餘",
    "T30n1579_054:0600a21": "停住因不可得故。是故當知一切諸行皆任",
    "T30n1579_054:0600a22": "運滅。由此道理剎那義成。若謂火等是滅",
    "T30n1579_054:0600a23": "壞因。不應道理。何以故。由彼火等與彼",
    "T30n1579_054:0600a24": "諸行俱生俱滅現可得故。唯能為彼變異生",
    "T30n1579_054:0600a25": "緣說有作用。又謂壞滅是壞滅因。不應道",
    "T30n1579_054:0600a26": "理。何以故。與彼俱生不應理故。若彼生時",
    "T30n1579_054:0600a27": "即有壞滅。便成相續斷壞過失。又唯自性滅",
    "T30n1579_054:0600a28": "壞說名為滅。而言能為滅因。不應道理。若",
    "T30n1579_054:0600a29": "言別有滅壞自性離彼法外別有滅相。畢",
    "T30n1579_054:0600b01": "竟不可得故。不應道理。若謂火等為滅助",
    "T30n1579_054:0600b02": "伴方能滅者。於燈電等及心心所任運滅",
    "T30n1579_054:0600b03": "中不可得故。不應道理。若謂生彼有別",
    "T30n1579_054:0600b04": "別功能。此差別不可得故。不應道理。若謂",
    "T30n1579_054:0600b05": "二種於一處所有滅功能。即應二種俱於",
    "T30n1579_054:0600b06": "兩分有滅功能或無功能有過失故。不",
    "T30n1579_054:0600b07": "應道理。如是等類應當思惟色蘊剎那滅",
    "T30n1579_054:0600b08": "義。謂由任運壞滅因故。遮計火等為滅因",
    "T30n1579_054:0600b09": "故。遮計滅相為滅因故。遮計二種為滅",
    "T30n1579_054:0600b10": "因故。如是等類盡當了知。又一切行是心",
    "T30n1579_054:0600b11": "果故。當知如心皆剎那滅。",
    "T30n1579_054:0600b12": "復次所造色於諸大種。當言有異相耶。當",
    "T30n1579_054:0600b13": "言無異相耶。謂有異相。何以故。異相可",
    "T30n1579_054:0600b14": "得故。此中異相者。謂異根所行故。所以者",
    "T30n1579_054:0600b15": "何。由餘色根能取大種。復由餘根取所造",
    "T30n1579_054:0600b16": "色故。又可運轉不可運轉。現可得故。謂",
    "T30n1579_054:0600b17": "從眾花運轉香氣置苣蕂中世現可得。",
    "T30n1579_054:0600b18": "非彼堅等而可運轉。又變異不變異現可得",
    "T30n1579_054:0600b19": "故。謂煎酥等中有色味等變異差別可得。",
    "T30n1579_054:0600b20": "非彼堅等。是故當知大種造色其相有異。",
    "T30n1579_054:0600b21": "若於異相而執為一。於諸大種亦應爾耶。",
    "T30n1579_054:0600b22": "由諸大種其相展轉互相異故。若許爾者。",
    "T30n1579_054:0600b23": "應當唯有一大種耶。是故當知諸所造色",
    "T30n1579_054:0600b24": "望彼大種定有異相。如是等類應當思惟",
    "T30n1579_054:0600b25": "諸大種色獨非獨相。",
    "T30n1579_054:0600b26": "復次諸色所攝法。幾是根性。幾是所行性。謂",
    "T30n1579_054:0600b27": "五是根性。六是所行性。問何等所行境。是根",
    "T30n1579_054:0600b28": "所行耶。答若根不壞等。如本地分中已廣說。",
    "T30n1579_054:0600b29": "謂由依處故。或由相故。或由方故。或由時",
    "T30n1579_054:0600c01": "故。或由明了不明了故。或由全事一分事",
    "T30n1579_054:0600c02": "故。問由幾因緣說諸根壞及不壞耶。答由",
    "T30n1579_054:0600c03": "二因緣。一由羸損故。二由全壞故。與此相",
    "T30n1579_054:0600c04": "違當知不壞。又略由四緣諸根變異。一由",
    "T30n1579_054:0600c05": "外緣所生。謂由受用攝受損壞外境界故。",
    "T30n1579_054:0600c06": "或由他輩所損益故。二由內緣所生。謂由",
    "T30n1579_054:0600c07": "各別不如理作意所生貪等諸纏煩惱故。或",
    "T30n1579_054:0600c08": "由如理作意所生三摩鉢底等故。三由業",
    "T30n1579_054:0600c09": "緣所生。謂由先業增上緣力感得端正醜陋",
    "T30n1579_054:0600c10": "等故。四由自體變異所生。謂彼諸根自相",
    "T30n1579_054:0600c11": "差別故。問由幾因緣意根壞耶。答由四因",
    "T30n1579_054:0600c12": "緣。一由蓋所作。謂於五蓋中隨由一蓋覆",
    "T30n1579_054:0600c13": "蔽其心。二由散亂所作。謂由鬼魅嬈亂其",
    "T30n1579_054:0600c14": "心。三由未證所作。謂彼內心猶未證得靜",
    "T30n1579_054:0600c15": "慮無色勝品功德。然於其中強發作意。四",
    "T30n1579_054:0600c16": "由未解所作。謂於多聞工巧等事。心未純",
    "T30n1579_054:0600c17": "熟強施方便。",
    "T30n1579_054:0600c18": "云何色等境界望彼諸根名為現前謂色於",
    "T30n1579_054:0600c19": "眼非合非闇非極細遠。亦非有障名為現",
    "T30n1579_054:0600c20": "前。要唯有見有明無障在可行處乃名現",
    "T30n1579_054:0600c21": "前。又於一眼雖闇障色亦名現前。聲於耳",
    "T30n1579_054:0600c22": "根亦必非合非極細遠得名現前。有障無",
    "T30n1579_054:0600c23": "障若明若闇在可行處皆名現前。香味觸",
    "T30n1579_054:0600c24": "三於鼻舌身。唯合能取在可行處。乃名現",
    "T30n1579_054:0600c25": "前。所行境界。若諸天眼唯照有見有障無",
    "T30n1579_054:0600c26": "障。若明若闇若近若遠。皆名現前。然在可",
    "T30n1579_054:0600c27": "行處非不可行處。若聖慧眼一切種色皆",
    "T30n1579_054:0600c28": "是所行。",
    "T30n1579_054:0600c29": "問如本地分說六種所行性。此何差別耶。答",
    "T30n1579_054:0601a01": "初所行性。謂有情世間所攝色及器世間所",
    "T30n1579_054:0601a02": "攝色。第二所行性。謂由三自性。自性差別",
    "T30n1579_054:0601a03": "故。相差別故。作用差別故。分位差別故。色相",
    "T30n1579_054:0601a04": "差別者。謂青黃赤白等乃至廣說。作用差別",
    "T30n1579_054:0601a05": "者。謂有表無表。律儀不律儀。非律儀非不律",
    "T30n1579_054:0601a06": "儀所攝作用。分位差別者。謂可意不可意色",
    "T30n1579_054:0601a07": "及順捨處色。聲相差別者。謂執受大種為因。",
    "T30n1579_054:0601a08": "非執受大種為因。執受非執受大種為因。",
    "T30n1579_054:0601a09": "作用差別者。謂語表業。分位差別者。如前",
    "T30n1579_054:0601a10": "應知。香相差別者。謂根莖皮實華葉果香。",
    "T30n1579_054:0601a11": "作用差別者。謂香味觸皆無作用分位差別。",
    "T30n1579_054:0601a12": "如前應知。味相差別者。謂甘苦等如前已",
    "T30n1579_054:0601a13": "說。觸相差別亦如前說多種應知。第三所",
    "T30n1579_054:0601a14": "行性。謂東南西北等方維差別。應知第四所",
    "T30n1579_054:0601a15": "行性。謂過去未來現在差別應知。第五所行",
    "T30n1579_054:0601a16": "性。謂取實不實差別應知。第六所行性。謂",
    "T30n1579_054:0601a17": "取一分事或遍滿事差別應知。如是等類",
    "T30n1579_054:0601a18": "是名諸色境界現前差別應知。",
    "T30n1579_054:0601a19": "云何名為能生作意。謂由所依不壞故。境",
    "T30n1579_054:0601a20": "界現前故。所起能引發心所。如是等類應當",
    "T30n1579_054:0601a21": "思惟色蘊所行相。",
    "T30n1579_054:0601a22": "復次在欲界者依欲界身。發起色界大種。",
    "T30n1579_054:0601a23": "現前彼諸大種。云何與下界色共住。為異",
    "T30n1579_054:0601a24": "處耶非異處耶。當言如水處沙非住異",
    "T30n1579_054:0601a25": "處。如是等類應當思惟色蘊互相雜住。",
    "T30n1579_054:0601a26": "瑜伽師地論卷第五十四"
}