{
    "T85n2785_001:0559a12": "No. 2785",
    "T85n2785_001:0559a13": "大乘四法經論廣釋開決記",
    "T85n2785_001:0559a15": "依何而住。世尊在世自調惡人滅度之後云",
    "T85n2785_001:0559a16": "何共住。如來在日。佛自說經。滅度之後。一切",
    "T85n2785_001:0559a17": "經首。當置何言。令有情信。世尊告曰。我涅槃",
    "T85n2785_001:0559a18": "後。以戒為師。斷一切惡。生一切善。設我在",
    "T85n2785_001:0559a19": "世無異。此故依四念處。專心而住。觀身不",
    "T85n2785_001:0559a20": "淨。觀受是苦。觀心無常。觀法無我。而除四",
    "T85n2785_001:0559a21": "倒。既出生死。得成聖道。是故常應依之而",
    "T85n2785_001:0559a22": "住。諸惡比丘梵壇治之。但莫與語白當調伏。",
    "T85n2785_001:0559a23": "一切經首當置如是我聞等語。則眾生信。因",
    "T85n2785_001:0559a24": "迦葉請。而置此文。即是此中起因由也　言",
    "T85n2785_001:0559a25": "明所以者。略有四義。一為除疑。二令起信。三",
    "T85n2785_001:0559a26": "為簡邪。四為顯正。言除疑省。雜事律云。於結",
    "T85n2785_001:0559a27": "集時。阿難昇座。以法威為形忽如佛。眾起",
    "T85n2785_001:0559a28": "三疑。一疑大悲從涅槃起。二疑別佛從他方",
    "T85n2785_001:0559a29": "來。三疑阿難轉身成佛。說如是等三疑併斷。",
    "T85n2785_001:0559b01": "言生信者。智度論云。說時方人。令生信故。",
    "T85n2785_001:0559b02": "佛法大海。信為能入。又是道元功得母故。救",
    "T85n2785_001:0559b03": "拔眾生出生死。□須舉信手。授於教手。序生",
    "T85n2785_001:0559b04": "信手。正宗教手。兩手相接。出淤埿故。如人有",
    "T85n2785_001:0559b05": "手。至山取寶。若無手者。空無所得。有信心",
    "T85n2785_001:0559b06": "人。入法得證。若無信者。雖解無益。是故經",
    "T85n2785_001:0559b07": "初令生淨信。言簡邪者。但無如是六句經文。",
    "T85n2785_001:0559b08": "當知皆是外道教收。如有外道一切教初皆",
    "T85n2785_001:0559b09": "必安置阿漚二字。阿表於無。漚表於有。言其",
    "T85n2785_001:0559b10": "教旨不離有無。今置六句為簡於彼故。智度",
    "T85n2785_001:0559b11": "云。一切經首。當置何言。簡異外道。言顯正",
    "T85n2785_001:0559b12": "者。真實論云。三寶最吉祥故。我經初說佛為",
    "T85n2785_001:0559b13": "佛寶。我聞阿難及苾芻菩薩名為僧寶。如是",
    "T85n2785_001:0559b14": "一時舍衛國等所說時處皆為法寶。以茲四",
    "T85n2785_001:0559b15": "義。置如是等。立所以竟。釋正文者。唯智度論",
    "T85n2785_001:0559b16": "分六成就。一信。二聞。三時。四主。五處。六眾。",
    "T85n2785_001:0559b17": "言初信成就者。經曰如是。舉所聞法。令有情",
    "T85n2785_001:0559b18": "信。名信成就。今捨諸說以三義釋。初以二字",
    "T85n2785_001:0559b19": "各別訓釋。次乃總申二字之意。後帶我聞以",
    "T85n2785_001:0559b20": "解如是。初言別釋者。自古多解。大意不離教",
    "T85n2785_001:0559b21": "理行果。故今依此四義釋之。教能顯理。□如",
    "T85n2785_001:0559b22": "文不求義稱是。理順教顯為如。義不差文稱",
    "T85n2785_001:0559b23": "是。依教起行為如。順理三相為是。依□得果",
    "T85n2785_001:0559b24": "為如。稱果於因為是。次言總申者。顯說此經",
    "T85n2785_001:0559b25": "離四種過故言如是。一離自說佛所說法正",
    "T85n2785_001:0559b26": "如是故。二離老異文義決定皆如是。故□□",
    "T85n2785_001:0559b27": "不信。若有信者。言如是故。四離非法。若正",
    "T85n2785_001:0559b28": "法者。稱如是。故後言帶我聞釋如是者。依佛",
    "T85n2785_001:0559b29": "地論及諸釋意。如是總言依四義轉。一依問",
    "T85n2785_001:0559c01": "答顯離自說傳聞過失。謂結集時眾成問言。",
    "T85n2785_001:0559c02": "□當所說昔定聞邪故。即答言如是我聞。二",
    "T85n2785_001:0559c03": "依譬喻顯離增□共分過失　謂。當所說如是",
    "T85n2785_001:0559c04": "文句如我昔聞齊此當說定無有異。三依許",
    "T85n2785_001:0559c05": "可顯有自在堪能功德。眾咸請言。如汝所聞。",
    "T85n2785_001:0559c06": "當如是說。便許彼言。如是當說如我所聞。",
    "T85n2785_001:0559c07": "四依教說顯起恭敬信受功德。謂吉結集諸",
    "T85n2785_001:0559c08": "時眾言如是。當聽如我所聞應正聞。以如理",
    "T85n2785_001:0559c09": "修行。二言聞成就者。經曰我聞。舉能聞人。",
    "T85n2785_001:0559c10": "顯自親聞者。聞成就。謂傳法者。自指身言如",
    "T85n2785_001:0559c11": "是法。我自親聞。我謂諸蘊和合假者有主宰",
    "T85n2785_001:0559c12": "因故稱為我。聞謂耳根發識聽聲。意隨耳識",
    "T85n2785_001:0559c13": "而取於聲所發名等。薰習在識。聚集顯現。總",
    "T85n2785_001:0559c14": "說名聞。廢別就總。故名我聞問。何須如是廢",
    "T85n2785_001:0559c15": "別就總答。顯藉眾緣故。謂聞法時要具心緣。",
    "T85n2785_001:0559c16": "若一一陳遂成繁廣。但舉其一義。則不周顯。",
    "T85n2785_001:0559c17": "假具緣言我聞矣。若爾何不言無我聞。答。除",
    "T85n2785_001:0559c18": "怖畏心。恐諸外道等聞無我聲。既言無我。誰",
    "T85n2785_001:0559c19": "聞誰學。怖畏佛法。不背入故。更有問答。如餘",
    "T85n2785_001:0559c20": "處明。三言時成就者。經曰一時。顯所聞法。",
    "T85n2785_001:0559c21": "善合時宜。無非時失。時成就也謂明說此一",
    "T85n2785_001:0559c22": "部經時。於一時聞在某家說。則此顯說一部",
    "T85n2785_001:0559c23": "經時。餘時復說無量經故。眾生根熟。為感如",
    "T85n2785_001:0559c24": "來逼機而應。藥病相應。隨言得益。說者聽",
    "T85n2785_001:0559c25": "者。時分無差。共相會過。名一時失。外道世",
    "T85n2785_001:0559c26": "典無如是能。故我佛教名一時也。前簡說聽",
    "T85n2785_001:0559c27": "餘部經時。後簡說聽前後之時。□顯佛教勝",
    "T85n2785_001:0559c28": "令生信也。若爾諸法應非唯識。說一及時心",
    "T85n2785_001:0559c29": "外法故　答。雖言一時。不離心識。謂此識心",
    "T85n2785_001:0560a01": "隨色分瘠。妄相建立一一與時。若離色心。則",
    "T85n2785_001:0560a02": "不可得。故不相應行蘊所攝。攝論說為世識",
    "T85n2785_001:0560a03": "數識所聞之法。尚不離心。況一及時而別有",
    "T85n2785_001:0560a04": "也　更有徵答。如餘處明。四言主成就者。經",
    "T85n2785_001:0560a05": "曰薄伽梵。顯說經主是最勝尊。表經可信。無",
    "T85n2785_001:0560a06": "非時主失主成就。若不言薄伽梵。不知此經",
    "T85n2785_001:0560a07": "是誰所說。一切生疑。智論說言。能說有王。一",
    "T85n2785_001:0560a08": "佛世尊。二聖弟子。三天龍等。四神仙等。五",
    "T85n2785_001:0560a09": "變化等。若不言薄伽梵。恐謂餘說。今言薄伽",
    "T85n2785_001:0560a10": "梵說表可崇信。薄伽梵者。佛地論云。謂薄伽",
    "T85n2785_001:0560a11": "聲依六義轉。一自在義。二熾盛義。三端嚴",
    "T85n2785_001:0560a12": "義。四名稱義。五吉祥義。六尊貴義。如有頌",
    "T85n2785_001:0560a13": "言。自在熾盛與端嚴。名稱吉祥及尊貴。如",
    "T85n2785_001:0560a14": "是六種義差別。應知總號名薄伽。如是一切",
    "T85n2785_001:0560a15": "如來。具有於一切種。皆不相離。是故如來名",
    "T85n2785_001:0560a16": "薄伽梵。其義云何。謂。諸如來身。不繫屬諸煩",
    "T85n2785_001:0560a17": "惱。故具自在義。炎猛智火所燒練。故具熾",
    "T85n2785_001:0560a18": "盛義。妙三十二大士相等所莊飾。故具端嚴",
    "T85n2785_001:0560a19": "義。一切殊勝功德圓滿無不和。故具名稱義。",
    "T85n2785_001:0560a20": "一切世間親近供養咸稱讚。故具吉祥義。具",
    "T85n2785_001:0560a21": "一切德。常起方便。利益安樂。一切有情無懈",
    "T85n2785_001:0560a22": "廢。故具尊貴義。或能破壞四魔怨。故名薄",
    "T85n2785_001:0560a23": "伽梵。四魔怨者。謂。煩惱魔。蘊魔。死魔。自在",
    "T85n2785_001:0560a24": "天魔　佛具十種功德名號。何故如來教傳法",
    "T85n2785_001:0560a25": "者。一切經首但置如是薄伽梵名。謂。此一名",
    "T85n2785_001:0560a26": "世咸尊重故。諸外道皆稱本師名薄伽梵。又",
    "T85n2785_001:0560a27": "此一名總攝眾德　餘名不爾。是故經首皆",
    "T85n2785_001:0560a28": "置此名。然佛世尊有其三身。今此經者是應",
    "T85n2785_001:0560a29": "身說。若對地前。即化身說。如對地上。即應身",
    "T85n2785_001:0560b01": "說。若法報身。亦無說法。自受法樂。不說法",
    "T85n2785_001:0560b02": "故。佛佛不相為說法故。非諸菩薩所見身故。",
    "T85n2785_001:0560b03": "既三身者其體不殊。是則三身無說不說",
    "T85n2785_001:0560b04": "　五言處成就者。經曰住室羅筏城誓多林給",
    "T85n2785_001:0560b05": "孤獨薗。是說法處。顯說此經必有其處。無非",
    "T85n2785_001:0560b06": "處失處成就也。此有通別。通言羅筏城。別",
    "T85n2785_001:0560b07": "言誓多林給孤獨薗也。通別令其遠者知聞。",
    "T85n2785_001:0560b08": "別則為欲近者不謬若不說處。未知此經何",
    "T85n2785_001:0560b09": "處而說。一切生疑。為令生信故。說其處。言",
    "T85n2785_001:0560b10": "住有其三種。一威儀住。謂。四威儀是身業",
    "T85n2785_001:0560b11": "也。二說法住。謂。教誡門從是語業也。三禪定",
    "T85n2785_001:0560b12": "住。是其意業。此復有三。一梵住。謂。四無量。",
    "T85n2785_001:0560b13": "二無住。謂。四靜慮。及四空處。二佛住。謂。三",
    "T85n2785_001:0560b14": "解脫。言羅筏城者梵音。此云聞有。昔二仙",
    "T85n2785_001:0560b15": "人。一名為聞。二則名為有。此二仙人置此城",
    "T85n2785_001:0560b16": "故。又有釋云。此名豐德。謂。豐財寶女色多聞",
    "T85n2785_001:0560b17": "解脫四德故名豐德。亦名聞物。以多寶物及",
    "T85n2785_001:0560b18": "以人物諸方聞故。言誓多者。此云戰勝。即勝",
    "T85n2785_001:0560b19": "軍王之太子也。太子生日王破敵軍。因而立",
    "T85n2785_001:0560b20": "名。謂之戰勝。言林者。戰勝有薗地。周十里。",
    "T85n2785_001:0560b21": "在於城南五六里餘。花卉茲繁。泉池文影。於",
    "T85n2785_001:0560b22": "薗圃中。特為殊勝。言給孤獨者。國之大臣。",
    "T85n2785_001:0560b23": "本名蘇達多。此云善施。仁而聰敏。積而能散。",
    "T85n2785_001:0560b24": "極濟貪哀孤恤老。時美其德。號給孤獨焉。有",
    "T85n2785_001:0560b25": "七男子。六已婚聚。因為小兒聘室。遂至王舍",
    "T85n2785_001:0560b26": "大城。佛初成道。正在彼國。見佛聞法。果證",
    "T85n2785_001:0560b27": "預流。遂請世尊降臨舍衛。如來既許願造僧",
    "T85n2785_001:0560b28": "房。佛令鶖子隨而瞻撥。唯有此處堪造僧房。",
    "T85n2785_001:0560b29": "遂詣太子。殷求貨買。太子戲言。金遍乃賣。須",
    "T85n2785_001:0560c01": "達聞之。心裕如也。即出藏金。隨言布地太子",
    "T85n2785_001:0560c02": "感念而告之曰。若佛非是良田寧輕金貴士。",
    "T85n2785_001:0560c03": "我植善種。正是其時也。任鄉收樹當自施。須",
    "T85n2785_001:0560c04": "達得地大建。僧房崇飾既周。遙請佛降。大",
    "T85n2785_001:0560c05": "聖懸鑒乘通。如來既至伽藍謂大眾曰。林樹",
    "T85n2785_001:0560c06": "祇陀自捨薗地。須達買施二人同心。或崇功",
    "T85n2785_001:0560c07": "業。君上臣下。世曲格言。自今已後應謂此地",
    "T85n2785_001:0560c08": "為我陀樹給孤獨薗。遊化在城。君止在薗。雙",
    "T85n2785_001:0560c09": "舉城薗。顯斯二義雖異。俱名住焉。是故經",
    "T85n2785_001:0560c10": "曰住室羅筏等。此舉化佛所君化土。為對小",
    "T85n2785_001:0560c11": "根令生信故顯佛慈悲。救重部故。理實亦有",
    "T85n2785_001:0560c12": "二身土淨穢之方。無別質故。六言眾成就",
    "T85n2785_001:0560c13": "者。經曰與大苾芻眾千二百五十人及無央",
    "T85n2785_001:0560c14": "數菩薩摩訶薩俱。舉同聞眾。顯說此經必稱",
    "T85n2785_001:0560c15": "根宜。無非眾失眾成就也。若不眾不知此經。",
    "T85n2785_001:0560c16": "與誰同聞。一切生疑。為生信故。舉同聞眾。",
    "T85n2785_001:0560c17": "此分為二。一聲聞眾成就。二菩薩眾成就。苾",
    "T85n2785_001:0560c18": "芻菩薩隨次應知。言與者。兼并共从之義。",
    "T85n2785_001:0560c19": "謂。與結集者同在一時。同一集會。同無漏",
    "T85n2785_001:0560c20": "心。同離諸惡。同無學見。同我空道。同斷煩",
    "T85n2785_001:0560c21": "惱。具此七義故名為與。言大者。此同聞眾。",
    "T85n2785_001:0560c22": "眾數多故。名稱高故。皆羅漢故。離重障故。德",
    "T85n2785_001:0560c23": "難測故。王等敬故。向佛果故。破外道故。總",
    "T85n2785_001:0560c24": "滲諸釋。有斯大義。言苾芻者梵音。具含多義。",
    "T85n2785_001:0560c25": "一曰。怖魔宮動故。二稱乞士。乞食及法資身",
    "T85n2785_001:0560c26": "心故。三謂淨戒離語意諸過惡故。四名淨命。",
    "T85n2785_001:0560c27": "離邪不惡活命故。五云破惡。能破見修重煩",
    "T85n2785_001:0560c28": "惱故。言含五義。以譯之但存梵語。由此五",
    "T85n2785_001:0560c29": "義故曰苾芻。言眾者僧也。四人已上。理事二",
    "T85n2785_001:0561a01": "和。得僧名故。同戒見等名曰理和。同布薩等",
    "T85n2785_001:0561a02": "名曰事和。以和合故。名之眾也。言千二百五",
    "T85n2785_001:0561a03": "十人者。即優樓頻螺迦葉五百弟子。伽耶迦",
    "T85n2785_001:0561a04": "葉那提迦葉各有二百五十門徒。舍利弗目",
    "T85n2785_001:0561a05": "犍連共有二百五十弟子。此等五師外道門",
    "T85n2785_001:0561a06": "徒。共有一千二百五十。佛初成道。初會度",
    "T85n2785_001:0561a07": "之。當隨如來故。諸經論多皆舉也。理實亦有",
    "T85n2785_001:0561a08": "餘苾芻眾。以此皆是淨行出家故。五師門徒",
    "T85n2785_001:0561a09": "故。捨邪歸正故。初會所度故。善來得戒故。",
    "T85n2785_001:0561a10": "得二解脫故。人天所識故。具斯七義故偏舉",
    "T85n2785_001:0561a11": "之。大乘經中。何故列此聲聞眾耶。有三義故。",
    "T85n2785_001:0561a12": "一為集經者。欲令於自生正信故。二令諸聲",
    "T85n2785_001:0561a13": "聞入大乘故。三不捨無上菩提心等。是共法",
    "T85n2785_001:0561a14": "故。先列聲聞者。為諸聲聞不離於佛作待者",
    "T85n2785_001:0561a15": "故。於出家人生恭敬故。言菩薩摩訶薩者。義",
    "T85n2785_001:0561a16": "如論說。故不明矣。此中菩薩不列其數。但無",
    "T85n2785_001:0561a17": "數者。攝利有情。來往無垣。或增或減。無常准",
    "T85n2785_001:0561a18": "故。故不列也。明證序竟　次當第二明發起",
    "T85n2785_001:0561a19": "序。經曰爾時薄伽梵告諸苾芻。言諸苾芻。菩",
    "T85n2785_001:0561a20": "薩摩訶薩。盡形壽不顧身命。行此四法。此段",
    "T85n2785_001:0561a21": "經文正及釋自委師故。今當但解廣釋之中",
    "T85n2785_001:0561a22": "不決定義。釋言。謂同一所詮。彼二無有差別",
    "T85n2785_001:0561a23": "者。云何忍辱柔和同一所詮。謂忍能安受他",
    "T85n2785_001:0561a24": "所作害。柔和則能不損惱也。是故名為同所",
    "T85n2785_001:0561a25": "詮也。言不令得此者。謂欲令和忍辱柔和。是",
    "T85n2785_001:0561a26": "其一數非二數故也　釋言。菩提薩埵　大",
    "T85n2785_001:0561a27": "薩埵。具足智慧勝光明　最勝之子最勝因。",
    "T85n2785_001:0561a28": "最勝萠芽。為最勝　具足勇猛　及希有　諸",
    "T85n2785_001:0561a29": "大道師。大名稱圓滿。大慈大福田　自在。如",
    "T85n2785_001:0561b01": "是具法者　此十六名中前四之名。初地已上",
    "T85n2785_001:0561b02": "雖然。一一悉皆具有。而今且約分位建立。初",
    "T85n2785_001:0561b03": "四之名。與四願樂。明德明增一邊真如無間",
    "T85n2785_001:0561b04": "之地隨次。當知言菩提薩埵者。謂。緣菩提及",
    "T85n2785_001:0561b05": "緣有情。初發心也。言大薩埵者。謂。欲攝化",
    "T85n2785_001:0561b06": "大有情聚。披弘誓甲。行大行故。言具足智",
    "T85n2785_001:0561b07": "慧者。唯思無上廣大智故。言勝光明者。具足",
    "T85n2785_001:0561b08": "光能破煩惱所知之障大黑闇。故言最勝之",
    "T85n2785_001:0561b09": "子。最勝因者。此二即是極喜地名。從如來所",
    "T85n2785_001:0561b10": "家心生故。因彼勝智。一切最勝。乃得生故。言",
    "T85n2785_001:0561b11": "最萠芽者。即是第二離垢地名。為因初地二",
    "T85n2785_001:0561b12": "地萠芽而得生故。言為最勝者。即是第三發",
    "T85n2785_001:0561b13": "光地名。即彼萠芽。於此地中。無有損傷。漸",
    "T85n2785_001:0561b14": "令增進。趣大果故。言具足勇猛者。即是第四",
    "T85n2785_001:0561b15": "炎慧地名。於此地中。而能具足趣求菩提大",
    "T85n2785_001:0561b16": "力用故。言及希有者。即是第五難勝地名。為",
    "T85n2785_001:0561b17": "超二乘最勝地故。言大道師者。即是第六現",
    "T85n2785_001:0561b18": "前地名。為證甚深般若波羅蜜義。而能道利",
    "T85n2785_001:0561b19": "諸群迷故。言大名稱者。即是第七遠行地名。",
    "T85n2785_001:0561b20": "為能到於加行究竟成就具足大名稱故。言",
    "T85n2785_001:0561b21": "圓滿大悲者。即是第八不動地名。從於寂靜",
    "T85n2785_001:0561b22": "等持而起利有情故。言大福田者。即是第九",
    "T85n2785_001:0561b23": "善慧地名。為能具足四礙辯。說法度生。得大",
    "T85n2785_001:0561b24": "福故。言自在如是具足法者。此二即是第十",
    "T85n2785_001:0561b25": "法雲地名。而得生於大自在處。及能證得大",
    "T85n2785_001:0561b26": "法智故。已上二門。辯序分竟　次當大門第",
    "T85n2785_001:0561b27": "二明正宗分。復分為二。一廣。二略。初言廣",
    "T85n2785_001:0561b28": "者。如經云。何為四至不應遠離。此復分二。",
    "T85n2785_001:0561b29": "一示相。二結勸。示相復四。一對治不勤。二",
    "T85n2785_001:0561c01": "對治不了刀便。三對治棄皆有情。四對治樂",
    "T85n2785_001:0561c02": "著於境。此中復有四四異門論自明故是故",
    "T85n2785_001:0561c03": "不列四段經文。所有體義論當具明。今但略",
    "T85n2785_001:0561c04": "解釋中。所有未決之義　釋言。菩提心者是",
    "T85n2785_001:0561c05": "所求事者。菩提之心有其二種。一勝義諦。二",
    "T85n2785_001:0561c06": "也俗諦。言勝義諦者。謂。無分別智緣真如也。",
    "T85n2785_001:0561c07": "世俗諦者而有五種。一自性。二行相。三所緣。",
    "T85n2785_001:0561c08": "四功德。五超過。言菩提自性者。而發願言。我",
    "T85n2785_001:0561c09": "今為欲利益安樂一切有情。速成無上正等",
    "T85n2785_001:0561c10": "菩提。度有苦海。言菩提行相者　謂。自能行",
    "T85n2785_001:0561c11": "菩提之行。亦能所於他利行也。言菩提所緣",
    "T85n2785_001:0561c12": "者。謂緣菩提及有情也。言菩提功德者。謂。",
    "T85n2785_001:0561c13": "初中後善也。言菩提超過者。謂。超二乘及人",
    "T85n2785_001:0561c14": "天也。釋言。菩薩善知識者謂諸菩薩及諸佛",
    "T85n2785_001:0561c15": "也者。有其五句。明善知識。一能舉故。二令",
    "T85n2785_001:0561c16": "憶念故。三教誡故。四教授故。五說法故。今",
    "T85n2785_001:0561c17": "此五句。約其三學。而當建立初二之句。即令",
    "T85n2785_001:0561c18": "顯示增上戒學。若有違化。能舉罪故。若忘",
    "T85n2785_001:0561c19": "違化。令善憶持一一如法教懺悔故。其次二",
    "T85n2785_001:0561c20": "句而即顯於增上心學。為能教誡心地法故。",
    "T85n2785_001:0561c21": "若有疑惑。能善斷除。而教授故。從末一句即",
    "T85n2785_001:0561c22": "當顯現增慧學。為能決釋。自相共相無倒說",
    "T85n2785_001:0561c23": "故。夫聽法者善知識所作。五種想除　種想",
    "T85n2785_001:0561c24": "應住相者。寶想。眼想。明想。果想。大果利想。",
    "T85n2785_001:0561c25": "以難得想。俱生慧故。如實知故。得妙果故。無",
    "T85n2785_001:0561c26": "罪過故。應捨想者。毀戒下族。言辭無辯。聲無",
    "T85n2785_001:0561c27": "美妙。於此五事不應見過。釋言。忍辱者他所",
    "T85n2785_001:0561c28": "作害安能忍受者。瑜伽論云。云何堪忍。謂。",
    "T85n2785_001:0561c29": "如有一罵不報。罵嗔不報。嗔打不報。打弄不",
    "T85n2785_001:0562a01": "報弄。又彼尊者。堪能忍受寒熱飢渴。蚊虻虱",
    "T85n2785_001:0562a02": "曰。蛇蝟毒觸。又能忍受他所于犯麁惡語字。",
    "T85n2785_001:0562a03": "又能思受身中所有猛利堅勁辛楚切心奪命",
    "T85n2785_001:0562a04": "苦受。為能堪忍有所容受。是名堪忍。釋言。",
    "T85n2785_001:0562a05": "柔和者不惱於他者。瑜伽論云。云何柔和。謂。",
    "T85n2785_001:0562a06": "如有一於大師等。具足成就慈慜身業。具足",
    "T85n2785_001:0562a07": "成就慈慜語業　具足成就慈慜意業。與諸有",
    "T85n2785_001:0562a08": "智同梵行者和同受用應所受用。凡所飲食",
    "T85n2785_001:0562a09": "無有私密。如法所獲。如法所得。隨在鉢中。為",
    "T85n2785_001:0562a10": "鉢所攝。而為受同戒同見。成就如是六種可",
    "T85n2785_001:0562a11": "樂可受可重無違諍法。易可共住性。不可惱",
    "T85n2785_001:0562a12": "他。與諸有智。同梵行者。共住一處。常令歡",
    "T85n2785_001:0562a13": "喜。是名柔和　釋言。為欲對治樂著於境是",
    "T85n2785_001:0562a14": "故經曰等者。此中云何名為空閑。瑜伽論言。",
    "T85n2785_001:0562a15": "云何名為住阿練若。謂。住空閑山林坰野。受",
    "T85n2785_001:0562a16": "用邊際所有臥具。述離一切村邑聚落如是",
    "T85n2785_001:0562a17": "名。為住阿練若　釋言。如經說以十盡句等",
    "T85n2785_001:0562a18": "者。此文出在十地經也。是故最初極喜地云。",
    "T85n2785_001:0562a19": "以十盡句成諸大願。何等為十。所謂。一眾生",
    "T85n2785_001:0562a20": "界盡。二世界盡。三虛空界盡。四法界盡。五涅",
    "T85n2785_001:0562a21": "槃界盡。六佛出世界盡。七如來智界盡。八心",
    "T85n2785_001:0562a22": "所緣界盡。九佛境界智入界盡。十世間轉法",
    "T85n2785_001:0562a23": "轉智轉界盡。如來生界盡。我願乃盡。如世界",
    "T85n2785_001:0562a24": "盡。如靈空界盡。如法界盡。如涅槃界盡。如佛",
    "T85n2785_001:0562a25": "出世界盡。如佛智界盡。如心所緣界盡。如佛",
    "T85n2785_001:0562a26": "境界智入界盡。如世間轉法轉智轉界盡。若",
    "T85n2785_001:0562a27": "彼界盡。我願了盡。如是眾生界盡不盡。我此",
    "T85n2785_001:0562a28": "善根亦不可盡。世界盡不盡虛空界盡不盡。",
    "T85n2785_001:0562a29": "法界盡不盡。涅槃界盡不盡。佛出世界盡不",
    "T85n2785_001:0562b01": "盡。如來智界盡不盡。心所緣界盡不盡。佛境",
    "T85n2785_001:0562b02": "界智入界盡不盡。世間轉法轉智轉界盡不",
    "T85n2785_001:0562b03": "盡。我此諸願善根亦不可盡。此段經文一一",
    "T85n2785_001:0562b04": "解釋。出十地論。如理應思。二言結勸者。經曰",
    "T85n2785_001:0562b05": "是故諸苾芻菩薩摩訶薩盡形壽不顧身命而",
    "T85n2785_001:0562b06": "此四法不應遠離。此段文句。如上所說。明廣",
    "T85n2785_001:0562b07": "文竟　次當第二明略文。復分為二。一明因。",
    "T85n2785_001:0562b08": "二明果。初言因者。如經時薄伽梵說是語已。",
    "T85n2785_001:0562b09": "至有智常住於空閑　後言明果者。如經若",
    "T85n2785_001:0562b10": "諸智者住此法。降伏諸魔。成等覺。兩段文",
    "T85n2785_001:0562b11": "句。上廣文中已中述故。故不釋也。明正宗竟",
    "T85n2785_001:0562b12": "　大門第三流通分者。復分為三。初標佛化",
    "T85n2785_001:0562b13": "畢。如經爾時薄伽梵說是經已也。次明眾同",
    "T85n2785_001:0562b14": "聞法。如經諸苾芻眾及諸菩薩摩訶薩也。後",
    "T85n2785_001:0562b15": "欽受導奉。如經一切大眾聞佛所說信受奉",
    "T85n2785_001:0562b16": "行也。智度論云。如是我聞者。令生信也。信",
    "T85n2785_001:0562b17": "受奉行。為生智也。由佛所說有三淨勝故。使",
    "T85n2785_001:0562b18": "聞者歡喜奉行。一說者清淨。以於諸法得自",
    "T85n2785_001:0562b19": "在故。二所說清淨。明如實智清淨法體故。三",
    "T85n2785_001:0562b20": "得果清淨。已離諸障成法器故。佛正為說無",
    "T85n2785_001:0562b21": "不信垢領納在心。敬順修學。由斯故說信受",
    "T85n2785_001:0562b22": "奉行。",
    "T85n2785_001:0562b23": "大乘四法經論廣釋開決記一卷"
}