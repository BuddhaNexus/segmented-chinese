{
    "T45n1906_001:0915a16": "大賢法師義記序",
    "T45n1906_001:0915a18": "大薦福寺僧道峯撰",
    "T45n1906_001:0915a19": "吾觀。悠悠群動。營塵業。以增夫漏根。遑遑眾",
    "T45n1906_001:0915a20": "人。攀垢緣。以津於惑樹。譬乎空花起滅火輪",
    "T45n1906_001:0915a21": "施馳。故真梵哀夫。運之以寶筏。世雄宰化授",
    "T45n1906_001:0915a22": "之。以金章。若賾其精微。冥厥中祕。則超識妄",
    "T45n1906_001:0915a23": "海。遺捐汩紛。宅神靈卿。懌用恬止。自天鼓始",
    "T45n1906_001:0915a24": "奏於光曜。道實正真。世眼初滅於堅林。理唯",
    "T45n1906_001:0915a25": "一悟。至乎千歲之後。二宗肇興。執有則遣空。",
    "T45n1906_001:0915a26": "著空則遣有。各據邊岸。未涉中源。嗟乎德風。",
    "T45n1906_001:0915a27": "罷熏。仙露失味。大義將喪。孰云提綱。則五日",
    "T45n1906_001:0915a28": "傳照於五天。還舒麗景。千部飛聲於千古。再",
    "T45n1906_001:0915a29": "樹洪勳。信夫繼燭傳燈。春蘭秋菊。然應五百。",
    "T45n1906_001:0915b01": "而傑起。其誰歟。即東國大賢法師其人也。玄",
    "T45n1906_001:0915b02": "風清邈。道氣孤雄。龍章鳳雛之姿。河關缶聳",
    "T45n1906_001:0915b03": "之量。踰弱冠之歲。栽覺樹於青丘。將成立之",
    "T45n1906_001:0915b04": "年。泛慈舟於陸海。而跡幽期遠。遂潛用。韜光",
    "T45n1906_001:0915b05": "嗟義苑之彫榮。歎法橋之墜構。因述瑜伽纂",
    "T45n1906_001:0915b06": "要三卷。造唯識決擇一卷菩薩戒本宗要一",
    "T45n1906_001:0915b07": "卷。并本母頌一百行。用傳來葉。並詞妍理邃。",
    "T45n1906_001:0915b08": "文約義豐。彪炳之惠日增明。采[火*(?/示)]之覺山踰",
    "T45n1906_001:0915b09": "麗。庶使迷於岐路。直觀南指之車。昧其形顏。",
    "T45n1906_001:0915b10": "仰鑒西秦之鏡者爾。",
    "T45n1906_001:0915b13": "菩薩戒本宗要一卷",
    "T45n1906_001:0915b15": "青丘沙門大賢撰",
    "T45n1906_001:0915b16": "　勇士交陳死如歸　　丈夫向道有何辭",
    "T45n1906_001:0915b17": "　初入恒難永無易　　由難若退何劫成",
    "T45n1906_001:0915b18": "　丈夫欲取三界王　　當揮智劍斷眾魔",
    "T45n1906_001:0915b19": "　吾於苦海誓無畏　　莊嚴戒筏攝諸方",
    "T45n1906_001:0915b20": "今依此經釋持犯要。略有三門。一申經意門。",
    "T45n1906_001:0915b21": "二能所成門。三修行差別門。",
    "T45n1906_001:0915b22": "一經意者。經曰。梵網經盧遮那佛說菩薩心",
    "T45n1906_001:0915b23": "地品。梵者。能淨之義網者。攝有情義。謂此經",
    "T45n1906_001:0915b24": "者。乃至有頂。生死大海拘持有情。終致無上",
    "T45n1906_001:0915b25": "寂滅之岸。無盡饒益諸飢渴類。如世網故。由",
    "T45n1906_001:0915b26": "斯世尊。因梵網說一部宗心。生長萬德名為",
    "T45n1906_001:0915b27": "心地。",
    "T45n1906_001:0915b28": "二能所成門者。略有二門。一能成相門。二所",
    "T45n1906_001:0915b29": "成相門。一能成者。如經曰。一切有心者。皆應",
    "T45n1906_001:0915c01": "攝佛戒。謂無上乘。至深至廣。以至深故。極之",
    "T45n1906_001:0915c02": "良難。由至廣故。一切成因。一塵微渧山海本",
    "T45n1906_001:0915c03": "故。由此諸佛制戒無礙。但解語者。所發之心。",
    "T45n1906_001:0915c04": "由種姓力皆成因故。此復云何。謂如有一人",
    "T45n1906_001:0915c05": "決定。希求斷一切惡。修一切善。盡有情界。至",
    "T45n1906_001:0915c06": "丈夫行。爾時於此解脫分心。由羯磨緣。得菩",
    "T45n1906_001:0915c07": "薩戒。一切惡者。從初發心乃至菩提。所斷及",
    "T45n1906_001:0915c08": "捨一切雜染。一切善者。從初發心乃至菩提。",
    "T45n1906_001:0915c09": "所生及得一切清淨。有情界者。窮未來際所",
    "T45n1906_001:0915c10": "荷負。一切求道莫大斯。焉名至丈夫。何者鳳",
    "T45n1906_001:0915c11": "凰之卵雖未破穀自在超境之勢。初發之心",
    "T45n1906_001:0915c12": "雖在纏裹。便有近物性蚊虻舉翼。而無翳",
    "T45n1906_001:0915c13": "天之用。二乘出染。而無覆生之功。如經迦葉",
    "T45n1906_001:0915c14": "菩薩頌曰。發心畢竟二無別　如是二心先",
    "T45n1906_001:0915c15": "心難　自未得度先度他　是故我禮初發心",
    "T45n1906_001:0915c16": "初發已為天人師　勝出聲聞及獨覺　如是",
    "T45n1906_001:0915c17": "發心過三界　是故得名最無上。二所成相",
    "T45n1906_001:0915c18": "者。如經曰。一切菩薩已學。一切菩薩當學。一",
    "T45n1906_001:0915c19": "切菩薩今學。已略說波羅提木叉相貌。謂菩",
    "T45n1906_001:0915c20": "薩戒依實取捨。不同餘戒佛。知時宜。說輕為",
    "T45n1906_001:0915c21": "重。說重為輕。故於三際。戒相決定。然望聲",
    "T45n1906_001:0915c22": "聞。略有三種不同分相。一受不同分相。謂菩",
    "T45n1906_001:0915c23": "薩戒。除具七遮。一切受得。如本業說。六道眾",
    "T45n1906_001:0915c24": "生受得戒。但解語得戒不失。佛子三世劫中。",
    "T45n1906_001:0915c25": "一切佛常作是說。由此亦有自受之法。又雖",
    "T45n1906_001:0915c26": "犯重。若非七遮。現身得受。不同餘戒。如本業",
    "T45n1906_001:0915c27": "說。十重有犯無悔。得使重受。瑜伽亦爾。然此",
    "T45n1906_001:0915c28": "經中。約犯七遮。密意總說。犯十重者。現身不",
    "T45n1906_001:0915c29": "得戒。二犯不同分相攝大乘說。菩薩性罪不",
    "T45n1906_001:0916a01": "現行故。與聲聞共相似。遮罪有現行故。與彼",
    "T45n1906_001:0916a02": "不共於此處所有聲聞犯菩薩不犯。有菩薩",
    "T45n1906_001:0916a03": "犯聲聞不犯。菩薩具有身語心戒。聲聞唯有",
    "T45n1906_001:0916a04": "身語二戒。謂人與行各有四句。人四句者。一",
    "T45n1906_001:0916a05": "內邪外正。二外染內淨。三俱淨。四俱染。行四",
    "T45n1906_001:0916a06": "句者。一合小福而乖廣大。二順深遠而違淺",
    "T45n1906_001:0916a07": "近。三俱順。四俱違。此中菩薩取中間二故。與",
    "T45n1906_001:0916a08": "聲聞自有不同。由此亦有性罪現行。如瑜伽",
    "T45n1906_001:0916a09": "說。善權方便為利他故。於諸性罪。少分現行。",
    "T45n1906_001:0916a10": "而無所犯。反生功德。乃至廣說。若以至知。唯",
    "T45n1906_001:0916a11": "佛境界而隨分故。一切由心。不爾如何。自判",
    "T45n1906_001:0916a12": "地獄。以諸聖者已斷彼故。如契經言。菩薩知",
    "T45n1906_001:0916a13": "以破戒因緣。令人受持愛樂大乘。則得破戒。",
    "T45n1906_001:0916a14": "菩薩爾時應作此念。我寧一劫若減一劫。墮",
    "T45n1906_001:0916a15": "無間獄。受此罪報。要令是人不退菩提。文殊",
    "T45n1906_001:0916a16": "白佛言。為此毀戒。墮阿鼻獄。無有是處。佛讚",
    "T45n1906_001:0916a17": "善哉。瑜伽亦同。問既生功德。何名性罪。答意",
    "T45n1906_001:0916a18": "樂雖善。方便惡故。然處處說不染不犯。但由",
    "T45n1906_001:0916a19": "意樂。不由方便。以方便時亦有染故。如說。在",
    "T45n1906_001:0916a20": "家慈心行婬。出家不爾。護聲聞故。問同受三",
    "T45n1906_001:0916a21": "聚。戒支應等。如何一事犯不犯別。答戒支雖",
    "T45n1906_001:0916a22": "等。修有分齋。如不定性所知障性。隨其所望",
    "T45n1906_001:0916a23": "染不染故。三捨不同分相。比丘五緣。菩薩四",
    "T45n1906_001:0916a24": "緣。如論廣說。又比丘三品犯重。皆捨淨戒。菩",
    "T45n1906_001:0916a25": "薩必由上品纏捨。如慈尊說。若諸菩薩。毀犯",
    "T45n1906_001:0916a26": "四種他勝處法。數數現行都無慚愧。深生愛",
    "T45n1906_001:0916a27": "樂。見是功德。當知說。名上品纏犯。非諸菩薩",
    "T45n1906_001:0916a28": "暫一。現行他勝處法。便捨菩薩淨戒律儀。如",
    "T45n1906_001:0916a29": "諸苾芻。又比丘戒。必總受持故。犯一重。便失",
    "T45n1906_001:0916b01": "一切。菩薩不爾。如瑜伽言。菩薩戒中。無無",
    "T45n1906_001:0916b02": "餘犯。乃至廣說。謂上品纏雖破一重。不失餘",
    "T45n1906_001:0916b03": "故。猶如近事總受持一。雖名犯戒。而成其性。",
    "T45n1906_001:0916b04": "如契經言。有而犯者。勝無不犯。有犯名菩薩。",
    "T45n1906_001:0916b05": "無犯名外道。又初誘戒。由有一分受。亦有一",
    "T45n1906_001:0916b06": "分持。如世尊言。受一戒。名一分優婆塞。菩薩",
    "T45n1906_001:0916b07": "亦爾。隨分戒故。如契經言。有受一分戒。名一",
    "T45n1906_001:0916b08": "分菩薩。乃至十分。名具足受戒。又比丘戒。隨",
    "T45n1906_001:0916b09": "命即捨。菩薩不爾。雖轉餘生。戒隨遂故。廣說",
    "T45n1906_001:0916b10": "如論。又如經說。一切菩薩凡聖戒。盡心為",
    "T45n1906_001:0916b11": "體。是故心盡戒亦盡。心無盡故戒亦無盡。問",
    "T45n1906_001:0916b12": "亦可菩薩。期願勝故。別受八戒。過日夜持。答",
    "T45n1906_001:0916b13": "如支無過所制而受。時亦應然。寧過邊際。",
    "T45n1906_001:0916b14": "如觀經說。大王日日受八戒。問若爾。如時必",
    "T45n1906_001:0916b15": "應具支。或復如支亦可減時。是則違經。如說。",
    "T45n1906_001:0916b16": "我於一時。住恒河邊。迦旃延來作如是言。世",
    "T45n1906_001:0916b17": "尊。我教眾生。令受齊法。或一日。或一夜。或",
    "T45n1906_001:0916b18": "一時。或一念。如是之人成齊不耶。我言。比",
    "T45n1906_001:0916b19": "丘是人得善。不名持齋。我諸弟子。聞是說。已",
    "T45n1906_001:0916b20": "不解我意。唱言。如來說八戒齋具受乃得。答",
    "T45n1906_001:0916b21": "一惡應遮。一支成戒。欲進定慧。不減其時。菩",
    "T45n1906_001:0916b22": "薩七眾。隨順聲聞。八戒亦爾。別受如彼。如涅",
    "T45n1906_001:0916b23": "槃經頌曰。若為無上道　一日一夜中　受",
    "T45n1906_001:0916b24": "持八齋法　則生不動國。",
    "T45n1906_001:0916b25": "三修行差別門者。略有四門。一親近善士門。",
    "T45n1906_001:0916b26": "二聽門正法門。三如理作意門。四如說修行",
    "T45n1906_001:0916b27": "門。一近善士者。如世尊言。一切眾生。為大菩",
    "T45n1906_001:0916b28": "提近因緣者。無先善友。謂友有四。一順善違",
    "T45n1906_001:0916b29": "惡。二順惡違善。三善惡皆順。四善惡俱違。此",
    "T45n1906_001:0916c01": "中初一。應與事同。雖其惡者。以改為師。不以",
    "T45n1906_001:0916c02": "同心斷金之友。開於額上之珠。使成菩提器。",
    "T45n1906_001:0916c03": "誰有不憑勝近而立其功者也。是故親近善",
    "T45n1906_001:0916c04": "士為先。二聞正法者。如契經言。設滿世界火。",
    "T45n1906_001:0916c05": "必過要聞法。謂由一句。能斷苦輪故。聞半偈。",
    "T45n1906_001:0916c06": "魂沈雪山。然於四處。安住正念。然後請問。如",
    "T45n1906_001:0916c07": "論應知。朝聞未夕要必流通。以他正行。為自",
    "T45n1906_001:0916c08": "萬行。以他成道。為自菩提。設誤正念。墮阿鼻",
    "T45n1906_001:0916c09": "獄。利一眾生。甘心受苦。如契經言。為一眾",
    "T45n1906_001:0916c10": "生。億劫修行。使無量眾。令度苦海。三如理作",
    "T45n1906_001:0916c11": "意者。謂觀四事。先治四倒。一者諸行無常。生",
    "T45n1906_001:0916c12": "必滅故。諸盛歸衰。非究竟故。二者有漏皆苦。",
    "T45n1906_001:0916c13": "由三苦故。然以愛網纏生死輪。合離毒刃之",
    "T45n1906_001:0916c14": "所割裂。憂苦火箭之所射然。廣說如論。三者",
    "T45n1906_001:0916c15": "三界。不淨雜染性故。然似淨現如怨誑親。諸",
    "T45n1906_001:0916c16": "不淨想。如論廣說。四者諸法無我。二我空故。",
    "T45n1906_001:0916c17": "謂諸蘊法生滅為身。起不言起。滅無滅想。諸",
    "T45n1906_001:0916c18": "法一相。所謂無相。如幻緣生。無自性故。無性",
    "T45n1906_001:0916c19": "之性。即諸法性。雖不出相。莫見其軀。雖在言",
    "T45n1906_001:0916c20": "裏。未談其狀。四如說修行者。誓起十地。遠志",
    "T45n1906_001:0916c21": "菩提。出家辭別所愛之類。掃衣量鉢如法受",
    "T45n1906_001:0916c22": "持。樹百姓門以為家糧戒定慧中。如說修行。",
    "T45n1906_001:0916c23": "此復云何。謂於四門善巧。菩薩能淨戒行。妙",
    "T45n1906_001:0916c24": "具資糧。一護正念門。二波羅密多勝門。三",
    "T45n1906_001:0916c25": "輕重性門。四持犯相門。一護正念者。謂於可",
    "T45n1906_001:0916c26": "愛。應作此念。諸欲無飽。如枯骨等。乃至厄如",
    "T45n1906_001:0916c27": "樹端爛果。如羅剎女。少味多災。遍害於世出",
    "T45n1906_001:0916c28": "世義利。於此不忍。何盡苦際。若對相違。應作",
    "T45n1906_001:0916c29": "此念。雖諸有情一如來藏。而迷自心。計為他",
    "T45n1906_001:0917a01": "故。妄生喜恚。沈於苦流。自業受果。引他為",
    "T45n1906_001:0917a02": "緣。令墮惡趣。深是自過。我曾尚求無義利事。",
    "T45n1906_001:0917a03": "不顧地獄。長受大苦。況為菩提。暫時小苦而",
    "T45n1906_001:0917a04": "不忍受。若在中容。應作此念。命如放箭。俯仰",
    "T45n1906_001:0917a05": "一生。今日欲盡。何義利成。無始供身。身所反",
    "T45n1906_001:0917a06": "害。無邊生死。無所不覊。如世尊言。大地無有",
    "T45n1906_001:0917a07": "汝等長夜。不受無量生死苦處。一人一劫所",
    "T45n1906_001:0917a08": "受身骨。不爛壞者。其聚量。齊王舍城側廣博",
    "T45n1906_001:0917a09": "脇山。所飲乳汁如四海水。身所出血。復愛別",
    "T45n1906_001:0917a10": "離所泣之淚。多四大海。大地草木盡斬為籌。",
    "T45n1906_001:0917a11": "以數父母。亦不可盡。無量劫來。或在地獄。或",
    "T45n1906_001:0917a12": "在畜生。或在餓鬼。所受行苦。不可稱計。如是",
    "T45n1906_001:0917a13": "思惟。夙夜匪懈。乃至中夜。右脇而臥。住光明",
    "T45n1906_001:0917a14": "想。如野鹿寐。如坐禪經曰。煩惱深無底　生",
    "T45n1906_001:0917a15": "死海無邊　度苦船未立　云何得睡眠。二",
    "T45n1906_001:0917a16": "波羅密多攝門者。略有二門。一總性攝門。二",
    "T45n1906_001:0917a17": "別相攝門。初者諸行。由作不作應作四句。七",
    "T45n1906_001:0917a18": "種最勝之所攝受。乃名到彼岸故。廣說如論。",
    "T45n1906_001:0917a19": "然到彼岸各有九相。如瑜伽說。應當善巧。後",
    "T45n1906_001:0917a20": "者有三種。一因果。攝前為後依故。順前句攝。",
    "T45n1906_001:0917a21": "後淨持前故。順後句攝。雖別別修。由引持故。",
    "T45n1906_001:0917a22": "一一自然遍修一切。二者體攝修一一行。一",
    "T45n1906_001:0917a23": "切無貪施性。一切思業戒性。一切無瞋忍性。",
    "T45n1906_001:0917a24": "一切勇悍精進性。一切專注靜慮性。一切正",
    "T45n1906_001:0917a25": "見後五性。由此一行修一切行。必相應故。三",
    "T45n1906_001:0917a26": "者用攝無貪等法。一一具有無畏等施。乃至",
    "T45n1906_001:0917a27": "成就有情智儀。互相資助展轉眷屬。皆以一",
    "T45n1906_001:0917a28": "切俱行功德。為自性故。由此於一切行。行一",
    "T45n1906_001:0917a29": "切行。是則一念修一切行。豈唯阿僧企耶已",
    "T45n1906_001:0917b01": "後。又無數劫實在一念。如旋行者。實向自項。",
    "T45n1906_001:0917b02": "為未來際。項亦背顏。為過去際。無始無終歸",
    "T45n1906_001:0917b03": "一念故。如有頌言。處夢謂經年　悟乃須臾",
    "T45n1906_001:0917b04": "項　故時雖無量　攝在一剎那。三輕重性",
    "T45n1906_001:0917b05": "門者。所取及捨。雖攝一切雜染清淨。於加行",
    "T45n1906_001:0917b06": "業。制禁戒故。略有十重四十八輕。然菩薩戒。",
    "T45n1906_001:0917b07": "意地為本。若見勝利。縱身語故。無惡不由貪",
    "T45n1906_001:0917b08": "瞋癡者。無不為引好推惡。所以後四為根本",
    "T45n1906_001:0917b09": "重。攝善戒中極違有二。一修福捨智。二棄大",
    "T45n1906_001:0917b10": "向小。貪偏引初。愚癡遍引。餘二引後。違大乘",
    "T45n1906_001:0917b11": "故。攝有情中極違有二。一先自後他。二有親",
    "T45n1906_001:0917b12": "怨想。惟惡引初。貪瞋引後。愚癡邪見通引一",
    "T45n1906_001:0917b13": "切。由此隨應。為三聚本。四持犯相門者。略有",
    "T45n1906_001:0917b14": "三門。一總相門。二別相門。三究竟門。一總相",
    "T45n1906_001:0917b15": "者。若作必犯。設犯亦作。四句分別。或有作而",
    "T45n1906_001:0917b16": "非犯。謂見勝利菩薩戒中。乃至下凡。善心所",
    "T45n1906_001:0917b17": "作。皆非犯故。或有不作而犯。謂隨喜等。餘句",
    "T45n1906_001:0917b18": "應知。若犯必染。設染定犯。謂有四句。第一句",
    "T45n1906_001:0917b19": "者。無覆無記。無知。放逸。此罪助惡招彼果",
    "T45n1906_001:0917b20": "故。第二句者。謂欲斷彼。生起意樂。發勤精",
    "T45n1906_001:0917b21": "進。煩惱熾盛。弊抑其心。時時數起。餘句應",
    "T45n1906_001:0917b22": "知。若犯必罪。設罪亦犯。謂順前句。以犯亂",
    "T45n1906_001:0917b23": "等。無所了知。故思業故。若有重罪。亦業道。",
    "T45n1906_001:0917b24": "設有業道。亦重罪。四句分別。或有是重而非",
    "T45n1906_001:0917b25": "業道。謂酤酒等。及餘一分或有業道而非重",
    "T45n1906_001:0917b26": "攝。謂綺語等餘句應知。若重業道亦必捨戒。",
    "T45n1906_001:0917b27": "設捨戒者亦重業耶。應作四句。一中下品纏。",
    "T45n1906_001:0917b28": "犯他勝處。謂有慚愧。亦不深耽見是功德。二",
    "T45n1906_001:0917b29": "自及向他。捨菩提願。三上纏。總別犯他勝處。",
    "T45n1906_001:0917c01": "起根本罪。除爾所相。為第四句。問若爾何故",
    "T45n1906_001:0917c02": "本業經言。菩薩戒有受法。而無捨法。有犯不",
    "T45n1906_001:0917c03": "失。盡未來際。答下乘向大。有應捨法。棄菩薩",
    "T45n1906_001:0917c04": "戒。無應爾故。或菩薩戒。無無餘犯。無有總",
    "T45n1906_001:0917c05": "盡。如前說故。二別相者。若於自他。讚毀必",
    "T45n1906_001:0917c06": "罪。設毀讚者。亦是福耶。謂有四句。或有讚毀",
    "T45n1906_001:0917c07": "罪毀讚福。如次他邊損害故。饒益故。或有讚",
    "T45n1906_001:0917c08": "毀福毀讚罪。摧邪等故。佞引利故。或有讚毀",
    "T45n1906_001:0917c09": "亦福亦罪。毀讚亦爾。謂順淺小違深廣等。或",
    "T45n1906_001:0917c10": "有讚毀毀讚非罪非福。謂如彼心增上犯亂。",
    "T45n1906_001:0917c11": "或重苦逼。或未受戒無記所作。若讚毀罪。必",
    "T45n1906_001:0917c12": "他勝處。設他勝處。亦讚毀耶。謂輕重相難可",
    "T45n1906_001:0917c13": "決定。隨位持犯極微細故。然約初業四句分",
    "T45n1906_001:0917c14": "別。謂有讚毀而非重罪。雖有愛憎。不為利等。",
    "T45n1906_001:0917c15": "雖染犯罪。而非重故。餘句應知。此中且說讚",
    "T45n1906_001:0917c16": "毀一戒。所餘持犯類此應知。謂菩薩戒。與諸",
    "T45n1906_001:0917c17": "行心。廣蕩無方。無所據礙。行者之機。過塵沙",
    "T45n1906_001:0917c18": "故。萬行一一以千門。應塵機。修一一故。罪福",
    "T45n1906_001:0917c19": "之性難別。一行應塵之故。邪正之相易濫。雖",
    "T45n1906_001:0917c20": "無數機。皆入菩薩之道。雖無礙門。莫出菩提",
    "T45n1906_001:0917c21": "之因。無不道故。高出狹情之謗。皆為因故。深",
    "T45n1906_001:0917c22": "入廣慧之歎。雖同人面。豈合一相。雖向遠路。",
    "T45n1906_001:0917c23": "寧唯特足。如契經言。於乘緩者。乃名為緩。於",
    "T45n1906_001:0917c24": "戒緩者。不名為緩。菩薩摩訶薩。於此大乘。心",
    "T45n1906_001:0917c25": "不懈縵。是名奉戒。為護正法。以大乘水。而自",
    "T45n1906_001:0917c26": "澡浴。是故菩薩。雖現破戒。不名為緩。三究竟",
    "T45n1906_001:0917c27": "者。即以二空亡三輪相。如契經言。應以不護",
    "T45n1906_001:0917c28": "圓滿淨戒波羅密多。犯無犯相。不可得故。謂",
    "T45n1906_001:0917c29": "戒。罪。人。三輪之相。不即緣故。雖相非無。不",
    "T45n1906_001:0918a01": "離緣故。自性非有。即。離。中間。亦不可得。性",
    "T45n1906_001:0918a02": "非有故。勿增能持。相非無故。不撥無犯。空而",
    "T45n1906_001:0918a03": "不撥。不失戒相。有而不增。無犯戒性。雖明輕",
    "T45n1906_001:0918a04": "重是非之相。而見三輪。非究竟行。諸法如義。",
    "T45n1906_001:0918a05": "即名如來。由修無我。之所得故。此無相行。永",
    "T45n1906_001:0918a06": "斷二障。能滿二利。名為究竟。何者。一念之內",
    "T45n1906_001:0918a07": "三際圓融。便謂菩提。不離發心。增上意樂。從",
    "T45n1906_001:0918a08": "此而生。如契經說。當果諸佛。摩頂說法。一法",
    "T45n1906_001:0918a09": "之空。一切無生。便謂。自心流成六道。同體大",
    "T45n1906_001:0918a10": "悲。從此而起。如契經言。即此法身無量煩惱",
    "T45n1906_001:0918a11": "之所漂動。往來生死。名為眾生。護持既爾。出",
    "T45n1906_001:0918a12": "離亦然。如有頌曰。一切業障海　皆從妄想",
    "T45n1906_001:0918a13": "生　若欲懺悔者　端坐念實相　眾罪如霜",
    "T45n1906_001:0918a14": "露　慧日能消除　是故應至心　勤懺六根",
    "T45n1906_001:0918a15": "罪。此三聚戒。離苦樂邊。證斷智恩三身德",
    "T45n1906_001:0918a16": "本。誡如調絃妙取其中。如契經說。菩薩為道",
    "T45n1906_001:0918a17": "受四供養。身不堅牢則不忍苦。不忍苦故。不",
    "T45n1906_001:0918a18": "能修善。於苦生恚。於樂生貪。乃至廣說。吾為",
    "T45n1906_001:0918a19": "遍訪一切論宗。數寶之項。少年位滿。今為",
    "T45n1906_001:0918a20": "半錢之利。鳩此要門。為後修集古迹。如瑜伽",
    "T45n1906_001:0918a21": "記并頌。申自意樂。如唯識判一卷。幸有同趣。",
    "T45n1906_001:0918a22": "詳而取決　已開聖典微密要　圓鏡懸空照",
    "T45n1906_001:0918a23": "長霄　人身聖教難可再　有心欲出宜及時。",
    "T45n1906_001:0918a24": "菩薩戒本宗要一卷"
}