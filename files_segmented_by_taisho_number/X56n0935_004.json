{
    "X56n0935_004:0546c07": "金剛錍顯性錄卷第四",
    "X56n0935_004:0546c09": "孤山沙門釋　智圓　集",
    "X56n0935_004:0546c10": "客曰下七野客咨審三初咨審行門二初咨審四初",
    "X56n0935_004:0546c11": "正咨審幾近也巨機反又居祈反又祈冀反皆通然",
    "X56n0935_004:0546c12": "用去聲為雅必依此見等者謂定依向者所答而修",
    "X56n0935_004:0546c13": "獲得分果及究竟果否。",
    "X56n0935_004:0546c14": "余曰下二泛示行門二初明行門未備一家宗途者",
    "X56n0935_004:0546c15": "脩行之門教法周備委窮始末者唯止觀耳教行至",
    "X56n0935_004:0546c16": "心法總有六雙教謂大小諸教行謂偏圓諸行事理",
    "X56n0935_004:0546c17": "即諸教真俗又體相是理體相所攝是事惑謂三惑",
    "X56n0935_004:0546c18": "智謂權實諸智凡聖各有因果因果各有依正心謂",
    "X56n0935_004:0546c19": "能生心法謂所生法輔行云心謂能計假名之心法",
    "X56n0935_004:0546c20": "謂所計五陰實法若未善解止觀十章始末安能周",
    "X56n0935_004:0546c21": "徧搜括六雙之義攝入己心觀於心性三千融攝自",
    "X56n0935_004:0546c22": "在以為初心行人修觀之端首乎又輔行云故須善",
    "X56n0935_004:0546c23": "曉前諸大章鈎鎖冠帶收攝文旨攬入一心仍須十",
    "X56n0935_004:0546c24": "法和合成乘一一調停境境研覈借使未悟可為妙",
    "X56n0935_004:0547a01": "因是知未善止觀安可修心益見諸文託附觀心未",
    "X56n0935_004:0547a02": "堪修習觀法旁正深可思量故義例云凡欲釋義先",
    "X56n0935_004:0547a03": "思部類知法華玄雖諸義之下皆立觀心然文本意",
    "X56n0935_004:0547a04": "明五重玄義出諸教相則教正觀旁託事興觀義立",
    "X56n0935_004:0547a05": "觀心託事觀心既是義立豈可便堪修證況義例喻",
    "X56n0935_004:0547a06": "疑示三種觀相明示託事未可修習故云十二部觀",
    "X56n0935_004:0547a07": "寄事立名雖有三觀之名十境十乘不列一部名下",
    "X56n0935_004:0547a08": "唯施一句豈此一句能申觀門(古人非但別立頓頓兼謂事觀可修一句",
    "X56n0935_004:0547a09": "者如十二部觀云觀心空假中名長行直說等)若此一句足得修行十境十",
    "X56n0935_004:0547a10": "乘便成煩芿今人謂事法觀心便可修習不假止觀",
    "X56n0935_004:0547a11": "者豈不全同往代邪師謂十二部觀便可脩行邪況",
    "X56n0935_004:0547a12": "復論主於釋籤及文句記中指示觀心須依止觀非",
    "X56n0935_004:0547a13": "不分明仍於今論明其所以寄言學者當取信於宗",
    "X56n0935_004:0547a14": "師無取信於未習然子下二與奪結示似虗其情者",
    "X56n0935_004:0547a15": "謂據前答問所領之義但是圓解空其執情耳解猶",
    "X56n0935_004:0547a16": "未備故曰似也觀道猶為罔像者以未聞止觀行門",
    "X56n0935_004:0547a17": "故罔像亦可云仿像未審貌此即與其解奪其行也",
    "X56n0935_004:0547a18": "客曰下三徵行門祖承文有三問一總問何名觀道",
    "X56n0935_004:0547a19": "二問此觀道從誰傳授三問此觀道在何教法所明",
    "X56n0935_004:0547a20": "余曰下四答行門祖承二初答祖承向問仁師誰邪",
    "X56n0935_004:0547a21": "今答天台智者是我之師觀道從彼傳授也靈山親",
    "X56n0935_004:0547a22": "承等具如別傳是余師也者智者滅後章安集成此",
    "X56n0935_004:0547a23": "止觀法門傳于縉雲威縉雲傳東陽小威東陽傳左",
    "X56n0935_004:0547a24": "谿朗左谿傳論主智者望於論主即第六代祖師耳",
    "X56n0935_004:0547b01": "非父師也。",
    "X56n0935_004:0547b02": "摩訶下二答行門二初示行法向問法依何邪今答",
    "X56n0935_004:0547b03": "摩訶止觀即詮觀道之教法也指此教法為所傳故",
    "X56n0935_004:0547b04": "云所承法也問若爾乃是傳言教何言傳心觀乎答",
    "X56n0935_004:0547b05": "心觀在乎內證豈得相傳夫言傳授者但傳其言令",
    "X56n0935_004:0547b06": "學者體言見心其猶斵輸之藝其藝可傳其妙不可",
    "X56n0935_004:0547b07": "傳也故有始聞即悟又有久習無成若心觀可傳不",
    "X56n0935_004:0547b08": "應有久習無成者也有智思之故山家六代相承唯",
    "X56n0935_004:0547b09": "傳十卷之文為行法耳問智者已前止觀之法未形",
    "X56n0935_004:0547b10": "文墨可云傳心否答既云北齊慧文依論立觀口授",
    "X56n0935_004:0547b11": "南嶽口授豈非言教邪以二十五下宗示止觀行法",
    "X56n0935_004:0547b12": "之意於十章中且置前五以全屬依教開解故方便",
    "X56n0935_004:0547b13": "雖猶屬解以二十五法稍堪為行始故故今示之是",
    "X56n0935_004:0547b14": "則一部之意正以二十五法而為前導十乘十境以",
    "X56n0935_004:0547b15": "為正修境觀相融令有所到故義例云止觀縱用諸",
    "X56n0935_004:0547b16": "教意在十法以成妙觀又云脩行俱須二十五法以",
    "X56n0935_004:0547b17": "為方便十乘十境以為正修若無十境乘則無體若",
    "X56n0935_004:0547b18": "無十法名壞驢車故今所答唯示正脩兼論方便耳",
    "X56n0935_004:0547b19": "十法成乘者一觀不思議境二起慈悲心三巧安止",
    "X56n0935_004:0547b20": "觀四破法徧五識通塞六修道品七對治助開八知",
    "X56n0935_004:0547b21": "次位九能安忍十無法愛此之十法即能觀觀一念",
    "X56n0935_004:0547b22": "三千三諦即所觀境為對三根故觀有十上根只觀",
    "X56n0935_004:0547b23": "不思議境即入初住或內外凡中根更假發心乃至",
    "X56n0935_004:0547b24": "對治下根復須善知位次乃至若入似位法愛不生",
    "X56n0935_004:0547c01": "圓真方顯然次位下三只是乘之所涉若無所涉運",
    "X56n0935_004:0547c02": "義不成是故十法通名乘也故云成乘經云乘是實",
    "X56n0935_004:0547c03": "乘遊於四方直至道場斯之謂矣十境者一陰入二",
    "X56n0935_004:0547c04": "煩惱三病患四業相五摩事六禪定七諸見八增上",
    "X56n0935_004:0547c05": "慢九二乘十菩薩此十境通能覆障陰居初者二義",
    "X56n0935_004:0547c06": "一現前二依經大品云聲聞人依四念處行道菩薩",
    "X56n0935_004:0547c07": "初觀色等故不違經又行人受身誰不陰入現前是",
    "X56n0935_004:0547c08": "故依經准行初觀陰境下之九境隨發而觀一一皆",
    "X56n0935_004:0547c09": "用十乘觀法觀彼十境不離一心三千三諦也故云",
    "X56n0935_004:0547c10": "觀於十境十境互發者陰境現觀則不論發陰解有",
    "X56n0935_004:0547c11": "發義如觀煩惱境時於煩惱上圓解不生而却通達",
    "X56n0935_004:0547c12": "五陰發於圓解名發境解此名互發共觀陰境發陰",
    "X56n0935_004:0547c13": "解者則不名互發若觀陰境發煩惱等境或發煩惱",
    "X56n0935_004:0547c14": "解等並名互發餘境例爾是則陰境不論發陰解得",
    "X56n0935_004:0547c15": "論發餘九境境解俱論發若讀止觀九雙七隻互發",
    "X56n0935_004:0547c16": "文須知此意觀時進否者餘之九境發時則觀不發",
    "X56n0935_004:0547c17": "者則不觀故云進否是故博地初心唯觀陰境而已",
    "X56n0935_004:0547c18": "甞試思之止觀以陰境現觀九境待發者此約博地",
    "X56n0935_004:0547c19": "初心大分而說若已稟權教修行或在伏位或在斷",
    "X56n0935_004:0547c20": "位忽聞圓法起圓信心若欲造修應先觀二乘菩薩",
    "X56n0935_004:0547c21": "餘境待發方觀也又一種凡夫此世已曾得四禪者",
    "X56n0935_004:0547c22": "應先觀禪定若四大由來違反者應先觀病患若四",
    "X56n0935_004:0547c23": "分已自增多者應先觀煩惱故輔行釋修發中云況",
    "X56n0935_004:0547c24": "復隨人作意欲修有發不發故下九境通名修發然",
    "X56n0935_004:0548a01": "四分由來增多等既不因修觀而發則但是陰境所",
    "X56n0935_004:0548a02": "收今言煩惱等境者必須因觀而發宿習方乃別受",
    "X56n0935_004:0548a03": "境名大略者略不具也則止觀之文為初心修觀者",
    "X56n0935_004:0548a04": "略舉綱格而統明大理耳。",
    "X56n0935_004:0548a05": "諸問下二對顯今文諸問即前四十六問此四十六",
    "X56n0935_004:0548a06": "問於止觀十境中且示陰境於十乘中且示觀不思",
    "X56n0935_004:0548a07": "議境也故云且令識十乘初妙觀而已餘乘即陰境",
    "X56n0935_004:0548a08": "中起慈悲心等九乘諸境即煩惱等九境請觀今文",
    "X56n0935_004:0548a09": "四十六問已示不思議境尚云必欲修習觀法未周",
    "X56n0935_004:0548a10": "況諸文託事附法曾未略示三千應知未可修習他",
    "X56n0935_004:0548a11": "又救云講授諸文之次豈遏觀行之機故須懸取止",
    "X56n0935_004:0548a12": "觀之境來消事法觀文所堪或曰槃特唯誦一偈尚",
    "X56n0935_004:0548a13": "獲聖果事法觀心豈令彼機緣依而修習若然者乃",
    "X56n0935_004:0548a14": "是以止觀隨機面授深違大師遺囑也遺囑云止觀",
    "X56n0935_004:0548a15": "不須面授私記時為人說輔行釋云囑意正言隨機",
    "X56n0935_004:0548a16": "面授非後代可不任脩證乎又百錄訓知事中備明",
    "X56n0935_004:0548a17": "往人依事法脩觀得入也今試通之且槃特是佛世",
    "X56n0935_004:0548a18": "機緣今論末代根性又槃特所證是小今之所取是",
    "X56n0935_004:0548a19": "圓如諸聲聞位登極果方等彈斥般若被加來至法",
    "X56n0935_004:0548a20": "華三請四止猶須廣略法譬因緣殷勤鄭重仍有未",
    "X56n0935_004:0548a21": "了來至涅槃豈有末代鈍根唯依一二句事法觀心",
    "X56n0935_004:0548a22": "便能證理邪況止觀十章備明行相取於妙理尚恐",
    "X56n0935_004:0548a23": "難當故輔行云借使未悟可為妙因又百錄所明自",
    "X56n0935_004:0548a24": "論宿習今之所議乃約現修況諸文觀心直列一二",
    "X56n0935_004:0548b01": "句而已十乘未辨造趣無方十觀未明異相安別闕",
    "X56n0935_004:0548b02": "十乘則焉稱妙運迷十境則豈免隨邪自貽驢車之",
    "X56n0935_004:0548b03": "譏公違慈父之囑若了諸文觀心止存二意自曉浮",
    "X56n0935_004:0548b04": "沉信夫大小兩乘未有不修十乘而證道果者也安",
    "X56n0935_004:0548b05": "知槃特而不用乎願捨異端審思大義。",
    "X56n0935_004:0548b06": "客曰下二受旨。",
    "X56n0935_004:0548b07": "客曰下二咨審迷者之由二初問為一別見者他謂",
    "X56n0935_004:0548b08": "今宗無情有性之談非通方盡理之論故云別見此",
    "X56n0935_004:0548b09": "乃當時弘大乘師未信斯教故設此問問其元由何",
    "X56n0935_004:0548b10": "故不信故云何邪。",
    "X56n0935_004:0548b11": "余曰下二答二初正答三初正釋二初正立所因曾",
    "X56n0935_004:0548b12": "覩至之語者只由不知隨緣不變之說出自大教木",
    "X56n0935_004:0548b13": "石無情之語生于小宗是故雖談佛性復說無情大",
    "X56n0935_004:0548b14": "小不分因茲謬執。亡其下二示迷倒二初失圓意謬",
    "X56n0935_004:0548b15": "斆下二執權文謬斆者謂不斆所弘是大而謬斆小",
    "X56n0935_004:0548b16": "宗說無情也部時出沒者法華涅槃雖俱是第五時",
    "X56n0935_004:0548b17": "教而二部出沒不同法華立實廢權故云沒涅槃為",
    "X56n0935_004:0548b18": "末代機仍帶權說故云出由二經對機不同故權教",
    "X56n0935_004:0548b19": "出沒有異又涅槃部中自有出沒或出實沒權如三",
    "X56n0935_004:0548b20": "點二鳥等或出權沒實如恒河中七眾生及瓦石無",
    "X56n0935_004:0548b21": "性等又瓦石無性之文只據迦葉重難如來重答一",
    "X56n0935_004:0548b22": "段經文即是出權沒實若望初段以果地無礙答迦",
    "X56n0935_004:0548b23": "葉文及結無非虗空對虗空文此前後文既是實義",
    "X56n0935_004:0548b24": "以望中間瓦石之說乃成帶權明實也他不見此專",
    "X56n0935_004:0548c01": "執瓦石無性之權文以拒一切唯心之實義故云不",
    "X56n0935_004:0548c02": "測也。",
    "X56n0935_004:0548c03": "如福下二舉喻如福德子等者涅槃第二云譬如巨",
    "X56n0935_004:0548c04": "富長者生子相師占之有短壽相父母聞已知其不",
    "X56n0935_004:0548c05": "任紹繼家嗣不復愛重視之如草弱喪徒歸者少失",
    "X56n0935_004:0548c06": "覆蔭萍然異國謂之弱喪雖歸鄉黨既迷本族名空",
    "X56n0935_004:0548c07": "歸也莊子云弱喪而不知歸如受貴位等者梁史云",
    "X56n0935_004:0548c08": "候景既篡位國號漢年稱太始王候請立七廟景問",
    "X56n0935_004:0548c09": "何為七廟偉曰古者天子祭七代祖考故置七廟并",
    "X56n0935_004:0548c10": "請七代諱太常具祭祀之禮景曰前代吾不復憶唯",
    "X56n0935_004:0548c11": "記阿爺名史抵具在朔州伊那得來此噉之眾聞咸",
    "X56n0935_004:0548c12": "笑此即不識祖宗也死人纓絡者月燈三昧經云譬",
    "X56n0935_004:0548c13": "如死人著金纓絡多聞破戒亦復如是今以福德歸",
    "X56n0935_004:0548c14": "鄉貴位纓絡喻所弘大教以無壽命迷本族不識祖",
    "X56n0935_004:0548c15": "宗死人喻弘大教者不知心性周徧之義用是下略",
    "X56n0935_004:0548c16": "結初後兩喻中間例者應云用歸鄉為用貴位為今",
    "X56n0935_004:0548c17": "弘大教者既不達依正唯心用大心為皆言為者平",
    "X56n0935_004:0548c18": "聲呼猶語助即問人待答之意論語云何以伐為漢",
    "X56n0935_004:0548c19": "書外戚傳昭儀曰陛下自知是不食為。",
    "X56n0935_004:0548c20": "法相下三結斥法相者即所弘大教中法相也如三",
    "X56n0935_004:0548c21": "無差別虗空佛性等既不達依正唯心則所弘經論",
    "X56n0935_004:0548c22": "中圓融法相皆成空設故云徒施依正唯心之理是",
    "X56n0935_004:0548c23": "大教之根本今既不了故曰全迷其本如此弘通大",
    "X56n0935_004:0548c24": "乘何殊死人而著纓絡。",
    "X56n0935_004:0549a01": "忽遇下二教用對治如上諸意即四十六問也尚失",
    "X56n0935_004:0549a02": "小乘者小乘尚云造遍三界故。",
    "X56n0935_004:0549a03": "客曰下咨審四教四初領向所說願聞四教斯失者",
    "X56n0935_004:0549a04": "眾即領向所說也。",
    "X56n0935_004:0549a05": "余曰下二示文旨浩博難陳關涉等者鄭玄注禮記",
    "X56n0935_004:0549a06": "云關境上門也月令章句云關在境所以察出禦入",
    "X56n0935_004:0549a07": "涉謂津涉詩云濟有深涉郭璞注爾雅謂濟渡之處",
    "X56n0935_004:0549a08": "四教橫在五時如關如涉言得其要也撈籠者撈取",
    "X56n0935_004:0549a09": "也非今所用應作牢韻集云養牛馬欄也喻意可知",
    "X56n0935_004:0549a10": "八教即化法化儀各四也化儀四頓漸秘密不定也",
    "X56n0935_004:0549a11": "華嚴時即頓教鹿苑方等般若即漸教不定秘密更",
    "X56n0935_004:0549a12": "無別體但於頓漸教中約化法四教而論是故藏等",
    "X56n0935_004:0549a13": "四名能牢籠於八教也三藏即小乘法通別圓即大",
    "X56n0935_004:0549a14": "乘法諸佛施教不出此四故云咸攝其中。",
    "X56n0935_004:0549a15": "客曰下三再請略判四義無情有無等者請判四教",
    "X56n0935_004:0549a16": "中何教無情有性何教無情無性幾教論造幾教論",
    "X56n0935_004:0549a17": "變何教心具諸法何教不具等。",
    "X56n0935_004:0549a18": "余曰下四許可答釋二初許可何者下二答釋二初",
    "X56n0935_004:0549a19": "答無情有無義二初約四味泛論俱未稟性者未受",
    "X56n0935_004:0549a20": "圓頓教故未了一念三千佛性之理也憚徒案反方",
    "X56n0935_004:0549a21": "言云憚怒也又云憚惡也二乘以惡憚圓頓教故不",
    "X56n0935_004:0549a22": "受佛性唯心之旨也如迦葉自敘云我等長夜於佛",
    "X56n0935_004:0549a23": "智慧無復志願於所得法謂是究竟故云憚教也菩",
    "X56n0935_004:0549a24": "薩不行者藏通菩薩雖聞圓頓無惡憚心而不依之",
    "X56n0935_004:0549b01": "修行是故不通寶所所以兩教三乘俱未稟性別教",
    "X56n0935_004:0549b02": "初心不知性具由教權也證道同圓由理實也所稟",
    "X56n0935_004:0549b03": "未周者但了心生不了心具故云未周始謂名字末",
    "X56n0935_004:0549b04": "謂究竟三千理同故云不二依正唯心故云心外無",
    "X56n0935_004:0549b05": "境。",
    "X56n0935_004:0549b06": "法華下二約開顯結責二初明開顯開前三教咸成",
    "X56n0935_004:0549b07": "圓極九界即佛界故云一切不隔草木等者草謂三",
    "X56n0935_004:0549b08": "草木謂二木總喻七善下草人天中草二乘上草六",
    "X56n0935_004:0549b09": "度菩薩小樹通菩薩大樹別菩薩草木俱依一地色",
    "X56n0935_004:0549b10": "香味觸與地無殊七善同會一如常樂我淨與如不",
    "X56n0935_004:0549b11": "別皆趣寶渚者爾雅水中可居曰洲小洲曰渚今取",
    "X56n0935_004:0549b12": "陸極水際曰渚也然寶渚喻本出大經與法華寶所",
    "X56n0935_004:0549b13": "喻意泯同故諸文中多名寶所為寶渚也既開顯已",
    "X56n0935_004:0549b14": "知城是化乃了始於舉足期往寶所況已行三百乎",
    "X56n0935_004:0549b15": "彈指等即緣因類種開已即成緣因故云咸成佛因",
    "X56n0935_004:0549b16": "與一許三者此就語便若就義便應云許三與一許",
    "X56n0935_004:0549b17": "三即宅中所許羊鹿牛三車也與一即諸子於宅外",
    "X56n0935_004:0549b18": "露地坐時從父索所許三車乃各賜與諸子等一大",
    "X56n0935_004:0549b19": "白牛車也無乖先志者釋其與一也如來出世本欲",
    "X56n0935_004:0549b20": "示與一佛乘但為機宜未堪恐其謗法墮苦故於鹿",
    "X56n0935_004:0549b21": "苑始說三乘後於法華會三歸一方暢出世本懷故",
    "X56n0935_004:0549b22": "云無乖先志豈至下二結責法華開顯偏小皆圓教",
    "X56n0935_004:0549b23": "被此方誰不受暢云何今講大乘者固執小教無情",
    "X56n0935_004:0549b24": "之言邪。",
    "X56n0935_004:0549c01": "言心造下二答造變具義二初標示大宗的指圓教",
    "X56n0935_004:0549c02": "小乘兼於通別有言無理者三教雖有心造心變六",
    "X56n0935_004:0549c03": "界十界之言而不談理變理造三千之義也。",
    "X56n0935_004:0549c04": "然諸下二正釋初泛明三義通局二初正論展轉通",
    "X56n0935_004:0549c05": "局諸乘謂偏小諸經論也其名等者謂造名雖同造",
    "X56n0935_004:0549c06": "義則別也有共去正示別義共造別造等者謂三毒",
    "X56n0935_004:0549c07": "擊意發動身口造一切業故受三界苦樂等處此即",
    "X56n0935_004:0549c08": "同業所感故云共造依報受五道苦樂等身即別業",
    "X56n0935_004:0549c09": "所感故云各造正報以同業故同感人身故云共造",
    "X56n0935_004:0549c10": "正報以別業故所感貧富差殊窟宅優劣故云各造",
    "X56n0935_004:0549c11": "依報諸趣例爾是知諸乘所說造義不出此之共別",
    "X56n0935_004:0549c12": "也眾生去示外道所計造義自然造者此土如蒙莊",
    "X56n0935_004:0549c13": "所計西方外道亦多計自然梵天等造者大經云所",
    "X56n0935_004:0549c14": "謂梵天自在天八臂天性時微塵法及非法是造化",
    "X56n0935_004:0549c15": "主也疏釋云梵即初禪主自在二禪主八臂護世主",
    "X56n0935_004:0549c16": "性謂冥初性時謂計時生萬物塵謂計微塵生麤果",
    "X56n0935_004:0549c17": "法及非法謂計善惡行生苦樂受各計所執為萬物",
    "X56n0935_004:0549c18": "因故云是造化主今云梵天等者謂等取自在天乃",
    "X56n0935_004:0549c19": "至法及非法也造已去總結偏小諸乘及與外道其",
    "X56n0935_004:0549c20": "間所見多執依正之別故云或謂情與無情造名猶",
    "X56n0935_004:0549c21": "通者華嚴圓頓教中雖云心造諸如來一切唯心造",
    "X56n0935_004:0549c22": "等造名既濫偏小及與邪外是故應以變名簡之心",
    "X56n0935_004:0549c23": "變復通者楞伽雖云不思議變變名復濫別教心生",
    "X56n0935_004:0549c24": "十界亦名變故是故須以心具簡之方顯圓理如大",
    "X56n0935_004:0550a01": "集云一念具十二內緣楞嚴云若燒一塵具足眾氣",
    "X56n0935_004:0550a02": "大論云一念具足六度及一切法起信云如來藏具",
    "X56n0935_004:0550a03": "足無量性功德皆談圓頓之理也所以一家獨以心",
    "X56n0935_004:0550a04": "具之名用簡偏小以無下二以遍義釋具以無始心",
    "X56n0935_004:0550a05": "性本具三千徧彼生佛之三千故也是故言具方顯",
    "X56n0935_004:0550a06": "性遍由生性遍者以果地融通並由眾生理本也寬",
    "X56n0935_004:0550a07": "廣遍者即指性體三千徧一切處即狹遍者只指一",
    "X56n0935_004:0550a08": "色一香亦遍一切何者色香元從性變故色香由妄",
    "X56n0935_004:0550a09": "心分別不同故色香既即心性心性既遍一切色香",
    "X56n0935_004:0550a10": "亦徧一切也上文云一心一塵即一切生佛之心性",
    "X56n0935_004:0550a11": "又云生死色徧色何以遍色即心故皆即狹遍義是",
    "X56n0935_004:0550a12": "知寬廣約理即狹約事事即理故即狹能遍。",
    "X56n0935_004:0550a13": "所以下二結示三義通局二初示三義對教變下等",
    "X56n0935_004:0550a14": "字恐誤應作義字即是唯圓者是字恐誤應云即具",
    "X56n0935_004:0550a15": "唯圓以此文正揀造變具三義故如上文云心變復",
    "X56n0935_004:0550a16": "通應云體具文句記亦云唯圓即觀一念三千三諦",
    "X56n0935_004:0550a17": "具足是故須云即具唯圓也及別後位者以登地同",
    "X56n0935_004:0550a18": "圓故故文句記云別教初心亦且破陰後心能見帝",
    "X56n0935_004:0550a19": "網之土也。",
    "X56n0935_004:0550a20": "故藏下二釋成三初約四教明造義以造名通於四",
    "X56n0935_004:0550a21": "教故約所造多少更區別之別圓造十者須知所造",
    "X56n0935_004:0550a22": "十界雖同而別教但有事造義圓教有理事二造義",
    "X56n0935_004:0550a23": "然由理具方有事用觀事即理彼彼互融故圓教論",
    "X56n0935_004:0550a24": "造即是具義廣如前說此六及十等者謂心造六界",
    "X56n0935_004:0550b01": "依正如藏通所談心造十界依正如別圓所談括結",
    "X56n0935_004:0550b02": "也大小乘法不出四教故云罄盡由觀去釋出四教",
    "X56n0935_004:0550b03": "所以先標示觀解者謂依教開解依解起觀四種不",
    "X56n0935_004:0550b04": "同故云異也各分二別者界內雖同以六道為境而",
    "X56n0935_004:0550b05": "即不即有殊界外雖同以十界為境而一心異心有",
    "X56n0935_004:0550b06": "異故云各分也藏見去釋出二別相狀藏見六實者",
    "X56n0935_004:0550b07": "謂六道依正皆是實有折滅方空通見無生者謂體",
    "X56n0935_004:0550b08": "六道當體即空如幻如化本自不生今則無滅別見",
    "X56n0935_004:0550b09": "前後生滅者但了心為迷解之本滅九方見正因也",
    "X56n0935_004:0550b10": "事理一念具足者事境無邊三千收盡事由理變全",
    "X56n0935_004:0550b11": "事即理三千一念故云具足二造相融此文可信。",
    "X56n0935_004:0550b12": "論生下二對簡別圓由此二教俱以十界為境既易",
    "X56n0935_004:0550b13": "相濫故須簡之論生者謂別圓俱明心生十界故云",
    "X56n0935_004:0550b14": "似等既具不具異非齊等也輔行云大小乘俱云心",
    "X56n0935_004:0550b15": "生以教權故不云心具當知心生即事變事造異名",
    "X56n0935_004:0550b16": "而言論生不云論變造者略其文耳明具別教不詮",
    "X56n0935_004:0550b17": "者心造十界雖通於別心具十界唯在圓融是以別",
    "X56n0935_004:0550b18": "教心生但是事變事造圓教心具三千方名理變理",
    "X56n0935_004:0550b19": "造變造之名既濫故須以具簡之種具等義者種具",
    "X56n0935_004:0550b20": "謂種性等即等取體量體德二義故云等義委在一",
    "X56n0935_004:0550b21": "家教文故云非此可述又下文當辨此未暇言故云",
    "X56n0935_004:0550b22": "非此可述滅九方見者別教初心亦了迷悟事理始",
    "X56n0935_004:0550b23": "末自他同依一法界但謂真如在迷能生九界以覆",
    "X56n0935_004:0550b24": "理無明為九界因故自行化他皆須斷九九盡方名",
    "X56n0935_004:0550c01": "緣了具足足故方乃正因究顯所以然者由別教中",
    "X56n0935_004:0550c02": "無性德九故自他皆斷別修緣了而嚴本有常住法",
    "X56n0935_004:0550c03": "身故云滅九方見心生十界良在此矣即達九界等",
    "X56n0935_004:0550c04": "者以圓教中具性德九故故達九界三道即佛界三",
    "X56n0935_004:0550c05": "德三德性融具足一切故云體徧。",
    "X56n0935_004:0550c06": "客曰下三再徵具義三初正問具義二初問問意者",
    "X56n0935_004:0550c07": "前段諸文及以諸問雖言心體具攝依正因果三無",
    "X56n0935_004:0550c08": "差別次云諸問且令識妙境而已至此又云即具唯",
    "X56n0935_004:0550c09": "圓並未點示具之所以故今問之。",
    "X56n0935_004:0550c10": "余曰下二答答意者正由一念妄心即三諦理具足",
    "X56n0935_004:0550c11": "三千所以能攝自他依正因果之法文復為三初示",
    "X56n0935_004:0550c12": "三千該廣一家所立等者即指止觀陰境之初觀不",
    "X56n0935_004:0550c13": "思議境文也理具三千者止觀問云一念具十界為",
    "X56n0935_004:0550c14": "作念具為任運具答云法性自爾非作所成如一微",
    "X56n0935_004:0550c15": "塵具十方分又行人必先了心生十界方信心具三",
    "X56n0935_004:0550c16": "千心能生者良由體具體若不具云何能生其猶水",
    "X56n0935_004:0550c17": "具波性方能生波是故先了水能生波方信水具波",
    "X56n0935_004:0550c18": "性止觀以思議顯不思議即此意也故輔行云思議",
    "X56n0935_004:0550c19": "乃作從心生說不思議作一心具說以生顯具也古",
    "X56n0935_004:0550c20": "師既昧此旨遂棄思議之文如輔行委破故曰去正",
    "X56n0935_004:0550c21": "申彼問由念具三千故是故前云具有因果等也是",
    "X56n0935_004:0550c22": "知一家學者若不精解止觀不思議境若性若修若",
    "X56n0935_004:0550c23": "結若譬七科文旨者云何談無情有性云何示一切",
    "X56n0935_004:0550c24": "唯心云何了三無差別云何明諸法實相既猶昧此",
    "X56n0935_004:0551a01": "若釋玄義文句任運失趣若曉斯旨諸文有歸良由",
    "X56n0935_004:0551a02": "止觀正顯所傳所以委的明其心體諸文正明教義",
    "X56n0935_004:0551a03": "曾未點示故須攬此妙旨往通諸文乃至止觀雖廣",
    "X56n0935_004:0551a04": "開十章論其旨趣全歸妙境七科之義鹿幾後德一",
    "X56n0935_004:0551a05": "以貫之因果只是界界十如六界為凡四界為聖於",
    "X56n0935_004:0551a06": "四聖中二乘法界為小菩薩佛界為大依即國土一",
    "X56n0935_004:0551a07": "千正即假實二千己心三千名自生佛三千名他既",
    "X56n0935_004:0551a08": "我三千徧彼三千所以一念具於自他依正等法不",
    "X56n0935_004:0551a09": "二門云他生他佛尚與心同即此意也所變處無非",
    "X56n0935_004:0551a10": "三千者一性本具是能變即理造也十界依正是所",
    "X56n0935_004:0551a11": "變即事造也不變隨緣理即事故十界依正炳然差",
    "X56n0935_004:0551a12": "別隨緣不變事即理故界界三千未始改移故云所",
    "X56n0935_004:0551a13": "變處無非三千也當知言心性能造諸法者豈可如",
    "X56n0935_004:0551a14": "匠造物有能有所邪是則全所是能能所俱泯故終",
    "X56n0935_004:0551a15": "日隨緣終日不變變處無非三千意在此也若曉斯",
    "X56n0935_004:0551a16": "旨始可與言心性已矣。",
    "X56n0935_004:0551a17": "而此下二示三千即三諦三千不離心性故是中理",
    "X56n0935_004:0551a18": "輔行云心性不動假立中名也心若定有不可令無",
    "X56n0935_004:0551a19": "心若定空不可令有故云不當有無以不定空故三",
    "X56n0935_004:0551a20": "千宛然以不定有故當體亡泯故云有無自爾自爾",
    "X56n0935_004:0551a21": "即自然也請觀今文全指事造即是心性故云所變",
    "X56n0935_004:0551a22": "處無非三千等如此了知方識無情有性故觀音玄",
    "X56n0935_004:0551a23": "云若觀心空從心所起一切皆空假中亦爾所起即",
    "X56n0935_004:0551a24": "今文所變也良由所變全是心性所以觀心空假中",
    "X56n0935_004:0551b01": "即諸法空假中也言觀理造時未收事造者幾許誤",
    "X56n0935_004:0551b02": "哉幾許誤哉何以去釋成三諦相實相謂心性雖空",
    "X56n0935_004:0551b03": "雖假不離心性三一本融故云俱實相故釋成中諦",
    "X56n0935_004:0551b04": "也既三千即心性故知心性即是三千故云法爾具",
    "X56n0935_004:0551b05": "足諸法釋成俗諦也而此三千當體亡泯故云法爾",
    "X56n0935_004:0551b06": "性本無生釋成真諦也三諦一心怡然理順法爾亦",
    "X56n0935_004:0551b07": "自然也。",
    "X56n0935_004:0551b08": "故雖下三結體性融即有而不有者三千即空中故",
    "X56n0935_004:0551b09": "輔行云空中二體二無二也心性不動假立中名亡",
    "X56n0935_004:0551b10": "泯三千假立空稱是故今言不有即空中也共而不",
    "X56n0935_004:0551b11": "雜者雖三法互遍而彼我宛然大意云一一身土體",
    "X56n0935_004:0551b12": "常同何妨心佛眾生異離亦不分者如我一念具三",
    "X56n0935_004:0551b13": "千法彼彼亦然所謂地獄眾生無量一一三千乃至",
    "X56n0935_004:0551b14": "諸佛無量一一三千以我三千攝無不遍故大意云",
    "X56n0935_004:0551b15": "故我身心剎塵遍諸佛眾生亦復然亦無所在者雖",
    "X56n0935_004:0551b16": "各各互遍而遍無遍相故無所在大意云諸法諸塵",
    "X56n0935_004:0551b17": "諸剎身其體寂然無自性也。",
    "X56n0935_004:0551b18": "客曰下二問所依部教二初問於中先領解其理者",
    "X56n0935_004:0551b19": "即指心具三千三諦之理也決定如是故云必然此",
    "X56n0935_004:0551b20": "為憑教者謂信仰此說以作永劫依憑之教法也下",
    "X56n0935_004:0551b21": "文云自爾永劫唯奉持之為通等者正問所依部教",
    "X56n0935_004:0551b22": "也如上所談三千之法為通依諸部大乘立義為專",
    "X56n0935_004:0551b23": "在一經立義邪。",
    "X56n0935_004:0551b24": "余曰下二答二初明所依旁正於中先歎所問言甚",
    "X56n0935_004:0551c01": "善者謂能問三千之理所依經教則令後代知一家",
    "X56n0935_004:0551c02": "所立三千之義出自妙經非師己見既與經合則使",
    "X56n0935_004:0551c03": "聞此理者信心彌篤久久流通誠由此問故歎云甚",
    "X56n0935_004:0551c04": "善雖則去正明旁正通依一切大部者謂華嚴依正",
    "X56n0935_004:0551c05": "不二大集染淨融通乃至涅槃佛性周遍等文立此",
    "X56n0935_004:0551c06": "一念三千之義也然諸部雖俱有此義文旨顯著其",
    "X56n0935_004:0551c07": "唯法華良由開顯故也故今所立正依法華故云指",
    "X56n0935_004:0551c08": "的。",
    "X56n0935_004:0551c09": "故方下二正引法華二初引經文如是相等者等取",
    "X56n0935_004:0551c10": "餘九如是謂如是性體乃至本末。當知下二釋經意",
    "X56n0935_004:0551c11": "即是轉釋諸法實相者既云諸法故實相即十既云",
    "X56n0935_004:0551c12": "實相故十即實相故指十如名為轉釋此即天台大",
    "X56n0935_004:0551c13": "師依義讀文凡為三轉初以如為句即空也次以相",
    "X56n0935_004:0551c14": "性等為句相性不同即假也次以是為句如於中道",
    "X56n0935_004:0551c15": "實相之是即中也以一一界具三諦故今文從便小",
    "X56n0935_004:0551c16": "不次第實相無相等者只中道無二邊相名為空耳",
    "X56n0935_004:0551c17": "當知空中體一名異問圓融三諦其體即一何但空",
    "X56n0935_004:0551c18": "中體一邪答實爾今且就即假獨是建立空中俱是",
    "X56n0935_004:0551c19": "亡泯故云空中體一也。",
    "X56n0935_004:0551c20": "客曰下三問三千二初問謂所依部教十如之義雖",
    "X56n0935_004:0551c21": "聞命矣三千之法今猶暗然故問云何三千。",
    "X56n0935_004:0551c22": "余曰下二答二初正答二初正示三千三初正示三",
    "X56n0935_004:0551c23": "千義二初依法華明界如實相必諸法者法華既云",
    "X56n0935_004:0551c24": "諸法實相當知實相必具諸法如舉摩尼必具眾寶",
    "X56n0935_004:0552a01": "諸法必十如者一言諸法不出十如因果法也以南",
    "X56n0935_004:0552a02": "嶽讀文皆以如為句末故云十如也十如必十界者",
    "X56n0935_004:0552a03": "若非十界約誰論於相性體力等既有十界必有陰",
    "X56n0935_004:0552a04": "身及所居土諸法實相其意若是三千之說則可知",
    "X56n0935_004:0552a05": "矣。又依下二依大經大論立三世間十界雖必有身",
    "X56n0935_004:0552a06": "土而法華無文故准大經大論立三世間故大論釋",
    "X56n0935_004:0552a07": "百八三昧中至釋能照一切世間三昧云得是三昧",
    "X56n0935_004:0552a08": "故能照三種世間謂眾生世間住處世間五陰世間",
    "X56n0935_004:0552a09": "至釋一切住處三昧云得是三昧者樂住世間不樂",
    "X56n0935_004:0552a10": "住非世間以世間有無常過故世間有三種亦如前",
    "X56n0935_004:0552a11": "列非世間者無一切法大可畏處且指有漏名為世",
    "X56n0935_004:0552a12": "間二乘所依名非世間故云可畏大經十六梵行品",
    "X56n0935_004:0552a13": "釋十號中至釋世間解中云有六種世間一者世間",
    "X56n0935_004:0552a14": "名五陰(五陰世間)又世間者十方阿僧祇世界(國土世間)又世",
    "X56n0935_004:0552a15": "間者一切凡夫(六界眾生)又世間者名蓮華(二乘)又世間者",
    "X56n0935_004:0552a16": "謂諸菩薩(亦攝二乘)又世間者名為五欲(更立因法世間)故知六",
    "X56n0935_004:0552a17": "種雖加因法亦不出三以十如中含因法故今家依",
    "X56n0935_004:0552a18": "義開十法界各三世間文云世界者間即界義故有",
    "X56n0935_004:0552a19": "三千者夫一念心具十法界一法界又具十法界即",
    "X56n0935_004:0552a20": "百法界一法界具三十種世間以三世間皆具相性",
    "X56n0935_004:0552a21": "等故百法界即具三千種世間若非三千攝則不徧",
    "X56n0935_004:0552a22": "若非圓心不攝三千故三千總別空假中具如止觀",
    "X56n0935_004:0552a23": "及廣記中者即指陰入境初觀不思議文並此段輔",
    "X56n0935_004:0552a24": "行記文也今文略指三千出於經論廣引文義如輔",
    "X56n0935_004:0552b01": "行中故云廣記。",
    "X56n0935_004:0552b02": "故知下二結三千理徧因謂九界果謂佛界又因謂",
    "X56n0935_004:0552b03": "五即果謂究竟凡謂六凡聖謂四聖恒具三千者止",
    "X56n0935_004:0552b04": "觀云三千在一念心若無心而已介爾有心即具三",
    "X56n0935_004:0552b05": "千亦不言一心在前一切法在後亦不言一切法在",
    "X56n0935_004:0552b06": "前一心在後故云恒具而此三千彼彼互遍。",
    "X56n0935_004:0552b07": "是故下三引經結歎顯三千圓極唯佛即釋迦與佛",
    "X56n0935_004:0552b08": "即十方三世三千究顯故故云究盡二乘謂兩教二",
    "X56n0935_004:0552b09": "乘菩薩謂三教菩薩六度菩薩義同人天通教不退",
    "X56n0935_004:0552b10": "斷界內惑不知別理別教地前亦有證位不退行不",
    "X56n0935_004:0552b11": "退良以前三教人未聞開顯並不能知此一念中具",
    "X56n0935_004:0552b12": "足三千三諦之理也。",
    "X56n0935_004:0552b13": "是故下二結示三千二初結示三千理性為大教之",
    "X56n0935_004:0552b14": "本二初正明法華當以是故二字貫下諸句謂七軸",
    "X56n0935_004:0552b15": "之文若機若慈若法若喻本證迹施莫不皆以三千",
    "X56n0935_004:0552b16": "三諦而為宗本是知身子三請由未解一念三千理",
    "X56n0935_004:0552b17": "故如來略廣開權明出世意正為顯示此三千理故",
    "X56n0935_004:0552b18": "諸佛既爾釋迦亦然故云仰同等復為中根舉高廣",
    "X56n0935_004:0552b19": "大車為喻以廣喻其三千以高喻其三諦下根未曉",
    "X56n0935_004:0552b20": "乃次宿世因緣示之謂昔大通佛時覆講法華正談",
    "X56n0935_004:0552b21": "此理又以寶所而曉喻之唯證於此者明三千為本",
    "X56n0935_004:0552b22": "久本者也謂復得長遠壽由證此三千理故根敗等",
    "X56n0935_004:0552b23": "者次明為機緣獲益之本根敗適復者適近也始也",
    "X56n0935_004:0552b24": "此乃法華之前謂二乘為根敗洎至法華開顯云汝",
    "X56n0935_004:0552c01": "等所行是菩薩道根始還生故云適復受八相記故",
    "X56n0935_004:0552c02": "云獲記皆由二乘本具三千理故故能適復及受記",
    "X56n0935_004:0552c03": "等此即明三千為迹門得益之本也菩薩疑除等者",
    "X56n0935_004:0552c04": "若除權疑則菩薩獲益通於迹門今文正約除近疑",
    "X56n0935_004:0552c05": "耳故下句即云損生增道謂聞佛壽長遠損變易生",
    "X56n0935_004:0552c06": "增圓妙道入真因位則分顯三千初發心即初住訖",
    "X56n0935_004:0552c07": "補處即等覺如經云一生當得菩提等如分別功德",
    "X56n0935_004:0552c08": "品疏文所明豈有餘途者謂除三千外更無別途故",
    "X56n0935_004:0552c09": "云並託於此即明三千為本門得益之本若正宗可",
    "X56n0935_004:0552c10": "識豈迷流通一句一偈之言彌可信也三德三軌之",
    "X56n0935_004:0552c11": "說皎若目前若得此意廣演於八年不出乎一念經",
    "X56n0935_004:0552c12": "五十小劫詎動於剎那例知一代逗機居于心性十",
    "X56n0935_004:0552c13": "方佛事宛然矚目法界根性覽而易通隨宜所說咸",
    "X56n0935_004:0552c14": "歸藏理由前下二簡前四味謂四味非不談圓頓三",
    "X56n0935_004:0552c15": "千之理鹿菀雖復但小約秘密論有聞圓之者但由",
    "X56n0935_004:0552c16": "兼等未暢本懷故云部非究竟法華既其開顯故獨",
    "X56n0935_004:0552c17": "推功所以向云指的妙境出自法華也涅槃雖是醍",
    "X56n0935_004:0552c18": "醐為末代故兼權而說前文備明。",
    "X56n0935_004:0552c19": "當知下二結示一家行法得大教之源謂一念三千",
    "X56n0935_004:0552c20": "既是大教之本故知一家所立十乘觀法得其宗源",
    "X56n0935_004:0552c21": "言一乘十觀者開顯圓乘具此十法是故大車唯喻",
    "X56n0935_004:0552c22": "此十故曰一乘十觀三昧正體只是三千三諦之理",
    "X56n0935_004:0552c23": "是知觀法非十對根有殊雖復根殊但是一不思議",
    "X56n0935_004:0552c24": "觀觀不思議境乃至離愛不離境故況復不思議境",
    "X56n0935_004:0553a01": "智即境是觀是故十法是其正體普現色身之所依",
    "X56n0935_004:0553a02": "者由於十觀觀於三千三諦故成道時稱此本理一",
    "X56n0935_004:0553a03": "身一念徧於法界由之果用者因用十觀觀一念三",
    "X56n0935_004:0553a04": "千正因之理故至果上顯發有其大用緣了行性由",
    "X56n0935_004:0553a05": "之能顯者此即修德緣了以十法成乘具兼脩性性",
    "X56n0935_004:0553a06": "種正行為了助開為緣十法能成緣了故云由之能",
    "X56n0935_004:0553a07": "顯性德緣了所開發也者性德雖本具緣了由未加",
    "X56n0935_004:0553a08": "行但名正因若十觀圓觀即本具緣了自然開發以",
    "X56n0935_004:0553a09": "其理具轉成修具一一脩具咸即理具故也真伊所",
    "X56n0935_004:0553a10": "喻正喻所觀三千三諦之理也大車所至者所至即",
    "X56n0935_004:0553a11": "極果究竟三千之理是知大車通該六即理性車體",
    "X56n0935_004:0553a12": "具度資成白牛觀照如此三軌在一念心即理性也",
    "X56n0935_004:0553a13": "聞名起觀名為等賜諸子乘乘入位不同故有觀行",
    "X56n0935_004:0553a14": "相似等別乃至四方直至道場故指道場以為所至",
    "X56n0935_004:0553a15": "當知文中七句雖顯十觀而能所不同正體所依所",
    "X56n0935_004:0553a16": "開發所喻所至皆約十觀所觀三千之理由之果用",
    "X56n0935_004:0553a17": "及由之能顯即全約能觀十觀能所交映其旨可知",
    "X56n0935_004:0553a18": "諸大乘意准例可知者一家所立十乘觀法非但得",
    "X56n0935_004:0553a19": "法華涅槃之宗極亦得華嚴大集諸圓頓經之宗極",
    "X56n0935_004:0553a20": "也故云可知。",
    "X56n0935_004:0553a21": "子得下二結勸可謂久種者沉運居像末聞此圓乘",
    "X56n0935_004:0553a22": "自非宿植善根誠為難遇我等心遊理外即野客也",
    "X56n0935_004:0553a23": "得聞此論由久種也再思良導永佩大恩中心藏之",
    "X56n0935_004:0553a24": "何日忘之勤而習之者勸如說而觀令其成熟未來",
    "X56n0935_004:0553b01": "相遇必定得脫。",
    "X56n0935_004:0553b02": "於是下三流通分五初願傳此法欲報大恩悲喜交",
    "X56n0935_004:0553b03": "集者悲昔不悟喜今得聞悲他不聞喜已得悟故云",
    "X56n0935_004:0553b04": "交集投身莫報者謂縱如雪山童子投身酬羅剎偈",
    "X56n0935_004:0553b05": "者亦莫能報今日獎導之恩粉骨寧酬者縱如波崘",
    "X56n0935_004:0553b06": "為見曇無竭出髓賣身者亦不能酬今日教授之德",
    "X56n0935_004:0553b07": "也故涅槃後分須跋自敘云蒙如來因得入正法竊",
    "X56n0935_004:0553b08": "自惟忖累劫碎軀未能報須臾之恩唯以此義等者",
    "X56n0935_004:0553b09": "既投身粉骨不能酬報唯應以此一念三千之義隨",
    "X56n0935_004:0553b10": "其方處轉為他說以報德耳故經云若不傳法化眾",
    "X56n0935_004:0553b11": "生除此無能報恩者質其可否故云如何。",
    "X56n0935_004:0553b12": "余曰下二為示流通方軌二初引聖教為證二初引",
    "X56n0935_004:0553b13": "教明聖位鑒機泛證方軌然未下二引教明凡位未",
    "X56n0935_004:0553b14": "鑒正證方軌亦可者不定之意謂末代凡師既未知",
    "X56n0935_004:0553b15": "機應從容設化令彼獲益又有二意一者樂法難問",
    "X56n0935_004:0553b16": "者即依安樂行二者不樂欲與結緣即依常不輕等",
    "X56n0935_004:0553b17": "但以大答者經云有所難問不以小乘法答但以大",
    "X56n0935_004:0553b18": "乘而為解說故疏釋云若見無大機而說小得方便",
    "X56n0935_004:0553b19": "益若不見無大而說小妨其大緣等是不見但說大",
    "X56n0935_004:0553b20": "無咎不輕憙根而強毒之者法華云乃至遠見四眾",
    "X56n0935_004:0553b21": "亦復故往禮拜讚歎而作是言我不敢輕於汝等汝",
    "X56n0935_004:0553b22": "等皆當作佛四眾之中有生瞋恚心不淨者惡口罵",
    "X56n0935_004:0553b23": "詈乃至云彼時四眾以瞋恚輕賤我故二百億劫常",
    "X56n0935_004:0553b24": "不值佛不聞法不見僧千劫於阿鼻獄受大苦惱畢",
    "X56n0935_004:0553c01": "是罪已復遇常不輕菩薩教化阿耨多羅三藐三菩",
    "X56n0935_004:0553c02": "提大論云過去師子音王佛滅後有二比丘一名憙",
    "X56n0935_004:0553c03": "根二名勝意喜根容儀質直不捨世法亦不分別善",
    "X56n0935_004:0553c04": "法惡法喜根弟子聰明樂聞深義其師不讚少欲持",
    "X56n0935_004:0553c05": "戒頭陀等但說諸法實相語弟子言婬欲癡相即是",
    "X56n0935_004:0553c06": "實相無所&#;礙以是方便於眾人中無瞋無悔得無",
    "X56n0935_004:0553c07": "生忍於意法中不動如山勝意持戒頭陀四禪弟子",
    "X56n0935_004:0553c08": "鈍根多求分別乃至勝意語諸比丘當知喜根誑惑",
    "X56n0935_004:0553c09": "諸人入邪見中其言婬欲是無礙法是時喜根作是",
    "X56n0935_004:0553c10": "念言是人大瞋惡業所覆當墮大罪我今當為說甚",
    "X56n0935_004:0553c11": "深法作後世因即集眾僧一時說偈云婬欲即是道",
    "X56n0935_004:0553c12": "恚癡亦復然等七十餘行偈三萬天子得無生忍八",
    "X56n0935_004:0553c13": "千聲聞皆得解脫勝意即時身陷地獄受千萬億歲",
    "X56n0935_004:0553c14": "苦出生人中七十四萬世常被誹謗無量劫中不聞",
    "X56n0935_004:0553c15": "佛名是罪漸薄得聞佛法出家為道而復捨戒如是",
    "X56n0935_004:0553c16": "六萬二千世常捨於戒無量世中雖作沙門雖不捨",
    "X56n0935_004:0553c17": "戒諸根暗鈍喜根今於東方作佛土號寶嚴佛號光",
    "X56n0935_004:0553c18": "逾日月爾時勝意即我身是當知不輕喜根皆是疆",
    "X56n0935_004:0553c19": "為宣說圓頓之法彼實不樂與作遠因初雖謗法墮",
    "X56n0935_004:0553c20": "苦後終得脫猶如置毒食中心性正因譬之於食聞",
    "X56n0935_004:0553c21": "了因法猶如置毒後時毒發必死無疑故而云而強",
    "X56n0935_004:0553c22": "毒之首楞嚴者即首楞嚴三昧經羅什翻者今引此",
    "X56n0935_004:0553c23": "經證不輕喜根強毒之事謗法墮獄如因地倒又因",
    "X56n0935_004:0553c24": "果種未來得脫如因地起。",
    "X56n0935_004:0554a01": "應運下二正示流通方軌二初勸誡應運大悲等者",
    "X56n0935_004:0554a02": "謂起大悲愍傷未悟順彼所習點示心具若為勝他",
    "X56n0935_004:0554a03": "以圓訶偏名惱他說何者既未知機儻本無大機疆",
    "X56n0935_004:0554a04": "以圓訶乖心成惱偏既被訶圓復未解前疑後悔偏",
    "X56n0935_004:0554a05": "圓俱失豈非惱他若在聖位善鑒機緣知因折伏而",
    "X56n0935_004:0554a06": "得益者方可彈訶觀時進否者彼若信心順教即為",
    "X56n0935_004:0554a07": "點示心具彼若憚教成諍應用不輕之法故云進否",
    "X56n0935_004:0554a08": "順彼所習名護彼意故安樂行云不樂說人及經典",
    "X56n0935_004:0554a09": "過況安樂行中正示末代流通之式示彼心具名順",
    "X56n0935_004:0554a10": "本懷以佛出世本意在此。",
    "X56n0935_004:0554a11": "若有下二正示方軌二初對順教求益者用安樂行",
    "X56n0935_004:0554a12": "所示方法四初對未稟權教者直示大法二初直示",
    "X56n0935_004:0554a13": "佛性妙理二初顯示三義三初示種性全是理性三",
    "X56n0935_004:0554a14": "因者煩惱即了因性結業即緣因性苦道即正因性",
    "X56n0935_004:0554a15": "此從當體敵對相翻即事理因果迷悟縛脫等始終",
    "X56n0935_004:0554a16": "理一波水之義准望可知又復應知百界三道皆即",
    "X56n0935_004:0554a17": "三因三一相融不離一念然百界即屬體德今且示",
    "X56n0935_004:0554a18": "種性令其知有耳申未等者發心謂聞名識體即起",
    "X56n0935_004:0554a19": "圓信也加行謂加修正助即立圓行也由未曾發心",
    "X56n0935_004:0554a20": "故無脩德了因由未曾加行故無修德緣因上句省",
    "X56n0935_004:0554a21": "曾下句省由文之體也由未或作由來者誤同名正",
    "X56n0935_004:0554a22": "因者眾生無始性雖具三以在迷故從理立名故理",
    "X56n0935_004:0554a23": "中三皆為迷攝故合性為一同名正因種類之三亦",
    "X56n0935_004:0554a24": "為所合所以涅槃亦從合說故云正性問發心加行",
    "X56n0935_004:0554b01": "為在何位答即名字位中依圓頓解立十乘行也若",
    "X56n0935_004:0554b02": "爾何故前云智三是名字位合而為一是了因邪答",
    "X56n0935_004:0554b03": "名字位既發心加行則實具緣了若望觀行成就入",
    "X56n0935_004:0554b04": "五品中則名字但受了名五品十信別得緣稱與奪",
    "X56n0935_004:0554b05": "雖爾其實緣了位位有之且如五品六根俱用十乘",
    "X56n0935_004:0554b06": "即此十乘兼乎脩性性種正行為了助開為緣故緣",
    "X56n0935_004:0554b07": "了所照即是正因斯則理性之三轉成修境智行各",
    "X56n0935_004:0554b08": "三良由於此但從強受名並束三從一二修一性約",
    "X56n0935_004:0554b09": "位如前是故諸文約修以說緣了各三或但論理性",
    "X56n0935_004:0554b10": "始終具三如云三道三德三佛性等又一家緣了之",
    "X56n0935_004:0554b11": "位深淺與奪非止一途若法華壽量疏文則住前通",
    "X56n0935_004:0554b12": "是緣因初住真證顯了乃是了因以約聲聞聞經得記",
    "X56n0935_004:0554b13": "即入初住故若藥草疏文至于究竟名為智三中間",
    "X56n0935_004:0554b14": "四即悉為行三所攝以順經文究竟至於一切智地",
    "X56n0935_004:0554b15": "故若玄文行妙之初以理即為性三名字為智三觀",
    "X56n0935_004:0554b16": "行相似為行三以三法妙顯在初住故故以緣了並",
    "X56n0935_004:0554b17": "在住前故不二門云境本具三依理生解故名智等",
    "X56n0935_004:0554b18": "是故一家所談不出諸意若的示初心修性須依玄",
    "X56n0935_004:0554b19": "文而與今文其意正等又修性之名通於別教別教",
    "X56n0935_004:0554b20": "雖有修性之語三皆在性而不互融故成別義若三",
    "X56n0935_004:0554b21": "皆在修前後而得道理成縱當知圓教若性若修三",
    "X56n0935_004:0554b22": "皆圓妙此修性是一家喉衿之義後學多惑故此勤",
    "X56n0935_004:0554b23": "勤問止觀十法成乘安忍唯約五品離愛但在六根",
    "X56n0935_004:0554b24": "向何故云名字等位修十乘邪答有通有別通則位",
    "X56n0935_004:0554c01": "位俱修十法即如法華玄義一實位中始自名字修",
    "X56n0935_004:0554c02": "行十乘得入初品乃至分真皆須用十止觀為對三",
    "X56n0935_004:0554c03": "根故作別說以通貫別彼此互明。",
    "X56n0935_004:0554c04": "既信下二示體量先示種性如指一波即水次示體",
    "X56n0935_004:0554c05": "量如示水遍百川內謂六根外謂六塵以心性體遍",
    "X56n0935_004:0554c06": "外內不唯專內外故非內外遍虗空者虗空雖廣心",
    "X56n0935_004:0554c07": "性亦遍與諸佛體同故云同諸佛與眾生性等故云",
    "X56n0935_004:0554c08": "等法界故不二門云十方諸佛法界有情一切無殊",
    "X56n0935_004:0554c09": "性體咸徧也。",
    "X56n0935_004:0554c10": "既信下三示體德二初正示體德常具三千既了性",
    "X56n0935_004:0554c11": "德須知本徧之性常具三千依正融通與佛無二如",
    "X56n0935_004:0554c12": "了水遍百川須知一波水處本具百川眾波之性也",
    "X56n0935_004:0554c13": "是知談法界指真如者意不及此具諸佛等者諸佛",
    "X56n0935_004:0554c14": "已成眾生但具諸佛得互融之用眾生具互融之理",
    "X56n0935_004:0554c15": "故舉果成以示性具塵身與法身量同故一身即一",
    "X56n0935_004:0554c16": "切身塵國與寂光無異故一土即一切土此即三身",
    "X56n0935_004:0554c17": "不二四土體一身土相即者上之二句猶是依正各",
    "X56n0935_004:0554c18": "自論融復須曉了依正不二四土即三身三身即四",
    "X56n0935_004:0554c19": "土三四互融不離心性故身說時即名土說講者但",
    "X56n0935_004:0554c20": "云剎說眾生說而不思剎及眾生皆為能說所被者",
    "X56n0935_004:0554c21": "誰良由不思眾生剎性若得此意彼此互明大小一",
    "X56n0935_004:0554c22": "多者即八自在中二也大經二十一云一者一多示",
    "X56n0935_004:0554c23": "一身以為多身身數大小如微塵充滿十方如來身",
    "X56n0935_004:0554c24": "實非塵以自在故現微塵身二者小大示一塵身滿",
    "X56n0935_004:0555a01": "大千界三者輕重以滿大千之身輕舉飛空實無輕",
    "X56n0935_004:0555a02": "重四者色心如來一心安住不動所可示化無量形",
    "X56n0935_004:0555a03": "類五者根六根互用六者得得一切法如來之心亦",
    "X56n0935_004:0555a04": "無得想七者說演一偈經無量劫義亦不盡八者身",
    "X56n0935_004:0555a05": "如來徧滿一切處如虗空不可得見文中略舉前二",
    "X56n0935_004:0555a06": "意該後六眾生雖無八種自在之用而具自在之性",
    "X56n0935_004:0555a07": "例如具身土故云亦復如是諸佛得斯大用正由三",
    "X56n0935_004:0555a08": "千理顯眾生理具三千與佛既等故云有性。",
    "X56n0935_004:0555a09": "若世下二兼斥他宗唯立淨性三初第一重三初敘",
    "X56n0935_004:0555a10": "唯有清淨性者但謂真如自性清淨隨緣能為染淨",
    "X56n0935_004:0555a11": "不了真如淨性本具三千染淨依正等法其猶但謂",
    "X56n0935_004:0555a12": "水濕能為清濁波水不了水濕本具清濁波水之性",
    "X56n0935_004:0555a13": "也加彼萬行者彼字恐誤應作修字為功用體者如",
    "X56n0935_004:0555a14": "他云真如之法體性空淨被無明煩惱垢染故須持",
    "X56n0935_004:0555a15": "戒定慧種種薰修至果方有淨用此即因中萬行為",
    "X56n0935_004:0555a16": "果上功用之體也此乃當途宗教所談學者共知。此",
    "X56n0935_004:0555a17": "乃下二破佛果既只是本來淨性有用則反成佛有",
    "X56n0935_004:0555a18": "生性果上大用既是修成則眾生在迷但有淨性淨",
    "X56n0935_004:0555a19": "性既不具大用何名眾生有佛性邪況涅槃極唱正",
    "X56n0935_004:0555a20": "示生有佛性云何立義特違彼經是知若了今家生",
    "X56n0935_004:0555a21": "佛三千始終一貫既諸佛得互融之事故眾生有互",
    "X56n0935_004:0555a22": "融之理則眾生有佛性之說坦然明白既了生具佛",
    "X56n0935_004:0555a23": "性亦知佛具生性以生具佛性故遇緣善發成佛界",
    "X56n0935_004:0555a24": "人以佛具生性故為機所擊起九界應他人明闡提",
    "X56n0935_004:0555b01": "斷善盡為阿黎邪識所薰更能起善黎邪即是無記",
    "X56n0935_004:0555b02": "無明善惡依持為一切種子闡提不斷無記無明故",
    "X56n0935_004:0555b03": "還生善佛斷無記無明盡無所可薰故惡不復還生",
    "X56n0935_004:0555b04": "若欲以惡化物但作神通變現度眾生耳此乃作意",
    "X56n0935_004:0555b05": "方能起惡非任運化全是思議之事何異外道邪通",
    "X56n0935_004:0555b06": "無謀而化之言翻成妄矣如鏡現像之喻無所用焉",
    "X56n0935_004:0555b07": "諒此未聞性惡之名抑亦全昧性善之理須知佛果",
    "X56n0935_004:0555b08": "有性惡故名不斷無修惡故名不常若脩性俱盡則",
    "X56n0935_004:0555b09": "全是斷不得為不斷不常也是則闡提性善不斷還",
    "X56n0935_004:0555b10": "生善根如來性惡不斷還能起惡雖起於惡而是解",
    "X56n0935_004:0555b11": "心是故如來達而不染闡提染而不達此為異也一",
    "X56n0935_004:0555b12": "家學者請以修性善惡之義不常不斷之言一一甄",
    "X56n0935_004:0555b13": "分勤勤簡別則因理果用思過半矣不斷而斷旨在",
    "X56n0935_004:0555b14": "其中三無下三勸華嚴既示心造諸法乃結會生佛",
    "X56n0935_004:0555b15": "皆然豈非理性各造三千彼此互徧方名無差乃順",
    "X56n0935_004:0555b16": "涅槃有性之義若謂眾生但有淨性佛果修成大用",
    "X56n0935_004:0555b17": "者則差別宛然各造安在徵證也驗也今云生佛俱",
    "X56n0935_004:0555b18": "具三千乃有無差之文為其證驗寄言於講說之者",
    "X56n0935_004:0555b19": "勿負背此經而云但立淨性也問華嚴既云心造種",
    "X56n0935_004:0555b20": "種豈非本有淨性能隨緣造作邪何須堅立性中具",
    "X56n0935_004:0555b21": "諸法乎答性若不具云何能造當知能造全由性具",
    "X56n0935_004:0555b22": "譬如水能造波只由水具波性是以一家所立永異",
    "X56n0935_004:0555b23": "諸宗靈鷲親聞良在此矣故知他宗所談雖至融即",
    "X56n0935_004:0555b24": "既不論具融義未明若望今宗非圓非別復非藏通",
    "X56n0935_004:0555c01": "比斥雖然與而論之得一分圓義也。",
    "X56n0935_004:0555c02": "若言下二第二重二初敘此由前難而生縱彼轉計",
    "X56n0935_004:0555c03": "故云若言前有淨性至果有用既乖眾生有性之說",
    "X56n0935_004:0555c04": "復背三無差別之文故轉計云凡言眾生有佛性者",
    "X56n0935_004:0555c05": "乃是眾生本有正因淨性與果佛法身理等故云眾",
    "X56n0935_004:0555c06": "生有性正因與法身既等三無差別其義亦成但不",
    "X56n0935_004:0555c07": "等報化二身故云加修萬行至果方有大用也大用",
    "X56n0935_004:0555c08": "即報化。還成下二破猶是眾生者言果者正由有報",
    "X56n0935_004:0555c09": "化大用故孤然法身何殊眾生縱正因等此法身者",
    "X56n0935_004:0555c10": "雖免佛有生性之愆仍成生有生性之過未是眾生",
    "X56n0935_004:0555c11": "有佛性義也。",
    "X56n0935_004:0555c12": "又若下三第三重二初敘謂所等法身非是孤然乃",
    "X56n0935_004:0555c13": "是等於有報化大用之法身故成眾生有佛性義其",
    "X56n0935_004:0555c14": "如下二破既許法身有報化用是知法身非離報化",
    "X56n0935_004:0555c15": "報化之處全是法身故普賢觀云釋迦牟尼名毗盧",
    "X56n0935_004:0555c16": "遮那以是言之眾生之性悉具果佛三身是故不可",
    "X56n0935_004:0555c17": "云但有淨性不具三千也須了性具三千故至果時",
    "X56n0935_004:0555c18": "乃有大用以三千即假是應身性三千即空是報身",
    "X56n0935_004:0555c19": "性三千即中是法身性眾生心具三千即三身性故",
    "X56n0935_004:0555c20": "云眾生有佛性耳。",
    "X56n0935_004:0555c21": "今此下二結示三名向云無始唯有煩惱業苦故云",
    "X56n0935_004:0555c22": "示有即此全是理性三因故云是示種性此即三道",
    "X56n0935_004:0555c23": "是三性之種故名種性有生性故故名為種生時此",
    "X56n0935_004:0555c24": "種純變為修脩性一如無復別體始終理一故名為",
    "X56n0935_004:0556a01": "性波是水種水是波性豈不信哉又種義復有二別",
    "X56n0935_004:0556a02": "一者相對論種如向文中二者就類論種類謂類例",
    "X56n0935_004:0556a03": "亦修得也眾生無始恒居三道於中誰無一毫種類",
    "X56n0935_004:0556a04": "是故一切低頭舉手即解脫種一切世智三乘解心",
    "X56n0935_004:0556a05": "即般若種夫有心者皆當作佛即法身種問若爾般",
    "X56n0935_004:0556a06": "若解脫有於種類及以對論法身種類與對論種為",
    "X56n0935_004:0556a07": "同為異答理一義異言理一者只緣理一是故性修",
    "X56n0935_004:0556a08": "相對離合言義異者對生死邊名為相對理池本淨",
    "X56n0935_004:0556a09": "名為種類又聞能觀智名為了種聞所緣理名為正",
    "X56n0935_004:0556a10": "種即是理淨與事淨為類若約教者別教唯有種類",
    "X56n0935_004:0556a11": "之種而無相對於中法身種類仍別始終常淨唯不",
    "X56n0935_004:0556a12": "從覆故得種名藏通兩教全無此義但約當教其名",
    "X56n0935_004:0556a13": "非無因時三學為五分種達分即為二解脫種念處",
    "X56n0935_004:0556a14": "即為般若種也隱顯並別具如止觀第二記示遍者",
    "X56n0935_004:0556a15": "即向云非內外遍虗空等此即示種性之體其量廣",
    "X56n0935_004:0556a16": "大乃是無量而言量耳故云體量示具者即向云故",
    "X56n0935_004:0556a17": "此遍性具諸佛之身等此即示種性之體非但周遍",
    "X56n0935_004:0556a18": "而有具法之德故云體德此蓋論主依止觀不思議",
    "X56n0935_004:0556a19": "境立此三義以為示他心性之式一義有闕心性未",
    "X56n0935_004:0556a20": "明三義俱陳妙境方顯若望他宗唯立淨性者大用",
    "X56n0935_004:0556a21": "既假修成顯無體德前之二義一往或通以彼有理",
    "X56n0935_004:0556a22": "事無礙之談體用相即之說故也所以一家明義須",
    "X56n0935_004:0556a23": "論體德簡顯方明故論主於此義中方斥他說當知",
    "X56n0935_004:0556a24": "種等三名唯出今論足可揀餘宗未了之說足可顯",
    "X56n0935_004:0556b01": "一家盡理之談後學牢知誠堪愍矣幸希同見常用",
    "X56n0935_004:0556b02": "照懷。",
    "X56n0935_004:0556b03": "既示下二勸依理起行一體三寶者即向所示種性",
    "X56n0935_004:0556b04": "三因了因即佛正因即法緣因即僧即一即三不離",
    "X56n0935_004:0556b05": "心性故云一體又此三寶有隱有顯我及眾生名隱",
    "X56n0935_004:0556b06": "唯佛名顯今若緣之須了隱顯不二三無差別如此",
    "X56n0935_004:0556b07": "三寶即是三諦融妙無縛無脫一法界耳而眾生於",
    "X56n0935_004:0556b08": "此無縛法中而思想作縛謂有凡聖真俗有情無情",
    "X56n0935_004:0556b09": "等於無脫法中而求解脫謂捨生死取涅槃離二邊",
    "X56n0935_004:0556b10": "觀中道等所以起慈悲興誓願謂眾生無邊誓願度",
    "X56n0935_004:0556b11": "生死即涅槃故煩惱無數誓願斷煩惱即菩提故法",
    "X56n0935_004:0556b12": "門無盡誓願知即惑成智故佛道無上誓願成即生",
    "X56n0935_004:0556b13": "成滅故故云發四弘誓此四弘誓即依無作四諦而",
    "X56n0935_004:0556b14": "發四諦三諦同體異名既發誓已必須脩行填願進",
    "X56n0935_004:0556b15": "受大乘律儀修習十乘觀法皆緣三性事理齊融即",
    "X56n0935_004:0556b16": "名修行填誓借使此生未證能令乘種不斷若聞而",
    "X56n0935_004:0556b17": "不行但得為其遠種如淨名記所明具足十乘方名",
    "X56n0935_004:0556b18": "乘種(云云)由持戒故獲人天身由乘種故值佛聞法",
    "X56n0935_004:0556b19": "即乘戒俱急也相似分真俱名得脫問此云發誓與",
    "X56n0935_004:0556b20": "十乘中發心何異答聞圓頓已必先發心方乃進行",
    "X56n0935_004:0556b21": "故止觀五略發大心在修大行之前也若十乘中發",
    "X56n0935_004:0556b22": "心者乃由觀境未悟重為成觀故須緣理益他。",
    "X56n0935_004:0556b23": "若有已下二對已稟權教者隨位開顯二初正示已",
    "X56n0935_004:0556b24": "稟方便教者者已稟前三教修觀入位成三乘人若",
    "X56n0935_004:0556c01": "散心信教者如次文所明若聞若行者約藏通是外",
    "X56n0935_004:0556c02": "凡人若伏約藏通是內凡約別教者聞行伏俱在十",
    "X56n0935_004:0556c03": "信以十信位能伏見思故若斷者藏通即聖人約別",
    "X56n0935_004:0556c04": "即初住已去斷見思故證道同圓理非所化隨其所",
    "X56n0935_004:0556c05": "得等者若在凡位即點示凡心具足三千三諦令了",
    "X56n0935_004:0556c06": "權實不離唯心聖位例然既知權實唯心則了即權",
    "X56n0935_004:0556c07": "是實若依之修者兩教二乘應觀二乘境三教菩薩",
    "X56n0935_004:0556c08": "應觀菩薩境若凡若聖隨位斟量經云聞已諦思惟",
    "X56n0935_004:0556c09": "得近無上道其斯謂乎故知不可一例觀五取陰也",
    "X56n0935_004:0556c10": "止觀正為末代凡夫故云現觀陰境耳又若據通義",
    "X56n0935_004:0556c11": "乃至無漏亦名五陰則三乘凡聖依圓修行亦觀陰",
    "X56n0935_004:0556c12": "境然依別義方可甄分故經下二引證五章謂法華",
    "X56n0935_004:0556c13": "方便品中五佛章也是法即指偏小之法是則雖施",
    "X56n0935_004:0556c14": "偏小元為佛乘權既即實而權實乃即權而實當知",
    "X56n0935_004:0556c15": "此二段經但明開顯不事彈訶故今引之故教他者",
    "X56n0935_004:0556c16": "但可示權即實不應以實訶權若以實訶名惱他說",
    "X56n0935_004:0556c17": "若示即實名護彼意。",
    "X56n0935_004:0556c18": "散心下三對講授者示本習即是散心者謂未能修",
    "X56n0935_004:0556c19": "觀入位也隨宜設化者若講方便大乘即為示大乘",
    "X56n0935_004:0556c20": "之教不離心性以三千中本具菩薩法界故若竪立",
    "X56n0935_004:0556c21": "清淨真如當如向文善為開示令了心性本具諸法",
    "X56n0935_004:0556c22": "講小乘者為示小乘之教不離心性以三千中本具",
    "X56n0935_004:0556c23": "二乘法界故。",
    "X56n0935_004:0556c24": "一種下四對禪觀者示心具諸法暗證禪人雖復觀",
    "X56n0935_004:0557a01": "心不了心具故令示彼心具三千故云從心示之此",
    "X56n0935_004:0557a02": "亦隨宜也示彼稟權講授禪觀者應須具以種性等",
    "X56n0935_004:0557a03": "三義示之委如前段於中種性乃屬類種以隨彼所",
    "X56n0935_004:0557a04": "習而示故。",
    "X56n0935_004:0557a05": "若有憚下二對執偏毀圓者用常不輕所用方軌二",
    "X56n0935_004:0557a06": "初正明方法雖不彈訶於彼而彼權執既深怒憚圓",
    "X56n0935_004:0557a07": "教如勝意破喜根若生諍競應起大悲當効不輕與",
    "X56n0935_004:0557a08": "作遠種故大下二引文結勸判教末云者即淨名玄",
    "X56n0935_004:0557a09": "義判教相後大師說偈也凡十六句初二句標難解",
    "X56n0935_004:0557a10": "次十句示非凡所知後四句結勸於十句中初四句",
    "X56n0935_004:0557a11": "舉聖況凡次六句正譬凡夫大師示居五品即外凡",
    "X56n0935_004:0557a12": "人靈嶽親承道場契悟故云親證喻曉也大師判釋",
    "X56n0935_004:0557a13": "時教妙盡佛心尚於判教文末露謙損之語曉喻後",
    "X56n0935_004:0557a14": "學故令流通圓理以教於他他若成諍但可撝謙用",
    "X56n0935_004:0557a15": "不輕語恣彼訕謗亦為遠種故大經三十師子吼言",
    "X56n0935_004:0557a16": "是大眾中有八萬五千億人於是經中不生信心是",
    "X56n0935_004:0557a17": "故是經名不思議佛言如是之人於未來亦當信是",
    "X56n0935_004:0557a18": "經典見於佛性得三菩提又善住天子經聞法生謗",
    "X56n0935_004:0557a19": "雖墮地獄從地獄出還得聞法是故今雖未信亦為",
    "X56n0935_004:0557a20": "未來熟脫之種。",
    "X56n0935_004:0557a21": "余今下三結勸流通一家宗途等者即論主自敘尚",
    "X56n0935_004:0557a22": "之所談一念三千互融互攝及示修習須依止觀等",
    "X56n0935_004:0557a23": "者蓋依准天台宗途弉勸導引於予作此說耳依憑",
    "X56n0935_004:0557a24": "有在故云非師已見當順我所說以教於他使圓理",
    "X56n0935_004:0557b01": "之水從今注當故云順教如是流行。",
    "X56n0935_004:0557b02": "野客下四野客辭還圓信成就解三諦理是故歡喜",
    "X56n0935_004:0557b03": "即名字歡喜也信心如頂信心領義即頂受也自從",
    "X56n0935_004:0557b04": "爾此也謂從此日去當永永奉傳此法故云唯奉持",
    "X56n0935_004:0557b05": "之所在者三蒼云所處也謂在處宣弘順所囑[口*累]故",
    "X56n0935_004:0557b06": "云不違尊命歛容等者敘外儀也斂容亦可云檢容",
    "X56n0935_004:0557b07": "謂收斂撿束容儀皆恭敬之貌再拜安庠示斂容相",
    "X56n0935_004:0557b08": "庠謂庠序安庠即徐緩次第之貌如經云安庠而起",
    "X56n0935_004:0557b09": "安庠而坐故安庠字不應從言從言者乃審詳覆察",
    "X56n0935_004:0557b10": "也覆察屬心非身儀也初刖容儀麤獷總表於迷今",
    "X56n0935_004:0557b11": "則斂容總表於悟初則平立表持權輕實次則昃跪",
    "X56n0935_004:0557b12": "表知權解偏局今則再拜表發生權實不二之解冥",
    "X56n0935_004:0557b13": "伏實相唯心之地初云逼前表執權難實次云恭退",
    "X56n0935_004:0557b14": "表權執漸薄今云安庠而出表權執盡除又恭及安",
    "X56n0935_004:0557b15": "庠皆翻前麤獷也問前以野客表心遊理外今既開",
    "X56n0935_004:0557b16": "悟何故猶存野客之號邪答且從本受名耳。",
    "X56n0935_004:0557b17": "忽然下五明一性融泯至理一如本無言說及以自",
    "X56n0935_004:0557b18": "他以他迷故故強興言說如眠法法心遂成於夢今",
    "X56n0935_004:0557b19": "他迷既悟如眠法已除故云忽然夢覺覺居效反問",
    "X56n0935_004:0557b20": "者答者是人所問所答是法又問者所問是他他所",
    "X56n0935_004:0557b21": "問之法故答者所答是自自所答之法故今他既悟",
    "X56n0935_004:0557b22": "同了三千即空即中彼我互融語默咸一三無差別",
    "X56n0935_004:0557b23": "唯一妙性妙性尚泯況復自他故云都無所得。",
    "X56n0935_004:0557c01": "金剛錍顯性錄卷第四(終)"
}