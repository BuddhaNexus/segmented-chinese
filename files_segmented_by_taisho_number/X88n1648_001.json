{
    "X88n1648_001:0307b07": "冥報記輯書目錄",
    "X88n1648_001:0307b09": "卷第一",
    "X88n1648_001:0307b10": "晉居士周閔(三寶感應錄卷中)",
    "X88n1648_001:0307b11": "晉王範妾(廣記一百二十九)",
    "X88n1648_001:0307b12": "宋沙門僧規(珠林八十三)",
    "X88n1648_001:0307b13": "宋司馬文宣(珠林六　廣記三百二十五)",
    "X88n1648_001:0307b14": "宋王胡(珠林六　廣記三百二十二)",
    "X88n1648_001:0307b15": "宋李旦(珠林六　廣記三百八十二)",
    "X88n1648_001:0307b16": "宋鄭鮮之(珠林六)",
    "X88n1648_001:0307b17": "隋寶室寺法藏(珠林十八)",
    "X88n1648_001:0307b18": "隋釋慧雲(珠林九十七)",
    "X88n1648_001:0307b19": "卷第二",
    "X88n1648_001:0307b20": "隋皇甫兄弟(珠林七十四)",
    "X88n1648_001:0307b21": "隋趙文若(珠林九十四)",
    "X88n1648_001:0307b22": "唐柳撿(珠林十八)",
    "X88n1648_001:0307b23": "唐謝弘敞妻許氏(珠林九十四　廣記三百八十六)",
    "X88n1648_001:0307b24": "唐趙文信(珠林十八)",
    "X88n1648_001:0307c01": "唐劉弼(珠林十八)",
    "X88n1648_001:0307c02": "唐李壽(珠林六十四　廣記一百三十二)",
    "X88n1648_001:0307c03": "唐賈道羨(珠林十八)",
    "X88n1648_001:0307c04": "唐方山開(珠林六十四　廣記一百三十二)",
    "X88n1648_001:0307c05": "卷第三　拾遺",
    "X88n1648_001:0307c06": "隋耿伏生(珠林五十七)",
    "X88n1648_001:0307c07": "唐賀悅(珠林七十三　廣記一百三十二)",
    "X88n1648_001:0307c08": "唐任義方(珠林三十六　廣記三百八十二)",
    "X88n1648_001:0307c09": "唐姜滕生(珠林七十九　廣記一百十六作勝生)",
    "X88n1648_001:0307c10": "唐王千石(珠林四十九)",
    "X88n1648_001:0307c11": "唐邢文宗(珠林七十　廣記一百二十一)",
    "X88n1648_001:0307c12": "唐杜通達(珠林七十　廣記一百二十一)",
    "X88n1648_001:0307c13": "唐陸孝政(珠林七十三　廣記一百三十二)",
    "X88n1648_001:0307c14": "唐咸陽婦人梁氏(珠林七十六　廣記三百八十六)",
    "X88n1648_001:0307c15": "唐傅奕(珠林七十九　廣記一百十六引作地苦記)",
    "X88n1648_001:0307c16": "唐兖州人(珠林二十八　廣記二百九十七)",
    "X88n1648_001:0307c17": "卷第四",
    "X88n1648_001:0307c18": "唐李知禮(珠林六十四　廣記一百三十二)",
    "X88n1648_001:0307c19": "唐薛孤訓(珠林九十五　廣記一百十六誤作冥祥)",
    "X88n1648_001:0307c20": "唐陸懷素(珠林十八　廣記一百二)",
    "X88n1648_001:0307c21": "唐楊師操(珠林七十六　廣記三百八十二誤作冥祥記)",
    "X88n1648_001:0307c22": "唐頓丘李氏(珠林九十四　廣記一百九)",
    "X88n1648_001:0307c23": "唐嶲州縣令(廣記一百十六誤作冥祥記)",
    "X88n1648_001:0307c24": "唐徐王任(珠林六十四)",
    "X88n1648_001:0308a01": "唐僧義孚(廣記一百十六)",
    "X88n1648_001:0308a02": "卷第五",
    "X88n1648_001:0308a03": "唐李義琰(珠林七十三　廣記一百二十七)",
    "X88n1648_001:0308a04": "唐清禪寺金像(珠林十四)",
    "X88n1648_001:0308a05": "唐李思一(珠林九十一)",
    "X88n1648_001:0308a06": "唐杜智楷(珠林四十六　廣記一百十一)",
    "X88n1648_001:0308a07": "唐齊士望(珠林七十三　廣記三百八十二)",
    "X88n1648_001:0308a08": "唐劉善經(珠林二十六)",
    "X88n1648_001:0308a09": "唐盧元禮(珠林六十四)",
    "X88n1648_001:0308a10": "唐僧玄高(珠林二十六)",
    "X88n1648_001:0308a11": "唐裴則男(珠林九十七　廣記三百八十二)",
    "X88n1648_001:0308a12": "唐石壁寺僧(珠林五十　廣記一百九)",
    "X88n1648_001:0308a13": "唐陽武婦女朱氏(珠林五十七)",
    "X88n1648_001:0308a14": "卷第六",
    "X88n1648_001:0308a15": "唐路伯達(珠林五十七)",
    "X88n1648_001:0308a16": "唐韋知十(珠林九十四　廣記九十九)",
    "X88n1648_001:0308a17": "唐王懷智(珠林三十三)",
    "X88n1648_001:0308a18": "唐夏候均(珠林八十九)",
    "X88n1648_001:0308a19": "唐王會師(珠林五十二)",
    "X88n1648_001:0308a20": "唐劉摩兒(珠林六十四　廣記一百三十二)",
    "X88n1648_001:0308a21": "唐館陶主簿周(珠林七十四　廣記一百二十七)",
    "X88n1648_001:0308a22": "唐李虔觀(珠林十八)",
    "X88n1648_001:0308a23": "唐信都元方(珠林七十二)",
    "X88n1648_001:0308a24": "唐封元則(珠林七十三)",
    "X88n1648_001:0308b01": "卷第七",
    "X88n1648_001:0308b02": "唐李信(珠林五十二　廣記一百三十四)",
    "X88n1648_001:0308b03": "唐孫壽(珠林十八　廣記一百三)",
    "X88n1648_001:0308b04": "唐童子寺佛像(珠林十四)",
    "X88n1648_001:0308b05": "唐尼修行(附)任五娘(珠林九十四　廣記一百三)",
    "X88n1648_001:0308b06": "唐姚明解(珠林七十九)",
    "X88n1648_001:0308b07": "唐謝氏(珠林九十四)",
    "X88n1648_001:0308b08": "唐濟陰縣經驗(珠林十八)",
    "X88n1648_001:0308b09": "唐漁陽縣佛像(珠林十四)",
    "X88n1648_001:0308b10": "唐倪氏妻皇甫氏(珠林六十二)",
    "X88n1648_001:0308b11": "唐司馬喬卿(珠林十八　廣記一百三)",
    "X88n1648_001:0308b13": "冥報記輯書目次(終)",
    "X88n1648_001:0308b20": "冥報記輯書卷第一",
    "X88n1648_001:0308b22": "晉周閔江南人也。晉護軍將軍。世奉法。蘇峻之亂。都",
    "X88n1648_001:0308b23": "邑人士。皆東西被遷。聞家有大品。以半幅八丈素。反",
    "X88n1648_001:0308b24": "覆書之。又有餘經數臺。大品亦雜在其中。既當避難",
    "X88n1648_001:0308c01": "行。不能得盡持去。尤諸大品。不知在何臺中。倉卒應",
    "X88n1648_001:0308c02": "去。不展尋橡。徘徊歎吒。不覺大品忽自出外。閔驚喜",
    "X88n1648_001:0308c03": "持去。周氏遂世寶之。今云。尚在一說云。周嵩婦胡母。",
    "X88n1648_001:0308c04": "有素書大品。素廣五寸。而大品一部書在矣。",
    "X88n1648_001:0308c05": "晉富陽縣令王範妾桃英殊有姿色。遂與閣下丁豐",
    "X88n1648_001:0308c06": "史華期二人姦通。範當出行不還。帳內督孫元弼。聞",
    "X88n1648_001:0308c07": "丁豐戶中有環珮聲覘視。見桃英與同被而臥。元弼",
    "X88n1648_001:0308c08": "扣戶叱之。桃英即起攬裙理鬂。躡履還內。元弼又見",
    "X88n1648_001:0308c09": "華期帶佩桃英麝香。二人懼元弼告之。乃共謗元弼",
    "X88n1648_001:0308c10": "與桃英有私。範不辯察。遂殺元弼。有陳超者。當時在",
    "X88n1648_001:0308c11": "座。勸成元弼罪。後範代還。超亦出都看範。行至赤亭",
    "X88n1648_001:0308c12": "山下。值雷雨。日暮。忽然有人。扶超腋逕曳將去八荒",
    "X88n1648_001:0308c13": "澤中。雷光照見。一鬼面甚青黑。眼無睛子。曰吾孫元",
    "X88n1648_001:0308c14": "弼也。訴怨皇天。早見申理。連時候汝。乃今相遇。超叩",
    "X88n1648_001:0308c15": "頭流血。鬼曰。王範既為事主。當先殺之。賈景伯孫文",
    "X88n1648_001:0308c16": "度。在泰山玄堂下。共定死生名錄。桃英魂魄。亦取在",
    "X88n1648_001:0308c17": "女青亭。至天明。失鬼所在。超至楊都。詣範未敢謝之。",
    "X88n1648_001:0308c18": "便見鬼從外來逕入範帳。至夜範始眠。忽然大魘。連",
    "X88n1648_001:0308c19": "呼不醒。家人牽青牛臨範上。并加桃人左索。向明小",
    "X88n1648_001:0308c20": "蘇。十數日而死。妾亦暴亡。超乃逃走長千寺。易性名",
    "X88n1648_001:0308c21": "為何規。後五年。二月三日。臨水酒酣。超云。今當不復",
    "X88n1648_001:0308c22": "畏此鬼也。低頭便見鬼影已在水中。以手搏超鼻。血",
    "X88n1648_001:0308c23": "大出。可一升許。數日而死。",
    "X88n1648_001:0308c24": "宋沙門僧規者武當寺僧也。時京兆張瑜。于此縣常",
    "X88n1648_001:0309a01": "請僧規在家供養。永初元年十二月五日。無痾忽暴",
    "X88n1648_001:0309a02": "死。二日而蘇愈。自說云。五日夜二更中。聞門衖間嘵",
    "X88n1648_001:0309a03": "嘵有聲。須臾見有五人炳炬火執信幡徑來入屋。叱",
    "X88n1648_001:0309a04": "喝僧規。規因頓臥怳然。五人便以赤繩縛將去。行至",
    "X88n1648_001:0309a05": "一山都無草木。土色堅黑有類石鐵。山側左右白骨",
    "X88n1648_001:0309a06": "填積。山數十里至三岐路。有一人甚長壯。被鎧執杖。",
    "X88n1648_001:0309a07": "問曰。五人有幾人來。答正一人耳。五人又將規入一",
    "X88n1648_001:0309a08": "道中。俄至一城。外有屋數十。築壤為之。屋前有立木。",
    "X88n1648_001:0309a09": "長十餘丈。上有鐵梁。形如楔槹。左右有匱貯土。土有",
    "X88n1648_001:0309a10": "品數。或有十斛形。亦如五升大者。有一人衣幘竝。赤。",
    "X88n1648_001:0309a11": "語規曰。汝生世時有何罪福。依實說之。勿妄言也。規",
    "X88n1648_001:0309a12": "惶悑未答。赤衣人如局吏云。可開簿檢其罪福也。有",
    "X88n1648_001:0309a13": "頃吏至長木下。提一匱土懸鐵梁上稱之。如覺低仰。",
    "X88n1648_001:0309a14": "吏謂規曰。此稱量罪福之秤也。汝福少罪多。應先受",
    "X88n1648_001:0309a15": "罰。俄有一人衣冠長者。謂規曰。汝沙門也。何不念佛。",
    "X88n1648_001:0309a16": "我聞悔過可度八難。規於是一心稱佛。衣冠人謂吏",
    "X88n1648_001:0309a17": "曰。可更為此人稱之。既是佛弟子。幸可度脫。吏乃復",
    "X88n1648_001:0309a18": "上匱稱之。秤乃正平。既而將規至監官前辯之。監官",
    "X88n1648_001:0309a19": "執筆觀簿遲疑久之。又有一人朱衣玄冠珮印綬執",
    "X88n1648_001:0309a20": "玉版。來曰。筭簿上未有此人名也。監官愕然。命右右",
    "X88n1648_001:0309a21": "收錄云。須㬰見反縛向五人來。監官曰。殺鬼何以濫",
    "X88n1648_001:0309a22": "將人來。乃鞭之。少頃有使者。稱天帝喚道人來。既至",
    "X88n1648_001:0309a23": "帝宮經見踐歷。略皆金寶。精光晃昱。不得凝視。帝左",
    "X88n1648_001:0309a24": "右朱衣寶冠飾以華珍。帝曰。汝是沙門。何不勤業。而",
    "X88n1648_001:0309b01": "為小鬼橫收捕也。規稽首諸佛祈思請福。帝曰。汝命",
    "X88n1648_001:0309b02": "未盡。今當還生。宜勤精進。勿屢游白衣家。殺鬼取人",
    "X88n1648_001:0309b03": "亦多枉濫。如汝比也。規曰。橫濫之戹。當以何方而濟",
    "X88n1648_001:0309b04": "免之。帝曰。廣設福業最為善也。若不辦爾可作八關",
    "X88n1648_001:0309b05": "齋。生免橫禍死離地獄。亦其次也。語畢遣規去。行還",
    "X88n1648_001:0309b06": "未久。見一精舍。大有沙門。見武當寺主白法師弟子",
    "X88n1648_001:0309b07": "慧進皆在焉。居宇宏整資待自然。規請欲居之。有一",
    "X88n1648_001:0309b08": "沙門曰。此是福地非君所得處也。使者將規還至瑜",
    "X88n1648_001:0309b09": "家而去。何澹之。東海人。宋大司農。不信經法多行殘",
    "X88n1648_001:0309b10": "害。永初中得病見一鬼。形甚長壯牛頭人身。手執鐵",
    "X88n1648_001:0309b11": "叉晝夜守之。憂悑屏營。使道家作章符印錄。備諸禳",
    "X88n1648_001:0309b12": "絕而猶見如故。相識沙門慧義。聞其病往候之。澹為",
    "X88n1648_001:0309b13": "說所見。慧義曰。此是牛頭阿旁也。罪福不昧唯人所",
    "X88n1648_001:0309b14": "招。君能轉心向法。則此鬼自消。澹之迷俍不革。頃之",
    "X88n1648_001:0309b15": "遂死(〔右一〕驗出冥祥記)。",
    "X88n1648_001:0309b16": "宋司馬文宣河內人也。頗信法。元嘉九年丁母難弟",
    "X88n1648_001:0309b17": "喪。月望旦忽見其弟。身形於靈座上不異平日。迴遑",
    "X88n1648_001:0309b18": "歎嗟諷求飲食。文乃試與言曰。汝平生時修行十善。",
    "X88n1648_001:0309b19": "若如經言應得生天。若在人道。何故乃生此鬼中耶。",
    "X88n1648_001:0309b20": "說吟俯仰默然無對。文宣即夕夢見其弟。云生所修",
    "X88n1648_001:0309b21": "善。蒙報生天。旦靈床之鬼是魔魁耳。非其身也。恐兄",
    "X88n1648_001:0309b22": "疑怪。故詣以白兄。文宣明旦請僧轉首楞嚴經。令人",
    "X88n1648_001:0309b23": "撲繫之。鬼乃逃入床下。又走戶外。形稍醜惡舉家駭",
    "X88n1648_001:0309b24": "懼詈叱遣之。鬼云。餓乞食耳。積日乃去。頃之母靈床",
    "X88n1648_001:0309c01": "頭有一鬼。膚體赤色身甚長壯。文宣長息。孝祖與言",
    "X88n1648_001:0309c02": "往反。答對周悉。初雖恐懼末稍安習之。鬼亦轉相附",
    "X88n1648_001:0309c03": "狎。居處出入殆同家人。於時京師傳相報告。往來觀",
    "X88n1648_001:0309c04": "者門巷疊跡。時南林寺有僧。與靈味寺僧含沙門。與",
    "X88n1648_001:0309c05": "鬼言論亦甚欵曲。鬼云。昔世甞為尊貴以犯眾惡。受",
    "X88n1648_001:0309c06": "報未竟果此鬼身。去寅年有四百部鬼。大行疾癘。所",
    "X88n1648_001:0309c07": "應鍾灾者。不忓道人耳。而犯橫極眾多濫福善。故使",
    "X88n1648_001:0309c08": "我來監察之也。僧以食與之。鬼曰。我自有粮不得進",
    "X88n1648_001:0309c09": "此食也。含曰。鬼多知我生。何來何因作道人。答曰。人",
    "X88n1648_001:0309c10": "中來。出家因緣本誓願也。問諸存亡生死所趣。略皆",
    "X88n1648_001:0309c11": "答對。具有靈驗。條次繁多。故不曲載。含曰。人鬼道殊。",
    "X88n1648_001:0309c12": "汝既不求食何為久留。鬼曰。此間有一女子應在收",
    "X88n1648_001:0309c13": "捕。而奉戒精勤。故難可得。比日稽留用此故也。藉亂",
    "X88n1648_001:0309c14": "主人有愧不少。自此已後不甚見形。後往視者但聞",
    "X88n1648_001:0309c15": "語耳。時元嘉十年也。至三月二十八日語文宣云。暫",
    "X88n1648_001:0309c16": "來寄住。而汝傾家營福。見畏如此那得久留。孝祖云。",
    "X88n1648_001:0309c17": "聽汝寄住。何故據人先亡靈筵耶。答曰。汝家亡者。各",
    "X88n1648_001:0309c18": "有所屬。此座空設。故權寄耳。於是辭去。",
    "X88n1648_001:0310a01": "宋王胡者長安人也。叔死數載。元嘉二十三年忽見",
    "X88n1648_001:0310a02": "形。還家責胡。以修謹有闕家事不理。罰胡五杖。傍人",
    "X88n1648_001:0310a03": "及鄰里並聞其語及杖聲。又見杖瘢迹。而不覩其形。",
    "X88n1648_001:0310a04": "唯胡猶得親接。叔謂胡曰。吾不應死。神道須吾算諸",
    "X88n1648_001:0310a05": "鬼錄。今大從吏兵。恐驚損墟里。故不將進耳。胡亦大",
    "X88n1648_001:0310a06": "見眾鬼紛閙若村外。俄然叔辭去曰。吾來年七月七",
    "X88n1648_001:0310a07": "日當復暫還。欲將汝行游歷幽途使知罪福之報也。",
    "X88n1648_001:0310a08": "不須費設。若意不已止可荼來耳。至斯果還。語胡家",
    "X88n1648_001:0310a09": "人云。吾今將胡游觀畢。當使還不足憂也。胡即頓臥",
    "X88n1648_001:0310a10": "床上泯然如盡。叔於是將胡。徧觀群山。備覩鬼怪。未",
    "X88n1648_001:0310a11": "至嵩高山。諸鬼過胡。並有饌設。餘施味不異世中。唯",
    "X88n1648_001:0310a12": "薑甚脆美。胡欲懷將還。左右人笑胡云。止可此食。不",
    "X88n1648_001:0310a13": "得將還也。胡末見一處。屋宇華曠帳筵精整。有二少",
    "X88n1648_001:0310a14": "僧居焉。胡造之。二僧為設雜菓檳榔等。胡遊歷久之。",
    "X88n1648_001:0310a15": "備見罪福苦樂之報。乃辭歸。叔謂胡曰。汝既已知善",
    "X88n1648_001:0310a16": "之可修。何宜在家。白足阿練。戒行精高可師事也。長",
    "X88n1648_001:0310a17": "安道人足白。故時人謂為白足阿練也。甚為魏虜所",
    "X88n1648_001:0310a18": "敬。虜主事為師。胡既奉此練。於其寺中。遂見嵩山上",
    "X88n1648_001:0310a19": "年少僧者遊學眾中。胡大驚與敘乖闊。問何時來。二",
    "X88n1648_001:0310a20": "僧答云。貧道本住此寺。往日不憶與君相識。胡復說",
    "X88n1648_001:0310a21": "嵩高之遇。此僧云。君謬耳。豈有此耶。至明日二僧無",
    "X88n1648_001:0310a22": "何而去。胡乃具告諸沙門敘說往日嵩山所見。眾咸",
    "X88n1648_001:0310a23": "驚怪。即追求二僧不知所在。乃悟其神人焉。元嘉末。",
    "X88n1648_001:0310a24": "有長安僧釋曇爽。來游江南。具說如此也。",
    "X88n1648_001:0310b01": "宋李旦字世則。廣陵人也。以孝謹質素。著稱鄉里。元",
    "X88n1648_001:0310b02": "嘉三年正月十四日暴死。心下不冷。七日而蘇。唅以",
    "X88n1648_001:0310b03": "飲粥。宿昔復常云。有一人。持信幡來至床頭稱。府君",
    "X88n1648_001:0310b04": "教喚。旦便隨去。直北向行。道甚平淨。既至城閣高麗",
    "X88n1648_001:0310b05": "似今宮闕。遣傳教慰勞問呼。旦可前至。大廳事上見",
    "X88n1648_001:0310b06": "有三十人。單衣青幘列坐森然。一人東坐披袍隱机。",
    "X88n1648_001:0310b07": "左右侍衛可有百餘。視旦而語坐人云。當示以諸獄",
    "X88n1648_001:0310b08": "令世知也。且聞言已。舉頭四視。都失向處。乃是地獄",
    "X88n1648_001:0310b09": "中。見群罪人受諸苦報。呻吟號呼不可忍視。尋有傳",
    "X88n1648_001:0310b10": "教稱。府君信君可還去。當更相迎。因此而還。至六年",
    "X88n1648_001:0310b11": "正月復死。七日又活。述所見事較略如先。或有罪囚",
    "X88n1648_001:0310b12": "寄語報家道。生時犯罪使為作福。稍說姓字親識鄉",
    "X88n1648_001:0310b13": "伍。旦依言尋求皆得之。又云。甲申年當行疾癘殺諸",
    "X88n1648_001:0310b14": "惡人。佛家弟子作八關齋。戒修心善行可得免也。旦",
    "X88n1648_001:0310b15": "本作道家祭酒。即欲棄錄本法。道民諫制。故遂兩事。",
    "X88n1648_001:0310b16": "而常勸化作八關齋。",
    "X88n1648_001:0310b17": "宋尚書僕射滎陽鄭鮮之元嘉四年從大駕巡京。至",
    "X88n1648_001:0310b18": "都夕暴亡。乃靈語著人曰。吾壽命久盡早應過世。賴",
    "X88n1648_001:0310b19": "比歲來敬信佛法放生布施。以此功德延駐數年耳。",
    "X88n1648_001:0310b20": "夫幽顯報應有若影響。宜放落俗務崇心大教。于時",
    "X88n1648_001:0310b21": "勝貴多皆聞云。",
    "X88n1648_001:0310b22": "隋鄜州寶室寺沙門法藏戒行清淳為性質直。至隋",
    "X88n1648_001:0310b23": "開皇十三年。於洛交縣韋川城造寺一所。佛殿精妙",
    "X88n1648_001:0310b24": "僧房華麗。靈像幡華並皆修滿。至大業五年。奉勑融",
    "X88n1648_001:0310c01": "併寺塔送州大寺。有破壞者。藏師並更修補造堂安",
    "X88n1648_001:0310c02": "置。兼造一切經。已寫八百卷。恐本州無好手紙筆。故",
    "X88n1648_001:0310c03": "就京城舊月愛寺寫。至武德二年閏二月。內身患二",
    "X88n1648_001:0310c04": "十餘日。乃見一人身著青衣好服在高閣上。手把經",
    "X88n1648_001:0310c05": "卷告法藏云。汝立身已來雖大造功德悉皆精妙。唯",
    "X88n1648_001:0310c06": "有少分互用三寶物。得罪無量。我今把者即是金剛",
    "X88n1648_001:0310c07": "般若。汝能自造一卷。令汝所用三寶之物得罪悉滅。",
    "X88n1648_001:0310c08": "藏師于時應聲即答言。造藏師雖寫餘經未寫金剛",
    "X88n1648_001:0310c09": "般若。但願病差不敢違命。既能覺悟。弟子更無餘物。",
    "X88n1648_001:0310c10": "唯有三衣瓶鉢偏袒祇支等。皆悉捨付大德及諸弟",
    "X88n1648_001:0310c11": "子。並造般若。得一百卷。未經三五日。臨欲捨命具見",
    "X88n1648_001:0310c12": "阿彌陀佛來迎。由經威力得生西方不入三塗。",
    "X88n1648_001:0310c13": "隋東川釋慧雲范陽人。十二出家。游聽為務。年至十",
    "X88n1648_001:0310c14": "八。乘驢止于叔家。叔覩其驢快。將規害之。適持刀往。",
    "X88n1648_001:0310c15": "見東牆下有黃衣人。揚拳逆叱曰。此道人方為通法",
    "X88n1648_001:0310c16": "大上。何忍欲害。叔懼告婦。婦曰。君心無剛。眼華所致",
    "X88n1648_001:0310c17": "耳。聞已復往。又見西牆下黃衣人云。勿殺道人。若殺",
    "X88n1648_001:0310c18": "大禍交及。叔悑乃止。明旦辭往姊家。叔又持刀送之。",
    "X88n1648_001:0311a01": "告雲曰。此路幽險故送師度難。雲在前行。正在深阻。",
    "X88n1648_001:0311a02": "叔在其後揮刃欲斫。忽見姊夫在傍。遂得免害。雲都",
    "X88n1648_001:0311a03": "不知。雲後學問名德高遠。至開皇年中。領徒五百來",
    "X88n1648_001:0311a04": "過叔家。見闡化深慚昔舋。乃奉絹十疋。夫妻發露。雲",
    "X88n1648_001:0311a05": "始知之。乃為說法永斷毒心。常以此事每誡門人曰。",
    "X88n1648_001:0311a06": "吾昔不乘好物何事累人。自預學徒聞皆儉素。大有",
    "X88n1648_001:0311a07": "聲譽。不測終年。",
    "X88n1648_001:0311a09": "冥報記輯書卷第一"
}