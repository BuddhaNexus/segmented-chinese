{
    "T85n2745_001:0166a18": "仁王經疏",
    "T85n2745_001:0166a20": "難聞時。更無先後。簡去傳聞。成上我聞。故",
    "T85n2745_001:0166a21": "云一時。異說如是。次辨過非先以事驗。後引",
    "T85n2745_001:0166a22": "文證。事驗如何。如經中說。阿難是佛得道",
    "T85n2745_001:0166a23": "夜生。如小乘中佛成道已過六七日。即便說",
    "T85n2745_001:0166a24": "經。阿難爾時。猶在懷抱。身不豫會。佛成道",
    "T85n2745_001:0166a25": "已。過二十年方始出家。三十年後方為侍者。",
    "T85n2745_001:0166a26": "自斯已前。所說諸經多不親聞。雖不親聞。而",
    "T85n2745_001:0166a27": "所集經。亦云一時。明知一時。非簡傳之謂。又",
    "T85n2745_001:0166a28": "小乘中。不得說言阿難是權。何由得言說聽",
    "T85n2745_001:0166a29": "一時。人復反微。云何得知阿難是佛得道夜",
    "T85n2745_001:0166b01": "生。將來破我。為證此義。須知阿難立字因緣。",
    "T85n2745_001:0166b02": "阿難陀者。是外國語。此名歡喜。之名三因緣",
    "T85n2745_001:0166b03": "立。一過去因緣。如經中說。釋迦行菩薩時。",
    "T85n2745_001:0166b04": "作一陶師。名曰大光。值過去世釋迦文佛。父",
    "T85n2745_001:0166b05": "名淨飯。母名摩耶。侍者弟子。名曰阿難。因",
    "T85n2745_001:0166b06": "土眷屬。如今無別。因即發願。願我當來成得",
    "T85n2745_001:0166b07": "佛道。還如今佛。由斯本願。今得成佛。故今侍",
    "T85n2745_001:0166b08": "者。還字阿難。二現在因緣。阿難比丘。面貌",
    "T85n2745_001:0166b09": "端正。世人見者。莫不歡喜。是故字歡喜。是",
    "T85n2745_001:0166b10": "故經中。讚嘆阿難。面如月目清蓮。佛法海水",
    "T85n2745_001:0166b11": "阿難心。三父母立字。父母何緣。與字歡喜。",
    "T85n2745_001:0166b12": "喜時生故。何者喜時所謂如來得道夜時。如",
    "T85n2745_001:0166b13": "來十九踰城。出家既出家已五年習定。六年",
    "T85n2745_001:0166b14": "自餓身極羸瘦父王遣人。恒往膳伺。知極微",
    "T85n2745_001:0166b15": "惙。常恐不令。菩薩後時。知餓非道。受食乳糜",
    "T85n2745_001:0166b16": "欲取正覺。魔作是念。若佛道成。空我境界。",
    "T85n2745_001:0166b17": "聞道未成。當敗其志。遂率官屬。十八億萬。持",
    "T85n2745_001:0166b18": "諸菩具來悕菩薩。菩薩于時。入勝意慈定。令",
    "T85n2745_001:0166b19": "魔眷屬顛倒墮落。魔既被降。便作是念。菩",
    "T85n2745_001:0166b20": "薩力大悲我能勝。當惱其父。遂便往詣淨飯",
    "T85n2745_001:0166b21": "宮上。唱如是言。悉達太子。昨夜了矣。王時",
    "T85n2745_001:0166b22": "聞已。從林而墮。良久乃蘇。便為傷嘆。念子在",
    "T85n2745_001:0166b23": "家當為輪王。何期出家空無所獲未久之間。",
    "T85n2745_001:0166b24": "菩提樹神。以佛道成。復持天化。慶賀父王。",
    "T85n2745_001:0166b25": "當成佛時。天雨妙花。而為供養。故持慶王。其",
    "T85n2745_001:0166b26": "時亦往淨飯宮上。唱如是言。大王當知。地天",
    "T85n2745_001:0166b27": "太子。昨夜明星出時。降魔兵眾。成得佛道。王",
    "T85n2745_001:0166b28": "時生疑。向者有天。言我子死。今復有天。云子",
    "T85n2745_001:0166b29": "成道。何者可信。菩提神曰。我言可信。向者是",
    "T85n2745_001:0166c01": "魔。故相惱耳。我是菩提樹神。以佛於我樹下",
    "T85n2745_001:0166c02": "得道。故相慶賀。王時作念。我子在家。當為",
    "T85n2745_001:0166c03": "輪王。今日出家。為法輪大王。彼此無失。向",
    "T85n2745_001:0166c04": "者聞死。今忽聞活。重大喜。復聞道成。兩重",
    "T85n2745_001:0166c05": "大喜。未久之間。王弟斛飯。夜生阿難演說抱",
    "T85n2745_001:0166c06": "詣王第。於昨夜生此一男。王時對曰。我子成",
    "T85n2745_001:0166c07": "道。汝復生男。眾慶併集。與字歡喜。以斯驗求",
    "T85n2745_001:0166c08": "定知。阿難得道夜生。阿難既是得道夜生。何",
    "T85n2745_001:0166c09": "由得言說聽一時。事驗如此。次以文證。佛",
    "T85n2745_001:0166c10": "初成道。在波羅[木*奈]仙人鹿苑。為五比丘。轉四",
    "T85n2745_001:0166c11": "諦法。名轉法輪經。佛滅度後。阿難比丘。先集",
    "T85n2745_001:0166c12": "此經。將集此經。先昇高坐。說偈自言。佛初",
    "T85n2745_001:0166c13": "說法時。爾時我不見。如時是展轉聞。佛遊波",
    "T85n2745_001:0166c14": "羅[木*奈]。為五比丘眾。轉四諦法輪。彼經之中。道",
    "T85n2745_001:0166c15": "已傳聞。復言一時。明知一時。非簡傳之辭。辨",
    "T85n2745_001:0166c16": "非如此。次顯正義。言一時者。就佛解釋。為化",
    "T85n2745_001:0166c17": "之辰。目之為時。於佛一代。化時眾多。為簡餘",
    "T85n2745_001:0166c18": "時。是故言一。一時之言。經中大有。如涅槃",
    "T85n2745_001:0166c19": "說。我於一時。在迦尸國。我於一時。在恒河",
    "T85n2745_001:0166c20": "岸。我於一時。在尸首林。我於一時。在王舍",
    "T85n2745_001:0166c21": "城。如是非一。今言一時。共彼相似。云何得",
    "T85n2745_001:0166c22": "知。一時從後。非是屬前。准依地經。所以得",
    "T85n2745_001:0166c23": "知。華嚴大本十地品初。故言我聞一時。",
    "T85n2745_001:0166c24": "聖教雖眾。略要唯二。一聲聞藏。二菩薩藏教",
    "T85n2745_001:0166c25": "聲聞法。名聲聞藏。教菩薩法。名菩薩藏。聲藏",
    "T85n2745_001:0166c26": "中所教有二。一聲聞聲聞。二緣覺聲聞。聲聞",
    "T85n2745_001:0166c27": "者。是人本來。求聲聞道。樂觀四諦。成聲聞性。",
    "T85n2745_001:0166c28": "於最後身。值佛欲小。如來為說四真諦法。而",
    "T85n2745_001:0166c29": "得悟道。本聲聞性。今復聞聲。而得悟道。是故",
    "T85n2745_001:0167a01": "名為聲聞聲聞。經言為求聲聞之者。說四真",
    "T85n2745_001:0167a02": "諦。據斯為論。緣覺聲聞者。是人本來。求緣覺",
    "T85n2745_001:0167a03": "道。常樂觀察十二緣法。成緣覺性。於最後",
    "T85n2745_001:0167a04": "身值佛為說十二緣法。而得悟道。本緣覺性。",
    "T85n2745_001:0167a05": "於最後身。聞聲悟道。是故名為緣覺聲聞。經",
    "T85n2745_001:0167a06": "言為求緣覺之者。說十二緣。據此為言。此二",
    "T85n2745_001:0167a07": "雖殊。同期小果。藉教處等。以是義故。齊號聲",
    "T85n2745_001:0167a08": "聞。對斯二人。所說之法。名聲聞藏菩薩藏中。",
    "T85n2745_001:0167a09": "所教亦二。一是漸入。二是頓悟。言漸入者。",
    "T85n2745_001:0167a10": "是人過去。曾習大法。中聞覺小。後還入大。大",
    "T85n2745_001:0167a11": "從小來謂之為漸。故經說言。除先修習。學小",
    "T85n2745_001:0167a12": "乘者。我今亦令入是法中。此即是其漸入菩",
    "T85n2745_001:0167a13": "薩。言頓悟者。有諸眾生。久習大乘相應善根。",
    "T85n2745_001:0167a14": "今始見佛。即能入大。大不由小。目之為頓。故",
    "T85n2745_001:0167a15": "經說言。或有眾生。世世已來。常受我化。始見",
    "T85n2745_001:0167a16": "我身。聞我所說。即皆信受。入如來惠。此是",
    "T85n2745_001:0167a17": "頓悟。漸入菩薩。藉淺階遠。頓悟菩薩。一越解",
    "T85n2745_001:0167a18": "大。頓漸雖殊。以其當時受大處一。是故對斯",
    "T85n2745_001:0167a19": "二人。所說。名菩薩藏聖教雖眾。要不出此。故",
    "T85n2745_001:0167a20": "龍樹云。佛滅度後。迦葉阿難。於王舍城。結",
    "T85n2745_001:0167a21": "集三藏。為聲聞藏。文殊阿難。在鐵圍山。結集",
    "T85n2745_001:0167a22": "摩訶衍。為菩薩藏。地持亦云。佛為聲聞菩薩。",
    "T85n2745_001:0167a23": "行出苦道。說修多羅。結集經者。集為二藏以",
    "T85n2745_001:0167a24": "說聲聞所行。為聲聞藏。說菩薩行。為菩薩藏。",
    "T85n2745_001:0167a25": "地持復言。十二部經。唯方廣部。是菩薩藏。餘",
    "T85n2745_001:0167a26": "十一部。是聲聞藏。故知。聖教無出此二。此",
    "T85n2745_001:0167a27": "二亦名大乘小乘。半滿教等。名雖變改。其義",
    "T85n2745_001:0167a28": "不殊。今此經者。二藏之中。菩薩藏收。為根",
    "T85n2745_001:0167a29": "熟人。頓教法輪。已知教分齊。次釋其名。今言",
    "T85n2745_001:0167b01": "佛說仁王護國波若波羅蜜者。蓋乃[標*寸]經部",
    "T85n2745_001:0167b02": "別名也。諸經所以皆首題其名者。為求所明",
    "T85n2745_001:0167b03": "法。此經以真性為宗。故始[標*寸]舉。但諸經立不",
    "T85n2745_001:0167b04": "同。乃有多種。或就法為名。如涅槃經波若經",
    "T85n2745_001:0167b05": "等。或就人為目。如薩和樹須達拏等。或就事",
    "T85n2745_001:0167b06": "立秤。如枯樹經等。或就喻障名。如大雲經",
    "T85n2745_001:0167b07": "寶□經等。或就人法並障。如勝鬘經等。或事",
    "T85n2745_001:0167b08": "法覆舉。如彼方等大集經等或法喻但題。如",
    "T85n2745_001:0167b09": "華嚴經等。或人事並立。如舍利弗問病經等。",
    "T85n2745_001:0167b10": "如是非一。今此經者。人法為名。如來所說。是",
    "T85n2745_001:0167b11": "其人名。波若波羅蜜。是其法名。法藉人通。",
    "T85n2745_001:0167b12": "故須[標*寸]人法。是所須舉法但諸經首。別人有",
    "T85n2745_001:0167b13": "四。一題說人。如勝鬘等。二舉問人。如彼彌",
    "T85n2745_001:0167b14": "勒所問經等。三舉所說。如睒子經薩和檀等。",
    "T85n2745_001:0167b15": "四舉所化人。如玉瑘經須摩提女等。今舉所",
    "T85n2745_001:0167b16": "說人。說者不同。有其五種。一是佛說。二是聖",
    "T85n2745_001:0167b17": "弟子說。三諸天說。四神仙等說。五變化說。此",
    "T85n2745_001:0167b18": "經如來聖弟子說。",
    "T85n2745_001:0167b19": "開皇十九年六月二日抄寫訖"
}