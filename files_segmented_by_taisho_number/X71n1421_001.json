{
    "X71n1421_001:0662c03": "徑山和尚愚菴禪師四會語序",
    "X71n1421_001:0662c05": "或問於濂曰。世間至大者何物也。曰天與地也。曰至",
    "X71n1421_001:0662c06": "明者又何物也。曰日與月也。曰然則佛法亦明且大",
    "X71n1421_001:0662c07": "也。其與天地日月齊乎。曰非然也。曰其義何居。曰天",
    "X71n1421_001:0662c08": "地日月。寓乎形者也。形則有成壞。有限量。雖百億妙",
    "X71n1421_001:0662c09": "高山。中涵百億兩曜。百億四天下。以至于恒河沙數。",
    "X71n1421_001:0662c10": "皆有窮也。皆有止也。此無他。囿乎形者也。若如來大",
    "X71n1421_001:0662c11": "法。則不然。既無形體。又無方所。吾不為成。孰能為之",
    "X71n1421_001:0662c12": "壞。吾不為後。孰能為之先。吾不為下。孰能為之上。芒",
    "X71n1421_001:0662c13": "乎忽乎曠乎漠乎。微妙而圓通乎。其大無外。其小無",
    "X71n1421_001:0662c14": "內。真如獨露。無非道者。所以超乎天地之外。出乎日",
    "X71n1421_001:0662c15": "月之上。大而至於不可象。斯為大矣。明而至於不可",
    "X71n1421_001:0662c16": "名。斯為明矣。是故以有情言之。則四聖以至六凡。或",
    "X71n1421_001:0662c17": "迷或覺。佛法無乎不具也。以無情言之。則水火土石。",
    "X71n1421_001:0662c18": "與彼草木或洪或纖。佛法無乎不在也。三乘十二分",
    "X71n1421_001:0662c19": "教。不能盡宣也。八萬四千塵勞門。不能染汙也。嗚呼。",
    "X71n1421_001:0662c20": "假須彌山以為筆。香水海以為墨。書之以不可說不",
    "X71n1421_001:0662c21": "可說阿僧祇數劫。其能盡贊頌之美乎。然而佛法固",
    "X71n1421_001:0662c22": "明且大也。其靈明之在人也。萬劫雖遠。不離當念。一",
    "X71n1421_001:0662c23": "念不立。即躋覺地。亦在夫自勉之而已。濂雖不敏。每",
    "X71n1421_001:0662c24": "遇學佛者喜談。而樂道之初。不以其證入淺深而有",
    "X71n1421_001:0663a01": "間其意。頗有見於斯也。徑山住持愚菴禪師。得法於",
    "X71n1421_001:0663a02": "元叟端心。四據名籃。敷揚佛法。以聳人天龍鬼之聽。",
    "X71n1421_001:0663a03": "緇素相從如雲歸岫。其弟子觀通等會稡成書。介吾",
    "X71n1421_001:0663a04": "友用堂楩公來徵文。以題其首。濂懸燈而孰讀之。其",
    "X71n1421_001:0663a05": "解人膠纏。如鷹脫絛鏇。摩雲而奮飛也。其方便為人。",
    "X71n1421_001:0663a06": "如慈母愛子。一步而三頋也。其全機大用。如大將臨",
    "X71n1421_001:0663a07": "陳。旗鼓動而矢石集也。誠一代之宗師。而有德有言",
    "X71n1421_001:0663a08": "者歟。雖然。不二門中一法不立。何況於言。覽者當求",
    "X71n1421_001:0663a09": "禪師言外之意。使意見兩忘。而忘忘亦忘。方近道矣。",
    "X71n1421_001:0663a10": "嗚呼。佛法超乎天地之外。出乎日月之上。豈細故哉。",
    "X71n1421_001:0663a11": "人患不求之爾。今極其贊頌。而書于此錄之端。實欲",
    "X71n1421_001:0663a12": "起人之敬信也。繪畫虗空。非愚則惑。濂盖無以遠其",
    "X71n1421_001:0663a13": "責矣。洪武八年二月二十一日。翰林侍　講學士中",
    "X71n1421_001:0663a14": "順大夫知　制誥。同脩　國史兼　太子贊善大夫",
    "X71n1421_001:0663a15": "金華宋濂序。",
    "X71n1421_001:0663a19": "愚菴及禪師語錄總目",
    "X71n1421_001:0663a21": "第一卷",
    "X71n1421_001:0663a22": "隆教禪寺語錄(三十條)",
    "X71n1421_001:0663a23": "第二卷",
    "X71n1421_001:0663a24": "普慈禪寺語錄(三十九條)",
    "X71n1421_001:0663b01": "第三卷",
    "X71n1421_001:0663b02": "杭州淨慈報恩禪寺語錄(三十四條)",
    "X71n1421_001:0663b03": "第四卷",
    "X71n1421_001:0663b04": "徑山興聖萬壽禪寺語錄(一十一條)",
    "X71n1421_001:0663b05": "第五卷",
    "X71n1421_001:0663b06": "再住徑山興聖萬壽禪寺語錄(五十九條)",
    "X71n1421_001:0663b07": "第六卷",
    "X71n1421_001:0663b08": "小參(一十三條)",
    "X71n1421_001:0663b09": "第七卷",
    "X71n1421_001:0663b10": "頌古(五十五首)",
    "X71n1421_001:0663b11": "讚語(三十五首)",
    "X71n1421_001:0663b12": "第八卷",
    "X71n1421_001:0663b13": "偈頌(三十三首長短句)",
    "X71n1421_001:0663b14": "第九卷",
    "X71n1421_001:0663b15": "偈頌(一百七首五七言)",
    "X71n1421_001:0663b16": "第十卷",
    "X71n1421_001:0663b17": "自題(五首)",
    "X71n1421_001:0663b18": "書跋(十二首)",
    "X71n1421_001:0663b19": "附",
    "X71n1421_001:0663b20": "塔銘(宋濂撰)",
    "X71n1421_001:0663b22": "愚菴及禪師語錄總目(終)",
    "X71n1421_001:0663c07": "愚菴和尚語錄卷第一",
    "X71n1421_001:0663c09": "初住慶元路隆教禪寺語錄",
    "X71n1421_001:0663c10": "門人　觀通　等編",
    "X71n1421_001:0663c11": "師於至正壬午十月十日。承行宣政院疏請。入寺。指",
    "X71n1421_001:0663c12": "山門云。峯巒海湧。樓閣天開。是處是彌勒。無門無善",
    "X71n1421_001:0663c13": "財。",
    "X71n1421_001:0663c14": "祖堂。祖祖相傳。佛佛授手。日午打三更。面南看北斗。",
    "X71n1421_001:0663c15": "據室。頋左右云。這裏無密室傳授底法。諸人簇簇上",
    "X71n1421_001:0663c16": "來討個什麼。拍禪床便起。",
    "X71n1421_001:0663c17": "陞座拈香云。此香天地萬物。同體同根。至尊至大。本",
    "X71n1421_001:0663c18": "支百世。無壞無雜。彌高彌堅。虔爇寶鑪。端為祝延",
    "X71n1421_001:0663c19": "今上皇帝聖躬萬歲萬歲萬萬歲。陛下欽願。山如礪",
    "X71n1421_001:0663c20": "河如帶。丕萬世太平之基。車同軌書同文。廓四海無",
    "X71n1421_001:0663c21": "為之化。次拈香云。三世諸佛無傳授。歷代祖師無傳",
    "X71n1421_001:0663c22": "授。天下老和尚無傳授。隆教今日此香爇向鑪中。供",
    "X71n1421_001:0663c23": "養前住杭州路徑山興聖萬壽禪寺第四十八代慧",
    "X71n1421_001:0663c24": "文正辯佛日普照禪師。元叟端和尚。諸人且道。畢竟",
    "X71n1421_001:0664a01": "為個甚麼。以香扣鑪三下。便燒。遂就坐。吉祥和尚白",
    "X71n1421_001:0664a02": "椎罷。僧問。釋迦不出世。達磨不西來。佛法徧天下。談",
    "X71n1421_001:0664a03": "玄口不開。和尚今日出世。畢竟為什麼邊事。師云。蛇",
    "X71n1421_001:0664a04": "無頭不行。進云。既是釋迦不出世。為甚四十九年說。",
    "X71n1421_001:0664a05": "師云。法久成弊。進云。達磨不西來。爭奈少林有妙訣。",
    "X71n1421_001:0664a06": "師云。年老成魔。進云。佛法天下徧不徧。談玄之口開",
    "X71n1421_001:0664a07": "不開。則不問。和尚為國開堂。皇恩佛恩。憑何報答。師",
    "X71n1421_001:0664a08": "云。有眼者見。有耳者聞。僧禮拜。師乃云。海日高明。海",
    "X71n1421_001:0664a09": "天空闊。峯巒海湧。樓閣天開。頭頭無上妙門。在在金",
    "X71n1421_001:0664a10": "剛正體。諸佛出世。以訛傳訛。祖師西來。將錯就錯。一",
    "X71n1421_001:0664a11": "大藏教誑[言*赫]閭閻。明眼衲僧自救不了。但能無心於",
    "X71n1421_001:0664a12": "事。無事於心。便見堯風蕩蕩舜日熈熈。天清地寧。民",
    "X71n1421_001:0664a13": "康物阜。山僧道薄人微。遠承院命。三江九堰。航海梯",
    "X71n1421_001:0664a14": "山。為國開堂。舉揚宗旨。無一絲毫瞞諸人。諸人亦無",
    "X71n1421_001:0664a15": "一絲毫瞞山僧。冀各存誠。共相委悉。",
    "X71n1421_001:0664a16": "復舉。僧問百丈。如何是奇特事。丈云。獨坐大雄峯。僧",
    "X71n1421_001:0664a17": "禮拜。丈便打。師云。大小百丈。只解無佛處稱尊。今日",
    "X71n1421_001:0664a18": "忽有問新隆教如何是奇特事。只對他道。汝等皆當",
    "X71n1421_001:0664a19": "作佛。他若禮拜。更向道。但辦肯心。必不相賺。",
    "X71n1421_001:0664a20": "上堂。即心即佛。兔馬有角。非心非佛。牛羊無角。會麼。",
    "X71n1421_001:0664a21": "功德天黑暗女。有智主人二俱不受。下座。",
    "X71n1421_001:0664a22": "上堂。師召大眾。眾皆仰眎。師云。鷂子過新羅。便下座。",
    "X71n1421_001:0664a23": "上堂。舉臨濟道。一人論劫。在途中不離家舍。一人論",
    "X71n1421_001:0664a24": "劫。在家舍不離途中。那箇合受人天供養。臨濟見處",
    "X71n1421_001:0664b01": "徧枯。果然只具一隻眼。山僧昨抵昌國訪諸官寮。從",
    "X71n1421_001:0664b02": "東過西。從西過東。波波挈挈。竟日只在途中。且如何",
    "X71n1421_001:0664b03": "說個不離家舍。此日歸來。山門頭合掌。佛殿裏燒香。",
    "X71n1421_001:0664b04": "穿僧堂。入厨庫。總是自家屋舍。又如何說個不離途",
    "X71n1421_001:0664b05": "中。衲僧家只要據實而論。若不據實而論。謂之脫空",
    "X71n1421_001:0664b06": "謾語漢。爭受人天供養。隆教與麼告報。也是小脫空。",
    "X71n1421_001:0664b07": "且平實一句作麼生道。乃云。從來不唱脫空謌。把火",
    "X71n1421_001:0664b08": "燒山拾田螺。白格樹頭魚扇子。急水灘頭鳥作窠。好",
    "X71n1421_001:0664b09": "大哥。以拂子擊禪床。下座。",
    "X71n1421_001:0664b10": "寶陀古鼎和尚至上堂。僧問。興化見同參打下法堂。",
    "X71n1421_001:0664b11": "意旨如何。師云。有甚共語處。進云。高亭訪德山。隔江",
    "X71n1421_001:0664b12": "見剎竿便回去。又作麼生。師云。蟻子不食鐵。進云。寶",
    "X71n1421_001:0664b13": "陀和尚今日入山相看。和尚如何施設。師云。相逢自",
    "X71n1421_001:0664b14": "有知音知。何必清風動天地。僧禮拜。師云。敗將不斬。",
    "X71n1421_001:0664b15": "乃舉。龍牙道。雲居師兄得第二句。我得第一句。師云。",
    "X71n1421_001:0664b16": "大小龍牙。只和開張大口。不覺舌頭拖地。山僧。茲承",
    "X71n1421_001:0664b17": "寶陀法兄和尚曲勞象駕。枉賁空山。但愧荒疎無伸",
    "X71n1421_001:0664b18": "供養。豈敢妄通消息。觀音菩薩將錢買糊餅。放下手",
    "X71n1421_001:0664b19": "却是饅頭。是第二句。且如何是第一句。喝一喝。下座。",
    "X71n1421_001:0664b20": "上堂。彌勒真彌勒。分身千百億。時時示時人。時人皆",
    "X71n1421_001:0664b21": "不識。慈氏如來三百六十骨節。八萬四千毛竅。一時",
    "X71n1421_001:0664b22": "撒向諸人懷裏了也。敢問諸人。還識得也未。若也識",
    "X71n1421_001:0664b23": "得。天上無彌勒。地下無彌勒。卓拄杖。此時若不究根",
    "X71n1421_001:0664b24": "源。直待當來問彌勒。",
    "X71n1421_001:0664c01": "上堂。僧問。語是謗。默是誑。語默向上有事在。如何是",
    "X71n1421_001:0664c02": "向上事。師云。胡孫上樹尾連顛。進云。向上一路千聖",
    "X71n1421_001:0664c03": "不傳。向上一路千聖不然。畢竟如何則是。師云。向上",
    "X71n1421_001:0664c04": "一路只在目前。乃云。冬至月頭賣被買牛。冬至月尾",
    "X71n1421_001:0664c05": "賣牛買被。期三百六旬有六日。以閏月。定四時。成歲。",
    "X71n1421_001:0664c06": "移易一絲毫不得。東頭賣貴西頭賣賤。三十年後破",
    "X71n1421_001:0664c07": "草鞋向甚處著。",
    "X71n1421_001:0664c08": "上堂。寒暑迭相催。今朝臘月旦。滴水一滴凍。莫道且",
    "X71n1421_001:0664c09": "緩緩。便下座。",
    "X71n1421_001:0664c10": "上堂。舉玄沙因光侍者道。師叔若參得禪。小姪當打",
    "X71n1421_001:0664c11": "鐵船下海去。沙住後令人持書問光去。打得鐵船也",
    "X71n1421_001:0664c12": "未。光無對。後汾陽昭代云。只見錐頭利。不見鑿頭方。",
    "X71n1421_001:0664c13": "玄覺云。玄沙也是貧兒思舊債。師云。大小玄沙光侍",
    "X71n1421_001:0664c14": "者。人我未忘。互揚家醜。千載之下。遭人點撿。翠屏終",
    "X71n1421_001:0664c15": "不學他古人。一切只是如常。昨承靈隱天童侍者相",
    "X71n1421_001:0664c16": "訪。寒溫纔罷。燒香喫茶。茶罷送歸客位。自然主賓道",
    "X71n1421_001:0664c17": "合。叔姪情忘。今日陞堂略此敘陳。伏希道照。",
    "X71n1421_001:0664c18": "佛成道上堂。舉趙州問南泉。如何是道。泉云。平常心",
    "X71n1421_001:0664c19": "是道。州云。還假趣向否。泉云。擬向即乖。州云。不擬爭",
    "X71n1421_001:0664c20": "知是道。泉云。道不屬知。不屬不知。知是妄覺。不知是",
    "X71n1421_001:0664c21": "無記。若真達不疑之道。廓然蕩豁如太虗空。豈可強",
    "X71n1421_001:0664c22": "是非耶。師云。王老師過犯彌天。將釋迦世尊六年雪",
    "X71n1421_001:0664c23": "山千苦萬辛。所得無上大道。等閒花擘殆盡。合與二",
    "X71n1421_001:0664c24": "十拄杖。當時趙州眼光爍破四天下。面被熱瞞則且",
    "X71n1421_001:0665a01": "置。今日眾中莫有為世尊㧞本底麼。如無。隆教不是",
    "X71n1421_001:0665a02": "為它閒事長無明。忝為遺教遠孫。未免出隻手去也。",
    "X71n1421_001:0665a03": "拽拄杖。下座。一時趂散。",
    "X71n1421_001:0665a04": "真泯二上座火。真如淨境界。一泯未甞存。能隨染淨",
    "X71n1421_001:0665a05": "緣。遂成十法界。擲火云。泥揑金剛水底走。筆描菩薩",
    "X71n1421_001:0665a06": "火中行。",
    "X71n1421_001:0665a07": "上堂。舉東山演祖示眾云。祖師說不著。佛眼看不見。",
    "X71n1421_001:0665a08": "四面老婆心。為君通一線。便下座。師云。若教頻下泪。",
    "X71n1421_001:0665a09": "滄海也須乾。",
    "X71n1421_001:0665a10": "上堂。僧問。不與萬法為侶者是甚麼人。師云。十字街",
    "X71n1421_001:0665a11": "頭石敢當。僧擬再問。師云。又要第二杓惡水在。乃云。",
    "X71n1421_001:0665a12": "時維三月。節屆清明。不寒不暖。半陰半晴。落花啼鳥",
    "X71n1421_001:0665a13": "一聲聲。驀拈拄杖。穿却解空鼻孔。[翟*支]瞎達磨眼睛。踏",
    "X71n1421_001:0665a14": "破草鞋赤脚走。好山猶在最高層。",
    "X71n1421_001:0665a15": "師一日。盥手次。僧問。如何是祖師西來意。師以水洒",
    "X71n1421_001:0665a16": "之。僧便走。師喚來來。古人水潑梃逐不去。汝因甚便",
    "X71n1421_001:0665a17": "走。僧却以手作洒水勢。師云。汝作道理會也。僧便喝。",
    "X71n1421_001:0665a18": "師亦喝。僧復喝。師便打。僧云。和尚莫錯打某甲。師云。",
    "X71n1421_001:0665a19": "汝但喫棒。我要者話行。",
    "X71n1421_001:0665a20": "上堂。舉古者道。色聲為無生之鴆毒。受想是至人之",
    "X71n1421_001:0665a21": "坑穽。又道。直須向聲色裏睡眠。聲色裏坐臥。擊拂子。",
    "X71n1421_001:0665a22": "喚作聲得麼。竪拂子。喚作色得麼。離却分別心識意",
    "X71n1421_001:0665a23": "慶言句外。道將一句來。",
    "X71n1421_001:0665a24": "佛誕上堂。良久云。釋迦老子生也。蝦蟆蚯蚓同證法",
    "X71n1421_001:0665b01": "身。露柱燈籠共相慶賀。雲門大師道。我當時若見。一",
    "X71n1421_001:0665b02": "棒打殺與狗子喫。成人者少。敗人者多。擊拂子下座。",
    "X71n1421_001:0665b03": "上堂。水母吕鰕。瑣[王*吉]腹蟹。眼在鼻上。脚在肚下。下座。",
    "X71n1421_001:0665b04": "元太初藏主至。上堂。舉阿難尊者問大迦葉云。世尊",
    "X71n1421_001:0665b05": "傳金襴外。別傳何物。迦葉召阿難。阿難應諾。迦葉云。",
    "X71n1421_001:0665b06": "倒却門前剎竿著。師云。阿難如是問。迦葉如是答。且",
    "X71n1421_001:0665b07": "道。世尊當時有所傳耶。無所傳耶。這裏著得隻眼。一",
    "X71n1421_001:0665b08": "大藏教五千四十八卷。半滿偏圓。權實空有。無不透",
    "X71n1421_001:0665b09": "頂透底。拈拄杖卓一下。打麫還他周土麥。唱歌須是",
    "X71n1421_001:0665b10": "帝鄉人。",
    "X71n1421_001:0665b11": "上堂。頋大眾云。老僧已為諸人和盤托出了也。飢逢",
    "X71n1421_001:0665b12": "王饍不能飡。莫錯恠人好。便下座。",
    "X71n1421_001:0665b13": "上堂。僧問。馬祖陞堂。百丈卷席。意旨如何。師云。不是",
    "X71n1421_001:0665b14": "苦心人不知。進云。龍袖拂開全體現。象王行處絕狐",
    "X71n1421_001:0665b15": "踪。還得相應也未。師云。萬里望崖州。乃舉。洞山道。五",
    "X71n1421_001:0665b16": "臺山上雲蒸飯。佛殿堦前狗尿天。剎竿頭上煎[飢-几+追]子。",
    "X71n1421_001:0665b17": "三箇胡孫夜播錢。石霜道。風吹石臼爭哮吼。泥揑金",
    "X71n1421_001:0665b18": "剛水底走。踏翻海月亂波生。驚起土星犯南斗。道吾",
    "X71n1421_001:0665b19": "道。三面狸奴脚踏月。兩頭白牯手拏烟。戴冠碧兔立",
    "X71n1421_001:0665b20": "庭栢。脫殻烏龜飛上天。保寧勇和尚云。此三頌。一頌",
    "X71n1421_001:0665b21": "堪為佛祖為師。一頌堪作人天榜樣。一頌堪驗衲僧",
    "X71n1421_001:0665b22": "眼目。具眼者辨取。師云。保寧與麼道。奴見婢殷勤。翠",
    "X71n1421_001:0665b23": "屏不惜眉毛。與諸人說破。字經三寫。烏焉成馬。",
    "X71n1421_001:0665b24": "解制謝都寺辦齋藏主秉拂。上堂。咬破鐵酸饀。百味",
    "X71n1421_001:0665c01": "具足。演出大藏教。一句該通。三脚驢子弄蹄行。萬里",
    "X71n1421_001:0665c02": "無寸草。下座。",
    "X71n1421_001:0665c03": "秋日示眾。叨據名藍海上州。慚無道福繼芳猷。宗綱",
    "X71n1421_001:0665c04": "委地方堪憫。聖德如天未易酬。好把靈符縣肘後。莫",
    "X71n1421_001:0665c05": "將閒事涴心頭。金風昨夜飄梧葉。地北天南又早秋。",
    "X71n1421_001:0665c06": "師一日入園。見典座割瓜。師問。刈得幾个祖師頭。座",
    "X71n1421_001:0665c07": "云。三十個。師云。那個皮下有血。座云。和尚何得重重",
    "X71n1421_001:0665c08": "相戲。師云。好心不得好報。",
    "X71n1421_001:0665c09": "八月旦。開堂請監收。并謝雨。上堂。今朝八月初一。天",
    "X71n1421_001:0665c10": "外雲收日出。夜來灌門龍王見大神變。降注大雨。盡",
    "X71n1421_001:0665c11": "大地草木叢林。稻禾菽粟。皆得霑濟。隆教寺裏。普請",
    "X71n1421_001:0665c12": "監收個個得人。一年三百六十日。管取粥足飯足。江",
    "X71n1421_001:0665c13": "南兩浙。春寒秋熱。下座。",
    "X71n1421_001:0665c14": "育王石堂和尚遺書至。并入祖堂。上堂。五十三年。弄",
    "X71n1421_001:0665c15": "巧成拙。踏破虗空赤脚行。萬象森羅咲不徹。大眾。個",
    "X71n1421_001:0665c16": "是育王石室和尚末後為人底句子。明如杲日。寬若",
    "X71n1421_001:0665c17": "太虗。權實照用俱備。擒縱殺活皆全。可以津濟四生。",
    "X71n1421_001:0665c18": "可以梯航九有。蚊子上鐵牛。無你插觜處。卓拄杖。這",
    "X71n1421_001:0665c19": "裏見得。無一處不睹慈容。無一時不聞說法。苟或未",
    "X71n1421_001:0665c20": "然。少間下座。普請諷經。莊嚴品位。香烟起處。一任觀",
    "X71n1421_001:0665c21": "瞻。",
    "X71n1421_001:0665c22": "師到千[石*覽]莊。眾請觀海次。師問。大海不宿死尸。魚以",
    "X71n1421_001:0665c23": "水為命。因甚死在海中。代云。怕爛却那。又云。性海無",
    "X71n1421_001:0665c24": "風。金波自湧。忽遇旋嵐偃嶽時如何。代云。湛湛地。",
    "X71n1421_001:0666a01": "回至莊中喫茶次。師云。邪心是海水。煩惱是波浪。毒",
    "X71n1421_001:0666a02": "害是惡龍。塵勞是魚鱉。諸人日用現行。作麼生免得。",
    "X71n1421_001:0666a03": "有僧拈茶缾。師前傾茶。便行。師云。正是亂瀉。僧回頋。",
    "X71n1421_001:0666a04": "師便喝出。",
    "X71n1421_001:0666a05": "九日上堂。僧問。如何是賓中賓。師云。君向瀟湘我向",
    "X71n1421_001:0666a06": "秦。進云。如何是賓中主。師云。常在途中不離家舍。進",
    "X71n1421_001:0666a07": "云。如何是主中賓。師云。常在家舍不離途中。進云。如",
    "X71n1421_001:0666a08": "何是主中主。師云。橫按鏌耶全正令。太平寰宇斬癡",
    "X71n1421_001:0666a09": "頑。進云。賓主已蒙師指示。向上宗乘事若何。師云。三",
    "X71n1421_001:0666a10": "年一閏。九日重陽。復舉。大茅示眾云。欲識諸佛心。但",
    "X71n1421_001:0666a11": "向眾生心行中識取。欲識常住不遷義。但向萬物凋",
    "X71n1421_001:0666a12": "落處會取。師云。古人言不虗發。發心全真。眾生現行",
    "X71n1421_001:0666a13": "無明煩惱。業識茫茫。作麼生說個諸佛心。秋變冬凋。",
    "X71n1421_001:0666a14": "春生夏長。萬物榮謝無有停息。又如何說個不遷義。",
    "X71n1421_001:0666a15": "三玄三要事難分。得意忘言道易親。一句明明該萬",
    "X71n1421_001:0666a16": "象。重陽九日菊花新。拍禪床云。汾陽和尚來也。切忌",
    "X71n1421_001:0666a17": "錯下註脚。",
    "X71n1421_001:0666a18": "上堂。頋左右云。千年田八百主。郎當屋舍沒人修。火",
    "X71n1421_001:0666a19": "官頭上風車子。咄。",
    "X71n1421_001:0666a20": "上堂。二月仲春漸暄。村村花柳爭妍。唯有衲僧拄杖。",
    "X71n1421_001:0666a21": "長時無變無遷。卓拄杖云。上乘菩薩信無疑。中下聞",
    "X71n1421_001:0666a22": "之必生恠。",
    "X71n1421_001:0666a24": "愚菴和尚語錄卷第一"
}