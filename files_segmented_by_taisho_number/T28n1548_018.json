{
    "T28n1548_018:0646a05": "舍利弗阿毘曇論卷第十八",
    "T28n1548_018:0646a07": "姚秦罽賓三藏曇摩耶舍",
    "T28n1548_018:0646a08": "共曇摩崛多等譯",
    "T28n1548_018:0646a09": "11 煩惱品1非問分煩惱品第十一之一",
    "T28n1548_018:0646a10": "有一人出世，如來、無所著、等正覺，斷惡不善",
    "T28n1548_018:0646a11": "法、生諸善法，斷苦法、得樂法，寂靜諸漏、滅諸",
    "T28n1548_018:0646a12": "漏、除諸所作業，能得寂靜第一義清涼，究竟",
    "T28n1548_018:0646a13": "盡、究竟梵行、究竟安樂、究竟苦際得涅槃。以",
    "T28n1548_018:0646a14": "是因緣故，今當集諸不善法門。",
    "T28n1548_018:0646a15": "恃生、恃姓、恃色、恃財、恃貴、恃尊勝、恃豪族、",
    "T28n1548_018:0646a16": "恃無病、恃年壯、恃命、恃功巧、恃多聞、恃辯",
    "T28n1548_018:0646a17": "才、恃得利養、恃得恭敬、恃尊重、恃備足、恃",
    "T28n1548_018:0646a18": "師範、恃戒、恃徒眾、恃黨侶、恃長宿、恃力、恃",
    "T28n1548_018:0646a19": "神足、恃禪、恃無求、恃知足、恃獨處、恃阿蘭",
    "T28n1548_018:0646a20": "若、恃乞食、恃糞掃衣、恃我能離荒食、恃一受",
    "T28n1548_018:0646a21": "食、恃塚間、恃露處、恃樹下、恃常端坐、恃隨",
    "T28n1548_018:0646a22": "敷坐、恃但三衣。諛諂、邪敬、現相求利、依使、",
    "T28n1548_018:0646a23": "歎索、以利求利、我勝、嗜味、不護戒瞋相變、",
    "T28n1548_018:0646a24": "忿尊教、違尊教、戾尊教、欺陵、捶打。斛斗欺、",
    "T28n1548_018:0646a25": "稱欺、財物欺、傷害、繫閉、㧗摸、侵奪、故作、",
    "T28n1548_018:0646a26": "長語、橫語。輕謗、迫愶、欺善、隱藏、共畜。好",
    "T28n1548_018:0646a27": "說官事、世間事、兵諍事、鬪戰事、大臣事、車",
    "T28n1548_018:0646a28": "乘事、婦女事、華鬘事、酒肉事、婬欲事、床臥",
    "T28n1548_018:0646a29": "事、衣服事、飲食事、沽酒處事、親里事。若干",
    "T28n1548_018:0646b01": "語、思惟世間事、說海事。不知法、不知義、不",
    "T28n1548_018:0646b02": "知時、不知足、不知自身、不知眾生、不知人、",
    "T28n1548_018:0646b03": "不知勝劣人。如邪見、邊見、倒見、求覓見、求",
    "T28n1548_018:0646b04": "覓戒、求覓戒道。身見躁動、自讚、無信、不覺、",
    "T28n1548_018:0646b05": "慳惜、面譽、遮惜、不信業報、毀施、毀學、自歎、",
    "T28n1548_018:0646b06": "譽怨、虛歎、不自在、屬他、事他。不怨憎、怨",
    "T28n1548_018:0646b07": "憎。沈沒、心悲、不厭足、不勤進、不忍辱、非",
    "T28n1548_018:0646b08": "威儀、不受教。近惡知識、惡親厚、取惡行、惡",
    "T28n1548_018:0646b09": "行、親近怯弱者、受怯弱法、知怯弱、持怯弱",
    "T28n1548_018:0646b10": "法、不順思惟、親近怯弱道。心亂、喜諍、寬",
    "T28n1548_018:0646b11": "禁戒、敬邪法、退善法、掉、嚴身、險、耐恥、狂",
    "T28n1548_018:0646b12": "言、不記、外念、隨憂喜、自高、毀他、不敬、不自",
    "T28n1548_018:0646b13": "卑、不實敬、難滿、難養、窳惰、懈怠、中退、後善。",
    "T28n1548_018:0646b14": "欲勤、苦勤、貪、貪勤、纏、惱、悲、苦、憂念、眾苦、",
    "T28n1548_018:0646b15": "恐怖、弱顏、強顏、疑惑、無親、善障礙、不相可、",
    "T28n1548_018:0646b16": "善妨、邊實、不親近、近離、卑下、自強、耐辱、",
    "T28n1548_018:0646b17": "隨貪、自舉、自放、無持、離禪、不悔、含忿、悋",
    "T28n1548_018:0646b18": "惜、邪教、諍訟、非遜、敬失、災喜、求失、非行、",
    "T28n1548_018:0646b19": "求禪、無益禪。不知恩、不知己恩、輕毀、瞋恚、",
    "T28n1548_018:0646b20": "性惡、剛強、斷修學、呵諫反責、呵已亂說橫",
    "T28n1548_018:0646b21": "生瞋恚、所呵不成、呵不自明。取身見、身",
    "T28n1548_018:0646b22": "見餓、舉身見幢、憂身見、求身見、親近身見、",
    "T28n1548_018:0646b23": "身慢見、遊戲、惜身見、我身見。欲染、共欲染、",
    "T28n1548_018:0646b24": "悲、不親、增樂欲。悕望、不足重悕望、究竟",
    "T28n1548_018:0646b25": "悕望。不足、不滿、礙著、灑散、如水津流、沈沒、愛",
    "T28n1548_018:0646b26": "支、能生苦本、欲得、嗜著、燋渴居宅、堪忍塵",
    "T28n1548_018:0646b27": "瘡愛法。失念、不正智、不護諸根門、食不",
    "T28n1548_018:0646b28": "知足。無明、有愛、有見、非有見、欲漏、有漏、欲",
    "T28n1548_018:0646b29": "求、有求、害戒、害見、戒衰、見衰、衰命、衰儀、",
    "T28n1548_018:0646c01": "衰行、作惡、不作善。親近在家、親近出家、以",
    "T28n1548_018:0646c02": "二緣生欲染、以二緣生邪見、瞋恚、伺怨、懷",
    "T28n1548_018:0646c03": "恨、燋熱、嫉妬、慳惜、幻變、多姦、無慚、無愧、",
    "T28n1548_018:0646c04": "矜高、諍訟、貢高、放逸、慢、增上慢，二法內和",
    "T28n1548_018:0646c05": "合、外和合、內外合。悕望、大悕望、惡悕望。貪、",
    "T28n1548_018:0646c06": "惡貪、非法欲染。三不善根、三難伏、三闇、三",
    "T28n1548_018:0646c07": "荒、三纏、三動、內三垢、內三競、內三怨、內三",
    "T28n1548_018:0646c08": "網力、內三害、內三憎、三毒、三勝、三闇聚、三",
    "T28n1548_018:0646c09": "力、復有三力、三愛、三不攝、三惡行、身三",
    "T28n1548_018:0646c10": "惡行、意三惡行、三不淨、三不覺、三不直、三",
    "T28n1548_018:0646c11": "痰陰、三欲、三想、三覺、三求、三火、三熅、三",
    "T28n1548_018:0646c12": "煖、三炙、三熱、三燋、三惡、三有、三漏、三不輕、",
    "T28n1548_018:0646c13": "三不軟、三不除三法竟。四流、四扼、四取、四",
    "T28n1548_018:0646c14": "染、口四惡行、四結、四箭、四識住處、四緣生",
    "T28n1548_018:0646c15": "愛、四愛和合、四惡道行、四業煩惱、四顛倒、",
    "T28n1548_018:0646c16": "四怖、復有四怖、復有四退轉四法竟。五欲、五",
    "T28n1548_018:0646c17": "蓋、五下分煩惱、五上分煩惱五道、五心荒、五",
    "T28n1548_018:0646c18": "心纏、五怖、五怨、五無間、五犯戒、五非法語、",
    "T28n1548_018:0646c19": "五不樂、五相憎、五瞋恨法、五憂根法、五嫉",
    "T28n1548_018:0646c20": "妬、五緣生、睡眠犯戒、五過患緣犯戒故。復有",
    "T28n1548_018:0646c21": "五過患，不敬父母、不敬沙門婆羅門、不敬親",
    "T28n1548_018:0646c22": "長五法竟。六依貪喜、六依貪憂、六依貪捨、六染、",
    "T28n1548_018:0646c23": "六樂、復有六樂、六愛、六恚、六鉤、六不護、",
    "T28n1548_018:0646c24": "六諍根六法竟。七共染、七共欲染、七識住處、",
    "T28n1548_018:0646c25": "七慢、七不敬、七漏、七御弱法、七動、七自恃、",
    "T28n1548_018:0647a01": "七求、七摸、七作、七生七法竟。八世間法、八非",
    "T28n1548_018:0647a02": "聖語、八懈怠事、八難處妨修梵行八法竟。九若",
    "T28n1548_018:0647a03": "干法、九愛根法、九眾生居、九犯戒過患九法竟。",
    "T28n1548_018:0647a04": "十煩惱使、十煩惱結、十想十覺十邪十惱",
    "T28n1548_018:0647a05": "事、十不善業道、十法成就墮地獄速如𥎞鉾",
    "T28n1548_018:0647a06": "十法竟。十一心妬。二十種身見、二十法成就",
    "T28n1548_018:0647a07": "墮地獄速如𥎞鉾。二十一心垢。三十法成",
    "T28n1548_018:0647a08": "就墮地獄速如𥎞鉾。三十六愛行。三十法",
    "T28n1548_018:0647a09": "成就墮地獄。四十法成就墮地獄速如𥎞",
    "T28n1548_018:0647a10": "鉾。六十二見。",
    "T28n1548_018:0647a11": "何謂恃生？眾生貴生，以生自高、以生為境",
    "T28n1548_018:0647a12": "界。若心憶念，謂生妙好而以自高，是名恃生。",
    "T28n1548_018:0647a13": "復次恃生，我生勝彼中生，彼生卑，世間諸",
    "T28n1548_018:0647a14": "生中我生最勝。眾生重於生、常敬於生，若",
    "T28n1548_018:0647a15": "心憶念諸生妙好而以自高，是名恃生。恃姓、",
    "T28n1548_018:0647a16": "恃色、恃財貴、恃尊勝、恃豪族、恃無病、恃年壯、恃",
    "T28n1548_018:0647a17": "命壯、恃功巧、恃多聞、恃辯才、恃得利養、恃得",
    "T28n1548_018:0647a18": "恭敬、恃尊重、恃備足、恃師範、恃徒眾、恃黨侶、恃",
    "T28n1548_018:0647a19": "長宿、恃力、恃神足、恃禪、恃無求、恃知足、恃獨處、",
    "T28n1548_018:0647a20": "恃阿蘭若、恃乞食、恃糞掃衣、恃我能離荒食、恃",
    "T28n1548_018:0647a21": "一受食、恃塚間、恃露處、恃樹下、恃常端坐、恃隨",
    "T28n1548_018:0647a22": "敷坐、恃但三衣，亦如上廣說。",
    "T28n1548_018:0647a23": "何謂諛諂？若依他求利，改變儀式現攝諸根，",
    "T28n1548_018:0647a24": "是名諛諂。何謂邪敬？若依他求利，飾辭美言，",
    "T28n1548_018:0647a25": "將順他意詐現巧便，以是行敬，是名邪敬。",
    "T28n1548_018:0647a26": "何謂現相求利？若依他求利，見有衣食臥具",
    "T28n1548_018:0647a27": "醫藥諸物，心希欲得現相稱好，是名現相求",
    "T28n1548_018:0647a28": "利。何謂依使？為人役使，雖復輕賤，以利故隨",
    "T28n1548_018:0647a29": "逐不息，是名依使。何謂歎索？若依他求利，見",
    "T28n1548_018:0647b01": "有衣服飲食臥具湯藥諸物，心希欲得，先歎",
    "T28n1548_018:0647b02": "其善，復言我須，是名歎索。何謂以利求利？心",
    "T28n1548_018:0647b03": "希欲得，若從彼人得利，以示此人；若從此",
    "T28n1548_018:0647b04": "人得利，以示彼人。此所得利，向彼歎譽此",
    "T28n1548_018:0647b05": "施主；彼所得利，向此歎譽彼施主。若如是得",
    "T28n1548_018:0647b06": "利，是名以利求利。",
    "T28n1548_018:0647b07": "何謂我勝？若以慢自高謂身勝，是名我勝。",
    "T28n1548_018:0647b08": "何謂嗜味？貪食多求種種味，是名嗜味。何謂",
    "T28n1548_018:0647b09": "不護戒？若捨出家威儀，是名不護戒。何謂瞋",
    "T28n1548_018:0647b10": "相變？若起不善心，令諸根變異；若以十惱一",
    "T28n1548_018:0647b11": "一發起，令諸根變異，是名瞋相變。",
    "T28n1548_018:0647b12": "何謂忿尊教？尊謂佛佛弟子，若教授便拒違",
    "T28n1548_018:0647b13": "瞋忿，或多語或嚬蹙現瞋；若教令慎護重",
    "T28n1548_018:0647b14": "禁，便拒逆瞋忿，或多說或復嚬蹙現瞋，是",
    "T28n1548_018:0647b15": "名忿尊教。何謂違尊教？尊謂佛、佛弟子，若教",
    "T28n1548_018:0647b16": "授令順護重禁，違返，是名違尊教。何謂戾",
    "T28n1548_018:0647b17": "尊教？若世尊所制，莫作是說、莫作是作、莫作",
    "T28n1548_018:0647b18": "是言、莫作是分別，彼不作是說故說、不應作",
    "T28n1548_018:0647b19": "是作故作、不應作是言故言、不應作是分別",
    "T28n1548_018:0647b20": "故分別，是名戾尊教。",
    "T28n1548_018:0647b21": "何謂欺陵？若於眾生觸惱輕蔑，不欲斷害其",
    "T28n1548_018:0647b22": "命，是名欺陵。何謂捶打？若輕易手拳捶打，",
    "T28n1548_018:0647b23": "是名捶打。何謂斗欺？若不等心受出多少，",
    "T28n1548_018:0647b24": "是名斗欺。何謂稱欺？若不等心受出輕重，",
    "T28n1548_018:0647b25": "是名稱欺。何謂財物欺？若好物中雜惡物、",
    "T28n1548_018:0647b26": "若分種種物、若以繩界定移本處，是名財物",
    "T28n1548_018:0647b27": "欺。何謂傷？若侵破他人身，是名傷。何謂侵",
    "T28n1548_018:0647b28": "害？若輕蔑眾生，瞋恚希害，欲斷其命，是名侵",
    "T28n1548_018:0647b29": "害。何謂繫閉？若眾生為生死纏縛常處幽闇，",
    "T28n1548_018:0647c01": "是名繫閉。何謂㧗摸？若起不善心，以手求覓，",
    "T28n1548_018:0647c02": "是名㧗摸。何謂侵奪？若起不善心，於他財物",
    "T28n1548_018:0647c03": "侵欺劫奪，是名侵奪。何謂故作？若心起不",
    "T28n1548_018:0647c04": "寂靜行，心知而造，是名故作。何謂長語？若橫",
    "T28n1548_018:0647c05": "言輕謗，是名長語。何謂橫言？若無義語，是名",
    "T28n1548_018:0647c06": "橫言。何謂輕謗？若無實誑他，是名輕謗。何謂",
    "T28n1548_018:0647c07": "迫愶？若國王、國王臣吏，若蹴蹋、困苦取他",
    "T28n1548_018:0647c08": "財物，是名迫愶。何謂詐善？若欲欺誑、若取財",
    "T28n1548_018:0647c09": "物而現親附，是名詐善。何謂隱藏？若人共物",
    "T28n1548_018:0647c10": "未分，私取好者覆匿，是名隱藏。何謂共畜？若",
    "T28n1548_018:0647c11": "人已行籌分物，以物不善強擇取好者，是名",
    "T28n1548_018:0647c12": "共畜。何謂好說官事？常以官法言首、或言籌",
    "T28n1548_018:0647c13": "算、或言長短，染樂其事，是名好說官事。世",
    "T28n1548_018:0647c14": "間事、兵甲事、鬪戰事、車乘事、婦女事、華鬘事、",
    "T28n1548_018:0647c15": "酒肉事、婬欲事、床臥事、衣服事、飲食事、沽",
    "T28n1548_018:0647c16": "酒事、親里事，亦復如是，若染樂其事。何謂若",
    "T28n1548_018:0647c17": "干語？除上樂說事，若餘事，眾生異、物異、境",
    "T28n1548_018:0647c18": "界異、自然異，是名若干語。何謂思惟世間",
    "T28n1548_018:0647c19": "事？若憶念為首，思惟世間成壞，是名思惟世",
    "T28n1548_018:0647c20": "間事。何謂說海事？若以海為言首，或說諸寶、",
    "T28n1548_018:0647c21": "或說真偽，染樂其事，是名說海事。",
    "T28n1548_018:0647c22": "何謂不知法？若於善、不善、無記法，不知自相、",
    "T28n1548_018:0647c23": "不觀相、不分別相，是名不知法。何謂不知義？",
    "T28n1548_018:0647c24": "若於諸法今世後世義，不知自相、不觀相、不",
    "T28n1548_018:0647c25": "分別相，是名不知義。何謂時不知？若不知",
    "T28n1548_018:0647c26": "時節應入聚落、應出聚落，應誦讀、應受學、應",
    "T28n1548_018:0647c27": "思惟，於此時不知自相、不觀相、不分別相，是",
    "T28n1548_018:0647c28": "名不知時。何謂不知足食？不知足、言不知足，",
    "T28n1548_018:0647c29": "不知自相、不觀相、不分別相，是名不知足。",
    "T28n1548_018:0648a01": "何謂不知自身？不知我應有如是信、如是戒、",
    "T28n1548_018:0648a02": "如是學問、如是施、如是慧、如是應答，若於此",
    "T28n1548_018:0648a03": "法不知自相、不觀相、不分別相，是名不知自",
    "T28n1548_018:0648a04": "身。何謂不知眾生？剎利眾、婆羅門眾、居士",
    "T28n1548_018:0648a05": "沙門眾，應如是往反、應如是坐起、應如是言",
    "T28n1548_018:0648a06": "默，若於眾中不知自相、不觀相、不知分別相，",
    "T28n1548_018:0648a07": "是名不知眾。何謂不知人？若持戒毀戒人、若",
    "T28n1548_018:0648a08": "可觀人，若於此人不知自相、不觀相、不分別",
    "T28n1548_018:0648a09": "相，是名不知人。何謂不知勝劣人？若尊卑人，",
    "T28n1548_018:0648a10": "不知自相、不觀相、不分別相，是名不知勝劣",
    "T28n1548_018:0648a11": "人。",
    "T28n1548_018:0648a12": "何謂邪見？或有人起如是見：無施、無與、無祠、",
    "T28n1548_018:0648a13": "無善惡業報、無今世後世、無父母無天、無化",
    "T28n1548_018:0648a14": "生眾生、無世間沙門婆羅門正趣正至、若今",
    "T28n1548_018:0648a15": "世後世自知證分別說，是名邪見。何謂邊見？",
    "T28n1548_018:0648a16": "若見一切有、見一切無、見一切一、見一切異、",
    "T28n1548_018:0648a17": "若見一切種種，是名邊見。何謂倒見？若見正",
    "T28n1548_018:0648a18": "覺謂非正覺、若非正覺謂是正覺，若見善法",
    "T28n1548_018:0648a19": "謂非善法、若見不善法謂是善法，若見正趣",
    "T28n1548_018:0648a20": "沙門婆羅門謂非正趣、若非正趣沙門婆羅門",
    "T28n1548_018:0648a21": "謂是正趣。若有作是見：我樂世樂，後生當樂，",
    "T28n1548_018:0648a22": "恒常、不斷、不變易法、常當定住，是名倒見。何",
    "T28n1548_018:0648a23": "謂求覓見？若於諸見中選擇選擇己，是名求",
    "T28n1548_018:0648a24": "覓見。何謂求覓戒？若以戒為淨，若貪求㧗摸，",
    "T28n1548_018:0648a25": "是名求覓戒。何謂求覓道？若以道為淨，貪",
    "T28n1548_018:0648a26": "求㧗摸，是名求覓道。何謂求覓戒道？若俱",
    "T28n1548_018:0648a27": "以為淨，若貪求㧗摸，是名求覓戒道。何謂",
    "T28n1548_018:0648a28": "身見？若我見。何謂我見？或有人謂色是我、色",
    "T28n1548_018:0648a29": "中有我、色是我有、我是色有，見受想行識亦",
    "T28n1548_018:0648b01": "如是，是名身見。",
    "T28n1548_018:0648b02": "何謂躁？若動止輕速疾，是名躁。何謂自稱？若",
    "T28n1548_018:0648b03": "歎美過能，是名自稱。何謂無信？若不信、不入",
    "T28n1548_018:0648b04": "信、不勝信、不真信，若心不信，是名無信。何",
    "T28n1548_018:0648b05": "謂不覺？若無慧，是名不覺。何謂慳惜？若貪不",
    "T28n1548_018:0648b06": "捨，是名慳惜。復次慳惜，憎他施與利養所須，",
    "T28n1548_018:0648b07": "是名慳惜。何謂面譽？不求他財利，隨順他意",
    "T28n1548_018:0648b08": "對稱其善，是名面譽。何謂遮惜？若慳悋財",
    "T28n1548_018:0648b09": "物，令人防護門戶，恐沙門婆羅門得入乞求，",
    "T28n1548_018:0648b10": "是名遮惜。",
    "T28n1548_018:0648b11": "何謂不信業？若於善、不善、無記業中，不解、重",
    "T28n1548_018:0648b12": "不解、究竟不解，是名不信業。何謂不信業報？",
    "T28n1548_018:0648b13": "善、不善業有報，若於此報不解、重不解、究竟",
    "T28n1548_018:0648b14": "不解，是名不信業報。何謂毀施？若非法行施",
    "T28n1548_018:0648b15": "者，是名毀施。何謂毀學？若非學者，是名毀",
    "T28n1548_018:0648b16": "學。何謂自勝？若自高我有信、戒、施、聞、智慧、辯",
    "T28n1548_018:0648b17": "才，是名自勝。何謂譽怨？若人有怨家，欲現",
    "T28n1548_018:0648b18": "其惡反稱其善，有信、戒、施、聞、慧、辯才，是名",
    "T28n1548_018:0648b19": "譽怨。何謂虛歎？心有邪悔，若無信戒施聞",
    "T28n1548_018:0648b20": "慧辯才歎說言有，是名虛歎。",
    "T28n1548_018:0648b21": "何謂不自在？若煩惱心起，所作眾善不得隨",
    "T28n1548_018:0648b22": "意，是名不自在。何謂屬他？若業不淨，若欲現",
    "T28n1548_018:0648b23": "親、或作奴僕侍從，是名屬他。何謂事他？若與",
    "T28n1548_018:0648b24": "貴勝遨遊戲笑，恃為形勢，是名事他。何謂不",
    "T28n1548_018:0648b25": "怨憎？若愛喜，是名不怨憎。何謂怨憎？若瞋忿，",
    "T28n1548_018:0648b26": "是名怨憎。何謂沈沒？若善法廢退，是名沈",
    "T28n1548_018:0648b27": "沒。何謂心悲？若心不善悲，是名心悲。何謂無",
    "T28n1548_018:0648b28": "厭？若於生活具多欲不止，是名無厭。何謂不",
    "T28n1548_018:0648b29": "勤進？若於善法意不專樂，是名不勤進。何謂",
    "T28n1548_018:0648c01": "不忍辱？若於善法不能堪忍受，是名不忍辱。",
    "T28n1548_018:0648c02": "復次不忍辱，或有不耐飢渴、寒熱風雨、蚊虻",
    "T28n1548_018:0648c03": "蟆子、不適意語、若身心苦痛酸楚、終時刀風",
    "T28n1548_018:0648c04": "解形，不能堪忍受，是名不忍辱。何謂非威儀？",
    "T28n1548_018:0648c05": "若毀佛結戒，是名非威儀。何謂不受教？若如",
    "T28n1548_018:0648c06": "法教授，心不敬順，是名不受教。",
    "T28n1548_018:0648c07": "何謂近惡知識？若殺生、盜竊、邪婬、妄語、飲酒",
    "T28n1548_018:0648c08": "放逸處，若近此人作知識、重知識、究竟知識",
    "T28n1548_018:0648c09": "相敬念，是名近惡知識。何謂惡親厚？若殺",
    "T28n1548_018:0648c10": "生、盜竊、邪婬、妄語、飲酒放逸處，若共此人親",
    "T28n1548_018:0648c11": "厚、重親厚、究竟親厚相敬不離，是名惡親厚。",
    "T28n1548_018:0648c12": "何謂取惡行？依殺生者學殺生，心向彼、尊上",
    "T28n1548_018:0648c13": "彼、傾向彼，以彼為解。依盜竊者學盜竊、依邪",
    "T28n1548_018:0648c14": "婬者學邪婬、依妄語者學妄語、依飲酒放逸",
    "T28n1548_018:0648c15": "處者學飲酒放逸處，心向彼、尊上彼、傾向彼，",
    "T28n1548_018:0648c16": "以彼為解，是名取惡行。何謂惡行？若不善境",
    "T28n1548_018:0648c17": "界行，是名惡行。",
    "T28n1548_018:0648c18": "何謂親近怯弱者？若不信者、無慚無愧者、不",
    "T28n1548_018:0648c19": "學問者、懈怠者、失念者、無慧者，若親近此人",
    "T28n1548_018:0648c20": "恭敬承事，是名親近怯弱。何謂受怯弱法？若",
    "T28n1548_018:0648c21": "怯弱者所說法恭敬受行，是名受怯弱法。何",
    "T28n1548_018:0648c22": "謂知怯弱？若怯弱者所說法、惡法，善聽受心",
    "T28n1548_018:0648c23": "能分別，是名知怯弱法。何謂持怯弱法？若",
    "T28n1548_018:0648c24": "怯弱者所說法，若持此法正持住不忘相續",
    "T28n1548_018:0648c25": "念不失，是名持怯弱法。",
    "T28n1548_018:0648c26": "何謂不順思惟？若不順善思惟，是名不順思",
    "T28n1548_018:0648c27": "惟。何謂親近怯道？謂邪見乃至邪定，若親近",
    "T28n1548_018:0648c28": "多修學，是名親近於怯道。何謂劣心？若心",
    "T28n1548_018:0648c29": "懈怠，是名劣心。何謂亂心？若心散在五欲色",
    "T28n1548_018:0649a01": "聲香味觸，是名亂心。何謂喜諍？若諍訟、若繫",
    "T28n1548_018:0649a02": "閉、常相違返，是名喜諍。何謂寬禁戒？若缺、若",
    "T28n1548_018:0649a03": "荒、若垢、離禁戒，是名寬禁戒。何謂敬邪法？若",
    "T28n1548_018:0649a04": "惡不善法，以此為尊能得定，是名敬邪法。何",
    "T28n1548_018:0649a05": "謂退善法？若出世間法，於此法廢退，是名",
    "T28n1548_018:0649a06": "退善法。何謂掉？若掉動心亂，不寂靜、不正寂",
    "T28n1548_018:0649a07": "靜，是名掉。何謂嚴身？若自捫飾，是名嚴身。",
    "T28n1548_018:0649a08": "何謂險？若身口意業起動不順，是名險。",
    "T28n1548_018:0649a09": "何謂耐恥？若在眾，不問妄說，是名耐恥。何謂",
    "T28n1548_018:0649a10": "狂言？若縱語不攝，是名狂言。何謂不記？若失",
    "T28n1548_018:0649a11": "念善，是名心不記。何謂外念？若念在五欲",
    "T28n1548_018:0649a12": "色聲香味觸，是名外念。復次外念，若念外道、",
    "T28n1548_018:0649a13": "若敬念外道，心在彼法，是名外念。何謂隨憂",
    "T28n1548_018:0649a14": "喜？若俗間有種種喜樂、種種憂苦，心有希求",
    "T28n1548_018:0649a15": "隨順和同，是名隨憂喜。何謂自高？若歎身",
    "T28n1548_018:0649a16": "相是多能，是名自高。何謂毀他？若說他長",
    "T28n1548_018:0649a17": "短，是名毀他。何謂不敬？若輕慢尊長無有敬",
    "T28n1548_018:0649a18": "畏，是名不敬。何謂不自卑？若不下人，是名不",
    "T28n1548_018:0649a19": "自卑。何謂不實敬？若於淨行者種種稱美虛",
    "T28n1548_018:0649a20": "偽不真，是名不實敬。何謂難滿？若飲食無厭，",
    "T28n1548_018:0649a21": "是名難滿。何謂難養？求美味，是名難養。何謂",
    "T28n1548_018:0649a22": "窳惰？若懈怠，是名窳惰。何謂懈怠？若窳",
    "T28n1548_018:0649a23": "惰，是名懈怠。何謂中止？若求上利則易緣，",
    "T28n1548_018:0649a24": "懈怠故便息，是名中止。何謂後善？若於善法",
    "T28n1548_018:0649a25": "中失滅沒，是名後善。何謂欲勤？若樂著於欲，",
    "T28n1548_018:0649a26": "是名欲勤。何謂勤苦？若種種苦身，但非聖",
    "T28n1548_018:0649a27": "法，無儀、無益、無義，是名勤苦。何謂貪？若愛廣",
    "T28n1548_018:0649a28": "大極於彼岸，是名貪。何謂貪纏？若愛廣大",
    "T28n1548_018:0649a29": "極於彼岸，是名貪纏。何謂惱？若眾生若干",
    "T28n1548_018:0649b01": "苦所逼，若惱、重惱、究竟惱，內燋熱、內心𧄼",
    "T28n1548_018:0649b02": "瞢，是名惱。何謂悲心？若眾生為苦惱所逼、",
    "T28n1548_018:0649b03": "惱箭入心，若哭泣口說追憶不捨，是名悲心。",
    "T28n1548_018:0649b04": "何謂苦？若身不忍受眼觸苦受、耳鼻舌身觸",
    "T28n1548_018:0649b05": "苦受，是名苦。何謂憂？若心不忍受苦，是名",
    "T28n1548_018:0649b06": "憂。何謂眾苦？若為種種苦所逼，心無停息，是",
    "T28n1548_018:0649b07": "名眾苦。何謂恐怖？若心驚動，是名恐怖。何謂",
    "T28n1548_018:0649b08": "弱顏？若作善法耽闇喜著，是名弱顏。何謂",
    "T28n1548_018:0649b09": "強顏？如小兒言無忌難，是名強顏。何謂疑惑？",
    "T28n1548_018:0649b10": "二心猶豫不能斷結，是名疑惑。何謂無親？若",
    "T28n1548_018:0649b11": "遠離善法，是名無親。何謂善障礙？若背善法，",
    "T28n1548_018:0649b12": "是名障礙。何謂不相可？若喜鬪諍繫纏共相",
    "T28n1548_018:0649b13": "言訟，是名不相可。何謂善妨？若作善法，因",
    "T28n1548_018:0649b14": "生自高，是名善妨。何謂邊實？若邊見者執所",
    "T28n1548_018:0649b15": "見為堅實，是名邊實。何謂不親近？若不親",
    "T28n1548_018:0649b16": "近佛、佛弟子，不供養恭敬禮拜，是名不親近。",
    "T28n1548_018:0649b17": "何謂近離？若曾親近佛、佛弟子，供養恭敬禮",
    "T28n1548_018:0649b18": "拜，後便廢退不復親近供養恭敬禮拜，是名",
    "T28n1548_018:0649b19": "近離。何謂卑下？身口意業作欺詭不實卑劣",
    "T28n1548_018:0649b20": "法，是名卑下。何謂自強？若起不善心現身口",
    "T28n1548_018:0649b21": "意，是名自強。何謂耐辱？若貪著世俗法，希求",
    "T28n1548_018:0649b22": "往來不息，是名耐辱。何謂隨貪？若貪逐利",
    "T28n1548_018:0649b23": "養不息，失善人相，是名隨貪。何謂自舉？",
    "T28n1548_018:0649b24": "若身口意業共掉，是名自舉。何謂自放？若心",
    "T28n1548_018:0649b25": "涌散不攝，是名自放。何謂無持？若手足煩",
    "T28n1548_018:0649b26": "惱無有定操，縱橫畫地，是名無持。復次無",
    "T28n1548_018:0649b27": "持，若好行來，是名無持。何謂離禪？若不親",
    "T28n1548_018:0649b28": "近寂靜處，是名離禪。何謂不悔？若起不善",
    "T28n1548_018:0649b29": "心，歡喜踊躍無有變失，是名不悔。何謂含",
    "T28n1548_018:0649c01": "忿？若有不可常使不息因增煩惱，是名含忿。",
    "T28n1548_018:0649c02": "何謂悋惜？若於財法護念不捨，是名心悋惜。",
    "T28n1548_018:0649c03": "何謂邪教？若說邪法，是名邪教。若邪見",
    "T28n1548_018:0649c04": "者集聲音句言語口教，是名邪教。何謂諍訟？",
    "T28n1548_018:0649c05": "求他長短不生和順，是名諍訟。何謂非遜？",
    "T28n1548_018:0649c06": "若所作業心高無有敬順，是名非遜。何謂敬",
    "T28n1548_018:0649c07": "失？若敬自下非法，是名敬失。何謂災喜？若見",
    "T28n1548_018:0649c08": "他衰失，反生喜快，是名災喜。何謂求失？若",
    "T28n1548_018:0649c09": "有怨嫌常伺缺漏，是名求失。何謂非行？若",
    "T28n1548_018:0649c10": "比丘犯失威儀作非威儀行，是名非行。何謂",
    "T28n1548_018:0649c11": "求禪？若人聚集處，心求名利，便現坐禪相，",
    "T28n1548_018:0649c12": "是名求禪。何謂無益禪？若人坐禪無儀，是",
    "T28n1548_018:0649c13": "名無益禪。何謂不知恩？若從他得財施、法施，",
    "T28n1548_018:0649c14": "不知分別正分別、不緣分別，是名不知恩。何",
    "T28n1548_018:0649c15": "謂不知己恩？若曾從他得財物施、法施，不受",
    "T28n1548_018:0649c16": "恩，是名不知己恩。何謂輕毀？若說他過失",
    "T28n1548_018:0649c17": "心不忌難，是名輕毀。何謂瞋恚？若忿怒不",
    "T28n1548_018:0649c18": "護他意，是名瞋恚。何謂性惡？若身口意卒",
    "T28n1548_018:0649c19": "暴，是名性惡。何謂𮣓䩕？若無有忍辱行，是",
    "T28n1548_018:0649c20": "名𮣓䩕。何謂斷修學？若遮他作善，是名斷",
    "T28n1548_018:0649c21": "修學。何謂呵諫反生譏責？若人作惡，善諫不",
    "T28n1548_018:0649c22": "受，是名呵諫反生譏責。何謂呵諫亂語生恚、",
    "T28n1548_018:0649c23": "何謂呵諫不成、何謂呵諫不明，皆如上說。",
    "T28n1548_018:0649c24": "何謂取身見？緣身見故取身見，身見惡故取",
    "T28n1548_018:0649c25": "身見。如險難道有草木叢林覆上，趣彼道者",
    "T28n1548_018:0649c26": "不知高下深淺。如是取身見者，不識是非好",
    "T28n1548_018:0649c27": "惡，是名取身見。何謂身見餓？緣身見故身見",
    "T28n1548_018:0649c28": "餓。身見惡故身見餓，令眾生處諸苦難。如",
    "T28n1548_018:0649c29": "是中渴餓禽獸惡虫餓、人非人餓。如是趣彼",
    "T28n1548_018:0650a01": "道者，受無量種種苦。如是取身見，受諸苦",
    "T28n1548_018:0650a02": "痛不至彼岸，是名身見餓。何謂立身見幢？若",
    "T28n1548_018:0650a03": "樂起身見，是名立身見幢。何謂憂身見？若緣",
    "T28n1548_018:0650a04": "身見故生憂惱，重生、究竟生憂惱，是名憂身",
    "T28n1548_018:0650a05": "見。何謂求身見？若緣身見故，邪求色受想行",
    "T28n1548_018:0650a06": "識，是名求身見。何謂親近身見？若緣身見故，",
    "T28n1548_018:0650a07": "親近色受想行識，是名親近身見。何謂身",
    "T28n1548_018:0650a08": "慢見？若緣身見故，身慢嚴飾己身，是名身",
    "T28n1548_018:0650a09": "慢見。何謂遊戲身見？若緣身見、若緣身見",
    "T28n1548_018:0650a10": "故，取愛色受想行識，是名惜身見。若緣身",
    "T28n1548_018:0650a11": "見故，取我受想行識，是名我身見。",
    "T28n1548_018:0650a12": "何謂欲染？若欲界欲、色無色界欲，是名欲",
    "T28n1548_018:0650a13": "染。共欲染、悲、不親、增樂欲，亦如是。何謂悕",
    "T28n1548_018:0650a14": "望？若愛初觸，是名悕望。何謂重悕望？愛若廣",
    "T28n1548_018:0650a15": "大未極彼岸，是名重悕望。何謂究竟悕望？愛",
    "T28n1548_018:0650a16": "若廣大以極彼岸，是名究竟悕望。何謂難足？",
    "T28n1548_018:0650a17": "若欲界不足、色無色界不足，是名難足。難",
    "T28n1548_018:0650a18": "滿、著、灑津、流沒、枝網生、本希嗜、燋渴宅、忍塵瘡",
    "T28n1548_018:0650a19": "受，亦如上說一法竟。",
    "T28n1548_018:0650a20": "何謂失念？若捨善念，是名失念。何謂不正知？",
    "T28n1548_018:0650a21": "或有比丘，不以正知去來屈伸迴轉、服僧伽",
    "T28n1548_018:0650a22": "梨、執衣持鉢、飲食便利、解息睡眠、行住坐",
    "T28n1548_018:0650a23": "臥，眠時覺時默時不自護行，是名不正知。何",
    "T28n1548_018:0650a24": "謂不護根門？若見色取，是名不護根門。何",
    "T28n1548_018:0650a25": "謂食不知足？若不量食，是名食不知足。",
    "T28n1548_018:0650a26": "何謂無明？若癡不善根，是名無明。何謂有愛？",
    "T28n1548_018:0650a27": "若色無色界愛，是名有愛。何謂有見？若常見，",
    "T28n1548_018:0650a28": "是名有見。何謂非有見？若斷見，是名非有見。",
    "T28n1548_018:0650a29": "何謂欲漏？若貪著欲界法，是名欲漏。何謂有",
    "T28n1548_018:0650b01": "漏？若貪著色無色界法，是名有漏。何謂欲求？",
    "T28n1548_018:0650b02": "若欲界未度、欲界未知、欲界未斷，欲界陰",
    "T28n1548_018:0650b03": "界入色聲香味觸法，若求覓聚集，是名欲求。",
    "T28n1548_018:0650b04": "何謂有求？若色界無色界未度、色無色界未",
    "T28n1548_018:0650b05": "知、色無色界未斷，色無色界陰界入禪解脫",
    "T28n1548_018:0650b06": "定入定，若求覓聚集，是名有求。何謂不持戒？",
    "T28n1548_018:0650b07": "若破戒、若不持戒，是名不持戒。何謂害見？若",
    "T28n1548_018:0650b08": "六十二見及邪見，是名害見。何謂戒衰？若毀",
    "T28n1548_018:0650b09": "戒不護持，是名戒衰。何謂見衰？若六十二見",
    "T28n1548_018:0650b10": "及邪見，是名見衰。何謂衰命？若邪命，是名衰",
    "T28n1548_018:0650b11": "命。何謂衰儀？若非威儀行，是名衰儀。何謂衰",
    "T28n1548_018:0650b12": "行？若比丘非自境界行，是名衰行。何謂作",
    "T28n1548_018:0650b13": "惡？不善法成就，是名作惡。何謂不作善？出世",
    "T28n1548_018:0650b14": "間善法，若不作不成就，是名不作善。何謂親",
    "T28n1548_018:0650b15": "近在家？若順世間、違於正行，是名親近在家。",
    "T28n1548_018:0650b16": "何謂親近出家？若不順在家法、違於世行，",
    "T28n1548_018:0650b17": "是名親近出家。何謂二緣欲染？若緣淨色、",
    "T28n1548_018:0650b18": "緣不順思惟生欲染，是名二緣欲染。何謂",
    "T28n1548_018:0650b19": "二緣瞋恚？緣怨憎、緣不順思惟，是名二緣",
    "T28n1548_018:0650b20": "生瞋恚，熏如烟荒。何謂二緣生邪見？緣",
    "T28n1548_018:0650b21": "他邪說、緣不順思惟生邪見，是名二緣生邪",
    "T28n1548_018:0650b22": "見。何謂瞋恚？若忿怒、重忿怒，是名瞋恚。何",
    "T28n1548_018:0650b23": "謂伺怨？若欲報仇，纏、究竟纏，心行癡業，究竟",
    "T28n1548_018:0650b24": "忿怒若瞋恚，是名伺怨。何謂懷恨？若心垢",
    "T28n1548_018:0650b25": "穢煩惱所污，是名懷恨。何謂燋熱？若不適",
    "T28n1548_018:0650b26": "意而生憂惱，是名燋熱。何謂嫉妬？若他得",
    "T28n1548_018:0650b27": "利養尊重恭敬禮拜，而生嫉妬、重嫉妬、究竟",
    "T28n1548_018:0650b28": "嫉妬，是名嫉妬。何謂慳惜？若財施、法施貪",
    "T28n1548_018:0650b29": "悋，不捨、聚集、樂著，是名慳惜。何謂幻變？若",
    "T28n1548_018:0650c01": "於尊勝及餘人前，為名聞虛譽故，自覆過失、",
    "T28n1548_018:0650c02": "詭譎他人。何謂姦欺？若心邪曲不正，是名",
    "T28n1548_018:0650c03": "姦欺。何謂無慚？若自作惡內心不悔，是名無",
    "T28n1548_018:0650c04": "慚。復次無慚，若人無慚，於可恥法不恥、於惡",
    "T28n1548_018:0650c05": "不善法不恥，是名無慚。何謂無愧？若自作惡，",
    "T28n1548_018:0650c06": "不羞他人，是名無愧。復次無愧，若人不愧，於",
    "T28n1548_018:0650c07": "可羞法不羞、於惡不善法不羞，是名無愧。",
    "T28n1548_018:0650c08": "何謂矜高？慢他自譽，是名矜高。何謂諍訟？若",
    "T28n1548_018:0650c09": "起身口意不善，掉動麁言忿惱，是名諍訟。何",
    "T28n1548_018:0650c10": "謂貢高？若起不善心，嚴飾己身、稱歎己善，",
    "T28n1548_018:0650c11": "意不開解，是名貢高。何謂放逸？若不攝亂念，",
    "T28n1548_018:0650c12": "是名放逸。何謂慢？若言我勝，是名慢。何謂增",
    "T28n1548_018:0650c13": "上慢？言我與勝等、是名增上慢二法竟。",
    "T28n1548_018:0650c14": "舍利弗阿毘曇論卷第十八"
}