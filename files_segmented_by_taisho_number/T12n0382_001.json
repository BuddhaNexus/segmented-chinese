{
    "T12n0382_001:0988c24": "集一切福德三昧經卷上",
    "T12n0382_001:0988c26": "姚秦三藏鳩摩羅什譯",
    "T12n0382_001:0988c27": "如是我聞：一時佛在毘舍離菴羅樹園大法",
    "T12n0382_001:0988c28": "講堂，與大比丘眾十千人俱——皆阿羅漢，諸漏",
    "T12n0382_001:0988c29": "已盡，無復煩惱；心得自在、心得好解脫、慧得",
    "T12n0382_001:0989a01": "好解脫，其心調柔如大龍王；所作已辦，捨離",
    "T12n0382_001:0989a02": "重擔，逮得已利，盡諸有結，到於彼岸——菩薩摩",
    "T12n0382_001:0989a03": "訶薩二萬人俱，皆不退轉，得陀羅尼及無礙",
    "T12n0382_001:0989a04": "辯，獲大神通，善能出生諸深三昧，念慧堅誓，",
    "T12n0382_001:0989a05": "智慧方便到於彼岸，其名曰：行志菩薩摩訶",
    "T12n0382_001:0989a06": "薩、師子志菩薩摩訶薩、妙色志菩薩摩訶薩、",
    "T12n0382_001:0989a07": "增去志菩薩摩訶薩、增長志菩薩摩訶薩、",
    "T12n0382_001:0989a08": "無量志菩薩摩訶薩、法志菩薩摩訶薩、彌勒",
    "T12n0382_001:0989a09": "菩薩摩訶薩、文殊師利童子菩薩摩訶薩、那",
    "T12n0382_001:0989a10": "羅延菩薩摩訶薩，如是上首二萬菩薩。復有",
    "T12n0382_001:0989a11": "四萬天子——皆向大乘——及餘無量釋梵護世。爾",
    "T12n0382_001:0989a12": "時，世尊與無量百千萬億大眾恭敬圍遶，而",
    "T12n0382_001:0989a13": "為說法。爾時，世尊却後三月當捨身命，入般",
    "T12n0382_001:0989a14": "涅槃。當于是時，佛法勝妙，極為增盛，隱蔽一",
    "T12n0382_001:0989a15": "切諸外道等。",
    "T12n0382_001:0989a16": "爾時，千世界主那羅延菩薩從坐而起，整於",
    "T12n0382_001:0989a17": "衣服，右膝著地，合掌向佛白言：「世尊！如來",
    "T12n0382_001:0989a18": "不久當捨身命，畢竟涅槃。今如來法極為最",
    "T12n0382_001:0989a19": "上，能悉隱蔽一切外道無信敬者。「善哉！世尊！",
    "T12n0382_001:0989a20": "惟願如來護諸菩薩，令得現生一切諸善，",
    "T12n0382_001:0989a21": "善根增上，其心歡悅，增益威德，不斷佛種，護",
    "T12n0382_001:0989a22": "持法眼及與僧眼；惟願如來攝救一切諸眾",
    "T12n0382_001:0989a23": "生等，分別演說向涅槃道。所說正法，若佛",
    "T12n0382_001:0989a24": "滅後，令諸菩薩流通不斷，及阿耨多羅三藐",
    "T12n0382_001:0989a25": "三菩提久住於世，不離見佛、聞法、供養僧。增",
    "T12n0382_001:0989a26": "益念力不忘諸法，增益慧力覺了深法，增長",
    "T12n0382_001:0989a27": "進力得進解義，得具慚力淨自心故，具足愧",
    "T12n0382_001:0989a28": "力捨離一切諸惡法故，得堅固力威儀具足",
    "T12n0382_001:0989a29": "故，有牢強勇健除斷一切諸結使故，有大",
    "T12n0382_001:0989b01": "雄猛所住無畏故。「世尊！云何菩薩摩訶薩不",
    "T12n0382_001:0989b02": "失功德、不失正法、不失慧、不失智、不失菩",
    "T12n0382_001:0989b03": "薩心，志念堅固，親友究竟，令諸眾生乃至涅",
    "T12n0382_001:0989b04": "槃，如說、如作不誑眾生住滿佛法；不求自施",
    "T12n0382_001:0989b05": "悉捨於一切，自如教住住三淨戒，自住淨忍",
    "T12n0382_001:0989b06": "心無麁獷，於諸眾生其心平等，自住精進作",
    "T12n0382_001:0989b07": "一切業、自住諸禪具三善戒、自善住慈不依",
    "T12n0382_001:0989b08": "著於一切禪定、自住明慧離諸邪見，一切法",
    "T12n0382_001:0989b09": "中得於照明；以四攝法攝取眾生無有疲惓，",
    "T12n0382_001:0989b10": "不求恩報，常念修行一切人天所有善處，住",
    "T12n0382_001:0989b11": "一切智心如門閫；心不趣向聲聞、緣覺，心常",
    "T12n0382_001:0989b12": "趣法、不趣於欲，為法王利、非人天利，行智慧、",
    "T12n0382_001:0989b13": "行佛智所說，以法養命、非飲食活，遠離貪欲、",
    "T12n0382_001:0989b14": "攝受一切，遠離瞋恚、於諸眾生無侵害心，遠",
    "T12n0382_001:0989b15": "離愚癡、離諸法闇，出過眾魔離諸結惱，善巧",
    "T12n0382_001:0989b16": "方便善趣諸門？」如是問已。爾時，世尊告千世",
    "T12n0382_001:0989b17": "界主那羅延：「善哉！善哉！那羅延！汝今乃能",
    "T12n0382_001:0989b18": "為諸菩薩問於如來如是之義。那羅延！汝",
    "T12n0382_001:0989b19": "今諦聽，善思念之，當為汝說菩薩摩訶薩如",
    "T12n0382_001:0989b20": "是諸行，所得功德復過於是。」時那羅延菩薩",
    "T12n0382_001:0989b21": "歡喜白言：「善哉！世尊！受教而聽。」佛告那羅",
    "T12n0382_001:0989b22": "延：「菩薩摩訶薩有三昧，名集一切福德。菩薩",
    "T12n0382_001:0989b23": "成就是三昧者，不失功德、不失正法、不失於",
    "T12n0382_001:0989b24": "慧、不失於智、不失見佛聞法供僧，勤修四攝，",
    "T12n0382_001:0989b25": "自住布施，乃至自住於善方便，成就此功及",
    "T12n0382_001:0989b26": "餘功德。」爾時，世尊敷演說是集一切福德三",
    "T12n0382_001:0989b27": "昧名已，即便默然。",
    "T12n0382_001:0989b28": "爾時，有大力士名曰淨威，成就大力，居毘舍",
    "T12n0382_001:0989b29": "離大城，作如是念：「我大力士成就大力，閻浮",
    "T12n0382_001:0989c01": "提中所有眾生無有大力與我等者。我先聞",
    "T12n0382_001:0989c02": "有沙門瞿曇成就大力，具足十力那羅延身。」",
    "T12n0382_001:0989c03": "復作念言：「我當往觀沙門瞿曇何如我也？」爾",
    "T12n0382_001:0989c04": "時，淨威力士出毘舍離大城，趣菴羅園大法",
    "T12n0382_001:0989c05": "講堂。到已，瞻覩如來、應、正遍覺，佛大威德，百",
    "T12n0382_001:0989c06": "千萬眾恭敬圍遶，而演說法，猶如須彌顯于",
    "T12n0382_001:0989c07": "大海，周匝端嚴，極為微妙。當初覩見於如來",
    "T12n0382_001:0989c08": "時，得大信樂愛敬之心，即前投地，禮如來足，",
    "T12n0382_001:0989c09": "右遶三匝，却住一面，合掌頂上，一心觀佛。是",
    "T12n0382_001:0989c10": "時，世尊知是淨威力士心已欲降伏，故告大目",
    "T12n0382_001:0989c11": "連：「目連！汝往取吾昔菩薩時為娉瞿夷釋種",
    "T12n0382_001:0989c12": "女故捔力時箭。」爾時，目連白世尊言：「我都",
    "T12n0382_001:0989c13": "不見知在何處？」爾時，世尊從於右足放大光",
    "T12n0382_001:0989c14": "明，名曰照明，是光遍照三千大千此佛世界。",
    "T12n0382_001:0989c15": "時三千大千世界之下，大金剛輪箭在彼竪。",
    "T12n0382_001:0989c16": "爾時，世尊告大目連：「汝見此界大金剛輪箭",
    "T12n0382_001:0989c17": "在彼竪不？」目連白言：「已見。世尊！」佛告目連：",
    "T12n0382_001:0989c18": "「汝取持來。」時大目連即下至彼，如大力士屈",
    "T12n0382_001:0989c19": "伸臂頃，一切大眾皆見其去，即便持來授與",
    "T12n0382_001:0989c20": "如來，作如是言：「世尊！是菩薩時父母生力？為",
    "T12n0382_001:0989c21": "神通力。」佛言：「是菩薩時父母生力，非神通力。",
    "T12n0382_001:0989c22": "目連！菩薩若以神通之力，是箭即過無量無",
    "T12n0382_001:0989c23": "邊諸佛世界。」大德目連白言：「世尊！乃是菩",
    "T12n0382_001:0989c24": "薩父母所生福德之力。」佛告目連：「如十人",
    "T12n0382_001:0989c25": "力等一健牛力、十健牛力等一青牛力、十青",
    "T12n0382_001:0989c26": "牛力等一凡象力、十凡象力等一羅迦象力、",
    "T12n0382_001:0989c27": "十羅迦象力等一迦尼象力、十迦尼象力等",
    "T12n0382_001:0989c28": "一香象力、十香象力等一毘陀象力、十毘陀",
    "T12n0382_001:0989c29": "象力等一無鬪象力、十無鬪象力等一伊沙",
    "T12n0382_001:0990a01": "陀象力、十伊沙陀象力等一安禪象力、十安",
    "T12n0382_001:0990a02": "禪象力等一婆摩象力、十婆摩象力等一青",
    "T12n0382_001:0990a03": "象力、十青象力等一黃象力、十黃象力等一",
    "T12n0382_001:0990a04": "赤象力、十赤象力等一白象力、十白象力等",
    "T12n0382_001:0990a05": "一赤蓮花象力、十赤蓮花象力等一紅蓮花",
    "T12n0382_001:0990a06": "象力、十紅蓮花象力等一香象力、十香象力",
    "T12n0382_001:0990a07": "等一大香象力、十大香象力等一繫羂師子",
    "T12n0382_001:0990a08": "王力、十繫羂師子王力等一力士力、十力士",
    "T12n0382_001:0990a09": "力等一大力士力、十大力士力等一遮[少/兔]羅",
    "T12n0382_001:0990a10": "力、十遮[少/兔]羅力等一大遮[少/兔]羅力、十大遮[少/兔]",
    "T12n0382_001:0990a11": "羅力等一波建提力、十波建提力等一大波",
    "T12n0382_001:0990a12": "建提力、十大波建提力等一地天子力、十地",
    "T12n0382_001:0990a13": "天子力等一堂天子力、十堂天子力等一持",
    "T12n0382_001:0990a14": "風天力、十持風天力等一持鬘天力、十持鬘",
    "T12n0382_001:0990a15": "天力等一常醉天力、十常醉天力等四天王",
    "T12n0382_001:0990a16": "中一天子力、一切四天中天子力等一天王",
    "T12n0382_001:0990a17": "力、十天王力等三十三天中一天子力、一切",
    "T12n0382_001:0990a18": "三十三天中天子力等一帝釋力、十帝釋力等",
    "T12n0382_001:0990a19": "焰天中一天子力、一切焰天中天子力等一焰",
    "T12n0382_001:0990a20": "天王力、十焰天王力等一兜率陀天中一天子",
    "T12n0382_001:0990a21": "力、一切兜率陀天中天子力等一兜率陀天",
    "T12n0382_001:0990a22": "王力、十兜率陀天王力等化樂天中一天子",
    "T12n0382_001:0990a23": "力、一切化樂天中天子力等一化樂天王力、",
    "T12n0382_001:0990a24": "十化樂天王力等他化自在天中一天子力、",
    "T12n0382_001:0990a25": "一切他化自在天中天子力等一他化自在天",
    "T12n0382_001:0990a26": "王力、十他化自在天王力等魔天中一天子",
    "T12n0382_001:0990a27": "力、一切魔天中天子力等一魔王力、十魔王",
    "T12n0382_001:0990a28": "力等半那羅延力、十半那羅延力等一那羅",
    "T12n0382_001:0990a29": "延力、十那羅延力等一大那羅延力、十大那",
    "T12n0382_001:0990b01": "羅延力等一百劫修行菩薩力、十百劫修行",
    "T12n0382_001:0990b02": "菩薩力等一千劫修行菩薩力、十千劫修行菩",
    "T12n0382_001:0990b03": "薩力等一萬劫修行菩薩力、十萬劫修行菩",
    "T12n0382_001:0990b04": "薩力等一十萬劫修行菩薩力、十十萬劫修",
    "T12n0382_001:0990b05": "行菩薩力等一百萬劫修行菩薩力、十百萬",
    "T12n0382_001:0990b06": "劫修行菩薩力等一千萬劫修行菩薩力、十",
    "T12n0382_001:0990b07": "千萬劫修行菩薩力等一百千萬劫修行菩薩",
    "T12n0382_001:0990b08": "力、十百千萬劫修行菩薩力等一千千萬劫",
    "T12n0382_001:0990b09": "修行菩薩力、十千千萬劫修行菩薩力等一",
    "T12n0382_001:0990b10": "百千千萬劫修行菩薩力、十百千千萬劫修",
    "T12n0382_001:0990b11": "行菩薩力等一千千千萬劫修行菩薩力、十千",
    "T12n0382_001:0990b12": "千千萬劫修行菩薩力等一百千千千萬劫",
    "T12n0382_001:0990b13": "修行菩薩力、十百千千千萬劫修行菩薩力",
    "T12n0382_001:0990b14": "等一萬千千千萬劫修行菩薩力、十萬千千",
    "T12n0382_001:0990b15": "千萬劫修行菩薩力等一無生法忍菩薩力、",
    "T12n0382_001:0990b16": "十得無生法忍菩薩力等一十地菩薩力、十",
    "T12n0382_001:0990b17": "十地菩薩力等一後身菩薩力。是故，目連！菩",
    "T12n0382_001:0990b18": "薩成就如是力故，生便即能行於七步。「目連！",
    "T12n0382_001:0990b19": "若此世界佛不持者，便壞不住。何以故？菩薩",
    "T12n0382_001:0990b20": "摩訶薩當其生已，行七步時，此界大地從廣",
    "T12n0382_001:0990b21": "六十八千由旬；菩薩生已，當下足時，便當却",
    "T12n0382_001:0990b22": "沒深百千由旬；還舉足時，復當踊出百千由",
    "T12n0382_001:0990b23": "旬；以佛持故，令是世界不動無壞、眾生無惱。",
    "T12n0382_001:0990b24": "最後身菩薩始初生時，則便具有如是力。「目",
    "T12n0382_001:0990b25": "連！十初生菩薩力等一盛年菩薩力。目連！",
    "T12n0382_001:0990b26": "菩薩摩訶薩成就是力，趣向道場覺於菩提；",
    "T12n0382_001:0990b27": "如是當趣道場時力，比道場上座時之力，超",
    "T12n0382_001:0990b28": "過百千；復以如是無量無邊阿僧祇不可得",
    "T12n0382_001:0990b29": "不可壞力，成就具足，乃至成阿耨多羅三藐三",
    "T12n0382_001:0990c01": "菩提。「目連！假使一切世界眾生悉得具足垂",
    "T12n0382_001:0990c02": "成菩提菩薩之力，比於如來處非處智力，百",
    "T12n0382_001:0990c03": "千萬億分不及其一，乃至算數譬喻所不能",
    "T12n0382_001:0990c04": "及。得具如是十種之力，名為如來、應供、正遍",
    "T12n0382_001:0990c05": "覺。是故，目連！如來之力為本善根之所護",
    "T12n0382_001:0990c06": "持，無增、無減。此中不明菩薩通力，菩薩若用",
    "T12n0382_001:0990c07": "神通力者，能以恒河沙等世界，置於足指一",
    "T12n0382_001:0990c08": "毛端上，擲過無量無邊恒河沙世界。如是",
    "T12n0382_001:0990c09": "往來，不令眾生有於苦惱；如是神力，無量無",
    "T12n0382_001:0990c10": "邊、不可思議、不可稱量、不可數知無等等。",
    "T12n0382_001:0990c11": "若當如來盡現所有神通力者，汝等聲聞尚",
    "T12n0382_001:0990c12": "不能信，況復其餘諸眾生也？「目連！菩薩趣詣",
    "T12n0382_001:0990c13": "道場上時，觀於地大、水、火、風大悉為一界，所",
    "T12n0382_001:0990c14": "謂空界。是故，大地而不壞敗、眾生無惱。」時淨",
    "T12n0382_001:0990c15": "威力士從如來所，聞說菩薩父母生力。聞已，",
    "T12n0382_001:0990c16": "驚怪身毛皆竪，生希有心。從坐而起，正於",
    "T12n0382_001:0990c17": "衣服，右膝著地，合掌向佛白言：「世尊！我今憍",
    "T12n0382_001:0990c18": "慢悉皆摧滅，從如來所聞菩薩力故。世尊！",
    "T12n0382_001:0990c19": "我今歸依佛、法、眾僧，發於無上正真道心，為",
    "T12n0382_001:0990c20": "欲安樂一切眾生，願得具足如來之力。」爾時，",
    "T12n0382_001:0990c21": "復有十千天子聞淨威力士作如是語，皆發",
    "T12n0382_001:0990c22": "無上正真道心，亦作是念：「世尊！願令我等",
    "T12n0382_001:0990c23": "得如是力，如今如來、應供、正遍覺。」爾時，那羅",
    "T12n0382_001:0990c24": "延菩薩白言：「世尊！云何名為菩薩所修集",
    "T12n0382_001:0990c25": "一切福德三昧？如來先說是名字已，即便默",
    "T12n0382_001:0990c26": "然。世尊！今當敷演解說是集一切福德三",
    "T12n0382_001:0990c27": "昧，云何菩薩得是三昧？」爾時，世尊告千世界",
    "T12n0382_001:0990c28": "主那羅延菩薩：「那羅延！無有菩薩發於無上",
    "T12n0382_001:0990c29": "正真道心而不隨是集一切福德三昧者。何",
    "T12n0382_001:0991a01": "以故？一切福德無有不入初發心中。那羅延！",
    "T12n0382_001:0991a02": "猶如江河一切諸流無有不入大海中者。如",
    "T12n0382_001:0991a03": "是，那羅延！所有福德若施戒修，有漏、無漏、世",
    "T12n0382_001:0991a04": "間、出世間、若天、若人，所有福德，皆悉攝在發",
    "T12n0382_001:0991a05": "菩提心中。是故，那羅延！若善男子、善女人欲",
    "T12n0382_001:0991a06": "集一切諸福德者，當發無上正真道心。「那羅",
    "T12n0382_001:0991a07": "延！猶如寶山——所謂須彌、目真隣陀、摩訶目真",
    "T12n0382_001:0991a08": "隣陀、輪圍山、大輪圍山——及諸餘山藥木叢林，",
    "T12n0382_001:0991a09": "村邑聚落大小諸城，閻浮提、弗婆提、瞿耶尼、",
    "T12n0382_001:0991a10": "欝單越，諸四天下，及千世界、二千世界、三千",
    "T12n0382_001:0991a11": "大千世界，欲界、色界、無色界，日月星宿若日",
    "T12n0382_001:0991a12": "月蝕，一切皆攝三千大千世界之內，乃至百",
    "T12n0382_001:0991a13": "億四天下皆悉在中。如是，那羅延！所有一切",
    "T12n0382_001:0991a14": "諸凡夫福，若學人福、無學人福、若菩薩福、若",
    "T12n0382_001:0991a15": "如來福，一切皆攝在於菩薩初發心中。是故，",
    "T12n0382_001:0991a16": "那羅延！若欲攝取一切福德，當發菩薩阿耨",
    "T12n0382_001:0991a17": "多羅三藐三菩提心。「那羅延！若四天下一切",
    "T12n0382_001:0991a18": "眾生，悉具轉輪大王福德，若有初發大乘道",
    "T12n0382_001:0991a19": "心，福德智慧殊勝於彼。那羅延！如四天下",
    "T12n0382_001:0991a20": "一切眾生，乃至三千大千世界所有眾生，是",
    "T12n0382_001:0991a21": "眾生界之所攝者，是一一眾生皆具轉輪大",
    "T12n0382_001:0991a22": "王福德，是諸轉輪大王福德為一轉輪大王",
    "T12n0382_001:0991a23": "德聚，是一一眾生復具是德。於意云何？是",
    "T12n0382_001:0991a24": "諸福德寧為多不？」那羅延言：「是一人福尚多",
    "T12n0382_001:0991a25": "無數，況復無量阿僧祇人所有德聚？」佛言：「那",
    "T12n0382_001:0991a26": "羅延！置是三千大千世界所有眾生，乃至恒",
    "T12n0382_001:0991a27": "河沙等世界所有眾生，悉具轉輪大王福德。",
    "T12n0382_001:0991a28": "那羅延！於意云何？是諸德聚寧為多不？」那羅",
    "T12n0382_001:0991a29": "延言：「世尊！若一三千大千世界眾生具足轉",
    "T12n0382_001:0991b01": "輪大王所有德聚，尚多無量無邊阿僧祇；況",
    "T12n0382_001:0991b02": "復無量無邊世界眾生具足轉輪大王福德",
    "T12n0382_001:0991b03": "之聚？」「那羅延！我今知已而唱是言，有初發菩",
    "T12n0382_001:0991b04": "提之心，所有德聚比前德聚，百分不及其一，",
    "T12n0382_001:0991b05": "千分百千分百千萬億分，乃至算數譬喻所",
    "T12n0382_001:0991b06": "不能及。那羅延！是名初說入集一切福德三",
    "T12n0382_001:0991b07": "昧。「復次，那羅延！如千世界梵王慈心普遍滿",
    "T12n0382_001:0991b08": "此一千世界，那羅延！有人復以滿千世界七",
    "T12n0382_001:0991b09": "寶布施。於意云何？是人施福、梵王慈福，何者",
    "T12n0382_001:0991b10": "為勝？」那羅延言：「世尊！梵王慈福無量無邊。」",
    "T12n0382_001:0991b11": "「那羅延！置是千世界梵王慈心。若二千世界",
    "T12n0382_001:0991b12": "梵王慈心普遍滿此二千世界，那羅延！若復",
    "T12n0382_001:0991b13": "有人以滿二千世界七寶持用布施，汝意云",
    "T12n0382_001:0991b14": "何？是人施福、梵王慈福，何者為勝？」那羅延言：",
    "T12n0382_001:0991b15": "「世尊！梵王慈福無量無邊。」「那羅延！如三千大",
    "T12n0382_001:0991b16": "千世界梵王慈心普遍滿此三千大千世界，",
    "T12n0382_001:0991b17": "若復有人以滿三千大千世界七寶布施。於",
    "T12n0382_001:0991b18": "意云何？是人施福、梵王慈福，何者為勝？」那羅",
    "T12n0382_001:0991b19": "延言：「世尊！梵王慈福無量無邊。」那羅延言：",
    "T12n0382_001:0991b20": "「世尊！施福比慈百分不及一，千分、百千分乃",
    "T12n0382_001:0991b21": "至算數譬喻所不能及。」佛言：「如是四千世界",
    "T12n0382_001:0991b22": "梵王慈心亦遍滿此四千世界、五千世界梵",
    "T12n0382_001:0991b23": "王慈心亦遍滿此五千世界、十千世界梵王",
    "T12n0382_001:0991b24": "慈心亦遍滿此十千世界、百千世界梵王慈",
    "T12n0382_001:0991b25": "心亦遍滿此百千世界，那羅延！若人以滿百",
    "T12n0382_001:0991b26": "千世界所有七寶持用布施，所得福聚比慈",
    "T12n0382_001:0991b27": "福德，慈福為勝。「那羅延！正使是等三千大千",
    "T12n0382_001:0991b28": "世界之中一切眾生各具慈心，如百千世界",
    "T12n0382_001:0991b29": "大梵天王所有慈心，是諸慈心福德之聚。欲",
    "T12n0382_001:0991c01": "比菩薩初發道心，專志增上，為脫一切所有",
    "T12n0382_001:0991c02": "眾生，無幻無偽，實為一切眾生修行慈心福",
    "T12n0382_001:0991c03": "德，百分不及一，千分、百千分、億分、百億分、千",
    "T12n0382_001:0991c04": "億分，乃至算數譬喻所不能及。「那羅延！是故，",
    "T12n0382_001:0991c05": "當知若欲修集一切福德，是善男子、善女人",
    "T12n0382_001:0991c06": "應發阿耨多羅三藐三菩提。今發、當發，具",
    "T12n0382_001:0991c07": "足如是無量無邊福德之聚，是第二說入集",
    "T12n0382_001:0991c08": "一切福德三昧。「復次，那羅延！汝意云何？東",
    "T12n0382_001:0991c09": "方虛空為普遍不？南、西、北方四維、上、下所有",
    "T12n0382_001:0991c10": "虛空為普遍不？」那羅延言：「世尊！東方虛空尚",
    "T12n0382_001:0991c11": "不得邊，何況十方不可說無量無邊隨有世",
    "T12n0382_001:0991c12": "界虛空普遍？」佛言：「那羅延！假令有人乃至百",
    "T12n0382_001:0991c13": "千萬億劫中引諸喻說，欲盡虛空得其邊際，",
    "T12n0382_001:0991c14": "不得其邊。那羅延！我今引喻以明斯義，為欲",
    "T12n0382_001:0991c15": "成滿是集一切福德三昧故，亦令增益諸有",
    "T12n0382_001:0991c16": "修集福德眾生增長志欲，令向大乘菩薩摩",
    "T12n0382_001:0991c17": "訶薩滿大精進。「那羅延！若以芥子盛滿三千",
    "T12n0382_001:0991c18": "大千世界，乃至非想、非非想處滿中芥子，假",
    "T12n0382_001:0991c19": "令有人持過東方百千恒河沙等世界下一芥",
    "T12n0382_001:0991c20": "子，如是東行，盡是芥子，猶不能得世界邊際；",
    "T12n0382_001:0991c21": "南、西、北方四維、上、下亦復如是。那羅延！若復",
    "T12n0382_001:0991c22": "恒河沙等世界滿中芥子，那羅延！頗有人天",
    "T12n0382_001:0991c23": "能數如是一切芥子知其數不？」時那羅延白",
    "T12n0382_001:0991c24": "言：「世尊！若四天下一切眾生成就智慧如舍",
    "T12n0382_001:0991c25": "利弗，於一劫數猶尚不能數其一分，況能數",
    "T12n0382_001:0991c26": "盡大芥子聚？」「那羅延！假令有人過於東方恒",
    "T12n0382_001:0991c27": "河沙世界著一芥子，如是東行盡是芥子，猶",
    "T12n0382_001:0991c28": "故不得世界邊際；南、西、北方四維、上、下亦復",
    "T12n0382_001:0991c29": "如是。那羅延！如是世界虛空普遍，設有人天",
    "T12n0382_001:0992a01": "以滿中七寶持用布施，那羅延！於意云何？是",
    "T12n0382_001:0992a02": "福德聚寧為多不？」那羅延言：「無量，世尊！無邊，",
    "T12n0382_001:0992a03": "世尊！」佛言：「那羅延！是人所有福德之聚，欲",
    "T12n0382_001:0992a04": "比初發道心菩薩，成就志欲，無幻、無偽，勤修精",
    "T12n0382_001:0992a05": "進，為脫一切眾生，起大慈大悲所集德聚，是",
    "T12n0382_001:0992a06": "施德聚百分不及一，乃至算數譬喻所不能",
    "T12n0382_001:0992a07": "及。那羅延！十方一切所有諸物虛空皆悉",
    "T12n0382_001:0992a08": "周遍，那羅延！菩薩慈心亦復如是，遍滿十",
    "T12n0382_001:0992a09": "方諸佛世界，所有眾生皆悉普遍。「那羅延！是",
    "T12n0382_001:0992a10": "菩薩慈心所及眾生，令悉具足轉輪大王所",
    "T12n0382_001:0992a11": "有福德，如是帝釋所有福德，如是梵王所有",
    "T12n0382_001:0992a12": "福德。若有菩薩初發道心，專志趣向，無幻、無",
    "T12n0382_001:0992a13": "偽，勤修精進，為脫一切所有眾生，起慈悲心",
    "T12n0382_001:0992a14": "而趣向之，行於愍悼所得福德，是福勝彼",
    "T12n0382_001:0992a15": "一切眾生具轉輪王、帝釋、梵王所得功德。那",
    "T12n0382_001:0992a16": "羅延！是第三說入集一切福德三昧。「復次，那",
    "T12n0382_001:0992a17": "羅延！假令三千大千世界所有眾生皆具轉",
    "T12n0382_001:0992a18": "輪大王福德，比帝釋福德百分不及一，乃至",
    "T12n0382_001:0992a19": "算數譬喻所不能及。那羅延！假令三千大千",
    "T12n0382_001:0992a20": "世界所有眾生皆為帝釋，比梵王所有福德",
    "T12n0382_001:0992a21": "百分不及一，乃至算數譬喻所不能及。「那羅",
    "T12n0382_001:0992a22": "延！假令三千大千世界一切眾生皆悉具足",
    "T12n0382_001:0992a23": "大梵天王所有福德，比一斷欲優婆塞所有福",
    "T12n0382_001:0992a24": "慧百分不及一，乃至算數所不能及。那羅延！",
    "T12n0382_001:0992a25": "假令三千大千世界所有眾生皆為斷欲優婆",
    "T12n0382_001:0992a26": "塞所有福慧，比舍利弗所有福慧百分不及",
    "T12n0382_001:0992a27": "一，乃至算數譬喻所不能及。「那羅延！假令三",
    "T12n0382_001:0992a28": "千大千世界所有眾生福德智慧如舍利弗，",
    "T12n0382_001:0992a29": "比一緣覺所有福慧百分不及一，乃至算數",
    "T12n0382_001:0992b01": "譬喻所不能及。那羅延！若令三千大千世界",
    "T12n0382_001:0992b02": "所有眾生悉具緣覺所有福慧，比一五百劫",
    "T12n0382_001:0992b03": "中修行菩薩所有福德智慧百分不及一。入",
    "T12n0382_001:0992b04": "集一切福德三昧應如是學。」說是法時，三萬",
    "T12n0382_001:0992b05": "二千眾生皆發無上正真道心。此三千大千",
    "T12n0382_001:0992b06": "世界六種震動，人天伎樂同時俱作，人天雨",
    "T12n0382_001:0992b07": "花積至于膝。天、龍、夜叉、乾闥婆、釋梵護世，皆",
    "T12n0382_001:0992b08": "作是言：「世尊！是初發心者悉勝我等。世尊！",
    "T12n0382_001:0992b09": "我等亦當利是善男子、善女人，已發、今發、當發",
    "T12n0382_001:0992b10": "阿耨多羅三藐三菩提心者。如我等解佛所",
    "T12n0382_001:0992b11": "說義，若有眾生不發無上正真道心，則不能",
    "T12n0382_001:0992b12": "趣是集一切福德三昧，不能正入；若有眾生",
    "T12n0382_001:0992b13": "發於無上正真道心，則能得趣是集一切福",
    "T12n0382_001:0992b14": "德三昧，亦能正入。」爾時，淨威力士白言：「世",
    "T12n0382_001:0992b15": "尊！以何等法能得成就攝此集一切福德三",
    "T12n0382_001:0992b16": "昧？」佛言：「善男子！成就一法攝此集一切福德",
    "T12n0382_001:0992b17": "三昧。何等一法？謂不捨於一切智心。善男",
    "T12n0382_001:0992b18": "子！是名成就一法攝此集一切福德三昧。「復",
    "T12n0382_001:0992b19": "次，善男子！復成就二法攝此集一切福德三",
    "T12n0382_001:0992b20": "昧；謂聞法無厭、聞已修行。善男子！是名成就",
    "T12n0382_001:0992b21": "二法攝此集一切福德三昧。「復次，善男子！復",
    "T12n0382_001:0992b22": "成就三法攝此集一切福德三昧。何等三？謂",
    "T12n0382_001:0992b23": "離諸惡、修行善法、善巧迴向。善男子！是名",
    "T12n0382_001:0992b24": "成就三法攝此集一切福德三昧。「復次，善男",
    "T12n0382_001:0992b25": "子！復成就四法攝此集一切福德三昧；所",
    "T12n0382_001:0992b26": "謂戒淨、見淨、心淨、慧淨。善男子！是名成就",
    "T12n0382_001:0992b27": "四法攝此集一切福德三昧。「復次，善男子！復",
    "T12n0382_001:0992b28": "成就五法攝此集一切福德三昧。何等五？所",
    "T12n0382_001:0992b29": "謂專意發菩提心、常真實語、無有諂偽、無有",
    "T12n0382_001:0992c01": "嫉妬、於一切眾生心常平等。善男子！是名成",
    "T12n0382_001:0992c02": "就五法攝此集一切福德三昧。「復次，善男子！",
    "T12n0382_001:0992c03": "復成就六法攝此集一切福德三昧。何等六？",
    "T12n0382_001:0992c04": "所謂親近於善知識、離惡知識、遠離眾閙、閑",
    "T12n0382_001:0992c05": "居寂靜、不捨大慈、於諸眾生起大悲心。善男",
    "T12n0382_001:0992c06": "子！是名成就六法攝此集一切福德三昧。「復",
    "T12n0382_001:0992c07": "次，善男子！復成就七法攝此集一切福德三",
    "T12n0382_001:0992c08": "昧。何等七？所謂修定、善於智慧、善知於因、",
    "T12n0382_001:0992c09": "善知於緣、正直而住、修集於道、修行道時",
    "T12n0382_001:0992c10": "無有懈怠。善男子！是名成就七法攝此集一",
    "T12n0382_001:0992c11": "切福德三昧。「復次，善男子！復成就八法攝此",
    "T12n0382_001:0992c12": "集一切福德三昧。何等八？謂調柔身、調柔",
    "T12n0382_001:0992c13": "心、觀受、觀法、未生惡法令其不生、已生惡法",
    "T12n0382_001:0992c14": "斷之令滅、未生善法方便令生、已生善法護",
    "T12n0382_001:0992c15": "令增長。善男子！是名成就八法攝此集一切",
    "T12n0382_001:0992c16": "福德三昧。「復次，善男子！復成就九法攝此集",
    "T12n0382_001:0992c17": "一切福德三昧。何等九？觀過法無盡、現法無",
    "T12n0382_001:0992c18": "盡、來法無盡、觀法如幻、等覺三世、如一切法",
    "T12n0382_001:0992c19": "知而忍之、不謗於空、不分別無相、不願諸有。",
    "T12n0382_001:0992c20": "善男子！是名成就九法攝此集一切福德三",
    "T12n0382_001:0992c21": "昧。「復次，善男子！復成就十法攝此集一切福",
    "T12n0382_001:0992c22": "德三昧。何等為十？謂解無我、忍於無命、不",
    "T12n0382_001:0992c23": "疑無人、緣法無常、於諸生處如地獄想、觀四",
    "T12n0382_001:0992c24": "大如毒蛇、觀入如空聚、觀陰如魁[魅-未+會]、流出",
    "T12n0382_001:0992c25": "諸有想、樂修解脫。善男子！是名成就十法攝",
    "T12n0382_001:0992c26": "此集一切福德三昧。」爾時，淨威力士白佛言：",
    "T12n0382_001:0992c27": "「世尊！若菩薩摩訶薩欲成就一切福德莊嚴",
    "T12n0382_001:0992c28": "者，應聽是三昧；菩薩摩訶薩欲集一切",
    "T12n0382_001:0992c29": "福德者，應聽是三昧；若菩薩摩訶薩欲得",
    "T12n0382_001:0993a01": "不思議福德者，應信是三昧、應聽是三昧；若",
    "T12n0382_001:0993a02": "菩薩摩訶薩欲得無盡福德者，應當修行於",
    "T12n0382_001:0993a03": "是三昧；若菩薩摩訶薩欲到一切福德大海",
    "T12n0382_001:0993a04": "者，應當受持讀誦修說於是三昧；若菩",
    "T12n0382_001:0993a05": "薩摩訶薩欲得百福相者，應當修行於是三",
    "T12n0382_001:0993a06": "昧。」爾時，淨威力士復白佛言：「世尊！菩薩摩",
    "T12n0382_001:0993a07": "訶薩何法相應成就，滿此一切福德莊嚴、修",
    "T12n0382_001:0993a08": "集一切福德、不可思議福德、無盡福德、大海",
    "T12n0382_001:0993a09": "福德滿百福相？」爾時，佛告淨威力士：「善男",
    "T12n0382_001:0993a10": "子！有於三法為福德柱、福德莊嚴、福德來",
    "T12n0382_001:0993a11": "集、福德增廣、福德無盡、福德大海、福德",
    "T12n0382_001:0993a12": "叵思。何等三？謂一布施莊嚴、持戒莊嚴、多",
    "T12n0382_001:0993a13": "聞莊嚴。「善男子！云何菩薩摩訶薩修行布施",
    "T12n0382_001:0993a14": "莊嚴？善男子！菩薩摩訶薩應生是心，若布",
    "T12n0382_001:0993a15": "施時不見施心、不見所施及以受者、不見眷",
    "T12n0382_001:0993a16": "屬。若有乞者來有所求，為攝護故，不以王位、",
    "T12n0382_001:0993a17": "封邑、財物諸珍寶等而有悋惜，生於異心。「善",
    "T12n0382_001:0993a18": "男子！是菩薩摩訶薩作如是念：『今我此身",
    "T12n0382_001:0993a19": "悉已給施一切眾生，況餘財物？若已施者，終",
    "T12n0382_001:0993a20": "無悔心。須財施財、須食施食、須飲施飲、須",
    "T12n0382_001:0993a21": "眼施眼、須肉施肉、須血施血、須髓施髓、須於",
    "T12n0382_001:0993a22": "支節施與支節、須頭施頭，我悉當施，況餘",
    "T12n0382_001:0993a23": "財物？穀米、金銀、衣服、瓔珞、象馬、車乘、國城、王",
    "T12n0382_001:0993a24": "宮男女、妻妾、奴婢、眷屬無不捨者，若有眾生",
    "T12n0382_001:0993a25": "隨其所須而求索之，我隨所有悉當施與，無",
    "T12n0382_001:0993a26": "有憂悔，不望其報。起慈悲心為攝眾生，攝取",
    "T12n0382_001:0993a27": "眾生乃至成佛，終無有盡。』善男子！若有菩薩",
    "T12n0382_001:0993a28": "發如是心，名菩薩布施莊嚴。「復次，善男子！",
    "T12n0382_001:0993a29": "菩薩不自觀計身命，寧捨身命終不為惡；不",
    "T12n0382_001:0993a30": "為養身邪命自活，寧捨身命不惱於他；不為",
    "T12n0382_001:0993b01": "封邑造行諸惡、不為眷屬熾然諍訟、不為妻",
    "T12n0382_001:0993b02": "妾及以男女嫉利他財，不生慳心，常恒少欲，",
    "T12n0382_001:0993b03": "乃至不生一念惡心，況復多也？為斷慳貪不",
    "T12n0382_001:0993b04": "生瞋恚，無瞋恚故正行相應，正行相應故到",
    "T12n0382_001:0993b05": "於正處，到正處故正戒相應，正戒相應故親",
    "T12n0382_001:0993b06": "善知識恭敬供養，恭敬供養善知識故得聞",
    "T12n0382_001:0993b07": "正法，聞正法已如說修行，如說修行已則能",
    "T12n0382_001:0993b08": "利益邪道眾生，不作眾惡隨順善法，得知方",
    "T12n0382_001:0993b09": "便、知眾生根。善男子！而是菩薩行施莊嚴得",
    "T12n0382_001:0993b10": "是功德。「復次，善男子！菩薩摩訶薩不生內外",
    "T12n0382_001:0993b11": "想，若內地大、若外地大，等無異想。何以故？身",
    "T12n0382_001:0993b12": "猶如牆壁、草木，如影、如炎，無知、無思、無作、無",
    "T12n0382_001:0993b13": "堅，四大所攝。若有斫截刀杖、瓦石撾打之者，",
    "T12n0382_001:0993b14": "終不生報。不觀計身、不愛壽命，於諸眾生不",
    "T12n0382_001:0993b15": "起瞋恚，彼眾生所修慈悲心。「善男子！猶如藥",
    "T12n0382_001:0993b16": "樹，若有取根、莖節、枝葉、花鬚及果，終不作念：",
    "T12n0382_001:0993b17": "『取根莫取莖、取莖莫取根。』如是乃至枝葉果",
    "T12n0382_001:0993b18": "實亦爾。而是藥樹都無想念，然能寂滅一切",
    "T12n0382_001:0993b19": "眾生若上、中、下所有病患。如是，善男子！菩薩",
    "T12n0382_001:0993b20": "摩訶薩於四大身生藥樹想，隨諸眾生，須手",
    "T12n0382_001:0993b21": "與手、須脚與脚、須眼與眼、須肉與肉、須血",
    "T12n0382_001:0993b22": "與血、須骨與骨、須髓與髓、須頭與頭、須支",
    "T12n0382_001:0993b23": "節者施與支節。善男子！若是菩薩以如是",
    "T12n0382_001:0993b24": "心行施莊嚴，趣向無盡。「菩薩摩訶薩行布施",
    "T12n0382_001:0993b25": "時，為慳眾生令成滿施、少福眾生具滿福德、",
    "T12n0382_001:0993b26": "貧窮眾生滿大封邑，若捨支節為令眾生具",
    "T12n0382_001:0993b27": "滿支節。如是布施不向三處。何等三？不求王",
    "T12n0382_001:0993b28": "位自在、不求大富自樂、不向聲聞緣覺菩提。",
    "T12n0382_001:0993b29": "「如是布施為滿四淨。何等四淨？謂佛土淨、",
    "T12n0382_001:0993b30": "菩薩僧淨、化眾生淨、迴向一切智淨。菩薩摩",
    "T12n0382_001:0993c01": "訶薩應當如是，迴向四淨。「復次，菩薩摩訶薩",
    "T12n0382_001:0993c02": "施住無盡。何等名為菩薩施住？善男子！菩",
    "T12n0382_001:0993c03": "薩摩訶薩有四法布施，是施有盡。何等四？",
    "T12n0382_001:0993c04": "謂不迴向、無有方便、所為下劣、近惡知識。",
    "T12n0382_001:0993c05": "善男子！是名菩薩四法布施，是施有盡。「善男",
    "T12n0382_001:0993c06": "子！菩薩有四法布施，施住無盡。何等四？謂",
    "T12n0382_001:0993c07": "迴向菩提、有巧方便、為得法王、近善知識。善",
    "T12n0382_001:0993c08": "男子！是名菩薩四法施住而不可盡。「復次，善",
    "T12n0382_001:0993c09": "男子！菩薩摩訶薩應念三法而行布施，謂念",
    "T12n0382_001:0993c10": "不離菩提之心、憐愍一切所有眾生、不違佛",
    "T12n0382_001:0993c11": "語不望果報。善男子！是名菩薩念於三法而",
    "T12n0382_001:0993c12": "行布施。「復次，善男子！菩薩摩訶薩安置眾生",
    "T12n0382_001:0993c13": "於三法中而行布施。何等三？謂安眾生菩提",
    "T12n0382_001:0993c14": "道中而行布施、為安眾生善讚法中而行布",
    "T12n0382_001:0993c15": "施、為安眾生著無上門中而行布施。善男子！",
    "T12n0382_001:0993c16": "是名菩薩摩訶薩安置眾生於三法中而行布",
    "T12n0382_001:0993c17": "施。「復次，善男子！菩薩摩訶薩悕望二法而行",
    "T12n0382_001:0993c18": "布施。何等二？所謂悕望有大封邑、能行捨",
    "T12n0382_001:0993c19": "心。善男子！是名菩薩悕望二法而行布施。",
    "T12n0382_001:0993c20": "「復次，善男子！菩薩摩訶薩為滿二法而行布",
    "T12n0382_001:0993c21": "施，謂智與慧。善男子！是名菩薩摩訶薩為",
    "T12n0382_001:0993c22": "滿二法而行布施。「復次，善男子！菩薩摩訶薩",
    "T12n0382_001:0993c23": "進趣二法而行布施。何等二？謂盡智、無生智。",
    "T12n0382_001:0993c24": "善男子！是名菩薩摩訶薩進趣二法而行布",
    "T12n0382_001:0993c25": "施。「復次，善男子！菩薩摩訶薩修行四施。何等",
    "T12n0382_001:0993c26": "四？謂等心行施、不望果報施、向菩提施、滿",
    "T12n0382_001:0993c27": "調寂施。善男子！是名菩薩修行四施。「是故，善",
    "T12n0382_001:0993c28": "男子！菩薩欲趣至無盡福，應當修行如是布",
    "T12n0382_001:0993c29": "施。」爾時，淨威力士即白佛言：「希有！世尊！如來",
    "T12n0382_001:0994a01": "說施攝取一切佛之正法。世尊！若有菩薩成",
    "T12n0382_001:0994a02": "就是施，無有能量是菩薩福。」",
    "T12n0382_001:0994a03": "佛言：「如是！如是！善男子！若有菩薩成就具足",
    "T12n0382_001:0994a04": "如是布施，知是菩薩成就具足無盡福德大",
    "T12n0382_001:0994a05": "海福德，不貧聖法成大封邑，住在法流獲得",
    "T12n0382_001:0994a06": "大財，具足七財成大福德，持百福相為大福",
    "T12n0382_001:0994a07": "田，養育一切諸眾生等。」",
    "T12n0382_001:0994a08": "集一切福德三昧經卷上"
}