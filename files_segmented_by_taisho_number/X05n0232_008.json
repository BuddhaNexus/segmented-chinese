{
    "X05n0232_008:0813b15": "大方廣佛華嚴經疏演義鈔卷第八",
    "X05n0232_008:0813b16": "清涼山大華嚴寺沙門澄觀述",
    "X05n0232_008:0813b17": "▲第六宗趣通局者語之所尚曰宗宗之所歸曰趣",
    "X05n0232_008:0813b18": "先明其通後顯於別。",
    "X05n0232_008:0813b19": "第六宗趣通局中疏文分二先釋名標章後前中",
    "X05n0232_008:0813b20": "下依章別釋初中宗者宗崇故云所尚亦云尊也",
    "X05n0232_008:0813b21": "主也多也。",
    "X05n0232_008:0813b22": "▲前中通論一代佛教諸部異計各是一宗謂十八",
    "X05n0232_008:0813b23": "本二各不同故以義相從更復合之。",
    "X05n0232_008:0813b24": "前中通論下第二依章別釋於中二先釋通宗後",
    "X05n0232_008:0813c01": "釋別宗前中三初總標大意二敘昔辨違三申今",
    "X05n0232_008:0813c02": "正解今初言諸部異計即二十部言十八本二者",
    "X05n0232_008:0813c03": "十八部名次下當列本二者即上座部及大眾部",
    "X05n0232_008:0813c04": "故文殊問經云十八及本二皆從大乘出無是亦",
    "X05n0232_008:0813c05": "無非我說未來起言以義相從者合二十部兼諸",
    "X05n0232_008:0813c06": "大乘為十宗故。",
    "X05n0232_008:0813c07": "▲然隋朝大衍法師總立四宗一因緣宗謂薩婆多",
    "X05n0232_008:0813c08": "二假名宗謂即經部三不真宗謂諸般若四真實宗",
    "X05n0232_008:0813c09": "謂法性真理佛性等教。",
    "X05n0232_008:0813c10": "然隋朝下第二敘昔辨違於中二先敘昔後辨順",
    "X05n0232_008:0813c11": "違前中又二先正立後異名前中各從所立得名",
    "X05n0232_008:0813c12": "四中各有二句上句立義下句指教。",
    "X05n0232_008:0813c13": "▲又此四宗初名立性二名破性三名破相四名顯",
    "X05n0232_008:0813c14": "實。",
    "X05n0232_008:0813c15": "又此四宗下辨異名四名不出性相而前三從所",
    "X05n0232_008:0813c16": "破後一就所顯。",
    "X05n0232_008:0813c17": "▲初二小乘後二大乘各初淺後深此亦有理。",
    "X05n0232_008:0813c18": "初二小乘下辨順違於中二先略釋明順理後約",
    "X05n0232_008:0813c19": "局明違文今初言各初淺後深者以初顯正因緣",
    "X05n0232_008:0813c20": "立有緣果之性故為淺二破於定性但從緣有故",
    "X05n0232_008:0813c21": "為深也萬法從緣故無定實如鐵之堅遇火則鎔",
    "X05n0232_008:0813c22": "如水之濕遇寒則堅明知從緣則無定性假名而",
    "X05n0232_008:0813c23": "已故為小深早欲參涉大乘故云經部三是大乘",
    "X05n0232_008:0813c24": "之淺望其第二亦是次深以二但破性而有其相",
    "X05n0232_008:0814a01": "如會指成拳雖無定性非無拳相今復破之明性",
    "X05n0232_008:0814a02": "相俱空為法空矣而言淺者但除妄計以顯空義",
    "X05n0232_008:0814a03": "未彰妙有不空真性故名為淺第四方顯妙有真",
    "X05n0232_008:0814a04": "性故四為深言此亦有理者自淺之深先小後大",
    "X05n0232_008:0814a05": "一代佛教大意耳故又第一宗是因緣所生法第",
    "X05n0232_008:0814a06": "三宗則我說即是空第二宗亦為是假名第四宗",
    "X05n0232_008:0814a07": "亦是中道義故無大違。",
    "X05n0232_008:0814a08": "▲但収義不盡以十八部中但判二故。",
    "X05n0232_008:0814a09": "但収義不盡下第二約局明違言但判二者唯明",
    "X05n0232_008:0814a10": "有部及經部故除本二部故云十八部中。",
    "X05n0232_008:0814a11": "▲今總収一代時教以為十宗。",
    "X05n0232_008:0814a12": "今總収等者第三申今正解於中三初總標二別",
    "X05n0232_008:0814a13": "釋三料揀。",
    "X05n0232_008:0814a14": "▲第一我法俱有宗謂犢子部等彼立三聚一有為",
    "X05n0232_008:0814a15": "二無為三非二聚非二即我又立五法藏謂三世為",
    "X05n0232_008:0814a16": "三無為為四第五不可說藏我在其中以不可說為",
    "X05n0232_008:0814a17": "有為無為故。",
    "X05n0232_008:0814a18": "第一我法俱有宗等者第二別釋也釋第一宗中",
    "X05n0232_008:0814a19": "先立理謂犢子部等者等取餘四部謂此計中總",
    "X05n0232_008:0814a20": "有五部全或一少分言五部全者一犢子部二法",
    "X05n0232_008:0814a21": "上三賢胃四正量五密林山故總為五部同計言",
    "X05n0232_008:0814a22": "一少分者泰法師云更等取經部中根本經部不",
    "X05n0232_008:0814a23": "等末經部以本經部亦執有勝義我非即非離即",
    "X05n0232_008:0814a24": "計菩薩出離生死故名勝義。",
    "X05n0232_008:0814b01": "▲然此一部諸部論師共推不受呼為附佛法外道",
    "X05n0232_008:0814b02": "以諸外道所計雖殊皆立我故。",
    "X05n0232_008:0814b03": "▲二法有我無宗謂薩婆多等彼立諸法不離色心",
    "X05n0232_008:0814b04": "或立三世無為或分五類皆無有我以無我故異外",
    "X05n0232_008:0814b05": "道計。",
    "X05n0232_008:0814b06": "二法有我無宗等者疏文有二先正立後顯功能",
    "X05n0232_008:0814b07": "今初言等者等取餘二半謂此計都有三全一少",
    "X05n0232_008:0814b08": "分謂一一切有部二雪山部此即上座部宗輪論",
    "X05n0232_008:0814b09": "云多同說一切有故亦等取也三多聞部宗輪敘",
    "X05n0232_008:0814b10": "多聞部云餘義多同一切有部並不立我計法有",
    "X05n0232_008:0814b11": "實故言一少分者化地部末計彼云過去未來並",
    "X05n0232_008:0814b12": "皆實有亦有中有一切法所知所識故名有法無",
    "X05n0232_008:0814b13": "我。",
    "X05n0232_008:0814b14": "▲又於有為之中立正因緣以破外道邪因無因。",
    "X05n0232_008:0814b15": "又於有為下第二辨教功能於中有五一總顯功",
    "X05n0232_008:0814b16": "能二廣顯所破三舉正折邪四指廣從略五結功",
    "X05n0232_008:0814b17": "超勝今初因緣能破無因正因以破邪因。",
    "X05n0232_008:0814b18": "▲然西域邪見雖九十五種或計二十五諦從冥生",
    "X05n0232_008:0814b19": "等或計六句和合生等或謂自在梵天等生或謂時",
    "X05n0232_008:0814b20": "方微塵虗空宿作等而為世間及涅槃本。",
    "X05n0232_008:0814b21": "然西域邪見下二廣顯所破於中三初敘西域二",
    "X05n0232_008:0814b22": "敘此方三雙就結過初中亦三初束九十五種為",
    "X05n0232_008:0814b23": "十一宗二束十一以成四計三結諸計以歸二因",
    "X05n0232_008:0814b24": "今初九十五種如第六迴向引然至妙虗通目之",
    "X05n0232_008:0814c01": "曰道心遊道外即稱外道故唯佛正道餘悉名外",
    "X05n0232_008:0814c02": "道故此總非所以成十一者以約現有教文傳習",
    "X05n0232_008:0814c03": "西域故言或計二十五諦從冥生等者即十一中",
    "X05n0232_008:0814c04": "之一計也此即數論師計案金七十論中謂有外",
    "X05n0232_008:0814c05": "道名劫毗羅此云黃赤鬢髮面色皆黃赤故時世",
    "X05n0232_008:0814c06": "號為黃赤色仙人其人從空而生自然四德一法",
    "X05n0232_008:0814c07": "二智三離欲四自在得此智已依大悲說先為阿",
    "X05n0232_008:0814c08": "修和仙人說次阿修和傳與般尸訶般尸訶傳與",
    "X05n0232_008:0814c09": "褐伽褐伽傳與優樓佉優樓佉傳與跋婆和跋婆",
    "X05n0232_008:0814c10": "和傳與自在黑般尸訶廣說此智有六十千偈其",
    "X05n0232_008:0814c11": "自在黑姓拘式見大論難受略抄七十偈此婆羅",
    "X05n0232_008:0814c12": "門初入金耳國以鐵葉腹頭戴火盆擊王論鼓求",
    "X05n0232_008:0814c13": "僧論議因諍世界初後有無謗僧不如遂造此七",
    "X05n0232_008:0814c14": "十論申數論宗王意朋彼以金賜之外道欲彰己",
    "X05n0232_008:0814c15": "令譽遂以金七十標名唯識疏云其後弟子之中",
    "X05n0232_008:0814c16": "上首如十八部中之部主者名伐理沙此翻為雨",
    "X05n0232_008:0814c17": "雨時生故即以為名其雨徒黨名雨眾者即義當",
    "X05n0232_008:0814c18": "自在黑所受跋婆和梵音不同耳梵云僧佉此翻",
    "X05n0232_008:0814c19": "為數數即慧數數度諸法根本立名從數起論名",
    "X05n0232_008:0814c20": "為數論論能生數亦名數論其造數論及學數論",
    "X05n0232_008:0814c21": "者皆名數論師本源即是迦毗羅造金七十論即",
    "X05n0232_008:0814c22": "自在黑造偈長行即天親菩薩解釋言二十五諦",
    "X05n0232_008:0814c23": "者准百論云從冥生覺從覺生我心從我心生五",
    "X05n0232_008:0814c24": "微塵從五微塵生五大從五大生十一根神為主",
    "X05n0232_008:0815a01": "常覺相處中不壞不敗攝受諸法斯則五大亦為",
    "X05n0232_008:0815a02": "能生今依金七十論釋二十五諦總略為三處中",
    "X05n0232_008:0815a03": "為四廣為二十五言略為三者謂一自性二我知",
    "X05n0232_008:0815a04": "三變異自性是第一諦古稱冥性亦名勝性未生",
    "X05n0232_008:0815a05": "大等但住自分名為自性若生大等便名勝性用",
    "X05n0232_008:0815a06": "增勝故智論云謂外道通力至八萬劫八萬劫外",
    "X05n0232_008:0815a07": "冥然不知謂為冥諦從此覺知初立故名冥諦二",
    "X05n0232_008:0815a08": "言我知者即第二十五諦即神我也三變異者中",
    "X05n0232_008:0815a09": "間二十三諦自性所依名為變異故有三位言中",
    "X05n0232_008:0815a10": "為四者彼論云外曰云何分別本性變異及知者",
    "X05n0232_008:0815a11": "答曰本性無變異(一也)大等亦本變(二也)十六但變異",
    "X05n0232_008:0815a12": "(三也)知者非本變(四也)謂本性能生大等故名為本不",
    "X05n0232_008:0815a13": "從他生故非變異二大我慢五唯此七亦本亦變",
    "X05n0232_008:0815a14": "異大從本性生故變異能生我慢故為本慢生五",
    "X05n0232_008:0815a15": "唯五唯生五大五根故皆亦變亦本三五大五知",
    "X05n0232_008:0815a16": "五業及心平等根但從他生故唯變異不能生他",
    "X05n0232_008:0815a17": "故不名本四知者即我知為體故不從他生亦不",
    "X05n0232_008:0815a18": "生他故非本非變若准百論五大生十一根則五",
    "X05n0232_008:0815a19": "大亦本亦異唯變異中則唯十一根言廣有二十",
    "X05n0232_008:0815a20": "五者如上引百論然都有九位就其中二十三諦",
    "X05n0232_008:0815a21": "自有七位一大二我心三五唯量四五大五五知",
    "X05n0232_008:0815a22": "根六五作業根七心平等根兼其初後故二十五",
    "X05n0232_008:0815a23": "問曰自性不可見云何知有答有法有微細故不",
    "X05n0232_008:0815a24": "可見如熱氣散空豈得言無若不見云何知有答",
    "X05n0232_008:0815b01": "因大等事從自性生有三德故問自性云何能與",
    "X05n0232_008:0815b02": "諸法為生因答三德合故其三德在冥性中眠伏",
    "X05n0232_008:0815b03": "不起在大等二十三位便有覺悟故二十三一一",
    "X05n0232_008:0815b04": "皆以三德合成言三德者梵云薩埵刺闍答摩薩",
    "X05n0232_008:0815b05": "埵此云有情亦云勇猛今取勇義刺闍此為微牛",
    "X05n0232_008:0815b06": "毛塵等皆名刺闍亦名塵坌今取塵義答摩此云",
    "X05n0232_008:0815b07": "闇即闇鈍之闇三德應名勇塵闇若傍義翻舊云",
    "X05n0232_008:0815b08": "染麤黑新云黃赤黑舊名喜憂闇新云貪嗔癡舊",
    "X05n0232_008:0815b09": "名苦樂癡新云苦樂捨敵體而言即是三毒能生",
    "X05n0232_008:0815b10": "三受名苦樂捨黃赤黑者是其色德貪多輕光故",
    "X05n0232_008:0815b11": "色黃嗔多動躁故色赤癡則重覆故其色黑由此",
    "X05n0232_008:0815b12": "自性合三德故能生諸法故自性是作者我非作",
    "X05n0232_008:0815b13": "者若非作者何用我為答為證義故義之言境證",
    "X05n0232_008:0815b14": "於境故謂二十四諦是我所知故我是見者而非",
    "X05n0232_008:0815b15": "作者餘不能知問自性是作我非作者何因和合",
    "X05n0232_008:0815b16": "偈答云我求見三德自性為獨存如跛盲人合由",
    "X05n0232_008:0815b17": "義生世間謂我有如是意我今當見三德自性故",
    "X05n0232_008:0815b18": "我與自性合自性為獨存者我是困苦人唯有能",
    "X05n0232_008:0815b19": "見知今當為彼令得獨存以是義故自性與我合",
    "X05n0232_008:0815b20": "如人與王合亦如盲與跛合則以我為跛不能作",
    "X05n0232_008:0815b21": "故自性為盲不能見故此二合故能生世間與我",
    "X05n0232_008:0815b22": "受用盲跛達其所在各得分立我見自性時即得",
    "X05n0232_008:0815b23": "解脫令我獨存問曰已說和合能生世間是生次",
    "X05n0232_008:0815b24": "第云何答曰自性次第生大我慢十六十六內有五",
    "X05n0232_008:0815c01": "從此生五大謂自性先生大大者增長之義自性",
    "X05n0232_008:0815c02": "相增故或名覺或名想或名遍滿或名智或名慧",
    "X05n0232_008:0815c03": "或大即是智故大得智名大次生我執我執者自",
    "X05n0232_008:0815c04": "性起用觀察於我知我須境故亦名我慢亦名五",
    "X05n0232_008:0815c05": "大初或名轉異或名炎熾次慢生十六者即五唯",
    "X05n0232_008:0815c06": "量五知根五作業根及心平等根此意總明皆從",
    "X05n0232_008:0815c07": "慢生就十六中應先生五唯五唯生十六故云十",
    "X05n0232_008:0815c08": "六內有五從此生五大即百論從我心生五微塵",
    "X05n0232_008:0815c09": "從五微塵生五大從五大生十一根初生五唯量",
    "X05n0232_008:0815c10": "者一聲二觸三色四味五香五各有體有能有緣",
    "X05n0232_008:0815c11": "量故唯亦定義唯定用此成五大故五唯無差別",
    "X05n0232_008:0815c12": "以微細寂靜故從此生五大大塵有差別五唯無",
    "X05n0232_008:0815c13": "差別即是大塵大無憂癡唯以喜樂故五大具三",
    "X05n0232_008:0815c14": "毒故差別從聲唯生空大別有一物名之為空非",
    "X05n0232_008:0815c15": "空無為觸唯生風大色唯生火大味唯生水大香",
    "X05n0232_008:0815c16": "唯生地大金七十論但各一生有說藉塵有多少",
    "X05n0232_008:0815c17": "從聲一塵成空大聲觸二塵生風大色聲觸三生",
    "X05n0232_008:0815c18": "火大色聲觸味生水大總用五塵生地大藉塵多",
    "X05n0232_008:0815c19": "者力弱藉塵少者力強故四輪成世間空輪最下",
    "X05n0232_008:0815c20": "次五大生十一根者先生五知根次生五作業根",
    "X05n0232_008:0815c21": "後生心平等根云何五大生五知根謂聲唯生空",
    "X05n0232_008:0815c22": "大空大成耳根是故耳根還聞聲觸唯生風大風",
    "X05n0232_008:0815c23": "大成身根是故身根還受觸色唯生火大火大成",
    "X05n0232_008:0815c24": "眼根是故眼根還見色味唯生水大水大成舌根",
    "X05n0232_008:0816a01": "是故舌根還知味香唯生地大地大成鼻根是故",
    "X05n0232_008:0816a02": "鼻根不聞地而聞於香而金七十論但云耳根唯",
    "X05n0232_008:0816a03": "從聲唯生與空大同類是故能取聲若優樓迦仙",
    "X05n0232_008:0816a04": "人則計遍造義謂五大造眼根而火大偏多色是",
    "X05n0232_008:0816a05": "火家求那故眼根唯能見色餘四例知皆用五大",
    "X05n0232_008:0816a06": "成各一偏多耳次生五業根者金七十論即總用",
    "X05n0232_008:0816a07": "五大成謂一語具二手三足四小便處五大便處",
    "X05n0232_008:0816a08": "此中語具謂口舌等手足即分皮根少分彼謂身",
    "X05n0232_008:0816a09": "根為皮根又男女大遣等各有用故故偈云唯見",
    "X05n0232_008:0816a10": "色等塵是五知根事言執步戲除是五業根事心",
    "X05n0232_008:0816a11": "平等根者金七十論分別為體故論云分別為心",
    "X05n0232_008:0816a12": "相是相即心事亦具五唯成通緣諸境故又論云",
    "X05n0232_008:0816a13": "大我慢心事三自相為事心能遍取差無差境有",
    "X05n0232_008:0816a14": "說以肉團心為體二十五我知者以思唯我唯識",
    "X05n0232_008:0816a15": "因明皆云數論執我是思若金七十云云何知有",
    "X05n0232_008:0816a16": "我頌曰聚集為他故(一)異三德(二)依故(三)食者(四)",
    "X05n0232_008:0816a17": "獨離故(五)五因立有我一如有人聚牀席等必為",
    "X05n0232_008:0816a18": "於人如是大等聚集即知有我二異三德者前二",
    "X05n0232_008:0816a19": "十四皆有三德故三依故者如人依身身則有用",
    "X05n0232_008:0816a20": "故四食者者如人見味如有別味人見大等所知",
    "X05n0232_008:0816a21": "必知有能知五獨離故者若唯有身聖人所說解",
    "X05n0232_008:0816a22": "脫則無所用故知有我我有何相然金七十論將",
    "X05n0232_008:0816a23": "自性望變異有九不似有六相似我翻似不似言",
    "X05n0232_008:0816a24": "九不似者一無因二常三多人共一四遍一切五",
    "X05n0232_008:0816b01": "無事六不沒七無分八不依他九不屬他自性有",
    "X05n0232_008:0816b02": "此九德不似變異變異則有因等我有八義同自",
    "X05n0232_008:0816b03": "性不似變異但多人共一義不同自性謂人人各",
    "X05n0232_008:0816b04": "有我故自性有六義似變異謂一同有三德二不",
    "X05n0232_008:0816b05": "相離謂三德不可分三皆為我所受用之塵四平",
    "X05n0232_008:0816b06": "等俱為一切我受用如一婢多主使五無知者本",
    "X05n0232_008:0816b07": "末同無知唯我知故六能生自性能生而大等亦",
    "X05n0232_008:0816b08": "能生故而我知亦無此六相似故總云我翻似不",
    "X05n0232_008:0816b09": "似謂亦無三德不能生等故我有八不似變異乃",
    "X05n0232_008:0816b10": "成八德無六似於變異但成二德謂一無三德二",
    "X05n0232_008:0816b11": "是知者餘之四似是自性變異之德非我之德餘",
    "X05n0232_008:0816b12": "義可知有云由三德是生死因由所轉變擾亂我",
    "X05n0232_008:0816b13": "故不得解脫知二十三諦轉變無常生厭修道自",
    "X05n0232_008:0816b14": "性隱迹不生諸諦我便解脫金七十云人無縛無",
    "X05n0232_008:0816b15": "脫無轉轉生死以無三德故無變異故無作者故",
    "X05n0232_008:0816b16": "若爾誰得解脫答輪轉及繫縛解脫唯自性由自",
    "X05n0232_008:0816b17": "性變異故縛若得正遍知即得解脫意明知二十",
    "X05n0232_008:0816b18": "五諦為正遍知明縛與脫不由於我言我解脫者",
    "X05n0232_008:0816b19": "約自然脫耳論總結云此祕密智應施五德婆羅",
    "X05n0232_008:0816b20": "門一生好地二好姓族三行四有能五欲得上依",
    "X05n0232_008:0816b21": "金七十論略敘其計其間不同兼智論意並已具",
    "X05n0232_008:0816b22": "釋若廣破者如唯識中百等論下疏略總破耳或",
    "X05n0232_008:0816b23": "計六句者即衛世師計新云吠世史迦薩多羅此云",
    "X05n0232_008:0816b24": "勝論吠世亦云鞞世吠世為正立六句義最為勝",
    "X05n0232_008:0816c01": "故或勝人所造故其能造人即成劫之末人壽無",
    "X05n0232_008:0816c02": "量外道出世名嗢露迦此云鵂[(堊王+田)*鳥]晝避聲色匿迹",
    "X05n0232_008:0816c03": "山藪夜絕視聽方行乞食時人以為似鵂[(堊王+田)*鳥]鳥故",
    "X05n0232_008:0816c04": "名鵂[(堊王+田)*鳥]仙人即百論優樓佉也或名羯挐僕羯挐",
    "X05n0232_008:0816c05": "云米齋僕翻為食先為夜遊驚他稚婦乃不夜乞",
    "X05n0232_008:0816c06": "遂收場碾糖粃之中米齋而食故時號為食米齋",
    "X05n0232_008:0816c07": "仙人多年修道遂獲五通謂證菩提便欣入滅但",
    "X05n0232_008:0816c08": "嗟所悟未有傳人愍世有情癡無慧目乃觀七德",
    "X05n0232_008:0816c09": "授法令傳一生中國二父母俱是婆羅門姓三有",
    "X05n0232_008:0816c10": "般涅槃性四身相具足五聰明辨捷六性行柔和",
    "X05n0232_008:0816c11": "七有大悲心經無量時無具七德後經多劫婆羅",
    "X05n0232_008:0816c12": "痆斯國有婆羅門名摩納縛迦此云儒童其儒童",
    "X05n0232_008:0816c13": "子名般遮尸棄此云五頂頂髮五旋頭有五角其",
    "X05n0232_008:0816c14": "人七德雖具根熟稍遲既染妻孥卒難化導經無",
    "X05n0232_008:0816c15": "量歲伺其根熟後三千歲因入園遊與其妻室競",
    "X05n0232_008:0816c16": "華相忿鵂[(堊王+田)*鳥]因此乘神通化之五頂不從仙人且",
    "X05n0232_008:0816c17": "返又三千歲化又不得更三千歲兩競尤甚相厭",
    "X05n0232_008:0816c18": "既切仰念空仙仙人應時神力化引騰空迎往所",
    "X05n0232_008:0816c19": "住山中與說所悟六句義法一實二德三業四大",
    "X05n0232_008:0816c20": "有五同異六和合實者說法體實德業所依名之",
    "X05n0232_008:0816c21": "為實德業不依有性等故德者道德業者作用動",
    "X05n0232_008:0816c22": "作義也實有九種一地二水三火四風五空六時",
    "X05n0232_008:0816c23": "七方八我九意德有二十四一色二香三味四觸",
    "X05n0232_008:0816c24": "五數六量七別性八合九離十彼性十一此性十",
    "X05n0232_008:0817a01": "二覺十三樂十四苦十五欲十六嗔十七勤勇十",
    "X05n0232_008:0817a02": "八重性十九液性二十潤二十一行(去聲呼)二十二",
    "X05n0232_008:0817a03": "法二十三非法二十四聲業有五種一取二捨三",
    "X05n0232_008:0817a04": "屈四申五行大有唯一實德業三同一有故離實",
    "X05n0232_008:0817a05": "德業外別有一法為體由此大有有實等故同異",
    "X05n0232_008:0817a06": "亦一也如地望地有其同義望於水等即有異義",
    "X05n0232_008:0817a07": "地之同異是地非水水等亦然亦離實等有別實",
    "X05n0232_008:0817a08": "體和合句者謂法和聚由和合句如鳥飛空忽至",
    "X05n0232_008:0817a09": "樹枝住而不去由和合句故令有住等上已略敘",
    "X05n0232_008:0817a10": "廣出體相及廣破斥並如唯識及疏并百論等或",
    "X05n0232_008:0817a11": "謂自在梵天等生者此有三計一即塗灰外道并",
    "X05n0232_008:0817a12": "諸婆羅門共計自在天是萬物因故唯識第一云",
    "X05n0232_008:0817a13": "有執有一大自在天體實遍常能生諸法謂彼計",
    "X05n0232_008:0817a14": "此天有其四德一體實二遍三常四能生諸法又",
    "X05n0232_008:0817a15": "計有三身一者法身體常周遍量同虗空能生萬",
    "X05n0232_008:0817a16": "物二受用身在色天之上三變化身隨形六道教",
    "X05n0232_008:0817a17": "化眾生復計彼天有二住處一在雪山二在南海",
    "X05n0232_008:0817a18": "末剌耶山昔摩竭國有兄弟二人事自在天同往",
    "X05n0232_008:0817a19": "雪山求見彼天至山忽見一婆羅門云大自在天",
    "X05n0232_008:0817a20": "是汝國釋迦牟尼佛何不禮事兄弟報云我先承",
    "X05n0232_008:0817a21": "習但事天神時婆羅門變為天形面上三目復現",
    "X05n0232_008:0817a22": "四臂或現八臂告兄弟曰汝可還國菩提樹東造",
    "X05n0232_008:0817a23": "釋迦降魔之像菩提樹後穿一池濟渴乏者彼宗",
    "X05n0232_008:0817a24": "因此計二住處以為不謬瑜伽第七云彼作是思",
    "X05n0232_008:0817b01": "世間諸物必應別有作者生者及變化者為彼物",
    "X05n0232_008:0817b02": "父謂自在天或復其餘如論廣破顯揚第十亦同",
    "X05n0232_008:0817b03": "此說十二門論亦廣破之二言梵天等生者即第四",
    "X05n0232_008:0817b04": "圍陀論師計及第五安茶論師圍陀云明此師計",
    "X05n0232_008:0817b05": "那羅延天能生四姓此計梵天能生萬物提婆菩",
    "X05n0232_008:0817b06": "薩破外道小乘涅槃論云從那羅延天齊中生大",
    "X05n0232_008:0817b07": "蓮華蓮華之上有梵天祖翁謂梵天為萬物之祖",
    "X05n0232_008:0817b08": "彼梵天作一切命無命物從梵天口生婆羅門兩",
    "X05n0232_008:0817b09": "臂生剎利兩髀生毗舍兩脚生首陀故瑜伽第七",
    "X05n0232_008:0817b10": "云婆羅門是最勝種類剎帝利等是下劣種類婆",
    "X05n0232_008:0817b11": "羅門是白淨色類餘種是黑穢色類婆羅門種得",
    "X05n0232_008:0817b12": "清淨非餘種類婆羅門是梵王子從大梵王腹口",
    "X05n0232_008:0817b13": "所生從梵所出梵所變化梵王體胤廣破如彼顯",
    "X05n0232_008:0817b14": "揚亦同故上等言等取那羅延天以那羅生梵梵",
    "X05n0232_008:0817b15": "為物祖故正云梵天生等取那羅延又等梵王是",
    "X05n0232_008:0817b16": "第五計安茶論師計本際也言本際者即過去之",
    "X05n0232_008:0817b17": "初首謂計世間最初唯有大水時有大安茶出生",
    "X05n0232_008:0817b18": "形如鷄卵金色後為兩段上為天下為地中生一梵",
    "X05n0232_008:0817b19": "天能作一切有命無命物是故梵天是萬物因以",
    "X05n0232_008:0817b20": "四五兩計一計那羅延為始一計安荼為始並次",
    "X05n0232_008:0817b21": "生梵王梵王生萬物故疏云梵天等生即等取安",
    "X05n0232_008:0817b22": "茶及那羅也其安茶計亦似此方有計天地之初",
    "X05n0232_008:0817b23": "形如鷄子渾沌未分即從此生天地萬物或謂時",
    "X05n0232_008:0817b24": "方微塵虗空宿作等而為世間及涅槃本者此有",
    "X05n0232_008:0817c01": "六計一時者即時散外道執一切物皆從時生是",
    "X05n0232_008:0817c02": "故時是常是一是萬物因是涅槃因廣百論云復",
    "X05n0232_008:0817c03": "次或有執時是真實常以見種等眾緣和合有時",
    "X05n0232_008:0817c04": "生果有時不生時有作用或舒或卷令彼條等隨",
    "X05n0232_008:0817c05": "其榮華此所說因具有離合由是決定知實有時",
    "X05n0232_008:0817c06": "廣破如彼百論亦云如是時雖微細不可見以節",
    "X05n0232_008:0817c07": "氣華實等故知有時此則見果知因次言方者即",
    "X05n0232_008:0817c08": "第七方論師計計方生人人生天地滅後還入於",
    "X05n0232_008:0817c09": "方故方是常是一是萬物因是涅槃因故百論云外",
    "X05n0232_008:0817c10": "曰實有方常相有故日合處是方相等言微塵者",
    "X05n0232_008:0817c11": "即第八路迦耶論師計色心等法皆極微所作路",
    "X05n0232_008:0817c12": "迦耶此云順世外道計一切色心等法皆用四大",
    "X05n0232_008:0817c13": "極微為因然四大中最精靈者能有緣慮即為心",
    "X05n0232_008:0817c14": "法如色雖皆是大而燈發光餘則不爾故四大中",
    "X05n0232_008:0817c15": "有能緣慮其必無失故唯識云有外道執地水火",
    "X05n0232_008:0817c16": "風極微實常能生麤色所生麤色不越因量雖是",
    "X05n0232_008:0817c17": "無常而體實有釋曰謂從四大生後還歸大言麤",
    "X05n0232_008:0817c18": "色者即是子微不越因量者因者父母微最初極",
    "X05n0232_008:0817c19": "微名為父母聚生諸色故所生者名曰子微子微",
    "X05n0232_008:0817c20": "雖是無常不越父母故是實有亦廣如彼破但是",
    "X05n0232_008:0817c21": "隨情虗妄計度顯揚第九云又計極微是常住者",
    "X05n0232_008:0817c22": "以依世間靜慮起如是見由不如實知緣起故計",
    "X05n0232_008:0817c23": "有為先有果集起離散為先有果壞滅由此因緣",
    "X05n0232_008:0817c24": "彼謂從眾微性麤物果生漸析麤物乃至極微住",
    "X05n0232_008:0818a01": "是故麤物無常極微常住瑜伽同此言虗空者即",
    "X05n0232_008:0818a02": "第九口力論師謂虗空為萬物因別有一法是實",
    "X05n0232_008:0818a03": "是常是一是萬物因從空生風從風生火火生煖",
    "X05n0232_008:0818a04": "煖生水水生涷堅作地地生五穀五穀生命命沒",
    "X05n0232_008:0818a05": "還歸空是故虗空為一切萬物因是涅槃因百論",
    "X05n0232_008:0818a06": "亦云外曰定有虗空法常亦遍亦無分一切處一",
    "X05n0232_008:0818a07": "切時信有故等廣如彼破言宿作者即第十宿作",
    "X05n0232_008:0818a08": "論師計一切眾生受苦樂報皆隨往日本業因緣",
    "X05n0232_008:0818a09": "是故若有持戒精進受身心苦能壞本業本業既",
    "X05n0232_008:0818a10": "盡眾苦盡滅眾苦盡滅即得涅槃是故宿作為一",
    "X05n0232_008:0818a11": "切因瑜伽云何因緣故彼外道作如是見立如是",
    "X05n0232_008:0818a12": "論答彼見世間雖具正方便而招於苦雖具邪方",
    "X05n0232_008:0818a13": "便而致於樂彼如是思若由現法士夫作用為彼",
    "X05n0232_008:0818a14": "因者彼應顛倒由彼所見非顛倒故是故彼皆以",
    "X05n0232_008:0818a15": "宿作為因由此理故起如是見立如是論涅槃三",
    "X05n0232_008:0818a16": "十五廣破此見而疏云等者等取第十一無因論",
    "X05n0232_008:0818a17": "師計一切萬物無因無緣自然生自然滅故此自",
    "X05n0232_008:0818a18": "然是常是萬物因是涅槃因此計一切無染淨因",
    "X05n0232_008:0818a19": "如棘刺自纖烏色非染鶴色自白大乘法師云別",
    "X05n0232_008:0818a20": "有一法是實是常號曰自然能生萬物與下此方",
    "X05n0232_008:0818a21": "計有同義瑜伽第七云何因緣故彼諸外道起",
    "X05n0232_008:0818a22": "如是見立如是論答謂見世間無有因緣或時歘",
    "X05n0232_008:0818a23": "爾大風卒起於一時間寂然止息或時忽爾暴河",
    "X05n0232_008:0818a24": "瀰漫於一時間頓即空竭或時鬱爾果木敷榮於",
    "X05n0232_008:0818b01": "一時間颯然衰萃由如是故起無因見立無因論",
    "X05n0232_008:0818b02": "顯揚亦同此則無因為自然非別有物若廣分別",
    "X05n0232_008:0818b03": "上諸異計如瑜伽六七顯揚九十婆沙十一二及",
    "X05n0232_008:0818b04": "金七十廣百論等。",
    "X05n0232_008:0818b05": "▲統收所計不出四見謂數論計一勝論計異勒沙",
    "X05n0232_008:0818b06": "婆計亦一亦異若提子計一異。",
    "X05n0232_008:0818b07": "統收所計不出四見下第二束十一為四計即百",
    "X05n0232_008:0818b08": "論意於中二先正明計。",
    "X05n0232_008:0818b09": "▲若計一者則謂因中有果若計異者則謂因中無",
    "X05n0232_008:0818b10": "果三則亦有亦無四則非有非無餘諸異計皆不出",
    "X05n0232_008:0818b11": "此。",
    "X05n0232_008:0818b12": "後若計一下對因果明皆廣如百論。",
    "X05n0232_008:0818b13": "▲雖多不同就其結過不出二種從虗空生即是無",
    "X05n0232_008:0818b14": "因餘皆邪因。",
    "X05n0232_008:0818b15": "離多不同下第三結歸二因即收上十一宗計乃",
    "X05n0232_008:0818b16": "至九十五種皆不出二因無而忽有是曰無因所",
    "X05n0232_008:0818b17": "計虗謬是曰邪因如乳生酪乳曰正因令乳生席",
    "X05n0232_008:0818b18": "即曰邪因從無明行而生此身是曰正因從冥生",
    "X05n0232_008:0818b19": "等皆曰邪因一切諸法緣會而生緣離則滅未有",
    "X05n0232_008:0818b20": "一法不從因生情非情境並從因生而言無因乃",
    "X05n0232_008:0818b21": "成大過謂不應生物則合常生石女則生兒龜毛",
    "X05n0232_008:0818b22": "亦應生物不修萬行應得涅槃則世出世法一時",
    "X05n0232_008:0818b23": "俱壞故無因過過莫大焉配屬可見離佛法外非",
    "X05n0232_008:0818b24": "唯九十五種設千般異說皆不出於邪因無因故",
    "X05n0232_008:0818c01": "說一正因緣無計不破。",
    "X05n0232_008:0818c02": "▲此方儒道二教亦不出此。",
    "X05n0232_008:0818c03": "此方儒道下第二敘此方疏文分二初指同二因",
    "X05n0232_008:0818c04": "後如此下略出諸計然此方儒道玄妙不越三玄",
    "X05n0232_008:0818c05": "周易為真玄老子為虗玄莊子為談玄。",
    "X05n0232_008:0818c06": "▲如此莊老皆計自然謂人法地地法天天法道道",
    "X05n0232_008:0818c07": "法自然。",
    "X05n0232_008:0818c08": "如此莊老下文有二先合引老莊後別引周易前",
    "X05n0232_008:0818c09": "中亦二先引文後斷義今初正引老子義引莊子",
    "X05n0232_008:0818c10": "故云皆立自然此句標也故莊子云不知所以然",
    "X05n0232_008:0818c11": "而然故曰自然謂人法地下即老子道經有物混",
    "X05n0232_008:0818c12": "成章此先有言云有物混成先天地生寂兮寥兮",
    "X05n0232_008:0818c13": "獨立而不改周行而不殆可以為天下母吾不知",
    "X05n0232_008:0818c14": "其名字之曰道強為之名曰大大曰逝逝曰遠遠",
    "X05n0232_008:0818c15": "曰反故道大天大地大王亦大注云因其所大而",
    "X05n0232_008:0818c16": "明之得一者天地王也天大能覆地大能載王大",
    "X05n0232_008:0818c17": "能法地則天行道故云亦大又云域中有四大而",
    "X05n0232_008:0818c18": "王居其一焉注云王者人靈之主萬物繫其興亡",
    "X05n0232_008:0818c19": "將欲申其鑒誡故云而王居其一欲警王令有所",
    "X05n0232_008:0818c20": "法也次文云人法地地法天天法道道法自然注",
    "X05n0232_008:0818c21": "云人謂王也為王者先當法地安靜既爾又當法",
    "X05n0232_008:0818c22": "天運用生成既生成已又當法道清淨無為令物",
    "X05n0232_008:0818c23": "自化人君能爾者即合道法自然之性也又上釋",
    "X05n0232_008:0818c24": "道大云以通生表其德字之曰道以包含目其體",
    "X05n0232_008:0819a01": "強名曰大此文相躡故委引之意在道法自然耳",
    "X05n0232_008:0819a02": "德經又云道生一一生二二生三三生萬物前即",
    "X05n0232_008:0819a03": "逆推此則順辨注云一者冲氣也言道動出冲和",
    "X05n0232_008:0819a04": "妙氣於生物之理未足又生陽氣陽氣不能獨生",
    "X05n0232_008:0819a05": "又生陰氣積冲氣之一故云一生二積陽氣之二",
    "X05n0232_008:0819a06": "故云二生三陰陽合孕冲氣調和然後萬物阜成",
    "X05n0232_008:0819a07": "故云三生萬物次下又云萬物負陰而抱陽冲氣",
    "X05n0232_008:0819a08": "以為和上來皆明萬物自然生也即老子之言若",
    "X05n0232_008:0819a09": "正引莊子者莊子太宗師篇云夫道有情有信無",
    "X05n0232_008:0819a10": "為無形注云有無情之情故無為也有常無之信",
    "X05n0232_008:0819a11": "故無形也又云可傳而不可受注云古今傳而宅",
    "X05n0232_008:0819a12": "之莫能受而有之也又云可得而不可見注云咸",
    "X05n0232_008:0819a13": "得自容而莫見其狀也又云自本自根未有天地",
    "X05n0232_008:0819a14": "自古以固存注云明無不待有而無也又云神鬼",
    "X05n0232_008:0819a15": "神帝生天生地注云夫無也豈能生神哉不神鬼",
    "X05n0232_008:0819a16": "神帝而鬼帝自神斯乃不神之神也不生天地而",
    "X05n0232_008:0819a17": "天地自生斯乃不生之生也故夫神之果不足以",
    "X05n0232_008:0819a18": "神而不神則神矣功何足有事何足特哉又云在",
    "X05n0232_008:0819a19": "大極之先而不為高在六極之下而不為深先天",
    "X05n0232_008:0819a20": "地生而不為久長於上古而不為老注云言道之",
    "X05n0232_008:0819a21": "無所不在也故在高為無高有深為無深在久為",
    "X05n0232_008:0819a22": "無久在老為無老無所不在而所在皆無也又云",
    "X05n0232_008:0819a23": "狶韋氏得之以挈天地伏犧得之以襲氣母維斗",
    "X05n0232_008:0819a24": "得之終古不忒日月得之終古不息堪坯得之以",
    "X05n0232_008:0819b01": "襲崑崙馮夷得之以遊大川肩吾得之以處大山",
    "X05n0232_008:0819b02": "黃帝得之以登雲天等注云道無能也此言得之",
    "X05n0232_008:0819b03": "於道乃所以明其自得耳又云知天之所為知人",
    "X05n0232_008:0819b04": "之所為者至矣注云知天人之所為者皆自然也",
    "X05n0232_008:0819b05": "則內放其身而外冥於物與眾玄同任之而無不",
    "X05n0232_008:0819b06": "至也意云但有知有為皆不為而為故自然也。",
    "X05n0232_008:0819b07": "▲若以自然為因能生萬物即是邪因若謂萬物自",
    "X05n0232_008:0819b08": "然而生如鶴之白如烏之黑即是無因。",
    "X05n0232_008:0819b09": "若以自然為因等者斷義也通其兩勢初即老子",
    "X05n0232_008:0819b10": "意由道生一道是自然故以道為因是邪因也若",
    "X05n0232_008:0819b11": "謂萬物自然而生下出莊子意則萬物自然無使",
    "X05n0232_008:0819b12": "之然故曰自然即無因也如烏之黑等者即莊子",
    "X05n0232_008:0819b13": "文亦涅槃經意。",
    "X05n0232_008:0819b14": "▲周易云易有大極是生兩儀兩儀生四象四象生",
    "X05n0232_008:0819b15": "八卦八卦定吉凶吉凶生大業者。",
    "X05n0232_008:0819b16": "周易云下二引周易等者文中亦二先引文後斷",
    "X05n0232_008:0819b17": "義今初即繫辭言言繫者繫屬也亦綱系也此上",
    "X05n0232_008:0819b18": "應加是故二字注云夫有必始於無故太極生兩",
    "X05n0232_008:0819b19": "儀也太極者無稱之稱不可得而名取其有之所",
    "X05n0232_008:0819b20": "極況之太極者也孔云太極謂天地未分之前混",
    "X05n0232_008:0819b21": "而為一即是太初太一也老子云道生一即此太",
    "X05n0232_008:0819b22": "極謂混元既分即有天地故云太極生兩儀即老",
    "X05n0232_008:0819b23": "子一生二也不言天地者指其物體下與四象相",
    "X05n0232_008:0819b24": "對故云兩儀謂兩體容儀也釋曰若准列子有太",
    "X05n0232_008:0819c01": "易太初太始太素太易者未見氣也太初者氣之",
    "X05n0232_008:0819c02": "始也太始者形之始也太素者質之始也彼注云",
    "X05n0232_008:0819c03": "質性也又釋太易指周易太極此則太初非太易",
    "X05n0232_008:0819c04": "便成太極在初若准易鈎命訣說有五運前四同",
    "X05n0232_008:0819c05": "列子第五名太極則太極非初釋與列子大同運",
    "X05n0232_008:0819c06": "即運數易謂改易元氣始散謂之太初氣形之端",
    "X05n0232_008:0819c07": "謂之太始形變有質謂之太素質形已具謂之太",
    "X05n0232_008:0819c08": "極雖小異同皆是元氣生天地耳言兩儀生四象",
    "X05n0232_008:0819c09": "等者孔云謂木金水火稟天地而有故云兩儀生",
    "X05n0232_008:0819c10": "四象土則分王四時又地之別故唯四象四象生",
    "X05n0232_008:0819c11": "八卦者謂震木離火兌金坎水各主一時又巽同",
    "X05n0232_008:0819c12": "震木乾同兌金加之以坤艮之土為八卦也八卦",
    "X05n0232_008:0819c13": "定吉凶者八卦既立爻象相推有吉凶故吉凶生",
    "X05n0232_008:0819c14": "大業者萬事各有吉凶廣大悉備故能生天下大",
    "X05n0232_008:0819c15": "事業也。",
    "X05n0232_008:0819c16": "▲太極為因即是邪因若謂一陰一陽之為道即計",
    "X05n0232_008:0819c17": "陰陽變易能生萬物亦是邪因若計一為虗無自然",
    "X05n0232_008:0819c18": "則亦無因。",
    "X05n0232_008:0819c19": "太極為因等者二斷義也謂若用太極為因故是",
    "X05n0232_008:0819c20": "計無為有亦是邪因若謂一陰下通顯邪因無因",
    "X05n0232_008:0819c21": "易云一陰一陽之謂道陰陽不測之謂神一陰一",
    "X05n0232_008:0819c22": "陽之謂道者注云道者何無之稱也無不通也無",
    "X05n0232_008:0819c23": "不由也況之曰道寂然無體不可為象必有之用",
    "X05n0232_008:0819c24": "極而無之功顯故至乎神無方而易無體而道可",
    "X05n0232_008:0820a01": "見矣故窮變以盡神因神以明道陰陽雖殊無一",
    "X05n0232_008:0820a02": "以待之在陰為無陰陰以之生在陽為無陽陽以",
    "X05n0232_008:0820a03": "之成故曰一陰一陽之為道孔疏云一謂無也無",
    "X05n0232_008:0820a04": "陰無陽乃謂之道一得無名者無是虗無虗空不",
    "X05n0232_008:0820a05": "可分別唯一而已故以一為無也若有境則有彼",
    "X05n0232_008:0820a06": "此相形有二有三不得為一故在陰之時而不見",
    "X05n0232_008:0820a07": "為陰之功在陽之時而不見為陽之力自然而有",
    "X05n0232_008:0820a08": "陰陽自然無所營為此則道之謂也故云之謂道",
    "X05n0232_008:0820a09": "以數言之謂之一以體言之謂之無以物得開遍",
    "X05n0232_008:0820a10": "謂之道以微妙不測謂之神以應機變化謂之易",
    "X05n0232_008:0820a11": "總而言之皆虗無之謂也聖人以事名之隨其義",
    "X05n0232_008:0820a12": "理以立稱號釋曰若以陰陽變易能生即是邪因",
    "X05n0232_008:0820a13": "而注及疏皆云一者無也故是無因故云若計一",
    "X05n0232_008:0820a14": "為虗無自然則亦無因也以虗無亦通邪因故致",
    "X05n0232_008:0820a15": "亦言。",
    "X05n0232_008:0820a16": "▲然無因邪因乃成大過謂自然虗空等生應常生",
    "X05n0232_008:0820a17": "故。",
    "X05n0232_008:0820a18": "然無因邪因下第三雙就結過言應常生者人自",
    "X05n0232_008:0820a19": "然生應常生人不待父母等眾生菩提亦自然生",
    "X05n0232_008:0820a20": "則一切果報不由修得此正顯無因之過若以虗",
    "X05n0232_008:0820a21": "空為因亦邪因過隨計各異略不言之上來廣破",
    "X05n0232_008:0820a22": "異計竟。",
    "X05n0232_008:0820a23": "▲以不知三界由乎我心從癡有愛流轉無極迷正",
    "X05n0232_008:0820a24": "因緣故異計紛然。",
    "X05n0232_008:0820b01": "以不知三界由乎我心下第三舉正折邪於中三",
    "X05n0232_008:0820b02": "初總明迷倒因緣次況出深旨後揀濫顯邪初中",
    "X05n0232_008:0820b03": "三界由乎我心即唯大乘下十地有文唯識等論",
    "X05n0232_008:0820b04": "皆引成立謂心法剎那自類相續無始時界展轉",
    "X05n0232_008:0820b05": "流來不斷不常憑緣憑對非氣非稟唯識唯心豈",
    "X05n0232_008:0820b06": "同儒道氣變為神神由氣就氣非緣就出於自然",
    "X05n0232_008:0820b07": "自然而成其性自化非由修習耶豈况心外別有",
    "X05n0232_008:0820b08": "冥性微塵等耶况梵天等為能生耶言從癡有愛",
    "X05n0232_008:0820b09": "流轉無極者即淨名經義通大小大乘有二義一",
    "X05n0232_008:0820b10": "無明發業愛能潤業二過去無明現在愛取小乘",
    "X05n0232_008:0820b11": "則唯有後義雖由三毒此二勝故涅槃亦說生死",
    "X05n0232_008:0820b12": "本際凡有二種一者無明二者有愛此二中間即",
    "X05n0232_008:0820b13": "有生老病死其文非一小乘立三毒為生死根本",
    "X05n0232_008:0820b14": "者中論染淨品云經說貪欲嗔恚愚癡是世間根",
    "X05n0232_008:0820b15": "本乃至云三毒因緣起於三業三業因緣起於三",
    "X05n0232_008:0820b16": "界是故有一切法十二因緣品云眾生癡所覆為",
    "X05n0232_008:0820b17": "後起三行以有此行故識受六道身皆是三毒為",
    "X05n0232_008:0820b18": "根本義然外道雖立三德不知是心之所有故又",
    "X05n0232_008:0820b19": "計從冥而起用故故為邪見言迷正因緣等者唯",
    "X05n0232_008:0820b20": "心癡愛即正因緣若大乘說唯心為因癡愛為緣",
    "X05n0232_008:0820b21": "小乘亦以癡愛為因業等為緣大乘亦以業種為",
    "X05n0232_008:0820b22": "緣故。",
    "X05n0232_008:0820b23": "▲安知因緣性空真如妙有。",
    "X05n0232_008:0820b24": "安知等者第二況出深旨因緣有相淺義尚迷性",
    "X05n0232_008:0820c01": "空真理安測涯分性空通於初頓終教真如妙有",
    "X05n0232_008:0820c02": "即是實教若通於空有交徹具德即是圓教。",
    "X05n0232_008:0820c03": "▲言有濫同釋教者皆是佛法之餘同於涅槃盜牛",
    "X05n0232_008:0820c04": "之喻乳色雖同不能善取醍醐況抨驢乳安成酥酪。",
    "X05n0232_008:0820c05": "言有濫同下三揀濫顯邪謂易云寂然不動感而",
    "X05n0232_008:0820c06": "遂通天下之故禮云人生而靜天之性也感物而",
    "X05n0232_008:0820c07": "動性之欲也老子云杳兮冥兮其中有精其精甚",
    "X05n0232_008:0820c08": "真莊子云有真君存焉如是等文後儒皆以言詞",
    "X05n0232_008:0820c09": "小同不觀前後本所建立致欲混和三教現如今",
    "X05n0232_008:0820c10": "時成英尊師作莊老疏廣引釋教以參彼典但見",
    "X05n0232_008:0820c11": "言有小同豈知義有大異後來淺識彌復惑焉言",
    "X05n0232_008:0820c12": "同於涅槃盜牛之喻者即涅槃第三答迦棄問經",
    "X05n0232_008:0820c13": "云爾時迦葉菩薩白佛言世尊出世之法與世間",
    "X05n0232_008:0820c14": "法有何差別如佛言曰佛是常法不變易法世間",
    "X05n0232_008:0820c15": "亦說梵天是常自在天常無有變易我常性常微",
    "X05n0232_008:0820c16": "塵亦常若言如來是常法者如來何故不常現耶",
    "X05n0232_008:0820c17": "若不常現有何差別何以故梵天乃至微塵世性",
    "X05n0232_008:0820c18": "亦不現故佛告迦葉譬如長者多有諸牛色雖種",
    "X05n0232_008:0820c19": "種同其一群付放牧人令逐水草但為醍醐不求",
    "X05n0232_008:0820c20": "乳酪彼牧牛者搆已自食長者命終所有諸牛悉",
    "X05n0232_008:0820c21": "為群賊之所抄掠賊得牛已無有婦女即自搆將",
    "X05n0232_008:0820c22": "得已而食爾時群賊各自謂言彼大長者畜養此",
    "X05n0232_008:0820c23": "牛不期乳酪但為醍醐我等今者當設何方而得",
    "X05n0232_008:0820c24": "之耶夫醍醐者名為世間第一上味我等無器設",
    "X05n0232_008:0821a01": "使得乳無安置處復共相謂唯有皮囊可以盛之",
    "X05n0232_008:0821a02": "雖有盛處不知鑽搖漿猶難得況復生酥爾時諸",
    "X05n0232_008:0821a03": "賊以醍醐故加之以水以水多故乳酪醍醐一切",
    "X05n0232_008:0821a04": "俱失凡夫亦爾雖有善法皆是如來正法之餘何",
    "X05n0232_008:0821a05": "以故如來世尊入涅槃後盜竊如來遺餘善法若",
    "X05n0232_008:0821a06": "戒定慧如彼諸賊劫掠群牛諸凡夫人雖復得是",
    "X05n0232_008:0821a07": "戒定智慧無有方便不能解說以是義故不能獲",
    "X05n0232_008:0821a08": "得常戒常定常慧解脫如彼群賊不知方便喪失",
    "X05n0232_008:0821a09": "醍醐亦如群賊為醍醐故加之以水凡夫亦爾為",
    "X05n0232_008:0821a10": "解脫故說我眾生壽命士夫梵天自在天微塵世",
    "X05n0232_008:0821a11": "性戒定智慧及與解脫非想非非想天即是涅槃",
    "X05n0232_008:0821a12": "實亦不得解脫涅槃如彼群賊不得醍醐是諸凡",
    "X05n0232_008:0821a13": "夫有少梵行供養父母以是因緣得生天上受少",
    "X05n0232_008:0821a14": "安樂如彼群賊加水之乳而是凡夫實不知因修",
    "X05n0232_008:0821a15": "少梵行供養父母得生天上又不能知戒定智慧",
    "X05n0232_008:0821a16": "歸依三寶以不知故說常樂我淨雖復說之而實",
    "X05n0232_008:0821a17": "不知是故如來出世之後乃為演說常樂我淨如",
    "X05n0232_008:0821a18": "轉輪王出現於世福德力故群賊退散牛無損命",
    "X05n0232_008:0821a19": "時轉輪王即以諸牛付一牧人多巧便者是人方",
    "X05n0232_008:0821a20": "便即得醍醐以醍醐故一切眾生無有患苦法輪",
    "X05n0232_008:0821a21": "聖王出現世時諸凡夫人不能演說戒定慧者即",
    "X05n0232_008:0821a22": "便退散如賊退散爾時如來善說世法及出世法",
    "X05n0232_008:0821a23": "為眾生故令諸菩薩隨而演說菩薩摩訶薩既得",
    "X05n0232_008:0821a24": "醍醐復令無量無邊眾生獲得無上甘露法味所",
    "X05n0232_008:0821b01": "謂如來常樂我淨以是義故善男子如來是常不",
    "X05n0232_008:0821b02": "變異法非如世間凡夫愚人謂梵天等是常法也",
    "X05n0232_008:0821b03": "此常法稱要是如來非是餘法迦葉應當如是知",
    "X05n0232_008:0821b04": "如來身釋曰以法對喻文相可了是知儒道言同",
    "X05n0232_008:0821b05": "皆佛法出況抨驢乳下即智論第三文意謂佛教",
    "X05n0232_008:0821b06": "如牛乳修得解脫如抨得酪生熟酥等不解修行",
    "X05n0232_008:0821b07": "尚不得樂況外道教猶彼驢乳佛喻於牛外道如",
    "X05n0232_008:0821b08": "驢驢乳本非出酪之物外道之教無解脫味故抨",
    "X05n0232_008:0821b09": "驢乳但成屎尿依外教行但招苦果無所成益。",
    "X05n0232_008:0821b10": "▲廣明異計如喻伽第六顯揚第九第十婆沙十一",
    "X05n0232_008:0821b11": "十二及金七十論說中百等論亦廣破之。",
    "X05n0232_008:0821b12": "廣明異計下第四指廣從略恐繁故略恐欲知源",
    "X05n0232_008:0821b13": "故指所出耳。",
    "X05n0232_008:0821b14": "▲今但說正因緣已總破諸計是知佛法之淺淺已",
    "X05n0232_008:0821b15": "勝外道之深深。",
    "X05n0232_008:0821b16": "今但下第五結功超勝言佛法之淺淺者以其十",
    "X05n0232_008:0821b17": "宗前前淺於後後後後深於前前二望第十有八",
    "X05n0232_008:0821b18": "重之淺已能總破一切外道況第三宗況第四宗",
    "X05n0232_008:0821b19": "乃至第十展轉深妙然上所引皆是外宗甚深玄",
    "X05n0232_008:0821b20": "妙今以第二並能超之故云佛法之淺淺已勝外",
    "X05n0232_008:0821b21": "道之深深然西方外道明說三世多信因果知厭",
    "X05n0232_008:0821b22": "生死欣求涅槃但真源小差致去道懸遠況此方",
    "X05n0232_008:0821b23": "儒道善止一身縱有終身之喪而無他世之慮雖",
    "X05n0232_008:0821b24": "齊生死強一枯榮但以生死自天枯榮任分天乃",
    "X05n0232_008:0821c01": "自然之理分乃稟之虗無聚散氣為死生歸無物",
    "X05n0232_008:0821c02": "為至道方之釋氏不合同年略辨釋道之殊以舉",
    "X05n0232_008:0821c03": "十條之異。●一始無始別謂釋立生滅因緣無定",
    "X05n0232_008:0821c04": "初始儒道有太初元始為物之先太初為萬物之",
    "X05n0232_008:0821c05": "先物自造化因緣為萬法之本興滅由人。●二氣",
    "X05n0232_008:0821c06": "非氣異謂釋以心為法本憑對憑緣儒道以氣變",
    "X05n0232_008:0821c07": "為神無為自化自化則無修無習棄智絕聰憑緣",
    "X05n0232_008:0821c08": "則必假修成萬行會本。●三三世無三世異釋以",
    "X05n0232_008:0821c09": "稟質色心靈爽相續隨緣起滅三世遷流儒道以",
    "X05n0232_008:0821c10": "聚氣為生散氣為死死則歸夫天地不續不存既",
    "X05n0232_008:0821c11": "止一身寧知三世。●四習非習別釋以善惡由業",
    "X05n0232_008:0821c12": "愚智習生故積劫熏修靈識玄妙儒道以善惡由",
    "X05n0232_008:0821c13": "分愚智自天稟純和則至聖至神稟渾濁則為愚",
    "X05n0232_008:0821c14": "為暗縱言慎習止在一身豈說積功能資化世。●",
    "X05n0232_008:0821c15": "五稟緣稟氣異釋以森羅萬象並由緣生儒道以",
    "X05n0232_008:0821c16": "富貴吉凶皆由氣命稟氣者不可改易稟緣者則",
    "X05n0232_008:0821c17": "可增修。●六內非內別釋以天地萬物內識變生",
    "X05n0232_008:0821c18": "儒道以人物蠕飛皆由天地所變在我可變染令",
    "X05n0232_008:0821c19": "淨所變在天則任彼高低。●七緣非緣別釋以四",
    "X05n0232_008:0821c20": "相遷流浮虗變滅皆由緣力非日月然儒道以日",
    "X05n0232_008:0821c21": "化月移趣新更故力負自爾非由我心。●八天非",
    "X05n0232_008:0821c22": "天別儒道以禍福吉凶派流為二一者天二者地",
    "X05n0232_008:0821c23": "地而所為可得閇絕故謀未兆而散脆微天之所",
    "X05n0232_008:0821c24": "為不可逃避故受而喜之忘而復之是以安乎天",
    "X05n0232_008:0822a01": "者棄於人絕於聖者從乎道斯老氏之旨釋以果",
    "X05n0232_008:0822a02": "報因緣宗源斯二一者苦集二者滅道滅道者不",
    "X05n0232_008:0822a03": "住不染離斷離常高出空有之巔逈超生死之外",
    "X05n0232_008:0822a04": "苦集者因心迴轉逐業高低往來六趣之中留連",
    "X05n0232_008:0822a05": "三有之內是以厭乎苦者斷於集證乎滅者修於",
    "X05n0232_008:0822a06": "道此釋氏之旨也二家之理皎若掌中戶則千門",
    "X05n0232_008:0822a07": "殊歸異貫較言於一其可得乎。●九染非染別老",
    "X05n0232_008:0822a08": "以仁毀於道絕仁而道自停不在於為也欲害於",
    "X05n0232_008:0822a09": "性去欲而性自得不在於修也利累於生屏利而",
    "X05n0232_008:0822a10": "生自成不在於益也禮出於亂棄禮而亂自除不",
    "X05n0232_008:0822a11": "在於作也理由於道有道而理自至不在於聖也",
    "X05n0232_008:0822a12": "得在於時時來而位自成不在於事也是以不求",
    "X05n0232_008:0822a13": "而自得不為而自成為之者必敗求之者必失此",
    "X05n0232_008:0822a14": "老君之教也釋以善為福道之本修善而受福人",
    "X05n0232_008:0822a15": "天不善為惡道之根積不善而沉淪三惡慈為無",
    "X05n0232_008:0822a16": "害之徑欲為生死之源絕欲而生死必除修慈而",
    "X05n0232_008:0822a17": "壽命長遠是以為善者必得不為善者必失離欲",
    "X05n0232_008:0822a18": "者必超不離欲者必陷此釋迦之教也教方既辨",
    "X05n0232_008:0822a19": "異乃皎然譬彼寒溫理難併合。●十歸異歸別釋",
    "X05n0232_008:0822a20": "以生死苦也從妄想而形貪愛垢也因無明而起",
    "X05n0232_008:0822a21": "因無明而起可剪可除從妄想而生可塞可拔塞",
    "X05n0232_008:0822a22": "拔緣乎性假除剪由乎體妄知體妄者息妄而證",
    "X05n0232_008:0822a23": "涅槃達性假者棄假而歸寂滅於是控御一乘浮",
    "X05n0232_008:0822a24": "航六度出生死苦海越火宅樊籠逈登般若之臺",
    "X05n0232_008:0822b01": "妙入涅槃之苑湛然常樂與虗空而並存嶷爾圓",
    "X05n0232_008:0822b02": "明混境智而雙寂此乃釋教之所歸也老以生與",
    "X05n0232_008:0822b03": "死命也悉是道之所為聖與不肖性也但是天之",
    "X05n0232_008:0822b04": "所與天與不可逃道為不可捍知天道不可逃捍",
    "X05n0232_008:0822b05": "者則能安處生死而守全性情情性全而天不壞",
    "X05n0232_008:0822b06": "死生處而道不虧道不虧則悅惡之慮消天不壞",
    "X05n0232_008:0822b07": "則喜怒之心滅於是出囂塵之域遊道德之鄉理",
    "X05n0232_008:0822b08": "孤劭於眾中神獨凝於方外澹然玄寂而累害不",
    "X05n0232_008:0822b09": "能干泊爾無為而邪氣不能襲可以長生可以盡",
    "X05n0232_008:0822b10": "年此老教之所歸也所歸既異發軫復殊相去渺",
    "X05n0232_008:0822b11": "然千里非遠此上十異即冀審思慎之深衷多以",
    "X05n0232_008:0822b12": "大乘因緣以破外宗玄妙況乎真空妙有事理圓",
    "X05n0232_008:0822b13": "融染淨該羅一多無礙重重交映念念圓融者哉",
    "X05n0232_008:0822b14": "無得求一時之小名混三教之一致習邪見之毒",
    "X05n0232_008:0822b15": "種為地獄之深因開無明之源遏種智之路誡之",
    "X05n0232_008:0822b16": "誡之傳授之人善須揀擇。",
    "X05n0232_008:0822b17": "▲三法無去來宗謂大眾部等說有現在及無為耳",
    "X05n0232_008:0822b18": "其過未之法體用俱無。",
    "X05n0232_008:0822b19": "三法無去來宗謂大眾部等者先標宗說有現在",
    "X05n0232_008:0822b20": "下釋而云等者等取六全一少分謂都七全一少",
    "X05n0232_008:0822b21": "分同有此計一大眾部二鷄胤部三制多山部四",
    "X05n0232_008:0822b22": "西山住部五北山住部六法藏部七飲光部宗輪",
    "X05n0232_008:0822b23": "論敘制多西山北山云餘義多同大眾敘法藏亦",
    "X05n0232_008:0822b24": "然敘飲光云餘義多同法藏故上七部類同此計",
    "X05n0232_008:0822c01": "言一少分者取根本化地部彼云去來世無現在",
    "X05n0232_008:0822c02": "無為是有北京素公云以前義故四分律法藏部",
    "X05n0232_008:0822c03": "義及四阿含僧祇律大眾部義並是第三法無去",
    "X05n0232_008:0822c04": "來宗也。",
    "X05n0232_008:0822c05": "▲四現通假實宗謂說假部就前現在之中法在蘊",
    "X05n0232_008:0822c06": "為實在界處為假其成實論經部師即是此類。",
    "X05n0232_008:0822c07": "四現通假實宗等者一全一少分一全即說假部",
    "X05n0232_008:0822c08": "一少分即末經部以根本經部是第一宗攝故其",
    "X05n0232_008:0822c09": "成實論先是數論弟子以所造為能造後出家入",
    "X05n0232_008:0822c10": "佛法時經部攝故三藏云經部細實而麤假實義",
    "X05n0232_008:0822c11": "同故現通假實攝此說假與一說說出世別此謂",
    "X05n0232_008:0822c12": "俗真諦中皆有假實蘊門明義是實者實即積聚",
    "X05n0232_008:0822c13": "故界處門明義是假者體假積聚故今疏云其成",
    "X05n0232_008:0822c14": "實論即是少分末經部也。",
    "X05n0232_008:0822c15": "▲五俗妄真實宗即說出世部等謂世俗是假以虗",
    "X05n0232_008:0822c16": "妄故出世反上。",
    "X05n0232_008:0822c17": "五俗妄真實宗等者以世俗是假假故妄也出世",
    "X05n0232_008:0822c18": "為真真非是假故是實也少似中論一半向前。",
    "X05n0232_008:0822c19": "▲六諸法但名宗謂一說部等一切我法但有假名",
    "X05n0232_008:0822c20": "無實體故。",
    "X05n0232_008:0822c21": "六諸法但名宗等者則顯出世亦假名耳故云一",
    "X05n0232_008:0822c22": "切我法亦如中論若有世間則有出世間既無世",
    "X05n0232_008:0822c23": "間何有出世間等。",
    "X05n0232_008:0822c24": "▲七三性空有宗謂遍計是空依圓有故。",
    "X05n0232_008:0823a01": "七三性空有宗者即是大乘法師所立應理圓實",
    "X05n0232_008:0823a02": "宗。",
    "X05n0232_008:0823a03": "▲八真空絕相宗謂心境兩亡直顯體故。",
    "X05n0232_008:0823a04": "八真空絕相宗即是大乘法師勝義俱空宗。",
    "X05n0232_008:0823a05": "▲九空有無礙宗謂互融雙絕而不礙兩存真如隨",
    "X05n0232_008:0823a06": "緣具恒沙德故。",
    "X05n0232_008:0823a07": "九空有無礙宗等者謂互融故有是即空之有空",
    "X05n0232_008:0823a08": "是即有之空語空必攝有言有必攝空故曰互融",
    "X05n0232_008:0823a09": "言雙絕者有即空故有絕空即有故空絕言不礙",
    "X05n0232_008:0823a10": "兩存者不壞相故有即空而有不泯空即有而空",
    "X05n0232_008:0823a11": "不亡真如隨緣者上言空有容濫但空故說真如",
    "X05n0232_008:0823a12": "即空空即真如又異但凝然故云隨緣非無不變",
    "X05n0232_008:0823a13": "具恒沙德者唯法性宗非唯空寂而已上皆實教",
    "X05n0232_008:0823a14": "中義如前立教中辨。",
    "X05n0232_008:0823a15": "▲十圓融具德宗謂事事無礙主伴具足無盡自在",
    "X05n0232_008:0823a16": "故。",
    "X05n0232_008:0823a17": "十圓融具德宗廣如義分齊。",
    "X05n0232_008:0823a18": "▲然此十宗後後深於前前。",
    "X05n0232_008:0823a19": "然此十宗下第三斷揀於中二先通料揀十宗後",
    "X05n0232_008:0823a20": "會通妨難前中有五一通明淺深故後後深於前",
    "X05n0232_008:0823a21": "前然此十宗前六全同大乘法師大乘則有八宗",
    "X05n0232_008:0823a22": "七名勝義俱空八名應理圓實即以法相為應理",
    "X05n0232_008:0823a23": "圓實法性為勝義俱空今迴七為第八八為第七",
    "X05n0232_008:0823a24": "如前西域中二宗不同今符法性又加後二以顯",
    "X05n0232_008:0823b01": "甚深。",
    "X05n0232_008:0823b02": "▲前四唯小五六通小大後四唯大乘。",
    "X05n0232_008:0823b03": "前四唯小下二大小乘料揀然五六立在小乘義",
    "X05n0232_008:0823b04": "通大乘故云通小大。",
    "X05n0232_008:0823b05": "▲七即法相宗八即無相宗後二即法性宗。",
    "X05n0232_008:0823b06": "七即法相下二權實料揀。",
    "X05n0232_008:0823b07": "▲又七即始教八即頓教九即終教十即圓教。",
    "X05n0232_008:0823b08": "又七即始教下四以五教料揀但舉四教前六小",
    "X05n0232_008:0823b09": "乘即當第一小乘教以前已大小料揀故略不言。",
    "X05n0232_008:0823b10": "▲又第七亦名二諦俱有宗謂勝義真實故不無世",
    "X05n0232_008:0823b11": "俗因果不失故是有如深密瑜伽等第八亦名二諦",
    "X05n0232_008:0823b12": "雙絕宗謂勝義離相故非有世俗緣生如幻故是無",
    "X05n0232_008:0823b13": "如掌珍頌云真性有為空如幻緣生故無為無有實",
    "X05n0232_008:0823b14": "不起似空華等即般若三論中一分之義九二諦無",
    "X05n0232_008:0823b15": "礙宗如維摩法華等義如前顯。",
    "X05n0232_008:0823b16": "又第七亦名二諦俱有宗下五二諦料揀亦是隨",
    "X05n0232_008:0823b17": "難別釋唯料揀三宗以含異義故重釋之初宗二",
    "X05n0232_008:0823b18": "諦俱有可知二中云如掌珍頌者即清辯菩薩所",
    "X05n0232_008:0823b19": "造一論唯釋此偈此中有兩重比量前半有為法",
    "X05n0232_008:0823b20": "比量謂立量云有為是有法定空無性是宗法因",
    "X05n0232_008:0823b21": "云從緣生故同喻云如幻幻法從緣生幻法空無",
    "X05n0232_008:0823b22": "性有為從緣生有為空無性此中因喻前却或迴",
    "X05n0232_008:0823b23": "文不盡而言真性者即有為性亦合云有為真性",
    "X05n0232_008:0823b24": "空二無為比量云無為是有法定無實故是宗法",
    "X05n0232_008:0823c01": "因云不起故同喻云如空華空華無有起空華無",
    "X05n0232_008:0823c02": "有實無為無有起無為亦無實故中論云若有有",
    "X05n0232_008:0823c03": "為法則有無為法既無有有為何得有無為廣如",
    "X05n0232_008:0823c04": "彼論言即般若三論中一分之義者以三論中四",
    "X05n0232_008:0823c05": "諦品前以空遣有四諦品中以空立有故偈云以",
    "X05n0232_008:0823c06": "有空義故一切法得成若無空義者一切則不成",
    "X05n0232_008:0823c07": "又標名以中論意顯不滯空有非但明空又偈云",
    "X05n0232_008:0823c08": "因緣所生法我說即是空亦為是假名亦是中道",
    "X05n0232_008:0823c09": "義則三觀齊驅三諦無礙豈獨空耶故有言學龍",
    "X05n0232_008:0823c10": "猛宗墮惡取空斯言可怖故云一分之義即三觀",
    "X05n0232_008:0823c11": "中一空觀義言九二諦無礙宗者即真不礙俗俗",
    "X05n0232_008:0823c12": "不礙真於諦常自二於解常自一通達此無二真",
    "X05n0232_008:0823c13": "入第一義二諦並非雙恒乖未曾各亦其義耳今",
    "X05n0232_008:0823c14": "略其旨故指前文所以不會第十宗者第十亦可",
    "X05n0232_008:0823c15": "名二諦無盡宗然必融於前故不別立耳又上三",
    "X05n0232_008:0823c16": "宗諸師各立故今敘之其第十一宗非彼所競故",
    "X05n0232_008:0823c17": "不言耳。",
    "X05n0232_008:0823c18": "▲然十宗五教互有寬狹。",
    "X05n0232_008:0823c19": "▲教則一經容有多教宗則一宗容具多經隨何經",
    "X05n0232_008:0823c20": "中皆此宗故局判一經以為一教則抑諸大乘。",
    "X05n0232_008:0823c21": "然十宗五教下第二釋通妨難謂有難云十宗何",
    "X05n0232_008:0823c22": "異五教而重辨耶故為此通然有二義一則通局",
    "X05n0232_008:0823c23": "不同二乃體式有異今初先雙標後教則下雙釋",
    "X05n0232_008:0823c24": "顯明二通影出二局二句言教則一經容有多教",
    "X05n0232_008:0824a01": "者顯明教通如一維摩則具五教涅槃般若等亦",
    "X05n0232_008:0824a02": "具五教而影出宗局維摩但是事理無礙宗不通",
    "X05n0232_008:0824a03": "三性空有等宗故言宗則一宗容具多經者顯明",
    "X05n0232_008:0824a04": "宗通以一事理無礙宗內該法華維摩涅槃等故",
    "X05n0232_008:0824a05": "而影出教局也如一經中具有五教不相通故。",
    "X05n0232_008:0824a06": "▲又夫立教必須斷證階位等殊立宗但明所尚差",
    "X05n0232_008:0824a07": "別前之六宗執法有異故分六宗斷證次位不離八",
    "X05n0232_008:0824a08": "輩合為一教餘義如前立教中辨。",
    "X05n0232_008:0824a09": "又夫立教等者二明體式有異也亦重通妨難難",
    "X05n0232_008:0824a10": "云若各有通局何以不得以宗為教以教為宗故",
    "X05n0232_008:0824a11": "為此通教有斷證等宗不約此位等無多故但有",
    "X05n0232_008:0824a12": "五所尚各別故有十宗故前六所尚不同而成六",
    "X05n0232_008:0824a13": "宗而斷證等齊但為小教則教宗無違也。",
    "X05n0232_008:0824a14": "▲第二顯別宗者一切諸經各自有宗今此別明此",
    "X05n0232_008:0824a15": "經宗趣。",
    "X05n0232_008:0824a16": "第二顯別宗下二釋別宗疏中分二先總明立意",
    "X05n0232_008:0824a17": "二開章別釋今初又二先正立諸經各自有宗故",
    "X05n0232_008:0824a18": "此別明斯經宗也如法華以一乘為宗涅槃以佛",
    "X05n0232_008:0824a19": "性常住等各自有宗雖互有兼通就其偏重故標",
    "X05n0232_008:0824a20": "為別。",
    "X05n0232_008:0824a21": "▲然楞伽云一切法不生不應立是宗者斯言遣滯",
    "X05n0232_008:0824a22": "若無宗之宗則宗說兼暢。",
    "X05n0232_008:0824a23": "然楞伽云下二解妨謂有難云楞伽第二云大慧",
    "X05n0232_008:0824a24": "一切法不生不應立是宗故今通云斯言遣滯耳",
    "X05n0232_008:0824b01": "若一向不立宗者何以彼立宗通說通故經云宗",
    "X05n0232_008:0824b02": "通自修行說通示未悟昔人云說通宗不通如日",
    "X05n0232_008:0824b03": "被雲朦宗通說亦通如日處虗空既有二通則非",
    "X05n0232_008:0824b04": "無宗矣是為無宗之宗立而無立為宗說兼暢是",
    "X05n0232_008:0824b05": "日處空耳。",
    "X05n0232_008:0824b06": "▲略以二門分別先敘異解後申今義。",
    "X05n0232_008:0824b07": "▲前中略舉十說一衍法師以無障礙法界為宗。",
    "X05n0232_008:0824b08": "略以二門分別下第二開章別釋於中亦二先標",
    "X05n0232_008:0824b09": "章後前中下依章別釋。",
    "X05n0232_008:0824b10": "▲二裕法師以甚深法界心境為宗謂法界門中義",
    "X05n0232_008:0824b11": "分為境諸佛證之以成淨土法界即是一心諸佛證",
    "X05n0232_008:0824b12": "之以成法身是故初品中云無盡平等妙法界皆悉",
    "X05n0232_008:0824b13": "充滿如來身末後明入法界品故知唯以法界為宗。",
    "X05n0232_008:0824b14": "初品中無盡平等等者即是晉經第一善光海大",
    "X05n0232_008:0824b15": "自在天王偈下半云無取無起亦寂滅為一切歸",
    "X05n0232_008:0824b16": "故出世即今經妙燄海天王偈云佛身普遍諸大",
    "X05n0232_008:0824b17": "會充滿法界無窮盡等。",
    "X05n0232_008:0824b18": "▲三有說以緣起為宗法界緣起相即入故。",
    "X05n0232_008:0824b19": "法界緣起相即入故者即緣起相由門意。",
    "X05n0232_008:0824b20": "▲四有云以唯識為宗經說三界唯一心現心如工",
    "X05n0232_008:0824b21": "畫師故。",
    "X05n0232_008:0824b22": "▲五敏印二師同以因果為宗謂此經廣明菩薩行",
    "X05n0232_008:0824b23": "位之因及顯所成果德下文不離此故。",
    "X05n0232_008:0824b24": "▲六遠法師以華嚴三昧為宗謂因行之華能嚴佛",
    "X05n0232_008:0824c01": "果故。",
    "X05n0232_008:0824c02": "▲七笈多三藏以四十二賢聖觀行為宗說其行位",
    "X05n0232_008:0824c03": "令成觀故。",
    "X05n0232_008:0824c04": "▲八有說言以海印三昧為宗逆順理事乃至帝網",
    "X05n0232_008:0824c05": "如海波澄一時現故。",
    "X05n0232_008:0824c06": "▲九光統律師以因果理實為宗以因果是所成行",
    "X05n0232_008:0824c07": "位理實是所依法界。",
    "X05n0232_008:0824c08": "▲十賢首以前各互闕故總以因果緣起理實法界",
    "X05n0232_008:0824c09": "以為宗趣。",
    "X05n0232_008:0824c10": "十賢首以前下就此一師疏文有二先出意總立。",
    "X05n0232_008:0824c11": "▲謂前之二師但得所依法界三四二師但明緣起",
    "X05n0232_008:0824c12": "五六唯明因果七唯因修八唯果用並皆互闕。",
    "X05n0232_008:0824c13": "後謂前之二師下為其解釋即釋互闕之言出其",
    "X05n0232_008:0824c14": "新立之意於中又二先出互闕。",
    "X05n0232_008:0824c15": "▲故賢首意取光統而加緣起法界之言。",
    "X05n0232_008:0824c16": "後故賢首意下彰其立由雖依光師而更添之於",
    "X05n0232_008:0824c17": "中三初標。",
    "X05n0232_008:0824c18": "▲由光律師以因果即緣起理實即法界故不開之。",
    "X05n0232_008:0824c19": "二由光律師下出光師意不安緣起法界之由。",
    "X05n0232_008:0824c20": "▲賢首以因果是緣起中別義理實是法界中別義",
    "X05n0232_008:0824c21": "故加總名。",
    "X05n0232_008:0824c22": "三賢首下出賢首加之所以於中二先總明所以",
    "X05n0232_008:0824c23": "以彼得別而闕總故。",
    "X05n0232_008:0824c24": "▲以法界有事理故及無礙故緣起體上之用故所",
    "X05n0232_008:0825a01": "以加之。",
    "X05n0232_008:0825a02": "後以法界下出總別之相法界有四理實是一故",
    "X05n0232_008:0825a03": "云別也緣起是總而有二義一本有緣起如大方",
    "X05n0232_008:0825a04": "廣方廣是業用周遍是本有故佛華嚴是因果即",
    "X05n0232_008:0825a05": "修成緣起故又緣起是義因果是位故。",
    "X05n0232_008:0825a06": "▲二申今解者依後二師而頗為改易若取言略攝",
    "X05n0232_008:0825a07": "盡應言法界緣起不思議為宗若取言具於第十師",
    "X05n0232_008:0825a08": "加不思議。",
    "X05n0232_008:0825a09": "二申今解下疏文有二先總明建立後今釋前義",
    "X05n0232_008:0825a10": "下開章別解前中五一總相標立二顯其包含三",
    "X05n0232_008:0825a11": "彰加所以四釋通妨難五重顯異門今初意云略",
    "X05n0232_008:0825a12": "則第十師其言則多既光統別不攝總若言法界",
    "X05n0232_008:0825a13": "緣起總則攝別不應復存因果理實之言若取廣",
    "X05n0232_008:0825a14": "說又闕不思議故故若取前應言因果緣起理實",
    "X05n0232_008:0825a15": "法界不思議為宗若取次第應言法界理實緣起",
    "X05n0232_008:0825a16": "因果不思議為宗。",
    "X05n0232_008:0825a17": "▲此則攝一總題理實即大方緣起即方廣法界總",
    "X05n0232_008:0825a18": "該前二因果即佛華嚴觀其總題已知別義。",
    "X05n0232_008:0825a19": "此則攝一總題下第二顯其包含方字兩用向上",
    "X05n0232_008:0825a20": "則大方無隅即法界故向下方廣業用是緣起法",
    "X05n0232_008:0825a21": "界故故言法界總該前二。",
    "X05n0232_008:0825a22": "▲而法界等言諸經容有未顯特異故以不思議貫",
    "X05n0232_008:0825a23": "之則法界等皆不思議故為經宗所以龍樹指此為",
    "X05n0232_008:0825a24": "大不思議經斯良證也。",
    "X05n0232_008:0825b01": "而法界等言下第三彰加不思議之所以揀異餘",
    "X05n0232_008:0825b02": "經故兼引文證。",
    "X05n0232_008:0825b03": "▲淨名但明作用不思議解脫蓋是一分之義未顯",
    "X05n0232_008:0825b04": "法界融通等不思議故不用也。",
    "X05n0232_008:0825b05": "淨名但明下第四釋通妨難即躡迹為難謂若加",
    "X05n0232_008:0825b06": "不思議欲異餘經此同淨名曾何成異故為此通",
    "X05n0232_008:0825b07": "彼得業用不得德相故故彼經云有解脫名不思",
    "X05n0232_008:0825b08": "議菩薩住是解脫能以須彌之高廣內芥子中等",
    "X05n0232_008:0825b09": "曾不說言真如具無盡德佛身不分而遍塵毛德",
    "X05n0232_008:0825b10": "不可盡等故為一分故龍樹呼此經為大不思議",
    "X05n0232_008:0825b11": "經則顯彼為小不思議不思議雖無大小教中彰",
    "X05n0232_008:0825b12": "之有廣狹故。",
    "X05n0232_008:0825b13": "▲若就題中分體宗用則以理實為體緣起為用因",
    "X05n0232_008:0825b14": "果為宗尋宗令趣理實體故法界總攝上三。",
    "X05n0232_008:0825b15": "若就題中下第五重顯異門上來所辨但明題中",
    "X05n0232_008:0825b16": "已具經宗若准天台智者釋法華經於一題中有",
    "X05n0232_008:0825b17": "體宗用今取例釋故有三也。",
    "X05n0232_008:0825b18": "▲今釋前義略分為二一釋名二顯義今初法界名",
    "X05n0232_008:0825b19": "體廣如本品今略申其二一事法界二理法界二法",
    "X05n0232_008:0825b20": "俱含持軌二界則性分不同互用皆通。",
    "X05n0232_008:0825b21": "互用皆通者謂不壞性相則理法界性義名界若",
    "X05n0232_008:0825b22": "事法界分義名界若性相交徹相既即性分即名",
    "X05n0232_008:0825b23": "性理即是事性可名分故言互通。",
    "X05n0232_008:0825b24": "▲二顯義中曲有四門。",
    "X05n0232_008:0825c01": "二顯義中曲有四門等者此中有三初總標二別",
    "X05n0232_008:0825c02": "釋三總結初標可知。",
    "X05n0232_008:0825c03": "▲第一別開法界以成因果謂普賢法界為因遮那",
    "X05n0232_008:0825c04": "法界為果是故因果不離理實法界。",
    "X05n0232_008:0825c05": "二別釋四章即為四別第一別開法界等者此疏",
    "X05n0232_008:0825c06": "一段文有四別一標章略明。",
    "X05n0232_008:0825c07": "▲於中十事五對即五周因果一所信因果二差別",
    "X05n0232_008:0825c08": "因果三平等因果四成行因果五證入因果下當指",
    "X05n0232_008:0825c09": "文。",
    "X05n0232_008:0825c10": "二於中十事下開章別釋。",
    "X05n0232_008:0825c11": "▲而此因果互為宗趣。",
    "X05n0232_008:0825c12": "三而此等者會通宗趣然有二意一者五周皆以",
    "X05n0232_008:0825c13": "因果為其宗趣若以修因為宗得果為趣舉果為",
    "X05n0232_008:0825c14": "宗令修因為趣二者所信因果為宗令得差別因",
    "X05n0232_008:0825c15": "果為趣舉差別為宗成所信為趣舉差別為宗令",
    "X05n0232_008:0825c16": "得平等為趣平等為宗融差別為趣舉平等為宗",
    "X05n0232_008:0825c17": "令成行為趣舉頓成諸行為宗令信平等為趣舉",
    "X05n0232_008:0825c18": "成行為宗令證入為趣舉證入為宗令望證修行",
    "X05n0232_008:0825c19": "為趣故云互為。",
    "X05n0232_008:0825c20": "▲一經始終不離因果故但因果為宗不違所依法",
    "X05n0232_008:0825c21": "界。",
    "X05n0232_008:0825c22": "一經始終下第四結成因果收前五六七八四師",
    "X05n0232_008:0825c23": "之義彼皆不出因果故故此因果不違法界以是",
    "X05n0232_008:0825c24": "法界成因果故。",
    "X05n0232_008:0826a01": "▲第二會融因果以同法界。",
    "X05n0232_008:0826a02": "第二會融下疏亦有四一標章。",
    "X05n0232_008:0826a03": "▲法界門中亦有十事五對互為宗趣一教義相對",
    "X05n0232_008:0826a04": "謂舉教為宗顯義為趣或以顯宗為義教為趣以辨",
    "X05n0232_008:0826a05": "義深令教勝故二人法相對舉人為宗令知法為趣",
    "X05n0232_008:0826a06": "舉法為宗令得人為趣三理事相對舉事意令趣理",
    "X05n0232_008:0826a07": "故舉理意在融事故四境智相對舉所觀境令成觀",
    "X05n0232_008:0826a08": "智故舉修成智令證同真境故五因果相對舉彼因",
    "X05n0232_008:0826a09": "修令證果故舉其勝果勸修因故。",
    "X05n0232_008:0826a10": "二法界門中下開章解釋。",
    "X05n0232_008:0826a11": "▲五對別明是宗之趣五對相即為宗即趣。",
    "X05n0232_008:0826a12": "三五對別明下會通六釋謂不壞因果及交徹故。",
    "X05n0232_008:0826a13": "▲上五周因果不離此五對之法即事理法界況因",
    "X05n0232_008:0826a14": "果無性當體同真所以但用法界為宗亦不違因果。",
    "X05n0232_008:0826a15": "四上五周因果下結歸法界收前衍裕二師就結",
    "X05n0232_008:0826a16": "歸法界中有二意一歸事理法界謂第五因果即",
    "X05n0232_008:0826a17": "前因果前之四對皆通因果因果皆有境智等故",
    "X05n0232_008:0826a18": "第三對中一種是理餘之九事皆是事攝故五周",
    "X05n0232_008:0826a19": "因果不出此十二況因果無性下會上歸於理法",
    "X05n0232_008:0826a20": "界也。",
    "X05n0232_008:0826a21": "▲第三法界因果分明顯示。",
    "X05n0232_008:0826a22": "第三法界下文亦有四一總標。",
    "X05n0232_008:0826a23": "▲亦有十義五對一無等境此有二位一在纏性淨",
    "X05n0232_008:0826a24": "法界為所信境二出纏最淨法界為所證境二無等",
    "X05n0232_008:0826b01": "心此亦二義一大菩提心為普賢行本故二信悲智",
    "X05n0232_008:0826b02": "等隨行起故三無等行此亦二義一差別行各別",
    "X05n0232_008:0826b03": "修故二普賢行一即一切故四無等位此亦二義一",
    "X05n0232_008:0826b04": "行布位比證別故二圓融位一證一切證故五無等",
    "X05n0232_008:0826b05": "果此亦二義一修生果今始成故二修顯果本自具",
    "X05n0232_008:0826b06": "故。",
    "X05n0232_008:0826b07": "二亦有十義下別釋。",
    "X05n0232_008:0826b08": "▲此上五對各初句為宗後句為趣。",
    "X05n0232_008:0826b09": "三此上五對下會宗趣如舉在纏法界為宗令得",
    "X05n0232_008:0826b10": "出纏清淨為趣餘四例知。",
    "X05n0232_008:0826b11": "▲又上五中初一真法界二即緣起又二三四皆緣",
    "X05n0232_008:0826b12": "起因後一緣起果故光統具用二義為宗無所違矣。",
    "X05n0232_008:0826b13": "四又上五中下結示法界因果之相收前光師唯",
    "X05n0232_008:0826b14": "初一對是法界理實餘皆緣起因果。",
    "X05n0232_008:0826b15": "▲第四法界因果雙融俱離性相混然無礙自在亦",
    "X05n0232_008:0826b16": "有十義。",
    "X05n0232_008:0826b17": "第四法界因果雙融下此門但二一標二別釋今",
    "X05n0232_008:0826b18": "初由雙融故俱離由雙融故混然離不礙存故云",
    "X05n0232_008:0826b19": "無礙能存能離故云自在法界雖通事理今取理",
    "X05n0232_008:0826b20": "實故法界為性因果為相。",
    "X05n0232_008:0826b21": "▲一由離相故因果不異法界即因果非因果也此",
    "X05n0232_008:0826b22": "即相為宗離相為趣或離相為宗令亡因果為趣下",
    "X05n0232_008:0826b23": "九准思。",
    "X05n0232_008:0826b24": "一由離相下別釋中初二一對但明俱離三四一",
    "X05n0232_008:0826c01": "對不礙兩存然性則叵壞但云不泯相則可壞故",
    "X05n0232_008:0826c02": "言不壞五即合其初二六即合其四三皆由性相",
    "X05n0232_008:0826c03": "相即故二對皆不相異七復合其五六謂六是相",
    "X05n0232_008:0826c04": "存五是相泯正存即泯故復不異八即融前因果",
    "X05n0232_008:0826c05": "令同法界九由同法界因果互攝十令因果差別",
    "X05n0232_008:0826c06": "之法一一別攝已知大意次隨難釋言此即相為",
    "X05n0232_008:0826c07": "宗等者舉相意欲令亡不在相故後對合上相離",
    "X05n0232_008:0826c08": "並為其宗令亡因果者前離於相明因果之相本",
    "X05n0232_008:0826c09": "離今亡因果令離取相之心。",
    "X05n0232_008:0826c10": "●二由離性故法界不異因果即法界非法界也。",
    "X05n0232_008:0826c11": "言下九准思者二中應云舉性為宗令離為趣離",
    "X05n0232_008:0826c12": "性為宗令亡法界為趣。",
    "X05n0232_008:0826c13": "●三由離性不泯性故法界即因果時法界寂然則",
    "X05n0232_008:0826c14": "以非法界為法界也。",
    "X05n0232_008:0826c15": "三即離性為宗不泯性為趣以性本自離不待泯",
    "X05n0232_008:0826c16": "故又離性不泯性為宗令亡法界不礙法界為趣。",
    "X05n0232_008:0826c17": "●四由離相不壞相故因果即法界時因果歷然則",
    "X05n0232_008:0826c18": "以非因果為因果也。",
    "X05n0232_008:0826c19": "四以離相為宗不壞相為趣相本自離不待壞故",
    "X05n0232_008:0826c20": "又離相不壞相為宗令亡因果不壞因果為趣。",
    "X05n0232_008:0826c21": "●五離相不異離性故因果法界雙泯俱融逈超言",
    "X05n0232_008:0826c22": "慮。",
    "X05n0232_008:0826c23": "五離相為宗不異離性為趣由性相不異故若異",
    "X05n0232_008:0826c24": "離性非真離相故若離相不異離性為宗令雙融",
    "X05n0232_008:0827a01": "性相俱泯為趣。",
    "X05n0232_008:0827a02": "●六由不壞不異不泯故因果法界俱存現前爛然",
    "X05n0232_008:0827a03": "可見。",
    "X05n0232_008:0827a04": "六不壞相為宗不異不泯性為趣若離不泯有不",
    "X05n0232_008:0827a05": "壞者是定有故又不壞不異不泯為宗令俱存現",
    "X05n0232_008:0827a06": "前為趣。",
    "X05n0232_008:0827a07": "●七由五六存泯復不異故超視聽之妙法無不恒",
    "X05n0232_008:0827a08": "通見聞絕思議之深義未嘗礙於言念。",
    "X05n0232_008:0827a09": "七雙存為宗不異雙泯為趣以即泯而存方是存",
    "X05n0232_008:0827a10": "故又雙存不異雙泯為宗令超視聽思議不礙見",
    "X05n0232_008:0827a11": "聞言念為趣然超視聽之妙法約相說絕思議之",
    "X05n0232_008:0827a12": "深義約性說。",
    "X05n0232_008:0827a13": "●八由法界性融不可分故即法界之因果各同時",
    "X05n0232_008:0827a14": "全攝法界無不皆盡。",
    "X05n0232_008:0827a15": "八法界為宗性融不可分為趣又法界性融不可",
    "X05n0232_008:0827a16": "分為宗令因果各攝法界為趣。",
    "X05n0232_008:0827a17": "●九因果各全攝法界時因果隨法界各互於因果",
    "X05n0232_008:0827a18": "中現是故佛中有菩薩普賢中有佛也。",
    "X05n0232_008:0827a19": "九因果各全攝法界為宗令因果互在為趣。",
    "X05n0232_008:0827a20": "●十因果二位各隨差別之法無不該攝法界故一",
    "X05n0232_008:0827a21": "一法一一行一一位一一德皆各總攝無盡無盡帝",
    "X05n0232_008:0827a22": "網重重諸法門海是謂華嚴無盡宗趣。",
    "X05n0232_008:0827a23": "十二位差別皆攝法界為宗一一行位無盡為趣。",
    "X05n0232_008:0827a24": "▲上之四門初一即體之用次一即用之體三即體",
    "X05n0232_008:0827b01": "用雙顯四即體用鎔融。",
    "X05n0232_008:0827b02": "上之四門下第三總結於中四初以體用收之體",
    "X05n0232_008:0827b03": "即前性用即前相。",
    "X05n0232_008:0827b04": "▲又初一即因果緣起次一即理實法界三即雙明",
    "X05n0232_008:0827b05": "後一即不思議。",
    "X05n0232_008:0827b06": "二又初一即因果下以宗中十一字收之。",
    "X05n0232_008:0827b07": "▲既以第四融前則四門一揆。",
    "X05n0232_008:0827b08": "三既以下總融四門。",
    "X05n0232_008:0827b09": "▲故即照而遮即遮而照雙照雙遮圓明一觀契斯",
    "X05n0232_008:0827b10": "宗趣矣。",
    "X05n0232_008:0827b11": "四故即照下會歸心觀在法為離在心為遮在法",
    "X05n0232_008:0827b12": "不壞在心為照遮即初之二門照即三四二門然",
    "X05n0232_008:0827b13": "初遮是即照之遮次照是即遮之照五即雙遮六",
    "X05n0232_008:0827b14": "即雙照七即正雙遮而雙照八即四門一揆圓明",
    "X05n0232_008:0827b15": "一觀九十隨一句中具攝於四亦一觀攝又十門",
    "X05n0232_008:0827b16": "齊鑒曰照無心於十曰遮雙照照前照遮雙遮遮",
    "X05n0232_008:0827b17": "前遮照言亡慮絕了了分明故上十門圓明一觀",
    "X05n0232_008:0827b18": "方契十門之旨合上四門之宗希領文繫之表也。",
    "X05n0232_008:0827b19": "▲第七部類品會者既知旨趣冲深未審能詮文言",
    "X05n0232_008:0827b20": "廣狹。",
    "X05n0232_008:0827b21": "第七部類品會下此章有二先辨來意。",
    "X05n0232_008:0827b22": "▲於中有四一彰本部二顯品會三明支類四辨論",
    "X05n0232_008:0827b23": "釋。",
    "X05n0232_008:0827b24": "後於中有四下初開章二解釋今初也。",
    "X05n0232_008:0827c01": "▲初中性海之詮常說遍說言窮法界難可限量今",
    "X05n0232_008:0827c02": "自狹之寬略為十類。",
    "X05n0232_008:0827c03": "初中下二解釋有四初彰本部二顯品會三明支",
    "X05n0232_008:0827c04": "類四辨論釋初中又二初總明二別釋今初總也。",
    "X05n0232_008:0827c05": "▲一略本經即今所傳八十卷本及舊譯六十卷皆",
    "X05n0232_008:0827c06": "是十萬偈中之略譯未盡故。",
    "X05n0232_008:0827c07": "一略本下二別釋分十今初可知。",
    "X05n0232_008:0827c08": "▲二下本經謂摩訶衍藏是文殊師利於阿難海於",
    "X05n0232_008:0827c09": "鐵圍山間結集此經收入龍宮龍樹菩薩往龍宮見",
    "X05n0232_008:0827c10": "此大不思議經有其三本下本有十萬偈四十八品",
    "X05n0232_008:0827c11": "龍樹誦得流傳於世故智度論詺此為不思議經有",
    "X05n0232_008:0827c12": "十萬偈梁攝論中名百千經西域記說遮俱盤國有",
    "X05n0232_008:0827c13": "此具本。",
    "X05n0232_008:0827c14": "摩訶衍藏是文殊等者即集法經說有三阿難一",
    "X05n0232_008:0827c15": "阿難此云慶喜持聲聞藏二阿難跋陀此云喜賢",
    "X05n0232_008:0827c16": "持獨覺藏三阿難伽羅此云喜海持菩薩藏但是",
    "X05n0232_008:0827c17": "一人隨德名別由此阿難多聞聞持其聞積集三",
    "X05n0232_008:0827c18": "慧齊備文義並持於三藏教總持自在言鐵圍山",
    "X05n0232_008:0827c19": "間者纂靈記說然此記本是藏和尚製後經修飾",
    "X05n0232_008:0827c20": "其間經論所無皆問日照三藏乃西域相傳耳而",
    "X05n0232_008:0827c21": "纂靈記及刊定記皆言智度論說未見其文金剛",
    "X05n0232_008:0827c22": "仙論亦同此說云佛記鐵圍山外二界中間召集",
    "X05n0232_008:0827c23": "阿羅漢八十億那由他菩薩無量無邊恒河沙等",
    "X05n0232_008:0827c24": "結集言龍樹菩薩往龍宮見此大不思議經有其",
    "X05n0232_008:0828a01": "三本等者纂靈記引真諦三藏西域記說龍樹別",
    "X05n0232_008:0828a02": "傳亦說入龍宮見經之緣廣如別說然龍樹案七",
    "X05n0232_008:0828a03": "卷楞伽經如來記云大慧汝應知善逝涅槃後未",
    "X05n0232_008:0828a04": "來世當有持於我法者南天竺國中大名德比丘",
    "X05n0232_008:0828a05": "厥號為龍樹能破有無宗世間中顯我無上大乘",
    "X05n0232_008:0828a06": "法得初歡喜地往生安樂國唐三藏西域記亦廣",
    "X05n0232_008:0828a07": "說其行跡言遮拘盤國有其具本者案隋開皇三",
    "X05n0232_008:0828a08": "寶錄其于闐東南二千餘里有遮拘盤國彼國君",
    "X05n0232_008:0828a09": "王歷業相傳敬重大乘諸國名僧入其境者並皆",
    "X05n0232_008:0828a10": "試練若小乘學者即遣而不留摩訶衍入請留供",
    "X05n0232_008:0828a11": "養王宮內有華嚴摩訶般若大集等經並十萬偈",
    "X05n0232_008:0828a12": "王躬受持親執戶鑰香華供養種種莊嚴懸諸綵",
    "X05n0232_008:0828a13": "幡間以時菓誘諸王子使入禮拜令其迴向又此",
    "X05n0232_008:0828a14": "國東南可二十里有山甚險其內置華嚴大集方",
    "X05n0232_008:0828a15": "等寶積楞伽方廣舍利弗陀羅尼華聚陀羅尼都",
    "X05n0232_008:0828a16": "薩羅藏摩訶般若大雲等經凡一十二部皆十萬",
    "X05n0232_008:0828a17": "偈國法相承傳寶守護初東晉有沙門支法領志",
    "X05n0232_008:0828a18": "樂大乘損軀求法裹粮抗策至拘盤國竭誠請禱",
    "X05n0232_008:0828a19": "遂得華嚴前分三萬六千偈賷來至此即東晉朝",
    "X05n0232_008:0828a20": "所譯是也然而龍樹具本以從上昇法領半珠遂",
    "X05n0232_008:0828a21": "行東土聖凡證異華梵音隔脩途阻絕妙旨淪湑",
    "X05n0232_008:0828a22": "落簡遺編僅傳兼半又案今于闐所進蓋逾四萬",
    "X05n0232_008:0828a23": "偈其晉經第一會所說華藏世界文多闕略取悟",
    "X05n0232_008:0828a24": "無由至八十卷爛然可見雖十萬之未全已四萬",
    "X05n0232_008:0828b01": "之多具即上略本也。",
    "X05n0232_008:0828b02": "▲三中本經即彼所見有四十九萬八千八百偈一",
    "X05n0232_008:0828b03": "千二百品。",
    "X05n0232_008:0828b04": "▲四上本經即彼所見有十三千大千世界微塵數",
    "X05n0232_008:0828b05": "偈一四天下微塵數品此上二本非閻浮提人心力",
    "X05n0232_008:0828b06": "能持故不傳之。",
    "X05n0232_008:0828b07": "▲五普眼經即海雲所持以大海量墨須彌聚筆書",
    "X05n0232_008:0828b08": "此普眼法門一品中一門一門中一法一法中一義",
    "X05n0232_008:0828b09": "一義中一句不得少分何況能盡但是入法界菩薩",
    "X05n0232_008:0828b10": "陀羅尼力之所能持已下諸經並非凡力能受。",
    "X05n0232_008:0828b11": "即海雲所持等者是善財第三善友如六十二經。",
    "X05n0232_008:0828b12": "▲六同說經謂約一類須彌山形世界遍於虗空容",
    "X05n0232_008:0828b13": "毛端處以言聲說無有窮盡如不思議法品云如一",
    "X05n0232_008:0828b14": "佛身以神通力轉如是等差別法輪一切世法無能",
    "X05n0232_008:0828b15": "為喻如是盡虗空界一一毛端分量之處乃至一一",
    "X05n0232_008:0828b16": "化身皆如是說音聲文字句義一一充滿法界等又",
    "X05n0232_008:0828b17": "阿僧祇品云光中現佛不可說佛所說法不可說乃",
    "X05n0232_008:0828b18": "至於彼一一修多羅分別法門不可說等此意但約",
    "X05n0232_008:0828b19": "一類音聲說法已不可結集豈下位能持。",
    "X05n0232_008:0828b20": "不思議法品者教起因緣法爾因中已引又阿僧",
    "X05n0232_008:0828b21": "祇品者教體中帝網體中已引。",
    "X05n0232_008:0828b22": "▲七異說經謂樹形等世界既異其中眾生報類亦",
    "X05n0232_008:0828b23": "別如來於彼現身立教施設不同不可定其色與非",
    "X05n0232_008:0828b24": "色言非言等則部類難量。",
    "X05n0232_008:0828c01": "色與非色言非言等者色與非色對聲名等為體",
    "X05n0232_008:0828c02": "中以聲為體即色蘊攝名等為體即非色蘊故今",
    "X05n0232_008:0828c03": "並不可定之言非言等兼對諸法顯義體聲名句",
    "X05n0232_008:0828c04": "文並屬於言諸法顯義即非言等今異界類別故",
    "X05n0232_008:0828c05": "不可定。",
    "X05n0232_008:0828c06": "▲八主伴經謂遮那所說雖遍法界然與諸佛互為",
    "X05n0232_008:0828c07": "主伴如說十住時十方來證皆言我國皆說等則前",
    "X05n0232_008:0828c08": "七經皆有主伴。",
    "X05n0232_008:0828c09": "▲九眷屬經謂餘根器不能聞此通方之說隨宜說",
    "X05n0232_008:0828c10": "教令入此門皆為此經勝方便故名為眷屬故下云",
    "X05n0232_008:0828c11": "普眼修多羅以佛剎微塵數修多羅為眷屬等則前",
    "X05n0232_008:0828c12": "八皆有眷屬。",
    "X05n0232_008:0828c13": "▲十圓滿經謂此上諸本總融為一無盡大修多羅",
    "X05n0232_008:0828c14": "海隨一會一品一句一文皆攝一切無有分限故現",
    "X05n0232_008:0828c15": "相品云毗盧遮那佛願力周法界一切國土中恒轉",
    "X05n0232_008:0828c16": "無上輪等故七十三中名圓滿因輪此之謂也。",
    "X05n0232_008:0828c17": "七十三中名圓滿因輪者晉經但名圓滿修多羅",
    "X05n0232_008:0828c18": "此是大願精進力夜神敘昔為善伏太子救於獄",
    "X05n0232_008:0828c19": "囚半月行施就戮時臨如來入會為說此經。",
    "X05n0232_008:0828c20": "▲第二品會差別者即顯今經與晉譯同異。",
    "X05n0232_008:0828c21": "第二品會差別中二初總明。",
    "X05n0232_008:0828c22": "▲今經九會以晉經第七會初闕十定品重會普光",
    "X05n0232_008:0828c23": "故唯八會。",
    "X05n0232_008:0828c24": "後今經九會下別辨於中先明會差別後今有三",
    "X05n0232_008:0829a01": "十九品下彰品不同今初言九會者下隨文釋中",
    "X05n0232_008:0829a02": "具列今當略示謂初三會各有六品四有四品五",
    "X05n0232_008:0829a03": "有三品六有一品七有十一品八九各唯一品故",
    "X05n0232_008:0829a04": "三十九言九會者第一菩提場會(從第一經至第十一)第二",
    "X05n0232_008:0829a05": "普光法堂會(從第十二至第十五)第三忉利天宮會(從第十六至第",
    "X05n0232_008:0829a06": "十八)第四夜摩天宮會(從第十九至二十一)第五兜率天宮會",
    "X05n0232_008:0829a07": "(從第二十二至三十三)第六他化自在天宮會(從第三十四至三十九)",
    "X05n0232_008:0829a08": "第七重會普光法堂會(從第四十至五十二)第八三重普光",
    "X05n0232_008:0829a09": "法堂會(從第五十三至五十九)第九逝多園林會(從第六十盡第八十)",
    "X05n0232_008:0829a10": "其九會名至下疏辨。",
    "X05n0232_008:0829a11": "▲今經有三十九品初會有六品彼經唯三十四由",
    "X05n0232_008:0829a12": "初會中唯有二品一世間淨眼品即今世主品二盧",
    "X05n0232_008:0829a13": "舍那品即今現相已下五品初會闕四兼闕十定故",
    "X05n0232_008:0829a14": "唯三十四品餘諸品會大同名有小異至文當顯。",
    "X05n0232_008:0829a15": "言今有三十九品者以會會之中各有序正等故",
    "X05n0232_008:0829a16": "次第云何第一會有六品者一世主妙嚴品二現",
    "X05n0232_008:0829a17": "相品三普賢三昧品四世界成就品五華藏世界",
    "X05n0232_008:0829a18": "品六毗盧遮那品第二會六品者七名號品八四",
    "X05n0232_008:0829a19": "諦品九光明覺品十菩薩問明品十一淨行品十",
    "X05n0232_008:0829a20": "二賢首品第三會六品者第十三昇須彌山頂品",
    "X05n0232_008:0829a21": "十四須彌頂上偈讚品十五十住品十六梵行品",
    "X05n0232_008:0829a22": "十七初發心功德品十八明法品第四會四品者",
    "X05n0232_008:0829a23": "第十九昇夜摩天宮品二十夜摩宮中偈讚品二",
    "X05n0232_008:0829a24": "十一十行品二十二十無盡藏品第五會三品者",
    "X05n0232_008:0829b01": "第二十三昇兜率天宮品二十四兜率宮中偈讚",
    "X05n0232_008:0829b02": "品二十五十迴向品第六會一品即第二十六十",
    "X05n0232_008:0829b03": "地品第七會十一品者第二十七十定品二十八",
    "X05n0232_008:0829b04": "十通品二十九十忍品三十阿僧祇品三十一如",
    "X05n0232_008:0829b05": "來壽量品三十二諸菩薩住處品三十三佛不思",
    "X05n0232_008:0829b06": "議法品三十四如來十身相海品三十五隨好光",
    "X05n0232_008:0829b07": "明功德品三十六普賢行品三十七如來出現品",
    "X05n0232_008:0829b08": "第八會一品即第三十八離世間品第九會一品",
    "X05n0232_008:0829b09": "即第三十九入法界品所以次第爾者夫聖人設",
    "X05n0232_008:0829b10": "教必有其漸將欲命乎微言先說三種世間嚴事",
    "X05n0232_008:0829b11": "為九會之都序起大法之源由故受之以世主妙",
    "X05n0232_008:0829b12": "嚴品同諸經之序分二由致既彰將陳正說海眾",
    "X05n0232_008:0829b13": "興念舉其問端如來將酬先現瑞相口光遠召菩",
    "X05n0232_008:0829b14": "薩來儀毫光普矚示說法主震動剎網以警群機",
    "X05n0232_008:0829b15": "佛前現花表說依果白毫出眾彰教從佛流總為",
    "X05n0232_008:0829b16": "說法之端倪故受之以如來現相品三瑞相既著",
    "X05n0232_008:0829b17": "法主將宣如來長子即普賢菩薩毫光既示懸解",
    "X05n0232_008:0829b18": "聖心欲顯難思先明入定內觀事理外鑒根宜上",
    "X05n0232_008:0829b19": "感佛加下為物軌故受之以普賢三昧品四既入",
    "X05n0232_008:0829b20": "至定諸佛讚揚定起發言言必真當先陳如來依",
    "X05n0232_008:0829b21": "報總說剎海源由故受之以世界成就品五成就",
    "X05n0232_008:0829b22": "乃總名剎海次別彰本師首所嚴淨安布成立無",
    "X05n0232_008:0829b23": "盡莊嚴量等虗空塵含法界故受之以華藏世界",
    "X05n0232_008:0829b24": "品六依報殊勝必有所因其猶源遠流長根深果",
    "X05n0232_008:0829c01": "茂故說昔為太子歷事難思備修勝因嚴淨剎海",
    "X05n0232_008:0829c02": "即舉人顯法故受之以毗盧遮那品上之六品總",
    "X05n0232_008:0829c03": "明所信因果為第一會亦名舉果勸樂生信分也",
    "X05n0232_008:0829c04": "次第二會有六品者七由上所信方舉依果欲起",
    "X05n0232_008:0829c05": "深信復須識正故先明如來三業正報謂身語意",
    "X05n0232_008:0829c06": "身是其總故先明之應物成身隨宜立號故受之",
    "X05n0232_008:0829c07": "以名號品八言隨物欲廣說法輪展四諦之法門",
    "X05n0232_008:0829c08": "名周法界一一世界各有四百億十千之名故受",
    "X05n0232_008:0829c09": "之以四聖諦品九身語既彰意業將顯意玄叵測",
    "X05n0232_008:0829c10": "仍帶身明故足輪放光照事警物文殊普遍說智",
    "X05n0232_008:0829c11": "光明雙照事理警令悟入身智二照合為一光令",
    "X05n0232_008:0829c12": "二覺齊圓故受之以光明覺品十上之三品復為",
    "X05n0232_008:0829c13": "所信正報之果次當正說十信法門有解行德先",
    "X05n0232_008:0829c14": "明解窮玄致謂十甚深十首菩薩互相激揚故受",
    "X05n0232_008:0829c15": "之以菩薩問明品十一既有正解復須正行歷境",
    "X05n0232_008:0829c16": "造修悲智雙運無障不寂故受之以淨行品十二",
    "X05n0232_008:0829c17": "解行既圓便成勝德住於圓位以圓功德而自莊",
    "X05n0232_008:0829c18": "嚴以圓力用建立眾生賢首說此故受之以賢首",
    "X05n0232_008:0829c19": "品上之三品明十信法第三會六品者第十三由",
    "X05n0232_008:0829c20": "上十信已周將說住故不動覺樹而昇釋天體用",
    "X05n0232_008:0829c21": "無方赴於物欲其猶澄江一月三舟共觀一舟停",
    "X05n0232_008:0829c22": "住二舟南北南者見月千里隨南北者見月千里",
    "X05n0232_008:0829c23": "隨北停舟之者見月不移是為此月不離中流而",
    "X05n0232_008:0829c24": "往南北如來應現類此可知即體之用無不普周",
    "X05n0232_008:0830a01": "去住在緣佛無動靜不動而遍以赴彼機故受之",
    "X05n0232_008:0830a02": "以昇須彌山頂品十四既至彼天菩薩雲集讚揚",
    "X05n0232_008:0830a03": "佛德顯住體深玄故受之以須彌頂上偈讚品十",
    "X05n0232_008:0830a04": "五感應已交正陳所說明信滿入位得正定心以",
    "X05n0232_008:0830a05": "深般若住於真理故受之以十住品第十六十住",
    "X05n0232_008:0830a06": "是位別行不同若欲通修皆須淨行故觀十種境",
    "X05n0232_008:0830a07": "入甚深觀觀法盡也正法當興惑智亡也真智方",
    "X05n0232_008:0830a08": "起修佛十力起四等心悲智雙流初發心時便成",
    "X05n0232_008:0830a09": "正覺故受之以梵行品十七行位既具次彰勝德",
    "X05n0232_008:0830a10": "十住之德後後過前但明初住以況於後初發心",
    "X05n0232_008:0830a11": "住德已難量由無分齊等虗空界舉斯勝德勸物",
    "X05n0232_008:0830a12": "發心故受之以初發心功德品十八自分已圓將",
    "X05n0232_008:0830a13": "趣十行說於明門以為勝進故受之以明法品第",
    "X05n0232_008:0830a14": "四會四品者第十九上之六品十住已圓將欲說",
    "X05n0232_008:0830a15": "行亦須赴感故受之以昇夜摩天宮品二十佛既",
    "X05n0232_008:0830a16": "赴感助化讚揚顯十行體皆依佛智故受之以夜",
    "X05n0232_008:0830a17": "摩宮中偈讚品二十一由致既彰正說中賢十行",
    "X05n0232_008:0830a18": "之位故受之以十行品二十二自分已終欲階後",
    "X05n0232_008:0830a19": "位蘊積眾行擬將迴向故受之以十無盡藏品第",
    "X05n0232_008:0830a20": "五會三品者二十三前第四會行德既具將說迴",
    "X05n0232_008:0830a21": "向說主赴感故受之以昇兜率天宮品二十四十",
    "X05n0232_008:0830a22": "方雲集助化讚揚顯迴向願皆依佛智故受之以",
    "X05n0232_008:0830a23": "兜率宮中偈讚品二十五由致既彰正說上賢十",
    "X05n0232_008:0830a24": "向之行謂迴向三處而無障礙大悲普覆迴向眾",
    "X05n0232_008:0830b01": "生大智上求故迴向菩提入理雙寂故迴向實際",
    "X05n0232_008:0830b02": "三無前後大願普周故受之以十迴向品上之三",
    "X05n0232_008:0830b03": "品已周上賢離進趣相更無勝進第六會一品者",
    "X05n0232_008:0830b04": "即第二十六十地一品謂上之三會三賢既具解",
    "X05n0232_008:0830b05": "行願周親證真如有十重勝德如地普載生成萬",
    "X05n0232_008:0830b06": "物若四河入海同趣佛智寶珠十德漸漸增修大",
    "X05n0232_008:0830b07": "地十山嶷然高出大海十德德德該通為諸如來",
    "X05n0232_008:0830b08": "微妙智業故受之以十地品第七會十一品者第",
    "X05n0232_008:0830b09": "二十七十定品謂十地既滿將成正覺十地勝進",
    "X05n0232_008:0830b10": "立等覺名等覺法門量同法界略申數義以顯深",
    "X05n0232_008:0830b11": "玄先明十定窮盡法源能為通用智慧之本故受",
    "X05n0232_008:0830b12": "之以十定品二十八依定之用量周法界故受之",
    "X05n0232_008:0830b13": "以十通品二十九定通難思特由智極故終明智",
    "X05n0232_008:0830b14": "慧玄奧宏廣故受之以十忍品忍即智也三十上",
    "X05n0232_008:0830b15": "定通智用一一難量若欲校量非數能數故須歷",
    "X05n0232_008:0830b16": "數至不可說積不可說以至十重校量等覺功德",
    "X05n0232_008:0830b17": "難知以況妙覺位德微細阿僧祇為大數之首故",
    "X05n0232_008:0830b18": "受之以阿僧祇品三十一僧祇所說微細難知念",
    "X05n0232_008:0830b19": "劫圓融剎那莫窮其際塵剎該攝一塵有無盡普",
    "X05n0232_008:0830b20": "賢今略陳指事明窮一切時故受之以如來壽量",
    "X05n0232_008:0830b21": "品以劫為日後後倍前剎劫難窮佛壽亦爾故云",
    "X05n0232_008:0830b22": "壽量三十二復明遍一切處上就實說塵塵皆是",
    "X05n0232_008:0830b23": "諸佛菩薩所居今指事就麤令歸心有在故受之",
    "X05n0232_008:0830b24": "以菩薩住處品三十三佛不思議法品者上之六",
    "X05n0232_008:0830c01": "品只辨等覺法門等覺義周終明妙覺妙覺之果",
    "X05n0232_008:0830c02": "略有二義一不可說二可寄言寄言之中復有二",
    "X05n0232_008:0830c03": "義一差別說二平等說差別說者即次下三品酬",
    "X05n0232_008:0830c04": "前諸因因果別故初總明佛德逈超言念故受之",
    "X05n0232_008:0830c05": "以佛不思議法品三十四次辨身相普周總有十",
    "X05n0232_008:0830c06": "蓮華藏世界海微塵數相一一相用遍周法界深",
    "X05n0232_008:0830c07": "廣難陳故受之以如來十身相海品三十五大相",
    "X05n0232_008:0830c08": "既爾隨好更多一一好中有多光明一一光明用",
    "X05n0232_008:0830c09": "周法界破地獄苦生兜率天三重頓圓十地速滿",
    "X05n0232_008:0830c10": "彰於此用故受之以隨好光明功德品三十六上",
    "X05n0232_008:0830c11": "皆差別因果次有二品明平等因果謂因無異果",
    "X05n0232_008:0830c12": "之因果無異因之果因果交徹平等不二不二而",
    "X05n0232_008:0830c13": "二因果歷然因即普賢行門故受之以普賢行品",
    "X05n0232_008:0830c14": "三十七明果即十門出現性起圓融故受之以如",
    "X05n0232_008:0830c15": "來出現品上之六會總辨修因契果生解分竟第",
    "X05n0232_008:0830c16": "八一會唯一品者即離世間品由上差別平等因",
    "X05n0232_008:0830c17": "果生解既終今攝解成行六位頓修辨二千行門",
    "X05n0232_008:0830c18": "一時齊起而處世無染故受之以離世間品第九",
    "X05n0232_008:0830c19": "會唯一品者即入法界品近望上文大行既具則",
    "X05n0232_008:0830c20": "證法界遠取諸會信解行圓本在於證依人證入",
    "X05n0232_008:0830c21": "故次辨之如來自入師子頻申三昧即果法界令",
    "X05n0232_008:0830c22": "諸大眾頓證法界善財歷位漸證法界頓漸該羅",
    "X05n0232_008:0830c23": "本末融會皆證法界故受之以入法界品是知無",
    "X05n0232_008:0830c24": "盡教海唯證相應無盡法門自此略畢故末偈云",
    "X05n0232_008:0831a01": "剎塵心念可數知大海中水可飲盡虗空可量風",
    "X05n0232_008:0831a02": "可繫無能盡說佛功德則言思道斷矣故三十九",
    "X05n0232_008:0831a03": "品條貫真詮令無盡法門宛如在目故云今經有",
    "X05n0232_008:0831a04": "三十九品彼經唯三十四下辨晉經有闕開合可",
    "X05n0232_008:0831a05": "知。",
    "X05n0232_008:0831a06": "▲第三明支類者。",
    "X05n0232_008:0831a07": "第三明支類等者分二初標二釋今初支即支流",
    "X05n0232_008:0831a08": "支者分也亦如樹枝從一樹身分出支分本即華",
    "X05n0232_008:0831a09": "嚴故此中言流如從一池流出諸派故大部如池",
    "X05n0232_008:0831a10": "別行如派故類即流類此中言流取相似流類之",
    "X05n0232_008:0831a11": "義謂餘別經不從大部出義勢相似即今經流類",
    "X05n0232_008:0831a12": "故。",
    "X05n0232_008:0831a13": "▲於中復二先顯支流即別行經藏中兜沙經一卷",
    "X05n0232_008:0831a14": "是名號品菩薩本業經一卷是淨行品小十住經一",
    "X05n0232_008:0831a15": "卷是十住品大十住經四卷及漸備一切智德經四",
    "X05n0232_008:0831a16": "卷並是十地品等目菩薩所問三昧經二卷是十定",
    "X05n0232_008:0831a17": "品無邊功德經一卷是壽量品如來性起微密藏經",
    "X05n0232_008:0831a18": "兩卷是出現品度世經六卷是離世間品羅摩伽經",
    "X05n0232_008:0831a19": "三卷是入法界品此等並是隨器受持大本流出。",
    "X05n0232_008:0831a20": "於中復二下二釋分二今初顯支流也小十住經",
    "X05n0232_008:0831a21": "者以古德譯十地亦云十住或云十住地今言小",
    "X05n0232_008:0831a22": "者即地前十住今言大者即十地經非以卷少為",
    "X05n0232_008:0831a23": "小等言漸備一切智德者一切智即佛智十地即",
    "X05n0232_008:0831a24": "佛智中十德如海十德以十地之法後後深於前",
    "X05n0232_008:0831b01": "前故云漸備故地影像中明十地行相次第現前",
    "X05n0232_008:0831b02": "則能趣入一切智智即漸備義又如阿耨達池流",
    "X05n0232_008:0831b03": "出四河復更增長乃至入海又如寶珠十德後後",
    "X05n0232_008:0831b04": "過前皆漸備義言無邊功德經者以前剎之劫為",
    "X05n0232_008:0831b05": "後剎之日後後勝前明功德無邊矣言羅摩伽者",
    "X05n0232_008:0831b06": "即入法界之梵語也羅者離垢染義摩者轉義伽",
    "X05n0232_008:0831b07": "者一合義謂離垢染轉即淨法界一合即入義。",
    "X05n0232_008:0831b08": "▲二明流類謂修慈經一卷金剛鬘經一卷如來不",
    "X05n0232_008:0831b09": "思議境界經一卷並是華嚴流類而非本部別行。",
    "X05n0232_008:0831b10": "▲或是別行來未盡者未敢詳定餘如纂靈記辯。",
    "X05n0232_008:0831b11": "二明流類等者疏文有二先正明是類非本部之",
    "X05n0232_008:0831b12": "支後或是別行下彰有支義古德見今經所無將",
    "X05n0232_008:0831b13": "為流類本部來既未盡是此別行復何可定多聞",
    "X05n0232_008:0831b14": "闕疑故云未敢詳定。",
    "X05n0232_008:0831b15": "▲第四論釋者略舉其四。",
    "X05n0232_008:0831b16": "第四論釋者下分二初總標舉二別釋今初標也。",
    "X05n0232_008:0831b17": "▲一龍樹既得下本遂造大不思議論亦十萬頌備",
    "X05n0232_008:0831b18": "傳西域此方十住毗婆沙論十六卷即是彼論釋十",
    "X05n0232_008:0831b19": "地中初之二地。",
    "X05n0232_008:0831b20": "一龍樹下二別釋有四今初可知。",
    "X05n0232_008:0831b21": "▲二世親菩薩造十地論釋十地品魏朝勒那三藏",
    "X05n0232_008:0831b22": "及菩提流支各翻一本光統奏請令二三藏參成一",
    "X05n0232_008:0831b23": "本為十二卷即今現傳。",
    "X05n0232_008:0831b24": "▲三北齊劉謙之於清涼山感通造論六百卷備釋",
    "X05n0232_008:0831c01": "一經。",
    "X05n0232_008:0831c02": "▲四後魏僧靈辨於五臺山頂載此經行道一載遂",
    "X05n0232_008:0831c03": "悟玄旨造論一百卷亦傳於世。",
    "X05n0232_008:0831c04": "三北齊劉謙之等者及與靈辨並如纂靈記下當",
    "X05n0232_008:0831c05": "重出但今云行道一載即是傳文若准論序不言",
    "X05n0232_008:0831c06": "年數又但云於懸瓮山嵩巖寺頂戴華嚴經勇猛",
    "X05n0232_008:0831c07": "行道足破血流膝步慇懃精誠感悟不言清涼多",
    "X05n0232_008:0831c08": "是隨方之人欲美其處故取太原當處明之傳既",
    "X05n0232_008:0831c09": "云在清涼必託勝境況傳中所明經歷數處造論",
    "X05n0232_008:0831c10": "方終百軸。",
    "X05n0232_008:0831c11": "▲第八傳譯感通分二先明翻譯年代後明傳通感",
    "X05n0232_008:0831c12": "應。",
    "X05n0232_008:0831c13": "第八傳譯下分二初標章二別釋今初也。",
    "X05n0232_008:0831c14": "▲前中此經前後通唯二譯並其補闕四本不同。",
    "X05n0232_008:0831c15": "前中下第二別釋分二初明翻譯年代亦分為二",
    "X05n0232_008:0831c16": "初略明一晉義熈下二別釋分四。",
    "X05n0232_008:0831c17": "▲一晉義熈十四年北天竺三藏佛度跋陀羅此云",
    "X05n0232_008:0831c18": "覺賢於楊州謝司空寺翻梵本三萬六千頌成晉經",
    "X05n0232_008:0831c19": "五十卷或六十卷沙門法業筆受慧嚴慧觀潤色謝",
    "X05n0232_008:0831c20": "司空寺者即今潤州興嚴寺是由興華嚴故。",
    "X05n0232_008:0831c21": "佛度跋陀羅此云覺賢等者案纂靈記本姓釋氏",
    "X05n0232_008:0831c22": "迦維羅衛國人甘露飯王之苗裔賢三歲而孤八",
    "X05n0232_008:0831c23": "歲喪母為外氏所鞠從袒鳩摩利聞其聰敏乃度",
    "X05n0232_008:0831c24": "為沙彌同學一月誦習賢乃一日當之及受具戒",
    "X05n0232_008:0832a01": "博覽群經多所綜達少以禪律馳名嘗與同學僧",
    "X05n0232_008:0832a02": "伽達多遊處積年知其已證不還果嘗願遊方以",
    "X05n0232_008:0832a03": "弘至化會秦沙門智嚴至罽賓國問彼國僧誰可",
    "X05n0232_008:0832a04": "流化東土咸云賢可賢本受禪業於佛大仙佛大",
    "X05n0232_008:0832a05": "仙時亦在罽賓國知嚴求人東化亦謂嚴曰可以",
    "X05n0232_008:0832a06": "振維僧徒宣授正法即賢其人也嚴即投誠至請",
    "X05n0232_008:0832a07": "賢遂默而許焉於是辭師東邁涉路三載寒暑備",
    "X05n0232_008:0832a08": "受艱危罄盡或層巖四合鳥道躋雲或連氷千里",
    "X05n0232_008:0832a09": "風行雪臥每清暉啟曙即潛伏幽林皓月淪霄乃",
    "X05n0232_008:0832a10": "崩波未路飛梯架逈捫索憑虗危懼日尋資粮時",
    "X05n0232_008:0832a11": "絕至於交阯方漸夷途附舶海行備經危險方達",
    "X05n0232_008:0832a12": "青州東萊郡聞羅什在長安欣然而來後遊東晉",
    "X05n0232_008:0832a13": "至安帝義熈十四年吳郡內史孟顗右衛將軍褚",
    "X05n0232_008:0832a14": "叔度請譯此經別造淨室其年三月十日起首賢",
    "X05n0232_008:0832a15": "乃手執梵文共沙門法業慧嚴等百有餘人於道",
    "X05n0232_008:0832a16": "場寺詮譯指文會理通言適妙故道場寺猶有華",
    "X05n0232_008:0832a17": "嚴堂焉永嘉六年卒時春秋七十有一手屈三指",
    "X05n0232_008:0832a18": "明得阿那含果餘廣如傳業公未詳氏族風格秀",
    "X05n0232_008:0832a19": "整學無常師遍閱群教每以為未能探微照極常",
    "X05n0232_008:0832a20": "快然不足後遇覺賢請譯華嚴籌諮義理數歲之",
    "X05n0232_008:0832a21": "後廓然有所通悟因顧其友人曰聖教司南於是",
    "X05n0232_008:0832a22": "乎在遂敷弘幽旨鬱為宗首著旨歸兩卷言行於",
    "X05n0232_008:0832a23": "世今少見本者以希聲初啟未遑曲盡時月淹久",
    "X05n0232_008:0832a24": "故多廢替慧嚴慧觀即什公八俊之二筆格高簡",
    "X05n0232_008:0832b01": "經論深博備於僧史謝司空寺者即道場寺從檀",
    "X05n0232_008:0832b02": "越呼之嚴觀並此寺僧言今潤州興嚴寺者晉時",
    "X05n0232_008:0832b03": "稱南楊州其境則濶今分出為潤州耳。",
    "X05n0232_008:0832b04": "▲二大唐永隆元年中天竺三藏地婆訶羅此云日",
    "X05n0232_008:0832b05": "照於西京太原寺譯出入法界品內兩處說文一從",
    "X05n0232_008:0832b06": "摩耶夫人後至彌勒菩薩前中間天主光等十善知",
    "X05n0232_008:0832b07": "識二從彌勒菩薩後至三千大千世界微塵數善知",
    "X05n0232_008:0832b08": "識前中間文殊申手過一百一十由旬案善財頂十",
    "X05n0232_008:0832b09": "五行經大德道成律師薄塵法師大乘基法師等同",
    "X05n0232_008:0832b10": "譯復禮法師潤文依六十卷本為定。",
    "X05n0232_008:0832b11": "日照三藏者住摩訶菩提及那爛陀寺風儀溫雅",
    "X05n0232_008:0832b12": "神機朗逸負笈研精琢玉成器屬玄奘三藏傳教",
    "X05n0232_008:0832b13": "東歸占風聖代以永隆初至於京師高宗弘顯釋",
    "X05n0232_008:0832b14": "門詔會龍象道成律師薄塵法師等十大德於魏",
    "X05n0232_008:0832b15": "國西寺翻譯經論時有賢首法師先以華嚴為業",
    "X05n0232_008:0832b16": "每嘆大教闕而未圓往就問之云晉第八會文來",
    "X05n0232_008:0832b17": "至此賢首遂與三藏對校果獲善財求善知識天",
    "X05n0232_008:0832b18": "主光等十善友文乃請譯補闕復譯密嚴等經十",
    "X05n0232_008:0832b19": "有餘部合二十四卷垂拱年中右脇而臥無疾而",
    "X05n0232_008:0832b20": "終門人等建塔於龍門山伊水之右後梁王武三",
    "X05n0232_008:0832b21": "思奏請置伽監制以香山為名月殿凌煙波涵倒",
    "X05n0232_008:0832b22": "景珠幡散逈影入飛雲功不日成乃迴天眷法門",
    "X05n0232_008:0832b23": "盛事今古莫儔。",
    "X05n0232_008:0832b24": "▲三證聖元年于闐三藏實叉難陀此云喜學於東",
    "X05n0232_008:0832c01": "都佛授記寺再譯舊文兼補諸闕計益九千頌通舊",
    "X05n0232_008:0832c02": "總四萬五千頌合成唐本八十卷大德義淨三藏弘",
    "X05n0232_008:0832c03": "景律師圓測法師神英法師法寶法師賢首法師等",
    "X05n0232_008:0832c04": "同譯復禮法師綴文。",
    "X05n0232_008:0832c05": "三證聖元年等者具如開元釋教錄第九證義譯",
    "X05n0232_008:0832c06": "文僧總一十三人俗官五人弘景禪師有表案經",
    "X05n0232_008:0832c07": "序中本於大遍空寺親受筆削故表云階下又親",
    "X05n0232_008:0832c08": "臨法座煥發序文自運仙毫首題名品七曜垂象",
    "X05n0232_008:0832c09": "景麗於三明八體成文光敷於五義法寶分行而",
    "X05n0232_008:0832c10": "錯落淨花入貫而昭彰九會真詮詞中悉現百城",
    "X05n0232_008:0832c11": "奧旨字下皆明。",
    "X05n0232_008:0832c12": "▲四則於前第三本中雖益數處却脫日照三藏所",
    "X05n0232_008:0832c13": "補文殊案善財頂之文即賢首師以新舊兩經勘以",
    "X05n0232_008:0832c14": "梵本將日照補文安喜學脫處遂得文續義連其文",
    "X05n0232_008:0832c15": "之要至下當辨今之所傳即第四本。",
    "X05n0232_008:0832c16": "其文之要至下當辯者八十卷初疏中具明意云",
    "X05n0232_008:0832c17": "前七十七末善財自云我以文殊故見諸難見者",
    "X05n0232_008:0832c18": "彼大功德尊願速還瞻覲七十九末彌勒廣示後",
    "X05n0232_008:0832c19": "友讚文殊德令往問文殊又云善男子汝當往詣",
    "X05n0232_008:0832c20": "文殊師利善知識所而問之言菩薩云何學菩薩",
    "X05n0232_008:0832c21": "行云何入普賢行門云何成就云何廣大云何隨",
    "X05n0232_008:0832c22": "順云何清淨云何圓滿善男子彼當為汝分別演",
    "X05n0232_008:0832c23": "說何以故文殊師利所有大願非餘無量百千億",
    "X05n0232_008:0832c24": "那由他菩薩之所能有等廣讚竟結云善男子汝",
    "X05n0232_008:0833a01": "應往詣文殊之所莫生疲厭今無文殊案頂十五",
    "X05n0232_008:0833a02": "行經令彌勒記言為虗善財不依彌勒之教先來",
    "X05n0232_008:0833a03": "擬往復違昔心又闕智照無二之相令後見普賢",
    "X05n0232_008:0833a04": "亦無因起故今有之諸過皆離故云其文之要上",
    "X05n0232_008:0833a05": "言文續義連。",
    "X05n0232_008:0833a06": "▲其第三本先已流傳故今世上之經猶多脫者即",
    "X05n0232_008:0833a07": "第三本願諸達識見闕而續之。",
    "X05n0232_008:0833a08": "▲二明傳通感應者自晉譯微言雙童現瑞唐翻至",
    "X05n0232_008:0833a09": "教則甘露呈祥冥衛昭然親紆御筆。",
    "X05n0232_008:0833a10": "二明傳通感應下疏文分三初正辯感應二出感",
    "X05n0232_008:0833a11": "應所以三感慶逢遇初中有六一翻譯二造論三",
    "X05n0232_008:0833a12": "書寫四讀誦五觀行六講說今初晉譯微言雙童",
    "X05n0232_008:0833a13": "現瑞者謂初於道場寺譯堂前池中每二青衣童",
    "X05n0232_008:0833a14": "子從池中出遊捧以香花舉眾皆見以此經久在",
    "X05n0232_008:0833a15": "龍宮龍王慶此傳通故令龍王給侍亦有善神護",
    "X05n0232_008:0833a16": "諸左右故下云冥衛昭然言唐翻至教甘露呈祥",
    "X05n0232_008:0833a17": "即則天夢普天降甘露故經序云甘露流津預夢",
    "X05n0232_008:0833a18": "庚申之夕膏雨灑潤後覃壬戌之辰以十四日辛",
    "X05n0232_008:0833a19": "酉初譯前後各一日有感徵也冥衛昭然下成上",
    "X05n0232_008:0833a20": "二譯此句成上晉譯如上已引亦有善神護諸左",
    "X05n0232_008:0833a21": "右故言新紆御筆者即成上唐翻然事即因講以",
    "X05n0232_008:0833a22": "則天言初譯之日夢甘露以呈祥又是講新譯經",
    "X05n0232_008:0833a23": "故入譯經之中傳云新經初譯之後佛授記寺諸",
    "X05n0232_008:0833a24": "大德請藏和尚講敕令十月十五日開講便即入",
    "X05n0232_008:0833b01": "文至十二月十二日晚上講至華藏世界海震動",
    "X05n0232_008:0833b02": "之文講堂內及寺院中忽然震動于時道俗數千",
    "X05n0232_008:0833b03": "共覩歎未曾有三藏法師實叉難陀及當寺大德",
    "X05n0232_008:0833b04": "明詮律師德感法師述茲靈應具以表聞都維那",
    "X05n0232_008:0833b05": "慧表署狀為首以聖曆三年臘月十九日則天大",
    "X05n0232_008:0833b06": "聖皇后親運御筆批云省狀具云皆因敷演微言",
    "X05n0232_008:0833b07": "弘揚祕頤初譯之日夢甘露以呈祥開譯之辰感",
    "X05n0232_008:0833b08": "地動而標異斯乃如來降跡用符九會之文豈朕",
    "X05n0232_008:0833b09": "庸虗敢當六種之應披覽來狀欣暢盈懷此批及",
    "X05n0232_008:0833b10": "狀具如別錄故云親紆御筆。",
    "X05n0232_008:0833b11": "▲論成西域則地震光流志徹清涼則感通玄悟。",
    "X05n0232_008:0833b12": "論成西域等者即世親菩薩西域記云世親菩薩是",
    "X05n0232_008:0833b13": "無著之昆弟也性有聰敏良緣未具乃以小乘為",
    "X05n0232_008:0833b14": "業三端妙聳峻若霜峯四辯橫分利如星劒無著",
    "X05n0232_008:0833b15": "知小乘權教接引下機慰疲俗而置化城誘窮子",
    "X05n0232_008:0833b16": "而持糞器遂設方便託病在牀令喚世親示將去",
    "X05n0232_008:0833b17": "世世親聞已不日至焉無著見之廣說病源因開",
    "X05n0232_008:0833b18": "大教云及吾未死之間讀吾所習經典世親即讀",
    "X05n0232_008:0833b19": "華嚴乃見毗盧法界普賢行海如日光而總照若",
    "X05n0232_008:0833b20": "帝網之相含因生信悟歎曰可取利劒斷吾舌根",
    "X05n0232_008:0833b21": "用明已讚小乘之失兄止之曰如人因地而倒亦",
    "X05n0232_008:0833b22": "因地而起昔日以舌毀於大乘今可將舌以讚大",
    "X05n0232_008:0833b23": "乘遂入山披覽大乘造十地論論成之日大地遍",
    "X05n0232_008:0833b24": "震光明洞然國主自謁曰得阿羅漢等果耶答曰",
    "X05n0232_008:0833c01": "皆不得既未得聖果何以地動答曰貧道小年不",
    "X05n0232_008:0833c02": "信大乘今者良為造大乘論而得地動故云地震",
    "X05n0232_008:0833c03": "光流言志徹清涼感通玄悟者此有二人一劉謙",
    "X05n0232_008:0833c04": "之二靈辯法師初傳云北齊大和中第三王子於",
    "X05n0232_008:0833c05": "清涼山求文殊師利菩薩燒身供養其王子下有",
    "X05n0232_008:0833c06": "閹官劉謙之自歎形殘又覩王子焚軀之事乃奏",
    "X05n0232_008:0833c07": "乞入山修道遂賚此經一部晝夜精勤禮懺讀誦",
    "X05n0232_008:0833c08": "心祈妙德以希冥祐絕粒飲水垂三七日形氣雖",
    "X05n0232_008:0833c09": "微而丹懇彌勁忽感髭鬚盡生復丈夫相神彩通",
    "X05n0232_008:0833c10": "悟洞曉幽旨覃思精修爰造斯經之論始終綸綜",
    "X05n0232_008:0833c11": "凡六百卷遂以奏聞高祖敬信有倍常日華嚴一",
    "X05n0232_008:0833c12": "教於斯轉盛言靈辯法師者傳云後魏沙門靈辯",
    "X05n0232_008:0833c13": "太原普陽人宿殖勝善常讚大乘及見華嚴偏加",
    "X05n0232_008:0833c14": "鑽仰乃頂戴此經入清涼山寺求文殊師利潛護",
    "X05n0232_008:0833c15": "凡歷一歲足破血流肉盡骨穿怱聞空中謂之曰",
    "X05n0232_008:0833c16": "汝止之但思惟此經於是披卷豁然大悟後熙平",
    "X05n0232_008:0833c17": "元年歲次大梁正月於清涼寺敬造華嚴論演義",
    "X05n0232_008:0833c18": "釋文窮微洞奧至二年初徙居懸瓮山嵩巖寺造",
    "X05n0232_008:0833c19": "餘具如傳若准論序但在懸瓮感通今據傳文故",
    "X05n0232_008:0833c20": "亦清涼感通玄悟也。",
    "X05n0232_008:0833c21": "▲其書寫也則經輝五彩楮香四達冬葵發艶瑞鳥",
    "X05n0232_008:0833c22": "銜華。",
    "X05n0232_008:0833c23": "其書寫下後魏安豐郡王延明中山王元熙並以",
    "X05n0232_008:0833c24": "宗室英靈博通歸一處心無上稽首圓宗嘗以香",
    "X05n0232_008:0834a01": "和墨寫華嚴經一百部金字華嚴經一部皆五香為",
    "X05n0232_008:0834a02": "藏七寶為函靜夜良辰清齋行道即放神光五色",
    "X05n0232_008:0834a03": "照耀臺宇眾所咸覩因而發心不可勝記楮香四",
    "X05n0232_008:0834a04": "達者即僧德圓不知氏族天水人也常以華嚴為",
    "X05n0232_008:0834a05": "業讀誦受持妙統宗極遂修一淨園樹諸穀楮并",
    "X05n0232_008:0834a06": "種以香草雜以鮮華每一入園必加洗灌身著淨",
    "X05n0232_008:0834a07": "衣溉以香水楮生三載香氣四達後別立淨室寫",
    "X05n0232_008:0834a08": "經纔書數行每字光發照明院宇又神人執戟現",
    "X05n0232_008:0834a09": "形警衛又有青衣梵童無何而至手執天華忽申",
    "X05n0232_008:0834a10": "供養餘如傳說冬葵發艶者即鄧元爽華陰人證",
    "X05n0232_008:0834a11": "聖年中爽有親故暴死經七日却甦說冥中欲追",
    "X05n0232_008:0834a12": "爽爽懼彼令寫華嚴經寫竟爽母墳側先種蜀葵",
    "X05n0232_008:0834a13": "至冬已萃一朝華發燦然榮茂鄉閭異之乃為奏",
    "X05n0232_008:0834a14": "聞則天皇后為立孝門瑞鳥銜華者僧法誠隱居",
    "X05n0232_008:0834a15": "藍谷後於南嶺造華嚴堂澡潔中外莊嚴既畢乃",
    "X05n0232_008:0834a16": "圖畫七處九會之像及屈弘文舘工書張靜敬寫",
    "X05n0232_008:0834a17": "之誠亦親執香爐專精供養後感瑞鳥形色非常",
    "X05n0232_008:0834a18": "銜華入室旋遶供養再三往復經成之後精心轉",
    "X05n0232_008:0834a19": "讀者多蒙感祐。",
    "X05n0232_008:0834a20": "▲讀誦則渺然履空煥若臨鏡每含舍利適會神僧",
    "X05n0232_008:0834a21": "涌地現金色之身昇天止修羅之陣。",
    "X05n0232_008:0834a22": "讀誦則渺然履空者隋禪定道場僧慧悟京兆人",
    "X05n0232_008:0834a23": "嘗與一僧同在終南栖隱悟受華嚴一持涅槃木",
    "X05n0232_008:0834a24": "食巖栖各專其業忽有一人無因而至拜訊既訖",
    "X05n0232_008:0834b01": "云請一師就宅赴齋二人相推彼曰請讀華嚴法",
    "X05n0232_008:0834b02": "師悟因隨往乃是山神請千羅漢皆推之於上食",
    "X05n0232_008:0834b03": "訖皆飛空而去神呼一童子令侍乃入師口中因",
    "X05n0232_008:0834b04": "便得仙還歸取經辭其友僧渺然而去廣如傳說",
    "X05n0232_008:0834b05": "煥若臨鏡者即僧辨才不知何許人幼事裕法師",
    "X05n0232_008:0834b06": "以華嚴為業久而不悟乃別護淨造香函盛經頂",
    "X05n0232_008:0834b07": "戴行道凡經三載遂夢普賢指授玄義因忽成誦",
    "X05n0232_008:0834b08": "煥如臨鏡每含舍利者即樊玄智安定人也弱歲",
    "X05n0232_008:0834b09": "修道於京城南投杜順和尚順令誦華嚴為業勸",
    "X05n0232_008:0834b10": "依此經修普賢行每誦經口中頻獲舍利前後數",
    "X05n0232_008:0834b11": "百粒。●適會神僧者即苑律師京兆延興寺僧以",
    "X05n0232_008:0834b12": "貞觀年初途經灞橋舍於逆旅日既將夕因而寓",
    "X05n0232_008:0834b13": "宿俄有異僧儀服麤弊同至主人別房而止遂命",
    "X05n0232_008:0834b14": "淳醪良肉快意飲噉律師持潔勃然穢之其僧食",
    "X05n0232_008:0834b15": "已乃漱以灰水閇戶而誦華嚴俄終一軸苑乃束",
    "X05n0232_008:0834b16": "身抱愧側聽玄音未至五更便終六帙苑深自悔",
    "X05n0232_008:0834b17": "責悲泣交懷入房禮懺因而分袂不告名字莫知",
    "X05n0232_008:0834b18": "所之。●踊地現金色之身者即慧祐法師京崇福寺",
    "X05n0232_008:0834b19": "僧戒行精苦事儼和尚專以華嚴為業每清晨良",
    "X05n0232_008:0834b20": "霄焚香專誦出現品後時忽見十餘菩薩從地踊",
    "X05n0232_008:0834b21": "出現身金色皆放光明坐蓮華座合掌聽誦此品",
    "X05n0232_008:0834b22": "經了便隱。●昇天止修羅之陣者即般若彌伽薄",
    "X05n0232_008:0834b23": "于闐國沙彌也甚有戒行每誦華嚴為華忽有人",
    "X05n0232_008:0834b24": "合掌竊謂曰諸天令弟子奉請法師請師閇目遂",
    "X05n0232_008:0834c01": "至天上天主跪而請曰諸天今與修羅戰屢被摧",
    "X05n0232_008:0834c02": "衂今屈法師誦華嚴經望法力加如其所請乘天",
    "X05n0232_008:0834c03": "寶輅執天幢幡心念華嚴以諸天眾對彼勍敵修",
    "X05n0232_008:0834c04": "羅見之忽然潰散須臾送歸身染天香終身不滅。",
    "X05n0232_008:0834c05": "▲觀行則無生入證偈讚排空海神聽而時雨滂流",
    "X05n0232_008:0834c06": "天童迎而大水瀰漫。",
    "X05n0232_008:0834c07": "觀行則無生入證偈讚排空者即解脫和尚姓邢",
    "X05n0232_008:0834c08": "氏代州五臺縣人也七歲出家志業弘遠初從介",
    "X05n0232_008:0834c09": "山抱腹巖慧超禪師處詢求定捨超有知人之鑒",
    "X05n0232_008:0834c10": "識其成器告眾曰解脫禪習融明非爾輩所隣未",
    "X05n0232_008:0834c11": "幾而大啟悟後於五臺西南佛光寺立精舍讀華",
    "X05n0232_008:0834c12": "嚴復依經作佛光觀屢往中臺東南華園北古大",
    "X05n0232_008:0834c13": "孚寺求文殊師利親承言誨云汝今何須親禮於",
    "X05n0232_008:0834c14": "我可自誨責必當大悟後因自求乃悟無生兼得",
    "X05n0232_008:0834c15": "法喜遂慨茲獨善思惟廣濟祈誠大覺請證此心",
    "X05n0232_008:0834c16": "乃感諸佛現說偈曰諸佛寂滅甚深法曠劫修行",
    "X05n0232_008:0834c17": "今乃得若能開曉此法眼一切諸佛皆隨喜解脫",
    "X05n0232_008:0834c18": "更問空中寂滅之法若為可說得教人耶諸佛即",
    "X05n0232_008:0834c19": "隱但有聲告曰方便智為燈照見心境界欲究真",
    "X05n0232_008:0834c20": "實法一切無所見又嘗本州都督請傳香受戒法",
    "X05n0232_008:0834c21": "化既畢將事東歸都督及眾送至城東日云暮矣",
    "X05n0232_008:0834c22": "思欲焚香乃聞城上空中聲曰合掌以為華身為",
    "X05n0232_008:0834c23": "供養具善心真實香讚歎香煙布諸佛聞此香尋",
    "X05n0232_008:0834c24": "聲來相度眾等勤精進終不相疑誤故云謁讚排",
    "X05n0232_008:0835a01": "空餘廣如傳然或即大聖化身事難詳究德廣化",
    "X05n0232_008:0835a02": "博未之有也。●海神聽而時雨滂流者即僧道英",
    "X05n0232_008:0835a03": "姓陳氏蒲州人年十八二親為之娶五載同居誓",
    "X05n0232_008:0835a04": "不相觸後於并州炬法師下聽華嚴經便落髮入",
    "X05n0232_008:0835a05": "大行山栢梯寺修行止觀曾屬亢旱講華嚴經以",
    "X05n0232_008:0835a06": "祈甘澤有二老翁各二童侍悟來在聽英每異之",
    "X05n0232_008:0835a07": "後因問由緒答云弟子並是海神愛此經故來聽",
    "X05n0232_008:0835a08": "英曰今為檀越講經請下微雨神乃勅二童童便",
    "X05n0232_008:0835a09": "從牕孔中出須臾滂霈遠近咸賴焉二翁拜謝倐",
    "X05n0232_008:0835a10": "然而滅故云海神聽而時雨滂流其行迹亦如傳",
    "X05n0232_008:0835a11": "說。●天童迎而大水瀰漫者即隨朝僧靈幹姓李",
    "X05n0232_008:0835a12": "氏狄道人依衍法師出家年十八能講華嚴住興",
    "X05n0232_008:0835a13": "善寺為譯經證義沙門後遇疾而死數日乃甦云",
    "X05n0232_008:0835a14": "性兜率見休遠二法師並坐華臺光暉絕世謂幹",
    "X05n0232_008:0835a15": "曰與我報諸弟子後皆生此幹志奉華嚴常依經",
    "X05n0232_008:0835a16": "作華藏觀及彌勒天宮觀至于疾甚目睛上視若",
    "X05n0232_008:0835a17": "有所見沙門童真問之答曰向見青衣童子引至",
    "X05n0232_008:0835a18": "兜率天宮而天樂非久終墜輪迴蓮華藏是所圖",
    "X05n0232_008:0835a19": "也言終氣絕須臾復甦真問何所見幹曰見大水",
    "X05n0232_008:0835a20": "遍滿華如車輪而坐其上所願足矣言終而逝故",
    "X05n0232_008:0835a21": "云爾也。",
    "X05n0232_008:0835a22": "▲講說則華梵通韻人天共遵洪水斷流神光入宇。",
    "X05n0232_008:0835a23": "講說則下即宋求那跋陀羅唐言功德賢中天竺",
    "X05n0232_008:0835a24": "人初學五明諸論靡不該通後崇佛法深入三藏",
    "X05n0232_008:0835b01": "進學大乘大乘師試令探取經匣即得華嚴師嘉",
    "X05n0232_008:0835b02": "之令其講說元嘉十二年至廣州刺史車朗奏聞",
    "X05n0232_008:0835b03": "太祖遣使迎接南譙王義宣等並師事之集義學",
    "X05n0232_008:0835b04": "沙門七百餘眾譙王欲請講華嚴經以華言未通",
    "X05n0232_008:0835b05": "有懷愧歎即朝夕禮懺虔請觀音以求冥應遂夢",
    "X05n0232_008:0835b06": "有人執劒持一人首來至其前曰何憂於是具陳",
    "X05n0232_008:0835b07": "上事即刎却陀首便置新頭語令迴轉得無痛耶",
    "X05n0232_008:0835b08": "答曰不痛豁然便覺備悟華言遂講華嚴至數十",
    "X05n0232_008:0835b09": "遍餘如傳說人天共遵者即魏勒那摩提此言寶",
    "X05n0232_008:0835b10": "意中天竺人博聞贍學通誦一億偈經尤明禪性",
    "X05n0232_008:0835b11": "以正始五年初至洛陽譯十地等論二十四卷意",
    "X05n0232_008:0835b12": "神理標峻慧悟絕倫領受華音妙窮清切帝每令",
    "X05n0232_008:0835b13": "講華嚴精義頴發嘗處高座忽有持笏執名者形",
    "X05n0232_008:0835b14": "如大官云天帝令來請法師講華嚴法事所資獨",
    "X05n0232_008:0835b15": "不能建都講焚香維那梵唄咸亦須之講席眾僧",
    "X05n0232_008:0835b16": "悉皆同見意熈怡微笑告眾辭訣奄然卒於法座",
    "X05n0232_008:0835b17": "都講等僧亦同時殞故云人天共遵洪水斷流者",
    "X05n0232_008:0835b18": "即僧法順俗姓杜氏京兆杜陵人也操行高潔學",
    "X05n0232_008:0835b19": "無常師以華嚴為業嘗居山將種發地多蟲蟻乃",
    "X05n0232_008:0835b20": "巡彊定封蟲便外徙盡力耕墾一無所損三原縣",
    "X05n0232_008:0835b21": "人自生聾瘂順乃召之與語應言便愈因詣南山",
    "X05n0232_008:0835b22": "屬橫渠汎溢止之斷流徐步而過將終之日普會",
    "X05n0232_008:0835b23": "有緣聲色不渝言終而逝葬焚川北原今全身塔",
    "X05n0232_008:0835b24": "在長安南華嚴寺事跡頗多別傳云是文殊化身",
    "X05n0232_008:0835c01": "神光入宇者即藏和尚僧法藏字賢首俗姓康氏",
    "X05n0232_008:0835c02": "康居國人初賢首母夢異光而孕此為一光及生",
    "X05n0232_008:0835c03": "而慕無上年十七辭親求法於太白山後慈親不",
    "X05n0232_008:0835c04": "愈歸奉庭闈綿歷歲時能竭其力時儼法師於雲",
    "X05n0232_008:0835c05": "華寺講華嚴賢首至中夜忽見神光來燭庭宇賢",
    "X05n0232_008:0835c06": "首歎曰當有異人發弘大教及明乃遇儼和尚自",
    "X05n0232_008:0835c07": "是伏膺深入無盡此為二度神光入宇又後於雲",
    "X05n0232_008:0835c08": "華寺講有光明現從口出須臾成蓋眾所知見又",
    "X05n0232_008:0835c09": "是神光正取言同即第二節神光入宇取其講時",
    "X05n0232_008:0835c10": "即第三節語其生瑞兼第一節故云神光入宇餘",
    "X05n0232_008:0835c11": "如別傳。",
    "X05n0232_008:0835c12": "▲良以一文之妙攝義無遺故一偈之功能破地獄",
    "X05n0232_008:0835c13": "盥掌之水尚拯生靈故讀誦思修功齊種智。",
    "X05n0232_008:0835c14": "良以一文之妙下第二明感應所以於中四句初",
    "X05n0232_008:0835c15": "上一句正辨所以以一文一偈攝義無遺極圓妙",
    "X05n0232_008:0835c16": "故故普賢菩薩告善財言我此法海中無有一文",
    "X05n0232_008:0835c17": "無有一句非是捨施轉輪王位而求得者非是捨",
    "X05n0232_008:0835c18": "施一切所有而求得者釋曰以一是一切之一故",
    "X05n0232_008:0835c19": "稱性之一故故一偈之功下三句辨其功能亦是",
    "X05n0232_008:0835c20": "感通之事初一偈之功能破地獄者纂靈記云京",
    "X05n0232_008:0835c21": "兆人姓王名明幹本無戒行曾不修善因患致死",
    "X05n0232_008:0835c22": "被二人引至地獄地獄門前見一僧云是地藏菩",
    "X05n0232_008:0835c23": "薩乃教誦偈云若人欲了知三世一切佛應當如",
    "X05n0232_008:0835c24": "是說心造諸如來菩薩授經已謂之曰誦得此偈",
    "X05n0232_008:0836a01": "得排地獄苦其人誦已遂入見王王問此人有何",
    "X05n0232_008:0836a02": "功德答云唯受持一四句偈具如上說王遂放免",
    "X05n0232_008:0836a03": "當誦此偈時聲所至處受苦之人皆得解脫後三",
    "X05n0232_008:0836a04": "日方蘇憶持此偈向諸道俗說之參驗偈文方知",
    "X05n0232_008:0836a05": "是華嚴經夜摩天宮無量菩薩雲集所說即覺林",
    "X05n0232_008:0836a06": "菩薩偈今經偈云若人欲了知三世一切佛應觀",
    "X05n0232_008:0836a07": "法界性一切唯心造大意是同意明地獄心造了",
    "X05n0232_008:0836a08": "心造佛地獄自空耳既一偈之功能破地獄何況",
    "X05n0232_008:0836a09": "一卷一品一部之玄微願思此言勉共傳誦盥掌",
    "X05n0232_008:0836a10": "之水尚拯生靈者即僧伽彌多羅本師子國第三",
    "X05n0232_008:0836a11": "果人也麟德初來儀震旦高宗大帝甚加尊重處",
    "X05n0232_008:0836a12": "於禁中歲餘供養多羅請尋聖迹往清涼山敬禮",
    "X05n0232_008:0836a13": "文殊因出至西太原寺時屬諸僧轉華嚴經乃問",
    "X05n0232_008:0836a14": "曰此是何經答是華嚴多羅肅然改容曰不知此",
    "X05n0232_008:0836a15": "處亦有是經耶合掌歡喜讚歎久之曰此大方廣",
    "X05n0232_008:0836a16": "功德難思西國相傳有人讀此經以水盥掌水霑",
    "X05n0232_008:0836a17": "蟲蟻而捨命者皆得生天何況受持讀誦觀察思",
    "X05n0232_008:0836a18": "惟者歟故云爾也讀誦思修功齊種智者上辨盥",
    "X05n0232_008:0836a19": "掌之水今明讀誦思修功至齊佛即十地經解脫",
    "X05n0232_008:0836a20": "月問也初金剛藏云佛子此集一切種一切智功",
    "X05n0232_008:0836a21": "德菩薩法門品若諸眾生不種善根不可得聞解",
    "X05n0232_008:0836a22": "脫月菩薩言聞此法門得幾所福金剛菩藏菩薩",
    "X05n0232_008:0836a23": "言如一切智所集福德聞此法門福德如是何以",
    "X05n0232_008:0836a24": "故非不聞此功德法門而能信解受持讀誦何況",
    "X05n0232_008:0836b01": "精進如說修行是故當知要得聞此集一切智功",
    "X05n0232_008:0836b02": "德法門乃能信解受持修習然後至於一切智地",
    "X05n0232_008:0836b03": "釋曰聞尚齊於種智何況讀誦思修不可量也經",
    "X05n0232_008:0836b04": "雖舉聞為顯勝故意通思修故疏云讀誦思修功",
    "X05n0232_008:0836b05": "齊種智耳。",
    "X05n0232_008:0836b06": "▲宿生何幸感遇斯文其事跡昭彰備於記傳。",
    "X05n0232_008:0836b07": "宿生何幸下第三感慶逢遇可知餘諸感通具於",
    "X05n0232_008:0836b08": "傳記上來所引粗舉數條耳傳譯感通竟。",
    "X05n0232_008:0836b09": "大方廣佛華嚴經疏演義鈔卷第八"
}