{
    "X45n0757_001:0200a03": " 起信論海東疏刊行序",
    "X45n0757_001:0200a05": "釋於大乘起信論之疏。振古凡有三品。曰法藏。曰慧",
    "X45n0757_001:0200a06": "遠。曰元曉。世謂之本論三師。就中先二疏行于世年",
    "X45n0757_001:0200a07": "已尚矣。是機緣方熟也。今斯疏唯聞有其本。更不閱",
    "X45n0757_001:0200a08": "之者。歲亦深焉。惟時宜未合也。所謂僧傳。清涼觀公",
    "X45n0757_001:0200a09": "於淮南法藏受海東起信疏義云。個書高出于諸師",
    "X45n0757_001:0200a10": "上者。以應知也。我之論章中往往引用。而未見其全",
    "X45n0757_001:0200a11": "釋。所以慵研覈其釋之始末。因茲同門負袟者。各不",
    "X45n0757_001:0200a12": "能無遺憾矣。近來印氏某語余言。或人貺這錦本。乃",
    "X45n0757_001:0200a13": "許於刻梓而流行。願垂考點。其言至切。余復想遇時",
    "X45n0757_001:0200a14": "根適至。喜此疏入手。而點頭肎受。便捧讀訂校。雖然",
    "X45n0757_001:0200a15": "天稟駑駘。不獲罄力。奚敢覃思。俯祈達人幸為政諸。",
    "X45n0757_001:0200a16": "元祿九龍飛丙子之秋日",
    "X45n0757_001:0200a17": "洛東智積門下覺眼謹誌",
    "X45n0757_001:0200b03": "大乘起信論疏記會本卷一",
    "X45n0757_001:0200b05": "馬鳴菩薩　造　論",
    "X45n0757_001:0200b06": "梁天竺三藏　真諦　譯",
    "X45n0757_001:0200b07": "唐海東沙門　元曉　疏(并別記)",
    "X45n0757_001:0200b08": "將釋此論。略有三門。初標宗體。次釋題名。其第三",
    "X45n0757_001:0200b09": "者依文顯義。",
    "X45n0757_001:0200b10": "第一標宗體者。然夫大乘之為體也。蕭焉空寂。湛",
    "X45n0757_001:0200b11": "爾沖玄。玄之又玄之。豈出萬像之表。寂之又寂之。",
    "X45n0757_001:0200b12": "猶在百家之談。非像表也五眼不能見其軀。在言",
    "X45n0757_001:0200b13": "裏也四辯不能談其狀。欲言大矣。入無內而莫遺。",
    "X45n0757_001:0200b14": "欲言微矣。苞無外而有餘。引之於有。一如用之而",
    "X45n0757_001:0200b15": "空。獲之於無。萬物乘之而生。不知何以言之。強號",
    "X45n0757_001:0200b16": "之謂大乘。",
    "X45n0757_001:0200b17": "(別記)其體也。曠兮。其若太虗而無其私焉。蕩兮。其",
    "X45n0757_001:0200b18": "若巨海而有至公焉。有至公故。動靜隨成。無其",
    "X45n0757_001:0200b19": "私故。染淨斯融。染淨融故。真俗平等。動靜成故。",
    "X45n0757_001:0200b20": "昇降參差。昇降差故。感應路通。真俗等故。思議",
    "X45n0757_001:0200b21": "路絕。思議絕故。體之者乘影響而無方。感應通",
    "X45n0757_001:0200b22": "故。祈之者超名相而有歸。所垂影響。非形非說。",
    "X45n0757_001:0200b23": "既超名相。何超何歸。是謂無理之至理。不然之",
    "X45n0757_001:0200b24": "大然也。",
    "X45n0757_001:0200c01": "自非杜口大士。目擊丈夫。誰能論大乘於離言。起",
    "X45n0757_001:0200c02": "深信於絕慮者哉。所以馬鳴菩薩。無緣大悲。傷彼",
    "X45n0757_001:0200c03": "無明妄風。動心海而易漂。愍此本覺真性。睡長夢",
    "X45n0757_001:0200c04": "而難悟。於是同體智力堪造此論。贊述如來深經",
    "X45n0757_001:0200c05": "奧義。欲使為學者暫開一軸。徧探三藏之旨。為道",
    "X45n0757_001:0200c06": "者永息萬境。遂還一心之原。",
    "X45n0757_001:0200c07": "(別記)其為論也。無所不立。無所不破。如中觀論十",
    "X45n0757_001:0200c08": "二門論等。徧破諸執。亦破於破。而不還許能破",
    "X45n0757_001:0200c09": "所破。是謂往而不徧論也。其瑜伽論攝大乘等。",
    "X45n0757_001:0200c10": "通立深淺判於法門。而不融遣自所立法。是謂",
    "X45n0757_001:0200c11": "與而不奪論也。今此論者。既智既仁。亦玄亦博。",
    "X45n0757_001:0200c12": "無不立而自遣。無不破而還許。而還許者。顯彼",
    "X45n0757_001:0200c13": "往者往極而徧立。而自遣者。明此與者窮與而",
    "X45n0757_001:0200c14": "奪。是謂諸論之祖宗。羣諍之評主也。",
    "X45n0757_001:0200c15": "所述雖廣。可略而言。開二門於一心。總括摩羅百",
    "X45n0757_001:0200c16": "八之廣誥。示性淨於相染。普綜踰闍十五之幽致。",
    "X45n0757_001:0200c17": "至如鵠林一味之宗。鷲山無二之趣。金鼓同性三",
    "X45n0757_001:0200c18": "身之極果。華嚴瓔珞四階之深因。大品大集曠蕩",
    "X45n0757_001:0200c19": "之至道。日藏月藏微密之玄門。凡此等輩中眾典",
    "X45n0757_001:0200c20": "之肝心。一以貫之者。其唯此論乎。故下文言。為欲",
    "X45n0757_001:0200c21": "總攝如來廣大深法無邊義故。應說此論。此論之",
    "X45n0757_001:0200c22": "意。既其如是。開則無量無邊之義為宗。合則二門",
    "X45n0757_001:0200c23": "一心之法為要。二門之內。容萬義而不亂。無邊之",
    "X45n0757_001:0200c24": "義。同一心而混融。是以開合自在。立破無礙。開而",
    "X45n0757_001:0201a01": "不繁。合而不狹。立而無得。破而無失。是為馬鳴之",
    "X45n0757_001:0201a02": "妙術。起信之宗體也。然以此論意趣深邃。從來釋",
    "X45n0757_001:0201a03": "者尠具其宗。良由各守所習而牽文。不能虗懷而",
    "X45n0757_001:0201a04": "尋旨。所以不近論主之意。或望源而迷流。或把葉",
    "X45n0757_001:0201a05": "而亡幹。或割領而補袖。或折枝而帶根。今直依此",
    "X45n0757_001:0201a06": "論文。屬當所述經本。庶同趣者消息之耳。標宗體",
    "X45n0757_001:0201a07": "竟。",
    "X45n0757_001:0201a08": "次釋題名。言大乘者。大是當法之名。廣苞為義。乘",
    "X45n0757_001:0201a09": "是寄喻之稱。運載為功。總說雖然。於中分別者則",
    "X45n0757_001:0201a10": "有二門。先依經說。後依論明。依經說者。如虗空藏",
    "X45n0757_001:0201a11": "經言。大乘者。謂無量無邊無崖故。普徧一切。喻如",
    "X45n0757_001:0201a12": "虗空。廣大容受一切眾生故。不與聲聞辟支佛共",
    "X45n0757_001:0201a13": "故。名為大乘。復次乘者。以正住四攝法為輪。以善",
    "X45n0757_001:0201a14": "淨十善業為輻。以淨功德資糧為轂。以堅固湻至",
    "X45n0757_001:0201a15": "專意為輨轄釘鑷。以善成就諸禪解脫為轅。以四",
    "X45n0757_001:0201a16": "無量為善調。以善知識為御者。以知時非時為發",
    "X45n0757_001:0201a17": "動。以無常苦空無我之音為驅策。以七覺寶繩為",
    "X45n0757_001:0201a18": "[革*付]靷。以淨五眼為索帶。以弘普端直大悲為旒幢。",
    "X45n0757_001:0201a19": "以四正勤為軔(軫也枝木輪也)。以四念處為平直。以四神",
    "X45n0757_001:0201a20": "足為速進。以勝五力為鑒陣。以八聖道為直進。於",
    "X45n0757_001:0201a21": "一切眾生無障礙慧明為軒。以無住六波羅密迴",
    "X45n0757_001:0201a22": "向薩般若。以無礙四諦度到彼岸。是為大乘。解云。",
    "X45n0757_001:0201a23": "上來以二十句舉喻況法以顯乘義。又下文云。此",
    "X45n0757_001:0201a24": "乘諸佛所受。聲聞辟支佛所觀。一切菩薩所乘。釋",
    "X45n0757_001:0201b01": "梵護世所應敬禮。一切眾生所應供養。一切智者",
    "X45n0757_001:0201b02": "所應讚歎。一切世間所應歸趣。一切諸魔不能破",
    "X45n0757_001:0201b03": "壞。一切外道不能測量。一切世間不能與競。解云。",
    "X45n0757_001:0201b04": "上來以十句對人顯大乘也。依論明者有七有三。",
    "X45n0757_001:0201b05": "三種大義。下文當說。言七種者。有二種七。一者如",
    "X45n0757_001:0201b06": "對法論云。由與七種大性相應。故名大乘。何等為",
    "X45n0757_001:0201b07": "七。一境大性。以菩薩道緣百千等無量諸經廣大",
    "X45n0757_001:0201b08": "教法為境界故。二行大性。正行一切自利利他廣",
    "X45n0757_001:0201b09": "大行故。三智大性。了知廣大補特伽羅法無我故。",
    "X45n0757_001:0201b10": "四精進大性。於三大劫阿僧祇耶方便勤修無量",
    "X45n0757_001:0201b11": "難行行故。五方便善巧大性。不住生死及涅槃故。",
    "X45n0757_001:0201b12": "六證得大性。得如來諸力無畏不共佛法等無量",
    "X45n0757_001:0201b13": "無數大功德故。七業大性。窮生死際示現一切成",
    "X45n0757_001:0201b14": "菩提等建立廣大諸佛事故(此中前五是因後二是果也)。二者",
    "X45n0757_001:0201b15": "顯揚論云。大乘性者。謂菩薩乘與七大性。共相應",
    "X45n0757_001:0201b16": "故。說名大乘。云何為七。一法大性。謂十二分教中",
    "X45n0757_001:0201b17": "菩薩藏所攝方便廣大之教。二發心大性。謂已發",
    "X45n0757_001:0201b18": "無上正等覺心。三勝解大性。謂於前所說法大性",
    "X45n0757_001:0201b19": "境起勝信解。四意樂大性。謂已超過勝解行地。入",
    "X45n0757_001:0201b20": "淨勝意樂地。五資糧大性。成就福智二種大資糧",
    "X45n0757_001:0201b21": "故。能證無上正等菩提。六時大性。謂三大劫阿僧",
    "X45n0757_001:0201b22": "企耶時能證無上正等菩提。七成滿大性。謂即無",
    "X45n0757_001:0201b23": "上正等菩提自體所成滿菩提自體。比餘成滿自",
    "X45n0757_001:0201b24": "體尚無與等。何況超勝。瑜伽。地持。皆同此說。瑜伽",
    "X45n0757_001:0201c01": "論云。此中若法大性。乃至若時大性。如是六種。皆",
    "X45n0757_001:0201c02": "是圓證大性之因。圓證大性。是前六種大性之果。",
    "X45n0757_001:0201c03": "解云。如是二種七種大性。其數雖同。建立意別。建",
    "X45n0757_001:0201c04": "立之意。尋之可知。釋大乘竟。言起信者。依此論文。",
    "X45n0757_001:0201c05": "起眾生信。故言起信。信以決定謂爾之辭。所謂信",
    "X45n0757_001:0201c06": "理實有。信修可得。信修得時有無窮德。此中信實",
    "X45n0757_001:0201c07": "有者。是信體大。信一切法不可得故。即信實有平",
    "X45n0757_001:0201c08": "等法界。信可得者。是信相大。具性功德熏眾生故。",
    "X45n0757_001:0201c09": "即信相熏必得歸原。信有無窮功德用者。是信用",
    "X45n0757_001:0201c10": "大。無所不為故。若人能起此三信者。能入佛法。生",
    "X45n0757_001:0201c11": "諸功德。出諸魔境。至無上道。如經偈云。信為道元",
    "X45n0757_001:0201c12": "功德母。增長一切諸善根。除滅一切諸疑惑。示現",
    "X45n0757_001:0201c13": "開發無上道。信能超出眾魔境。示現無上解脫道。",
    "X45n0757_001:0201c14": "一切功德不壞種。出生無上菩提樹。信有如是無",
    "X45n0757_001:0201c15": "量功德。依論得發心。故言起信。所言論者。建立決",
    "X45n0757_001:0201c16": "了可軌文言。判說甚深法相道理。依決判義。名之",
    "X45n0757_001:0201c17": "為論。總而言之。大乘是論之宗體。起信是論之勝",
    "X45n0757_001:0201c18": "能。體用合舉。以標題目。故言大乘起信論也。",
    "X45n0757_001:0201c19": "△第三消文。文有三分。初三行偈。歸敬述意。論曰以",
    "X45n0757_001:0201c20": "下。正立論體。最後一頌。總結迴向。",
    "X45n0757_001:0201c21": "△初三偈中。即有二意。前之二頌。正歸三寶。其後一",
    "X45n0757_001:0201c22": "偈。述造論意。",
    "X45n0757_001:0201c23": "　歸命盡十方　　最勝業徧知　　色無礙自在",
    "X45n0757_001:0201c24": "　救世大悲者　　及彼身體相　　法性真如海",
    "X45n0757_001:0202a01": "　無量功德藏　　如實修行等",
    "X45n0757_001:0202a02": "初歸敬中有二。歸命二字。是能歸相。盡十方下。顯",
    "X45n0757_001:0202a03": "所歸德。能歸相者。敬順義是歸義。趣向義是歸義。",
    "X45n0757_001:0202a04": "命謂命根。總御諸根。一身之要。唯命為主。萬生所",
    "X45n0757_001:0202a05": "重。莫是為先。舉此無二之命。以奉無上之尊。表信",
    "X45n0757_001:0202a06": "心極。故言歸命。又復歸命者還源義。所以者。眾生",
    "X45n0757_001:0202a07": "六根。從一心起。而背自原。馳散六塵。今舉命總攝",
    "X45n0757_001:0202a08": "六情。還歸其本一心之原。故曰歸命。所歸一心。即",
    "X45n0757_001:0202a09": "是三寶故也。盡十方下。顯所歸德。此中應說三寶",
    "X45n0757_001:0202a10": "之義。義如別說。今且消文。文中有三。謂佛法僧。寶",
    "X45n0757_001:0202a11": "之內亦有三意。先歎心德。次歎色德。第三句者舉",
    "X45n0757_001:0202a12": "人結歎。歎心德中。歎用及體。初言盡十方最勝業",
    "X45n0757_001:0202a13": "者。是歎業用。謂現八相等化眾生業。盡十方界。徧",
    "X45n0757_001:0202a14": "三世際。隨諸可化。作諸佛事。故言盡十方最勝業。",
    "X45n0757_001:0202a15": "如對法論云。業大性者。窮生死際。示現一切成菩",
    "X45n0757_001:0202a16": "提等。建立廣大諸佛事故。彼舉三世。此顯十方也。",
    "X45n0757_001:0202a17": "言徧智者。是歎智體。所以業用周於十方者。由其",
    "X45n0757_001:0202a18": "智體無所不徧故也。智體周徧。故言徧智。如攝論",
    "X45n0757_001:0202a19": "云。猶如虗空。徧一切色際。無生住滅變異。如來智",
    "X45n0757_001:0202a20": "亦爾。徧一切所知。無倒無變異故。歎心德竟。次歎",
    "X45n0757_001:0202a21": "色德。於中亦二。色無礙者。歎色體妙。言自在者。歎",
    "X45n0757_001:0202a22": "色用勝。初言色體者。如來色身。萬行所成。及不思",
    "X45n0757_001:0202a23": "議熏習所成。雖有妙色。而無障礙。一相一好。無際",
    "X45n0757_001:0202a24": "無限。故言導色無礙。如華嚴經言。求空邊際猶可",
    "X45n0757_001:0202b01": "得。佛一毛孔無崖限。佛德如是不思議。是名如來",
    "X45n0757_001:0202b02": "淨知見故。雖無質礙。而有方所示現之義。故得名",
    "X45n0757_001:0202b03": "色而無礙也。言自在者。歎其色用。謂五根互用。十",
    "X45n0757_001:0202b04": "身相作等。故言色自在。五根互用者。如涅槃經八",
    "X45n0757_001:0202b05": "自在中說。十身相作者。如華嚴經十地品說。歎色",
    "X45n0757_001:0202b06": "德竟。救世大悲者者。是第三句舉人結歎。佛猶大",
    "X45n0757_001:0202b07": "長者。以眾生為子。入三界火宅。救諸焚燒苦。故言",
    "X45n0757_001:0202b08": "救世。救世之德。正是大悲。離自他悲。無緣之悲。諸",
    "X45n0757_001:0202b09": "悲中勝。故言大悲。佛地所有萬德之中。如來唯用",
    "X45n0757_001:0202b10": "大悲為力。故偏舉之。以顯佛人。如增一阿含云。凡",
    "X45n0757_001:0202b11": "聖之力有其六種。何等為六。小兒以嗁為力。欲有",
    "X45n0757_001:0202b12": "所說。要當先嗁。女人以瞋恚為力。依瞋恚已。然後",
    "X45n0757_001:0202b13": "所說。沙門婆羅門以忍為力。常念下於人。然後自",
    "X45n0757_001:0202b14": "陳。國王以憍慢為力。以此豪勢而自陳說。阿羅漢",
    "X45n0757_001:0202b15": "以專精為力。而自陳說。諸佛世尊以大悲為力。弘",
    "X45n0757_001:0202b16": "益眾生故。是知諸佛偏以大悲為力。故將表人名",
    "X45n0757_001:0202b17": "大悲者。上來三句歎佛寶竟。此下二句。次顯法寶。",
    "X45n0757_001:0202b18": "及彼身體相者。謂前所說如來之身。即是報佛。正",
    "X45n0757_001:0202b19": "用法界以為自體。故言彼身之體相也。此是舉佛",
    "X45n0757_001:0202b20": "而取其法。下句正出法寶體相。言法性者。所謂涅",
    "X45n0757_001:0202b21": "槃。法之本性。故名法性。如智度論云。法名涅槃無",
    "X45n0757_001:0202b22": "戲論法。性名本分種。如黃石金性。白石銀性。如是",
    "X45n0757_001:0202b23": "一切法中有涅槃性。故言法性。言真如者。無遣曰",
    "X45n0757_001:0202b24": "真。無立曰如。如下文云。此真如體無有可遣。以一",
    "X45n0757_001:0202c01": "切法悉皆真故。亦無可立。以一切法皆同如故。當",
    "X45n0757_001:0202c02": "知一切法不可說不可念。故名為真如。所言海者。",
    "X45n0757_001:0202c03": "寄喻顯法。略而說之。海有四義。一者甚深。二者廣",
    "X45n0757_001:0202c04": "大。三者百寶無窮。四者萬像影現。真如大海當知",
    "X45n0757_001:0202c05": "亦爾。永絕百非故。苞容萬物故。無德不備故。無像",
    "X45n0757_001:0202c06": "不現故。故言法性真如海也。如華嚴經言。譬如深",
    "X45n0757_001:0202c07": "大海。珍寶不可盡。於中悉顯現。眾生形類像。甚深",
    "X45n0757_001:0202c08": "因緣海。功德寶無盡。清淨法身中。無像而不現故。",
    "X45n0757_001:0202c09": "歎法寶竟。此下二句。歎其僧寶。言無量功德藏者。",
    "X45n0757_001:0202c10": "舉德取人。謂地上菩薩。隨修一行。萬行集成。其一",
    "X45n0757_001:0202c11": "一行皆等法界。無有限量。積功所得。以之故言無",
    "X45n0757_001:0202c12": "量功德。如是功德。總屬菩薩。人能攝德。故名為藏。",
    "X45n0757_001:0202c13": "次言如實修行等者。正歎行德。依寶性論。約正體",
    "X45n0757_001:0202c14": "智名如實行。其後得智名為徧行。今此中言如實",
    "X45n0757_001:0202c15": "修行。舉正體智。次言等者。取後得智。若依法集經",
    "X45n0757_001:0202c16": "說。總括萬行始終。通為二句所攝。謂如實修行。及",
    "X45n0757_001:0202c17": "不放逸。如彼經言。如實修行者。謂發菩提願。不放",
    "X45n0757_001:0202c18": "逸者。謂滿足菩提願。復次如實修行者。謂修行布",
    "X45n0757_001:0202c19": "施。不放逸者。謂不求報。如是持淨戒。成就不退。或",
    "X45n0757_001:0202c20": "修忍辱行。得無生忍。求一切善根而不疲倦。捨一",
    "X45n0757_001:0202c21": "切所作事。修禪定不住禪定。滿足智慧不戲論諸",
    "X45n0757_001:0202c22": "法。如其次第。如實修行及不放逸。乃至廣說。今言",
    "X45n0757_001:0202c23": "如實修行者。即攝發菩提願。乃至滿足智慧。次言",
    "X45n0757_001:0202c24": "等者。取不放逸。即是滿足菩提願。乃至不戲論諸",
    "X45n0757_001:0203a01": "法也。歸敬三寶竟在前。",
    "X45n0757_001:0203a02": "　為欲令眾生　　除疑捨邪執　　起大乘正信",
    "X45n0757_001:0203a03": "　佛種不斷故",
    "X45n0757_001:0203a04": "次述造論大意。造論大意不出二種。上半明為下",
    "X45n0757_001:0203a05": "化眾生。下半顯為上弘佛道。所以眾生長沒生死",
    "X45n0757_001:0203a06": "之海不趣涅槃之岸者。只由疑惑邪執故也。故今",
    "X45n0757_001:0203a07": "下化眾生之要。令除疑惑而捨邪執。汎論疑惑。乃",
    "X45n0757_001:0203a08": "有多途。求大乘者所疑有二。一者疑法。障於發心。",
    "X45n0757_001:0203a09": "二者疑門。障於修行。言疑法者。謂作此疑。大乘法",
    "X45n0757_001:0203a10": "體為一為多。如是其一。則無異法。無異法故。無諸",
    "X45n0757_001:0203a11": "眾生。菩薩為誰發弘誓願。若是多法。則非一體。非",
    "X45n0757_001:0203a12": "一體故。物我各別。如何得起同體大悲。由是疑惑。",
    "X45n0757_001:0203a13": "不能發心。言疑門者。如來所立教門眾多。為依何",
    "X45n0757_001:0203a14": "門初發修行。若共可依。不可頓入。若依一二。何遣",
    "X45n0757_001:0203a15": "何就。由是疑故。不能起修行。故今為遣此二種疑。",
    "X45n0757_001:0203a16": "立一心法。開二種門。立一心法者。遣彼初疑。明大",
    "X45n0757_001:0203a17": "乘法唯有一心。一心之外更無別法。但有無明迷",
    "X45n0757_001:0203a18": "自一心。起諸波浪流轉六道。雖起六道之浪。不出",
    "X45n0757_001:0203a19": "一心之海。良由一心動作六道。故得發弘濟之願。",
    "X45n0757_001:0203a20": "六道不出一心。故能起同體大悲。如是遣疑。得發",
    "X45n0757_001:0203a21": "大心也。開二種門者。遣第二疑。明諸教門雖有眾",
    "X45n0757_001:0203a22": "多。初入修行不出二門。依真如門修止行。依生滅",
    "X45n0757_001:0203a23": "門而起觀行。止觀雙運。萬行斯備。入此二門。諸門",
    "X45n0757_001:0203a24": "皆達。如是遣疑。能起修行也。捨邪執者。有二邪執。",
    "X45n0757_001:0203b01": "所謂人執。及與法執。捨此二義。下文當說。下化眾",
    "X45n0757_001:0203b02": "生竟在於前也。此下二句。上弘佛道。除彼二邊之",
    "X45n0757_001:0203b03": "疑。得起決定之信。信解大乘唯是一心。故言起大",
    "X45n0757_001:0203b04": "乘正信也。捨前二執分別。而得無分別智。生如來",
    "X45n0757_001:0203b05": "家。能紹佛位。故言佛種不斷故也。如論說云。佛法",
    "X45n0757_001:0203b06": "大海。信為能入。智慧能度。故舉信智。明弘佛道。偈",
    "X45n0757_001:0203b07": "首言為。下結云故者。為明二意故。造此論也。歸敬",
    "X45n0757_001:0203b08": "述意竟。",
    "X45n0757_001:0203b09": "△此下第二正立論體。在文有三。一者總標許說。二",
    "X45n0757_001:0203b10": "者舉數開章。三者依章別解。文處可見。",
    "X45n0757_001:0203b11": "論曰。有法能起摩訶衍信根。是故應說。",
    "X45n0757_001:0203b12": "初中言有法者。謂一心法。若人能解此法。必起廣",
    "X45n0757_001:0203b13": "大信根。故言能起大乘信根。信根之相。如題名說。",
    "X45n0757_001:0203b14": "信根既立。即入佛道。入佛道已。得無窮寶。如是大",
    "X45n0757_001:0203b15": "利。依論而得。是故應說。總標許說竟在於前。",
    "X45n0757_001:0203b16": "說有五分。云何為五。一者因緣分。二者立義分。三者",
    "X45n0757_001:0203b17": "解釋分。四者修行信心分。五者勸修利益分。",
    "X45n0757_001:0203b18": "第二舉數開章。有五分者。是舉章數。云何以下。列",
    "X45n0757_001:0203b19": "其章名。因緣分者。非無所以。而造論端。智者所為。",
    "X45n0757_001:0203b20": "先應須知故。立義分者。因緣既陳。宜立正義。若不",
    "X45n0757_001:0203b21": "略立。不知宗要故。解釋分者。立宗既略。次應廣辯。",
    "X45n0757_001:0203b22": "若不開釋。義理難解故。修行信心分者。依釋起信。",
    "X45n0757_001:0203b23": "必應進修。有解無行。不合論意故。勸修利益分者。",
    "X45n0757_001:0203b24": "雖示修行信心法門。薄善根者不肯造修。故舉利",
    "X45n0757_001:0203c01": "益。勸必應修。故言勸修利益分也。",
    "X45n0757_001:0203c02": "△此下第三依章別解。即為五分。",
    "X45n0757_001:0203c03": "△初中有二。先牒章名。次顯因緣。",
    "X45n0757_001:0203c04": "初說因緣分。",
    "X45n0757_001:0203c05": "△顯因緣中。有二問答。一者直顯。二者遣疑。",
    "X45n0757_001:0203c06": "問曰。有何因緣而造此論。答曰。是因緣有八種。云何",
    "X45n0757_001:0203c07": "為八。一者因緣總相。所謂為令眾生離一切苦。得究",
    "X45n0757_001:0203c08": "竟樂。非求世間名利恭敬故。二者為欲解釋如來根",
    "X45n0757_001:0203c09": "本之義。令諸眾生正解不謬故。三者為令善根成熟",
    "X45n0757_001:0203c10": "眾生。於摩訶衍法堪任不退信故。四者為令善根微",
    "X45n0757_001:0203c11": "少眾生修習信心故。五者為示方便消惡業障。善護",
    "X45n0757_001:0203c12": "其心。遠離癡慢。出邪網故。六者為示修習止觀。對治",
    "X45n0757_001:0203c13": "凡夫二乘心過故。七者為示專念方便。生於佛前。必",
    "X45n0757_001:0203c14": "定不退信心故。八者為示利益勸修行故。有如是等",
    "X45n0757_001:0203c15": "因緣。所以造論。",
    "X45n0757_001:0203c16": "初問可見。答中有三。總標。別釋。後還總結。第二別",
    "X45n0757_001:0203c17": "解。八因緣中。初一是總相因。後七是別相因。初言",
    "X45n0757_001:0203c18": "總相。有其二義。一者凡諸菩薩有所為作。每為眾",
    "X45n0757_001:0203c19": "生離苦得樂。非獨在此造論因緣。故曰總相。二者",
    "X45n0757_001:0203c20": "此因雖望立義分文作緣。然彼立義分。總為解釋",
    "X45n0757_001:0203c21": "分等作本。此因亦通為彼作緣。依是義故。亦解總",
    "X45n0757_001:0203c22": "相。言離一切苦者。分段變易一切苦也。究竟樂者。",
    "X45n0757_001:0203c23": "無上菩提大涅槃樂也。非求世間者。不望後世人",
    "X45n0757_001:0203c24": "天富樂也。名利恭敬者。不求現在虗偽之事也。此",
    "X45n0757_001:0204a01": "下七種是其別因。唯為此論而作因故。望下七處",
    "X45n0757_001:0204a02": "作別緣故。第二因者。解釋分內有三段中。為二段",
    "X45n0757_001:0204a03": "而作因緣。謂顯示正義。對治邪執。顯示正義之中",
    "X45n0757_001:0204a04": "說云。依一心法有二種門。是二種門皆各總攝一",
    "X45n0757_001:0204a05": "切諸法。當知即是如來所說一切法門之根本義。",
    "X45n0757_001:0204a06": "以是一心二門之內。無一法義而所不攝故。故言",
    "X45n0757_001:0204a07": "為欲解釋如來根本之義也。彼第二段對治邪執",
    "X45n0757_001:0204a08": "者。即令眾生捨離人法二種謬執。故言為令眾生",
    "X45n0757_001:0204a09": "正解不謬故也。第三因者。為解釋分內第三段文",
    "X45n0757_001:0204a10": "而作因緣。彼文分別發趣道相。令利根者決定發",
    "X45n0757_001:0204a11": "心進趣大道。堪任住於不退位故。故言為令善根",
    "X45n0757_001:0204a12": "乃至不退信故。第四因者。為下修行信心分初四",
    "X45n0757_001:0204a13": "種信心及四修行之文而作因緣。故言為令修習",
    "X45n0757_001:0204a14": "信心故也。第五因者。為下第四修行末云。復次若",
    "X45n0757_001:0204a15": "人雖修信心。以從先世來多有重惡業障以下。說",
    "X45n0757_001:0204a16": "除障法五行許文而作因緣。故言為示方便消惡",
    "X45n0757_001:0204a17": "業障乃至出邪網故。第六因者。為彼云何修行止",
    "X45n0757_001:0204a18": "觀以下。乃至止觀不具則無能入菩提之道。三紙",
    "X45n0757_001:0204a19": "許文而作因緣。故言修習止觀乃至心過故。第七",
    "X45n0757_001:0204a20": "因者。為彼修行信心分末云。復次眾生初學是法",
    "X45n0757_001:0204a21": "以下。勸生淨土八行許文而作因緣。故言為示專",
    "X45n0757_001:0204a22": "念方便生於佛前等也。第八因者。為彼第五勸修",
    "X45n0757_001:0204a23": "利益分文而作因緣。故言為示利益勸修行故。次",
    "X45n0757_001:0204a24": "言有如是等因緣所以造論者。第三總結也。直顯",
    "X45n0757_001:0204b01": "因緣竟在於前。",
    "X45n0757_001:0204b02": "問曰。脩多羅中具有此法。何須重說。答曰。脩多羅中",
    "X45n0757_001:0204b03": "雖有此法。以眾生根行不等。受解緣別。所謂如來在",
    "X45n0757_001:0204b04": "世。眾生利根。能說之人色心業勝。圓音一演。異類等",
    "X45n0757_001:0204b05": "解。則不須論。若如來滅後。或有眾生能以自力廣聞",
    "X45n0757_001:0204b06": "而取解者。或有眾生亦以自力少聞而多解者。或有",
    "X45n0757_001:0204b07": "眾生無自心力。因於廣論而得解者。亦有眾生復以",
    "X45n0757_001:0204b08": "廣論文多為煩。心樂總持少文而攝多義能取解者。",
    "X45n0757_001:0204b09": "如是此論。為欲總攝如來廣大深法無邊義故。應說",
    "X45n0757_001:0204b10": "此論。",
    "X45n0757_001:0204b11": "第二遣疑。有問有答。問中言經中具有此法者。謂",
    "X45n0757_001:0204b12": "依前八因所說之法。如立義分所立法義。乃至勸",
    "X45n0757_001:0204b13": "修分中所示利益。如是等諸法。經中具說。皆為眾",
    "X45n0757_001:0204b14": "生離苦得樂。而今更造此論重說彼法者。豈非為",
    "X45n0757_001:0204b15": "求名利等耶。以之故言何須重說。是舉疑情而作",
    "X45n0757_001:0204b16": "問也。答中有三。略答。廣釋。第三略結答。答中言脩",
    "X45n0757_001:0204b17": "多羅中雖有此法者。與彼問辭也。根行不等受解",
    "X45n0757_001:0204b18": "緣別者。奪其疑情也。經論所說雖無別法。而受解",
    "X45n0757_001:0204b19": "者根行不同。或有依經不須論者。或有依論不須",
    "X45n0757_001:0204b20": "經者。故為彼人必須造論。答意如是。次則廣顯。於",
    "X45n0757_001:0204b21": "中有二。先明佛在世時說聽俱勝。後顯如來滅後",
    "X45n0757_001:0204b22": "根緣參差。初中言如來在世眾生利根者。明聽人",
    "X45n0757_001:0204b23": "勝。能說之人色心業勝者。顯說者勝。圓音一演者。",
    "X45n0757_001:0204b24": "成說者勝。異類等解者。成聽人勝。則不須論者。結",
    "X45n0757_001:0204c01": "俱勝義。此言圓音。即是一音。一音圓音。其義云何。",
    "X45n0757_001:0204c02": "昔來諸師說者不同。有師說云。諸佛唯是第一義",
    "X45n0757_001:0204c03": "身。永絕萬像。無形無聲。直隨機現無量色聲。猶如",
    "X45n0757_001:0204c04": "空谷無聲。隨呼發響。然則就佛言之。無音是一。約",
    "X45n0757_001:0204c05": "機論之。眾音非一。何意說言一音圓音者。良由一",
    "X45n0757_001:0204c06": "時一會異類等解。隨其根性各得一音。不聞餘聲。",
    "X45n0757_001:0204c07": "不亂不錯。顯是音奇特。故名一音。音徧十方。隨機",
    "X45n0757_001:0204c08": "熟處無所不聞。故名圓音。非謂如空徧滿無別韻",
    "X45n0757_001:0204c09": "曲。如經言隨其類音普告眾生。斯之謂也。或有說",
    "X45n0757_001:0204c10": "者。就佛言之。實有色聲。其音圓滿。無所不徧。都無",
    "X45n0757_001:0204c11": "宮商之異。何有平上之殊。無異曲故名為一音。無",
    "X45n0757_001:0204c12": "不徧故說為圓音。但由是圓音作增上緣。隨根差",
    "X45n0757_001:0204c13": "別現眾多聲。猶如滿月唯一圓形。隨器差別而現",
    "X45n0757_001:0204c14": "多影。當知此中道理亦爾。如經言。佛以一音演說",
    "X45n0757_001:0204c15": "法。眾生隨類各得解故。或有說者。如來實有眾多",
    "X45n0757_001:0204c16": "音聲。一切眾生所有言音。莫非如來法輪聲攝。但",
    "X45n0757_001:0204c17": "此佛音無障無礙。一即一切。一切即一。一切即一。",
    "X45n0757_001:0204c18": "故名一音。一即一切。故名圓音。如華嚴經言。一切",
    "X45n0757_001:0204c19": "眾生語言法。一言演說盡無餘。悉欲解了淨密音。",
    "X45n0757_001:0204c20": "菩薩因是初發心故。又此佛音不可思議。不但一",
    "X45n0757_001:0204c21": "音言即一切音。亦於諸法無不等徧。今且略舉六",
    "X45n0757_001:0204c22": "雙。顯其等徧之相。一者等於一切眾生及一切法。",
    "X45n0757_001:0204c23": "二者等於十方諸剎及三世諸劫。三者等於一切",
    "X45n0757_001:0204c24": "應身如來及一切化身諸佛。四者等於一切法界",
    "X45n0757_001:0205a01": "及虗空界。五者等於無礙相入界及無量出生界。",
    "X45n0757_001:0205a02": "六者等於一切行界及寂靜涅槃界。此義如華嚴",
    "X45n0757_001:0205a03": "經三種無礙中說。隨一一聲等此六雙。而其音韻",
    "X45n0757_001:0205a04": "恒不雜亂。若音於此六雙有所不徧。則音非圓。若",
    "X45n0757_001:0205a05": "由等徧失其音曲。則圓非音。然今不壞曲而等徧。",
    "X45n0757_001:0205a06": "不動徧而差韻。由是道理。方成圓音。此非心識思",
    "X45n0757_001:0205a07": "量所測。以是法身自在義故。一音之義略說如是。",
    "X45n0757_001:0205a08": "且止餘論。還釋本文。此下第二明佛滅後根行參",
    "X45n0757_001:0205a09": "差。於中別出四種根性。初二依經而得解者。後二",
    "X45n0757_001:0205a10": "依論方取解者。初中言能以自力廣聞而取解者",
    "X45n0757_001:0205a11": "者。依廣經聞得解佛意。而不須論。故言自力也。第",
    "X45n0757_001:0205a12": "二中言亦以自力少聞而多解者者。未必廣聞諸",
    "X45n0757_001:0205a13": "經文言。而能深解諸經意致。亦不須論。故言自力。",
    "X45n0757_001:0205a14": "第三中言無自心力者。直依佛經則不能解。故言",
    "X45n0757_001:0205a15": "無力。因於智度瑜伽等論。方解佛經所說意趣。故",
    "X45n0757_001:0205a16": "言因於廣論得解者。第四中言復以廣論文多為",
    "X45n0757_001:0205a17": "煩者。雖是利根而不忍繁。此人唯依文約義豐之",
    "X45n0757_001:0205a18": "論。深解佛經所說之旨。故言心樂總持少文而攝",
    "X45n0757_001:0205a19": "多義能取解者。此四中。前三非今所為。今所為者",
    "X45n0757_001:0205a20": "在第四人也。如是以下。第三結答。言如是者。通舉",
    "X45n0757_001:0205a21": "前四種人。此論以下。別對第四之人。結明必應須",
    "X45n0757_001:0205a22": "造論意。今此論者。文唯一卷。其普攝一切經意。故",
    "X45n0757_001:0205a23": "言總攝如來廣大深法無邊義故。彼第四品樂總",
    "X45n0757_001:0205a24": "持類。要依此論乃得悟道。以之故言應說此論也。",
    "X45n0757_001:0205b01": "已說因緣分。次說立義分。摩訶衍者總說有二種。云",
    "X45n0757_001:0205b02": "何為二。一者法。二者義。所言法者。謂眾生心。是心則",
    "X45n0757_001:0205b03": "攝一切世間法出世間法。依於此心顯示摩訶衍義。",
    "X45n0757_001:0205b04": "何以故。是心真如相。即示摩訶衍體故。是心生滅因",
    "X45n0757_001:0205b05": "緣相。能示摩訶衍自體相用故。所言義者。則有三種。",
    "X45n0757_001:0205b06": "云何為三。一者體大。謂一切法真如平等不增減故。",
    "X45n0757_001:0205b07": "二者相大。謂如來藏具足無量性功德故。三者用大。",
    "X45n0757_001:0205b08": "能生一切世間出世間善因果故。一切諸佛本所乘",
    "X45n0757_001:0205b09": "故。一切菩薩皆乘此法到如來地故。",
    "X45n0757_001:0205b10": "第二說立義分。文中有二。一者結前起後。摩訶以",
    "X45n0757_001:0205b11": "下。第二正說。立二章門。謂法與義。法者是大乘之",
    "X45n0757_001:0205b12": "法體。義者是大乘之名義。初立法者。起下釋中初",
    "X45n0757_001:0205b13": "釋法體之文。次立義者。起下復次真如自體相者",
    "X45n0757_001:0205b14": "以下釋義文也。初立法中亦有二立。一者就體總",
    "X45n0757_001:0205b15": "立。起下釋中初總釋文。二者依門別立。起下言真",
    "X45n0757_001:0205b16": "如者以下別釋文也。初中所言法者謂眾生心者。",
    "X45n0757_001:0205b17": "自體名法。今大乘中一切諸法皆無別體。唯用一",
    "X45n0757_001:0205b18": "心為其自體。故言法者謂眾生心也。言是心即攝",
    "X45n0757_001:0205b19": "一切者。顯大乘法異小乘法。良由是心通攝諸法。",
    "X45n0757_001:0205b20": "諸法自體唯是一心。不同小乘一切諸法各有自",
    "X45n0757_001:0205b21": "體。故說一心為大乘法也。何以故下。依門別立。此",
    "X45n0757_001:0205b22": "一文內含其二義。望上釋總義。望下立別門。然心",
    "X45n0757_001:0205b23": "法是一。大乘義廣。以何義故。直依是心顯大乘義。",
    "X45n0757_001:0205b24": "故言何以故。下釋意云。心法雖一。而有二門。真如",
    "X45n0757_001:0205c01": "門中有大乘體。生滅門中有體相用。大乘之義莫",
    "X45n0757_001:0205c02": "過是三。故依一心顯大乘義也。言是心真如者。總",
    "X45n0757_001:0205c03": "舉真如門。起下即是一法界以下文也。次言相者。",
    "X45n0757_001:0205c04": "是真如相。起下復次真如者依言說分別有二種",
    "X45n0757_001:0205c05": "以下文也。言是心生滅者。總舉生滅門。起下依如",
    "X45n0757_001:0205c06": "來藏故有生滅心以下文也。言因緣者。是生滅因",
    "X45n0757_001:0205c07": "緣。起下復次生滅因緣以下文也。次言相者。是生",
    "X45n0757_001:0205c08": "滅相。起下復次生滅者以下文也。言能示摩訶衍",
    "X45n0757_001:0205c09": "自體者。即是生滅門內之本覺心。生滅之體。生滅",
    "X45n0757_001:0205c10": "之因。是故在於生滅門內。然真如門中直言大乘",
    "X45n0757_001:0205c11": "體。生滅門中乃云自體者。有深所以。至下釋中。其",
    "X45n0757_001:0205c12": "義自顯也。言相用者含有二義。一者能示如來藏",
    "X45n0757_001:0205c13": "中無量性功德相。即是相大義。又示如來藏不思",
    "X45n0757_001:0205c14": "議業用。即是用大義也。二者真如所作染相名相。",
    "X45n0757_001:0205c15": "真如所起淨用名用。如下文言真如淨法實無於",
    "X45n0757_001:0205c16": "染。但以無明而熏習故則有染相。無明染法本無",
    "X45n0757_001:0205c17": "淨業。但以真如而熏習故則有淨用也。立法章門",
    "X45n0757_001:0205c18": "竟在於前。此下第二立義章門。於中亦二。初明大",
    "X45n0757_001:0205c19": "義。次顯乘義。此亦起下釋中之文。至彼文處。更相",
    "X45n0757_001:0205c20": "屬當。大義中。體大者在真如門。相用二大在生滅",
    "X45n0757_001:0205c21": "門。生滅門內亦有自體。但以體從相。故不別說也。",
    "X45n0757_001:0205c22": "言如來藏具足無量性功德者。二種藏內。不空如",
    "X45n0757_001:0205c23": "來藏。二種藏中。能攝如來藏。性功德義及用大義。",
    "X45n0757_001:0205c24": "至下釋中當廣分別。乘義中有二句。一切諸佛本",
    "X45n0757_001:0206a01": "所乘故者。立果望因以釋乘義也。一切菩薩皆乘",
    "X45n0757_001:0206a02": "此法到如來地故者。據因望果以釋乘義也。",
    "X45n0757_001:0206a03": "△第三解釋分中。在文亦二。一者結前起後。二者正",
    "X45n0757_001:0206a04": "釋。正釋中有三。一者舉數總標。二者依數開章。三",
    "X45n0757_001:0206a05": "者依章別解。",
    "X45n0757_001:0206a06": "已說立義分。次說解釋分。解釋分有三種。云何為三。",
    "X45n0757_001:0206a07": "一者顯示正義。二者對治邪執。三者分別發趣道相。",
    "X45n0757_001:0206a08": "開章中。言顯示正義者。正釋立義分中所立也。對",
    "X45n0757_001:0206a09": "治邪執。發趣道相者。是明離邪就正門也。",
    "X45n0757_001:0206a10": "△別解之中。即有三章。初釋顯示正義分中。大分有",
    "X45n0757_001:0206a11": "二。初正釋義。後示入門。正釋之中。依上有二。初釋",
    "X45n0757_001:0206a12": "法章門。後釋義章門。初中亦二。一者總釋。釋上總",
    "X45n0757_001:0206a13": "立。二者別解。解上別立。",
    "X45n0757_001:0206a14": "顯示正義者。依一心法有二種門。云何為二。一者心",
    "X45n0757_001:0206a15": "真如門。二者心生滅門。是二種門皆各總攝一切法。",
    "X45n0757_001:0206a16": "此義云何。以是二門不相離故。",
    "X45n0757_001:0206a17": "初中言依一心法有二種門者。如經本言。寂滅者",
    "X45n0757_001:0206a18": "名為一心。一心者名如來藏。此言心真如門者。即",
    "X45n0757_001:0206a19": "釋彼經寂滅者名為一心也。心生滅門者。是釋經",
    "X45n0757_001:0206a20": "中一心者名如來藏也。所以然者。以一切法無生",
    "X45n0757_001:0206a21": "無滅。本來寂靜。唯是一心。如是名為心真如門。故",
    "X45n0757_001:0206a22": "言寂滅者名為一心。又此一心體是本覺。而隨無",
    "X45n0757_001:0206a23": "明動作生滅。故於此門如來之性隱而不顯。名如",
    "X45n0757_001:0206a24": "來藏。如經言如來藏者是善不善因。能徧興造一",
    "X45n0757_001:0206b01": "切趣生。譬如伎兒變現諸趣。如是等義在生滅門。",
    "X45n0757_001:0206b02": "故言一心者名如來藏。是顯一心之生滅門。如下",
    "X45n0757_001:0206b03": "文言。心生滅者。依如來藏故有生滅心。乃至此識",
    "X45n0757_001:0206b04": "有二種義。一者覺義。二者不覺義。當知非但取生",
    "X45n0757_001:0206b05": "滅心為生滅門。通取生滅自體及生滅相。皆在生",
    "X45n0757_001:0206b06": "滅門內義也。二門如是。何為一心。謂染淨諸法其",
    "X45n0757_001:0206b07": "性無二。真妄二門不得有異。故名為一。此無二處。",
    "X45n0757_001:0206b08": "諸法中實。不同虗空。性自神解。故名為心。然既無",
    "X45n0757_001:0206b09": "有二。何得有一。一無所有。就誰曰心。如是道理。離",
    "X45n0757_001:0206b10": "言絕慮。不知何以目之。強號為一心也。言是二種",
    "X45n0757_001:0206b11": "門皆各總攝一切法者。釋上立中是心即攝一切",
    "X45n0757_001:0206b12": "世間出世間法。上直明心攝一切法。今此釋中顯",
    "X45n0757_001:0206b13": "其二門皆各總攝。言以是二門不相離故者。是釋",
    "X45n0757_001:0206b14": "二門各總攝義。欲明真如門者染淨通相。通相之",
    "X45n0757_001:0206b15": "外無別染淨。故得總攝染淨諸法。生滅門者別顯",
    "X45n0757_001:0206b16": "染淨。染淨之法無所不該。故亦總攝一切諸法。通",
    "X45n0757_001:0206b17": "別雖殊。齊無所遣。故言二門不相離也。總釋義竟。",
    "X45n0757_001:0206b18": "(別記)真如門是諸法通相。通相外無別諸法。諸法",
    "X45n0757_001:0206b19": "皆為通相所攝。如微塵是瓦器通相。通相外無",
    "X45n0757_001:0206b20": "別瓦器。瓦器皆為微塵所攝。真如門亦如是。生",
    "X45n0757_001:0206b21": "滅門者。即此真如是善不善因。與緣和合變作",
    "X45n0757_001:0206b22": "諸法。雖實變作諸法。而恒不壞真性。故於此門",
    "X45n0757_001:0206b23": "亦攝真如。如微塵性聚成瓦器。而常不失微塵",
    "X45n0757_001:0206b24": "性相。故瓦器門即攝微塵。生滅門亦如是。設使",
    "X45n0757_001:0206c01": "二門雖無別體。二門相乖不相通者。相應真如",
    "X45n0757_001:0206c02": "門中攝理而不攝事。生滅門中攝事而不攝理。",
    "X45n0757_001:0206c03": "而今二門互相融通。際限無分。是故皆各通攝",
    "X45n0757_001:0206c04": "一切理事諸法。故言二門不相離故。問。若此二",
    "X45n0757_001:0206c05": "門各攝理事。何故真如門中但示摩訶衍體。生",
    "X45n0757_001:0206c06": "滅門中通示自體相用。答。攝義示義異。何者。真",
    "X45n0757_001:0206c07": "如門是泯相以顯理。泯相不除。故得攝相。泯相",
    "X45n0757_001:0206c08": "不存。故非示相。生滅門者攬理以成事。攬理不",
    "X45n0757_001:0206c09": "壞。得攝理。攬理不泯。故亦示體。依此義故。且說",
    "X45n0757_001:0206c10": "不同。通而論之。二義亦齊。是故真如門中亦應",
    "X45n0757_001:0206c11": "示於事相。略故不說耳。問。二門不同。其義已見。",
    "X45n0757_001:0206c12": "未知二門所攝理事。亦有隨門差別義不。答。隨",
    "X45n0757_001:0206c13": "門分別。亦有不同。何者。真如門中所攝事法。是",
    "X45n0757_001:0206c14": "分別性。以說諸法不生不滅本來寂靜。但依妄",
    "X45n0757_001:0206c15": "念而有差別故。心生滅門所說事法。是依他性。",
    "X45n0757_001:0206c16": "以說諸法因緣和合有生滅故。然此二性雖復",
    "X45n0757_001:0206c17": "非一。而亦不異。何以故。因緣所生生滅諸法。不",
    "X45n0757_001:0206c18": "離妄念而有差別。故分別性不異依他。亦在生",
    "X45n0757_001:0206c19": "滅門也。又因緣之生。自他及共皆不可得。故依",
    "X45n0757_001:0206c20": "他性不異分別。亦在真如門也。如是二性雖復",
    "X45n0757_001:0206c21": "不異。而亦非一。何以故。分別性法本來非有亦",
    "X45n0757_001:0206c22": "非不無。依他性法雖復非有而亦不無。是故二",
    "X45n0757_001:0206c23": "性亦不雜亂。如攝論說。三性相望。不異非不異。",
    "X45n0757_001:0206c24": "應如是說。若能解此三性不一不異義者。百家",
    "X45n0757_001:0207a01": "之諍無所不和也。二門所攝理不同者。真如門",
    "X45n0757_001:0207a02": "中所說理者。雖曰真如。亦不可得。而亦非無。有",
    "X45n0757_001:0207a03": "佛無佛。性相常住。無有變異。不可破壞。於此門",
    "X45n0757_001:0207a04": "中。假立真如實際等名。如大品等諸般若經所",
    "X45n0757_001:0207a05": "說。生滅門內所攝理者。雖復理體離生滅相。而",
    "X45n0757_001:0207a06": "亦不守常住之性。隨無明緣流轉生死。雖實為",
    "X45n0757_001:0207a07": "所染。而自性清淨。於此門中。假立佛性本覺等",
    "X45n0757_001:0207a08": "名。如涅槃華嚴經等所說。今論所述楞伽經等。",
    "X45n0757_001:0207a09": "通以二門為其宗體。然此二義亦無有異。以雖",
    "X45n0757_001:0207a10": "離生滅。而常住性亦不可得。雖曰隨緣。而恒不",
    "X45n0757_001:0207a11": "動。離生滅性故。以是義故。真如門中。但說不壞",
    "X45n0757_001:0207a12": "假名而說實相。不動實際建立諸法。生滅門中。",
    "X45n0757_001:0207a13": "乃說自性清淨心因無明風動。不染而染。染而",
    "X45n0757_001:0207a14": "不染。問。真如門中說唯空義。生滅門內說不空",
    "X45n0757_001:0207a15": "義。為不如是耶。答。一往相配。不無是義。故上立",
    "X45n0757_001:0207a16": "義分真如相中但說能示摩訶衍體。生滅門中",
    "X45n0757_001:0207a17": "亦說顯示大乘相用。就實而言。則不如是。故下",
    "X45n0757_001:0207a18": "論文二門皆說不空義。問。若生滅門內二義俱",
    "X45n0757_001:0207a19": "有者。其不空義可有隨緣作生滅義。空義是無。",
    "X45n0757_001:0207a20": "何有隨緣而作有義。答。二義是一。不可說異。而",
    "X45n0757_001:0207a21": "約空義亦得作有。何者。若空定是空。應不能作",
    "X45n0757_001:0207a22": "有。而是空亦空。故得作有。然此空空亦有二義。",
    "X45n0757_001:0207a23": "一者。有法性空。是空亦空。有之與空。皆不可得。",
    "X45n0757_001:0207a24": "如是空空。有真如門。如大品經云。一切法空。此",
    "X45n0757_001:0207b01": "空亦空。是名空空。二者。猶如有無有性。故得為",
    "X45n0757_001:0207b02": "空。是名曰空。如是空無空性。故得作有。是名空",
    "X45n0757_001:0207b03": "空。如是空空。在生滅門。如涅槃經云。是有是無。",
    "X45n0757_001:0207b04": "是名空空。是是是非。是名空空。如是空空。十住",
    "X45n0757_001:0207b05": "菩薩尚得少分如毫釐許。何況餘人。二門差別。",
    "X45n0757_001:0207b06": "應如是知。上來釋上總立法竟。",
    "X45n0757_001:0207b08": "大乘起信論疏記會本卷一"
}