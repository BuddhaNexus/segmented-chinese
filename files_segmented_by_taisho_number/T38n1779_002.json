{
    "T38n1779_002:0727b02": "2維摩經略疏垂裕記卷第二",
    "T38n1779_002:0727b04": "錢唐沙門釋智圓述",
    "T38n1779_002:0727b05": "四、的出化主，二：初、來意。「九十六種」者，準《九十",
    "T38n1779_002:0727b06": "六道經》，彼經二卷委明相狀。於中一道是正，",
    "T38n1779_002:0727b07": "即佛道也，九十五皆邪。《華嚴》、《大論》或曰「九十",
    "T38n1779_002:0727b08": "六皆邪」者，以大斥小也。故《百論》云「順聲聞道",
    "T38n1779_002:0727b09": "者悉皆是邪」。「無師大覺」者，《瑞應》曰「我行無師",
    "T38n1779_002:0727b10": "保，亦復無等保。」愜，伏也。二、正釋，二：初、釋佛。",
    "T38n1779_002:0727b11": "「稱名亦爾」者，合云名稱，內德外名俱無量也。",
    "T38n1779_002:0727b12": "二、釋在。「住之異名」者，荊溪云：一切經初二名",
    "T38n1779_002:0727b13": "互用，名異義同，譯人參取。「住布施」等者，以因",
    "T38n1779_002:0727b14": "顯果也。因修施等，果住欲天；餘皆倣此。「二梵」",
    "T38n1779_002:0727b15": "下，色及無色俱離欲染，通名梵住。梵，淨也。「三",
    "T38n1779_002:0727b16": "空」者，即空、無相、無願。亦是生空、法空、平等空",
    "T38n1779_002:0727b17": "也。《楞嚴》翻健相，總攝諸三昧故。「佛所得法」者，",
    "T38n1779_002:0727b18": "荊溪云：佛以無依而為所依，無所依者即常",
    "T38n1779_002:0727b19": "寂光，現三土者皆為利物，住表無住故居此",
    "T38n1779_002:0727b20": "城。世釋佛住，唯用世土，此乃以佛同於世人。",
    "T38n1779_002:0727b21": "今欲通明，故通天梵，況佛所住通天梵等。今",
    "T38n1779_002:0727b22": "謂龍樹通舉四住，別顯後二以釋經文，故論",
    "T38n1779_002:0727b23": "自結云「於四住法中，住聖住、佛住法，憐憫眾",
    "T38n1779_002:0727b24": "生故王舍城住。」他師不曉今家全依《大論》而",
    "T38n1779_002:0727b25": "妄有破斥。二、別釋，二：初、釋佛，二：初、正釋，三：初、",
    "T38n1779_002:0727b26": "指釋題略標。二、「初成」下，引諸教廣解，三：初、成",
    "T38n1779_002:0727b27": "道。二、轉法輪。「大小相」者，大即三十二相，小即",
    "T38n1779_002:0727b28": "八十種好。別圓教佛大小各八萬四千。「即脫",
    "T38n1779_002:0727b29": "瓔珞」者，用《法華》五時譬文以顯此意。隱舍那",
    "T38n1779_002:0727c01": "像如脫瓔珞，現劣應身如著弊衣，即老比丘",
    "T38n1779_002:0727c02": "也。「門內尊特」者，既心相體信，故入宅見長者",
    "T38n1779_002:0727c03": "瓔珞之身也。如今經身子等見如須彌山王",
    "T38n1779_002:0727c04": "之像也。「或現」下，新入小機還見劣應。「眾生疑",
    "T38n1779_002:0727c05": "故」者，暹云：彼般若中，眾疑曰：「佛始王宮生，十",
    "T38n1779_002:0727c06": "九出家，三十成道，至此何能現於不思議身？」",
    "T38n1779_002:0727c07": "為息眾疑，但現丈六身，方面各一丈之光。此",
    "T38n1779_002:0727c08": "皆眾疑。人常所見者，名常身常光也。「涅槃」下，",
    "T38n1779_002:0727c09": "現身雖同方等，稟小同解圓常，此為異也。問：",
    "T38n1779_002:0727c10": "或謂《華嚴》報身說，諸餘大乘悉應佛說以判",
    "T38n1779_002:0727c11": "優劣。為定爾耶？答：三身明之，應身能說，法定",
    "T38n1779_002:0727c12": "無說，報通二義。自受用報同法無說，他受用",
    "T38n1779_002:0727c13": "報同應有說。應即法故，說即無說：法即應故，",
    "T38n1779_002:0727c14": "無說即說。約理則非說非不說，約事則有說",
    "T38n1779_002:0727c15": "有不說。理事相即，諍計何從？故《法華》、《涅槃》既",
    "T38n1779_002:0727c16": "已開權，尚是法說，寧非報說？故曰釋迦牟尼",
    "T38n1779_002:0727c17": "名毘盧遮那，吾今此身即是法身。庶幾來者",
    "T38n1779_002:0727c18": "審而思之。三、入涅槃。然此三文，去就少異。成",
    "T38n1779_002:0727c19": "道入滅俱約四機同時見異，中間轉法乃約",
    "T38n1779_002:0727c20": "五時增減明之。同時異見即互通意，五時增",
    "T38n1779_002:0727c21": "減即次第意，應知俱通俱次，但互現其文耳。",
    "T38n1779_002:0727c22": "三、「此經」下，判今經所屬。今判教部，正依次第。",
    "T38n1779_002:0727c23": "二、「問」下，料簡。「若就」下，障重故見劣身，根利故",
    "T38n1779_002:0727c24": "聞勝法。二、釋在。在即住義。三、觀心。六即分別",
    "T38n1779_002:0727c25": "者，委如前記。凡論觀心，皆為初心名字位人",
    "T38n1779_002:0727c26": "示其門也。五、聞經之處，二：初、敘意分章。二、依",
    "T38n1779_002:0727c27": "章釋義，二：初、正解方所，二：初、通方所，三：初、約",
    "T38n1779_002:0727c28": "事。毘耶離國在恒河南，中天竺界。文中四義，",
    "T38n1779_002:0727c29": "即世間四悉。嚴淨故見者歡喜即世界也，粳",
    "T38n1779_002:0728a01": "糧資命即為人生善，平直非斜曲即對治破",
    "T38n1779_002:0728a02": "惡，好樂正道即第一義。仁義正道，是世間之",
    "T38n1779_002:0728a03": "理也。砥直者，平直也。砥音旨。孔安國注〈禹貢〉",
    "T38n1779_002:0728a04": "曰「砥細於礪，皆磨石也。」「好道」者，去聲，敦勉也。",
    "T38n1779_002:0728a05": "「五百長者」等者，凡五百家，皆傳禪為國主也。",
    "T38n1779_002:0728a06": "二對、法門。對前四釋亦成四悉。前三皆第一",
    "T38n1779_002:0728a07": "義異名，四俱在理，尋文可見。荊溪云：次對法",
    "T38n1779_002:0728a08": "門，亦依四義以立三身所依之土。「百穀」者，楊",
    "T38n1779_002:0728a09": "泉《物理論》曰「穀氣勝元氣，其人肥而不壽。養",
    "T38n1779_002:0728a10": "性之術，常使穀氣少則病不生矣。」梁者，黍稷",
    "T38n1779_002:0728a11": "之總名。稱者，溉種之總名。菽者，眾豆之總名。",
    "T38n1779_002:0728a12": "三穀各二十種為六十，蔬果之實助穀各二",
    "T38n1779_002:0728a13": "十，凡為百穀。三觀心向對法門則直表釋迦",
    "T38n1779_002:0728a14": "果地所證，此明觀心則正行人一念所攝，談",
    "T38n1779_002:0728a15": "性似同聖凡兩別。下釋菴園，其義亦爾。「無染",
    "T38n1779_002:0728a16": "無著」者，不染生死、不著涅槃。又無染二邊、不",
    "T38n1779_002:0728a17": "著中道。染著義一分釋且爾。「百句解脫」出涅",
    "T38n1779_002:0728a18": "槃經，百句雖多三脫攝盡，三脫相即秖是",
    "T38n1779_002:0728a19": "一心。二、別方所，二：初敘意。「助證猶漫」者，雖",
    "T38n1779_002:0728a20": "通舉國名，未知佛住何處，故次云菴羅樹園",
    "T38n1779_002:0728a21": "也。二、正釋，三：初、約事。此與大經同者難分別，",
    "T38n1779_002:0728a22": "即生熟難分也。「具有四句」者，見觀心文中。「華",
    "T38n1779_002:0728a23": "生一女」等，此依《奈女因緣經》說。二、對法門。「從",
    "T38n1779_002:0728a24": "七覺華起慈悲心」者，荊溪云：因相成時依之",
    "T38n1779_002:0728a25": "起誓。「雖非有無」等者，雖非雙遮也。「而似」下，雙",
    "T38n1779_002:0728a26": "照也。中邊相即，故難分別。三、約觀心。「十種園",
    "T38n1779_002:0728a27": "者」暹云：舊經第三十二曰「佛子菩薩摩訶薩",
    "T38n1779_002:0728a28": "有十種園林。何等為十？所謂生死園林，行菩",
    "T38n1779_002:0728a29": "薩行不起憂惱故。教化眾生園林，不厭眾生",
    "T38n1779_002:0728b01": "故。乃至云於念念中一切眾生現成正覺園",
    "T38n1779_002:0728b02": "林，法身如虛空充滿一切世界平等覺故。」「觀",
    "T38n1779_002:0728b03": "不思議難分別理」者，觀即三觀，理即三諦。不",
    "T38n1779_002:0728b04": "一不三名難分別，委如《止觀》第五觀陰境文。",
    "T38n1779_002:0728b05": "二、「問那」下，釋通疑妨，三：初、明觀法解釋悉是",
    "T38n1779_002:0728b06": "佛意，四：初、問。二、答，二：初、舉佛意多含以總斥。",
    "T38n1779_002:0728b07": "先舉四喻顯多含，由多含故隨機演法，豈唯",
    "T38n1779_002:0728b08": "事解乎？流念對種喻機，海珠鏡地喻應。次、「大",
    "T38n1779_002:0728b09": "經」去，總斥也。荊溪云：汝存事解，不許法門，如",
    "T38n1779_002:0728b10": "各據尾牙失其實體。故一家釋義事理二圓，",
    "T38n1779_002:0728b11": "豈非得象之全分耶。如《華嚴》中十城十園，豈",
    "T38n1779_002:0728b12": "可唯是世間城園耶？「摸象」者，《大經》云「譬如有",
    "T38n1779_002:0728b13": "王告一大臣：『汝牽一象示眾盲者。』各以手觸，",
    "T38n1779_002:0728b14": "其觸牙者言象如萊茯根，觸耳者言如箕，觸",
    "T38n1779_002:0728b15": "頭者言如石，觸鼻者言如杵，觸脚者言如木",
    "T38n1779_002:0728b16": "臼，觸脊者言如床，觸腹者言如甕，觸尾者言",
    "T38n1779_002:0728b17": "如繩。王喻如來，臣喻《大涅槃經》，象喻佛性，盲",
    "T38n1779_002:0728b18": "喻一切無明眾生。」二、「若言」下，引經文觀法以",
    "T38n1779_002:0728b19": "正答。「且佛誠說」者，《大經》中佛自解說雙林所",
    "T38n1779_002:0728b20": "表之意。如經「東方雙樹表常無常」等，故云皆",
    "T38n1779_002:0728b21": "表半滿。無常即半，常即滿也。三、「問法」下，難佛",
    "T38n1779_002:0728b22": "自解說者，即經云「大慈悲為室，柔和忍辱為",
    "T38n1779_002:0728b23": "衣，諸法空為座」也。「師心」者，前心不善、後心隨",
    "T38n1779_002:0728b24": "之名師心。前心不善、後心改之名心師。前心",
    "T38n1779_002:0728b25": "為後心所訓也，故《涅槃》云「願為心師，不願師",
    "T38n1779_002:0728b26": "心。」今以妄作解釋是不善心而不知改名師",
    "T38n1779_002:0728b27": "心也。四、「答若」下，通。厝，置也。「何曾併是」者，如",
    "T38n1779_002:0728b28": "分經三分各立義門，豈皆佛說耶？然此蓋不",
    "T38n1779_002:0728b29": "知《釋論》所明四依菩薩隨義立名名為法施",
    "T38n1779_002:0728c01": "也。若許種種釋義，何獨不許法門解耶？二、顯",
    "T38n1779_002:0728c02": "頓漸諸教咸須觀解，二：初、問難。二、答釋，二：初、",
    "T38n1779_002:0728c03": "明方等有觀解。二、明小乘有觀解。「為牧牛人",
    "T38n1779_002:0728c04": "說十一法」等者，暹云：《大論》曰「放牛難陀問佛：",
    "T38n1779_002:0728c05": "『有幾法成熟能令牛群蕃息？有幾法不成熟",
    "T38n1779_002:0728c06": "令牛群不增不得安穩？』佛答：『牧牛有十一事。",
    "T38n1779_002:0728c07": "頌云：解色與相應二、摩刷覆瘡痍二、放煙并茂",
    "T38n1779_002:0728c08": "草二、安隱及度處二、時宜留𤛓餘二，將護於大",
    "T38n1779_002:0728c09": "牛一。比丘亦如是，知四大造色一、善別愚智相",
    "T38n1779_002:0728c10": "一、摩刷六情根一、善覆十善相一、傳所誦為煙",
    "T38n1779_002:0728c11": "一、四意止茂草一、十二部安處一、八聖及度處",
    "T38n1779_002:0728c12": "一、莫受輕賤請名曰知時宜一、知足為留餘一、",
    "T38n1779_002:0728c13": "敬護是將護一。』」此十一事，即小乘附事觀心也。",
    "T38n1779_002:0728c14": "然則豈唯內典，外教亦然。〈儒行篇〉云「儒有忠",
    "T38n1779_002:0728c15": "信以為甲冑，禮義以為干櫓。」又楊子《法言》曰",
    "T38n1779_002:0728c16": "「修身以為弓，矯思以為矢，立義以為的。尊而",
    "T38n1779_002:0728c17": "後發，發必中矣。」抑亦觀心之例也。由是知今",
    "T38n1779_002:0728c18": "師觀解，其得意於內外乎。三、對釋題明教觀",
    "T38n1779_002:0728c19": "前後之意。「懸釋」者，離文先釋，故曰懸釋，即指",
    "T38n1779_002:0728c20": "前玄義也。又懸釋字亦可作玄，玄，通也，離文",
    "T38n1779_002:0728c21": "通釋，非隨文別解也。《文選》曰「睿哲玄覽」，注云",
    "T38n1779_002:0728c22": "「玄，通也」。故玄、懸二字互用無在。六、證非謬傳，",
    "T38n1779_002:0728c23": "二：初、懸示，二：初、敘意分章。二、懸解釋妨，二：初、",
    "T38n1779_002:0728c24": "解列眾次第，二：初、問。二、答，二：初、明影跡親疎。",
    "T38n1779_002:0728c25": "「內無得道」者，約初至佛所，結惑全在。荊溪云：",
    "T38n1779_002:0728c26": "內無得道簡異二乘，外闕化他簡異菩薩。二、",
    "T38n1779_002:0728c27": "約法門所表。二、解歎德有無，二：初、問。二、答，二：",
    "T38n1779_002:0728c28": "初、出古解。二、明今解，二：初、斥古非。二、「今恐」下，",
    "T38n1779_002:0728c29": "明今義。「如大論」者，荊溪云：引此釋者，小則唯",
    "T38n1779_002:0729a01": "小，大則不定。或並或單，並是部意，單從譯者。",
    "T38n1779_002:0729a02": "故準論意，《金剛》豈可是小乘？譯人存略，故單",
    "T38n1779_002:0729a03": "列耳。二、「一明」下，隨釋，三：初、聲聞，二：初、通釋。「胡",
    "T38n1779_002:0729a04": "越」者，胡在北、越在南。《文選》古詩云「胡馬嘶北",
    "T38n1779_002:0729a05": "風，越鳥巢南枝。」正弼曰「同舟而濟胡越，何患",
    "T38n1779_002:0729a06": "於異心。」二、別釋，二：初、標。二、釋，五：初、釋與，二：",
    "T38n1779_002:0729a07": "初、引同列數。二、「若釋」下，依義解釋，二：初、簡異",
    "T38n1779_002:0729a08": "《法華》。「發迹」等者，荊溪云：問發本發迹同異云",
    "T38n1779_002:0729a09": "何？答具如《釋籤》。二、「一處」下，正明今義。「無作」者，",
    "T38n1779_002:0729a10": "因作而發。《成論》以非色非心不相應行為無作",
    "T38n1779_002:0729a11": "戒體。「九定」者，四禪、四空并滅受想，名九次第",
    "T38n1779_002:0729a12": "定也。「俱證有餘」者，苦依身在故。二、釋大，二：初、",
    "T38n1779_002:0729a13": "引論解。二、「今明」下，明今義，二：初、約總別正解，",
    "T38n1779_002:0729a14": "二：初、約總別釋。「三韋陀」者，亦云毘陀，此翻智",
    "T38n1779_002:0729a15": "論，即彼土外書也。有四種：一、億力韋陀，明事",
    "T38n1779_002:0729a16": "火懺悔法。二、耶爰韋陀，明布施祠祀法。三、阿",
    "T38n1779_002:0729a17": "他韋陀，明鬪戰法。四、三摩韋陀，明知異國鬪",
    "T38n1779_002:0729a18": "戰法。知此生智、故名智論。精解此四、名韋陀",
    "T38n1779_002:0729a19": "外道也。「佛對至共緣」者，性念破一切智，共念",
    "T38n1779_002:0729a20": "破神通，緣念破韋陀。性是真緣諦理唯，斷煩",
    "T38n1779_002:0729a21": "惱；共是事理合修，即兼修九定，故能發通；緣",
    "T38n1779_002:0729a22": "是遍緣諸境，謂學當教四門教法及解外典",
    "T38n1779_002:0729a23": "韋陀。「得入性地」者，內凡位也。「成三解脫」等者，",
    "T38n1779_002:0729a24": "以三念次第對之。「心得好解脫」者，心即定也。",
    "T38n1779_002:0729a25": "慧定俱得，名俱解脫。無礙解脫，內外遍解，故",
    "T38n1779_002:0729a26": "曰無礙。「名大比丘」等者，比丘則名通因果，羅",
    "T38n1779_002:0729a27": "漢唯在於果。波羅密，此云事究竟。二、簡別對",
    "T38n1779_002:0729a28": "義。答中以摩訶般若類慧解脫。二、「三藏」下，約",
    "T38n1779_002:0729a29": "教觀判結，二：初、約藏通二經，二：初、教二觀。二、",
    "T38n1779_002:0729b01": "「此八」下，判初教二論。《毘曇》申三藏有門，《成論》",
    "T38n1779_002:0729b02": "申空門。三、釋比丘，二：初、正釋，二：初、有翻。二、無",
    "T38n1779_002:0729b03": "翻，二：初、釋因中三稱，二：初、引論標名。二、依論",
    "T38n1779_002:0729b04": "釋義。「魔羅翻殺」者，能殺害出世善根。第六天",
    "T38n1779_002:0729b05": "上別有魔羅所居，亦他化天攝。「三魔亦怖」者，",
    "T38n1779_002:0729b06": "將欲斷煩惱因、滅陰死果，義當先怖以三魔",
    "T38n1779_002:0729b07": "怖，故天魔方怖。「清雅」者，雅正也。「遠離四邪」者，",
    "T38n1779_002:0729b08": "下邪、仰邪、方邪、維邪，廣明如《釋論》第四，略引",
    "T38n1779_002:0729b09": "如下釋須菩提章記文。「下兩助成」者，愛及憍",
    "T38n1779_002:0729b10": "慢俱屬意業，對初身口則三業破惡。「破憍慢」",
    "T38n1779_002:0729b11": "者，自舉曰憍，凌他曰慢，乞食謙下破是二心。",
    "T38n1779_002:0729b12": "下文訶身子，即〈香積品〉也。二、「此具」下，結示果名",
    "T38n1779_002:0729b13": "所從。二、「直言」下，判位。四、釋眾，二：初、通釋眾義。",
    "T38n1779_002:0729b14": "二、別引四僧，二：初、列名釋義。「三學開遮通塞",
    "T38n1779_002:0729b15": "之相」者，開遮約戒律，其相易知。通塞約定慧，",
    "T38n1779_002:0729b16": "如《止觀》識通塞文。以苦集十二因緣生六蔽",
    "T38n1779_002:0729b17": "名塞，道滅十二因緣滅六度名通。今此應云",
    "T38n1779_002:0729b18": "散是定之塞、靜是定之通，昏是慧之塞、明",
    "T38n1779_002:0729b19": "是慧之通。「猶如啞羊」者，論云「譬如白羊，乃至",
    "T38n1779_002:0729b20": "人殺不能作聲。」「謬墮僧數」者，猶云謬在僧中",
    "T38n1779_002:0729b21": "也。四事，即房舍、衣服、飲食、醫藥也。二、「前之」下，",
    "T38n1779_002:0729b22": "結判去取。「既非事和不堪僧事」者，荊溪云：不",
    "T38n1779_002:0729b23": "能分別定慧二藏猶可事和。戒藏不明、持亦有",
    "T38n1779_002:0729b24": "闕，故雖持戒猶名愚癡，況啞羊耶。五、釋數。對",
    "T38n1779_002:0729b25": "行明數，即約觀心也。二、菩薩眾，二：初、敘意分",
    "T38n1779_002:0729b26": "科。二、隨文釋義，五：初、明類，二：初、事解，二：初、略",
    "T38n1779_002:0729b27": "示。二、「具」下，廣釋，二：初、翻解名義，二：初、什師存",
    "T38n1779_002:0729b28": "略。二、「翻」下，諸家翻解，二：初、汎舉諸家。「開士始",
    "T38n1779_002:0729b29": "士」者，荊溪云：心初開故、始發心故。「古本翻高",
    "T38n1779_002:0729c01": "士」者，古翻此經也，升出凡小故名高士。二、「今",
    "T38n1779_002:0729c02": "依」下，的依《大論》。「為無惠利」者，自度不能益他",
    "T38n1779_002:0729c03": "也。二、「但三」下，簡辨結示，二：初、簡辨，二：初、簡兩",
    "T38n1779_002:0729c04": "教二乘異乎。二乘者以薩字異二乘菩提也。",
    "T38n1779_002:0729c05": "二、簡藏通菩薩，二：初、正簡。「別圓至吸鐵」者，中",
    "T38n1779_002:0729c06": "真顯發，無謀遍應如石吸鐵。二、「問」下，釋疑。問",
    "T38n1779_002:0729c07": "意者，荊溪云：依前藏通已下文為問也。答中",
    "T38n1779_002:0729c08": "意，前云不得名薩埵者，以無別圓薩埵義故。",
    "T38n1779_002:0729c09": "今云少有慈悲等者，藏通菩薩亦有慈悲，但異",
    "T38n1779_002:0729c10": "二乘，得名菩薩。前云非薩埵者，意令別起別",
    "T38n1779_002:0729c11": "圓慈悲，方乃別受薩埵之稱。但藏通菩薩觀",
    "T38n1779_002:0729c12": "行同小，故別斥之。通得名者，各從當教。今云",
    "T38n1779_002:0729c13": "少有慈悲，意欲還取藏通菩薩合成四種。二、",
    "T38n1779_002:0729c14": "「四教」下，結示。「多用衍」者，摩訶衍此云大乘，略",
    "T38n1779_002:0729c15": "言衍耳。「非衍正意」者，今經在衍，故斥菩薩有",
    "T38n1779_002:0729c16": "通有別。通乃斥三，別唯訶藏。故使通別有歎",
    "T38n1779_002:0729c17": "有斥，三藏唯斥、圓教唯歎。通斥語寬，非教正",
    "T38n1779_002:0729c18": "體。「有時」下，疏文或明三藏者相對比決，非關",
    "T38n1779_002:0729c19": "經意。二、觀心。以三觀攝四菩薩，如文。二、辨數。",
    "T38n1779_002:0729c20": "三、歎德，二：初、分科。二、隨釋，三：初、總歎，二：初、總",
    "T38n1779_002:0729c21": "釋，二：初、標章述意。二、「此諸」下，敘德釋名。「荷澤",
    "T38n1779_002:0729c22": "無邊」者，謂。眾生荷菩薩之恩澤也。二、「但眾」下，",
    "T38n1779_002:0729c23": "別釋，三：初、敘意。二、正解。文中復更約位分別",
    "T38n1779_002:0729c24": "者，荊溪云：至此位時方可通為眾生知識。若",
    "T38n1779_002:0729c25": "正歎者，如下結文，即補處位。三、「今諸」下，結顯。",
    "T38n1779_002:0729c26": "荊溪云橫遍竪高者，正結所歎功用也。二、別",
    "T38n1779_002:0729c27": "歎，二：初、總別分科。二、「初二」下，隨文釋義，三：初、",
    "T38n1779_002:0729c28": "略歎自他德，二：初、略歎自行德，二：初、正歎，二：",
    "T38n1779_002:0729c29": "初、事釋，二：初、牒文分章。二、隨章釋義，二：初、釋",
    "T38n1779_002:0730a01": "大智本行，二：初、約一法，二：初、釋義，三：初、標。二、",
    "T38n1779_002:0730a02": "「依」下，釋。三、「故法」下，證。荊溪云：初引《法華》中上",
    "T38n1779_002:0730a03": "句證本，下句證行，依本修行故必作佛。既云",
    "T38n1779_002:0730a04": "大智即是本行，亦可本行即是大智。次云從",
    "T38n1779_002:0730a05": "無住本以證於本，立一切法以證行也。二、判",
    "T38n1779_002:0730a06": "位，二：初、敘古，三：初、正敘。荊溪云：南北二釋，未",
    "T38n1779_002:0730a07": "見本文。什師雖云從下至上漸漸轉勝，諸句",
    "T38n1779_002:0730a08": "未必後勝於前。二、「解既」下，研詳。「北方」下，此師",
    "T38n1779_002:0730a09": "準《地持》中以十度對十地，故以今文七度以",
    "T38n1779_002:0730a10": "對七地。三、「若欲」下，斥破。二、「今謂」下，明今，二：初、",
    "T38n1779_002:0730a11": "總釋、二：初、正解，二：初、顯正斥非。二、「如歎」下，引",
    "T38n1779_002:0730a12": "文難古。「豈可歎下」者，以北人以此句對初地",
    "T38n1779_002:0730a13": "故。若據成就，宜歎等覺。「何獨歎上」者，初地既",
    "T38n1779_002:0730a14": "乃分得作師子吼，南人何謂獨歎八地耶？「故",
    "T38n1779_002:0730a15": "知」下，結難也。秖由定執一文，故招互破。若如",
    "T38n1779_002:0730a16": "今師，即分真位人皆具諸句而淺深宛然。二、",
    "T38n1779_002:0730a17": "「釋妨」二：初、引文立妨。「問近無等」者，荊溪云：約",
    "T38n1779_002:0730a18": "文定義，唯在等覺。二、約義答釋，二：初、明諸德",
    "T38n1779_002:0730a19": "咸歎上。「結云」下，等覺隣果方名具足。二、「若通」",
    "T38n1779_002:0730a20": "下，明無等。「亦通」下，前以定義為難，今以互通",
    "T38n1779_002:0730a21": "釋之。文分二：初、明下，亦名近。「相待」者，荊溪云：",
    "T38n1779_002:0730a22": "是約通義。即以住前待於二住以之為遠，待",
    "T38n1779_002:0730a23": "於初住以之為近。初住待於二住為近，若望",
    "T38n1779_002:0730a24": "三住名之為遠。乃至十地比說可知，皆以妙",
    "T38n1779_002:0730a25": "覺為無等等。此則初住分果亦得名近，豈唯",
    "T38n1779_002:0730a26": "等覺。「法華」下，明近義尚通觀行外凡，何必聖",
    "T38n1779_002:0730a27": "位。「行處近處」者，內懷至理歷緣耐事目之為",
    "T38n1779_002:0730a28": "行，體達外緣棲息真境目之為近，蓋事理互",
    "T38n1779_002:0730a29": "現俱約外凡。二、「華嚴」下，上亦名遠。爪土望於",
    "T38n1779_002:0730b01": "大地，其遠可知。孰謂十地等覺為近無等等",
    "T38n1779_002:0730b02": "耶？二、「今三」下，別釋，二：初、歷教委示。「但約二諦」",
    "T38n1779_002:0730b03": "者，道觀雙流故。「品有優劣」者，以八九十地相",
    "T38n1779_002:0730b04": "望故。二、「但諸」下，斥古顯今，二：初、明聖德難量，",
    "T38n1779_002:0730b05": "斥古定執。「但諸菩薩」者，即指三萬二千並內",
    "T38n1779_002:0730b06": "冥實相、外應群機，論其所證難測高下。二、「今",
    "T38n1779_002:0730b07": "非」下，明教觀圓備，顯今得意。二、約二法，二：初、",
    "T38n1779_002:0730b08": "正釋，二：初、敘意。「目足互失」者，有目無足豈能",
    "T38n1779_002:0730b09": "前進？有足無目必墮重險。以合解行不可偏",
    "T38n1779_002:0730b10": "有。二、「所以」下，正釋，二：初、釋大智；二、釋本行。各",
    "T38n1779_002:0730b11": "二：初釋、二證。二、「當知」下，結示。「橫竪諸德」者，荊",
    "T38n1779_002:0730b12": "溪云：以種智解歷一切行行名為橫，以智詣",
    "T38n1779_002:0730b13": "理望行名竪，理深行廣故也。又亦可云解橫",
    "T38n1779_002:0730b14": "行竪，解初心具，行漸方成。又亦可解行各有",
    "T38n1779_002:0730b15": "橫竪。故知但語解行，攝無不周。二、釋皆悉成",
    "T38n1779_002:0730b16": "就，二：初、問。二、答，二：初、正答前問。二、約教分",
    "T38n1779_002:0730b17": "別。「檀三事空」者，能施人、所施物、能受者皆如",
    "T38n1779_002:0730b18": "幻化。二、觀解。二、釋歎，二：初、雙標。「傍成化他」者，",
    "T38n1779_002:0730b19": "正成自行也。荊溪云：化他必假諸佛威加故。",
    "T38n1779_002:0730b20": "二、「正」下，雙釋，二：初、釋前正歎，二：初、正釋，二：初、",
    "T38n1779_002:0730b21": "事，二：初、引論略明。二、「今明」下，依義廣釋，二：初、",
    "T38n1779_002:0730b22": "正釋，三：初、法。二、喻。「外無」下，地生日照、風動雨",
    "T38n1779_002:0730b23": "潤然後成實。三、合，二：初、正合前喻。二、重以",
    "T38n1779_002:0730b24": "喻顯。大鵬如佛，即應也。影喻威神，即慈也。",
    "T38n1779_002:0730b25": "子喻菩薩，即感也。荊溪云：明感應理妙，不至",
    "T38n1779_002:0730b26": "而加，無緣慈也。言「大鵬」者，《莊子》云「大鵬摶扶",
    "T38n1779_002:0730b27": "搖而上九萬里，翼若垂天之雲。」孔氏志曰「楚",
    "T38n1779_002:0730b28": "文王少時雅好田獵，天下快狗名鷹畢聚焉。",
    "T38n1779_002:0730b29": "有人獻一鷹，曰：『非王鷹之儔。』俄而雲際有一",
    "T38n1779_002:0730c01": "物凝翔飄颻，鮮白而不辨其形。鷹見於是竦",
    "T38n1779_002:0730c02": "翮而升矗若飛電，須叟羽墮如雪、血灑如雨。",
    "T38n1779_002:0730c03": "良久有一大鳥墮地而死，度其兩翅廣數十",
    "T38n1779_002:0730c04": "里，喙邊有黃。眾莫能知。時有博物君子曰：『此",
    "T38n1779_002:0730c05": "大鵬雛也。始飛焉，故為鷹所制。』文王乃厚賞",
    "T38n1779_002:0730c06": "獻者。」二、「故華」下，引證。「八地沈空」者，荊溪云：舊",
    "T38n1779_002:0730c07": "經二十一云「入八地已，十方諸佛作如是言：",
    "T38n1779_002:0730c08": "『善哉善哉！善男子！汝已得是第一忍故，順諸",
    "T38n1779_002:0730c09": "佛法。諸佛皆有無畏、不共之法，汝未得之。』故",
    "T38n1779_002:0730c10": "勤精進。」二、觀解。二、「此正」下，結示。事觀兩釋並",
    "T38n1779_002:0730c11": "約自行。二、傍成化他，二：初、事釋。「乃至金剛藏」",
    "T38n1779_002:0730c12": "等者，加功德林說十行，加金剛幢說十迴向，",
    "T38n1779_002:0730c13": "文中存略，故云乃至。荊溪云：十地尚須請加，",
    "T38n1779_002:0730c14": "何況初心而欲端拱？是故自他俱須請也。二、",
    "T38n1779_002:0730c15": "觀解。「若欲利物」者，圓教上根出假在觀行位，",
    "T38n1779_002:0730c16": "若蒙佛加化道無阻。「如風靡草」者，靡，偃也。能",
    "T38n1779_002:0730c17": "化如風，機緣如草。《論語》曰「君子之德風，小人",
    "T38n1779_002:0730c18": "之德草，草上之風必偃。」二、略歎化他德，二：初、",
    "T38n1779_002:0730c19": "分科。二、隨釋，三：初、歎化他心，二：初、事釋，二：初、",
    "T38n1779_002:0730c20": "釋為護法城，二：初、約教法釋。「經為護」者，通平",
    "T38n1779_002:0730c21": "去二聲，平聲作也，去聲助也。「防非擬敵」者，依",
    "T38n1779_002:0730c22": "教修行則能防三業非、擬魔外敵。二、「又」下，約",
    "T38n1779_002:0730c23": "理境解。一切眾生皆陰入現前，故《般若》談空",
    "T38n1779_002:0730c24": "皆從色起。今家觀法其意皆然，但餘文附託",
    "T38n1779_002:0730c25": "直明諦理。今此釋城，義與陰合，故此明之。達",
    "T38n1779_002:0730c26": "陰即真，故云此法即空，此中道不思議空也。",
    "T38n1779_002:0730c27": "如城中必空，故以空言之。「眾生是王」者，眾生",
    "T38n1779_002:0730c28": "即陰中主宰。「種性具足」者，一心百界，界界三",
    "T38n1779_002:0730c29": "道咸即三德。理體本具、自他不二，名佛種性。",
    "T38n1779_002:0731a01": "二、釋受持正法。「內外愛見」者，內即通惑，外即",
    "T38n1779_002:0731a02": "別惑。「法王種性皆得安穩」者，達三道即三德，",
    "T38n1779_002:0731a03": "名為安穩。「恒沙至散失」者，如民不離散也。二、",
    "T38n1779_002:0731a04": "觀解。文中以空假相對明通教觀法，中假相",
    "T38n1779_002:0731a05": "對明別圓觀法。六道假即但空，故云假空。但",
    "T38n1779_002:0731a06": "空即六道假，故云空假。此在界內，名小涅槃。",
    "T38n1779_002:0731a07": "二邊即中道名假中，中道即二邊名中假。二",
    "T38n1779_002:0731a08": "諦明義俗諦含真，故二邊名假。經意在衍，故",
    "T38n1779_002:0731a09": "此觀法且明三教，亦可假空空假兼攝藏教。",
    "T38n1779_002:0731a10": "二、釋化他功成，二：初、釋能師子吼，二：初、事釋。",
    "T38n1779_002:0731a11": "「亦名師子吼三昧」者，荊溪云：若見佛性，方決",
    "T38n1779_002:0731a12": "定說如師子吼。「注云云」者，廣如《涅槃．師子吼",
    "T38n1779_002:0731a13": "品》。二、觀解。「脫於四教」者，內依空觀、外說藏通，",
    "T38n1779_002:0731a14": "內依假觀、外說別教，內依中觀、外說圓教。又",
    "T38n1779_002:0731a15": "一心本具十界，依四聖法界說四教法。內觀",
    "T38n1779_002:0731a16": "既明，外說無怯。觀心為諸教之本，其在茲乎。",
    "T38n1779_002:0731a17": "「如師子子」者，佛如師子王，行人如師子子。三",
    "T38n1779_002:0731a18": "觀圓觀如滿三年，能說四教如即能吼。然此",
    "T38n1779_002:0731a19": "觀解不必初住，五品即能觀行說也。雖云四",
    "T38n1779_002:0731a20": "教，意必在圓，依圓方談一切有性名師子吼",
    "T38n1779_002:0731a21": "耳。二、釋名聞十方。三、釋歎，三：初、釋化他心，二：",
    "T38n1779_002:0731a22": "初、事釋，二：初、釋初句，二：初、標示。二、「菩」下，解釋，",
    "T38n1779_002:0731a23": "二：初、正解。「祈請」者，祈，告也。「連官大將」者，〈王制〉",
    "T38n1779_002:0731a24": "千里之外設方伯。五國為屬，屬有長。十國為",
    "T38n1779_002:0731a25": "連，連有師。故曰連官。二、釋疑。「非請有無」者，機",
    "T38n1779_002:0731a26": "熟無請亦應，機生雖請不應。請而復應、不請",
    "T38n1779_002:0731a27": "不應，生熟可知。二、釋次句，二：初、標示。二、「世人」",
    "T38n1779_002:0731a28": "下，解釋，二：初、釋友。同門曰朋，同志曰友。「各得",
    "T38n1779_002:0731a29": "無漏道果」者，藏通破見思，別圓破無明，悉無",
    "T38n1779_002:0731b01": "漏位也。「法華」下，引證親友也。先小後大，如先",
    "T38n1779_002:0731b02": "疎後親。內祕大行，權現二乘，故曰二人。同修",
    "T38n1779_002:0731b03": "小行，故曰共作。汝即窮子，以喻實行。「若開」下，",
    "T38n1779_002:0731b04": "實行機熟咸悟圓常，即法華時也。二、釋安。二、",
    "T38n1779_002:0731b05": "觀解。「四心不請三觀」者，荊溪云：指心為境。境",
    "T38n1779_002:0731b06": "雖須觀，義不名請。以不請故，勤勤觀之方與觀",
    "T38n1779_002:0731b07": "合。言「令住」者，安是住義。二、釋化他功成，二：初、",
    "T38n1779_002:0731b08": "事釋，二：初、標牒前經。二、「菩薩」下，正釋今句，二：",
    "T38n1779_002:0731b09": "初、正釋今義，二：初、約四教。二、「若頓」下，約五味，",
    "T38n1779_002:0731b10": "二：初頓、二漸。頓即華嚴，漸即四味。菩薩對",
    "T38n1779_002:0731b11": "揚五時益物，華嚴兼別正從圓說，故云圓機",
    "T38n1779_002:0731b12": "初心即初住。次漸中，鹿苑三藏，法華唯圓。中",
    "T38n1779_002:0731b13": "略二味，故云乃至。漸引至實，同歸圓教。「展轉",
    "T38n1779_002:0731b14": "興謝」者，鹿苑一興三謝，方等四興般若一謝，",
    "T38n1779_002:0731b15": "法華開顯唯興一圓，涅槃重施知圓無別。二、",
    "T38n1779_002:0731b16": "「菩薩」下，結顯前經說法之功者，引頓漸機同",
    "T38n1779_002:0731b17": "歸祕藏，其功顯矣。二、觀解，二：初、略指佛世。「事",
    "T38n1779_002:0731b18": "如前說」者，即前事解是。菩薩於佛世，頓漸益",
    "T38n1779_002:0731b19": "物也。二、「佛去」下，廣明滅後。荊溪云：此中觀心",
    "T38n1779_002:0731b20": "先列事者，以事為本故也。復以紹隆之心而",
    "T38n1779_002:0731b21": "共為境，恐正昧者唯信觀心，兼勵君王樹立",
    "T38n1779_002:0731b22": "像教。紹隆無觀尚成漏緣，況迷紹隆相從心",
    "T38n1779_002:0731b23": "耶？能表若失，所表自亡，故一一文皆令觀於",
    "T38n1779_002:0731b24": "相從等也。文分二：初、汎明紹隆。二眾弟子，即",
    "T38n1779_002:0731b25": "在家出家。付囑之辭並在《涅槃》。付文殊、迦葉",
    "T38n1779_002:0731b26": "及未來比丘，是付出家眾也。付國王大臣居",
    "T38n1779_002:0731b27": "士等，是付在家眾也。「所以」下，明在家受囑紹",
    "T38n1779_002:0731b28": "隆之相。荊溪云：出家之徒已在相從三寶數",
    "T38n1779_002:0731b29": "故，且云在家，其實四眾咸須紹隆及觀相從。",
    "T38n1779_002:0731c01": "況紹隆事大，非王力不辨，故此且約在家以",
    "T38n1779_002:0731c02": "示其相。「優填」等者，佛升忉利夏安居，為母說",
    "T38n1779_002:0731c03": "法。王思佛德，令毘首羯磨刻檀狀其形容，舉",
    "T38n1779_002:0731c04": "高五尺，遂令滅後遺像在世，此相從佛寶也。",
    "T38n1779_002:0731c05": "闍王常供千僧，請迦葉結集法藏，此相從法",
    "T38n1779_002:0731c06": "寶也。育王度八萬四千人出家，此相從僧寶",
    "T38n1779_002:0731c07": "也。優填造像緣，備載《阿含》、《觀佛三昧》等經。闍",
    "T38n1779_002:0731c08": "王育王緣，俱見《付法藏傳》及《育王經》。「若相從」",
    "T38n1779_002:0731c09": "下，由滅後紹隆，益霑群品。「以作」下，生得度之",
    "T38n1779_002:0731c10": "緣。二、「若行」下，正勸末世。前汎明紹隆，猶在正",
    "T38n1779_002:0731c11": "法。今居像末，紹隆彌急。文為二：初、顯事能資",
    "T38n1779_002:0731c12": "理。「度人出家」者，唐大宗甞問玄奘三藏：「欲樹",
    "T38n1779_002:0731c13": "功德，何最饒益？」法師對曰：「眾生寢惑，非慧莫",
    "T38n1779_002:0731c14": "啟。慧芽抽殖，法為其資。弘法由人，即度僧為",
    "T38n1779_002:0731c15": "最。」「雖是」下，以假像知真，因事識理故也。二、「故",
    "T38n1779_002:0731c16": "經」下，引經證成。文中引三經證三寶。荊溪云：",
    "T38n1779_002:0731c17": "敬像如真佛者，《大論》引經云「不於泥木生難",
    "T38n1779_002:0731c18": "思想，安能知像性等虛空、三身宛然、四德無",
    "T38n1779_002:0731c19": "減？」是則觀於相從之心，若能如是，是則相從",
    "T38n1779_002:0731c20": "即是真佛。此明觀於相從佛寶心也。從「無離」",
    "T38n1779_002:0731c21": "去，觀相從法，見真法也。「賢愚經」者，觀相從僧",
    "T38n1779_002:0731c22": "心，見真實和。若不如是，豈見常流如身子耶；",
    "T38n1779_002:0731c23": "若不如是，但於三寶縱見取心，何由可見真",
    "T38n1779_002:0731c24": "三寶耶？以是思之，有德未免。二、「紹隆」下，結歎。",
    "T38n1779_002:0731c25": "「菩薩」下，正指末世在家出家二眾菩薩以結",
    "T38n1779_002:0731c26": "歎也。南山云：「道俗二眾，福智別修。」《智論》云「出",
    "T38n1779_002:0731c27": "家多修智慧，智慧是解脫因緣。俗人多修福",
    "T38n1779_002:0731c28": "德，福德是樂因緣。」《僧祇》云「供養舍利造塔寺",
    "T38n1779_002:0731c29": "非我等事。彼國王居士樂福之人自當供養。",
    "T38n1779_002:0732a01": "比丘事者，所謂結集三藏，勿令佛法速滅。」幸",
    "T38n1779_002:0732a02": "冀後德志務紹隆，當思二別。夫如是則不辜",
    "T38n1779_002:0732a03": "付囑，俾正法久住，其猶大臣治政於國家也。",
    "T38n1779_002:0732a04": "三、傳釋紹隆不斷，二：初、事釋，二：初、總，二：初、明",
    "T38n1779_002:0732a05": "魔外由心。由迷真性起愛起見，故使魔外得",
    "T38n1779_002:0732a06": "以誘之。儻愛見內忘，則天魔外道無以施其",
    "T38n1779_002:0732a07": "力也。然彼魔外亦由各迷真性、愛見偏增，遂",
    "T38n1779_002:0732a08": "各守一職為人惡緣。二、「今明」下，明菩薩降制。",
    "T38n1779_002:0732a09": "二、別釋，二：初約教、二：初、正釋伏制。二、「若降」下，",
    "T38n1779_002:0732a10": "結示釋前。二、「問」下，料簡，二：初、簡聲聞魔。「八魔」",
    "T38n1779_002:0732a11": "者，所謂四魔、無常、無樂、無我、無淨。陰等四即",
    "T38n1779_002:0732a12": "界內，無常等四即界外。十魔者，暹云：新經五",
    "T38n1779_002:0732a13": "十八云「菩薩有十種魔。一陰魔，生諸取故；二",
    "T38n1779_002:0732a14": "煩惱魔，生雜染故；三業魔、能障礙故；四心魔，",
    "T38n1779_002:0732a15": "起高慢故；五死魔，捨生處故；六天魔，自憍縱",
    "T38n1779_002:0732a16": "故；七善根魔，恒執取故；八三昧魔，久耽味故；",
    "T38n1779_002:0732a17": "九善知識魔，起著心故；十菩提法智魔，常不",
    "T38n1779_002:0732a18": "捨故。菩薩應作方便，速求捨離。」「內外分別可",
    "T38n1779_002:0732a19": "知」者，十種名義通內外故。「自此之前」者，迦葉",
    "T38n1779_002:0732a20": "菩薩未聞涅槃圓頓，已前所起三教智解悉",
    "T38n1779_002:0732a21": "名邪見，此即界外外道也。今經訶善吉，意亦",
    "T38n1779_002:0732a22": "同之。二、簡菩薩魔。「菩薩云何」者，荊溪云：問前",
    "T38n1779_002:0732a23": "兩教菩薩也。「華嚴」下，前十中後三唯菩薩，前",
    "T38n1779_002:0732a24": "七義通聲聞。三昧魔者，退大取小涅槃。「外道",
    "T38n1779_002:0732a25": "亦修空等」者，暹云：《央掘經》第二文，殊說偈云：",
    "T38n1779_002:0732a26": "「諸佛如虛空，虛空無有相。」央掘訶云：「如來真",
    "T38n1779_002:0732a27": "不空，離一切煩惱，及諸天人陰，是故說名空。",
    "T38n1779_002:0732a28": "嗚呼蚊蜹行，不知真空義。外道亦修空，尼乾",
    "T38n1779_002:0732a29": "且默然。」二、觀解。假空等，如前釋。二、廣歎自他",
    "T38n1779_002:0732b01": "德，二：初、總別分科。二、「一總」下，隨文釋義，二：初、",
    "T38n1779_002:0732b02": "廣歎自行，二：初、歎斷德，三：初總歎，二：初、事釋，",
    "T38n1779_002:0732b03": "二：初、總。結惑即因，生死即果。因果俱亡，故",
    "T38n1779_002:0732b04": "云皆斷。未分內外，即總論也。二、「結惑」下，別。「二",
    "T38n1779_002:0732b05": "障」者，煩惱、所知也。二、觀解。「界內惑盡」者，別圓中",
    "T38n1779_002:0732b06": "假觀成，且約凡位。二、別歎，二：初、事釋，二：初、總，",
    "T38n1779_002:0732b07": "二：初、正釋。蓋以覆蓋為義，纏從纏縛得名。「今",
    "T38n1779_002:0732b08": "謂」下，荊溪云：今師更約以近喻遠。但枝葉異，",
    "T38n1779_002:0732b09": "其名必同。何者？以五蓋配四分，貪瞋兩蓋其",
    "T38n1779_002:0732b10": "名本同。由癡故睡、由癡故疑，是以睡疑兩蓋",
    "T38n1779_002:0732b11": "併配癡分。「掉散是戒取」者，以戒取心遍起三",
    "T38n1779_002:0732b12": "毒，故名掉散，故以掉蓋對等分也。二、「問」下，料",
    "T38n1779_002:0732b13": "簡。二、「今約」下，別。「尚明蓋不同」者，同在界內尚",
    "T38n1779_002:0732b14": "有異說，況界外乎。「十纏」者，忿恚曰瞋；隱藏自",
    "T38n1779_002:0732b15": "罪曰覆；意識昏迷曰睡；五情暗冥曰眠；嬉遊",
    "T38n1779_002:0732b16": "曰戲；三業躁動曰掉；屏處起罪不自羞曰無",
    "T38n1779_002:0732b17": "慚；露處起罪不羞他曰無愧；財法不能惠施",
    "T38n1779_002:0732b18": "曰慳；他榮心生熱惱曰嫉。二、觀解。三、釋歎，二：",
    "T38n1779_002:0732b19": "初、事釋，二：初、釋無礙解脫，二：初、總釋。二、「藏」下，",
    "T38n1779_002:0732b20": "別釋。「智不斷惑」者，即惑是智，豈以智斷智。即",
    "T38n1779_002:0732b21": "智是惑，豈以惑斷惑。了達不二，名智名斷。二、",
    "T38n1779_002:0732b22": "釋心常安住。前釋解脫顯所安，今明能安也。",
    "T38n1779_002:0732b23": "二、觀解。二、歎智德，二：初分科。二、隨釋，三：初、總，",
    "T38n1779_002:0732b24": "二：初、釋初句，二：初、合釋。二、「以此」下，離釋，二：",
    "T38n1779_002:0732b25": "初、釋念定，二：初、事釋，二：初、總釋。「若得一心」等",
    "T38n1779_002:0732b26": "者，觀行已上通得王名，今於分真別歎等覺。",
    "T38n1779_002:0732b27": "「若根本」下，根本即四禪，觀禪即九想、八背捨、",
    "T38n1779_002:0732b28": "十一切處，練禪即九次第，熏禪即師子奮迅。",
    "T38n1779_002:0732b29": "修禪即超越三昧。三空，如前記。「自性等九」者，",
    "T38n1779_002:0732c01": "即《地持》所明九種大禪也。「般舟」，此云佛立，即",
    "T38n1779_002:0732c02": "常行三昧。「一行」者，即常坐三昧，如文殊說兩",
    "T38n1779_002:0732c03": "般若所明。九旬常坐翦略身儀，故云一行。又",
    "T38n1779_002:0732c04": "唯觀寂滅，故云一行。二、「約教」下，別釋。「大論」下，",
    "T38n1779_002:0732c05": "荊溪云：雖有異釋不出此四，依衍但三。二、約",
    "T38n1779_002:0732c06": "觀解。二、釋總持，二：初總釋。二、「法華」下，別釋，二：",
    "T38n1779_002:0732c07": "初、引經示義。荊溪云：三陀羅尼一一簡之，皆",
    "T38n1779_002:0732c08": "令離別。「法音」有二釋：初、內證。「又法」下，次約外",
    "T38n1779_002:0732c09": "用。「得此」下，由三互融，故名無礙。二、問答釋疑，",
    "T38n1779_002:0732c10": "三：初、義通初後。問意者，荊溪云：既約三觀，復",
    "T38n1779_002:0732c11": "屬圓教，義在初心，故有斯問。「答」下，發心初住，",
    "T38n1779_002:0732c12": "畢竟妙覺，所證理等，故二不別。二、明三藏亦",
    "T38n1779_002:0732c13": "得。三、明小乘無分。荊溪云：凡云持者，一者一",
    "T38n1779_002:0732c14": "攝一切，二者生不失。小教無此，故不合論。二、",
    "T38n1779_002:0732c15": "觀解。二、釋次句，二：初、事釋，二：初、釋辨才，二：初、",
    "T38n1779_002:0732c16": "總標。「七辨二十四辨」等者，《暹記》引經委辨，須",
    "T38n1779_002:0732c17": "者尋之。二、「約教」下，別釋，二：初、廣釋藏教。二、「通",
    "T38n1779_002:0732c18": "約」下，略例三教。二、釋不斷，二：初、總釋。二、「復次」",
    "T38n1779_002:0732c19": "下，別釋。即約四教釋也。展轉相起示不斷義，",
    "T38n1779_002:0732c20": "斯則內證三脫、外應四機。二、觀解。二、別，二：初、",
    "T38n1779_002:0732c21": "事釋，二：初、釋七度，二：初、開合。「還從定慧開出」",
    "T38n1779_002:0732c22": "者，暹云：秖是從上念定總持開出耳。「七度」者，",
    "T38n1779_002:0732c23": "今經於六度上更加方便也。「從定開四」者，從",
    "T38n1779_002:0732c24": "念定開施、戒、忍、進也，以念定即禪度故。「慧開",
    "T38n1779_002:0732c25": "方便」者，以照俗智為方便，照真智即般若也。",
    "T38n1779_002:0732c26": "「若作」下，開六度為十度也。六度通大小，十度",
    "T38n1779_002:0732c27": "唯大，一往亦通藏通，以權立三智故。「開禪出",
    "T38n1779_002:0732c28": "力願」者，於禪度中有願智力，故開願波羅蜜。",
    "T38n1779_002:0732c29": "有神通力，故開力波羅蜜。根本定，守禪度。般",
    "T38n1779_002:0733a01": "若開出道種智及一切種智，一切智守本，受",
    "T38n1779_002:0733a02": "般若名。二、約教。二、釋無不具足。二、觀解。「巧拙」",
    "T38n1779_002:0733a03": "者，荊溪云：秖是方便。若爾，方便無拙，何以言",
    "T38n1779_002:0733a04": "之？相對故來，非謂有拙。慳及以愚，亦復如是。",
    "T38n1779_002:0733a05": "三、歎位釋成，二：初、事釋，二：初、總釋。「逮之言及」",
    "T38n1779_002:0733a06": "者，及猶至也。謂已至法忍不起，秖是無生異",
    "T38n1779_002:0733a07": "名。「無境可觀」者，煩惱生死二法本無，般若涅",
    "T38n1779_002:0733a08": "槃將何待對？理事俱絕，故無可觀。荊溪云：而",
    "T38n1779_002:0733a09": "云無所得者，此中二意，一者去大寂近、二者",
    "T38n1779_002:0733a10": "寂名不擁重言。無所得者，即寂滅之無所得",
    "T38n1779_002:0733a11": "也。「仁王五忍」者，謂信、伏、順、無生、寂滅。《瓔珞》四",
    "T38n1779_002:0733a12": "忍，闕於信也。「復言逮」者下，別釋逮字。與前不",
    "T38n1779_002:0733a13": "同，故作自上及下釋之。隣果是中忍，兼得十",
    "T38n1779_002:0733a14": "地下忍也。及是兼義，不取至義也。二、別釋，二：",
    "T38n1779_002:0733a15": "初、約四教。「三藏無文」者，無經論所出也。「義作」",
    "T38n1779_002:0733a16": "等者，準望大乘說之，通等三教即依《瓔珞》也。",
    "T38n1779_002:0733a17": "「故仁王云」下，證圓教初後具四也。伏忍既通",
    "T38n1779_002:0733a18": "於後，驗餘三亦通於初，故知圓位初後橫具。",
    "T38n1779_002:0733a19": "「普賢賢守」者，賢即伏忍之異名。以凡位名賢",
    "T38n1779_002:0733a20": "故，既等覺名賢，故知下名通上；以例上名通",
    "T38n1779_002:0733a21": "下，位位具四。二、「問」下，簡通局。「下歎淨名」等者，",
    "T38n1779_002:0733a22": "即〈方便品〉初歎德云「得無生忍辯才無礙」也。",
    "T38n1779_002:0733a23": "問意者，此諸菩薩及以淨名俱是等覺，故知",
    "T38n1779_002:0733a24": "不起法忍秖是無生，非寂滅也。答中乃用通",
    "T38n1779_002:0733a25": "別二意，在因讓果即別意也。下歎淨名，蓋取",
    "T38n1779_002:0733a26": "此義。次引大經不生之言，即是無生。既名涅",
    "T38n1779_002:0733a27": "槃，豈非寂滅？次引今經，其意亦爾。故知無生、",
    "T38n1779_002:0733a28": "寂滅一體異名，故得通用。二、觀解。「柔和忍辱",
    "T38n1779_002:0733a29": "心是」者，柔和則順於三諦，忍辱則不起三惑。",
    "T38n1779_002:0733b01": "二、廣歎化他，二：初、分科。二、「初為」下，隨釋，二：初、",
    "T38n1779_002:0733b02": "明內具化他法，二：初、分科懸示。二、「初明」下，隨",
    "T38n1779_002:0733b03": "文正釋，三：初、明內具，三：初、釋初句，二：初、廣明",
    "T38n1779_002:0733b04": "三順。「轉四法輪」者，即四教也。「菩薩隨轉」者，佛",
    "T38n1779_002:0733b05": "說四教，菩薩亦然，故云隨轉。「因緣」下，即四教",
    "T38n1779_002:0733b06": "理也。解此四理秖是三諦，三諦不出一心。「順",
    "T38n1779_002:0733b07": "解而說」者，他聞謂異，己解常同，故使下文以",
    "T38n1779_002:0733b08": "順解而說為實智也。二、「復次」下，結歸二智。「是",
    "T38n1779_002:0733b09": "順實智」者，內解四理即是一心，即實智也。「是",
    "T38n1779_002:0733b10": "順權智」者，隨機四說，名順權智。四中圓雖是",
    "T38n1779_002:0733b11": "實，既對三教通得名權，以開顯唯圓方名實",
    "T38n1779_002:0733b12": "故。又菩薩隨順既施四教，必歷五時引彼機",
    "T38n1779_002:0733b13": "緣，亦至開顯，今云權智亦得通該。然《法華》名",
    "T38n1779_002:0733b14": "權，即體內方便也。又且順經部以歎其德，不",
    "T38n1779_002:0733b15": "論開顯，故云權智。「順權實二智」者，體內名實、",
    "T38n1779_002:0733b16": "體外名權，內外雖殊，通名方便。今順佛意故",
    "T38n1779_002:0733b17": "得俱包，前順眾生止名權智。後來學者宜在",
    "T38n1779_002:0733b18": "精詳。二、釋次句，二：初、事釋，二：初、略釋轉輪。二、",
    "T38n1779_002:0733b19": "「有四」下，廣明不退，二：初、敵對四教中之三教。",
    "T38n1779_002:0733b20": "若就當教細辯，各有位、行、念三不退義，具如",
    "T38n1779_002:0733b21": "次文。今約大塗以三對教，通人斷惑不同六",
    "T38n1779_002:0733b22": "度故位無退，別教出假廣修眾生故行無退，",
    "T38n1779_002:0733b23": "圓斷無明故念無退。此則捨傍取正，各就教",
    "T38n1779_002:0733b24": "意以配三義。二、「若三」下，逐教各辯。「名為跋致」",
    "T38n1779_002:0733b25": "者，具云阿鞞跋致，此云不退。「齊羅漢」者，齊去",
    "T38n1779_002:0733b26": "聲。「圓教」下，約初住位明三不退，以簡別教次",
    "T38n1779_002:0733b27": "第而得。若約不次以明次第，三不退位準別",
    "T38n1779_002:0733b28": "說之。二、觀解。三、釋解。三、釋後二句。「十力」下，更",
    "T38n1779_002:0733b29": "以十力甄明文旨。以菩薩分得十力，故是處",
    "T38n1779_002:0733c01": "力當第一，知根力當第四。釋十力，如《法界次",
    "T38n1779_002:0733c02": "第》下卷。「二外具出過不達之上」者，前三教人",
    "T38n1779_002:0733c03": "俱名不達。又住前不達，分聖方達。三、總釋內",
    "T38n1779_002:0733c04": "外，二：初、分科。二、隨釋，三：初、釋內心無畏。「福慧",
    "T38n1779_002:0733c05": "能顯至淨心」者，福即解脫、慧即般若、自性即",
    "T38n1779_002:0733c06": "法身，以二修顯一性也。若約位分別，慧即了",
    "T38n1779_002:0733c07": "因位在名字，福即緣因位在觀行相似。以此",
    "T38n1779_002:0733c08": "二修成就，故於初住顯出本具自性。此則住",
    "T38n1779_002:0733c09": "前名修，登住名證。今歎補處，分證義等。然此",
    "T38n1779_002:0733c10": "自性清淨心即一念三千三諦也，無聞清淨",
    "T38n1779_002:0733c11": "便作異說。「總此權實」者，暹云：無非同體以嚴",
    "T38n1779_002:0733c12": "法身，故云總也。二、釋外用無畏，二：初、初二句",
    "T38n1779_002:0733c13": "釋外用，二：初、釋相嚴。「迦旃延子所明」者，即明",
    "T38n1779_002:0733c14": "三藏百劫種相好義。「約真修相」者，雖達如空",
    "T38n1779_002:0733c15": "而修相好，但見真空，故云諦理未極。「以緣修」",
    "T38n1779_002:0733c16": "者，別以地前為緣修，登地為真修。今論教意，",
    "T38n1779_002:0733c17": "正約地前也。「緣修是智障」者，二觀智當彼破",
    "T38n1779_002:0733c18": "惑名之為智，今望中道智還成惑。二智即是",
    "T38n1779_002:0733c19": "中智家障，故云智障。「法華」下，罪福約十界傳",
    "T38n1779_002:0733c20": "論，無非三諦，故云深達。十方即十界，十界唯",
    "T38n1779_002:0733c21": "心，三千互攝，如此覺了名為遍照。「微妙」下，法",
    "T38n1779_002:0733c22": "身即上所達之理也。由內證法身，故外具相",
    "T38n1779_002:0733c23": "好。荊溪云：前之三教非第一者，且約奪邊，用",
    "T38n1779_002:0733c24": "跨節說。二、釋色像。「妙色湛然」者，真理有可見",
    "T38n1779_002:0733c25": "義，名之為色。二、次二句傳釋。三、釋結成無畏，",
    "T38n1779_002:0733c26": "二：初分科。二、隨釋，二：初、結外。文中三解，似",
    "T38n1779_002:0733c27": "因緣約教觀心。二、結內。「不為內外之所壞也」",
    "T38n1779_002:0733c28": "者，內謂煩惱、外謂魔外。「利徹本際」者，本際即",
    "T38n1779_002:0733c29": "金剛輪。若放金剛，到際方止。二、正明化他，二：",
    "T38n1779_002:0734a01": "初、總別分科。二、「一放」下，隨文釋義，三：初、放光",
    "T38n1779_002:0734a02": "說法明化他，二：初、放光說法，三：初、放光。「即能",
    "T38n1779_002:0734a03": "行施」等者，等取餘五，以彼經放六度破六蔽",
    "T38n1779_002:0734a04": "故。今文略引放檀度光也。「彼思益經乃至云",
    "T38n1779_002:0734a05": "光名能解」，佛以此光能令愚癡眾生皆得智",
    "T38n1779_002:0734a06": "慧。二、說法。「甘露」者，《白虎通》云「天酒也。」三、釋",
    "T38n1779_002:0734a07": "歎。「隨意即能至」者，相似內凡作意方至，不同",
    "T38n1779_002:0734a08": "分真任運遍往。",
    "T38n1779_002:0734a09": "二、釋成、二：初、分科。二、隨釋，二：初、歎智德釋成，",
    "T38n1779_002:0734a10": "二：初、敘意。二、「緣起」下，正釋。文中先約正報，次",
    "T38n1779_002:0734a11": "約依報。初文者，生死緣起即九界染緣起，解",
    "T38n1779_002:0734a12": "脫緣起即佛界淨緣起。深入生死緣起即成",
    "T38n1779_002:0734a13": "佛法緣起者，達九界即佛界，以十界唯心故",
    "T38n1779_002:0734a14": "也。《法華》云「佛種從緣起」者，即今深入之謂矣。",
    "T38n1779_002:0734a15": "「非但」下，明依報。「以深入」下，結上依正也。達十",
    "T38n1779_002:0734a16": "界依正唯心，故名深入。二、歎斷德釋成，二：初、",
    "T38n1779_002:0734a17": "敘意。二、「邪見」下，正釋，二：初、釋二邊邪見，二：初、",
    "T38n1779_002:0734a18": "約界內外。「六十二至有無」者，一陰起四見，五",
    "T38n1779_002:0734a19": "陰成二十，三世明之則有六十。要其所歸不",
    "T38n1779_002:0734a20": "出斷常，故云皆屬有無。二、約三諦。二、釋餘習，",
    "T38n1779_002:0734a21": "二：初、解義引證，二：初、解義。「猶有習在」者，此以",
    "T38n1779_002:0734a22": "元品無明名餘習，即等覺後心所斷。「入重玄",
    "T38n1779_002:0734a23": "門」者，再妙前事，故曰重玄。故下句云「重修凡",
    "T38n1779_002:0734a24": "事」，即是再修令妙也。十行已修，今將趣極，復",
    "T38n1779_002:0734a25": "重修之。「事等微煙」者，法性之有餘習，若太虛",
    "T38n1779_002:0734a26": "之有微煙，非重雲之暗蔽也。少監如餘習，大",
    "T38n1779_002:0734a27": "河如法性。二、「故大」下，引證。二、「常徒下」斥，非顯",
    "T38n1779_002:0734a28": "是，二：初、斥他非，二：初、總斥。二、「問」下，顯過。二、「優」",
    "T38n1779_002:0734a29": "下，顯是。「九地斷見習」等者，障理名見、潤生名",
    "T38n1779_002:0734b01": "愛，秖約一惑有此二名，而分兩地所斷者，亦",
    "T38n1779_002:0734b02": "就傍正以說，還是借用別義。二、正說法化他，",
    "T38n1779_002:0734b03": "二：初、分科。二、隨釋，二：初、歎化他成就，二：初、喻",
    "T38n1779_002:0734b04": "決定說，即滅惡也。香象是獸，飛者是禽。「非但」",
    "T38n1779_002:0734b05": "下，魔外合獸，諸眾生合禽，無怯合不畏。「亦令」",
    "T38n1779_002:0734b06": "下，魔外合香象。高心合飛者，謂諸眾生高心",
    "T38n1779_002:0734b07": "也。二、喻生善，即生權實善也。下云三草二木",
    "T38n1779_002:0734b08": "是權，一地是實。「四種法師」者，暹云：《大論》第五",
    "T38n1779_002:0734b09": "評四法師偈云「多聞辯慧巧言語，美說諸法",
    "T38n1779_002:0734b10": "轉人心，自不如法行不正，譬如雲雷而無雨",
    "T38n1779_002:0734b11": "其一。廣學多聞有智慧，訥口拙言無巧便，不能",
    "T38n1779_002:0734b12": "顯發法寶藏，譬如無雷而小雨其二。不廣學問無",
    "T38n1779_002:0734b13": "智慧，不能說法無好行，是弊法師無慚愧，譬如",
    "T38n1779_002:0734b14": "小雲無雷雨其三。多聞廣智巧言語，美說諸法轉",
    "T38n1779_002:0734b15": "人心，行法心正無所畏，如大雲雷霔洪雨。」偈",
    "T38n1779_002:0734b16": "意以多聞如雲，說法如雷，美行如雨。今以雷",
    "T38n1779_002:0734b17": "喻多聞，隨便舉耳。「雷以驚蟄」者，直立反，《經典",
    "T38n1779_002:0734b18": "釋文》曰「蟲冬藏為蟄」。「八音」者，一極好、二柔軟、",
    "T38n1779_002:0734b19": "三和適、四尊惠、五不女、六不誤、七深遠、八不",
    "T38n1779_002:0734b20": "竭。八音如雷，故云震八音雷。「驚二邊至蟄」者，",
    "T38n1779_002:0734b21": "保有保無如蟲冬藏，法雷驚之令捨二著，故",
    "T38n1779_002:0734b22": "云驚蟄。「三草」者，人天小草，二乘中草，六度上",
    "T38n1779_002:0734b23": "草。「二木」者，小樹通菩薩，大樹別菩薩。七人所",
    "T38n1779_002:0734b24": "計不離二邊，思之可了。二、總歎化他功德。「已",
    "T38n1779_002:0734b25": "過量」者，荊溪云：重顯無量。前雖約所化，今重",
    "T38n1779_002:0734b26": "約能化。三、進修化他法門。「捨復入力」者，荊溪",
    "T38n1779_002:0734b27": "云：有入下力，故云入力。捨初所得，須入下位",
    "T38n1779_002:0734b28": "下法門也。「即十法界二諦三諦之理」者，以諦",
    "T38n1779_002:0734b29": "攝界義有總別，總則十界咸空假中，別則九",
    "T38n1779_002:0734c01": "界為俗、佛界為真，此二諦也。六界為俗、二乘",
    "T38n1779_002:0734c02": "為真，菩薩雙照，佛界即中。又六界通為四聖",
    "T38n1779_002:0734c03": "之境，即因緣所生法也。二乘即空、菩薩即假、",
    "T38n1779_002:0734c04": "佛界即中，此三諦也。此之二三，若總若別秖",
    "T38n1779_002:0734c05": "是一心，故云甚深。三、隣果歎德，二：初、總別分",
    "T38n1779_002:0734c06": "科。二、「一總」下，隨文釋義，三：初、歎自行，二：初、歎",
    "T38n1779_002:0734c07": "智德，二：初、總，二：初、約佛理釋無等等義，二：初、",
    "T38n1779_002:0734c08": "約佛釋。「無與等者」者，超因人故。「今等諸佛」者，",
    "T38n1779_002:0734c09": "此明極果彼彼相等，而後心菩薩近之。今且",
    "T38n1779_002:0734c10": "釋無等等義，近義在下約位顯之。二、約理釋。",
    "T38n1779_002:0734c11": "前釋則約人位齊名等，此釋則約智齊理名",
    "T38n1779_002:0734c12": "等。前釋自他相對，此釋理智相對。二、「又若」下，",
    "T38n1779_002:0734c13": "約位簡顯近義，二：初、約下位非近。二、「金」下，顯",
    "T38n1779_002:0734c14": "等覺是近，二：初、直約圓教。二、「若」下，傳約四教。",
    "T38n1779_002:0734c15": "前三教金心菩薩，望當教果，約佛約理俱得",
    "T38n1779_002:0734c16": "名近，望圓俱遠。秖如別教金心方斷一十一",
    "T38n1779_002:0734c17": "品，所未斷者尚多，安得名近？四教約惑傳傳",
    "T38n1779_002:0734c18": "比之，下疏自論，故云可知。二、別，二：初、總。即因",
    "T38n1779_002:0734c19": "緣釋也。大論二解，今試會之。菩薩真因、佛是",
    "T38n1779_002:0734c20": "真果，因果法異，故云有無畏等。菩薩分果、佛",
    "T38n1779_002:0734c21": "是極果，果義既同，故云分得佛力等。是知真",
    "T38n1779_002:0734c22": "因分果左右之稱，二解任異一意常同。二、別",
    "T38n1779_002:0734c23": "釋。即約教也，二：初、正釋。「別立名教」者，暹云：《毘",
    "T38n1779_002:0734c24": "曇》中立十力名與《大論》同。若說十八不共法，但",
    "T38n1779_002:0734c25": "以四無畏、大悲、三念，加十力為十八法。所以《大",
    "T38n1779_002:0734c26": "論》破之。「今但」下，荊溪云：名同義異，依諦不同。",
    "T38n1779_002:0734c27": "此約四教以明分得，仍顯無等等義。向云傳",
    "T38n1779_002:0734c28": "作可知，蓋見此矣。二、「前教」下，結示。二、歎斷德。",
    "T38n1779_002:0734c29": "「無為惡趣」者，違逆中道名為惡趣。經云「供養",
    "T38n1779_002:0735a01": "汝者墮三惡道」即其義也。二、歎化他。「若開脩",
    "T38n1779_002:0735a02": "羅」者，以脩羅在鬼畜趣攝，故但五道。「帶結願",
    "T38n1779_002:0735a03": "生」等者，暹云：藏教菩薩未斷惑故，夫願生者",
    "T38n1779_002:0735a04": "皆捨此生彼。若神通，則本處身在而彼處現",
    "T38n1779_002:0735a05": "身。「願扶餘習」者，以習為入生死之種，誓願扶",
    "T38n1779_002:0735a06": "之受身利物，此非如鏡現像任運真化。「亦現",
    "T38n1779_002:0735a07": "界外諸土」者，即方便實報也。三、總釋成。「雖不",
    "T38n1779_002:0735a08": "得入第一義至之利」者，藏通二教雖有入理，",
    "T38n1779_002:0735a09": "比望別圓分證並三悉收。若約圓位明四悉者，",
    "T38n1779_002:0735a10": "歡喜在名字、生善在觀行、破惡在相似、入理",
    "T38n1779_002:0735a11": "在分真。亦可各約當教以辨，雖不入理而受",
    "T38n1779_002:0735a12": "三益。三、結成歎德，二：初、作結上釋。於中破古，",
    "T38n1779_002:0735a13": "如前疏。二、「又解」下，作指廣釋四累名，二：初、懸",
    "T38n1779_002:0735a14": "示，二：初、正敘經意。二、「若約」下，兼示義門。「足知",
    "T38n1779_002:0735a15": "大況」者，以諸菩薩悉由三觀觀心而得分果，既",
    "T38n1779_002:0735a16": "內證圓普，故能順彼四機說教益物。雖不約",
    "T38n1779_002:0735a17": "教，義自可知，故了觀心名知大況。二、「等」下，隨",
    "T38n1779_002:0735a18": "釋，二：初、歷名釋義，二：初、廣解三名，二：初、正釋",
    "T38n1779_002:0735a19": "現文，二：初、用三觀釋名。荊溪云：初三菩薩可",
    "T38n1779_002:0735a20": "對三觀，次第屬對亦應可見。「體用合論」者，體",
    "T38n1779_002:0735a21": "即是等、用即不等，體用不二名等不等。前二",
    "T38n1779_002:0735a22": "乃是體用別論，實論三人體用悉等，隨順物",
    "T38n1779_002:0735a23": "機得名不一即一，一人皆具五十一人德也。",
    "T38n1779_002:0735a24": "二、約六即判位，二：初、正明六即，三：初、敘意。以",
    "T38n1779_002:0735a25": "圓義易生叨濫，故須六位區別。二、「一切」下，明",
    "T38n1779_002:0735a26": "若觀中道等者，始修觀行猶是名字位，若觀行",
    "T38n1779_002:0735a27": "成就五番開發方是觀行位人。三、「今此」下，結",
    "T38n1779_002:0735a28": "意。二、「不得」下，誡惡勸信。初即誡惡也。若以己",
    "T38n1779_002:0735a29": "均佛，則殺害正解，名菩薩旃陀羅。「若不」下，即",
    "T38n1779_002:0735b01": "勸信也。若不受觀心即佛，即是不信了經，以",
    "T38n1779_002:0735b02": "諸了義經中悉云煩惱即菩提、即生是佛等，故",
    "T38n1779_002:0735b03": "此文舉六義誡惡，令無上慢。舉即義勸信，令",
    "T38n1779_002:0735b04": "免恥躬。二、「下去」下，示用義。二、「定自」下，略解諸",
    "T38n1779_002:0735b05": "名。荊溪云：前既三人合為一釋，下四十九人",
    "T38n1779_002:0735b06": "多二二合、或三或單。今文為欲一一成觀，故",
    "T38n1779_002:0735b07": "不作對。「名為上定」者，十通心中定數名下定，",
    "T38n1779_002:0735b08": "根本禪名中定，首楞嚴名上定。今觀心性名",
    "T38n1779_002:0735b09": "首楞嚴，故名上定。「得此」下，即觀心性三千三",
    "T38n1779_002:0735b10": "諦自他互遍，心佛眾生三無差別，故云於一",
    "T38n1779_002:0735b11": "切法即得自在。圓義雖通此釋，菩薩定在分",
    "T38n1779_002:0735b12": "真。「光相」等者，荊溪云：光相等三能所相對，光",
    "T38n1779_002:0735b13": "相即所嚴之體、光嚴是能嚴之用、大嚴即能",
    "T38n1779_002:0735b14": "所相稱。雖云能所，莫不皆具觀故也。下去悉",
    "T38n1779_002:0735b15": "爾。故知荊溪且指實相，故云所嚴之體。若據",
    "T38n1779_002:0735b16": "惠光能顯，亦屬能嚴。「寶積」下，荊溪云：寶積體",
    "T38n1779_002:0735b17": "也，辯積用也。寶約譬，辨約法。「寶手」下，觀心成",
    "T38n1779_002:0735b18": "就者，觀心在住前，成就即分證，由住前觀心",
    "T38n1779_002:0735b19": "而得分果也。「即具」下，分真二智以喻兩手，此",
    "T38n1779_002:0735b20": "明境能發智。「即觀智手」者，此明境與智冥。「悲",
    "T38n1779_002:0735b21": "愍眾生」者，愍彼昏迷不知自性。「如來藏」者，心",
    "T38n1779_002:0735b22": "具三千名之為藏。「大喜遍心」者，由達本具所",
    "T38n1779_002:0735b23": "以遍喜。「見諸法寶」者，寶謂實相。「能於生死有",
    "T38n1779_002:0735b24": "勇」者，達生死即涅槃，故於生死無怯。帝網則",
    "T38n1779_002:0735b25": "從理起教，明網則從理起智。詮智由教，故教",
    "T38n1779_002:0735b26": "前智後。雖各就一義，而實互通。「正觀三諦至",
    "T38n1779_002:0735b27": "之網」者，無量諸法即四教四門，門門四悉。若",
    "T38n1779_002:0735b28": "信若法，竪歷三世、橫約十方，莫不咸從觀心",
    "T38n1779_002:0735b29": "三諦而有，故云具足無量等也。「網諸煩惱」則",
    "T38n1779_002:0735c01": "自用破惑，「及諸眾生」則以此化他。「智網光明」",
    "T38n1779_002:0735c02": "者，從境發智故。自他同前。「妙生」者，從智斷立",
    "T38n1779_002:0735c03": "名也。諸法不生，斷也。而般若生，智也。「使想一",
    "T38n1779_002:0735c04": "處」者，有事有理。專觀心脈，事一處也；繫緣實",
    "T38n1779_002:0735c05": "相，理一處也。今文約理。「莫之能勝」者，二邊之",
    "T38n1779_002:0735c06": "智不能勝實相之理也。「解髻明珠」者，珠在髻",
    "T38n1779_002:0735c07": "中如實隱權內，解髻出珠如開權顯實。「與之",
    "T38n1779_002:0735c08": "者權智也」者，以法授他名權智也。「經云法王",
    "T38n1779_002:0735c09": "子」者，《觀經疏》云「以法化人名法王子」。此則文",
    "T38n1779_002:0735c10": "殊從自行立名，法王子以化他顯稱。《大論》三",
    "T38n1779_002:0735c11": "十二云「佛為法王，菩薩入法正位乃至十地，",
    "T38n1779_002:0735c12": "故悉名王子，皆任為佛，如文殊師利也。」二、「如",
    "T38n1779_002:0735c13": "是」下，結意釋疑，二：初、結意，二：初、結示聖德圓",
    "T38n1779_002:0735c14": "通。「引物歸心」者，令彼得四悉益，故云歸心。「一",
    "T38n1779_002:0735c15": "人各具一切觀門」者，以諸菩薩各顯一念三千",
    "T38n1779_002:0735c16": "三諦之理，雖觀門無量，豈離三千？況復自他",
    "T38n1779_002:0735c17": "互融、能所不二，故知隨舉一人即具眾德。內",
    "T38n1779_002:0735c18": "德既等則外事俱融，所以名字語言現身說",
    "T38n1779_002:0735c19": "法悉皆齊等，故云即字等乃至法等也。但為",
    "T38n1779_002:0735c20": "引物歸心，隱其圓能各彰一德，以立其名耳。",
    "T38n1779_002:0735c21": "言「字等語等」等者，此即《大品》文。彼明四十二",
    "T38n1779_002:0735c22": "字門，門門互融，故云等也。南岳釋云「言字等",
    "T38n1779_002:0735c23": "者，謂法慧說十住。十方說十住者皆名法慧，",
    "T38n1779_002:0735c24": "乃至金剛藏亦復如是。言語等十方諸佛說",
    "T38n1779_002:0735c25": "十在與法慧說等，乃至十地亦復如是。又一",
    "T38n1779_002:0735c26": "切字皆是無字，能作一切字，是名字等。發言",
    "T38n1779_002:0735c27": "無二，是名語等。一切諸法皆互相在，是名諸",
    "T38n1779_002:0735c28": "字入門等也。」前是事解，次是理釋。二、「能如」下，",
    "T38n1779_002:0735c29": "結示凡心能見，二：初、明修觀則見能。如是解",
    "T38n1779_002:0736a01": "者，若了自心三千彼彼互遍，心佛眾生三無",
    "T38n1779_002:0736a02": "差別者，則不動自心遍見諸聖。豈唯見聖，亦",
    "T38n1779_002:0736a03": "能見凡，以一一眾生咸具此理故。「諸佛菩薩」",
    "T38n1779_002:0736a04": "者，諸佛是極聖、菩薩是分聖，分極雖殊，三千",
    "T38n1779_002:0736a05": "理等。我凡彼聖，其理何殊。故於凡心即聖境。",
    "T38n1779_002:0736a06": "若然者，豈但橫見現在他聖，亦能竪見未來",
    "T38n1779_002:0736a07": "自聖，以自他因果三千攝盡故。寄言來哲宜",
    "T38n1779_002:0736a08": "乎介懷，儻了已性則諸法自明，當信一家無",
    "T38n1779_002:0736a09": "信異說，大蘇妙悟豈虛也哉！二、「故法」下，引經",
    "T38n1779_002:0736a10": "證成。「信汝所說」是法寶，「則為見我」是佛寶，「亦",
    "T38n1779_002:0736a11": "見於汝及比丘等」是僧寶，此於一心見同體",
    "T38n1779_002:0736a12": "三寶。今引此以證心觀中見諸佛菩薩也。「華",
    "T38n1779_002:0736a13": "嚴」下，明三身理等，證意同前。二、釋疑，二：初、疑",
    "T38n1779_002:0736a14": "問。二、答釋，二：初、引經正答。二、「若執」下，斥執顯",
    "T38n1779_002:0736a15": "過。執文字如抱石，沈生死如投淵，縱昏情如",
    "T38n1779_002:0736a16": "夜游，捨觀心如去燭。五、總結，二：初、正標指。二、",
    "T38n1779_002:0736a17": "「問」下，兼簡位。「高下莫測」者，雖不可定執，而疏",
    "T38n1779_002:0736a18": "文所釋多約補處。三、明雜眾，二：初、總示，二：初、",
    "T38n1779_002:0736a19": "標示釋名，二：初、標示。二、「此中」下，釋名。二、「此有」",
    "T38n1779_002:0736a20": "下，顯其權實，二：初、總示權實兩人。「實隨業生」",
    "T38n1779_002:0736a21": "者，隨善惡業受五道生。二、「此等」下，別開乘戒",
    "T38n1779_002:0736a22": "四句，二：初、標示引經。「今傍大經」者，荊溪云：彼",
    "T38n1779_002:0736a23": "唯一句舉勝況劣，今附一句離為四句。二、「解」",
    "T38n1779_002:0736a24": "下，傍經釋義，二：初標列四句。二、「若通」下，判釋",
    "T38n1779_002:0736a25": "乘戒，二：初、約通論則義同。言「通論」者，夫戒以",
    "T38n1779_002:0736a26": "防止為義，乘以運出為名，理事俱有防止之",
    "T38n1779_002:0736a27": "義。是故始從不缺、終波羅密，通名戒也。理事",
    "T38n1779_002:0736a28": "俱有運出義，是故始從人天、終於佛乘，通名",
    "T38n1779_002:0736a29": "乘也。「一切」下，正示通義也。善法事善，別唯是",
    "T38n1779_002:0736b01": "戒，今約通義亦得名乘；觀行理善，別唯是乘，",
    "T38n1779_002:0736b02": "今約通義亦得名戒，故云皆通乘戒。二、就別",
    "T38n1779_002:0736b03": "判則體異，二：初、正判，二：初、示相。「聞經生解」是",
    "T38n1779_002:0736b04": "信行，「觀智推尋」是法行。二、「故大」下，引證。「不動",
    "T38n1779_002:0736b05": "不出」者，不動煩惱、不出生死。二、「但戒」下，結示。",
    "T38n1779_002:0736b06": "二、「今為」下，別釋，二：初、列章。二、隨釋，二：初、玄釋，",
    "T38n1779_002:0736b07": "二：初、列章。荊溪云：分為七門解釋者，後六雖",
    "T38n1779_002:0736b08": "殊，莫不皆成初乘戒也。所謂乘戒之信法，乃至",
    "T38n1779_002:0736b09": "乘戒之自他。亦可云信法之乘戒、自他之乘戒。",
    "T38n1779_002:0736b10": "中五展轉，更互論之。若欲生起此七門者，初為",
    "T38n1779_002:0736b11": "成根具立乘戒，為成乘戒須開信法，又由信",
    "T38n1779_002:0736b12": "法種子別故感於大小兩乘不同，由乘大小有",
    "T38n1779_002:0736b13": "漸頓化能引之人須垂應迹，為成受化須示",
    "T38n1779_002:0736b14": "觀心，以觀心故化物機熟。二、隨釋，七：初、值佛",
    "T38n1779_002:0736b15": "不同，二，初、標指。二、「一戒」下，正釋。「婆藪來」者，彼",
    "T38n1779_002:0736b16": "經第一卷云「爾時婆藪從地獄出，將九十二",
    "T38n1779_002:0736b17": "億諸罪人輩來詣娑婆世界。十方亦然。爾時文",
    "T38n1779_002:0736b18": "殊語舍利弗：『此諸罪人，佛未出時造不善行，",
    "T38n1779_002:0736b19": "經歷地獄。因於華聚放大光明，承光從阿鼻",
    "T38n1779_002:0736b20": "獄出。』舍利弗言：『久聞佛說：此婆藪仙作不善",
    "T38n1779_002:0736b21": "行入於地獄。云何今說出於地獄得值如來？』",
    "T38n1779_002:0736b22": "佛言：『為欲破一切眾生計定受果報故。善男",
    "T38n1779_002:0736b23": "子！勿謂婆藪是地獄人。何者？婆者言天、藪者",
    "T38n1779_002:0736b24": "言慧。云何天慧之人地獄受苦？又婆者言廣、",
    "T38n1779_002:0736b25": "藪者言通。廣通一切究竟住，於地獄受苦，終",
    "T38n1779_002:0736b26": "無是事。』」又婆者言高、藪者言妙，婆言斷、藪言",
    "T38n1779_002:0736b27": "智，婆言剛、藪言柔，婆言慈、藪言悲等，廣如",
    "T38n1779_002:0736b28": "初句，經仍廣明殺羊初緣。當知婆藪即權人",
    "T38n1779_002:0736b29": "也。然權必引實，故知乘急戒緩人也。「問三」下，",
    "T38n1779_002:0736b30": "此約三惡是八難處，云何得道？「如舍衛」等者，",
    "T38n1779_002:0736c01": "《大論》第四明舍衛有九億人、三精舍，佛為報",
    "T38n1779_002:0736c02": "生地恩，故多住舍衛。而九億人中，但有三億",
    "T38n1779_002:0736c03": "見佛聞法，其餘六億如疏所列，並由乘緩故",
    "T38n1779_002:0736c04": "不聞經。「周時」下，即姬周第十六主莊王他十",
    "T38n1779_002:0736c05": "年，即魯春秋莊公七年夏四月辛卯，夜恒星",
    "T38n1779_002:0736c06": "不見，夜中星隕如雨。案此即是如來誕生王",
    "T38n1779_002:0736c07": "宮時也。而此土但見祥瑞，不見佛身、不聞佛",
    "T38n1779_002:0736c08": "說，豈非乘緩耶。言「星隕如雨」者，《春秋》曰「莊七",
    "T38n1779_002:0736c09": "年夏四月辛卯，夜恒星不現，夜中星隕如雨。」",
    "T38n1779_002:0736c10": "杜預注曰「恒，常也，謂常見之星。辛卯四月五",
    "T38n1779_002:0736c11": "日，月光尚微，日光不以昏沒如而也。夜半乃",
    "T38n1779_002:0736c12": "有雲，星落而且雨，其數多，皆記異也。日光不",
    "T38n1779_002:0736c13": "匿、恒星不見而云夜中者，以水漏知之。」《左傳》",
    "T38n1779_002:0736c14": "曰「夏恒星不見，夜明也。星隕如雨，與雨偕也。」",
    "T38n1779_002:0736c15": "先賢諸德推佛生年互有遐邇，依《法顯傳》推",
    "T38n1779_002:0736c16": "佛生時，則當殷世武乙二十六年甲午。依〈法",
    "T38n1779_002:0736c17": "上答高句麗國問〉，則當前周第五主昭王瑕",
    "T38n1779_002:0736c18": "二十四年甲寅，引《穆天子別傳》為證，稱瑕子",
    "T38n1779_002:0736c19": "滿嗣為穆王，聞佛出乎迦維，遂西遊而不反。",
    "T38n1779_002:0736c20": "依《像正記》，當前周第十七主平王宜臼四十八",
    "T38n1779_002:0736c21": "年戊午。依後周道安用羅什年紀及石柱銘",
    "T38n1779_002:0736c22": "推，則當前周第十八主桓王林五年乙丑。依",
    "T38n1779_002:0736c23": "趙伯休梁大周元年於廬山遇弘度律師，得",
    "T38n1779_002:0736c24": "佛滅後眾聖點記推，則當前周第二十九主貞",
    "T38n1779_002:0736c25": "定王亮二年甲戌。又《感通傳》云「佛是夏桀時",
    "T38n1779_002:0736c26": "出世」。隨翻經學士費長房云「今依《普曜》、《本行》",
    "T38n1779_002:0736c27": "等經校讎魯史，佛以莊王九年癸巳四月八日",
    "T38n1779_002:0736c28": "現白象形，從兜率降中天竺國迦毘羅城淨",
    "T38n1779_002:0736c29": "飯大王第一夫人摩耶右脇。十年仲春二月",
    "T38n1779_002:0737a01": "八日夜鬼宿合時，於嵐毘園波羅樹下右脇而",
    "T38n1779_002:0737a02": "誕。生相既顯，故《普曜》云『普放大光照三千界』，",
    "T38n1779_002:0737a03": "即《左傳》說恒星不現夜明也。《瑞應》云『沸星下",
    "T38n1779_002:0737a04": "現，侍太子生』，故《左傳》稱星隕如雨。《本行經》說",
    "T38n1779_002:0737a05": "『虛空無雲自然而雨』，杜氏注解『蓋時無雲』，《左",
    "T38n1779_002:0737a06": "傳》又稱與雨偕也。然姬周曆十一月為正，言",
    "T38n1779_002:0737a07": "四月者即今二月辛卯五日，魯史為謬。」沙門",
    "T38n1779_002:0737a08": "道安著《二教論》，用姬周曆推還合八日。唯以",
    "T38n1779_002:0737a09": "生時為成道歲，遂令佛世遠三十年耳。佛至",
    "T38n1779_002:0737a10": "僖王元年庚子，年七歲，乘羊車詣學堂。四年",
    "T38n1779_002:0737a11": "癸卯，年十歲，與諸同齒釋族試力。惠王三年",
    "T38n1779_002:0737a12": "丁未，年十四，啟父王遊，出城東門見病人迴。",
    "T38n1779_002:0737a13": "六年庚戌，年十七，納妃求夷。八年王子，年十",
    "T38n1779_002:0737a14": "九，四月八日夜半踰城出家。十九年癸亥，年",
    "T38n1779_002:0737a15": "三十，二月八日明星出時朗然覺悟成無上",
    "T38n1779_002:0737a16": "道。四十九年處世說法。眾生感緣既盡，佛以",
    "T38n1779_002:0737a17": "匡王四年壬子二月十五日後夜於中天竺拘",
    "T38n1779_002:0737a18": "尸那城入般涅槃。當爾佛興，此土眾生咸不",
    "T38n1779_002:0737a19": "聞見，戒急乘緩其在茲焉。佛入涅槃，至今大",
    "T38n1779_002:0737a20": "宋大中祥符八年歲次乙卯已一千六百六十",
    "T38n1779_002:0737a21": "一年，此取周莊王時生、匡王時入滅為定。此",
    "T38n1779_002:0737a22": "依費長房及今智者疏文也，則不取諸家年",
    "T38n1779_002:0737a23": "代。又《文選》南齊王簡棲頭陀寺碑云「周魯二",
    "T38n1779_002:0737a24": "莊親昭夜景之鑒，漢晉兩明並勒丹青之飾」，以",
    "T38n1779_002:0737a25": "此觀之，簡棲及智者咸以佛生周莊王時，非獨",
    "T38n1779_002:0737a26": "長房也。若然者，像法尚有三百三十九年，以",
    "T38n1779_002:0737a27": "像法千年故。準三藏教及《善見律》云「佛何以",
    "T38n1779_002:0737a28": "不度女人？為敬法故。正法千年，以度女人減",
    "T38n1779_002:0737a29": "五百歲，制修八敬還滿千年，然後像法亦一",
    "T38n1779_002:0737b01": "千年、末法萬年。五千年來學三達智并得四",
    "T38n1779_002:0737b02": "果，六千年去學不得道。萬年已後，經典文字",
    "T38n1779_002:0737b03": "自然滅盡，但現剃頭有袈裟耳。」正法之世大",
    "T38n1779_002:0737b04": "乘味淳，至乎像代味少淡薄。若入末法則無",
    "T38n1779_002:0737b05": "大乘，奴婢出家污染淨行，惡王治世課稅僧",
    "T38n1779_002:0737b06": "尼。今既未然，猶居像法。此等年世後學宜知，",
    "T38n1779_002:0737b07": "來者覽之無嫌繁重。二、「信法根性悉是至聽",
    "T38n1779_002:0737b08": "法之人」者，明信行乘種也。「即是至之人」，明法",
    "T38n1779_002:0737b09": "行乘種也。「必須善之」者，令善佛意也。法行非",
    "T38n1779_002:0737b10": "上慢之類，信行非涼德之徒，而荊溪記中偏",
    "T38n1779_002:0737b11": "誡信行，豈非正為我曹而垂訓乎。故荊溪云：",
    "T38n1779_002:0737b12": "既言為種，種有明暗。若徵遠種，畜生道中久",
    "T38n1779_002:0737b13": "遠一句尚得為因，況復聽法講說者耶？故知",
    "T38n1779_002:0737b14": "佛意不以但令聞已說已端拱待發。若如是",
    "T38n1779_002:0737b15": "者，精進徒施。必欲為種，佛意欲令分起行故、",
    "T38n1779_002:0737b16": "為菩提故、為利他故、伏煩惱故、隨照了故、厭",
    "T38n1779_002:0737b17": "生死故、達文字故、遠眷屬故、為乘急故、為俱",
    "T38n1779_002:0737b18": "急故、無悕須故、遠名利故、亡彼我故、折憍",
    "T38n1779_002:0737b19": "慢故、敬求者故、不請友故、請加被故、讚他",
    "T38n1779_002:0737b20": "說故、遠雜語故、離戲笑故，捨如是等二十法",
    "T38n1779_002:0737b21": "已，略可微為信行乘種。若不爾者，為種實難。",
    "T38n1779_002:0737b22": "三、大小根性利鈍為異者，法利、信鈍。或互為",
    "T38n1779_002:0737b23": "利鈍。四、頓漸根性，二：初、列章。二、釋義，二：初、正",
    "T38n1779_002:0737b24": "釋，二：初、正明，二：初、頓大。「七處八會」者，以再會",
    "T38n1779_002:0737b25": "普光明殿故；唐譯新經則有九會，以三會普",
    "T38n1779_002:0737b26": "光明殿故。大師但見舊譯，故云八會。或作九",
    "T38n1779_002:0737b27": "者，後人妄改。「譬如」下，日喻佛，照喻說法，高山",
    "T38n1779_002:0737b28": "喻別圓機。「以龍鬼」等者，備如《華嚴》列眾文。「次",
    "T38n1779_002:0737b29": "明」下，夫言法行少聞多解，非全不聞，大小咸",
    "T38n1779_002:0737c01": "爾。二、漸大，二：初、正釋。「得聞藏等四味」者，酪味",
    "T38n1779_002:0737c02": "唯聞藏教，生酥轉藏成通，般若義當成別，法",
    "T38n1779_002:0737c03": "華開顯一切能圓。從小至大，故名漸大。漸後",
    "T38n1779_002:0737c04": "之大，故名漸大。「此如」下，證成。「毒鼓」者，《大經》第",
    "T38n1779_002:0737c05": "九云「譬如有人以雜毒塗鼓，於眾人中擊，雖",
    "T38n1779_002:0737c06": "無心欲聞，聞之皆死；唯除不橫死者。是經亦",
    "T38n1779_002:0737c07": "爾，於諸行眾中有聞聲者，所有三毒悉皆滅",
    "T38n1779_002:0737c08": "盡。雖無心思念，是經力故能滅煩惱；犯重造",
    "T38n1779_002:0737c09": "逆聞已，亦作菩提因緣漸斷煩惱；除不橫死",
    "T38n1779_002:0737c10": "一闡提輩。」二、「今此」下，結示。「信法」等者，於此會",
    "T38n1779_002:0737c11": "中即三教為大、藏教為小，經歷前味至此名",
    "T38n1779_002:0737c12": "漸，此會新入即稟圓教名頓。二、料簡，四：初、問。",
    "T38n1779_002:0737c13": "二、答。荊溪云：木叉，戒也。念處，乘也。此明法",
    "T38n1779_002:0737c14": "行；「又付」下，信行。三、徵。四、釋，二：初、正釋難。二、",
    "T38n1779_002:0737c15": "「雖復」下，辨勝劣，二：初、對辨勝劣。二、「故云」下，雙",
    "T38n1779_002:0737c16": "證釋成，二：初、雙證。所引即梁武願文。初句證",
    "T38n1779_002:0737c17": "戒緩乘急，次句證戒急乘緩。二、「調達」下，釋成。",
    "T38n1779_002:0737c18": "「惡業至地獄」者，與闍王同造五逆，調達於王",
    "T38n1779_002:0737c19": "舍城地自然裂生入地獄，如《大論》第十七廣",
    "T38n1779_002:0737c20": "明。荊溪云：以由造逆雖現墮苦，未造逆時為",
    "T38n1779_002:0737c21": "種已定。藍弗生天，由無乘種，福盡墮苦。若爾，",
    "T38n1779_002:0737c22": "調達尚乃得為乘種，何須上來二十法耶？答：",
    "T38n1779_002:0737c23": "調達未逆已得燸法，尚不與向二十為儔，何",
    "T38n1779_002:0737c24": "得却以調達為比。若不畏墮苦，任如調達，何",
    "T38n1779_002:0737c25": "須更論乘戒四句，況教門引逆勸進辭耳。以",
    "T38n1779_002:0737c26": "此義故，須善取意。「欝頭」下，《大論》第十九云「得",
    "T38n1779_002:0737c27": "非想定有五神通，日日飛入宮中食。夫人接",
    "T38n1779_002:0737c28": "足而禮，由觸足故欲發失通，求車而出。還本",
    "T38n1779_002:0737c29": "山中，更修五通，為林池魚鳥所喧，因發惡誓",
    "T38n1779_002:0738a01": "盡欲噉之。後得定如初，生非想處，却為先誓",
    "T38n1779_002:0738a02": "所牽，非想壽盡墮飛狸身。」《婆沙》云「飛狸身廣",
    "T38n1779_002:0738a03": "五十由旬，殺害眾生無得免者。」「五應迹同凡」",
    "T38n1779_002:0738a04": "者，現二十五有果報之身也。「二十五三昧」者，",
    "T38n1779_002:0738a05": "《大經．聖行品》云「菩薩住無畏地，得二十五三",
    "T38n1779_002:0738a06": "昧，壞二十五有。無垢壞地獄，不退畜生，心樂",
    "T38n1779_002:0738a07": "餓鬼，歡喜修羅，日光弗婆提，月光瞿耶尼，熱",
    "T38n1779_002:0738a08": "炎欝丹越，如幻閻浮提，一切法不動四天王，",
    "T38n1779_002:0738a09": "難伏三十三，悅意炎摩，青色兜率，黃色化樂，",
    "T38n1779_002:0738a10": "赤色他化，白色初禪，種種大梵，雙二禪，雷音",
    "T38n1779_002:0738a11": "三禪，霔雨四禪，如虛空無想天，照鏡淨居，無",
    "T38n1779_002:0738a12": "礙空處，常識處，樂不用處，我非非想。」廣釋義",
    "T38n1779_002:0738a13": "如法華行妙。「二十五有」者，四洲四惡趣，無想",
    "T38n1779_002:0738a14": "及那含，六欲并梵天，四禪四空處。「受四惡」下，",
    "T38n1779_002:0738a15": "以無垢三昧現地獄身，以不退三昧現畜生",
    "T38n1779_002:0738a16": "身，以心樂三昧現餓鬼身，以歡喜三昧現脩",
    "T38n1779_002:0738a17": "羅身。「次住」下，以四三昧現人身，即如幻、日光、",
    "T38n1779_002:0738a18": "月光、熱炎，如次對南東西北四洲也；餘十七",
    "T38n1779_002:0738a19": "三昧悉現天身，故云受人天身也。然此皆由",
    "T38n1779_002:0738a20": "分證一心三諦故能墮類現形、破有益物，",
    "T38n1779_002:0738a21": "故知二十五種悉中道王三昧之異名也。「六",
    "T38n1779_002:0738a22": "觀心受何等身至何等法」者，若持禁戒，依華",
    "T38n1779_002:0738a23": "嚴修觀者，則於未來受人天身，見彌勒聞頓",
    "T38n1779_002:0738a24": "教得道。若不持戒，依華嚴修觀者，則受四趣",
    "T38n1779_002:0738a25": "身，見彌勒聞頓教得道也。依漸修觀，值下四",
    "T38n1779_002:0738a26": "味，比說可知。乃至橫約四教、竪歷五味，兼等",
    "T38n1779_002:0738a27": "說之。「不見不聞」者，即乘緩及俱緩人，則不見",
    "T38n1779_002:0738a28": "彌勒、不得聞法也。得入道即俱急及乘急人，",
    "T38n1779_002:0738a29": "不得入道即俱緩及乘緩人。「得失可知」者，自",
    "T38n1779_002:0738b01": "揣己心，未來如鏡。七、化他二帖文，二：初、分料。",
    "T38n1779_002:0738b02": "二、隨釋，四：初、梵天眾。文中先明實行，次明應",
    "T38n1779_002:0738b03": "迹。「此云離」者，已離欲染故。「或云淨行」者，離染",
    "T38n1779_002:0738b04": "故淨。「住初禪中間」者，即中間禪也。在初禪二",
    "T38n1779_002:0738b05": "禪兩楹之中，梵王得此禪。「故毘曇至皆有梵",
    "T38n1779_002:0738b06": "王」，引經論異說也。「今謂至故作世主」，今師和",
    "T38n1779_002:0738b07": "會兩文。「若應迹」下，白色現初禪身，種種現梵",
    "T38n1779_002:0738b08": "王身。「故生初禪」者，以初禪三天，梵王在中故、",
    "T38n1779_002:0738b09": "以主領故，別為一有。「望法華序」等者，彼云「娑",
    "T38n1779_002:0738b10": "婆世界主梵天王、尸棄大梵、光明大梵」等，則",
    "T38n1779_002:0738b11": "世主是初禪王、尸棄是二禪王、光明是三禪",
    "T38n1779_002:0738b12": "王，等取四禪王也。「所言」下，《法華》舉三名，故等",
    "T38n1779_002:0738b13": "字但在四禪。今既唯舉二名，則等取三四。或",
    "T38n1779_002:0738b14": "可初云梵天王是總標虛位，尸棄是別舉其",
    "T38n1779_002:0738b15": "人，《法華》亦然。故《法華疏》云「經標梵王復舉尸",
    "T38n1779_002:0738b16": "棄，似如兩人。依《大論》，正以尸棄為王。今舉位",
    "T38n1779_002:0738b17": "顯名，恐目一人耳。」若欲以配四禪，即當依疏",
    "T38n1779_002:0738b18": "所解。「應迹」下，住雙三昧，現二禪身。雷音三禪，",
    "T38n1779_002:0738b19": "霔雨四禪。「上界處空」等者，荊溪云：初禪覆一",
    "T38n1779_002:0738b20": "四天下一鐵圍山，二禪覆小千，三禪覆中千，",
    "T38n1779_002:0738b21": "四禪覆大千。皆以下擬上，略知方所不同，於",
    "T38n1779_002:0738b22": "空不可擬故。二、釋天，二。初、正解現文。「翻為能",
    "T38n1779_002:0738b23": "作」者，正云釋迦因陀羅，此云能主，言其能作",
    "T38n1779_002:0738b24": "天主。二、「問勝」下，通前釋妨。問意者，荊溪云：何",
    "T38n1779_002:0738b25": "故於色但列初禪、欲界但列忉利？檀越，此云",
    "T38n1779_002:0738b26": "施主。三、八部眾，二：初、案現文釋義，二：初、標",
    "T38n1779_002:0738b27": "示。二、「大」下，正釋，二：初、釋。「大威力通貫八部」者，",
    "T38n1779_002:0738b28": "始諸天、終摩睺羅伽，悉有大威力也。餘文八",
    "T38n1779_002:0738b29": "部，皆云四王各領二部為八。東方二者，乾闥",
    "T38n1779_002:0738c01": "婆、富單那。南方二，者鳩槃茶、薜荔多。西方二",
    "T38n1779_002:0738c02": "者，毘舍闍、毒龍。北方二者，夜叉、羅剎。今經八",
    "T38n1779_002:0738c03": "部與此不同，故向云多有所關。二、「上文」下，釋",
    "T38n1779_002:0738c04": "八部，八：初、諸天，二：初、正釋，二：初、釋來者。「五那",
    "T38n1779_002:0738c05": "含天」者，一無煩、二無熱、三善見、四善現、五色",
    "T38n1779_002:0738c06": "究竟。此名五淨居天，皆三果所居也。二、簡不",
    "T38n1779_002:0738c07": "來者，無想天即色界第十三天，外道修此禪",
    "T38n1779_002:0738c08": "者受生也。二、「此等」下，總結。二、釋龍。肇師曰「龍",
    "T38n1779_002:0738c09": "有二種，地龍、虛空龍，種有四生。」「僧護比丘為",
    "T38n1779_002:0738c10": "四龍說法」者，授龍王四子四《阿含經》也。有視",
    "T38n1779_002:0738c11": "毒者閉目受經，有噓毒者閉口受經，有觸毒",
    "T38n1779_002:0738c12": "者遠住受經，有氣毒者背面受經。師責其失",
    "T38n1779_002:0738c13": "禮。答云：以視則殺人，乃至氣能殺人，故閉目",
    "T38n1779_002:0738c14": "等也。廣如《僧護經》。三、釋神夜叉。什肇皆以神",
    "T38n1779_002:0738c15": "字自為一類，與夜叉別。故肇云「神受善惡雜",
    "T38n1779_002:0738c16": "報，見形勝人劣天，身輕微，難見也。」今文既云",
    "T38n1779_002:0738c17": "皆鬼道，驗知以神自為一類。文中釋夜叉先",
    "T38n1779_002:0738c18": "明受報，次明修因。下文皆然。「為天給使」者，肇",
    "T38n1779_002:0738c19": "云「天夜叉居下二天，守天城門閤。」「毀戒」下，明",
    "T38n1779_002:0738c20": "修因也。「車馬施」等者，什云「地夜叉但以財施，",
    "T38n1779_002:0738c21": "故不能飛空。天夜叉以車馬施，故能飛行。」四，",
    "T38n1779_002:0738c22": "釋乾闥婆。「陵空」，昇空也。「十寶山」者，謂雪、香、",
    "T38n1779_002:0738c23": "軻梨羅、仙聖、由乾陀、馬耳、尼民陀、斫迦羅、",
    "T38n1779_002:0738c24": "宿惠并及須彌，是為十也。「妓樂」者，女樂曰妓。",
    "T38n1779_002:0738c25": "五、釋阿脩羅。「故言無酒」者，魚龍業力海水不",
    "T38n1779_002:0738c26": "變，瞋妬誓斷，故名無酒也。六、釋迦樓羅。七、釋",
    "T38n1779_002:0738c27": "緊那羅。八、釋摩睺羅伽。「少施」者，亦薄行惠施",
    "T38n1779_002:0738c28": "也。二、「上來」下，約乘結顯。四、四部眾，二：初、約實",
    "T38n1779_002:0738c29": "行釋，二：初、正解。「此未可定用」者，荊溪云：依餘",
    "T38n1779_002:0739a01": "經文，但云近佛得善宿名，不可定云男女不",
    "T38n1779_002:0739a02": "同宿也。《涅槃疏》以一日一夜受八戒者名為",
    "T38n1779_002:0739a03": "善宿。二、「問四」下，釋疑。素服，白衣也，西俗所服",
    "T38n1779_002:0739a04": "色皆尚白。二、「菩薩」下，約權行釋。二、別序，二：初、",
    "T38n1779_002:0739a05": "述意分章。二、「一發」下，隨文釋義，二：初、發起序，",
    "T38n1779_002:0739a06": "二：初，懸談義旨，二：初、正示表發，二：初、總示。二、",
    "T38n1779_002:0739a07": "「一現」下，別顯。荊溪云：文中具表三正三依，雖",
    "T38n1779_002:0739a08": "兼表正，意正在依。若準此意，說普集時身相",
    "T38n1779_002:0739a09": "已勝，但未論勝土。今於勝身加以合蓋，表說",
    "T38n1779_002:0739a10": "諸土。問：寶積是何時來？答：準此經文，似普集",
    "T38n1779_002:0739a11": "末。何以知然？經云「爾時毘耶離城有長者，乃",
    "T38n1779_002:0739a12": "至合成一蓋」，此文既無聞經之言，但云持蓋",
    "T38n1779_002:0739a13": "來供養佛，驗知秖是普集竟時云爾時也。準",
    "T38n1779_002:0739a14": "此，歎於勝應法云「說法不有亦不無」等，似如",
    "T38n1779_002:0739a15": "聞法。何妨爾前曾聞勝法，以不云聞普集經",
    "T38n1779_002:0739a16": "故，但是至此見勝應佛，約身擬法，於理無妨。",
    "T38n1779_002:0739a17": "二、料簡釋疑，二：初、簡現身，二：初，問。二、答，二：初、",
    "T38n1779_002:0739a18": "引《大品》明同。二、引《法華》明同，二：初、正引，二：初、",
    "T38n1779_002:0739a19": "廣明。「所止一城」者，經云「遂到其父所止之城」",
    "T38n1779_002:0739a20": "也。城即涅槃。眾生習解有可得涅槃之義，故",
    "T38n1779_002:0739a21": "言到城。「威德特尊」者，即相好巍巍舍那之像",
    "T38n1779_002:0739a22": "也。「窮子驚避」，即不機不受大化也。「即脫瓔珞」，",
    "T38n1779_002:0739a23": "譬隱舍那無量功德。「著弊垢衣」，譬現丈六形。",
    "T38n1779_002:0739a24": "「擬說三藏教」者，如長者執除糞器，與窮子共作",
    "T38n1779_002:0739a25": "也。「心相體信」者，親既證小，則信大不虛；得涅",
    "T38n1779_002:0739a26": "槃價，故體析不瞋。「宅內」者，無緣大慈喻以舍",
    "T38n1779_002:0739a27": "宅。「家業」者，即大乘戒定慧也。「集國王大臣」者，",
    "T38n1779_002:0739a28": "漸頓諸經無不契所詮之處皆為經王，常機益",
    "T38n1779_002:0739a29": "物興廢有時、部部不同，名之為國。皆言第一，",
    "T38n1779_002:0739b01": "即是其王。《法華》會通諸教，豈非聚集國王。彌",
    "T38n1779_002:0739b02": "勒等諸大菩薩皆是等覺，即大臣也。「定父子",
    "T38n1779_002:0739b03": "天性」者，即經云「此實我子，我實其父」也。生",
    "T38n1779_002:0739b04": "佛理等，如父子天性相關也。荊溪云：引《法華》",
    "T38n1779_002:0739b05": "具騰五時者，全借《法華》意明今部五中第三。",
    "T38n1779_002:0739b06": "若不具騰，焉知遠近？二、「初見」下，結示。「初見遠",
    "T38n1779_002:0739b07": "避」等者，暹云：明於四時皆現尊特之身，故不",
    "T38n1779_002:0739b08": "云鹿苑也。二、「此方」下，結同。二、簡表發，二：初、簡",
    "T38n1779_002:0739b09": "表法身，二：初問、二答。「引二經」者，應必表法，",
    "T38n1779_002:0739b10": "應即法故。二、簡表寂光土，二：初、正簡表寂光",
    "T38n1779_002:0739b11": "土，二：初、問。問意者，以身表身，其義可爾；以身",
    "T38n1779_002:0739b12": "表土，義似相違。二、答，三：初、明土是經宗。既首",
    "T38n1779_002:0739b13": "談佛國現身，豈不表耶。二、「法身」下，顯身土不",
    "T38n1779_002:0739b14": "二。由依正不二故，便現身即表國土。「離身無",
    "T38n1779_002:0739b15": "土」者，荊溪云：此是法身身土不二之明文也。",
    "T38n1779_002:0739b16": "諸部文中雖有此意，文相不顯。不得此文，將",
    "T38n1779_002:0739b17": "何以消諸部碩異。請觀疏文及荊溪意，無情",
    "T38n1779_002:0739b18": "成佛何所疑耶？且離身無土、離土無身，故身",
    "T38n1779_002:0739b19": "成時即土成也。心外無境，深可思量。故《金錍》",
    "T38n1779_002:0739b20": "云「一佛成道，法界無非此佛之依正。一佛既",
    "T38n1779_002:0739b21": "爾，諸佛咸然。眾生自於佛依正中而生殊見。」",
    "T38n1779_002:0739b22": "彼又問云：佛成道時土亦成耶？成廣狹耶？不",
    "T38n1779_002:0739b23": "成有過。「真如」下，覆釋上義也。真如實相即心",
    "T38n1779_002:0739b24": "性之異名，境智誰分？身土寧別？心性無外，攝",
    "T38n1779_002:0739b25": "無不周。既唯一心，豈有能所？故使境智身土",
    "T38n1779_002:0739b26": "四並非之。然而終日雙非未乖雙是，智境身",
    "T38n1779_002:0739b27": "土宛然自殊，故說境智及以身土。雖云自殊，",
    "T38n1779_002:0739b28": "體元不二，故今表身即是表土，故云既表於",
    "T38n1779_002:0739b29": "身等。學佛乘者苟迷此旨，徒費光陰。欲逮無",
    "T38n1779_002:0739c01": "生，吾不信也。北轅適越，豈不迷乎？「故金」下，引",
    "T38n1779_002:0739c02": "證不二。「唯識」者，唯遮外境、識表內心，唯秖是",
    "T38n1779_002:0739c03": "心，更無外塵，故云唯識。諸佛修習無分別智，",
    "T38n1779_002:0739c04": "通達唯識真實之性，故云智習唯識通。以正",
    "T38n1779_002:0739c05": "智契真如無有形相，則名莊嚴，故云非莊嚴",
    "T38n1779_002:0739c06": "莊嚴，謂非事嚴而是理嚴也。三、「此經」下，引經",
    "T38n1779_002:0739c07": "文結。「醻心淨則佛土淨」者，心即土故，所以心",
    "T38n1779_002:0739c08": "淨即是土淨。「但表」下，體雖不二，表發自分。秖",
    "T38n1779_002:0739c09": "由生迷取悟有別，故表身表土以開發之。今",
    "T38n1779_002:0739c10": "別表土，其旨炳然。二、兼簡報應土。秖由三身",
    "T38n1779_002:0739c11": "相即、四土不二，身土體一、能所無殊，故使三",
    "T38n1779_002:0739c12": "四同皆表發。今雖各辨，須曉理同。文為四：初",
    "T38n1779_002:0739c13": "問、二答、三徵、四釋，如文。二、隨文正解，二：初、",
    "T38n1779_002:0739c14": "總別分科。二、「初明」下，隨文釋義，二：初、如來現",
    "T38n1779_002:0739c15": "身，三：初、佛說法。「此四通攝一切眾」者，謂諸家",
    "T38n1779_002:0739c16": "釋義或以在家出家各二為四眾，或以天人",
    "T38n1779_002:0739c17": "龍鬼為四眾；以今四眾一一歷彼各各有四，",
    "T38n1779_002:0739c18": "故舉今四能攝彼多。彼之所明，全失今四。「尚",
    "T38n1779_002:0739c19": "統師」者，即法尚師，北齊勅為昭玄統，故云尚",
    "T38n1779_002:0739c20": "統。「例如」下，荊溪云：彼由開故合；此明由正有",
    "T38n1779_002:0739c21": "依，開意本合，依正不殊、不二而二，為物故爾。",
    "T38n1779_002:0739c22": "二、譬顯。「窮實相頂」者，三德究顯，在分真頂故。",
    "T38n1779_002:0739c23": "「盤峙」者，峙，立也。滄溟，海也。「佛不住生死不捨",
    "T38n1779_002:0739c24": "生死」者，異凡夫故不住，異二乘故不捨。自行",
    "T38n1779_002:0739c25": "故不住，化他故不捨。大智故不住，大悲故不",
    "T38n1779_002:0739c26": "捨。生死即涅槃故不住，涅槃即生死故不捨。",
    "T38n1779_002:0739c27": "凡此四釋以顯佛德。「如海水非四色」者，《毘曇》",
    "T38n1779_002:0739c28": "《俱舍》並云「妙高四面各有一色，東黃金、南琉",
    "T38n1779_002:0739c29": "璃、西白銀、北頗梨，隨其方面，水同山色，眾生",
    "T38n1779_002:0740a01": "入中盡同水色。」「心非四門」者，三惑妄心無四",
    "T38n1779_002:0740a02": "門正解，故云心非四門，故下云「而說四門令",
    "T38n1779_002:0740a03": "失惡心」，故知不得以真性釋此心義。「更無異",
    "T38n1779_002:0740a04": "解」者，如海同山色。三、合譬。「是為萬善無畏空",
    "T38n1779_002:0740a05": "座」者，萬善即果上三千俗諦之理，無畏即不",
    "T38n1779_002:0740a06": "思議空真諦之理。萬善即無畏空，如眾寶為",
    "T38n1779_002:0740a07": "師子座。此即果智所契真俗不二之理也。問：",
    "T38n1779_002:0740a08": "諸佛不斷性惡，則果上三千九界無減，何名",
    "T38n1779_002:0740a09": "萬善之理耶？答：修惡已盡，但性惡在，此惡即",
    "T38n1779_002:0740a10": "善。如云鏡明具醜像性，豈令明亦醜耶？「身相",
    "T38n1779_002:0740a11": "巍巍」者，巍巍，高大貌，喻果智超出分真也。二、",
    "T38n1779_002:0740a12": "長者獻蓋，二：初、分章懸示，二：初、標示分章。二、",
    "T38n1779_002:0740a13": "「獻五」下，懸談表報，二：初、示三章所表。初章表",
    "T38n1779_002:0740a14": "法報身土。次「而於」下，明第二章，表應佛身土。",
    "T38n1779_002:0740a15": "「大眾」下，明第三章，表聞三身四土依正不二，",
    "T38n1779_002:0740a16": "悟道得法喜也。初文云「因中慈迴向佛果成",
    "T38n1779_002:0740a17": "無緣慈」者，迴真因向極果也。「圓報法身」者，報",
    "T38n1779_002:0740a18": "身即果智，法身即果理。「成依報淨國」者，即法",
    "T38n1779_002:0740a19": "報所依究竟寂光也。亦迴因向果，故云成也。",
    "T38n1779_002:0740a20": "「表於應土」者，即三土也。「應佛化主」者，居乎三",
    "T38n1779_002:0740a21": "土咸名應佛，他受用報即是勝應。二、「故知」下，",
    "T38n1779_002:0740a22": "結為序之由。二、「一長」下，隨文釋義，三：初、表發",
    "T38n1779_002:0740a23": "之由，二：初、分科。二、隨釋，三：初、與同類俱。「華嚴",
    "T38n1779_002:0740a24": "云至一切魔」，皆須約圓釋義。「慚愧為深塹」者，",
    "T38n1779_002:0740a25": "慚第一義天，愧賢聖人也。「四道」者，圓四門也。",
    "T38n1779_002:0740a26": "「三界」即分段、變易二種三界。「而因果依性」者，",
    "T38n1779_002:0740a27": "《普賢觀》云「大乘因者諸法實相是，大乘果者",
    "T38n1779_002:0740a28": "亦實相是。」「五種種性」者，荊溪云：習種性、道種",
    "T38n1779_002:0740a29": "性、性種性、聖種性、等覺性。一性有百，各以十",
    "T38n1779_002:0740b01": "善互嚴故也。十善以為眾善之本，故通淺深。",
    "T38n1779_002:0740b02": "二、虔敬。三、奉蓋。二、合蓋現土，二：初、分科。二、隨",
    "T38n1779_002:0740b03": "釋，二：初、合蓋。二、現相，二：初、總別分科。二、隨文",
    "T38n1779_002:0740b04": "釋義，二：初、現國土，四：初、現國土廣長。二、「現十",
    "T38n1779_002:0740b05": "山恐表眾生世間」者，以十山表十界也。三、「現",
    "T38n1779_002:0740b06": "大海江河恐表五陰世間」者，以五水表五陰",
    "T38n1779_002:0740b07": "也。言五水者，一海、二江、三河、四川流、五泉",
    "T38n1779_002:0740b08": "源。四、「現日月天宮或表器世間」者，荊溪云：然",
    "T38n1779_002:0740b09": "前文中已表依土，依土即是器世間竟。故知",
    "T38n1779_002:0740b10": "此中但表依中小世間耳，即如一山一洲之",
    "T38n1779_002:0740b11": "例。今謂日月星宮皆前所現廣長相中小世",
    "T38n1779_002:0740b12": "間也。「眾生五陰之所依」者，此四世間，二是所",
    "T38n1779_002:0740b13": "依即依報及器，二是能依即眾生五陰。以攬",
    "T38n1779_002:0740b14": "五陰成眾生，故此即正報之身也。「何得表情」",
    "T38n1779_002:0740b15": "者，謂十山五水悉是無情，何得表眾生五陰",
    "T38n1779_002:0740b16": "之有情耶？答意者，大乘所談依正不二，互表",
    "T38n1779_002:0740b17": "何傷？故諸大乘現相皆如此也。二、現諸佛說",
    "T38n1779_002:0740b18": "法。「必有能依」者，有國必有人也。三、大眾歡喜。",
    "T38n1779_002:0740b19": "「三輪不思議化」者，即身通、口說、意鑒。不謀而",
    "T38n1779_002:0740b20": "化，名不思議。二、敘述歎，二：初、敘意分科、二：初、",
    "T38n1779_002:0740b21": "敘來意。荊溪云：神智高明者，位居極故高，以",
    "T38n1779_002:0740b22": "高故明。若準經文，與五百俱，自非相惡，豈堪",
    "T38n1779_002:0740b23": "隨從。若非所將，其位必下。至下請說仍云是",
    "T38n1779_002:0740b24": "五百等皆已發心，至下得道方云得忍，準此",
    "T38n1779_002:0740b25": "復似五百未與寶積同位。縱述己身在五百",
    "T38n1779_002:0740b26": "數，寶積豈可與彼全同？況在數外仍須有本，",
    "T38n1779_002:0740b27": "焉知本位不廁淨名？故今乃以高明通歎。若",
    "T38n1779_002:0740b28": "不高者，焉知所表所現之瑞，以擬淨身淨土",
    "T38n1779_002:0740b29": "之相。智人知智，故能冥合淨名之情。既了淨",
    "T38n1779_002:0740c01": "名，亦可依俙裁於佛智。二、「就三」下，分經文，二：",
    "T38n1779_002:0740c02": "初、分經。「述歎至之由」者，荊溪云：以述為歎，故",
    "T38n1779_002:0740c03": "云述歎。既現二身，必依二土，故述兩應並得",
    "T38n1779_002:0740c04": "為由，故云述歎。二、「言勝」下，示義，二：初、示勝劣",
    "T38n1779_002:0740c05": "身義。「尋此應身」等者，荊溪云：勝應之中別標",
    "T38n1779_002:0740c06": "法身，而文但云尋應得法，未云應身即法身",
    "T38n1779_002:0740c07": "者，猶帶方便劣應身故，又以劣應色相劣故",
    "T38n1779_002:0740c08": "不可尋之見法身也。滅色即色，方之可見，況",
    "T38n1779_002:0740c09": "復即色所表復通。「故法華云」等者，雖引彼經，",
    "T38n1779_002:0740c10": "仍有三意：一以劣為由、二以勝斥劣、三引小",
    "T38n1779_002:0740c11": "歸大。著脫之語不在今教，此乃直明用塵土",
    "T38n1779_002:0740c12": "坌身狀有所畏耳。現有煩惱如塵土坌身，示",
    "T38n1779_002:0740c13": "同悕生死如狀有所畏。二、「問」下，示遠近二由，",
    "T38n1779_002:0740c14": "二：初、雙釋二由。荊溪云：此中問答者，一者遠",
    "T38n1779_002:0740c15": "借法華經意，二者近用當部之文。在昔必無",
    "T38n1779_002:0740c16": "為由之語，於今方可分置其言。二、「問三」下，重",
    "T38n1779_002:0740c17": "述遠義。「二十年」者，八忍為一，八智為一，并九",
    "T38n1779_002:0740c18": "無礙、九解脫也。「除糞」者，斷見思也。二、「就近」下，",
    "T38n1779_002:0740c19": "隨文釋義。今寶積說偈，於十二部中即孤起。",
    "T38n1779_002:0740c20": "或人謂：疏云「初述由、次述歎」，似重頌者，非",
    "T38n1779_002:0740c21": "也。夫重頌者，前已長行說竟，次更偈頌說之，",
    "T38n1779_002:0740c22": "故得名也。此中寶積都未發言，但孤然說偈",
    "T38n1779_002:0740c23": "敘述，豈是重頌耶？文為二：初、述歎表發之",
    "T38n1779_002:0740c24": "由，二：初、述歎勝應法身為近由，二：初、分科懸",
    "T38n1779_002:0740c25": "示。「何以得知」等者，荊溪云：經既未來，以現往",
    "T38n1779_002:0740c26": "驗。況復自有歎劣之文，身勝法勝、身劣法",
    "T38n1779_002:0740c27": "劣。",
    "T38n1779_002:0740c28": "維摩經略疏垂裕記卷第二"
}