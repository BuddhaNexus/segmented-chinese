{
    "T17n0721_024:0136b19": "正法念處經卷第二十四",
    "T17n0721_024:0136b21": "元魏婆羅門瞿曇般若流支譯",
    "T17n0721_024:0136b22": "觀天品第六之三四王天之三",
    "T17n0721_024:0136b23": "「復次，比丘觀四天王三地住處，一一業果具",
    "T17n0721_024:0136b24": "觀察已，觀第四處。彼以聞慧觀：三箜篌天有",
    "T17n0721_024:0136b25": "十種地。何等為十？一名乾陀羅；二名應聲；",
    "T17n0721_024:0136b26": "三名喜樂；四名探水；五名白身；六名共娛樂；",
    "T17n0721_024:0136b27": "七名喜樂行；八名共行；九名化生；十名集行。",
    "T17n0721_024:0136b28": "是為三箜篌天十地住處。比丘如是分別觀",
    "T17n0721_024:0136b29": "察彼業果報，以何業故生此天處？即以聞慧",
    "T17n0721_024:0136c01": "見：箜篌天修行善業，生彼天中，得相似果。",
    "T17n0721_024:0136c02": "第一地處名乾陀羅，眾生何業生於此天？",
    "T17n0721_024:0136c03": "若有眾生信心修身，以園林地或甘蔗田，或",
    "T17n0721_024:0136c04": "菴羅林、美果之林施與眾僧，令僧受用。此人",
    "T17n0721_024:0136c05": "命終生乾陀羅天，受無量樂。以天栴檀、牛",
    "T17n0721_024:0136c06": "頭栴檀以塗其身，無量天女圍遶娛樂，種",
    "T17n0721_024:0136c07": "種莊嚴、種種色貌，善知歌舞戲笑之法，遊戲",
    "T17n0721_024:0136c08": "園林及諸華池，遊戲受樂。身服天衣，華鬘自",
    "T17n0721_024:0136c09": "嚴，心相愛樂，其華香氣熏百由旬，天諸玉",
    "T17n0721_024:0136c10": "女聞此香氣皆大歡喜，百倍縱逸，瞻仰天",
    "T17n0721_024:0136c11": "子欲情無厭，無量種法百倍恭敬。如是天",
    "T17n0721_024:0136c12": "子心意恣逸，欲樂自娛。有諸河流：一名寶",
    "T17n0721_024:0136c13": "流河；二名波流河；三名金流河；四名酒流河；",
    "T17n0721_024:0136c14": "五名美流河；六名流沫笑河。如是諸河，鵝鴨",
    "T17n0721_024:0136c15": "鴛鴦出眾妙音，於河兩岸多有園林，其林欝",
    "T17n0721_024:0136c16": "映，眾鳥雜色七寶莊嚴，出和雅音，甚可愛",
    "T17n0721_024:0136c17": "樂。諸天女眾出妙歌音，聞眾鳥聲，百倍增",
    "T17n0721_024:0136c18": "欲，不樂餘音。聞已歡喜受無量樂，七音具",
    "T17n0721_024:0136c19": "足，柔軟相應。河中眾鳥、天女歌戲，飲天甘",
    "T17n0721_024:0136c20": "露，無有醉亂，與諸天女歡娛受樂於眾寶",
    "T17n0721_024:0136c21": "山——金、毘琉璃、頗梨山峯。園林池河流泉蓮",
    "T17n0721_024:0136c22": "花、眾鳥嚴飾。復與天女遊於青色毘琉璃地，",
    "T17n0721_024:0136c23": "種種眾華遍覆其地，於此地中遊戲受樂。以",
    "T17n0721_024:0136c24": "善業故，天樂成就。「如是比丘以聞智慧，觀天",
    "T17n0721_024:0136c25": "樂已，而說頌曰：",
    "T17n0721_024:0136c26": "「『五根常受樂，　　欲境所誑惑，",
    "T17n0721_024:0136c27": "　　欲火未曾有，　　須臾間厭足。",
    "T17n0721_024:0136c28": "　　一一諸境界，　　處處見天女，",
    "T17n0721_024:0136c29": "　　一切勝境界，　　欲火焰熾然。",
    "T17n0721_024:0137a01": "　　若合若離散，　　或說或憶念，",
    "T17n0721_024:0137a02": "　　以天女因緣，　　火起燒天人。",
    "T17n0721_024:0137a03": "　　火法和合有，　　不合則不生，",
    "T17n0721_024:0137a04": "　　若合若不合，　　欲火常熾然。",
    "T17n0721_024:0137a05": "　　因緣不合故，　　火遠則不燒，",
    "T17n0721_024:0137a06": "　　欲火無遠近，　　常燒害眾生。",
    "T17n0721_024:0137a07": "　　以意想薪力，　　邪憶念所使，",
    "T17n0721_024:0137a08": "　　愛油投欲火，　　焚燒愚癡人。",
    "T17n0721_024:0137a09": "　　若以火燒身，　　燒已須臾滅，",
    "T17n0721_024:0137a10": "　　名色離散已，　　欲火猶不滅。",
    "T17n0721_024:0137a11": "　　欲火燒眾生，　　過於火燒人，",
    "T17n0721_024:0137a12": "　　欲火害雖甚，　　而人不生厭。",
    "T17n0721_024:0137a13": "　　五根因緣起，　　緣於五境界，",
    "T17n0721_024:0137a14": "　　愛風之所吹，　　欲火燒眾生。",
    "T17n0721_024:0137a15": "　　從憶念燧生，　　由境界增長，",
    "T17n0721_024:0137a16": "　　雖非可見法，　　燒人過熾火。",
    "T17n0721_024:0137a17": "　　欲火亦如是，　　增長過熾然，",
    "T17n0721_024:0137a18": "　　如是欲所盲，　　貪著於欲樂。",
    "T17n0721_024:0137a19": "　　火則有光明，　　欲火闇所覆，",
    "T17n0721_024:0137a20": "　　是欲如怨毒，　　智人應捨離。』",
    "T17n0721_024:0137a21": "「如是比丘觀於欲火焚燒天人，心生悲愍，",
    "T17n0721_024:0137a22": "見其過故，不樂天樂。如是乾陀羅天受種",
    "T17n0721_024:0137a23": "種樂，乃至愛善業盡，從天命終，有餘善業，",
    "T17n0721_024:0137a24": "不墮地獄、餓鬼、畜生，得受人身，多有田封大",
    "T17n0721_024:0137a25": "富饒財，以餘業故。",
    "T17n0721_024:0137a26": "「復次，比丘知業果報，觀箜篌天所住境界。彼",
    "T17n0721_024:0137a27": "以聞慧觀：箜篌天第二地處名曰應聲。眾生",
    "T17n0721_024:0137a28": "何業生於彼處？彼以聞慧見：有眾生正行善",
    "T17n0721_024:0137a29": "業，為邪見人說一偈法，令其心淨，清涼信佛。",
    "T17n0721_024:0137b01": "是人命終生應聲天，受五欲樂。遊戲天河蓮",
    "T17n0721_024:0137b02": "華池中，金、毘琉璃、頗梨山峯，乾闥婆音。諸",
    "T17n0721_024:0137b03": "天女眾種種莊嚴，歌舞戲笑，端正無比，圍遶",
    "T17n0721_024:0137b04": "天子增長喜樂，遊戲山峯受種種樂。天鬘末",
    "T17n0721_024:0137b05": "香莊嚴其身，無量境界以自娛樂。又遊山",
    "T17n0721_024:0137b06": "峪、金山園林遊戲受樂。有諸金山，所謂瞻",
    "T17n0721_024:0137b07": "婆帝山、無影之山、一切樂山、心意化山，如是",
    "T17n0721_024:0137b08": "等山眾寶莊嚴，金園林莊嚴。諸天眾等，歡喜",
    "T17n0721_024:0137b09": "歌頌遊於山峯，乃至眾水。眾蓮華池，其水",
    "T17n0721_024:0137b10": "清淨涼美淨潔以為莊嚴，眾鳥縱逸出妙音",
    "T17n0721_024:0137b11": "聲。其山住處甚可愛樂，受自業報，遊戲受",
    "T17n0721_024:0137b12": "樂，天女圍遶，種種眾鳥出眾妙音，眾蜂欲",
    "T17n0721_024:0137b13": "音。遊戲天子所住林殿，與眾天女受第一",
    "T17n0721_024:0137b14": "樂。如是地天所受之樂，乃至愛善業盡，從",
    "T17n0721_024:0137b15": "天還退，隨業流轉，受諸生死，或生地獄、餓鬼、",
    "T17n0721_024:0137b16": "畜生。若有餘業，得受人身，生於大姓豪富第",
    "T17n0721_024:0137b17": "一，人所敬重，身口意善，眷屬堅固，奴婢僮",
    "T17n0721_024:0137b18": "客皆悉具足，以餘業故。",
    "T17n0721_024:0137b19": "「復次，比丘知業果報，觀三箜篌天所住之地。",
    "T17n0721_024:0137b20": "彼以聞慧見：箜篌天第三地處名曰喜樂。眾",
    "T17n0721_024:0137b21": "生何業生於彼處？彼以聞慧見：此眾生修行",
    "T17n0721_024:0137b22": "善業，以淨信心施人美飲，或施行人清淨美",
    "T17n0721_024:0137b23": "水，令其安樂；或覆泉井，恐諸蛇毒、蜘蛛虫蟻",
    "T17n0721_024:0137b24": "墮於井中，行人飲之而致苦惱，以是因緣，覆",
    "T17n0721_024:0137b25": "蓋泉井，不求恩分，為福德故。彼人命終生",
    "T17n0721_024:0137b26": "三箜篌天喜樂地中。生彼天已，其身光明如",
    "T17n0721_024:0137b27": "第二日，以善業故，遍身莊嚴。遊戲山峪、泉池",
    "T17n0721_024:0137b28": "流水，與諸天女同心共遊。端正少年無有苦",
    "T17n0721_024:0137b29": "老，無量色聲香味愛觸，受五欲樂。其地山林",
    "T17n0721_024:0137c01": "多有七寶以為林樹，無萎林等。其林眾花未",
    "T17n0721_024:0137c02": "曾萎變，香氣常熏。金影樹林，金枝彌覆，毘琉",
    "T17n0721_024:0137c03": "璃峰以為莊嚴。孔雀眾鳥、俱翅羅鳥七寶羽",
    "T17n0721_024:0137c04": "翼，出美妙音，自觀身相，心生悅樂，所謂雜",
    "T17n0721_024:0137c05": "色羽翼。隨天所念，出美妙音，聞其聲已，各",
    "T17n0721_024:0137c06": "各皆發希有之心——此鳥能知我心所念。隨意",
    "T17n0721_024:0137c07": "出聲，其音美妙，於鳥口中出甘露飲，相續不",
    "T17n0721_024:0137c08": "斷，眾鳥飲之，十倍縱逸，心生歡喜，口出百",
    "T17n0721_024:0137c09": "種功德之音，其音莊嚴功德勝妙。聞種種鳥",
    "T17n0721_024:0137c10": "歌眾妙音，愛欲之心百倍放逸，心生歡樂。",
    "T17n0721_024:0137c11": "「復有眾鳥名[口*(隹/乃)]遊戲，於鈴網內出眾妙音，",
    "T17n0721_024:0137c12": "其音清妙與鈴音合，不可分別，和合出聲，兩",
    "T17n0721_024:0137c13": "倍轉妙。復有眾鳥名曰岸行，住於河岸金蓮",
    "T17n0721_024:0137c14": "華中，流出香飲。復有眾鳥名曰影遊，隨其行",
    "T17n0721_024:0137c15": "處，地則同色。復有眾鳥名曰輪鳥，若此輪",
    "T17n0721_024:0137c16": "鳥遊行所近，令諸天女端正殊妙，過先百",
    "T17n0721_024:0137c17": "倍。無量林中遊戲受樂未曾斷絕，隨念成",
    "T17n0721_024:0137c18": "就第一勝樂，清淨無比。無量天女而自圍",
    "T17n0721_024:0137c19": "遶，遊戲林中或遊山峯，乘空趣於金毘琉璃",
    "T17n0721_024:0137c20": "山頂。眾蓮華池鵝鴨鴛鴦，其水清淨如毘琉",
    "T17n0721_024:0137c21": "璃，香水湛然充滿其中。於遊戲處，眾香流",
    "T17n0721_024:0137c22": "水，諸林香氣悉皆普熏。無量金樹、毘琉璃",
    "T17n0721_024:0137c23": "樹圍遶彼山，其地柔軟，舉足下足蹈之隨",
    "T17n0721_024:0137c24": "平。於此地中，與諸天女遊戲其中，皆共娛",
    "T17n0721_024:0137c25": "樂。目視愛色，無量百千種種妙色，無量百",
    "T17n0721_024:0137c26": "千可愛妙聲，無量百千種種妙香，如是諸",
    "T17n0721_024:0137c27": "根受無量樂，乃至愛善業盡，從此命終，若",
    "T17n0721_024:0137c28": "有餘善，不墮地獄、餓鬼、畜生，得受人身，常得",
    "T17n0721_024:0137c29": "安樂，王所愛重，眾人所念，以餘業故。",
    "T17n0721_024:0138a01": "「復次，比丘知業果報，觀箜篌天。彼以聞慧見：",
    "T17n0721_024:0138a02": "箜篌天第四地處名曰探水。眾生何業生於",
    "T17n0721_024:0138a03": "彼處？彼以聞慧見：此眾生修行善業，信心悲",
    "T17n0721_024:0138a04": "心、潤益之心，見病困者其命臨終，咽喉之",
    "T17n0721_024:0138a05": "中唿唿出聲，餘命未盡，施其漿飲或施其",
    "T17n0721_024:0138a06": "財，以續彼命。是人以此善業因緣，命終生於",
    "T17n0721_024:0138a07": "三箜篌天探水之地，受天快樂。光明威德如",
    "T17n0721_024:0138a08": "帝釋王，諸天女眾周匝圍遶，常受快樂，受",
    "T17n0721_024:0138a09": "自業報，過無量時。見無量林、無量河流，諸天",
    "T17n0721_024:0138a10": "女眾，相隨入林，林名摩利，無量河水蓮華浴",
    "T17n0721_024:0138a11": "池以為莊嚴，天諸音樂出妙音聲。多有天",
    "T17n0721_024:0138a12": "女歡喜娛樂於其林中，多有華果，乾闥婆",
    "T17n0721_024:0138a13": "音、眾鳥之音。其林寶樹：曼陀羅林、俱舍耶",
    "T17n0721_024:0138a14": "林、不破壞林、常歡喜林、正歡喜林、如意香",
    "T17n0721_024:0138a15": "林。如是華香普熏一切，諸天女眾隨天所",
    "T17n0721_024:0138a16": "念，於摩利林既遊戲已，向五華林互相娛",
    "T17n0721_024:0138a17": "樂。「其林眾鳥，名曰宿命，見諸天眾而說頌",
    "T17n0721_024:0138a18": "曰：",
    "T17n0721_024:0138a19": "「『福德可愛樂，　　能得勝果報，",
    "T17n0721_024:0138a20": "　　是故應修福，　　無及福船筏。",
    "T17n0721_024:0138a21": "　　福德藏無盡，　　福德親無上，",
    "T17n0721_024:0138a22": "　　福德如明燈，　　亦如慈父母。",
    "T17n0721_024:0138a23": "　　福德至天中，　　福能至善道，",
    "T17n0721_024:0138a24": "　　人能修福故，　　天上受福樂。",
    "T17n0721_024:0138a25": "　　若人修勝福，　　常得生樂處，",
    "T17n0721_024:0138a26": "　　是故應修福，　　無及福德樂。",
    "T17n0721_024:0138a27": "　　利益於二世，　　愛敬及財物，",
    "T17n0721_024:0138a28": "　　常觀此二因，　　是名福德樂。",
    "T17n0721_024:0138a29": "　　福德恒隨身，　　如影常不離，",
    "T17n0721_024:0138b01": "　　福為第一樂，　　無福無樂報。",
    "T17n0721_024:0138b02": "　　若天福德盡，　　退已隨業生，",
    "T17n0721_024:0138b03": "　　世間善惡果，　　是故應修福。",
    "T17n0721_024:0138b04": "　　我於天世間，　　今受畜生身，",
    "T17n0721_024:0138b05": "　　無福因緣故，　　自業之所欺。",
    "T17n0721_024:0138b06": "　　若無福調伏，　　常行於惡道，",
    "T17n0721_024:0138b07": "　　其人無安樂，　　如沙不出油。",
    "T17n0721_024:0138b08": "　　愚人為心欺，　　遠離於福德，",
    "T17n0721_024:0138b09": "　　其人不得樂，　　眾苦常不斷。",
    "T17n0721_024:0138b10": "　　是人數數生，　　數數還退沒，",
    "T17n0721_024:0138b11": "　　以天行放逸，　　彼天樂無常。",
    "T17n0721_024:0138b12": "　　業網繫眾生，　　癡愛之所誑，",
    "T17n0721_024:0138b13": "　　無始生死來，　　流轉如水輪。",
    "T17n0721_024:0138b14": "　　諸天退沒時，　　具受大苦惱，",
    "T17n0721_024:0138b15": "　　地獄眾苦毒，　　不得以為比。",
    "T17n0721_024:0138b16": "　　天樂必有退，　　如何不覺悟？",
    "T17n0721_024:0138b17": "　　不見死滅故，　　貪著世間樂。",
    "T17n0721_024:0138b18": "　　諸世間生滅，　　不可以數知，",
    "T17n0721_024:0138b19": "　　而人莫能厭，　　為愛之所欺。』",
    "T17n0721_024:0138b20": "「時諸天眾聞鳥說法，心少憶念，還復放逸，為",
    "T17n0721_024:0138b21": "心所使，行於愛欲。於彼林中五樂音聲歌舞",
    "T17n0721_024:0138b22": "戲笑，以自娛樂。為放逸火燒境界薪。一一住",
    "T17n0721_024:0138b23": "處、一一園林、一一山峯、一一宮殿、一一華池，",
    "T17n0721_024:0138b24": "與諸天女遊戲其中，受五欲樂。於此天中，受",
    "T17n0721_024:0138b25": "天快樂，乃至愛善業盡，從天命終，隨業流轉。",
    "T17n0721_024:0138b26": "若有餘善，不墮地獄、餓鬼、畜生，得受人身，從",
    "T17n0721_024:0138b27": "生至終，不遭病苦，無有惱亂，人所愛敬，生好",
    "T17n0721_024:0138b28": "國土，離於飢渴，色貌端正，以餘業故。",
    "T17n0721_024:0138b29": "「復次，比丘知業果報，觀箜篌天。彼以聞慧見：",
    "T17n0721_024:0138c01": "箜篌天第五住處名曰白身。眾生何業生於",
    "T17n0721_024:0138c02": "彼處？若有眾生識於福田，以淨信心見有佛",
    "T17n0721_024:0138c03": "塔風雨所壞——若僧房舍，以福德心塗飾治補，",
    "T17n0721_024:0138c04": "以正信心知業果報，作已隨喜，復教他人，令",
    "T17n0721_024:0138c05": "治故塔。是人命終生白身天。生彼天者，服白",
    "T17n0721_024:0138c06": "色衣如珂如雪、如拘牟頭華，十六分中不及",
    "T17n0721_024:0138c07": "其一，所住宮殿亦復如是，一切白光，其身鮮",
    "T17n0721_024:0138c08": "白。遊戲諸林、珊瑚樹林出眾妙香，種種樂",
    "T17n0721_024:0138c09": "音歌舞戲笑，受天快樂。入珊瑚林，其林多",
    "T17n0721_024:0138c10": "有眾鳥音聲，光明莊嚴有大勢力，光明赤色，",
    "T17n0721_024:0138c11": "諸色中上。本身鮮白，以樹赤光，身皆赤色。互",
    "T17n0721_024:0138c12": "相瞻視，各作是言：『我等本色皆悉不現，更生",
    "T17n0721_024:0138c13": "異色。此樹色赤，可至餘林。』即與天女入毘琉",
    "T17n0721_024:0138c14": "璃林，其林青色，如閻浮提仰觀虛空，令諸天",
    "T17n0721_024:0138c15": "身皆失白色。其樹青光悉覆天身，所有眾鳥",
    "T17n0721_024:0138c16": "及諸蓮華悉亦青色。時諸天子與諸天女而",
    "T17n0721_024:0138c17": "自圍遶，作天伎樂遊戲歌舞，久受天樂，五",
    "T17n0721_024:0138c18": "欲自娛，經於久時。復詣銀林縱逸遊戲，其銀",
    "T17n0721_024:0138c19": "林中，一切嚴飾皆為白色，白寶蓮華、白寶眾",
    "T17n0721_024:0138c20": "鳥，是白身天。入此林中，猶如乳中見月色像，",
    "T17n0721_024:0138c21": "久住此林遊戲受樂，天眾伎樂不可譬喻。",
    "T17n0721_024:0138c22": "捨此林已，詣眾雜林，其林種種諸樹莊嚴，",
    "T17n0721_024:0138c23": "或有金樹或有銀樹、或琉璃樹，種種色葉以",
    "T17n0721_024:0138c24": "為莊嚴，此天身色亦復如是生種種色。於此",
    "T17n0721_024:0138c25": "林中，與諸天女多時遊戲。復捨此林，詣金山",
    "T17n0721_024:0138c26": "峯，名曰普遍，其金山峯七寶莊嚴，乘彼山",
    "T17n0721_024:0138c27": "頂，悉見須彌山王眷屬六萬金山，須彌山王",
    "T17n0721_024:0138c28": "住在其中。復至普眼山，上彼山已，久時遊",
    "T17n0721_024:0138c29": "戲，多諸流水河池莊嚴周遍園林，多有眾",
    "T17n0721_024:0139a01": "鳥出妙音聲，白身天等於普眼山久受天樂，",
    "T17n0721_024:0139a02": "與諸天女遊戲受樂。捨彼山已，復往上於大",
    "T17n0721_024:0139a03": "圍山頂，復有異天來在此山共集遊戲，時",
    "T17n0721_024:0139a04": "白身天與諸天眾遊戲受樂，天伎樂音甚可",
    "T17n0721_024:0139a05": "愛樂。受樂盡時，如燈油盡，其光則滅，猶如日",
    "T17n0721_024:0139a06": "沒，其明亦滅，天亦如是，業盡還退，隨其本",
    "T17n0721_024:0139a07": "業，生於地獄、餓鬼、畜生。若生人中，其身鮮白",
    "T17n0721_024:0139a08": "如藕絲色，生於北天漢國土等，皆悉好色鮮",
    "T17n0721_024:0139a09": "澤具足，受第一樂，統領人民，以餘業故。",
    "T17n0721_024:0139a10": "「復次，比丘知業果報，觀箜篌天所住之地。彼",
    "T17n0721_024:0139a11": "以聞慧見：箜篌天第六地處名共遊戲。眾生",
    "T17n0721_024:0139a12": "何業生於彼處？彼以聞慧見：此眾生信心持",
    "T17n0721_024:0139a13": "戒，同為法義和合共會，持戒布施。以是因",
    "T17n0721_024:0139a14": "緣，此諸人等，從此命終生共遊戲天。生彼",
    "T17n0721_024:0139a15": "天已，福德成就，皆共一心和合受樂，遊戲行",
    "T17n0721_024:0139a16": "食皆共愛樂，境界悅樂，五樂音聲，戲笑歌",
    "T17n0721_024:0139a17": "舞歡娛受樂。諸天女眾種種莊嚴，種種珍寶",
    "T17n0721_024:0139a18": "莊嚴山地，遊戲其中，受自業果。毘琉璃珠以",
    "T17n0721_024:0139a19": "為欄楯，種種眾寶鵝鴨鴛鴦莊嚴其河，種種",
    "T17n0721_024:0139a20": "寶樹莊嚴河岸，諸天女眾圍遶遊戲。詣真珠",
    "T17n0721_024:0139a21": "河，於其河中無量流飲，清淨香潔，白真珠",
    "T17n0721_024:0139a22": "沙以布其底，真金為泥，多有金魚，無量寶",
    "T17n0721_024:0139a23": "珠莊嚴魚身。其河兩岸，黃金為樹，毘琉璃",
    "T17n0721_024:0139a24": "寶以為其葉；毘琉璃樹，黃金為葉。一切華",
    "T17n0721_024:0139a25": "果妙色具足，華果常敷，眾鳥遊戲，常懷悅",
    "T17n0721_024:0139a26": "樂。聞其音聲皆生愛樂，若以目視，見之心",
    "T17n0721_024:0139a27": "悅。「彼諸天子常懷歡喜，復往詣於本所住",
    "T17n0721_024:0139a28": "處婆求水中，寶樹枝葉如屋如殿，其地柔軟",
    "T17n0721_024:0139a29": "隨足上下，如天青寶，往返遊戲，眾蓮華林",
    "T17n0721_024:0139b01": "以為莊嚴平正廣博，種種眾鳥妙寶莊嚴。或",
    "T17n0721_024:0139b02": "有金地，毘琉璃樹枝如羅網以為宮宅，多眾",
    "T17n0721_024:0139b03": "華香，眾蜂圍遶以為莊嚴。天子天女充滿其",
    "T17n0721_024:0139b04": "中，受天樂報。復往泉水園林浴池，其林眾",
    "T17n0721_024:0139b05": "鳥遊戲水中，其身金色充滿其中，出妙音",
    "T17n0721_024:0139b06": "聲。河泉流水清淨香潔往注金山，出種種",
    "T17n0721_024:0139b07": "音。諸天女等，於其河側，手執金華圍遶天",
    "T17n0721_024:0139b08": "子，娛樂受樂，以華相撲以為喜樂，經於多",
    "T17n0721_024:0139b09": "時。復與諸天詣於欲林，於彼林中，如是一",
    "T17n0721_024:0139b10": "切放逸覆心。其林眾鳥恣於果味，眾蜂色",
    "T17n0721_024:0139b11": "貌如毘琉璃，恣於華味；俱翅羅鳥心常醉",
    "T17n0721_024:0139b12": "逸，猶如春時。河岸眾鳥醉於美飲，如是天",
    "T17n0721_024:0139b13": "子五欲恣意。諸天女眾見諸天子，欲心充",
    "T17n0721_024:0139b14": "滿。如是女人無有餘樂勝於欲樂。如是女",
    "T17n0721_024:0139b15": "人欲味念欲，依止於欲，自性念欲，常念天",
    "T17n0721_024:0139b16": "子，心不捨離，若見天子與諸天女娛樂受",
    "T17n0721_024:0139b17": "樂，百倍惛醉。如是受樂，乃至愛善業盡，從",
    "T17n0721_024:0139b18": "天命終，隨業流轉，墮於地獄、餓鬼、畜生。若",
    "T17n0721_024:0139b19": "生人中，還與眷屬同生一國，同業修福。以餘",
    "T17n0721_024:0139b20": "業故，皆悉巨富，皆行善業，一切皆共同受",
    "T17n0721_024:0139b21": "一業，同處受生。其人善惡皆悉同受，無有",
    "T17n0721_024:0139b22": "差別，以餘業故。",
    "T17n0721_024:0139b23": "「復次，比丘知業果報，觀箜篌天所住之地。彼",
    "T17n0721_024:0139b24": "以聞慧見：箜篌天第七地處名樂遊戲。若人",
    "T17n0721_024:0139b25": "持戒化諸眾生，令心淨信，勸令歡喜，或教布",
    "T17n0721_024:0139b26": "施或教持戒、信於福田具功德處。是人命",
    "T17n0721_024:0139b27": "終生樂遊戲天，身具光明，即自思惟：『我以",
    "T17n0721_024:0139b28": "何業來生此處？』即自念知：『我於前世於人中",
    "T17n0721_024:0139b29": "時布施，此人為我知識，同為福德。以是因緣，",
    "T17n0721_024:0139c01": "生此天中。』憶念如是：『沙門知識教化力故，令",
    "T17n0721_024:0139c02": "我布施，發清淨心，是故我今生遊戲天。』即時",
    "T17n0721_024:0139c03": "迴顧，見諸天女如蓮華林，眾妙色相具足莊",
    "T17n0721_024:0139c04": "嚴。見之心著，不復念本毫微之善，生放逸地，",
    "T17n0721_024:0139c05": "愛著五欲，受天觸樂。見諸天女無量妙色，心",
    "T17n0721_024:0139c06": "生戀著，無始流轉，欲火所然，猶如猛火焚燒",
    "T17n0721_024:0139c07": "枯林，欲火所然亦復如是。諸天女眾向諸天",
    "T17n0721_024:0139c08": "子，口出香氣遍其住處，手執蓮華無量莊",
    "T17n0721_024:0139c09": "嚴，詣天子所。天子天女無量欲樂，共相娛樂，",
    "T17n0721_024:0139c10": "受五欲樂。「比丘如是觀放逸已，厭離生死，於",
    "T17n0721_024:0139c11": "生死苦大怖畏處，生怯弱心，而說頌曰：",
    "T17n0721_024:0139c12": "「『苦樂法初起，　　則忘久苦樂，",
    "T17n0721_024:0139c13": "　　譬如初日朝，　　則無有先日。",
    "T17n0721_024:0139c14": "　　云何天世間，　　現在受天樂？",
    "T17n0721_024:0139c15": "　　不知當退沒，　　一切皆歸盡。",
    "T17n0721_024:0139c16": "　　如蜜在棘林，　　亦如雜毒飯，",
    "T17n0721_024:0139c17": "　　諸樂亦如是，　　不覺退沒苦。",
    "T17n0721_024:0139c18": "　　天中上妙欲，　　受之無厭足；",
    "T17n0721_024:0139c19": "　　天中諸愛力，　　大樂自覆心。",
    "T17n0721_024:0139c20": "　　愛火燒眾生，　　求樂不可得，",
    "T17n0721_024:0139c21": "　　若得離愛欲，　　一心行為樂。",
    "T17n0721_024:0139c22": "　　無我離欲人，　　能至涅槃城，",
    "T17n0721_024:0139c23": "　　是人初後淨，　　從樂得樂處。",
    "T17n0721_024:0139c24": "　　若人斷愛結，　　令心無遺餘，",
    "T17n0721_024:0139c25": "　　善攝於心意，　　不受一切法。",
    "T17n0721_024:0139c26": "　　知應作不作，　　彼人常得樂，",
    "T17n0721_024:0139c27": "　　若能斷愛河，　　得脫生死流。",
    "T17n0721_024:0139c28": "　　勇健者能度，　　必至涅槃城，",
    "T17n0721_024:0139c29": "　　愛者則無樂，　　三毒和合故，",
    "T17n0721_024:0140a01": "　　若能解脫欲，　　是名清淨樂。』",
    "T17n0721_024:0140a02": "「如是比丘觀放逸行天愛火增長，生悲愍心。",
    "T17n0721_024:0140a03": "是時彼天與諸天女詣香烟林遊戲之處，天",
    "T17n0721_024:0140a04": "女圍遶，種種音聲歌舞戲笑娛樂受樂，或行",
    "T17n0721_024:0140a05": "虛空如鳥飛翔天女圍遶，有乘鵝殿、有乘鵝",
    "T17n0721_024:0140a06": "鳥、有行於地，多有天女歌讚音頌，身皆安",
    "T17n0721_024:0140a07": "樂無有疲惓。詣香烟林，見彼林中先住諸",
    "T17n0721_024:0140a08": "天，生大歡喜，和合共集，戲笑音聲第一歡",
    "T17n0721_024:0140a09": "悅。於香烟林無量音聲充滿其中，簫笛箜篌",
    "T17n0721_024:0140a10": "種種鼓樂，天女莊嚴衣瓔珞具，出眾妙聲、歌",
    "T17n0721_024:0140a11": "笑之音，諸河流水出種種音，眾寶色鳥種種",
    "T17n0721_024:0140a12": "形色。天諸歌音，聞者悅樂，遍滿林中，其林多",
    "T17n0721_024:0140a13": "有天諸藥草，鳳鳥泉池華果具足，於此戲處",
    "T17n0721_024:0140a14": "受五欲樂。復與天女眷屬圍繞，詣須彌山辯",
    "T17n0721_024:0140a15": "才峯間，於彼山中眾蓮華池園林具足。「其山",
    "T17n0721_024:0140a16": "峯中毘樓勒天王之所住處，無量天女所共",
    "T17n0721_024:0140a17": "圍繞，觀諸眾生所作事業法以非法，幾許眾",
    "T17n0721_024:0140a18": "生行於法行？幾許眾生行於非法？作何業故，",
    "T17n0721_024:0140a19": "利益世間？作何業故，不益世間？以何令彼正",
    "T17n0721_024:0140a20": "法增長，非法減少？云何令魔軍眾減少，勇健",
    "T17n0721_024:0140a21": "阿修羅、惱亂龍等皆悉損減？如是護世天王",
    "T17n0721_024:0140a22": "於辯才山去峯不遠日所行道，毘留勒天王",
    "T17n0721_024:0140a23": "觀其光明：『修行何法有此光明照於世間？』思",
    "T17n0721_024:0140a24": "惟觀日行道光明：若世間人順法修行，擁護",
    "T17n0721_024:0140a25": "正法，如法增長，日光清淨，時節隨順，光明照",
    "T17n0721_024:0140a26": "曜，五穀成熟，人無疾病；若行非法，則日無光",
    "T17n0721_024:0140a27": "明，五穀不登，人民疾病。如是皆由法、非法力",
    "T17n0721_024:0140a28": "得增上果，日之光明，非無因緣。光明無等，行",
    "T17n0721_024:0140a29": "須彌側，故名大明。毘留勒天王因見日已，觀",
    "T17n0721_024:0140b01": "諸世間。彼諸天眾歡喜受樂，見此大明行山",
    "T17n0721_024:0140b02": "峯間光明威德，百倍歡喜。「毘留勒天王觀世",
    "T17n0721_024:0140b03": "間已，見天光明威德增勝，心生歡喜而說頌",
    "T17n0721_024:0140b04": "曰：",
    "T17n0721_024:0140b05": "「『三種作善業，　　有三種三因，",
    "T17n0721_024:0140b06": "　　三時三地處，　　三功德三果。",
    "T17n0721_024:0140b07": "　　不盜常行施，　　而行於正法，",
    "T17n0721_024:0140b08": "　　實忍善相應，　　一切天中生。",
    "T17n0721_024:0140b09": "　　具足天莊嚴，　　天鬘自嚴身，",
    "T17n0721_024:0140b10": "　　如是天中樂，　　皆由善業因。",
    "T17n0721_024:0140b11": "　　若放逸眾生，　　不行於善業，",
    "T17n0721_024:0140b12": "　　如是愚癡人，　　不得生天中。",
    "T17n0721_024:0140b13": "　　人中作善業，　　人作業成就，",
    "T17n0721_024:0140b14": "　　以是業報故，　　得生此天中。",
    "T17n0721_024:0140b15": "　　若有愛自身，　　欲受於樂果，",
    "T17n0721_024:0140b16": "　　作大福德因，　　得生天世間。",
    "T17n0721_024:0140b17": "　　若於諸天中，　　受上中下樂，",
    "T17n0721_024:0140b18": "　　如是三種樂，　　福德因緣故。",
    "T17n0721_024:0140b19": "　　若人作諸業，　　隨業有增減，",
    "T17n0721_024:0140b20": "　　如是隨諸業，　　天中受樂報。』",
    "T17n0721_024:0140b21": "「時毘留勒天王觀諸天眾說是偈已，與諸天",
    "T17n0721_024:0140b22": "眾遊戲山峯園林浴池華果地處，種種眾",
    "T17n0721_024:0140b23": "鳥出妙音聲。多諸天眾目視山谷，心生愛",
    "T17n0721_024:0140b24": "樂，受六欲樂，貪於六境，放逸遊戲、五樂音",
    "T17n0721_024:0140b25": "聲。於蓮華池遊戲之處，或遊飲河毘琉璃林",
    "T17n0721_024:0140b26": "泉池莊嚴皆共遊戲。乃至愛善業盡，從天",
    "T17n0721_024:0140b27": "命終，隨業受報，墮於地獄、餓鬼、畜生。若生人",
    "T17n0721_024:0140b28": "中，智慧辯才為世導師，人所信受，以餘業",
    "T17n0721_024:0140b29": "故。",
    "T17n0721_024:0140c01": "「復次，比丘知業果報，觀三箜篌天所住之地。",
    "T17n0721_024:0140c02": "彼以聞慧見：箜篌天第八地處名曰共遊。眾",
    "T17n0721_024:0140c03": "生何業生於彼處？彼以聞慧見：此眾生信",
    "T17n0721_024:0140c04": "心修行，持戒布施，法會聽法佐助經營，勸助",
    "T17n0721_024:0140c05": "隨喜深心、善心。以淨信心如是思惟：『此人福",
    "T17n0721_024:0140c06": "德。我亦如是，念當修福。』是人命終生共遊",
    "T17n0721_024:0140c07": "天，隨喜施故，無量境界心生愛樂。其園林",
    "T17n0721_024:0140c08": "中種種音聲遊戲受樂，其池四岸，毘琉璃",
    "T17n0721_024:0140c09": "珠以為欄楯，金華遍覆，種種眾鳥出妙音",
    "T17n0721_024:0140c10": "聲，與諸天女而共遊戲。其園林中，俱翅羅",
    "T17n0721_024:0140c11": "鳥、孔雀莊嚴，與諸天女遊戲受樂。其諸蓮",
    "T17n0721_024:0140c12": "華，琉璃為莖、黃金為葉、金剛為臺，遊戲其",
    "T17n0721_024:0140c13": "中。於美林中眾果具足，與諸天女飲於美",
    "T17n0721_024:0140c14": "味，受五欲樂。或行山峯毘琉璃地，其地平",
    "T17n0721_024:0140c15": "正。或遊山王河泉流水清淨無垢，清凉快",
    "T17n0721_024:0140c16": "樂，與諸天女遊戲其中。或遊渡濟，真珠為",
    "T17n0721_024:0140c17": "沙以布其地，清淨水中而自遊戲。或有樓",
    "T17n0721_024:0140c18": "閣七寶莊嚴高峻廣大。或有伎樂，與諸天",
    "T17n0721_024:0140c19": "女遊戲受樂。或有意樹，寶鈴妙聲以為莊",
    "T17n0721_024:0140c20": "嚴。或有林中，六時具足，與諸親友及天女",
    "T17n0721_024:0140c21": "眾常受快樂。或有七寶以為其地，上此山",
    "T17n0721_024:0140c22": "已，觀餘天眾。如是種種不可譬喻，自業所",
    "T17n0721_024:0140c23": "化，受天快樂。如是諸天愛樂放逸，不知厭",
    "T17n0721_024:0140c24": "足，眼愛無量種種妙色不知厭足，耳鼻舌身",
    "T17n0721_024:0140c25": "意貪於聲香味觸及法，亦復如是。如是六根",
    "T17n0721_024:0140c26": "染愛六境，不知厭足，隨得境界愛心轉增，如",
    "T17n0721_024:0140c27": "火益薪，隨得境界無量增長，愛覆諸天，不識",
    "T17n0721_024:0140c28": "真樂。受如是等無量天樂，乃至愛善業盡，",
    "T17n0721_024:0140c29": "從天命終，若無善業，墮於地獄、餓鬼、畜生。若",
    "T17n0721_024:0141a01": "生人間，同集一眾，或入大海商賈求財，或",
    "T17n0721_024:0141a02": "同一城，或在山中同一村落，或同一業，或復",
    "T17n0721_024:0141a03": "親友，或同一王大富自在，以餘業故。",
    "T17n0721_024:0141a04": "「復次，比丘知業果報，觀三箜篌天第九住處",
    "T17n0721_024:0141a05": "名曰化生。眾生何業而生彼處？彼以聞慧知：",
    "T17n0721_024:0141a06": "此眾生起大悲心，見有眾生飢饉所逼，投沒",
    "T17n0721_024:0141a07": "深水，欲自喪身，救此溺人，愛之若子，悲心救",
    "T17n0721_024:0141a08": "護。是人命終生於天上，隨此天子所近天女，",
    "T17n0721_024:0141a09": "加趺而坐，從其懷中，忽然化生，時天父母",
    "T17n0721_024:0141a10": "即生子想，天子生已，生父母想。父母愛子亦",
    "T17n0721_024:0141a11": "如閻浮提人。如是天中，從坐化生，愛之彌甚，",
    "T17n0721_024:0141a12": "語天子言：『汝善果報，從我化生，我與汝樂。我",
    "T17n0721_024:0141a13": "今將汝遊戲一切諸園林中，諸蓮華池及遊",
    "T17n0721_024:0141a14": "山頂，金網所覆泉流浴池，樹枝彌覆蓮華池",
    "T17n0721_024:0141a15": "中金色蓮華、眾蜂莊嚴，清淨流水及諸飲",
    "T17n0721_024:0141a16": "河種種美味，恣意共汝遊戲受樂。』天子白言：",
    "T17n0721_024:0141a17": "『我今生此，得善果報，生值父母，我今供養。』時",
    "T17n0721_024:0141a18": "天父母即將天子詣兩閻浮檀林，與諸天女",
    "T17n0721_024:0141a19": "至彼林中，見閻浮檀樹華果欝茂，其香普熏",
    "T17n0721_024:0141a20": "滿五由旬，以華遍散種種妙色，青赤黃紫種",
    "T17n0721_024:0141a21": "種形色長短方圓，以此眾華莊嚴其身如天",
    "T17n0721_024:0141a22": "髮旋。時天父母語其子言：『此兩閻浮檀林",
    "T17n0721_024:0141a23": "歡喜花敷，若風動樹，其華遍散一切天眾。汝",
    "T17n0721_024:0141a24": "今可於此林遊戲，與天女眾而自娛樂相隨",
    "T17n0721_024:0141a25": "遊戲。』「說是語已，與諸天眾共入彼林，見眾天",
    "T17n0721_024:0141a26": "鳥，名曰命喚，即以偈頌讚天子曰：",
    "T17n0721_024:0141a27": "「『善來汝賢士，　　從作善業生，",
    "T17n0721_024:0141a28": "　　護持七種戒，　　今得如是果。",
    "T17n0721_024:0141a29": "　　持戒果安樂，　　天中受果報，",
    "T17n0721_024:0141b01": "　　持戒如船筏，　　能度生死津。",
    "T17n0721_024:0141b02": "　　若人戒水淨，　　澡浴勇健心，",
    "T17n0721_024:0141b03": "　　閻浮檀金花，　　天中自澡潔。",
    "T17n0721_024:0141b04": "　　持戒為種子，　　修種種戒行，",
    "T17n0721_024:0141b05": "　　遊戲於天中，　　汝今樂成就。",
    "T17n0721_024:0141b06": "　　若人調伏心，　　常以戒莊嚴，",
    "T17n0721_024:0141b07": "　　彼人得天處，　　受無量快樂。",
    "T17n0721_024:0141b08": "　　若人作善業，　　從樂生樂處，",
    "T17n0721_024:0141b09": "　　遊戲於天宮，　　持戒增長故。",
    "T17n0721_024:0141b10": "　　乘於尸羅階，　　增長於智慧，",
    "T17n0721_024:0141b11": "　　此人至善道，　　智慧善業故。",
    "T17n0721_024:0141b12": "　　是故常持戒，　　布施智慧財，",
    "T17n0721_024:0141b13": "　　常離於破戒，　　如避刀火毒。",
    "T17n0721_024:0141b14": "　　如是善護戒，　　將人至善道，",
    "T17n0721_024:0141b15": "　　若離於持戒，　　則無安樂處。』",
    "T17n0721_024:0141b16": "「如是命鳥偈讚天子，令心喜悅。天子聞已，心",
    "T17n0721_024:0141b17": "生歡喜，即與其父共入林中，其林皆以如意",
    "T17n0721_024:0141b18": "之樹以為莊嚴，猶如日光莊嚴奇特，無量百",
    "T17n0721_024:0141b19": "千樹林和合，流泉浴池莊嚴其林，毘琉璃樹",
    "T17n0721_024:0141b20": "真金莊嚴，無量愛樂。初生天子見此林樹，生",
    "T17n0721_024:0141b21": "大歡喜，遊彼林中，見諸天女無所繫屬。時",
    "T17n0721_024:0141b22": "諸天女見此天子獨遊林中，容貌端嚴，未有",
    "T17n0721_024:0141b23": "天女，皆疾走詣此天子所，戲笑歌舞作天伎",
    "T17n0721_024:0141b24": "樂。時彼天子既捨父母，欲心所覆，詣天女",
    "T17n0721_024:0141b25": "眾共相娛樂，歡喜無比。天眾伎樂受樂成",
    "T17n0721_024:0141b26": "就。於金銀、毘琉璃、車璩、馬瑙寶山峯中，園林",
    "T17n0721_024:0141b27": "浴池，真珠為沙以布其地，天蓮華池種種眾",
    "T17n0721_024:0141b28": "鳥以為莊嚴，與諸天女處處遊行遊戲受",
    "T17n0721_024:0141b29": "樂。一一山中、一一河中、一一流水，與諸天",
    "T17n0721_024:0141c01": "女遊戲受樂。觀察如是希有事已，共天女眾",
    "T17n0721_024:0141c02": "歡娛受樂，乃至愛善業盡，從天命終，隨業",
    "T17n0721_024:0141c03": "流轉，墮於地獄、餓鬼、畜生。若生人中，或作國",
    "T17n0721_024:0141c04": "王或為大臣，為一切人之所愛念，顏貌端正，",
    "T17n0721_024:0141c05": "以餘業故。",
    "T17n0721_024:0141c06": "「復次，比丘知業果報，觀三箜篌天所住之地。",
    "T17n0721_024:0141c07": "彼以聞慧見：箜篌天有第十地名曰正行。眾",
    "T17n0721_024:0141c08": "生何業而生彼處？彼見聞知：若有眾生行於",
    "T17n0721_024:0141c09": "善業，見人亡破、為他抄掠，救令得脫，或於曠",
    "T17n0721_024:0141c10": "野嶮處教人正道，或疑怖處令他安隱，利益",
    "T17n0721_024:0141c11": "眾生，善行三業淨身口意。是人命終生正行",
    "T17n0721_024:0141c12": "天。生彼天已，其身光明猶如滿月，其光明",
    "T17n0721_024:0141c13": "曜，六根常受五欲之樂，常自娛樂，無量天女",
    "T17n0721_024:0141c14": "以為供養。身服天衣及著天鬘，常行遊戲園",
    "T17n0721_024:0141c15": "林華池。入頗梨林，其林皆悉是頗梨樹，普出",
    "T17n0721_024:0141c16": "光明以為嚴飾，華果具足，其葉光澤猶如",
    "T17n0721_024:0141c17": "雲母，果如明鏡其相方正。是時天子入毘",
    "T17n0721_024:0141c18": "留博叉林，見百千身皆悉端正，塗香末香華",
    "T17n0721_024:0141c19": "鬘莊嚴，百倍踊躍，謂餘天眾悉不如己。時毘",
    "T17n0721_024:0141c20": "留博叉入彼林中，觀諸世間。以林勢力，毘留",
    "T17n0721_024:0141c21": "博叉於此林中，見空行夜叉、地行夜叉及閻",
    "T17n0721_024:0141c22": "浮提法、非法相。見增長果。於頗梨樹，見人行",
    "T17n0721_024:0141c23": "法，心則歡喜；見行非法，心則不悅。毘留博",
    "T17n0721_024:0141c24": "叉見法、非法，向帝釋說：『於夜叉所，知閻浮",
    "T17n0721_024:0141c25": "提人若善、不善。』時彼天子於此林中，受五欲",
    "T17n0721_024:0141c26": "樂，乃至愛善業盡，墮於地獄、餓鬼、畜生。若",
    "T17n0721_024:0141c27": "生人中，於法城內生於正見大長者家，大富",
    "T17n0721_024:0141c28": "饒財，以餘業故。",
    "T17n0721_024:0141c29": "「復次，比丘知業果報，觀三箜篌天已，觀四大",
    "T17n0721_024:0142a01": "天王天，名曰行天，遶須彌山王住於宮殿，外",
    "T17n0721_024:0142a02": "道說言：『曜及星宿』。粗略而說，三十六億眾生",
    "T17n0721_024:0142a03": "何業生於彼處？彼以聞慧見：此眾生持七種",
    "T17n0721_024:0142a04": "戒——身戒、口戒：身三種戒，口四種戒——生於彼",
    "T17n0721_024:0142a05": "處，得增上果。以眾生作善、不善業因緣故，現",
    "T17n0721_024:0142a06": "善惡相。日月星宿名曰行天，遶須彌山；虛空",
    "T17n0721_024:0142a07": "持風名曰風輪，為增上緣，轉持日月星宿，遶",
    "T17n0721_024:0142a08": "於須彌山王。於彼天中，二護世天：一名提頭",
    "T17n0721_024:0142a09": "賴吒；二名毘沙門。此諸天眾與二大天王遊",
    "T17n0721_024:0142a10": "四天下，種種摩尼以為宮殿青黃赤白，如前",
    "T17n0721_024:0142a11": "所說。與行天眾遊戲空中，受五欲樂，如意",
    "T17n0721_024:0142a12": "自娛，乃至愛善業盡，墮於地獄、餓鬼、畜生。若",
    "T17n0721_024:0142a13": "得為人，常樂遊行一切國土，設無因緣常遊",
    "T17n0721_024:0142a14": "諸國，或受安樂、或受苦惱，以餘習故、餘戒力",
    "T17n0721_024:0142a15": "故。",
    "T17n0721_024:0142a16": "「復次，比丘知業果報，觀四大天王更無餘地，",
    "T17n0721_024:0142a17": "作如是念：『四天王天無量無邊。』如是盡觀於",
    "T17n0721_024:0142a18": "須彌山四面受樂，右遶遊行。日月遊行遶須",
    "T17n0721_024:0142a19": "彌山，隨在何方，須彌山王則有影現，人說為",
    "T17n0721_024:0142a20": "夜。閻浮提北，名曰風輪，持北方星，輪轉不",
    "T17n0721_024:0142a21": "沒，風輪持故。諸外道等，見此辰星——北斗七",
    "T17n0721_024:0142a22": "星——常現不沒，便謂此星能持一切世間國土。",
    "T17n0721_024:0142a23": "不如實知，不知風力之所持也，如是外道少",
    "T17n0721_024:0142a24": "分有知。比丘如實觀四天王天，厭離生死，見",
    "T17n0721_024:0142a25": "天退苦，觀已厭離，生死無常，一切破壞，一切",
    "T17n0721_024:0142a26": "變動，一切別離，一切業藏，諸業流轉。如是比",
    "T17n0721_024:0142a27": "丘以聞知見。「復次，行者內觀於法，順法修",
    "T17n0721_024:0142a28": "行。一切愚癡凡夫貪著欲樂，為愛所縛，為",
    "T17n0721_024:0142a29": "求生天而修梵行，欲受天樂。如是比丘深生",
    "T17n0721_024:0142b01": "厭離，不樂不著、不修不味。觀諸樂已，以聞",
    "T17n0721_024:0142b02": "智慧見：彼比丘能與魔諍，欲度生死海，得第",
    "T17n0721_024:0142b03": "十七地。地神夜叉聞已歡喜告虛空神，空行",
    "T17n0721_024:0142b04": "夜叉聞已歡喜告四天王，如前所說次第乃",
    "T17n0721_024:0142b05": "至無量光天：『閻浮提中某村某邑，某城某國",
    "T17n0721_024:0142b06": "某種姓中，某善男子名字某甲，以信出家，剃",
    "T17n0721_024:0142b07": "除鬚髮而被法服，與魔共戰，欲出諸有。』如是",
    "T17n0721_024:0142b08": "無量光天聞已歡喜，告餘天曰：『閻浮提人順",
    "T17n0721_024:0142b09": "行正法，我今隨喜。此人發心，欲出生死，與魔",
    "T17n0721_024:0142b10": "共戰，持戒正行。欲與魔戰，減損魔軍，增長如",
    "T17n0721_024:0142b11": "來所說正法。』",
    "T17n0721_024:0142b12": "正法念處經卷第二十四"
}