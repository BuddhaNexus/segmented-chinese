{
    "X88n1646_036:0246c14": "居士傳三十六",
    "X88n1646_036:0246c16": "耶律晉卿國寶傳",
    "X88n1646_036:0246c17": "耶律晉卿名楚材。遼東丹王突欲八世孫也。仕金為",
    "X88n1646_036:0246c18": "開州同知。宣宗遷汴。完顏復興守燕。辟為左右司員",
    "X88n1646_036:0246c19": "外郎。元太祖既定燕。晉卿閒居久之。已而太祖聞其",
    "X88n1646_036:0246c20": "名。召置左右。日益信任。每從征伐。晉卿隨事納諫。務",
    "X88n1646_036:0246c21": "止殺以全民命。太宗即位。拜中書令。軍國大計悉取",
    "X88n1646_036:0246c22": "決焉。於是均賦稅。正官制。興文學。覈工匠。平權量。給",
    "X88n1646_036:0246c23": "符印。百度具舉。遐邇悅服。元遂得撫定中原者。晉卿",
    "X88n1646_036:0246c24": "之力也。晉卿於學無所不闚。尤傾心祖道。初年二十",
    "X88n1646_036:0247a01": "餘。居燕。自以所得叩聖安澄公。澄公時見許可。其後",
    "X88n1646_036:0247a02": "輙不以為然。晉卿請其故。澄公曰。公昔官要劇。予不",
    "X88n1646_036:0247a03": "敢苦相鉗鎚。又儒者多不信佛法。唯搜摘語錄以資",
    "X88n1646_036:0247a04": "談抦耳。今誠有志本分事。予安得不為苦口。雖然。吾",
    "X88n1646_036:0247a05": "老矣。有萬松老人兼通儒釋。辨才無礙。可往見之。晉",
    "X88n1646_036:0247a06": "卿遂謁萬松秀公。屏絕人事。息心參究。雖祁寒大暑",
    "X88n1646_036:0247a07": "不輟。迄三年而盡其道。秀公授以衣。名之曰從源。號",
    "X88n1646_036:0247a08": "曰湛然居士。其後歷官貴顯。日應萬務而神明淡泊。",
    "X88n1646_036:0247a09": "如處深山中。一日秀公過其家。見晉卿方啖菜根飯",
    "X88n1646_036:0247a10": "脫粟。曰不太儉乎。晉卿曰。昔燕京被圍。絕粒六十日。",
    "X88n1646_036:0247a11": "予守職如平常。及扈從西征六萬餘里。備歷險阻而",
    "X88n1646_036:0247a12": "志不少沮。跨崑崙瞰瀚海而志不加大。盖汪洋法海",
    "X88n1646_036:0247a13": "涵養之效有如此也。甞自題其象曰。別來十年五歲。",
    "X88n1646_036:0247a14": "依舊一模一樣。髭髯垂到腰間。雙眉儼然眼上。龜毛",
    "X88n1646_036:0247a15": "錐子畫空虗。寫破湛然閒伎倆。又曰。有髮禪僧。無名",
    "X88n1646_036:0247a16": "居士。人道甚似。我道便是。塵塵剎剎露全身。紙上毫",
    "X88n1646_036:0247a17": "端何處避。當西征時。有司奏五臺等僧徒有能呪術",
    "X88n1646_036:0247a18": "及嫺武略者可部以從軍。晉卿止之曰。釋氏高行者。",
    "X88n1646_036:0247a19": "必守不殺戒。奉慈忍行。故有危身不證鵝珠。守死不",
    "X88n1646_036:0247a20": "拔生草者。用之從軍。豈其宜哉。其不循法律者。必無",
    "X88n1646_036:0247a21": "志行。在彼既違佛旨。在此豈忠王事。故皆不可以從",
    "X88n1646_036:0247a22": "軍也。乃止。大夫蕭守中曰。沙門不征不役。安坐而食。",
    "X88n1646_036:0247a23": "耗國累民。必此類矣。請除之。晉卿曰。人之生也。有天",
    "X88n1646_036:0247a24": "命焉。人力所不能予奪者也。世有辛苦而飢餓者。有",
    "X88n1646_036:0247b01": "安逸而飽足者。修短苦樂壽夭窮通萬狀不齊。雖孔",
    "X88n1646_036:0247b02": "明之智。項羽之勇。顏回之賢。尼父之聖。亦不能移其",
    "X88n1646_036:0247b03": "毫髮。豈彼沙門能窮吾民。耗吾國耶。故萬世之在天",
    "X88n1646_036:0247b04": "下。天與則生。天奪則死。沙門亦天地間一物耳。其亦",
    "X88n1646_036:0247b05": "天養之也。天且宥之。子獨不容。隘亦甚矣。太宗崩。皇",
    "X88n1646_036:0247b06": "后稱制。任用奧都剌合蠻。晉卿屢諫不聽。尋以疾卒。",
    "X88n1646_036:0247b07": "至順初贈太師。追封廣寧王。諡文正(元史．湛然居士集．清凉通傳)。",
    "X88n1646_036:0247b08": "國寶名安藏。畏兀人。世家別石八里。自號龍宮老人。",
    "X88n1646_036:0247b09": "父腆藏帖材。護廸方燕坐作觀音觀。忽有人抱童子",
    "X88n1646_036:0247b10": "付之。已而其母有娠。及產紅光發於屋。生五歲甞一",
    "X88n1646_036:0247b11": "臥三晝夜始寤。問其故。云適見文殊為我說法。不覺",
    "X88n1646_036:0247b12": "久耳。已而從父兄問經義。即開解。九歲始從師力學。",
    "X88n1646_036:0247b13": "十三能默誦俱舍論。至十五而孔釋之書皆貫穿矣。",
    "X88n1646_036:0247b14": "十九被徵入朝。以佛法見知世祖。進寶藏論元演集。",
    "X88n1646_036:0247b15": "深被嘉歎。因勸上宜親經史。以知古今治亂之由。正",
    "X88n1646_036:0247b16": "心術以示天下向背之道。遂譯尚書無逸篇．貞觀政",
    "X88n1646_036:0247b17": "要申鑒各一通以獻。授翰林學士知制誥。尋商議中",
    "X88n1646_036:0247b18": "書省事。每賜對必以開言路。廣聖慮。慎刑節用為言。",
    "X88n1646_036:0247b19": "世祖未甞不稱善。至元三十年夏五月丁丑方宴居。",
    "X88n1646_036:0247b20": "忽端坐若禪定者。左右扶就寢。至夜聞異香馥郁。即",
    "X88n1646_036:0247b21": "視之。已薨矣。有大星隕於庭。圓相凝室不散。頃之見",
    "X88n1646_036:0247b22": "白毫光出西南去。辛巳闍維於國西南門之外。得五",
    "X88n1646_036:0247b23": "色舍利不可勝計。詔收其遺書。得歌詩偈贊頌雜文",
    "X88n1646_036:0247b24": "數十卷。命刻板行世。延祐二年贈太師。封秦國公。諡",
    "X88n1646_036:0247c01": "文靖(程鉅夫雪樓集)。",
    "X88n1646_036:0247c02": "知歸子曰。晉卿於元佐。命功第一。察其本。知其所養",
    "X88n1646_036:0247c03": "者裕矣。國寶出入儒釋間。觀其言論風旨。殆亦晉卿",
    "X88n1646_036:0247c04": "之亞。與而元史逸之。其遺書不可得而見矣。為著其",
    "X88n1646_036:0247c05": "大概如此云。",
    "X88n1646_036:0247c06": "汪大紳云。敘學佛得力處曰息心參究。未得手時",
    "X88n1646_036:0247c07": "工夫也。曰涵養之效。既得手時工夫也。大抵參究",
    "X88n1646_036:0247c08": "之功須要外屏諸緣方易得手。得手後全要涵養"
}