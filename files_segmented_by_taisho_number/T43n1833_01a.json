{
    "T43n1833_001:0811a03": "No. 1833 [cf. No. 1830]",
    "T43n1833_01a:0811a04": "folio_1a 1成唯識論演祕卷第一本",
    "T43n1833_01a:0811a06": "沙門智周撰",
    "T43n1833_01a:0811a07": "疏。機有三品不同者。不定姓人歸於佛法。智",
    "T43n1833_01a:0811a08": "解淺深三時悟異。名曰三機。非定別三。唯",
    "T43n1833_01a:0811a09": "對不定立三時故。",
    "T43n1833_01a:0811a10": "疏。由斯二聖互執有空者。問唯望不定立",
    "T43n1833_01a:0811a11": "有三時。何有二聖互執空有　答豈言不",
    "T43n1833_01a:0811a12": "定唯祇一人人既有多。悟亦前後。前後各",
    "T43n1833_01a:0811a13": "以所證為是互執何失　又縱一人。執前後",
    "T43n1833_01a:0811a14": "別。對執不同亦得稱互。",
    "T43n1833_01a:0811a15": "疏。解深密經說唯識者。按彼經第一云。廣惠",
    "T43n1833_01a:0811a16": "當知於六趣生死彼彼有情。或在四生身",
    "T43n1833_01a:0811a17": "分生起。於中最初一切種子心識成就。廣惠",
    "T43n1833_01a:0811a18": "此識名阿陀那。亦名阿賴耶。亦名為心。",
    "T43n1833_01a:0811a19": "為依止故六識身轉。如依暴水而有浪",
    "T43n1833_01a:0811a20": "生。依淨明鏡有影像起。",
    "T43n1833_01a:0811a21": "疏。花嚴中說唯心者。按彼經第十九頌云。",
    "T43n1833_01a:0811a22": "譬如工畫師。不能知自心。而由心故畫。諸",
    "T43n1833_01a:0811a23": "法性如是。若人知心行。普造諸世間。是人",
    "T43n1833_01a:0811a24": "則見佛。了佛真實性。若人欲了知三世一",
    "T43n1833_01a:0811a25": "切佛。應觀法界性。一切唯心起　又大般",
    "T43n1833_01a:0811a26": "若四百六十七云。謂諸菩薩作是思惟。諸行",
    "T43n1833_01a:0811a27": "如幻。唯是虛妄分別所起。一切皆是自心",
    "T43n1833_01a:0811a28": "所變　准斯般若第二時中亦說唯識。疏",
    "T43n1833_01a:0811a29": "依多分言第二時。",
    "T43n1833_01a:0811b01": "疏。製三十頌離廣略者。有云。瑜伽等廣。二十",
    "T43n1833_01a:0811b02": "論略。異前二論名離廣略　詳曰。未必",
    "T43n1833_01a:0811b03": "然矣。但表得中云離廣略。何要指斥。",
    "T43n1833_01a:0811b04": "疏。唯有無漏大定智悲者。問言唯定等證",
    "T43n1833_01a:0811b05": "無文義。既但三法應無色身　答有二釋。",
    "T43n1833_01a:0811b06": "一云亦無有所見者。亦唯能見識之變矣。",
    "T43n1833_01a:0811b07": "如文義等。二云佛離戲論名等故。依本願．",
    "T43n1833_01a:0811b08": "大悲變現色身令物覩益。故非戲論色身",
    "T43n1833_01a:0811b09": "故有　詳曰。按佛地論．此論第十。前義為",
    "T43n1833_01a:0811b10": "本。至文自悉。",
    "T43n1833_01a:0811b11": "疏。若依自識者。聽法者識名為自識　問佛",
    "T43n1833_01a:0811b12": "無文義。有漏識變云何言似。無所似故",
    "T43n1833_01a:0811b13": "　答有二釋。一云名等佛識雖無。然聽法者",
    "T43n1833_01a:0811b14": "謂佛實說。故自心上有似文義。雖無本質",
    "T43n1833_01a:0811b15": "所似名等。似自內心故亦無失。如言似我。",
    "T43n1833_01a:0811b16": "向內似故。二云似佛無漏非文義也。無所",
    "T43n1833_01a:0811b17": "似故。文義之言相從來矣　詳曰。後義難依。",
    "T43n1833_01a:0811b18": "本明教體。不欲唯辨漏．無漏故　有云。七",
    "T43n1833_01a:0811b19": "地已前有漏心位而過少故名似無漏。非約",
    "T43n1833_01a:0811b20": "影．質名相似也　詳曰。疏意通言諸有漏",
    "T43n1833_01a:0811b21": "心所變文．義。不唯七地。豈地前等不聽佛",
    "T43n1833_01a:0811b22": "說。若許聽者。自識所變豈不得名似無漏",
    "T43n1833_01a:0811b23": "耶。既得名似故前釋善　問佛若無言。林",
    "T43n1833_01a:0811b24": "葉等喻而何以通　答據為其緣令諸有情",
    "T43n1833_01a:0811b25": "識變法解。名我已說如手中葉。未為作緣",
    "T43n1833_01a:0811b26": "眾生自心未起法解。名我未說如林中葉。",
    "T43n1833_01a:0811b27": "約為增上名說．不說。",
    "T43n1833_01a:0811b28": "疏。成所引聲者。略有三釋。一云十二分教。",
    "T43n1833_01a:0811b29": "是成滿聖之所引生名成所引。二云成滿聖",
    "T43n1833_01a:0811c01": "者。為諸有情施設言教。又立道理之所引",
    "T43n1833_01a:0811c02": "起名成所引。三云成謂成實。實謂利樂所",
    "T43n1833_01a:0811c03": "起之聲名成所引　詳曰。前二義局。第三理",
    "T43n1833_01a:0811c04": "通。對法論云。成所引聲謂諸聖所說　有學",
    "T43n1833_01a:0811c05": "不可名滿聖者故。若言自分滿亦名滿。",
    "T43n1833_01a:0811c06": "兼有學者准此可通。然亦有濫。理不明",
    "T43n1833_01a:0811c07": "也。今為釋者。成者成就。即得異名。諸得聖",
    "T43n1833_01a:0811c08": "人莫問有學及無學者。但利物為法所起",
    "T43n1833_01a:0811c09": "言教名成所引。",
    "T43n1833_01a:0811c10": "疏。我法唯善汝唯無記者。按天親論云。以",
    "T43n1833_01a:0811c11": "一切善根滿足故得阿耨菩提　復有疑。若",
    "T43n1833_01a:0811c12": "一切善法滿足得阿耨菩提。則所說法不得",
    "T43n1833_01a:0811c13": "大菩提。何以故。以所說法無記法故　此義",
    "T43n1833_01a:0811c14": "不然。何以故。汝法是無記。我法是記。釋汝",
    "T43n1833_01a:0811c15": "彼小乘薩婆多也。我法天親指自大乘。記即",
    "T43n1833_01a:0811c16": "善性。有於當果及勝自體可記別故。",
    "T43n1833_01a:0811c17": "疏。二識成決定者。此有二釋。一云說者成",
    "T43n1833_01a:0811c18": "悲決定。聽者惠決定。二云由近善．惡二友。",
    "T43n1833_01a:0811c19": "令能近者成於邪．正二識決定　問有說",
    "T43n1833_01a:0811c20": "法者。依餘心起聽法不解。近惡生善。近",
    "T43n1833_01a:0811c21": "善返惡。決定之義而安在乎　答據多分",
    "T43n1833_01a:0811c22": "說　或為遠因。",
    "T43n1833_01a:0811c23": "疏。謂餘相續至差別識者。謂說法者是聽者",
    "T43n1833_01a:0811c24": "餘。相續即身。身有二分識差別緣。能與聽",
    "T43n1833_01a:0811c25": "者而為緣故　令餘續等。返上可知。",
    "T43n1833_01a:0811c26": "疏。隨墮八時者。八時之義。具如法苑　又",
    "T43n1833_01a:0811c27": "薦福三藏和上釋云隨墮樂欲時。何所以",
    "T43n1833_01a:0811c28": "者。解云。梵云一瑟吒此云樂欲。言頞瑟吒",
    "T43n1833_01a:0811c29": "此云八時。攝論梵本云一瑟吒。明是樂欲",
    "T43n1833_01a:0812a01": "　問二箇三藏並親步祇園同覽梵典。忽焉一",
    "T43n1833_01a:0812a02": "義解成楚．越　答二俱無失。何者觀天竺。",
    "T43n1833_01a:0812a03": "一物名義含多。且如帝釋具有千號。前釋",
    "T43n1833_01a:0812a04": "據歷時聲而文義起。故云八轉．八時。後解",
    "T43n1833_01a:0812a05": "依自慕法而教體生。乃云隨墮樂欲　問",
    "T43n1833_01a:0812a06": "論本若有一．頞二言。前後三藏可隨取一",
    "T43n1833_01a:0812a07": "想乎。梵本未必無二字。如何得言隨取",
    "T43n1833_01a:0812a08": "一耶　答何廢無性所製之論前後不同。二",
    "T43n1833_01a:0812a09": "德所覩而本有別。亦猶此方諸述作者先後",
    "T43n1833_01a:0812a10": "迴互。其類寔繁。以此准彼斯亦何失。",
    "T43n1833_01a:0812a11": "疏。如言諸字至教體亦成者。此一段文據彼",
    "T43n1833_01a:0812a12": "七心．及十二心合而作法。思准可悉。廣如",
    "T43n1833_01a:0812a13": "法苑決擇明也。",
    "T43n1833_01a:0812a14": "疏。不爾真如亦爾者。若也不取性用別質",
    "T43n1833_01a:0812a15": "出教體者。無漏之教隨能聽反成漏等過。",
    "T43n1833_01a:0812a16": "三寶．無為隨能緣心亦成有為有漏等失",
    "T43n1833_01a:0812a17": "　問若佛實說經。何復言不說一字　答",
    "T43n1833_01a:0812a18": "有三釋。一云諸佛法同。離於諸佛所說法",
    "T43n1833_01a:0812a19": "外。法無可說名不說也。二云一切諸法皆",
    "T43n1833_01a:0812a20": "如為性。真如離言。名不說法。又無如外法",
    "T43n1833_01a:0812a21": "可說故。總名不說。三云。如眼等法性自本",
    "T43n1833_01a:0812a22": "有。不由說已而方有故。故云不說。更有",
    "T43n1833_01a:0812a23": "餘釋。如法苑決擇　問真如約詮以分三",
    "T43n1833_01a:0812a24": "性。今隨能變通染何失　答約詮義分三",
    "T43n1833_01a:0812a25": "性可爾。今論實體。染即不然。餘難准釋。",
    "T43n1833_01a:0812a26": "疏。三十本頌天親菩薩造者。問論題何故不",
    "T43n1833_01a:0812a27": "標本師　答有二釋。一云本頌文略義猶",
    "T43n1833_01a:0812a28": "未了。釋文廣悉就顯而題。二云成唯識名唯",
    "T43n1833_01a:0812a29": "釋論稱。故此但舉釋論師也　詳曰。本為",
    "T43n1833_01a:0812b01": "標彼造釋論者。世親不是所以不言。何",
    "T43n1833_01a:0812b02": "關文略義缺不標。又現所題雖釋論稱。標",
    "T43n1833_01a:0812b03": "彼本頌亦復題云成唯識論。言成唯識唯釋",
    "T43n1833_01a:0812b04": "論稱。亦少虧甄簡。",
    "T43n1833_01a:0812b05": "論。護法等菩薩造者。問大毘婆沙論群聖詳",
    "T43n1833_01a:0812b06": "撰。故首題言羅漢等造。此論亦爾。何不等",
    "T43n1833_01a:0812b07": "字安菩薩下　答彼論羅漢與和須蜜菩薩",
    "T43n1833_01a:0812b08": "共修。為等菩薩故下置等。等異類故。此",
    "T43n1833_01a:0812b09": "唯菩薩。故等在上。若等字安下。恐疑等彼",
    "T43n1833_01a:0812b10": "異類聲聞。",
    "T43n1833_01a:0812b11": "疏。判本文者。科判經論元乎西域。大分為",
    "T43n1833_01a:0812b12": "三。上下亦有。如智度論亦明三分。謂序．",
    "T43n1833_01a:0812b13": "正．流通。佛地論中亦有三分。一教起因緣",
    "T43n1833_01a:0812b14": "分。二聖教正說分。三依教奉行分。餘如樞",
    "T43n1833_01a:0812b15": "要。此方科釋創乎安公。自後諸德因而習焉。",
    "T43n1833_01a:0812b16": "安公以理判諸經論多為三分。謂序．正．流",
    "T43n1833_01a:0812b17": "通。廣如法花攝釋明也。",
    "T43n1833_01a:0812b18": "疏。依教廣成分者。廣成有三。一者廣成天",
    "T43n1833_01a:0812b19": "親說頌。二者廣成如來之經。三者雙成佛．",
    "T43n1833_01a:0812b20": "天親說　有義此論三分。一至教緣起分。二",
    "T43n1833_01a:0812b21": "至教正說分。三釋名祈願分　問一切諸論",
    "T43n1833_01a:0812b22": "皆三分耶　答隨作者意有無不定。如樞要",
    "T43n1833_01a:0812b23": "引　有云。瑜伽但有正說。以慈氏尊自力",
    "T43n1833_01a:0812b24": "圓滿不假憑力故無初後分　詳曰。理未",
    "T43n1833_01a:0812b25": "必然。現處因位力云何滿。設自德滿可無",
    "T43n1833_01a:0812b26": "初分。何無第三。又復世親三十唯識亦但正",
    "T43n1833_01a:0812b27": "說。豈亦力圓。故非善會。",
    "T43n1833_01a:0812b28": "疏。分別不同科者。汎科文意略有四種。一分",
    "T43n1833_01a:0812b29": "別不同科。二義類相從科。三以文從義科。四",
    "T43n1833_01a:0812c01": "以義依文科。今即初義。據實本．釋兩師造",
    "T43n1833_01a:0812c02": "論而意一種。今依別義判二令異。云本論",
    "T43n1833_01a:0812c03": "師為令含識斷障得果。釋論師者令法久",
    "T43n1833_01a:0812c04": "住利樂有情。",
    "T43n1833_01a:0812c05": "疏。起殷淨心等者。初句意業。第二身．語。第",
    "T43n1833_01a:0812c06": "三．四句通說三業。顯是敬禮之異名也。或",
    "T43n1833_01a:0812c07": "初三句別配三業。",
    "T43n1833_01a:0812c08": "疏。三輪因者。身．語．意三如次為彼神變．記",
    "T43n1833_01a:0812c09": "心．教戒輪因。略辨名者。修所成果威德作",
    "T43n1833_01a:0812c10": "用難測名神。轉變不定名之為變。變者是",
    "T43n1833_01a:0812c11": "境。神者智也　心謂他心。記謂別識。識別彼",
    "T43n1833_01a:0812c12": "心故名記心。二並依主　教者教示。令彼善",
    "T43n1833_01a:0812c13": "生。誡即誡勗。令其惡滅。教．誡兩異合得其",
    "T43n1833_01a:0812c14": "名。相違釋也。又亦教亦誡。持業釋也。前非後",
    "T43n1833_01a:0812c15": "是。教．誡俱是智之業故　解曰。前非者相違",
    "T43n1833_01a:0812c16": "釋非也。今取持業釋。三者皆有摧伏．運轉",
    "T43n1833_01a:0812c17": "故總名輪。俱持業釋。餘釋如章　問三輪如",
    "T43n1833_01a:0812c18": "次神境．他心．漏盡通攝。如次能示身．意．語",
    "T43n1833_01a:0812c19": "化。語．意二業因何不次　答由語離過發",
    "T43n1833_01a:0812c20": "言誠諦。令他於自信識其志。故得通果善",
    "T43n1833_01a:0812c21": "悟他心。意業澄清息惡務善。故所招果得",
    "T43n1833_01a:0812c22": "漏盡通。由斯發語教誡有情斷惡生善。因",
    "T43n1833_01a:0812c23": "果相扶故無有失　又知他心不待於語。",
    "T43n1833_01a:0812c24": "教誡於物必藉其言。故三輪化三業如次。",
    "T43n1833_01a:0812c25": "非語業因即語為果。意業亦然　又按西域",
    "T43n1833_01a:0812c26": "記云。西方敬儀總有九種。一發言慰問。二",
    "T43n1833_01a:0812c27": "府首示敬。三舉手高揖。四合掌平拱。五者",
    "T43n1833_01a:0812c28": "屈膝。六者長跪。七手．膝踞地。八五輪俱屈。",
    "T43n1833_01a:0812c29": "九五體投地。此之九種顯唯二業。理可通",
    "T43n1833_01a:0813a01": "意。",
    "T43n1833_01a:0813a02": "疏。一者虛妄即遍計所執者。遍計所執體性",
    "T43n1833_01a:0813a03": "雖無。然是虛妄識之所執。亦名唯識。",
    "T43n1833_01a:0813a04": "疏。於前所斷清淨者。雖總言斷意斷染者。",
    "T43n1833_01a:0813a05": "或無漏法皆名圓成。言斷於前亦無失",
    "T43n1833_01a:0813a06": "矣。",
    "T43n1833_01a:0813a07": "疏。性即是識圓成自體者。此性即是識家圓",
    "T43n1833_01a:0813a08": "成之自體也。而長讀之。所以得言唯識之",
    "T43n1833_01a:0813a09": "性。不爾何故真名唯識。",
    "T43n1833_01a:0813a10": "疏。淨屬人故者。人即如來五蘊假者。涅槃經",
    "T43n1833_01a:0813a11": "云。捨無常色獲得常色。餘蘊亦爾。故人名",
    "T43n1833_01a:0813a12": "淨。",
    "T43n1833_01a:0813a13": "疏。唯識性聲境第七攝者。第七轉聲具含依．",
    "T43n1833_01a:0813a14": "境。為簡依故言境第七。",
    "T43n1833_01a:0813a15": "疏。是能差別者。由唯識性而為所證悟有",
    "T43n1833_01a:0813a16": "淺深遂令三乘名位殊別。故般若經云。一切",
    "T43n1833_01a:0813a17": "賢聖皆以無為法而有差別　天親釋云。",
    "T43n1833_01a:0813a18": "以一切聖人依真如法清淨得名故。",
    "T43n1833_01a:0813a19": "疏。一切所敬皆第四轉聲者。問何所以耶",
    "T43n1833_01a:0813a20": "　答第四為聲。為者緣由。所為之義。緣為有德",
    "T43n1833_01a:0813a21": "堪為所敬故在第四。",
    "T43n1833_01a:0813a22": "疏。善逝體所生者。略為二釋。一云報．化二",
    "T43n1833_01a:0813a23": "身名為善逝。體通二義。若善逝即體體屬",
    "T43n1833_01a:0813a24": "報．化。善逝之體體屬法身。慈尊繼襲佛之",
    "T43n1833_01a:0813a25": "寶位是真佛子。名彼體生。二云善逝及體總",
    "T43n1833_01a:0813a26": "是法身。慈氏之智要緣於如而方得生。智",
    "T43n1833_01a:0813a27": "因彼起名彼所生。天親自指身及同學名",
    "T43n1833_01a:0813a28": "為我等。師即無著菩薩是也　詳曰。善猶好",
    "T43n1833_01a:0813a29": "也。逝即去矣。惡來生死好去涅槃。報．化",
    "T43n1833_01a:0813b01": "二身誠為善逝。法體湛寂本無去來。何名",
    "T43n1833_01a:0813b02": "善逝。故初釋善　或二障覆蔽未名為善。出",
    "T43n1833_01a:0813b03": "障圓明方稱為善。簡異於昔立善逝名。非",
    "T43n1833_01a:0813b04": "有所去方名為逝。理亦無失。",
    "T43n1833_01a:0813b05": "疏。此論所依及能起等者。論所依者。謂即三",
    "T43n1833_01a:0813b06": "寶。無著．覺師子名能起者。如次造彼對法",
    "T43n1833_01a:0813b07": "本．釋。",
    "T43n1833_01a:0813b08": "言佛至隨覺者。釋彼佛．僧為依所以。略",
    "T43n1833_01a:0813b09": "不牒法。由聖弟子依法隨學。傳示後人",
    "T43n1833_01a:0813b10": "令法不絕。所以僧寶亦為論依　言無倒",
    "T43n1833_01a:0813b11": "造論者。明本．釋師能以三惠攝於教義而",
    "T43n1833_01a:0813b12": "造論也。疏略牒意。具如彼論。",
    "T43n1833_01a:0813b13": "疏。世親雖是地前等者。問彼論既言佛聖弟",
    "T43n1833_01a:0813b14": "子。世親不爾。如何可敬及造論耶　答聖",
    "T43n1833_01a:0813b15": "之弟子名聖弟子。亦猶藥叉天之眾故。俱舍",
    "T43n1833_01a:0813b16": "論中亦名天眾　若爾瑜伽云何以通。彼論",
    "T43n1833_01a:0813b17": "說云證諦迹者方得造論　答通三乘說。",
    "T43n1833_01a:0813b18": "若唯大乘不要見諦。根性利故。地前長時",
    "T43n1833_01a:0813b19": "以練磨故不同二乘。",
    "T43n1833_01a:0813b20": "疏。常恒軌則等者。此釋伏難。難云法寶有",
    "T43n1833_01a:0813b21": "四何偏敬理。疏有三釋。第一意云。法雖軌",
    "T43n1833_01a:0813b22": "持若常軌則唯真如故故偏說之。有云。常恒",
    "T43n1833_01a:0813b23": "軌則通釋於四。自問答云。教．行．果三何得",
    "T43n1833_01a:0813b24": "名常。答云經者常義故名為常　詳曰。雖",
    "T43n1833_01a:0813b25": "有斯理乖疏本旨故不取也。餘釋如疏。",
    "T43n1833_01a:0813b26": "疏。師資相因者。有傳釋云。若據修行次第",
    "T43n1833_01a:0813b27": "說者。僧初。法中。佛後。由僧修行方得佛",
    "T43n1833_01a:0813b28": "故　詳曰。雖有其理無教說也。未為指",
    "T43n1833_01a:0813b29": "南。",
    "T43n1833_01a:0813c01": "疏。無畏無流證教法等者。此明法寶。謂四無",
    "T43n1833_01a:0813c02": "畏絕四暴流。法總有四謂教．理．行．果。餘文",
    "T43n1833_01a:0813c03": "易悟。",
    "T43n1833_01a:0813c04": "疏。麟角諸部不同等者。且薩婆多麟角三根．",
    "T43n1833_01a:0813c05": "菩薩二根皆法寶攝。故婆沙論一百三云。法",
    "T43n1833_01a:0813c06": "證淨者謂獨覺身中三無漏根學．無學法。菩",
    "T43n1833_01a:0813c07": "薩身中二無漏根諸有學法。及苦．集．滅三諦",
    "T43n1833_01a:0813c08": "緣彼無漏信名法證淨。俱舍二十五大意亦",
    "T43n1833_01a:0813c09": "同　釋夫言僧者和合為義。四人已上和合",
    "T43n1833_01a:0813c10": "名僧。麟角．菩薩三千世界各獨出世故不",
    "T43n1833_01a:0813c11": "名僧。非正覺故復不名佛。故在法收",
    "T43n1833_01a:0813c12": "　問何故不許菩薩同出。復云何有二無漏",
    "T43n1833_01a:0813c13": "根　答但據後身坐菩提樹而說。三十四",
    "T43n1833_01a:0813c14": "念得成菩提。三十三心前是二根攝。不障",
    "T43n1833_01a:0813c15": "已前有多菩薩亦不說彼有無漏根　問",
    "T43n1833_01a:0813c16": "上天聖等不成僧眾何寶攝耶　答古有二",
    "T43n1833_01a:0813c17": "釋。一云法寶所攝。二云僧寶收。雖無事和",
    "T43n1833_01a:0813c18": "理和僧攝　詳曰。初釋雖通然論無簡。今",
    "T43n1833_01a:0813c19": "依後釋　問天聖據理許在僧收麟角．菩",
    "T43n1833_01a:0813c20": "薩何不亦爾　答天有多聖。理合名僧。彼",
    "T43n1833_01a:0813c21": "既不然何得相例。",
    "T43n1833_01a:0813c22": "疏。由如來性調善者。二障習亡。如巧練金",
    "T43n1833_01a:0813c23": "極調善故。由識機性故於所調有善方便。",
    "T43n1833_01a:0813c24": "應病授藥故於能調亦善方便。利物無倦",
    "T43n1833_01a:0813c25": "名具大悲。",
    "T43n1833_01a:0813c26": "疏。為生大智大悲者。斯有二義。一安惠等．",
    "T43n1833_01a:0813c27": "生自悲．智。二生所化悲．智二也。他由論故",
    "T43n1833_01a:0813c28": "悲．智得起。生自可悉。",
    "T43n1833_01a:0813c29": "疏。邪定等三者。按瑜伽論等第一百云。五",
    "T43n1833_01a:0814a01": "無間業．及斷善根名邪定聚。學．無學法名",
    "T43n1833_01a:0814a02": "正定聚。非學非無學名不定聚　大般若說",
    "T43n1833_01a:0814a03": "與此有異。如法花攝釋會　有云十信第",
    "T43n1833_01a:0814a04": "六名正定聚。造五無間業名邪定聚。未至",
    "T43n1833_01a:0814a05": "十信第六心者不造逆業者名不定聚。又",
    "T43n1833_01a:0814a06": "望大乘十信第七名正定聚。若作大乘五",
    "T43n1833_01a:0814a07": "無間業名邪定聚。不定可知　詳曰。與瑜",
    "T43n1833_01a:0814a08": "伽論而有違也。復無文據。理稍難依。",
    "T43n1833_01a:0814a09": "疏。如佛地等說者。按顯揚云。恭敬聽法現",
    "T43n1833_01a:0814a10": "在利益及安樂故。又作四句。一利益非安",
    "T43n1833_01a:0814a11": "樂。謂現順理精苦修道。二安樂非利益。謂",
    "T43n1833_01a:0814a12": "現違法受五欲樂。三亦利益亦安樂。謂現以",
    "T43n1833_01a:0814a13": "道而受於樂。四非利益亦非安樂。謂除前",
    "T43n1833_01a:0814a14": "相　又按佛地論亦有四句。現益名義。當",
    "T43n1833_01a:0814a15": "益名利。世間名義。出世名利。離惡名義。",
    "T43n1833_01a:0814a16": "攝善名利。福德名義。智惠名利　詳曰。疏",
    "T43n1833_01a:0814a17": "指佛地．顯揚等論。意明諸教說利樂處。非",
    "T43n1833_01a:0814a18": "唯證彼利樂一體。",
    "T43n1833_01a:0814a19": "疏。利謂十利者。具如瑜伽三十五六。不可",
    "T43n1833_01a:0814a20": "全引。但取大意略言也。十種如次合為五",
    "T43n1833_01a:0814a21": "對。一所利差別對。二利體不同對。三利時現",
    "T43n1833_01a:0814a22": "未對。四此世他世對。五真妄分別對　論中",
    "T43n1833_01a:0814a23": "初對二義合釋。學者難悟。今別辨之。餘依",
    "T43n1833_01a:0814a24": "論次。一純自利利他者。謂專為己或但利他",
    "T43n1833_01a:0814a25": "事不兩兼故名純也。就純自中有斷有",
    "T43n1833_01a:0814a26": "修。若違越不順菩薩儀則。謂為己樂求財",
    "T43n1833_01a:0814a27": "受用。或為生天持戒精進修習定惠。或為",
    "T43n1833_01a:0814a28": "利養恭敬供諸佛等。此等自利菩薩應斷。",
    "T43n1833_01a:0814a29": "若不越隨順菩薩儀則。所有自利與上相",
    "T43n1833_01a:0814b01": "違菩薩應修。純利他者亦斷．修二。謂以邪",
    "T43n1833_01a:0814b02": "見修行施等。無因果見毀犯尸羅遠離正",
    "T43n1833_01a:0814b03": "行。為他說法此等應斷。若諸菩薩已超下",
    "T43n1833_01a:0814b04": "地。由悲願力捨諸靜慮。隨其所樂還生欲",
    "T43n1833_01a:0814b05": "界。又自事已辨遍於十方無量眾生。能作無",
    "T43n1833_01a:0814b06": "量大利益事。此純利他菩薩應修　二共自",
    "T43n1833_01a:0814b07": "利利他者。為自逮物為物及自。行能兼齊",
    "T43n1833_01a:0814b08": "故稱共也　於中亦二。一自利共他。若諸",
    "T43n1833_01a:0814b09": "菩薩或悲為首。或為迴向無上菩提。於一",
    "T43n1833_01a:0814b10": "切時修施忍等。當知是名自利共他　釋",
    "T43n1833_01a:0814b11": "智以施等能得菩薩。悲兼濟物。故名自利",
    "T43n1833_01a:0814b12": "而共他也　二他利共自者。又除如前所",
    "T43n1833_01a:0814b13": "說諸相。其餘一切所有利他　釋除純利他",
    "T43n1833_01a:0814b14": "應斷之者。彼由邪見無二利故。或除純利",
    "T43n1833_01a:0814b15": "他中所應修者。無自利故　三利益種類",
    "T43n1833_01a:0814b16": "自利利他者。謂於一法而自行之令他亦",
    "T43n1833_01a:0814b17": "行。自他一種行一法故。自他行同名為種",
    "T43n1833_01a:0814b18": "類。或此利益有五類故故名種類。種類言",
    "T43n1833_01a:0814b19": "顯非一相似　其五類者。一無罪相。若諸菩",
    "T43n1833_01a:0814b20": "薩所有自能少多攝善增長善法。令他亦",
    "T43n1833_01a:0814b21": "爾　釋由攝長善離諸過患故名為無罪。",
    "T43n1833_01a:0814b22": "無罪即相。相謂相狀．體相。下皆准知　二攝",
    "T43n1833_01a:0814b23": "受相。若諸菩薩能引自他無染污樂．或眾具",
    "T43n1833_01a:0814b24": "樂或住定樂　三此世相。四他世相。若諸菩",
    "T43n1833_01a:0814b25": "薩自利利他。或有此世能為利益非於他",
    "T43n1833_01a:0814b26": "世。或有他世能為利益非於此世。或此他",
    "T43n1833_01a:0814b27": "世俱為利益。或此他世俱非利益　五寂滅",
    "T43n1833_01a:0814b28": "相。若諸菩薩所有菩提及得菩提世出世",
    "T43n1833_01a:0814b29": "間菩提分法。是名菩薩利益種類自利利",
    "T43n1833_01a:0814c01": "他　四安樂種類自利利他者。與前第三名",
    "T43n1833_01a:0814c02": "相似也。利益．安樂兩名有異。種類之言義意",
    "T43n1833_01a:0814c03": "同也。此有五種。即疏所明五樂是也。故不",
    "T43n1833_01a:0814c04": "引之　五因攝六果攝自利利他者。因果相",
    "T43n1833_01a:0814c05": "順論一處明。於因果中皆有自利利他行",
    "T43n1833_01a:0814c06": "也　有三因果。一異熟因果。二福因果。三智",
    "T43n1833_01a:0814c07": "因果　異熟果者謂略有八。一壽量具足。謂",
    "T43n1833_01a:0814c08": "長壽久住。二形色具足。謂形色端嚴。三族姓",
    "T43n1833_01a:0814c09": "具足。謂生貴家。四自在具足。謂大財．位．明．",
    "T43n1833_01a:0814c10": "屬。五信言具足。謂言無虛妄。六大勢具足。",
    "T43n1833_01a:0814c11": "謂大名過人。七人性具足。具丈夫分成就",
    "T43n1833_01a:0814c12": "男根。八大力具足。謂少疾有堪能　異熟因",
    "T43n1833_01a:0814c13": "者。不傷害物是長壽因。惠施光明鮮淨衣",
    "T43n1833_01a:0814c14": "物是端嚴因。捨離憍慢是族姓因。乞匃隨",
    "T43n1833_01a:0814c15": "施是自在因。所言誠諦是信言因。供三寶等。",
    "T43n1833_01a:0814c16": "是大勢因。樂男厭女人姓具足因。助諸眾",
    "T43n1833_01a:0814c17": "生如法事業施他飲食是大力因　福智因",
    "T43n1833_01a:0814c18": "果論一處明。聚雜難知今者別釋。所言福",
    "T43n1833_01a:0814c19": "者。謂前三度．勤定一分．四無量等。言福因",
    "T43n1833_01a:0814c20": "者總有三種。一者於福能得．能住．能增長",
    "T43n1833_01a:0814c21": "欲　釋一於未得能得樂欲。二於已得能",
    "T43n1833_01a:0814c22": "住樂欲。三於已住欲常令增長。二者於福",
    "T43n1833_01a:0814c23": "善能隨順無違背緣。三者於福先已串習。",
    "T43n1833_01a:0814c24": "言福果者。謂諸菩薩依止福故。雖復長時",
    "T43n1833_01a:0814c25": "流轉生死。不為極苦之所損惱。又能起作",
    "T43n1833_01a:0814c26": "種種無量善巧事業。乃至究竟當證無上正",
    "T43n1833_01a:0814c27": "等菩提。所言智者。即惠度全．勤定一分．及",
    "T43n1833_01a:0814c28": "十力等。智因果者同前福也。於彼文中唯",
    "T43n1833_01a:0814c29": "去福字置於智字。即智因果　七此世自利",
    "T43n1833_01a:0815a01": "利他者。文有二種　一現自利。謂諸菩薩",
    "T43n1833_01a:0815a02": "以如正理工巧業處積集財物。即於是財",
    "T43n1833_01a:0815a03": "知量受用。又先所造可愛樂業異熟。於現",
    "T43n1833_01a:0815a04": "法中受用彼果　二現利他。如諸菩薩現",
    "T43n1833_01a:0815a05": "法自利。如是菩薩所他有情。由此獲得現",
    "T43n1833_01a:0815a06": "法利益　八他世自利利他者。若於欲界能",
    "T43n1833_01a:0815a07": "獲他世財寶具足自體具足。色．無色界獲他",
    "T43n1833_01a:0815a08": "世等亦復如是　九畢竟自利利他者。若諸",
    "T43n1833_01a:0815a09": "煩惱一切永斷八支聖道。若此為依獲得一",
    "T43n1833_01a:0815a10": "切世間善法。由三因緣應知畢竟。一由自",
    "T43n1833_01a:0815a11": "性究竟菩提故。二由不退八支聖道無",
    "T43n1833_01a:0815a12": "有退故。三由受用果無盡故名為畢竟。",
    "T43n1833_01a:0815a13": "十不畢竟自利利他者。謂於欲界財寶具足",
    "T43n1833_01a:0815a14": "自體具足。若因若果世間清淨。若因若果由",
    "T43n1833_01a:0815a15": "三因緣知不畢竟。一由自性一切有為故。",
    "T43n1833_01a:0815a16": "二者由退善有漏法由有退故。三由受果",
    "T43n1833_01a:0815a17": "有終盡故名不畢竟。",
    "T43n1833_01a:0815a18": "疏。一因樂等者。五樂之義具如本論。今對",
    "T43n1833_01a:0815a19": "一一略辨名體。為因生樂之因故名為因",
    "T43n1833_01a:0815a20": "樂。體即四法。如疏所列。言樂相應者。即",
    "T43n1833_01a:0815a21": "順樂受觸等心法。言所發業者。謂於樂果",
    "T43n1833_01a:0815a22": "而起於業名樂所發。由此善業得可愛果",
    "T43n1833_01a:0815a23": "名為因樂。或樂相應思名所發業。所發業能",
    "T43n1833_01a:0815a24": "感當樂果名為因樂　詳曰。前正後非。非",
    "T43n1833_01a:0815a25": "樂相應思皆能招樂果　故瑜伽云。若諸所",
    "T43n1833_01a:0815a26": "有現法當來可愛果業名為因樂　意云。隨",
    "T43n1833_01a:0815a27": "得現．未愛果之業名為因樂。疏取斯意云",
    "T43n1833_01a:0815a28": "所發業。",
    "T43n1833_01a:0815a29": "疏。二受樂等者。受即是樂。喜．樂．捨三而為",
    "T43n1833_01a:0815b01": "其體。三種皆有調暢義故總名為樂。不爾",
    "T43n1833_01a:0815b02": "云何言通三界。云非唯受中樂者。非五受",
    "T43n1833_01a:0815b03": "中唯一樂受名受樂也。云是樂自性者。體",
    "T43n1833_01a:0815b04": "是受數。簡異前後因樂等也。",
    "T43n1833_01a:0815b05": "疏。苦對治樂等者。諸苦息滅位有樂覺生。",
    "T43n1833_01a:0815b06": "對治之樂名對治樂。體性四釋。一云漪樂為",
    "T43n1833_01a:0815b07": "體。二云以能息苦衣．食等物而為其性。三",
    "T43n1833_01a:0815b08": "云以喜．樂受而為自性。與前受樂義分二",
    "T43n1833_01a:0815b09": "也。若順樂受根．境所生名為受樂。若苦息",
    "T43n1833_01a:0815b10": "時身．心適悅名對治樂。四云苦息之時有惠",
    "T43n1833_01a:0815b11": "能覺。即此能覺惠為體也　詳曰。前三難",
    "T43n1833_01a:0815b12": "據體若漪樂。散心．散地豈無此樂。衣等為",
    "T43n1833_01a:0815b13": "體。與彼因樂而何別耶。若喜．樂者。豈苦息",
    "T43n1833_01a:0815b14": "時總生喜．樂無捨受耶。捨受若有。何非其",
    "T43n1833_01a:0815b15": "體而不取耶。又瑜伽云。此中受樂樂自性",
    "T43n1833_01a:0815b16": "故。說名為樂。苦對治樂息眾苦故。說名為",
    "T43n1833_01a:0815b17": "樂。非自性故。若體喜樂。云何論言非自",
    "T43n1833_01a:0815b18": "性耶。第四義通。",
    "T43n1833_01a:0815b19": "疏。受斷樂等者。受等不行名為受斷樂。即",
    "T43n1833_01a:0815b20": "滅定。受斷之樂依主立名。體即滅定　問瑜",
    "T43n1833_01a:0815b21": "伽論云。住滅定時此勝義苦暫時寂靜故名",
    "T43n1833_01a:0815b22": "為樂。當入定時唯滅無漏心．心所法。豈無",
    "T43n1833_01a:0815b23": "漏法名勝義苦　答非非想地捨受等法名",
    "T43n1833_01a:0815b24": "勝義苦。由入滅定遠加行時而能滅彼。據",
    "T43n1833_01a:0815b25": "遠加行所滅之苦也。",
    "T43n1833_01a:0815b26": "疏。無惱害等者。煩惱等類名為惱害。出家等",
    "T43n1833_01a:0815b27": "四離此惱故名之為樂。無惱即樂　出離樂",
    "T43n1833_01a:0815b28": "者。信．戒為體。或離迫迮身心適悅喜．樂為",
    "T43n1833_01a:0815b29": "體　遠離樂者。初禪喜樂。或總五支以為其",
    "T43n1833_01a:0815c01": "體　寂靜樂者。第二禪上隨以四支．五支",
    "T43n1833_01a:0815c02": "為體。或唯喜．樂隨應為體　詳曰。論既不",
    "T43n1833_01a:0815c03": "云樂自性故名之為樂。故知不必喜．樂",
    "T43n1833_01a:0815c04": "為體。如次信．戒總以禪支為體無失　覺",
    "T43n1833_01a:0815c05": "法樂者。根本．後得二智為體。更有多釋廣",
    "T43n1833_01a:0815c06": "辨如餘　四樂如次。離家迫迮。遠欲不善。",
    "T43n1833_01a:0815c07": "由無尋．伺麁動之法。煩惱．所知如實等覺",
    "T43n1833_01a:0815c08": "故立四名。疏配後二名為涅槃及菩提者。",
    "T43n1833_01a:0815c09": "不依瑜伽取婆沙意。不爾違論　問前三",
    "T43n1833_01a:0815c10": "云何名無惱害　答瑜伽論云。諸餘所有無",
    "T43n1833_01a:0815c11": "惱害樂。於最後樂能隨順故。是彼分故。能",
    "T43n1833_01a:0815c12": "引彼故。當知亦名無惱害樂。",
    "T43n1833_01a:0815c13": "疏。要具四緣方應造論者。按彼論云。要具",
    "T43n1833_01a:0815c14": "四德方可造論　一於昔諸師應離憍慢",
    "T43n1833_01a:0815c15": "無如是心。古昔諸師尚能造論。況我今者",
    "T43n1833_01a:0815c16": "當不造耶　二於有情類當起大悲作如",
    "T43n1833_01a:0815c17": "是觀。若不造論無量有情於諸善法定當",
    "T43n1833_01a:0815c18": "退失。有餘情類墮生老病死。是諸有情因",
    "T43n1833_01a:0815c19": "我造論。若能解了乃至一句善說妙義。如",
    "T43n1833_01a:0815c20": "是如是當奉行者。彼於長夜必獲大義利",
    "T43n1833_01a:0815c21": "益安樂　三於同法者深生敬愛作如是",
    "T43n1833_01a:0815c22": "觀。若不造論為欲利他。諸同法者於利他",
    "T43n1833_01a:0815c23": "事定當退失　四不欲彰己有勝伎能無",
    "T43n1833_01a:0815c24": "如是心。當令世間咸謂於我聰叡明哲能",
    "T43n1833_01a:0815c25": "造論者開闡義者深生淨信。因此多獲利",
    "T43n1833_01a:0815c26": "養恭敬。但為自他善根增長。以無染心乃",
    "T43n1833_01a:0815c27": "可造論。",
    "T43n1833_01a:0815c28": "疏。明本論主造論之意等者。有義安惠等說。",
    "T43n1833_01a:0815c29": "生正解者謂生唯識真俗二智。次火辨言。",
    "T43n1833_01a:0816a01": "如實知者為生真智。後護法云。得如實解",
    "T43n1833_01a:0816a02": "為生俗智　詳曰。據相顯言少有其理。",
    "T43n1833_01a:0816a03": "若以實論。三文皆通真俗二智。故第三云。",
    "T43n1833_01a:0816a04": "令於唯識深妙理中得如實解。豈深妙理",
    "T43n1833_01a:0816a05": "唯是識相非識真理。又知識相名如實智",
    "T43n1833_01a:0816a06": "亦何爽理。故皆通二智。",
    "T43n1833_01a:0816a07": "疏。作論名造者。問唯識之義經中先明。論何",
    "T43n1833_01a:0816a08": "言造　答三十頌教經中先無。據此名造。",
    "T43n1833_01a:0816a09": "疏。此上即是發端等者。略為四釋。一云上字",
    "T43n1833_01a:0816a10": "誤也。應為者字。二云此．上等言皆是發端。",
    "T43n1833_01a:0816a11": "意雖明此兼言上也。三云今造等言皆標舉",
    "T43n1833_01a:0816a12": "等。在此字上故言此上。四云今造此論一",
    "T43n1833_01a:0816a13": "句之言。是是發端等。由前別明今造等訖",
    "T43n1833_01a:0816a14": "故。總指云此上。即是發端等也。然四釋中初",
    "T43n1833_01a:0816a15": "解省過。思之可悉　有云。今造此論四字",
    "T43n1833_01a:0816a16": "之上。一一皆具發端等四。又發端等一一別",
    "T43n1833_01a:0816a17": "配今造此論　詳曰。若自釋論理猶差別",
    "T43n1833_01a:0816a18": "可。若辨疏意全乖本旨。細尋可知。",
    "T43n1833_01a:0816a19": "疏。今說為生等者。問人我不遍所以見除。",
    "T43n1833_01a:0816a20": "生言既寬何乃今取。如名眾生濫無情故",
    "T43n1833_01a:0816a21": "　答世界有計無情為我。生攝無情無大寬",
    "T43n1833_01a:0816a22": "失。如計色我。髮爪等類亦在所執。此豈非",
    "T43n1833_01a:0816a23": "計無情為我　問我通諸趣何不許言",
    "T43n1833_01a:0816a24": "　答法亦名我。若言我空而濫於法。故亦除",
    "T43n1833_01a:0816a25": "也　問眾生執有。以空為門破病顯理。眾",
    "T43n1833_01a:0816a26": "生執空。應有為門遣執明理　答若破空",
    "T43n1833_01a:0816a27": "病說有能除。若論顯理要資空觀　問有",
    "T43n1833_01a:0816a28": "觀有相即不顯理。空相不遣豈得理耶",
    "T43n1833_01a:0816a29": "　答由空為門遣能所取。方泯二相而能證",
    "T43n1833_01a:0816b01": "理。從所由門名空顯理。理亦無失　有",
    "T43n1833_01a:0816b02": "云。若也執空亦說為有。從多執有此說為",
    "T43n1833_01a:0816b03": "空　詳曰。難意令有以顯於理。答言對空",
    "T43n1833_01a:0816b04": "亦說於有。豈可有觀能顯於理耶。若言不",
    "T43n1833_01a:0816b05": "說有顯理者。即答前難有不盡失。",
    "T43n1833_01a:0816b06": "疏。前四通取斷二障者。問生死沈沒皆由煩",
    "T43n1833_01a:0816b07": "惱。何關智障墮三界等　答生死有二。由",
    "T43n1833_01a:0816b08": "所知障墮於變易。變易即是化生所收。亦",
    "T43n1833_01a:0816b09": "三界攝。又所知障非親滅生。為煩惱依",
    "T43n1833_01a:0816b10": "言難越等。並無失矣。",
    "T43n1833_01a:0816b11": "疏。即根本沈下名之為重者。釋第五解為重",
    "T43n1833_01a:0816b12": "之義。有義對業果故。貪等自性能引業果。",
    "T43n1833_01a:0816b13": "眾苦本故。故名為重。",
    "T43n1833_01a:0816b14": "疏。何故障理但說二空等者。舉初障理難",
    "T43n1833_01a:0816b15": "後重障不應兼餘。",
    "T43n1833_01a:0816b16": "疏。重唯二執等者。舉後斷重貪等亦除。難",
    "T43n1833_01a:0816b17": "前障理不唯我法。",
    "T43n1833_01a:0816b18": "疏。此依見道至我見亦爾者。如樞要說　有",
    "T43n1833_01a:0816b19": "義而言證空障隨斷者。依斷種說。故第四",
    "T43n1833_01a:0816b20": "地身見但伏。害伴等障後地猶有　問我執",
    "T43n1833_01a:0816b21": "可然。法執種斷。如何餘障猶得現起　答",
    "T43n1833_01a:0816b22": "但斷少分。所以餘障猶得現行。花嚴經說",
    "T43n1833_01a:0816b23": "第七地中菩提分觀方最勝故　詳曰。依斷",
    "T43n1833_01a:0816b24": "種言不踰本疏見道等也。豈見道等種不",
    "T43n1833_01a:0816b25": "盡耶。又言四地斷第六識法執少分。理恐",
    "T43n1833_01a:0816b26": "有乖。按彼佛地．唯識等論。皆云四地便永",
    "T43n1833_01a:0816b27": "斷滅。准此等文豈唯少分。花嚴但言七地",
    "T43n1833_01a:0816b28": "中勝。不言其執七地方盡。何得為證。以第",
    "T43n1833_01a:0816b29": "四地初學二乘。五．六兩位猶效於彼。第七",
    "T43n1833_01a:0816c01": "超彼名勝何失。更思。",
    "T43n1833_01a:0816c02": "疏。又總解等者。不須別說我之與法。二合",
    "T43n1833_01a:0816c03": "釋之。前解不爾。尋之可悉。",
    "T43n1833_01a:0816c04": "疏。無有少障不依執生者。問豈不許有獨",
    "T43n1833_01a:0816c05": "行貪等　答雖有獨行亦遠由執起。如害",
    "T43n1833_01a:0816c06": "伴等名依執生。故無妨矣。",
    "T43n1833_01a:0816c07": "疏。總四句答第二問者。詳曰。初之二句答我",
    "T43n1833_01a:0816c08": "法執為障所由。後之二句釋斷亦兼貪等",
    "T43n1833_01a:0816c09": "所以。理亦無失。",
    "T43n1833_01a:0816c10": "疏。問煩惱障至莖葉亦盡者。問此問何師。復",
    "T43n1833_01a:0816c11": "何師　答問答俱通安惠等師　問若是護",
    "T43n1833_01a:0816c12": "法。護法智障數同煩惱。執障復別。何言但",
    "T43n1833_01a:0816c13": "執殊無品類。意識亦有障非執者。何故答",
    "T43n1833_01a:0816c14": "中但以五識愛．恚等法為等流耶　答所",
    "T43n1833_01a:0816c15": "知障數雖同煩惱。名品不殊云無品類。答",
    "T43n1833_01a:0816c16": "中既云五識等中等意識也　問若安惠者。",
    "T43n1833_01a:0816c17": "問即無違。答亦有過。以所知障障．執無差。",
    "T43n1833_01a:0816c18": "何得根葉本末有別　答雖障即執。然約",
    "T43n1833_01a:0816c19": "諸識執有淺深。義分本末亦無有失。具",
    "T43n1833_01a:0816c20": "如樞要　有義執障相望得有兩句。一但",
    "T43n1833_01a:0816c21": "障皆執。二有執非障。謂善．無覆無記心等。",
    "T43n1833_01a:0816c22": "復云執．障無有寬狹。諸障自性皆名執故。",
    "T43n1833_01a:0816c23": "諸是執者皆名障故。應知安惠但有漏法。唯",
    "T43n1833_01a:0816c24": "除第七一切皆說名所知障。皆名執故",
    "T43n1833_01a:0816c25": "　詳曰。初義全非。後義有濫　初義何過　答",
    "T43n1833_01a:0816c26": "所知障者。覆所知境無顛倒性令不顯現",
    "T43n1833_01a:0816c27": "名所知障。豈可是執不覆理耶。後義濫者。",
    "T43n1833_01a:0816c28": "言障皆執但有漏法皆名執故。斯言有濫。佛",
    "T43n1833_01a:0816c29": "地論云。障所發業及所得果亦名為障。此之",
    "T43n1833_01a:0817a01": "果．業豈皆執耶。由斯總對所知障性及於",
    "T43n1833_01a:0817a02": "業．果而為二句。一但執皆障。謂障自性及",
    "T43n1833_01a:0817a03": "業．果中心．心法者。有二分故。二但障非執。",
    "T43n1833_01a:0817a04": "即業及果非心．心所者。無二分故。",
    "T43n1833_01a:0817a05": "疏。修禪定時受為勝障者。此通熏．修二義。",
    "T43n1833_01a:0817a06": "若不熏修殊勝定故。勝定之障。若受勝能",
    "T43n1833_01a:0817a07": "障修於定。勝即是障。後解為正。",
    "T43n1833_01a:0817a08": "疏。一切煩惱皆能續生等者。界界全惑各續",
    "T43n1833_01a:0817a09": "自界。按瑜伽云。當言全界非不全界。何",
    "T43n1833_01a:0817a10": "以故。若未離欲。於自生處方得受生。非",
    "T43n1833_01a:0817a11": "離欲故。未離欲者諸煩惱品所有麁重隨",
    "T43n1833_01a:0817a12": "轉自身。亦能為彼異身生因。由是因緣當",
    "T43n1833_01a:0817a13": "知一切煩惱皆能續生　釋若現起潤則非",
    "T43n1833_01a:0817a14": "一切。若據成就助業受生故言全界。舉離",
    "T43n1833_01a:0817a15": "欲盡即不受生。返顯未離即一切惑皆續",
    "T43n1833_01a:0817a16": "生也　或據起現名為全界。故彼論云。將",
    "T43n1833_01a:0817a17": "受生時。於自體上貪愛現行。於男於女愛",
    "T43n1833_01a:0817a18": "恚互行。又疑男女今為與我共行事不。又",
    "T43n1833_01a:0817a19": "我見慢等法亦現行。由此當知一切煩惱皆",
    "T43n1833_01a:0817a20": "續生。故知據現名為全界。二解任取。",
    "T43n1833_01a:0817a21": "疏。乃至有頂諸惑暫斷等者。得於初禪上",
    "T43n1833_01a:0817a22": "至有頂名至有頂。由得彼定能伏諸惑",
    "T43n1833_01a:0817a23": "名惑暫斷。伏有頂下諸地惑也。非有頂惑",
    "T43n1833_01a:0817a24": "亦能伏之。無欣上故。",
    "T43n1833_01a:0817a25": "疏。彼分涅槃者。略為二釋。一而伏煩惱所",
    "T43n1833_01a:0817a26": "顯之理。是真涅槃之少分故。故名彼分。二",
    "T43n1833_01a:0817a27": "云即四禪等所有淨定。由伏煩惱有寂靜",
    "T43n1833_01a:0817a28": "義名為涅槃。以是有為故名彼分。分者相",
    "T43n1833_01a:0817a29": "似流類之義。據無惑邊有寂靜義。與真涅",
    "T43n1833_01a:0817b01": "槃稍相似故。故名彼分。故瑜伽論第十二",
    "T43n1833_01a:0817b02": "云。四靜慮者或復名為彼分涅槃。由諸煩惱",
    "T43n1833_01a:0817b03": "一分斷故。非決定故。名彼分涅槃。後解為",
    "T43n1833_01a:0817b04": "本。前雖無文理可通也。",
    "T43n1833_01a:0817b05": "疏。住此二中非為不住者。有無餘依名之為",
    "T43n1833_01a:0817b06": "二。樂住二中云非不住。致此言者。明無",
    "T43n1833_01a:0817b07": "住處名真解脫。彼既樂住。故非真解脫。",
    "T43n1833_01a:0817b08": "疏。所知之障者。問此障之體亦是所知。何非",
    "T43n1833_01a:0817b09": "持業　答漏．無漏法皆是所知。若持業者豈",
    "T43n1833_01a:0817b10": "無漏法亦名障耶。由有此過故從依主非",
    "T43n1833_01a:0817b11": "持業。",
    "T43n1833_01a:0817b12": "論。得二勝果者。此對等覺．二乘解脫何得",
    "T43n1833_01a:0817b13": "名勝。廣如義燈　有義解等覺妨相傳三",
    "T43n1833_01a:0817b14": "釋。一云。一剎那間正體．後得與佛平等名",
    "T43n1833_01a:0817b15": "為等覺。依長時言對彼名勝。二云真智平",
    "T43n1833_01a:0817b16": "等。後智劣佛。三云真俗二智俱未究竟不",
    "T43n1833_01a:0817b17": "名平等。無間．解脫同斷一障。故說等言。",
    "T43n1833_01a:0817b18": "習氣未盡。雜染未捨。鏡智未生。事智未起。",
    "T43n1833_01a:0817b19": "未遍緣俗。知真未圓。故實非等　詳曰。雖",
    "T43n1833_01a:0817b20": "有三解疑猶未遣。且金剛位是無間道。何",
    "T43n1833_01a:0817b21": "有長時對之云勝。設云此位有多剎那佛",
    "T43n1833_01a:0817b22": "平等者。是何剎那。彼俱無間。未可於中分",
    "T43n1833_01a:0817b23": "成勝劣。若勝形前。前非等覺。何過須釋。",
    "T43n1833_01a:0817b24": "若形二智名勝等者。障猶未盡。復未圓",
    "T43n1833_01a:0817b25": "證。以何名等。若對斷障同名為等。理即有",
    "T43n1833_01a:0817b26": "失而文未見。由斯三釋皆未敢依。未見",
    "T43n1833_01a:0817b27": "所據。而無所據　今助一釋。佛所得法而",
    "T43n1833_01a:0817b28": "皆得之菩薩稱等。所得自在離障圓極故佛",
    "T43n1833_01a:0817b29": "云勝。故大般若五十五云。云何當知已圓",
    "T43n1833_01a:0817c01": "滿。第十法雲地菩薩。與諸如來應言無異。",
    "T43n1833_01a:0817c02": "善現是菩薩已圓滿六波羅蜜多．八定．三十",
    "T43n1833_01a:0817c03": "七道．三三昧．五眼．六通．佛十力．四無畏．無",
    "T43n1833_01a:0817c04": "礙．無量．十八不共．一切智．道相智．一切相",
    "T43n1833_01a:0817c05": "智．一切佛法故。若復永斷一切煩惱習氣相",
    "T43n1833_01a:0817c06": "續便住佛地。是故當知與諸如來應言無",
    "T43n1833_01a:0817c07": "異　釋曰。現正等覺是一切智。極善通達是",
    "T43n1833_01a:0817c08": "道相智。現等別覺是一切相智　又四百七",
    "T43n1833_01a:0817c09": "十七云。若無間道行一切法。未離闇障。未",
    "T43n1833_01a:0817c10": "到彼岸。未得自在。未得果時。名為菩薩。",
    "T43n1833_01a:0817c11": "若解脫道行於一切法。已離闇障。已到彼",
    "T43n1833_01a:0817c12": "岸。已得自在。已得果已時。乃名為異。由位",
    "T43n1833_01a:0817c13": "有異法非無別　准于此文。無異之言等",
    "T43n1833_01a:0817c14": "之別名。障未離等顯佛為勝。據斯所憑於",
    "T43n1833_01a:0817c15": "理通矣　問勝劣差等義焉在　答約所得",
    "T43n1833_01a:0817c16": "德名數無差。等言德數。不據用齊一同圓",
    "T43n1833_01a:0817c17": "極方名等也。故智度論云。如月十四．十五",
    "T43n1833_01a:0817c18": "日雖同是月。小不令海潮。得潮有異。而",
    "T43n1833_01a:0817c19": "佛．菩薩亦復如是。又如向．果勝劣性差聖",
    "T43n1833_01a:0817c20": "名同也。如言燒衣一分亦轉。據斯相形等．",
    "T43n1833_01a:0817c21": "勝無咎。",
    "T43n1833_01a:0817c22": "疏。令達二空等者。我法無體名之為空。非",
    "T43n1833_01a:0817c23": "二空性。",
    "T43n1833_01a:0817c24": "疏。若大乘中至互顯者。但舉小乘名謬我",
    "T43n1833_01a:0817c25": "法。影取空見名謬唯識。大乘空見知我法",
    "T43n1833_01a:0817c26": "無。非謬我法。撥識理無故得言謬。非全",
    "T43n1833_01a:0817c27": "不解。不得名迷。但影顯也。而無互義。互",
    "T43n1833_01a:0817c28": "言相從。",
    "T43n1833_01a:0817c29": "疏。薩婆多量等者。問量有何過　答有云。",
    "T43n1833_01a:0818a01": "宗言實有心．心法喻。大乘忿等是假非實。",
    "T43n1833_01a:0818a02": "喻有一分所立不成。大乘瓶等是境非實。因",
    "T43n1833_01a:0818a03": "有不定。若宗法言決定非無。故無過也",
    "T43n1833_01a:0818a04": "　詳曰。宗云非無因亦決定相違過也　量云。",
    "T43n1833_01a:0818a05": "汝離心之境。定非是有。除心心所內境．無",
    "T43n1833_01a:0818a06": "為．不相應等是所知故。如龜毛等。",
    "T43n1833_01a:0818a07": "疏。清辨量等者。問量有何過　答因有不定",
    "T43n1833_01a:0818a08": "過。為如外境是所知故證識是無。為如內",
    "T43n1833_01a:0818a09": "境是所知故證識為有。",
    "T43n1833_01a:0818a10": "疏。依遠行等教者。按瑜伽論五十七云。依",
    "T43n1833_01a:0818a11": "何根處說遠行等。答依意根處。由於前際",
    "T43n1833_01a:0818a12": "無始時故。遍緣一切所知境故。名為遠行。",
    "T43n1833_01a:0818a13": "諸心相續一一轉故。無主宰故。名為獨行。",
    "T43n1833_01a:0818a14": "無色．無見。亦無對故。名為無身。依止色故",
    "T43n1833_01a:0818a15": "名寢於窟。疏所釋者依無性解也。",
    "T43n1833_01a:0818a16": "疏。依五根所行境等者。無性攝論第四釋此",
    "T43n1833_01a:0818a17": "經云。謂此五根所行境界。唯是意識一一各",
    "T43n1833_01a:0818a18": "別能領受義。既云意識一一別受。明無餘",
    "T43n1833_01a:0818a19": "識　問楞伽．涅槃皆明一識。此師所立乃",
    "T43n1833_01a:0818a20": "扶彼經。云何論主判為邪執　答有義楞伽",
    "T43n1833_01a:0818a21": "意說。七依八種而方得生。故言第八起諸",
    "T43n1833_01a:0818a22": "識浪。非說第八轉作餘七。涅槃經意。以彼",
    "T43n1833_01a:0818a23": "六識識性是同故立一識。依根分六。非六",
    "T43n1833_01a:0818a24": "體一名為一識。如彼經云。如一色性隨五",
    "T43n1833_01a:0818a25": "根緣得五塵名。豈言一色體即一耶。五境",
    "T43n1833_01a:0818a26": "雖別變礙義同。同一蘊攝故說名一色。識亦",
    "T43n1833_01a:0818a27": "應爾。了別性同一蘊攝故。故名一識。故涅",
    "T43n1833_01a:0818a28": "槃經第十四云。眼識性異。乃至意識性異。是",
    "T43n1833_01a:0818a29": "故無常。若但一體云何言異。故如前會。不",
    "T43n1833_01a:0818b01": "爾前後豈自柕楯。又涅槃經三十九云。譬",
    "T43n1833_01a:0818b02": "如一火因木．草等名木等火。意識亦爾。因",
    "T43n1833_01a:0818b03": "眼根等名眼等識者。此顯六識同意處故",
    "T43n1833_01a:0818b04": "總名意識。餘文准會。其理可悉。",
    "T43n1833_01a:0818b05": "疏。第四經部等計者。問意明無所。明三所",
    "T43n1833_01a:0818b06": "等豈扶本意　答全無分無總名為無。不",
    "T43n1833_01a:0818b07": "爾分無四計何攝。故疏總言亦無失矣。故大",
    "T43n1833_01a:0818b08": "毘婆沙論一百四十二云。尊者覺天作如是",
    "T43n1833_01a:0818b09": "說。諸有為法有二自性。一者大種。二者謂",
    "T43n1833_01a:0818b10": "心。離大種外無所造色。離心無所。諸色皆",
    "T43n1833_01a:0818b11": "是大種差別。非色皆是心之差別。若經部師",
    "T43n1833_01a:0818b12": "自有二釋。一譬喻師唯心無所。同覺天計。",
    "T43n1833_01a:0818b13": "二有心所四釋不同。故順正理論第十一云。",
    "T43n1833_01a:0818b14": "謂執別有心所論者。於心所中多興諍論。",
    "T43n1833_01a:0818b15": "或唯說三大地法。或唯說四。或說有十。",
    "T43n1833_01a:0818b16": "或說十四　解云。如次說受．想．思。說四",
    "T43n1833_01a:0818b17": "加觸。說十即是十大地法。十四加貪．及嗔．",
    "T43n1833_01a:0818b18": "癡．慢。",
    "T43n1833_01a:0818b19": "論。故作斯論者。此之結文前之二師亦合有",
    "T43n1833_01a:0818b20": "之。上言今造此論一句。後之二師理亦合",
    "T43n1833_01a:0818b21": "有。不可繁重故互影顯。",
    "T43n1833_01a:0818b22": "疏。第二科是三分者。有云相．見．自證名為",
    "T43n1833_01a:0818b23": "三分　詳曰。不然。三分本是陳那立故。又",
    "T43n1833_01a:0818b24": "亦應言四分．二分成立唯識。護法．難陀釋",
    "T43n1833_01a:0818b25": "此論故。又復如何以三分成。三十頌中三",
    "T43n1833_01a:0818b26": "各攝幾。全無行相成焉有矣。",
    "T43n1833_01a:0818b27": "疏。准瑜伽攝論等者。瑜伽者相應之義。境．",
    "T43n1833_01a:0818b28": "行．果三並相應故。即所詮也。論從所詮名",
    "T43n1833_01a:0818b29": "瑜伽論。攝論正宗明十殊勝。十殊勝者。前八",
    "T43n1833_01a:0818c01": "是因後二為果。就前八中。初二是境。次六",
    "T43n1833_01a:0818c02": "是智。智即行也。斯之二論正宗所明。唯境．",
    "T43n1833_01a:0818c03": "行．果。唯識准彼亦境．行．果為正所宗。",
    "T43n1833_01a:0818c04": "疏。心與境冥等者。歎聖心智親證於境。離",
    "T43n1833_01a:0818c05": "其妄執曰與境冥。體妙殊勝功能莫方。得",
    "T43n1833_01a:0818c06": "斯勝德名為神會　有云。如次配後．本智。",
    "T43n1833_01a:0818c07": "又云本智緣如名心境冥。世第一法名之為",
    "T43n1833_01a:0818c08": "智。見道名神　詳曰。雖為穿鑿全無所",
    "T43n1833_01a:0818c09": "據。有何所以。後得．本智別名心智。本智之",
    "T43n1833_01a:0818c10": "境而名神耶。如何有漏與無漏見而有會",
    "T43n1833_01a:0818c11": "義。",
    "T43n1833_01a:0818c12": "疏。以八轉聲釋世間等者。按彼經四百九十",
    "T43n1833_01a:0818c13": "八云。是六波羅密何因緣故。名為世間及",
    "T43n1833_01a:0818c14": "出世間。舍利子。世間者。謂六波羅密是世",
    "T43n1833_01a:0818c15": "間故。乃至依世間故名為世間。舍利子。出",
    "T43n1833_01a:0818c16": "世間者。謂此六波羅密是出世間故。拔出",
    "T43n1833_01a:0818c17": "世間故。由世間出故。為世間出故。從世",
    "T43n1833_01a:0818c18": "間出故。世間之出故。依世間出故。名出世",
    "T43n1833_01a:0818c19": "間　詳曰。准此經文。疏所引云是世間出名",
    "T43n1833_01a:0818c20": "世間者。出字賸也。題卷亦誤。",
    "T43n1833_01a:0818c21": "疏。後後遂有相見等者。問相．見二分發乎",
    "T43n1833_01a:0818c22": "無始。云何後後方遂有耶　答約更增說。",
    "T43n1833_01a:0818c23": "如法華言來入此宅。又縱無始際相．見亦",
    "T43n1833_01a:0818c24": "因熏習。熏習後起。熏習相．見起非一。故言",
    "T43n1833_01a:0818c25": "後後。",
    "T43n1833_01a:0818c26": "疏。若安惠解至別無依總無等者。有義。聖教",
    "T43n1833_01a:0818c27": "我法所執既無。如何聖教亦無依無。故應別",
    "T43n1833_01a:0818c28": "解。彼宗世間所說我法。及一分聖教菩薩．二",
    "T43n1833_01a:0819a01": "乘所變現者。此無依無。由有漏心皆名",
    "T43n1833_01a:0819a02": "執故。若諸菩薩無漏心現及佛現者。皆強施",
    "T43n1833_01a:0819a03": "設。義依於體不違正理。問若爾二分皆是",
    "T43n1833_01a:0819a04": "所執。彼無二分依何假說。答安惠解云。說",
    "T43n1833_01a:0819a05": "依二分且依世間．一分聖教。若無漏心佛",
    "T43n1833_01a:0819a06": "所現者。此等皆依自證假說。又此亦得依",
    "T43n1833_01a:0819a07": "識所變。自證分中分別說有能所變故。若",
    "T43n1833_01a:0819a08": "依此釋說所變言未皆說名相．見二分",
    "T43n1833_01a:0819a09": "　詳曰。除佛以外餘無漏心。相傳二釋。一云有",
    "T43n1833_01a:0819a10": "執。有二分故。一云無執。無漏二分非虛妄",
    "T43n1833_01a:0819a11": "故。第八論云。八識心．心所有漏所攝皆有",
    "T43n1833_01a:0819a12": "執故。已簡無漏。或無漏心皆無相．見。疏中",
    "T43n1833_01a:0819a13": "且依第一義說。二分既執諸佛便無。所以我",
    "T43n1833_01a:0819a14": "法不依佛立。依餘聖者有漏心說。名無依",
    "T43n1833_01a:0819a15": "無。據斯一義理亦何失。具如義燈。",
    "T43n1833_01a:0819a16": "疏。此所變之能變有三種者。論言此者此其",
    "T43n1833_01a:0819a17": "所變。所變體者即見．相分　有義。此有二",
    "T43n1833_01a:0819a18": "義。一云此者此能變識。二云此者此我法",
    "T43n1833_01a:0819a19": "二。此我法二所依見．相能變之識有三種故",
    "T43n1833_01a:0819a20": "　詳曰。本釋為正。何所以者。夫言此者指",
    "T43n1833_01a:0819a21": "陳之義。前言我法依識所變。既云所變必",
    "T43n1833_01a:0819a22": "有能變。故異前言此能變三。明知此言屬",
    "T43n1833_01a:0819a23": "於所變。若此能變文勢疎斷。又此我法亦",
    "T43n1833_01a:0819a24": "為不可。為言我法即是所變非是見．相。見．",
    "T43n1833_01a:0819a25": "相復非我法所依。既有斯濫。故從本疏。",
    "T43n1833_01a:0819a26": "疏。三法轉相依者。我法依相．見。相．見依識",
    "T43n1833_01a:0819a27": "體　問何故頌言我法名彼見．相為此",
    "T43n1833_01a:0819a28": "　答對自證分近．遠別故立彼．此言。三法轉",
    "T43n1833_01a:0819a29": "依遠．近別故。",
    "T43n1833_01a:0819b01": "疏。思量即識准前釋者。異熟兩釋但准持業。",
    "T43n1833_01a:0819b02": "何以故。既云思量。明非是種。種位無有思",
    "T43n1833_01a:0819b03": "量義故。故疏但言思量即識准於前釋。",
    "T43n1833_01a:0819b04": "疏。然濫第七者。問何故不言濫第八耶",
    "T43n1833_01a:0819b05": "　答第八通緣三種境故無濫不言　若爾第",
    "T43n1833_01a:0819b06": "六遍緣諸境。應不得名了別境識　答以",
    "T43n1833_01a:0819b07": "根對境得名了別　問根．境相對七．八應",
    "T43n1833_01a:0819b08": "然　詳曰。准此等妨言濫七．八亦應好",
    "T43n1833_01a:0819b09": "也。疏據顯相且言濫七。",
    "T43n1833_01a:0819b10": "疏。依第二三至相無別者。問何故不辨初勝",
    "T43n1833_01a:0819b11": "義耶　答初據勝義諦而有兩釋。一云初",
    "T43n1833_01a:0819b12": "體即第二俗。第二俗中可言八別。故除初",
    "T43n1833_01a:0819b13": "真。二云初真體雖即第二俗。俗劣真勝。故初",
    "T43n1833_01a:0819b14": "真中亦無八別。今依初釋故除初真。如下",
    "T43n1833_01a:0819b15": "第七疏自兩解。",
    "T43n1833_01a:0819b16": "疏。亦非體類別有九識者。此解意云。非是體",
    "T43n1833_01a:0819b17": "別。類別合有九識。",
    "T43n1833_01a:0819b18": "疏。濫隣近者。問全取他名可云隣近。今言",
    "T43n1833_01a:0819b19": "異熟．思量．了別自他俱說。何成隣近　答",
    "T43n1833_01a:0819b20": "隣近釋者。取俱時法以立自名。若無及言。",
    "T43n1833_01a:0819b21": "恐言異熟由與思量．了別俱時。異熟名為",
    "T43n1833_01a:0819b22": "思量．了別。亦無失矣。六釋差別具如法苑",
    "T43n1833_01a:0819b23": "決擇明之。",
    "T43n1833_01a:0819b24": "疏。合作二文科者。初略釋頌所有論文分",
    "T43n1833_01a:0819b25": "為二段。一別解三句合為一段。二總解",
    "T43n1833_01a:0819b26": "二句。合為一段。有兩種合故名合作二",
    "T43n1833_01a:0819b27": "文科也。",
    "T43n1833_01a:0819b28": "疏。總作三文科者。初略釋頌一段論文。總",
    "T43n1833_01a:0819b29": "為三段名總三文。",
    "T43n1833_01a:0819c01": "疏。前是共相等者。軌名為前。餘前後等皆准",
    "T43n1833_01a:0819c02": "此知。又前四對。不約次第以配軌持。取",
    "T43n1833_01a:0819c03": "義配也　有義軌唯有法。持亦通無。此一盡",
    "T43n1833_01a:0819c04": "理。許無義宗能生解者。約無本質。非無",
    "T43n1833_01a:0819c05": "影像能生心也。故下論云。緣用必依實有",
    "T43n1833_01a:0819c06": "體故　詳曰。若從其勝軌在有法。據但生",
    "T43n1833_01a:0819c07": "解無亦名軌。故瑜伽論五十二中。以五種",
    "T43n1833_01a:0819c08": "理成緣無識。識既緣無。豈非無法生物",
    "T43n1833_01a:0819c09": "解耶。若生物解何不名軌　若爾云何緣",
    "T43n1833_01a:0819c10": "用必實　答據生識體緣必有體。若行解",
    "T43n1833_01a:0819c11": "起因無亦生。如立我無豈不生彼我無行",
    "T43n1833_01a:0819c12": "解。故亦無違。疏等之意如燈具釋。",
    "T43n1833_01a:0819c13": "疏。十三住等者。問如佛法說祠授等者。何",
    "T43n1833_01a:0819c14": "亦不名我種種相　答有兩釋。一云且據",
    "T43n1833_01a:0819c15": "得聖及修行者。不說餘類。二云祠授等名",
    "T43n1833_01a:0819c16": "雖我別號。然非通稱。所以不取。若取一一",
    "T43n1833_01a:0819c17": "所有別名其數巨億。前解為正。",
    "T43n1833_01a:0819c18": "疏。二向不定者。略為二釋。一云唯第二向。",
    "T43n1833_01a:0819c19": "超越．次第有差別故。若次第者。斷欲修惑",
    "T43n1833_01a:0819c20": "前之五品所起四道。及第六品加行．無間總",
    "T43n1833_01a:0819c21": "名為向。若超越者。始從一坐順決擇分。見",
    "T43n1833_01a:0819c22": "十五心名之為向　二云。前二種向名二不",
    "T43n1833_01a:0819c23": "定。非唯第二。第二如前。第一向者前十五",
    "T43n1833_01a:0819c24": "心有斷修惑。有不斷者。先伏不伏有差",
    "T43n1833_01a:0819c25": "別故　詳曰。若據修惑斷．不斷別。第二可",
    "T43n1833_01a:0819c26": "通。若理教明行相殊別。前解為勝　問第",
    "T43n1833_01a:0819c27": "三．四向亦有不定。何唯言二　答據論所",
    "T43n1833_01a:0819c28": "舉。略不言餘。",
    "T43n1833_01a:0819c29": "疏。崇聚生因等者。崇聚即是積聚異名。是蘊",
    "T43n1833_01a:0820a01": "義也。俱舍頌云。聚．生門．種族。是蘊．處．界義",
    "T43n1833_01a:0820a02": "　釋曰。一切諸色略為一聚說名色蘊。由",
    "T43n1833_01a:0820a03": "此聚義蘊義得成。餘蘊亦爾　謂能生長",
    "T43n1833_01a:0820a04": "心．心所法故名為處。是能生長彼作用義",
    "T43n1833_01a:0820a05": "　如一山中有多銅鐵金銀等族說名多",
    "T43n1833_01a:0820a06": "界。如是一身有十八類諸法種族名十八",
    "T43n1833_01a:0820a07": "界。此中種族是生本義。如是眼等誰之生本。",
    "T43n1833_01a:0820a08": "謂同類因。",
    "T43n1833_01a:0820a09": "疏。餘三善巧者。所等有七。疏但列四。後三",
    "T43n1833_01a:0820a10": "不出。故言餘三。",
    "T43n1833_01a:0820a11": "疏。或四善巧者。論舉三種等言等四。成七",
    "T43n1833_01a:0820a12": "善巧。如燈列也　問善巧何義　答善巧是",
    "T43n1833_01a:0820a13": "智。蘊等是境。智緣蘊等名蘊善巧。蘊等從",
    "T43n1833_01a:0820a14": "智亦名善巧　問按大菩薩藏經第八及",
    "T43n1833_01a:0820a15": "十說十善巧。一依趣善巧。即是四依。謂依",
    "T43n1833_01a:0820a16": "義等。二資糧。謂福智二。三念住。謂四念住。",
    "T43n1833_01a:0820a17": "四四正勝。謂四正勤。五五道分。謂信等五根。",
    "T43n1833_01a:0820a18": "六覺分。謂七覺支。七道分。謂八聖道。八趣作",
    "T43n1833_01a:0820a19": "一道。所謂菩薩證大菩提等。九緣起。謂十",
    "T43n1833_01a:0820a20": "二緣。十一切法。謂為無為。與疏所列十何",
    "T43n1833_01a:0820a21": "不同　答中邊為治十我見故。經為菩薩",
    "T43n1833_01a:0820a22": "修波羅密多。各據一意立十不同。",
    "T43n1833_01a:0820a23": "疏。故以了別釋識之義者。有疏本云。釋識之",
    "T43n1833_01a:0820a24": "用故　有解云。若護法師見分名用。體依他",
    "T43n1833_01a:0820a25": "故。若安惠師見分無體　故自體上有了別",
    "T43n1833_01a:0820a26": "用。依他性收　詳曰。用字錯也。應從義言。",
    "T43n1833_01a:0820a27": "即護法師識自體分亦名了別。不須約見",
    "T43n1833_01a:0820a28": "顯識了別。",
    "T43n1833_01a:0820a29": "疏。彼五種類非定俱行者。除遍行外餘之心",
    "T43n1833_01a:0820b01": "所並種類也。即貪信等而不俱行　有云如",
    "T43n1833_01a:0820b02": "彼第八遍行起時。餘識遍行未必起故　詳",
    "T43n1833_01a:0820b03": "曰。不然。若以餘識遍行不起故但言心。亦",
    "T43n1833_01a:0820b04": "可餘識不常時行。八遍恒起但言心所。故",
    "T43n1833_01a:0820b05": "知不可。",
    "T43n1833_01a:0820b06": "疏。識俱有者。性與識俱而復是有。",
    "T43n1833_01a:0820b07": "疏。論唯二依他性者。攝論第四如下引之。",
    "T43n1833_01a:0820b08": "疏。不爾如何名他心智者。若也不許除緣",
    "T43n1833_01a:0820b09": "如智餘皆有相。即他心智而不得成。",
    "T43n1833_01a:0820b10": "疏。後得智等不外取者。釋所以也。既不外",
    "T43n1833_01a:0820b11": "取。若不變相如何可說名知他心。若言外",
    "T43n1833_01a:0820b12": "取不變相者。應親得彼。何名唯識。",
    "T43n1833_01a:0820b13": "疏。如大造色者。如能所造雖各別種。然由",
    "T43n1833_01a:0820b14": "能造所造方起得能造名。要由其心境方",
    "T43n1833_01a:0820b15": "生故。故言唯識　問心所亦由心王方起應",
    "T43n1833_01a:0820b16": "名識變　答但見．相二由識而生。復是識",
    "T43n1833_01a:0820b17": "上能所緣用故。說別種者是同種類。復是識",
    "T43n1833_01a:0820b18": "用親所取故。心所不然。又亦自別起見．相",
    "T43n1833_01a:0820b19": "故。何得相例。",
    "T43n1833_01a:0820b20": "疏。似依他有二分體無者。似彼依他有體之",
    "T43n1833_01a:0820b21": "法。自體是無。",
    "T43n1833_01a:0820b22": "疏。如自證分相貌亦有者。舉所似也。如者",
    "T43n1833_01a:0820b23": "似也。似他自證相貌現也。",
    "T43n1833_01a:0820b24": "疏。無明支通三性者。夫無明俱必有其執。",
    "T43n1833_01a:0820b25": "三性心內既有無明。明知三性必皆有執",
    "T43n1833_01a:0820b26": "　問若護法宗如何會彼　答未見護法會彼",
    "T43n1833_01a:0820b27": "之文。取護法宗相傳多釋。一云據第七識",
    "T43n1833_01a:0820b28": "相應無明。遍前六識三性位故名通三性。",
    "T43n1833_01a:0820b29": "二云隨有宗說。彼約分位以辨緣生。無明",
    "T43n1833_01a:0820c01": "支位所有五蘊皆名無明。故通三性。三云",
    "T43n1833_01a:0820c02": "法執為無明地。以此為緣名通三性　詳",
    "T43n1833_01a:0820c03": "曰。三解俱非。第一非者。第七無明豈無明",
    "T43n1833_01a:0820c04": "支。發總別業方名支故。第二非者。有宗但",
    "T43n1833_01a:0820c05": "說無明位蘊總名無明。不說彼位五蘊善",
    "T43n1833_01a:0820c06": "俱。若善等俱即行支故。第三非者。不障法",
    "T43n1833_01a:0820c07": "執得名無明。執等正起如何得與善等心",
    "T43n1833_01a:0820c08": "並云通三性　今為一釋。據第七識無明",
    "T43n1833_01a:0820c09": "而說　何名為支　答由第七識無明力故。",
    "T43n1833_01a:0820c10": "餘六識等方起無明能發於業。雖非支體",
    "T43n1833_01a:0820c11": "為支遠緣假名為支。據此義邊名通三",
    "T43n1833_01a:0820c12": "性。餘人不簡故不同也。",
    "T43n1833_01a:0820c13": "疏。二執遍等者。二執俱依相．見二分名之",
    "T43n1833_01a:0820c14": "為遍　問何故自證但法執依　答實為二",
    "T43n1833_01a:0820c15": "依。為法依顯。有軌持故。故偏言之。主宰",
    "T43n1833_01a:0820c16": "義隱。隱我不說。",
    "T43n1833_01a:0820c17": "疏。非有似有者。不同真如是真實有名為",
    "T43n1833_01a:0820c18": "非有。從緣生故非體全無名為似有。",
    "T43n1833_01a:0820c19": "疏。我名能見等者。准彼宗計。眼等諸根名",
    "T43n1833_01a:0820c20": "見．覺等。我能領知覺彼根等見．覺等事。即",
    "T43n1833_01a:0820c21": "據根本說我能見。計思為我。其義可知",
    "T43n1833_01a:0820c22": "　有義由於能取施設彼二。故說依見立我",
    "T43n1833_01a:0820c23": "法名。理實但依相分施說。親所遍計唯相",
    "T43n1833_01a:0820c24": "分故。又解言依二分通能所計。見能施設。",
    "T43n1833_01a:0820c25": "相所施設處。此解應合唯識玄宗。由能遍",
    "T43n1833_01a:0820c26": "計及所遍計。方可施設所執性故。疏中總",
    "T43n1833_01a:0820c27": "說不分別也　詳曰。若無計我為能緣者。",
    "T43n1833_01a:0820c28": "可如所斷。若計能緣何不依見。見是能緣",
    "T43n1833_01a:0820c29": "似所執故。由此故言似我法也。又今正",
    "T43n1833_01a:0821a01": "辨施設我法處。不釋能所遍計之義。不",
    "T43n1833_01a:0821a02": "可說言據能所計言見相也。設約遍計",
    "T43n1833_01a:0821a03": "世間我法可如所釋。聖教我法其義如何。",
    "T43n1833_01a:0821a04": "豈聖我法亦唯遍計。況論明言依斯二分",
    "T43n1833_01a:0821a05": "施說我法。若唯依相執我能緣。相分與我",
    "T43n1833_01a:0821a06": "無不相似。有何所以依相施設。故疏所斷",
    "T43n1833_01a:0821a07": "理甚明矣。",
    "T43n1833_01a:0821a08": "疏。攝論說唯二義者。按無性論第四本論",
    "T43n1833_01a:0821a09": "云。云何安立如是諸識成唯識性略由三",
    "T43n1833_01a:0821a10": "相。一由唯識無有義故。二由二性有相",
    "T43n1833_01a:0821a11": "有見。二識別故。三由種種行相生起。唯識",
    "T43n1833_01a:0821a12": "者是無義故。所說唯言專為遣義。由二性",
    "T43n1833_01a:0821a13": "者謂見及相。於一識中二分俱轉不即不",
    "T43n1833_01a:0821a14": "離。由種種者。二分各有種種行相俱時而",
    "T43n1833_01a:0821a15": "起。廣如彼論。",
    "T43n1833_01a:0821a16": "疏。執說我法者。執唯世間。說即聖教。",
    "T43n1833_01a:0821a17": "疏。見變似能取亦相分攝者。此釋難陀不",
    "T43n1833_01a:0821a18": "依見分立我法意。見分所變似能取相不",
    "T43n1833_01a:0821a19": "異相分。故我法二但依相立。與護法等義",
    "T43n1833_01a:0821a20": "不同者隨作者意。不可齊責。",
    "T43n1833_01a:0821a21": "疏。如敘本有至此中破之者。此護月師不釋",
    "T43n1833_01a:0821a22": "天親三十唯識。為共護法同時而出義有",
    "T43n1833_01a:0821a23": "乖舛。故敘破之。",
    "T43n1833_01a:0821a24": "疏。如世說火口不被燒者。問名詮於火。名若",
    "T43n1833_01a:0821a25": "得火名令被燒。何難燒口　答名依於聲。",
    "T43n1833_01a:0821a26": "聲發於口。聲．名二法皆非可燒。故難所發",
    "T43n1833_01a:0821a27": "令燒於口。",
    "T43n1833_01a:0821a28": "疏。此所變者至但說似情者。問前明護法。以",
    "T43n1833_01a:0821a29": "有似無。以內似外。今說似情。情豈是外。",
    "T43n1833_01a:0821b01": "及無體耶　答實但似情及似於內。言似",
    "T43n1833_01a:0821b02": "外等約彼執情所執相說。所執之相是所",
    "T43n1833_01a:0821b03": "遍計。體是無故。故疏前後望義說別。亦不",
    "T43n1833_01a:0821b04": "相違。有義論言似二分者。而有二釋。一云",
    "T43n1833_01a:0821b05": "相似名似。如疏所辨。二云以非實故說為",
    "T43n1833_01a:0821b06": "似也。非謂似言別有所似。後說為勝。聖教",
    "T43n1833_01a:0821b07": "我法亦此中說。不可說名似所執故。或通",
    "T43n1833_01a:0821b08": "二釋攝義方終。",
    "T43n1833_01a:0821b09": "疏。不許末那有法執者。問何所以耶　答論",
    "T43n1833_01a:0821b10": "說第七四惑相應謂我見等。不言法故　問",
    "T43n1833_01a:0821b11": "何故餘識許有法執　答論言三界虛妄分",
    "T43n1833_01a:0821b12": "別。法執若無何成虛妄　若爾七無應非",
    "T43n1833_01a:0821b13": "虛妄　答我法皆妄。第七有我故亦虛妄。論",
    "T43n1833_01a:0821b14": "如下引。",
    "T43n1833_01a:0821b15": "疏。八識生至六七似我者。理實七識而似於",
    "T43n1833_01a:0821b16": "法。舉總數也。我據能執但言六．七。",
    "T43n1833_01a:0821b17": "疏。又解至識自體者。問後解意何　答若不",
    "T43n1833_01a:0821b18": "有此依他二似。自證以何為親所緣。見．相",
    "T43n1833_01a:0821b19": "無體不成緣故　若爾後解乃為其勝。何斷",
    "T43n1833_01a:0821b20": "難知　答若以堅執方無體者。護法何別。",
    "T43n1833_01a:0821b21": "護法豈許所執二分是依他耶。又自證變依",
    "T43n1833_01a:0821b22": "他性者名為相．見。依此堅執為我法者。",
    "T43n1833_01a:0821b23": "名似我法復有何失。若許爾者不殊護法。",
    "T43n1833_01a:0821b24": "由此難知　若爾前解即自證分無親緣失",
    "T43n1833_01a:0821b25": "　答有體為緣是護法義。安惠許假得成",
    "T43n1833_01a:0821b26": "緣故。故前解勝。又准安惠。實法生假。如自",
    "T43n1833_01a:0821b27": "證分生於相．見。假法生實。如自證分從自",
    "T43n1833_01a:0821b28": "種生。種子皆是第八相故　有義安惠能計．",
    "T43n1833_01a:0821b29": "所計皆自證分。謂依他起。依此堅執方名二",
    "T43n1833_01a:0821c01": "分。由此我法依自證立。說依二分立我",
    "T43n1833_01a:0821c02": "法者。是隨執心生所計著說。由此安惠亦",
    "T43n1833_01a:0821c03": "得說有無依於有。有體強說二種假也",
    "T43n1833_01a:0821c04": "　詳曰。此與本疏第二釋者名別意同。觀此",
    "T43n1833_01a:0821c05": "德意。取此為勝。今取疏斷。所以然者。疏",
    "T43n1833_01a:0821c06": "主躬參譯司親奉指誨。豈諸末學同年語",
    "T43n1833_01a:0821c07": "哉。亦猶三傳演經。餘二豈與丘明騁駕。",
    "T43n1833_01a:0821c08": "疏。然護法至變似我法者。問五．八如何云",
    "T43n1833_01a:0821c09": "似我法。答有見．相分似六．七識我法相．",
    "T43n1833_01a:0821c10": "見。非起二執名似我法。具如義燈。",
    "T43n1833_01a:0821c11": "疏。安惠至皆有執者。問安惠宗計。隨其所",
    "T43n1833_01a:0821c12": "緣能取．所取執實有者。方是相．見。非一切",
    "T43n1833_01a:0821c13": "心皆緣二取。云何識皆有二分耶。答有義",
    "T43n1833_01a:0821c14": "隨所計度境未必俱。總說諸心可為四",
    "T43n1833_01a:0821c15": "句。有唯相非見。謂五．八識。有唯見非相。謂",
    "T43n1833_01a:0821c16": "第七識。有二分俱有。謂第六識。有二分俱無。",
    "T43n1833_01a:0821c17": "謂無漏識。然第六識未必皆俱。意云諸識緣",
    "T43n1833_01a:0821c18": "於見．相有差別也　詳曰。今觀此釋。答問",
    "T43n1833_01a:0821c19": "不盡。復非至當。元本不問緣境差別答故",
    "T43n1833_01a:0821c20": "非當。不說二分生之所由。斯為不盡。二分",
    "T43n1833_01a:0821c21": "生由正辨如燈　今又釋云。雖隨緣一。有",
    "T43n1833_01a:0821c22": "漏識起必有能緣．所緣之相。闕一不可。故",
    "T43n1833_01a:0821c23": "復識起二分俱生。非由所緣具見．相二後",
    "T43n1833_01a:0821c24": "二分起　問有漏皆執。豈有漏心自證分等",
    "T43n1833_01a:0821c25": "皆非現量　答有義義或可然　若爾雜集",
    "T43n1833_01a:0821c26": "如何眼等說名現量　答安惠但合本．釋。",
    "T43n1833_01a:0821c27": "同部非即以彼為定量故　詳曰。經亦明",
    "T43n1833_01a:0821c28": "言五識現量。今言非者豈非違教。正釋應",
    "T43n1833_01a:0821c29": "云。望執輕重名現非量。五．八執微故名現",
    "T43n1833_01a:0822a01": "量。亦如勝義．世俗善等。",
    "T43n1833_01a:0822a02": "疏。三釋如前者。釋前我法分別文中。三師",
    "T43n1833_01a:0822a03": "釋如是。",
    "T43n1833_01a:0822a04": "疏。無安惠解等者。前明安惠義有兩釋。此",
    "T43n1833_01a:0822a05": "據初義。思可知也。",
    "T43n1833_01a:0822a06": "論。但隨妄情至故說為假者。具辨如疏　有",
    "T43n1833_01a:0822a07": "義此二段文明世我法。但隨妄情等無體隨",
    "T43n1833_01a:0822a08": "情假。內識所變等以無依有假　詳曰。世間．",
    "T43n1833_01a:0822a09": "聖教皆明我法。何故多文唯說世間我法二",
    "T43n1833_01a:0822a10": "耶。又准何理知但明彼世間我法耶。縱亦",
    "T43n1833_01a:0822a11": "明彼聖教我法。違何文理。故疏正也。義周",
    "T43n1833_01a:0822a12": "備故。",
    "T43n1833_01a:0822a13": "疏。後解不依四勝義者。若依四勝相分雖",
    "T43n1833_01a:0822a14": "假。形於遍計是初勝義。既一向判名為非",
    "T43n1833_01a:0822a15": "實。故知但據殊勝說也。",
    "T43n1833_01a:0822a16": "疏。依人二諦者。總指前判二師所明及引論",
    "T43n1833_01a:0822a17": "等。勝人知故名為勝義。劣人所知名為世",
    "T43n1833_01a:0822a18": "俗。",
    "T43n1833_01a:0822a19": "疏。以上略明等者。此結我法分別下文。此所",
    "T43n1833_01a:0822a20": "結文本難陀義。護法兼明。護法不唯立二",
    "T43n1833_01a:0822a21": "分故。故屬難陀。同許有體故兼明也。",
    "T43n1833_01a:0822a22": "疏。心變似我法同分攝者。問心變似法相隨",
    "T43n1833_01a:0822a23": "蘊收。即蘊計我相應蘊攝　答即蘊計我相",
    "T43n1833_01a:0822a24": "實隨蘊。離蘊計我既無本質相。隨能變心",
    "T43n1833_01a:0822a25": "王．心所以判於蘊。即四蘊攝。疏言同分。且",
    "T43n1833_01a:0822a26": "據離蘊所計之我當情顯現遍常之相名法",
    "T43n1833_01a:0822a27": "同分。不說所變相分之體在法同分　又",
    "T43n1833_01a:0822a28": "所變相無多差別。相分是假。故同分收。同分",
    "T43n1833_01a:0822a29": "寬故。前解為勝。",
    "T43n1833_01a:0822b01": "論。一者執體周遍等者。問何要周遍　答按",
    "T43n1833_01a:0822b02": "廣百論第三。敘云一類外道執。我周遍於一",
    "T43n1833_01a:0822b03": "切處受苦．樂故。我無形質。亦無動作。不",
    "T43n1833_01a:0822b04": "可隨身往來生死。故知內我遍於一切。",
    "T43n1833_01a:0822b05": "論。二者執我隨身不定等者。問立意云何",
    "T43n1833_01a:0822b06": "　答廣百論云。一類外道作如是言。我若周遍",
    "T43n1833_01a:0822b07": "如虛空者。不應隨身受諸苦樂。如空界",
    "T43n1833_01a:0822b08": "無所往來。其性湛然非作．受者。是故我性",
    "T43n1833_01a:0822b09": "應如色等隨所依身形量不定。雖無形",
    "T43n1833_01a:0822b10": "礙。而有所依轉變。隨身受諸苦樂。雖依形",
    "T43n1833_01a:0822b11": "質有卷有舒。而我體性無生無滅。如渧油",
    "T43n1833_01a:0822b12": "水。隨水廣狹雖有卷舒而無增減。",
    "T43n1833_01a:0822b13": "論。三者執我如一極微等者。意復云何　答",
    "T43n1833_01a:0822b14": "廣百論云。一類外道復作是言。若我體性隨",
    "T43n1833_01a:0822b15": "形量者。即應如身有分有變。又汝執我",
    "T43n1833_01a:0822b16": "隨所依身。似水依堤。如油遂水。是則",
    "T43n1833_01a:0822b17": "此我如彼水．油。既變既易。或非常非一。",
    "T43n1833_01a:0822b18": "引此為喻而言。我體為常為一與理相",
    "T43n1833_01a:0822b19": "違。是故我體住於身內。形量極細如一極",
    "T43n1833_01a:0822b20": "微。不可分析。體常無變。動慮．動身能作．",
    "T43n1833_01a:0822b21": "能受。",
    "T43n1833_01a:0822b22": "疏。如一瞿聲別目於牛者。一瞿聲中詮於九",
    "T43n1833_01a:0822b23": "義。獸是一數。總括一切走獸之屬。若言於",
    "T43n1833_01a:0822b24": "牛即總獸中之一別也　俱舍論第五云。於",
    "T43n1833_01a:0822b25": "九義中共立一瞿聲。故有頌言。方．獸．地．光．",
    "T43n1833_01a:0822b26": "言。金剛．眼．天．水。於斯九種義。智者立瞿",
    "T43n1833_01a:0822b27": "聲。",
    "T43n1833_01a:0822b28": "疏如伏犧等者。能伏犧牲故名伏犧。有智",
    "T43n1833_01a:0822b29": "者伏犧帝主。",
    "T43n1833_01a:0822c01": "疏。如汝虛空者。問准數論師。空．唯量者轉",
    "T43n1833_01a:0822c02": "變無常。常因不轉。豈非喻有能立不成",
    "T43n1833_01a:0822c03": "　答傳三釋。一云彼宗空有二種。謂常．無常。",
    "T43n1833_01a:0822c04": "常非諦攝。以無為故。亦猶佛法無為不在",
    "T43n1833_01a:0822c05": "蘊中攝。故論指常空而以為喻。二云即此",
    "T43n1833_01a:0822c06": "一量合破二宗。常遍之因別屬勝．數遍唯",
    "T43n1833_01a:0822c07": "數論。常遍俱對勝論師宗。三云如因明法",
    "T43n1833_01a:0822c08": "因．喻不極更作比量而成立之。今此亦爾。",
    "T43n1833_01a:0822c09": "先成空常後將為喻。量云。汝所執虛空。應",
    "T43n1833_01a:0822c10": "非轉變無常。許遍故。如汝神我等。",
    "T43n1833_01a:0822c11": "疏。常遍之因亦犯隨一者。汎爾常遍非自不",
    "T43n1833_01a:0822c12": "許。今明我有。故自宗無成隨一也。今即因",
    "T43n1833_01a:0822c13": "有所依不成。有法之我自不許有。常遍之",
    "T43n1833_01a:0822c14": "因無所依故。",
    "T43n1833_01a:0822c15": "疏。若大乘至違宗者。違有二義。一云自許",
    "T43n1833_01a:0822c16": "有我。今復破之故成違自　問破受苦",
    "T43n1833_01a:0822c17": "樂不破我體。何成違自　答破受苦樂",
    "T43n1833_01a:0822c18": "本為破我。不爾破誰不受苦樂。二云自聖",
    "T43n1833_01a:0822c19": "教中不說有我。今者許有故成違自。前解",
    "T43n1833_01a:0822c20": "勝也。",
    "T43n1833_01a:0822c21": "疏。許義同故者。許與執言其義同也。是以論",
    "T43n1833_01a:0822c22": "中但有執字　有云解因明者共許於彼",
    "T43n1833_01a:0822c23": "他因喻上而置執言　詳曰。全成虛搆。前",
    "T43n1833_01a:0822c24": "解為正。",
    "T43n1833_01a:0822c25": "疏。如同處不相離色等者。按瑜伽論六十五。",
    "T43n1833_01a:0822c26": "有三種不相離色。一一處不相離者。謂諸大",
    "T43n1833_01a:0822c27": "種及所造色。同住一處　釋一即同也。能",
    "T43n1833_01a:0822c28": "造．所造更互相望。大小量等互相涉入不相",
    "T43n1833_01a:0822c29": "障礙。處所無異名為同處。無別極微二處",
    "T43n1833_01a:0823a01": "而住名不相離。且如一眼七物相望。互相",
    "T43n1833_01a:0823a02": "涉入同一處住。謂眼．身根．色．香．味．觸．能造",
    "T43n1833_01a:0823a03": "地大七各極微同一處也　問所造有六。能",
    "T43n1833_01a:0823a04": "造何一　答有二釋。一云雖一地大通能造",
    "T43n1833_01a:0823a05": "六。故能造一。二云有六。不爾所造六。云何",
    "T43n1833_01a:0823a06": "別言能造一。據地頭同合而言也。如言",
    "T43n1833_01a:0823a07": "一眼七極微成。而實一根有無量微。但言七",
    "T43n1833_01a:0823a08": "者據類談也。能造亦然　二相雜不相離者",
    "T43n1833_01a:0823a09": "　釋如一眼根有多極微。一根微處七物同",
    "T43n1833_01a:0823a10": "住。以此七物對彼七物。雖非同處然相和",
    "T43n1833_01a:0823a11": "雜隣近而住名之為和。七七各別名之為",
    "T43n1833_01a:0823a12": "雜。無間隔故名不相離　故瑜伽論第三",
    "T43n1833_01a:0823a13": "云。和雜不相離者。則此大種極微。與餘聚集",
    "T43n1833_01a:0823a14": "能造所造色處俱故　釋是前同處不相離",
    "T43n1833_01a:0823a15": "處所有極微。名此大種極微等也　三和合",
    "T43n1833_01a:0823a16": "不相離者。又若有聚集。或麻豆等為諸膠蜜",
    "T43n1833_01a:0823a17": "及沙糖等之所攝持　釋異大所造二聚和",
    "T43n1833_01a:0823a18": "合。如多豆等雖以蜜等之所攝持。和合一",
    "T43n1833_01a:0823a19": "聚。然不相涉入。復是異大所造異聚相望故",
    "T43n1833_01a:0823a20": "名和合。不相離者無間隔也。略示大網。具",
    "T43n1833_01a:0823a21": "如彼鈔。",
    "T43n1833_01a:0823a22": "疏。有情共果至一切我處無別者。共果山等",
    "T43n1833_01a:0823a23": "雖處無別。體非是我。然是所受。可一受時",
    "T43n1833_01a:0823a24": "餘不能受。我能作受。豈得相例。",
    "T43n1833_01a:0823a25": "疏。又以業果身為因等者。宗．喻同前。改前",
    "T43n1833_01a:0823a26": "因云。業果及身與諸我合故。思可知也。",
    "T43n1833_01a:0823a27": "疏。前說三計皆是計攝者。問數論我思。思",
    "T43n1833_01a:0823a28": "即行蘊。如何前三皆離蘊攝　答雖我是思。",
    "T43n1833_01a:0823a29": "而不說思是行蘊故　若爾思在何蘊所",
    "T43n1833_01a:0823b01": "收　答彼不立蘊故非蘊攝　此亦不然。",
    "T43n1833_01a:0823b02": "如即蘊我佛法談彼。非他宗中許在蘊也。",
    "T43n1833_01a:0823b03": "思我應爾　答即蘊計者雖不言蘊。然指",
    "T43n1833_01a:0823b04": "五蘊以為其我。而數論師自言。思我離心．",
    "T43n1833_01a:0823b05": "心所別有自體。故廣百論第三云。數論外道",
    "T43n1833_01a:0823b06": "作如是言。思即是我。其性常住。彼論破云。",
    "T43n1833_01a:0823b07": "如是思我離心心所別有體相難可了知。",
    "T43n1833_01a:0823b08": "故知思我非即心所。是離蘊攝　問前言依",
    "T43n1833_01a:0823b09": "見立我法者如數論師。豈不鉾楯　答言",
    "T43n1833_01a:0823b10": "離蘊等據彼宗說。言依見立佛法談彼。",
    "T43n1833_01a:0823b11": "故前後疏不相違也。",
    "T43n1833_01a:0823b12": "疏。大乘一念即俱得緣等者。有無本質悉緣",
    "T43n1833_01a:0823b13": "名俱。有宗要有質．影心緣。若但闕質心即",
    "T43n1833_01a:0823b14": "不起名獨不生。經部相．質俱無心生名俱",
    "T43n1833_01a:0823b15": "得起。此乃總結前三宗別　問有宗自許第",
    "T43n1833_01a:0823b16": "六識緣空花等不。若許緣者。此即緣無心",
    "T43n1833_01a:0823b17": "亦得起。若不許者即違聖教　答彼雖許",
    "T43n1833_01a:0823b18": "緣。然託實花方乃緣之。緣空花時隨依",
    "T43n1833_01a:0823b19": "三世實花同緣。許三世法皆實有故。餘皆",
    "T43n1833_01a:0823b20": "准知。",
    "T43n1833_01a:0823b21": "疏。量云我應非常等者。問計我則蘊。我既是",
    "T43n1833_01a:0823b22": "常。蘊亦應爾。不爾如何言我即蘊。故知蘊",
    "T43n1833_01a:0823b23": "常。今以為喻。喻闕所立　答有二釋。一云。",
    "T43n1833_01a:0823b24": "先以量成令蘊無常。然後為喻。量云。蘊定",
    "T43n1833_01a:0823b25": "無常。待眾緣故。如瓶盆等。又若彼立蘊為",
    "T43n1833_01a:0823b26": "常者。有違世間。世間共知蘊無常故　二",
    "T43n1833_01a:0823b27": "云彼雖計我體即是蘊。許無常我即名常",
    "T43n1833_01a:0823b28": "　若爾云何名我即蘊　答豈責群瞽而墜",
    "T43n1833_01a:0823b29": "坑乎。下別破中亦有其妨。釋應同此。故不",
    "T43n1833_01a:0823c01": "別出。",
    "T43n1833_01a:0823c02": "疏。根及屬色者。即扶根塵名為屬色。屬於",
    "T43n1833_01a:0823c03": "根故。亦有本云根及塵色。語雖有異而義",
    "T43n1833_01a:0823c04": "無違。",
    "T43n1833_01a:0823c05": "疏。及無表色等者。問此無表色即內色蘊。何",
    "T43n1833_01a:0823c06": "須今指　答雖內色蘊望以類別。故別破",
    "T43n1833_01a:0823c07": "之。",
    "T43n1833_01a:0823c08": "疏。如所標者。論中所言中離蘊我離蘊。即是",
    "T43n1833_01a:0823c09": "蘊不攝義。故此所標即是內也。",
    "T43n1833_01a:0823c10": "疏。然別有體等者。問若爾如何不是離蘊。復",
    "T43n1833_01a:0823c11": "與瑜伽第四類我而有何別　答雖別有",
    "T43n1833_01a:0823c12": "體。體與其蘊非即非離。彼第四計雖言",
    "T43n1833_01a:0823c13": "在蘊。蘊與其我而即有異。故不同也。",
    "T43n1833_01a:0823c14": "疏。若破俱句至無同喻者。龜毛等法雖不可",
    "T43n1833_01a:0823c15": "說以之為我可說非我。量云不可說非",
    "T43n1833_01a:0823c16": "我者。此一分宗龜毛喻而不得轉。故闕喻",
    "T43n1833_01a:0823c17": "也。",
    "T43n1833_01a:0823c18": "疏。應定說是蘊等者。略有二釋。一云雖復",
    "T43n1833_01a:0823c19": "雙云我與非我。他本計我。非我兼說。故應",
    "T43n1833_01a:0823c20": "雜云。如言我非我然體實唯我。雖言蘊非",
    "T43n1833_01a:0823c21": "蘊我應定是蘊　二云此是伏難。難云計",
    "T43n1833_01a:0823c22": "我與蘊不即不離。不即不離正是本計。明",
    "T43n1833_01a:0823c23": "我非我亦合本計。如何非我不是正破。為",
    "T43n1833_01a:0823c24": "此破云。應定是蘊。如似其我。我是正計。是",
    "T43n1833_01a:0823c25": "彼本義。疏取本意難令即蘊。例意同前。",
    "T43n1833_01a:0823c26": "疏。又量至故無過者。問為無為喻為取我上",
    "T43n1833_01a:0823c27": "為無為義。為取餘耶。答但取我上。具如義",
    "T43n1833_01a:0823c28": "燈　詳曰。設取我外為無為義為喻亦得。",
    "T43n1833_01a:0823c29": "餘有無為等有不可說義。有無為等而不在",
    "T43n1833_01a:0824a01": "彼我非我聚。我上既有不可說義。云何即在",
    "T43n1833_01a:0824a02": "我非我攝。喻有二立。可為正喻　問餘有",
    "T43n1833_01a:0824a03": "無為云何得有不可說義　答無為不得說",
    "T43n1833_01a:0824a04": "作有為。有為返此　若爾何故論云又既不",
    "T43n1833_01a:0824a05": "可說有為無為。豈餘有為等不可說作為",
    "T43n1833_01a:0824a06": "無為耶　答既兩句論成其一量。應須分",
    "T43n1833_01a:0824a07": "別。不可說者而舉因也。有無為者舉其喻",
    "T43n1833_01a:0824a08": "矣。因喻合言故無有失。若直准論。論中不",
    "T43n1833_01a:0824a09": "言不在聚等。如何宗云於我非我聚亦不",
    "T43n1833_01a:0824a10": "可說　問若取我外餘為無為。論說又亦。",
    "T43n1833_01a:0824a11": "又亦於誰　答由前難我而非是實。今更",
    "T43n1833_01a:0824a12": "難彼非我聚等故言又也。亦者亦彼餘有",
    "T43n1833_01a:0824a13": "為無為。餘有為無為有不可說。即不在於",
    "T43n1833_01a:0824a14": "我非我聚。我亦同彼故。故言亦也。更思。",
    "T43n1833_01a:0824a15": "疏。雖性體常至非共許故者。詳曰。此他比量。",
    "T43n1833_01a:0824a16": "犯他不定。何得非過。應改因云許非自",
    "T43n1833_01a:0824a17": "性作用或時有不起故。既簡自性便無不",
    "T43n1833_01a:0824a18": "定。或可自性安於宗中。而兼破之亦無其",
    "T43n1833_01a:0824a19": "失。然初解勝。本破我故。",
    "T43n1833_01a:0824a20": "論。若無思慮等者。詳曰。疏除僧佉。理實兼",
    "T43n1833_01a:0824a21": "破數論一分受果等之義。亦無其失。量云。",
    "T43n1833_01a:0824a22": "汝解脫實我應不能受涅槃樂果。許無思",
    "T43n1833_01a:0824a23": "慮故。猶如虛空。彼宗計我。得解脫時雖",
    "T43n1833_01a:0824a24": "無思慮。而能受彼涅槃樂果。故破無失。",
    "T43n1833_01a:0824a25": "論。理俱不成者。有義二釋。一云有慮無慮皆",
    "T43n1833_01a:0824a26": "不成故。二云若有慮者常住不成。若無慮",
    "T43n1833_01a:0824a27": "者作．受不成。",
    "T43n1833_01a:0824a28": "疏。若對吠世至如足等者。問勝論足等六句",
    "T43n1833_01a:0824a29": "何攝。答實句所收。即實句中四大為體。",
    "T43n1833_01a:0824b01": "論。若非我見所緣境者。有義二釋。一云同",
    "T43n1833_01a:0824b02": "疏。外道我體非我見緣。故下論云。若無我",
    "T43n1833_01a:0824b03": "見能證涅槃。次云若是我見境者。是設遮",
    "T43n1833_01a:0824b04": "也。若爾下云又諸我見不緣我等。豈不相",
    "T43n1833_01a:0824b05": "扶。答應說我云。我見有二。一執著我見。",
    "T43n1833_01a:0824b06": "二雖緣我而不執著。初染後淨。言無我見",
    "T43n1833_01a:0824b07": "得涅槃者據無染見。下立量破。破染我見",
    "T43n1833_01a:0824b08": "故無相扶。二云諸宗計我皆我見緣。故後二",
    "T43n1833_01a:0824b09": "量無相扶失。而言非我見緣者。是設遮也",
    "T43n1833_01a:0824b10": "　詳曰。若言我見有二種者。即彼我體亦",
    "T43n1833_01a:0824b11": "我見緣。云何得言非我見境。故知彼宗淨",
    "T43n1833_01a:0824b12": "我見者。不作我解不名我見。",
    "T43n1833_01a:0824b13": "疏。雖不作如解等者。無分別智雖復不作",
    "T43n1833_01a:0824b14": "真如之解。仍喚真如緣真如心緣。汝我應",
    "T43n1833_01a:0824b15": "爾。然彼本計而不許也。",
    "T43n1833_01a:0824b16": "成唯識論演祕卷第一本終"
}