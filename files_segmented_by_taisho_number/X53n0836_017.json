{
    "X53n0836_017:0094b01": "俱舍論疏卷第十七",
    "X53n0836_017:0094b02": "大慈恩寺沙門　神泰　述",
    "X53n0836_017:0094b03": "○分別賢聖品第六之三　論卷二十五",
    "X53n0836_017:0094b04": "自下第四有七行半頌明六種種性於中初一行半",
    "X53n0836_017:0094b05": "頌有明阿羅漢文中初牒前如前所說不動應果初",
    "X53n0836_017:0094b06": "盡智後起無生智二問諸阿羅漢如預流等有差別",
    "X53n0836_017:0094b07": "不三答亦有四問云何五舉頌答六釋頌本文中初",
    "X53n0836_017:0094b08": "釋上兩句二於此六中下釋第三第四句即此五種",
    "X53n0836_017:0094b09": "總名時愛心解脫以恒時愛護無攝聖道及心解脫",
    "X53n0836_017:0094b10": "擇滅故亦說名為時解脫者以要待眾緣具時方能",
    "X53n0836_017:0094b11": "入定及具眾緣方得解脫故略初要待言故但言時",
    "X53n0836_017:0094b12": "解脫如世具言此成蘇瓶略初此成言故但言蘇瓶",
    "X53n0836_017:0094b13": "由此五人要待眾緣具時方言入定謂待資具無病",
    "X53n0836_017:0094b14": "處等勝緣合時方入定故雖復得定及具勝緣方得",
    "X53n0836_017:0094b15": "解脫三釋第五第六句不動法性說名為後即此名",
    "X53n0836_017:0094b16": "為不動心解脫以無退動定及退心解脫故亦說名",
    "X53n0836_017:0094b17": "為不時解脫以不待時入定及不待時心解脫故謂",
    "X53n0836_017:0094b18": "三摩地隨欲現前不待勝緣和合時即能入定及解",
    "X53n0836_017:0094b19": "脫故或依暫時解脫建立時解脫名或依畢竟解脫",
    "X53n0836_017:0094b20": "名或依畢竟解脫建立不時解脫名以時解脫容有",
    "X53n0836_017:0094b21": "退隋時不時解脫無退墮時故此不動性從學位見",
    "X53n0836_017:0094b22": "至性生。",
    "X53n0836_017:0094b23": "自下第二有半頌明羅漢六性本始不同文中初問",
    "X53n0836_017:0094b24": "如是所明六羅漢性為是學地無有為後無學方得",
    "X53n0836_017:0094c01": "二答不定三問云何四舉頌答五釋頌本文中初釋",
    "X53n0836_017:0094c02": "頌本退法種性如是學地先有思法等五亦有無學",
    "X53n0836_017:0094c03": "方得謂有學地先來是思法性後得羅漢亦是思法",
    "X53n0836_017:0094c04": "性或有先來學地及羅漢是退法性後念根成思乃",
    "X53n0836_017:0094c05": "至不動隨應當說正理論六十七云言退者謂彼獲",
    "X53n0836_017:0094c06": "得如是類根安住此根為退緣會便退所得無退緣",
    "X53n0836_017:0094c07": "者便槃涅槃或有勤精進得勝姓說彼脩集此種姓",
    "X53n0836_017:0094c08": "時謂有一類由他緣力方於佛法至誠歸趣彼極少",
    "X53n0836_017:0094c09": "時取少分相便乘速進奢摩他力所持慧光入無學",
    "X53n0836_017:0094c10": "地於無學地趣入相中彼先不能審諦取故無有恒",
    "X53n0836_017:0094c11": "時尊重行故傍樂寂止背勝觀故與順退法相隨順",
    "X53n0836_017:0094c12": "故數失正念遠於道器所獲勝德容數退失如於聖",
    "X53n0836_017:0094c13": "教習誦究竟由遇散亂病逸等緣於習誦文不能記",
    "X53n0836_017:0094c14": "憶名為退失先所習誦由此譬喻應知退法言思法",
    "X53n0836_017:0094c15": "者謂有獲得如是類根安住此根能於諸欲極多厭",
    "X53n0836_017:0094c16": "惡由思厭惡起自害思或此類根雖性殊鈍而多緣",
    "X53n0836_017:0094c17": "力之所集成於加行中念力堅固多住厭觀少有欣",
    "X53n0836_017:0094c18": "情恒作是思勿遇病等便於正念有所忘失於加行",
    "X53n0836_017:0094c19": "中致有慢緩由加行慢緩令我有退失由斯籌慮起",
    "X53n0836_017:0094c20": "自害思或由難辛方建勝位觀諸財寶追求貯積守",
    "X53n0836_017:0094c21": "護受用咽棄等時無不□生種種苦惱彼審觀已由",
    "X53n0836_017:0094c22": "此苦緣身命雖存都無勝用又觀身器是糞穢車避",
    "X53n0836_017:0094c23": "危就安攝養無益猶如牢獄丘冢穢屍受樂此身豈",
    "X53n0836_017:0094c24": "名智者由斯觀解起自害思復有餘師作如是說彼",
    "X53n0836_017:0095a01": "類法爾稟斯種性不顧身命躭求解脫執刀自擬用以",
    "X53n0836_017:0095a02": "勵心如說以刀扣於自頸由斯勵己心得解脫此類",
    "X53n0836_017:0095a03": "名為思法種性言護法者謂有一類恒於時愛心解",
    "X53n0836_017:0095a04": "脫中繫念現前專精防護彼作是念我且未能脩習",
    "X53n0836_017:0095a05": "練根達安住法但於時愛心解脫中能不放逸精勤",
    "X53n0836_017:0095a06": "防護如是種類名為護法安住法者謂離勝退緣雖不",
    "X53n0836_017:0095a07": "自防而亦能不退雖勝加行亦不練根多住處中故",
    "X53n0836_017:0095a08": "名安住有餘師說彼所獲德非劣非勝故名安住堪",
    "X53n0836_017:0095a09": "達法者謂性堪能好脩練根速達不動有餘師說彼",
    "X53n0836_017:0095a10": "性能得一切功德故名堪達然非一切功德之器不",
    "X53n0836_017:0095a11": "動法者謂有一類根性殊勝於行自在於斷煩惱隨",
    "X53n0836_017:0095a12": "煩惱中得方便智不為一切隨順退法之所傾動具",
    "X53n0836_017:0095a13": "無生智性不怯弱獲得第一安隱住處內分力強勝",
    "X53n0836_017:0095a14": "觀行攝於一切義殷重妄解已能善取攝盡地相不",
    "X53n0836_017:0095a15": "護所證故名不動此論言退法者謂遇少緣便退所",
    "X53n0836_017:0095a16": "得非思法等遇少緣退言思法者謂具退失以刀扣",
    "X53n0836_017:0095a17": "頸恒思自害言護法者謂於所得多憙防護安住法",
    "X53n0836_017:0095a18": "者離勝退緣遇少退緣雖不自防亦能不退遇勝退",
    "X53n0836_017:0095a19": "緣自防不退不防則退雖勝加行亦不增進起勝加",
    "X53n0836_017:0095a20": "行加能增進堪達法者彼性堪能好脩練根不動法",
    "X53n0836_017:0095a21": "者彼必無退此六種性先學位中初退及思皆闕恒",
    "X53n0836_017:0095a22": "時及尊重加行由根有異故有差別第三唯有恒時",
    "X53n0836_017:0095a23": "加行第四唯有尊重加行第五第六皆具二種由根",
    "X53n0836_017:0095a24": "利鈍差別為二退法種性非必定退乃至堪達非必",
    "X53n0836_017:0095b01": "能達俱約容有建立此名故六羅漢通三界有若執",
    "X53n0836_017:0095b02": "退者必定應退乃至堪達必能達者彼至欲界具足",
    "X53n0836_017:0095b03": "有六色無色中唯安住不動彼無第一退失第二自",
    "X53n0836_017:0095b04": "害第三自妨第五堪達能脩練根故唯有二。",
    "X53n0836_017:0095b05": "自下第三有半行頌明六種性退果退性文中初牒",
    "X53n0836_017:0095b06": "如是六種羅漢中為誰退性為誰退果次須舉頌答",
    "X53n0836_017:0095b07": "後釋頌本於中初總料簡不動種性必無退理前之",
    "X53n0836_017:0095b08": "五種皆有退義二釋初句於前五中後四皆有從種",
    "X53n0836_017:0095b09": "性退如堪達法退至安住等退法一種無退性理由",
    "X53n0836_017:0095b10": "此種性最居下故三釋第二句五種皆有從果退義",
    "X53n0836_017:0095b11": "雖俱有退能思等四並非先性謂諸無學先學位中",
    "X53n0836_017:0095b12": "所住思等彼從此性必無退理以學無學道所成堅",
    "X53n0836_017:0095b13": "故若諸有學先凡位中所住思等種性後入至位彼",
    "X53n0836_017:0095b14": "從八性亦無退理世出世道所成堅故若住此學位",
    "X53n0836_017:0095b15": "及無學位後脩練根所得思等四種種性彼從此性",
    "X53n0836_017:0095b16": "容有退理二先位中住思等性必亦無退者一先凡",
    "X53n0836_017:0095b17": "位中住思等性後入聖位必亦無退二先學位中住",
    "X53n0836_017:0095b18": "思等性後入無學必亦無無退此所得羅漢果中唯",
    "X53n0836_017:0095b19": "先學位是退法根有退果義就四果中又亦無退先",
    "X53n0836_017:0095b20": "所得預流果後所得三果容有退義是故定無退預",
    "X53n0836_017:0095b21": "流果由此義故應果退法有三一增進根二退住學",
    "X53n0836_017:0095b22": "根三住自位而般涅槃若先學地是退種性後得無",
    "X53n0836_017:0095b23": "學亦退種性從退種性轉至思根此有四事三如前",
    "X53n0836_017:0095b24": "說謂退思根退住無學退根種性餘三如次護法有",
    "X53n0836_017:0095c01": "五安住有六堪達有七應知後二一一增故思法等",
    "X53n0836_017:0095c02": "四退住學位時還住學地退根非餘若異此者先學",
    "X53n0836_017:0095c03": "地是退根今退住思等根得勝種性故應是進不退",
    "X53n0836_017:0095c04": "正理論六十八云諸學位中從退法性脩練根行轉",
    "X53n0836_017:0095c05": "成思等及得學果皆容退失諸無學者先學位中所",
    "X53n0836_017:0095c06": "住種姓故從此性必無退理學無學道所成堅故諸",
    "X53n0836_017:0095c07": "有學者先凡位中所住種性彼從此姓亦無退理世",
    "X53n0836_017:0095c08": "出世道所成堅故二先位中住思等姓必無有退此",
    "X53n0836_017:0095c09": "所得果此姓二道所成堅故彼從思等脩練根行轉",
    "X53n0836_017:0095c10": "得護等唯可退姓轉所得姓進得學果亦有退義由",
    "X53n0836_017:0095c11": "此種姓非二道成不堅牢故若就四果并退果義雖",
    "X53n0836_017:0095c12": "五種姓皆可退果而先所得必無有退謂四果中先",
    "X53n0836_017:0095c13": "所得者即預流等前三隨一從此先果必無退義是",
    "X53n0836_017:0095c14": "斷見惑所得果故聖斷見惑必無退故正理論云何",
    "X53n0836_017:0095c15": "緣練根成思等者退彼應果住學位時住先退姓非",
    "X53n0836_017:0095c16": "所退者得思等道今已捨故豈不學位轉成思等得",
    "X53n0836_017:0095c17": "應果時雖捨所得學思等道而住應果思等種姓此",
    "X53n0836_017:0095c18": "亦應然此例不齊以彼學道攝彼無學道為等流果",
    "X53n0836_017:0095c19": "故非無學位所捨思等與此學道為同類因可能引",
    "X53n0836_017:0095c20": "學思等種姓故應退住先所捨者有餘於此別立證",
    "X53n0836_017:0095c21": "因謂若退住所退種姓得勝種姓故應是進非退此",
    "X53n0836_017:0095c22": "非證因若無二義可有是進非退過故然得勝姓雖",
    "X53n0836_017:0095c23": "可名進而起惑故亦名為退由此彼難於理無失又",
    "X53n0836_017:0095c24": "彼退起障涅槃法聖忻涅槃過於聖道設得勝姓退",
    "X53n0836_017:0096a01": "涅槃故但應名退不應名進四明諸部諍論四果退",
    "X53n0836_017:0096a02": "不退若依薩婆多初果不退後三果退若依經部羅",
    "X53n0836_017:0096a03": "漢亦不退今文中先明薩婆多部初果不退文中初",
    "X53n0836_017:0096a04": "問何緣定無退先果者二答以見所斷依無事故三",
    "X53n0836_017:0096a05": "難應說此或緣無四通非此緣無諦為境故然於諦",
    "X53n0836_017:0096a06": "境不如實緣五徵諸煩惱中誰不如是六釋雖皆如",
    "X53n0836_017:0096a07": "是而有差別如文可解乃至色等境中唯染著是貪",
    "X53n0836_017:0096a08": "增倍是瞋高舉是慢不了是無明七又見斷惑於諦",
    "X53n0836_017:0096a09": "理中執我我所是有身見斷常是邊見無是邪見等",
    "X53n0836_017:0096a10": "取疑及無明親迷諦起非諦中有少我等事見斷貪",
    "X53n0836_017:0096a11": "瞋慢見惑二取緣此我見等生是故皆名依無事或",
    "X53n0836_017:0096a12": "脩所斷或於色等中謂好醜等而生貪瞋等然色等",
    "X53n0836_017:0096a13": "境皆極微性實無好醜於聚集時非無少分好醜等",
    "X53n0836_017:0096a14": "別是故可名依有事或八又見斷或迷諦理起名依",
    "X53n0836_017:0096a15": "無事以理非事故諦理真實揩定可依聖慧已證必",
    "X53n0836_017:0096a16": "無退理事相快為無定可依斷迷彼惑有失念退九",
    "X53n0836_017:0096a17": "或脩斷惑非審慮生乃至聖不審慮於麤事中失念",
    "X53n0836_017:0096a18": "惑生乃至非由率爾可起見或聖若審慮便見諦理",
    "X53n0836_017:0096a19": "故聖見斷定無退義。",
    "X53n0836_017:0096a20": "上來雖有九文合明薩婆多初果無退後三果退次",
    "X53n0836_017:0096a21": "明經部羅漢亦無退唯一來不還世俗道得亦有退",
    "X53n0836_017:0096a22": "理故正論六十八言然經主意作如是言阿羅漢果",
    "X53n0836_017:0096a23": "亦無有退一來不還世俗道得容有退義引經證言",
    "X53n0836_017:0096a24": "聖慧斷或名為實斷初後二果俱由聖慧斷或而證",
    "X53n0836_017:0096b01": "故無退理此論文中初述經部師說從羅漢果亦無",
    "X53n0836_017:0096b02": "退義論主評云彼說應理二總問云何知然三總答",
    "X53n0836_017:0096b03": "由教理故四別明由教於中初問如何由教次答由",
    "X53n0836_017:0096b04": "教於中初引經言聖慧名實斷故又經言有學恐放",
    "X53n0836_017:0096b05": "逸退故佛誡言應不放逸非阿羅漢二會釋經雖有",
    "X53n0836_017:0096b06": "經言佛告慶喜我說利養等亦鄣羅漢而不說退聖",
    "X53n0836_017:0096b07": "慧及無為阿羅漢果但說退失現法樂住事觀靜慮",
    "X53n0836_017:0096b08": "三引經證經言不動心解脫我說不退故四牒薩婆",
    "X53n0836_017:0096b09": "多引經難釋若謂有退由經說有時愛解脫我經部",
    "X53n0836_017:0096b10": "亦許然但應觀察彼之所退為如薩婆多退無漏聖",
    "X53n0836_017:0096b11": "慧及擇滅應果性邪為如我經部退有漏靜慮邪如",
    "X53n0836_017:0096b12": "我經部釋時愛解脫但約有漏靜慮釋然彼根本靜",
    "X53n0836_017:0096b13": "慮等持鈍根之人要待眾緣具時方現前故名時解",
    "X53n0836_017:0096b14": "脫彼為獲得現法樂住有善法欲數希現前故名為",
    "X53n0836_017:0096b15": "愛有說此有漏定是貪所愛味法故名為愛諸阿羅",
    "X53n0836_017:0096b16": "漢果聖慧性及無為解脫恒隨逐故不應名時一得",
    "X53n0836_017:0096b17": "永得更不希求故不名愛五經部反難薩婆多若無",
    "X53n0836_017:0096b18": "漏應果性容有退者如何世尊但說所說現法安樂",
    "X53n0836_017:0096b19": "住有可退理邪由此證知無漏應果性必是不動然",
    "X53n0836_017:0096b20": "於有漏定退失者是鈍根若諸利根則無退失故約",
    "X53n0836_017:0096b21": "有漏定辨退不退法思等餘五種性如理應思但約",
    "X53n0836_017:0096b22": "有漏定辨六種性無漏定一向是不動也無明三性不",
    "X53n0836_017:0096b23": "同文中初問第六名不退又名不動第四名安住義",
    "X53n0836_017:0096b24": "既相似有何別邪答第六種性中非練根得名為不",
    "X53n0836_017:0096c01": "退練根所得名為不動此二所起有漏殊勝等至設",
    "X53n0836_017:0096c02": "遇退緣亦無退理第四安住法者但於己住無漏諸",
    "X53n0836_017:0096c03": "勝得中能無退失住於本性不能更引餘勝得生設",
    "X53n0836_017:0096c04": "復引生有漏勝得從彼可退是不退等三種差別七",
    "X53n0836_017:0096c05": "會釋喬底迦六反退失者非是退失無漏應果然喬",
    "X53n0836_017:0096c06": "底迦昔在學位於有漏時解脫極散味故又鈍根故",
    "X53n0836_017:0096c07": "六反數數退失深自厭責執刀自害由於身命無所",
    "X53n0836_017:0096c08": "戀惜至第六反臨命終時方得羅漢便般涅槃故喬",
    "X53n0836_017:0096c09": "底迦亦非退失阿羅漢果八引增十經難薩婆多增",
    "X53n0836_017:0096c10": "壹阿含從一法門增至於十名增十經彼增十經中",
    "X53n0836_017:0096c11": "作如是說一法應起謂有漏定時愛心解脫一法應",
    "X53n0836_017:0096c12": "證謂無漏定不動心解脫若汝薩婆多無漏應果性",
    "X53n0836_017:0096c13": "名為時愛心解脫者何故於此增十經中再說應果",
    "X53n0836_017:0096c14": "言一法應一法應證邪九重責薩婆多又曾無處說",
    "X53n0836_017:0096c15": "阿羅漢果名為應起但說應證十四更責薩婆多又",
    "X53n0836_017:0096c16": "說鈍根所攝應果名為應起為顯何義次牒計破若",
    "X53n0836_017:0096c17": "顯能起利最能起若顯應起利最應起故時解脫俱",
    "X53n0836_017:0096c18": "是有漏定非應果性十薩婆多難若爾何故說時解",
    "X53n0836_017:0096c19": "脫應果十一經部答謂有應果根性鈍故要待時故",
    "X53n0836_017:0096c20": "有漏定方現前若與彼相違名不時解脫唯約有漏",
    "X53n0836_017:0096c21": "定辨時不時非約無漏應果性辨時不時故不應難",
    "X53n0836_017:0096c22": "十二別阿毗達磨三因起惑證應果不退以應果起",
    "X53n0836_017:0096c23": "惑不具三因故若謂彼據具因生說復有何法不具",
    "X53n0836_017:0096c24": "生如心心法具四因生無不具四而得生者三因起",
    "X53n0836_017:0097a01": "惑應亦復爾。",
    "X53n0836_017:0097a02": "上來十二文合為第二別答由教自下第三總結是",
    "X53n0836_017:0097a03": "名由教。",
    "X53n0836_017:0097a04": "上來雖有三文合為第四明由教自下第五明由理",
    "X53n0836_017:0097a05": "文中初問如何由理次答若阿羅漢有令煩惱畢竟",
    "X53n0836_017:0097a06": "不起有漏治已生是則不應退起煩惱若阿羅漢此",
    "X53n0836_017:0097a07": "畢竟治道未生未能永拔煩惱種子故應非漏盡若",
    "X53n0836_017:0097a08": "非漏盡寧說為阿羅漢阿羅漢此云應已漏盡故應",
    "X53n0836_017:0097a09": "受供養也後是名由理。",
    "X53n0836_017:0097a10": "上來雖有三文合為第五明由教六薩婆多引經難",
    "X53n0836_017:0097a11": "若羅漢不退爾者汝經部師應釋炭喻契經如彼經",
    "X53n0836_017:0097a12": "說乃至有時失念故生惡不善覺此經唯說阿羅漢",
    "X53n0836_017:0097a13": "由此經言乃至臨入涅槃故知唯說羅漢以餘經中",
    "X53n0836_017:0097a14": "有何說此隨順遠離等言名應果力故知此炭喻經",
    "X53n0836_017:0097a15": "唯明應果。",
    "X53n0836_017:0097a16": "上來引炭喻經前文證應果退次引後文又此炭喻",
    "X53n0836_017:0097a17": "經後文說彼於一切順漏以能永吐已得清涼既言",
    "X53n0836_017:0097a18": "永吐故知不退又言已得清涼由此定知是阿羅漢",
    "X53n0836_017:0097a19": "七薩婆多為釋炭喻經實後所說經言於一切順漏",
    "X53n0836_017:0097a20": "已能永吐等是阿羅漢然彼所引前文如說多聞諸",
    "X53n0836_017:0097a21": "聖弟子於行住時未善通達有時失念故生惡不善",
    "X53n0836_017:0097a22": "覺容有此事謂有學者一來不還以世俗道證此二",
    "X53n0836_017:0097a23": "果於行住時由失念故容起煩惱後以聖慧斷非想",
    "X53n0836_017:0097a24": "或成無學果則無起義歎經前文依學位故有時失",
    "X53n0836_017:0097b01": "念生惡不善覺說退無失八序本宗婆沙師說羅漢",
    "X53n0836_017:0097b02": "亦退。",
    "X53n0836_017:0097b03": "自下第四有半行頌明學異生六性練根文中初問",
    "X53n0836_017:0097b04": "唯羅漢性有六為餘學異生亦有六性耶二問設有",
    "X53n0836_017:0097b05": "六性皆能練根不次舉頌答於中初句答初問次句",
    "X53n0836_017:0097b06": "答第二問後釋頌本於中初釋初句有學異生種性",
    "X53n0836_017:0097b07": "亦六以六種果彼為先故次釋第二句然見道位必",
    "X53n0836_017:0097b08": "無練根此位無用起加行故脩道唯於信解見道前",
    "X53n0836_017:0097b09": "異生位中皆能脩練根如無學位相似婆沙第七卷",
    "X53n0836_017:0097b10": "云順解脫分亦有六種謂退法種性乃至不動法種",
    "X53n0836_017:0097b11": "性轉退法種性順解脫分起思法種性順解脫分乃",
    "X53n0836_017:0097b12": "至轉堪達種性順解脫分起不動法種性順解脫分",
    "X53n0836_017:0097b13": "轉聲聞種性順解脫分起獨覺及佛種性順解脫分",
    "X53n0836_017:0097b14": "轉獨覺種性順解脫分起聲聞及佛種性順解脫分",
    "X53n0836_017:0097b15": "若起佛種性順解脫分已則不可轉極猛利故。",
    "X53n0836_017:0097b16": "自下第五有一行頌明三乘六性具退多少文中初",
    "X53n0836_017:0097b17": "引經如契經說乃至行法樂住隨一有退不動心解",
    "X53n0836_017:0097b18": "脫定說無因緣從此退二問如何不動法退現法樂",
    "X53n0836_017:0097b19": "住三舉頌答四釋頌本於中總舉退有三及列三退",
    "X53n0836_017:0097b20": "名釋上兩句二於此三中下釋第三句明佛唯有最",
    "X53n0836_017:0097b21": "後受用退三餘不動法下釋第四句明餘不動羅漢",
    "X53n0836_017:0097b22": "辟支具有受用及未得退餘五種性具有三退四釋",
    "X53n0836_017:0097b23": "前難約受用退說不動法退現法樂無相違過五述",
    "X53n0836_017:0097b24": "經部初二果無退論者作如是說諸無漏解脫六種",
    "X53n0836_017:0097c01": "羅漢皆名不動然別立第六不動法者唯約有漏定",
    "X53n0836_017:0097c02": "辨六種性如前釋通有漏定有退不應為難正理論",
    "X53n0836_017:0097c03": "六於三退中前二非得為體第三唯彼不現在前。",
    "X53n0836_017:0097c04": "自下第六有一行頌明退果相文中初牒前問諸阿",
    "X53n0836_017:0097c05": "羅漢幾許退果初問為更生不次問諸住果時所不",
    "X53n0836_017:0097c06": "作事退時作不二答不爾三問何緣四舉頌答於中",
    "X53n0836_017:0097c07": "上兩句答初問下兩句答後問五釋頌本文中初釋",
    "X53n0836_017:0097c08": "上兩句退果不命終義釋引經如文可解次釋下兩",
    "X53n0836_017:0097c09": "句有住果位所不應為身語二業違果事業由慚愧",
    "X53n0836_017:0097c10": "增上故於暫退持亦必不造譬如非夫雖蹶不仆還",
    "X53n0836_017:0097c11": "復如本威儀正理論第七十云若有壽量將臨盡者",
    "X53n0836_017:0097c12": "必無退理無失念故要餘壽方有退理退以不久必",
    "X53n0836_017:0097c13": "還證得又住果位所不應為違果事業雖暫失念煩",
    "X53n0836_017:0097c14": "惱現行如住果時必無作理如高族者暫失位時不",
    "X53n0836_017:0097c15": "等凡庸造鄙下業脩不淨觀入聖道者容有退失脩",
    "X53n0836_017:0097c16": "治息念入聖道必無退失尊重正觀無貪癡增如次",
    "X53n0836_017:0097c17": "應知有退無退何界何趣容有退耶唯欲界人三別",
    "X53n0836_017:0097c18": "有退六欲天處得聖果者有說利根故無有退以有",
    "X53n0836_017:0097c19": "勝智能制伏心令背妙境入聖道故有說退者由闕",
    "X53n0836_017:0097c20": "資緣或所依身不平等故六欲天處二事並無雖有鈍",
    "X53n0836_017:0097c21": "根隨信行性生彼得聖亦無退理云何心無間起惑退",
    "X53n0836_017:0097c22": "耶且依無學起惑退者若起色纏無色纏退唯從自地",
    "X53n0836_017:0097c23": "順退分定相應善心無間而起非住欲界有上地攝",
    "X53n0836_017:0097c24": "無覆無記心現在前唯除通果心然無從彼退豈不",
    "X53n0836_017:0098a01": "順分各於自地離染時捨如阿無學者未退起惑彼",
    "X53n0836_017:0098a02": "心現前理實如是然順住分品類有三一少順退二",
    "X53n0836_017:0098a03": "少順進三守自位前言自地順退分定即順住分中",
    "X53n0836_017:0098a04": "少分順退者少順退故約順退名然此定心與守自",
    "X53n0836_017:0098a05": "位多相涉故順住分攝諸有未失順退分者彼心無",
    "X53n0836_017:0098a06": "間煩惱現前若捨彼心從順住攝少順退者起煩惱",
    "X53n0836_017:0098a07": "退故於文義無所相違若起欲纏而退失者從自地",
    "X53n0836_017:0098a08": "善無覆無記二心無間皆容現前諸從學位起或退",
    "X53n0836_017:0098a09": "者起色無色煩惱退時若先令離此地染者唯從此",
    "X53n0836_017:0098a10": "地順退分定相應善心無間而起若未令離此地染",
    "X53n0836_017:0098a11": "者從此地攝善及染汙二心無間皆容現前起欲界",
    "X53n0836_017:0098a12": "纏而退失者若先令離欲界繫染從自地善無覆無",
    "X53n0836_017:0098a13": "記二心無間皆容現前若未令離欲界染者從欲善",
    "X53n0836_017:0098a14": "染無覆無記三心無間皆容現前若未現前獲得清",
    "X53n0836_017:0098a15": "淨靜慮無色必無能起色無色纏退失所得彼惑從",
    "X53n0836_017:0098a16": "彼無間起故但起欲纏退失所得若現前得清淨靜",
    "X53n0836_017:0098a17": "慮猶未現前得淨無色必無能起無色纏退起欲色",
    "X53n0836_017:0098a18": "纏退失所得若已現前獲得清淨靜慮無色通起欲",
    "X53n0836_017:0098a19": "色無色界纏退失所得諸有退失先所得時若起上",
    "X53n0836_017:0098a20": "纏現在前退不失下善不成下惑若起下纏現在前",
    "X53n0836_017:0098a21": "退定失上善定成上惑復有欲令委先退已後時對",
    "X53n0836_017:0098a22": "境惑方現前施設足論當云何釋如彼論說無色三",
    "X53n0836_017:0098a23": "纏一一現起退無色盡住色盡識身足論復云何釋",
    "X53n0836_017:0098a24": "如彼論說無色界繫染心現前捨無學善續有學善",
    "X53n0836_017:0098b01": "退無學心住有學心此俱不相違依學時說故謂先",
    "X53n0836_017:0098b02": "雖退而未覺知後起惑時方自覺退如有先誦四阿",
    "X53n0836_017:0098b03": "笈摩中發多時雖忘不覺後誦不得方自知忘此亦",
    "X53n0836_017:0098b04": "應然故無違失住何心退後起惑耶住欲界中無覆",
    "X53n0836_017:0098b05": "無記威儀工巧異熟生心退已後時方能起惑然此",
    "X53n0836_017:0098b06": "欲界繫無覆無記心惑有總三界煩惱此心正起無",
    "X53n0836_017:0098b07": "有退得三界惑義惑有但違欲色煩惱此心正起容",
    "X53n0836_017:0098b08": "有退得無色惑義惑有但違欲界煩惱此心正起容",
    "X53n0836_017:0098b09": "有退得二界惑義惑有不違三界煩惱此心正起容",
    "X53n0836_017:0098b10": "有得三界惑義一切退已隨其所應起惑前心皆如",
    "X53n0836_017:0098b11": "上說於此二說前說為善。",
    "X53n0836_017:0098b12": "自下第七有兩行頌明轉根義文中初牒前問如上",
    "X53n0836_017:0098b13": "所言有練根得一問無學有學練根各幾無間幾解",
    "X53n0836_017:0098b14": "脫道二問何性攝三問何所依次舉頌答於中初三",
    "X53n0836_017:0098b15": "句答初問無漏答第二問依人三下三字四句答第",
    "X53n0836_017:0098b16": "三問後釋頌本文中初釋上兩句及久習故二釋學",
    "X53n0836_017:0098b17": "一有學位中轉一一性各一無間一解脫道如得初",
    "X53n0836_017:0098b18": "果上相違故彼加行道學無學位各一三釋無漏如",
    "X53n0836_017:0098b19": "是無間及解脫道一切唯是無漏性攝聖者必無用",
    "X53n0836_017:0098b20": "有漏道而轉根理以有漏道非增上故正理論云我",
    "X53n0836_017:0098b21": "所永稟諸大論師咸言練根皆為遮遣見斷惑力所引",
    "X53n0836_017:0098b22": "發無覆無記無知現行故學位中脩練根者正為遮",
    "X53n0836_017:0098b23": "遣見惑所發無學位中脩練根者正為遮遣脩惑所",
    "X53n0836_017:0098b24": "發如如斷彼能發惑時所起無間解脫多少如是如",
    "X53n0836_017:0098c01": "是斷彼所發無知現行道數亦爾是故無學脩練根",
    "X53n0836_017:0098c02": "時用九無間九解脫道學位練根二道各一然見脩",
    "X53n0836_017:0098c03": "惑所發無知隨所障殊有多品類故轉退等成思等",
    "X53n0836_017:0098c04": "時諸□現前各有所遣由此無有起得勝姓有餘師",
    "X53n0836_017:0098c05": "說一切練根皆一加行無間解脫前說為善理如前",
    "X53n0836_017:0098c06": "故如是無間及解脫道一切唯是無漏性攝聖者必",
    "X53n0836_017:0098c07": "無用有漏道而轉根理以世俗法體非增上無堪能",
    "X53n0836_017:0098c08": "故一切加行皆通二種如是所說但據現行兼未來",
    "X53n0836_017:0098c09": "脩復有差別謂無學位脩練根時加行未來亦通脩",
    "X53n0836_017:0098c10": "二九無間道及八解脫道未來所脩亦唯無漏第九",
    "X53n0836_017:0098c11": "解脫未來脩二兼脩三界所有功德與初盡智所脩",
    "X53n0836_017:0098c12": "同故若有學位脩練根時加行未來亦通脩二無間",
    "X53n0836_017:0098c13": "解脫未來所脩亦唯無漏如得初果若爾豈不廣論",
    "X53n0836_017:0098c14": "相違如廣漏言從信解性脩練根行得見至時十四",
    "X53n0836_017:0098c15": "化心爾時亦得寧不許學解脫道中亦於未來脩有",
    "X53n0836_017:0098c16": "漏道此無違失所以者何彼論但依得俱生說如下",
    "X53n0836_017:0098c17": "地道現在前時上地化心亦說為得謂如已離三靜",
    "X53n0836_017:0098c18": "慮染依初靜慮入見諦者亦說彼得四定化心然理",
    "X53n0836_017:0098c19": "不應由下見道現在前故脩上地法彼久但依見道",
    "X53n0836_017:0098c20": "與彼得但生說此亦應然然無學位脩練根時道數",
    "X53n0836_017:0098c21": "所脩如斷有頂若有學位脩練根時道數所脩如斷",
    "X53n0836_017:0098c22": "上界見道所斷由彼但與鄰得果時道相似故學無",
    "X53n0836_017:0098c23": "學位脩練根時加行皆通曾未曾得無間解脫唯是",
    "X53n0836_017:0098c24": "未曾一切皆通法智類智四釋依人三及後一頌依",
    "X53n0836_017:0099a01": "謂所依身及所依地此所依身唯人三洲餘無退故",
    "X53n0836_017:0099a02": "此所依地無學通九有學唯六謂際[俖口+及]三如文可釋",
    "X53n0836_017:0099a03": "正理論云脩練根者唯三洲人唯依此身有悕退故",
    "X53n0836_017:0099a04": "以何等故名為練根調練諸根令增長故謂道力故",
    "X53n0836_017:0099a05": "令根相續捨下得中捨中得上漸漸增勝名為練根",
    "X53n0836_017:0099a06": "故練根名目轉根義雖八解脫漸得勝根而由本心",
    "X53n0836_017:0099a07": "求勝姓故未得勝性不捨前劣如得後見方捨前向",
    "X53n0836_017:0099a08": "如在聖位種姓有六能修練根於見道前暖等加行",
    "X53n0836_017:0099a09": "應知亦爾有差別者若聖位中得勝種姓必捨前劣",
    "X53n0836_017:0099a10": "暖等位中修練根者但勝姓劣姓不行名為轉根非",
    "X53n0836_017:0099a11": "捨劣得無學練根通依九地謂四意未至中間及三",
    "X53n0836_017:0099a12": "無色唯此九地有無漏道餘地無故有學練根唯依",
    "X53n0836_017:0099a13": "六地除三無色所以者何以轉根者容有捨果及勝",
    "X53n0836_017:0099a14": "果道所得唯果非勝果道心欣果故又諸學聖位修",
    "X53n0836_017:0099a15": "練根時與本得果地同或異記約二果依地必同彼",
    "X53n0836_017:0099a16": "作依未至地故不還應果依地不定或依本地或上",
    "X53n0836_017:0099a17": "或下有差別者為諸不還依下練根不得上果阿羅",
    "X53n0836_017:0099a18": "漢不爾如本得果故。",
    "X53n0836_017:0099a19": "自下第八有半頌約根建立人初問法無學人總有",
    "X53n0836_017:0099a20": "幾種二問由何差別次舉頌答於中初句答初問第",
    "X53n0836_017:0099a21": "二句答第二問後釋頌本無學有九記七□□及二",
    "X53n0836_017:0099a22": "覺者退法等五人不動分二謂後轉根得不動及先",
    "X53n0836_017:0099a23": "因中本性不動別故此七名□□獨覺大覺名二覺",
    "X53n0836_017:0099a24": "者次釋第二句由下下等九品根異令無學聖成九",
    "X53n0836_017:0099b01": "差別。",
    "X53n0836_017:0099b02": "上來七行頌合為第四明六羅漢性自下第五有一",
    "X53n0836_017:0099b03": "行半頌明七聖人文中初牒學無學位有七聖者攝",
    "X53n0836_017:0099b04": "一切聖及別七名一問依何立七二問未別有幾次",
    "X53n0836_017:0099b05": "舉頌答於中上兩句答初問下兩句答後問後釋頌",
    "X53n0836_017:0099b06": "本於中初釋上兩句如文可解此名雖七下釋下兩",
    "X53n0836_017:0099b07": "句名雖有七事別唯六謂見道二信行法行此至修",
    "X53n0836_017:0099b08": "道別立二名一信解二見至身證即是此二攝故有",
    "X53n0836_017:0099b09": "名無事此信解見至至無學位復立二名謂時解脫",
    "X53n0836_017:0099b10": "不時解脫慧俱二人亦皆通時不時所攝應知此六",
    "X53n0836_017:0099b11": "中一隨信行根故成三乃至離染故成七十三謂欲",
    "X53n0836_017:0099b12": "界具縛為一離八地染八九七十二如前具縛為七",
    "X53n0836_017:0099b13": "十三依身故成九謂三州及六欲天為一根二性三",
    "X53n0836_017:0099b14": "道四離染五依身五門相乘合成一億四萬七千八",
    "X53n0836_017:0099b15": "百二十五億餘隨法行等五人如理應思。",
    "X53n0836_017:0099b16": "次半行頌重辨慧俱文中初問何等名俱及慧解脫",
    "X53n0836_017:0099b17": "次舉頌答後釋頌本文中初釋初句應果得異定者",
    "X53n0836_017:0099b18": "名俱解脫由慧力解脫煩惱障由異定力解脫煩惱",
    "X53n0836_017:0099b19": "障所餘羅漢未得異想定者名慧解脫俱由慧力於",
    "X53n0836_017:0099b20": "煩惱障得解脫故正理論云何等名為解脫障體諸",
    "X53n0836_017:0099b21": "阿羅漢心已解脫而更求解脫為解脫彼障謂於可",
    "X53n0836_017:0099b22": "障諸解脫中有劣無知無覆無記性能障解脫是解",
    "X53n0836_017:0099b23": "脫障體於彼彼界得離染時雖已無餘斷而起解脫",
    "X53n0836_017:0099b24": "彼不行時方名解脫彼有餘所說此解脫障即以於",
    "X53n0836_017:0099c01": "諸定不自在為體有餘所說此解脫障即以諸定不",
    "X53n0836_017:0099c02": "得為體有餘所說於彼加行不勤求故亦聽聞故不",
    "X53n0836_017:0099c03": "數習故解脫不生即此名為解脫障體初說應理所",
    "X53n0836_017:0099c04": "以者何必有少法力能為障令彼於定不自在轉為",
    "X53n0836_017:0099c05": "不爾者彼有何緣於諸定中不得自在不得定故者",
    "X53n0836_017:0099c06": "必有所因不可說言即因不得自體不應還因自故",
    "X53n0836_017:0099c07": "或罪障亦應可說即以應果不得為性彼既不然此",
    "X53n0836_017:0099c08": "云何爾阿羅漢果亦由於加行不勤求等故體不得",
    "X53n0836_017:0099c09": "生豈便無別罪障體故後三說皆不應理解云於四",
    "X53n0836_017:0099c10": "說中初說應理所以者何必有不染無知少法力能",
    "X53n0836_017:0099c11": "為障令彼於定不自在轉為不爾者彼有何緣於諸",
    "X53n0836_017:0099c12": "定中不得自在此破第二所也第三所者即以諸定",
    "X53n0836_017:0099c13": "不得為體者不得定者必有所因不可說言即因不",
    "X53n0836_017:0099c14": "得自體不應還因自體故或罪障亦應可說即以應",
    "X53n0836_017:0099c15": "果不得為性彼既不然此云何爾此破第三所也第",
    "X53n0836_017:0099c16": "四所言於彼加行不勤求故解脫不生即此名為解",
    "X53n0836_017:0099c17": "脫障體今破云阿羅漢果亦由於加行不勤求故體",
    "X53n0836_017:0099c18": "不得生豈更無別罪障體故後三說皆不應理。",
    "X53n0836_017:0099c19": "自下第六有一行頌明學無學滿文中初牒經問世",
    "X53n0836_017:0099c20": "尊說五下分罪障不可牽引來生欲界未名滿學以",
    "X53n0836_017:0099c21": "五上分猶未斷故問學無學位各由幾因於同位中",
    "X53n0836_017:0099c22": "獨稱圓滿次舉頌答於中上兩句明學滿下兩句明",
    "X53n0836_017:0099c23": "無學滿後釋頌本文中初釋上兩句學滿具三因謂",
    "X53n0836_017:0099c24": "根果定一但由根故謂見至未離染謂但由果故謂",
    "X53n0836_017:0100a01": "信解不還未得滅定三由根果故謂見至不還未得",
    "X53n0836_017:0100a02": "滅定四由果定故謂信解得異定五具由三故謂見",
    "X53n0836_017:0100a03": "至得異定但得滅定必是果滿故文不說於學位中",
    "X53n0836_017:0100a04": "得一有二得二有二得三有一故合有五但得定滿",
    "X53n0836_017:0100a05": "必得果滿無有學者但由定故及根定故亦得滿名",
    "X53n0836_017:0100a06": "故一中但有二具二中無三次釋下兩句學位有三",
    "X53n0836_017:0100a07": "果初二非果滿第三名果滿無學唯一果無非果滿",
    "X53n0836_017:0100a08": "故不立果滿名一但由根滿謂不時解脫未得異定",
    "X53n0836_017:0100a09": "二但由定滿謂時解脫得異想定三見由二謂不時",
    "X53n0836_017:0100a10": "解脫唯得異定。",
    "X53n0836_017:0100a11": "自下第七有十四行頌廣明諸道於中初一行頌明",
    "X53n0836_017:0100a12": "加行等四道文中初牒廣問略廣說諸道差別無量",
    "X53n0836_017:0100a13": "乃至略說幾道能遍攝明次舉頌答後釋頌本加行",
    "X53n0836_017:0100a14": "道者謂後生無間道無間道者謂能斷障解脫道者謂",
    "X53n0836_017:0100a15": "已解脫鄣與解脫得俱最初所生如前說有多念對",
    "X53n0836_017:0100a16": "勝進道後生故言最初所生勝進道者謂前三餘道多",
    "X53n0836_017:0100a17": "時相續問道義云何答謂涅槃路乘此能往涅槃城",
    "X53n0836_017:0100a18": "故或復道者是求所依如人依道尋求財物此亦如",
    "X53n0836_017:0100a19": "是依聖道故求涅槃果問加行無間求得擇滅可名",
    "X53n0836_017:0100a20": "為道解脫勝進不求擇滅如何名道答與加行無間",
    "X53n0836_017:0100a21": "道類同故即前加行無間轉聖解脫勝進上品名為",
    "X53n0836_017:0100a22": "解脫勝進故亦名通或前前道力能至後道故亦名",
    "X53n0836_017:0100a23": "道或能趣入無餘涅槃故亦名道。",
    "X53n0836_017:0100a24": "自下第二有一行頌明四通行初牒通行同道於餘",
    "X53n0836_017:0100b01": "處立通得名以能通達諦理趣涅槃果故一問此有",
    "X53n0836_017:0100b02": "幾程二問依何建立次舉頌答於中初句答初問餘",
    "X53n0836_017:0100b03": "三句答第二問依地辨苦樂約根辨遲速後釋頌本",
    "X53n0836_017:0100b04": "文中初舉數列名釋初句二釋第二句道依根本四",
    "X53n0836_017:0100b05": "意生名樂通行所攝受支二以止觀平等任運轉故",
    "X53n0836_017:0100b06": "三釋第三句道依無色未至中間名苦通行所不攝",
    "X53n0836_017:0100b07": "受支二以正觀不等艱韋轉故謂無色定觀滅但發",
    "X53n0836_017:0100b08": "修道故止增定是根本故未至中間觀增雙發見修",
    "X53n0836_017:0100b09": "故止滅定如根本故四釋第四句即此苦樂二通行",
    "X53n0836_017:0100b10": "中鈍根名遲於境通達稽遲轉故利根名速於境通",
    "X53n0836_017:0100b11": "達捷疾轉故次約人釋或遲鈍人所起通行名遲通",
    "X53n0836_017:0100b12": "行速此相違謂速利人所起通行名速通行正理論",
    "X53n0836_017:0100b13": "第七一云大覺獨覺到究竟□□依何通行入聖證",
    "X53n0836_017:0100b14": "極果大覺唯依樂速通行謂以第四意為依由極利",
    "X53n0836_017:0100b15": "根入正決定證得無上正等菩提於獨覺中建角喻",
    "X53n0836_017:0100b16": "者如大覺說餘則不定於到究竟二□□中舍利子",
    "X53n0836_017:0100b17": "等依速通行及樂速通行入聖證極果彼依未至入",
    "X53n0836_017:0100b18": "正決定依第四定得漏應故目連唯依苦速通行謂",
    "X53n0836_017:0100b19": "依未至入正決定依無色定得漏想故二聖先來樂",
    "X53n0836_017:0100b20": "慧樂定故證極果依色無色許到究竟法大□□法",
    "X53n0836_017:0100b21": "不唯應漏次得果故彼入聖道皆依未至地。",
    "X53n0836_017:0100b22": "自下第三及七行頌明菩提分法於中初一行頌明",
    "X53n0836_017:0100b23": "菩提分數釋菩提分名文中初牒前問道亦名為菩",
    "X53n0836_017:0100b24": "提分法一問此有幾種二問名義三次舉頌答於中",
    "X53n0836_017:0100c01": "初兩句答初問下兩句答第二問後釋頌本文中初",
    "X53n0836_017:0100c02": "引經舉數列名釋上兩句次釋下兩句本音云菩提",
    "X53n0836_017:0100c03": "此翻名覺謂想無生智說名為覺隨覺者別立三菩",
    "X53n0836_017:0100c04": "提一無明惛睡永斷故覺二如實知四諦境已作已",
    "X53n0836_017:0100c05": "事故名覺因中三十七法隨順菩提是故皆名菩提",
    "X53n0836_017:0100c06": "分法。",
    "X53n0836_017:0100c07": "自下第二出菩提分體文中初問此三十七體各別",
    "X53n0836_017:0100c08": "所二答不爾三問云何四舉頌答五釋頌本七十五",
    "X53n0836_017:0100c09": "法中依此頌本菩提分法唯以十法為體七十五法",
    "X53n0836_017:0100c10": "中二種無為非是行法不順菩提非菩提分餘三有",
    "X53n0836_017:0100c11": "為謂色及心非色非心乎漏自斷簡就心聚中正果",
    "X53n0836_017:0100c12": "漏七十一何故心王不立覺分理亦攝在念住等中",
    "X53n0836_017:0100c13": "彼實攝諸加行善故然不別立如慧等者心於雜染",
    "X53n0836_017:0100c14": "清淨分中勢用均平無所偏黨覺分唯在清淨分中",
    "X53n0836_017:0100c15": "勢用增強是故不立有餘所說覺分多緣諸法共相",
    "X53n0836_017:0100c16": "心王多分緣自相生是故不立有餘復說修習學分",
    "X53n0836_017:0100c17": "本為對治一切罪然諸罪心所非心故能治法非心",
    "X53n0836_017:0100c18": "唯所障治相翻而建立故有說覺分輔佐於覺覺是",
    "X53n0836_017:0100c19": "心所慧為體故不可心王輔佐心所如王不可輔佐",
    "X53n0836_017:0100c20": "於臣所以心王不立覺分有餘所說心道世間於界",
    "X53n0836_017:0100c21": "趣生輪迴無絕修習覺分為斷生死由此心王不立",
    "X53n0836_017:0100c22": "覺分有餘師說無始時來心為眾多罪雜染馳散諸",
    "X53n0836_017:0100c23": "境[怡台+龍]戾難調為調伏心修習覺分非所調伏即是能",
    "X53n0836_017:0100c24": "調是故心王不立覺分何緣諸大心所法中唯立四",
    "X53n0836_017:0101a01": "法為菩提分實總攝在念住等中彼實攝諸加行善",
    "X53n0836_017:0101a02": "故然別建立念定慧者由此三種順清淨品勢用增",
    "X53n0836_017:0101a03": "強可立覺分應思觸欲於染分中勢用增強故不別",
    "X53n0836_017:0101a04": "立於假想觀勝解偏增覺分唯攝順真實觀由此勝",
    "X53n0836_017:0101a05": "解非覺分攝有餘師說至無學位勝解方增經但立",
    "X53n0836_017:0101a06": "為無學支故菩提分法有學位增由此為因力能引",
    "X53n0836_017:0101a07": "起三菩提故所以勝解非覺分攝作意勢力能發動",
    "X53n0836_017:0101a08": "心令於所緣易脫不定覺分於境審諦觀察令心專",
    "X53n0836_017:0101a09": "一與故相違是故作意非覺分攝若爾寧立尋為覺",
    "X53n0836_017:0101a10": "分尋於境即雖筞發心而欲令心推求至理非令於",
    "X53n0836_017:0101a11": "境浮飄易脫於諦觀察有筞發能說此力能策正見",
    "X53n0836_017:0101a12": "故由此作意不可例尋有餘所言為染為淨約取境",
    "X53n0836_017:0101a13": "位作意力增說為非理如理作意至境相續彼勢力",
    "X53n0836_017:0101a14": "微故不立為煩惱覺分煩惱覺分要於至境相續位",
    "X53n0836_017:0101a15": "中方增盛故受於雜染清淨分中勢用增故立覺分",
    "X53n0836_017:0101a16": "由此流轉緣起支中立為受支及於還異菩提分中",
    "X53n0836_017:0101a17": "立喜覺支有餘師說受於雜染雖是增上而與淨品",
    "X53n0836_017:0101a18": "作饒益事亦有功能如栴茶羅性雖鄙劣能與豪族",
    "X53n0836_017:0101a19": "作饒益事故於意為饒益支菩提分中立覺支號何",
    "X53n0836_017:0101a20": "緣三受皆通無漏覺分唯喜非餘二耶覺分可為行",
    "X53n0836_017:0101a21": "相猛利未捨行相遲鈍故非有餘師言未捨二受為",
    "X53n0836_017:0101a22": "輕安樂行捨所覆相不明了是故不立何緣大善心",
    "X53n0836_017:0101a23": "所法中唯立四法為菩提分實亦總是念住等攝彼",
    "X53n0836_017:0101a24": "實總攝加行善故然別立信勤安捨者由此四種順",
    "X53n0836_017:0101b01": "覺強故如何此四順覺用強發趣菩提信為上道將",
    "X53n0836_017:0101b02": "修眾行信為初基清淨果因以信為本若無信者修",
    "X53n0836_017:0101b03": "趣不成故立信根以為覺分有餘所說如清水珠置",
    "X53n0836_017:0101b04": "濁水中水便澄潔令諸有目鑒眾色像如是以信置",
    "X53n0836_017:0101b05": "心品中能令俱生心品澄淨由此能見四聖諦理漸",
    "X53n0836_017:0101b06": "次增長成菩提故信最應立為覺分勤於眾行道能",
    "X53n0836_017:0101b07": "筞發令其速趣三乘菩提若無正勤雖已發趣中間",
    "X53n0836_017:0101b08": "懈癈終無所成是故立勤以為覺分有餘所說無始",
    "X53n0836_017:0101b09": "時來所以不能見四聖諦劫由懈怠不樂聽聞如理",
    "X53n0836_017:0101b10": "思惟四聖諦理勤能治彼令樂聽聞如理思惟四諦",
    "X53n0836_017:0101b11": "理故能見四諦速證菩提故勤亦應立為覺分輕安",
    "X53n0836_017:0101b12": "息務令心調適行捨正直令心平等故能增長諸出",
    "X53n0836_017:0101b13": "世行令其速趣三乘菩提故立安捨以為覺分有餘",
    "X53n0836_017:0101b14": "師說無始時來惛掉亂心不見諦理由此不證三乘",
    "X53n0836_017:0101b15": "菩提輕安捨惛行捨止掉由斯見諦速趣菩提故此",
    "X53n0836_017:0101b16": "亦應立為覺分若爾慙愧自性善攝於眾善品得白",
    "X53n0836_017:0101b17": "法名亦應立為菩提分法彼不應立以形慙愧唯為",
    "X53n0836_017:0101b18": "一切惡心相應於散惑中為勝障礙於見諦理為障",
    "X53n0836_017:0101b19": "力微與彼相違名為慙愧自性善攝得白法名雖於",
    "X53n0836_017:0101b20": "散惑有勝功力而於定善為助力微菩提分中取順",
    "X53n0836_017:0101b21": "定善助覺諦理故彼不立若爾應立無貪無瞋彼是",
    "X53n0836_017:0101b22": "善根自性善故亦不應立以諸貪瞋六識相應遍通",
    "X53n0836_017:0101b23": "五果是隨眠性發麤惡業為勝加行斷滅善根障散",
    "X53n0836_017:0101b24": "善強遠見諦劣翻彼故立無貪無瞋得善根名自性",
    "X53n0836_017:0101c01": "善攝於散善業功力雖強助定善中勢用微劣菩提",
    "X53n0836_017:0101c02": "分法取順定善助覺諦理故彼不立若爾不放逸應",
    "X53n0836_017:0101c03": "立為覺分不放逸故眾行皆成佛每歎令修不放逸",
    "X53n0836_017:0101c04": "亦不應立於散位中放逸令心馳散五欲能違施等",
    "X53n0836_017:0101c05": "散善用強非定位中此障用勝翻彼故立不放逸但",
    "X53n0836_017:0101c06": "於五欲能防護心令不馳散專修施等故於散善力",
    "X53n0836_017:0101c07": "用雖強助定善中勢用微劣菩提分法取順定善助",
    "X53n0836_017:0101c08": "覺諦理故彼不立若爾不害應立覺分害能逼惱無",
    "X53n0836_017:0101c09": "量有情墮三惡尋彼能治故亦不應立害緣即生惱",
    "X53n0836_017:0101c10": "諸有情障脩散善不害翻此助定力微故亦不應立",
    "X53n0836_017:0101c11": "為覺分有餘師說大善法中若所治論自性勝者立",
    "X53n0836_017:0101c12": "為覺分餘則不然所治強者謂與一切染心相應自",
    "X53n0836_017:0101c13": "性勝者謂助見行如先所說信勤安捨具足二義慙",
    "X53n0836_017:0101c14": "愧等六無具二者謂慙等五二義並無不放逸一種",
    "X53n0836_017:0101c15": "唯闕自性勝何緣欣猒非覺分耶理實亦是念住等",
    "X53n0836_017:0101c16": "攝彼實總攝加行善故然不別立為覺分者由此二",
    "X53n0836_017:0101c17": "種行相相違俱不遍漏四聖諦境無一地位容恒現",
    "X53n0836_017:0101c18": "前心品隨少是故不立有餘師說夫欣厭者由慧觀",
    "X53n0836_017:0101c19": "境勢力引生覺分謂能順生覺慧義相違故不應別",
    "X53n0836_017:0101c20": "立何緣尋伺二種皆容有加行善及有無漏而於覺",
    "X53n0836_017:0101c21": "分一是一非實亦俱通義如前說然別立尋及立伺",
    "X53n0836_017:0101c22": "者尋於聖道筞正見強由彼起時行相猛利尋求諦",
    "X53n0836_017:0101c23": "理有助見能立為道支伺則不爾以行相起極微劣",
    "X53n0836_017:0101c24": "故有餘師說二俱行時尋行相鹿映蔽於伺唯伺起",
    "X53n0836_017:0102a01": "位行相轉微故覺分中不別立伺策發正見自有正",
    "X53n0836_017:0102a02": "勤何更立尋以為覺分勤筞正見有異於尋故道支",
    "X53n0836_017:0102a03": "中應並建立謂勤筞彼令速進修尋力筞令速觀聖",
    "X53n0836_017:0102a04": "諦何緣表業不立覺分覺分唯是順定善法心俱無",
    "X53n0836_017:0102a05": "表有勝順能表業不然是故不立何緣不立不相應",
    "X53n0836_017:0102a06": "行以為覺分彼於助覺無別勝能不相應故非如無",
    "X53n0836_017:0102a07": "表雖不相應而於道輪有為轂用故於覺分不別建",
    "X53n0836_017:0102a08": "立有餘師說二無心定能滅心故與覺相違四相及",
    "X53n0836_017:0102a09": "得於所相成有還成用此於染淨起用平等菩提分",
    "X53n0836_017:0102a10": "法順淨用增故不別立然此十法大地有四謂念定",
    "X53n0836_017:0102a11": "慧受大善地四謂信勤安捨不定數一所謂尋也色",
    "X53n0836_017:0102a12": "法有一謂心俱戒十為覺分如漏所明餘非學分亦",
    "X53n0836_017:0102a13": "如前釋就此十中開六合四多少不同故說頌曰慧",
    "X53n0836_017:0102a14": "定進開八念根離為四戒品分為三信根力為二安",
    "X53n0836_017:0102a15": "喜捨尋一故有三十七今此文中初總舉宗此覺分",
    "X53n0836_017:0102a16": "名雖三十七實事唯十即信勤等次攝三十七以為",
    "X53n0836_017:0102a17": "十體謂四念住慧根慧力擇法覺支故與正見此八",
    "X53n0836_017:0102a18": "覺分以慧為體又四正斷進根進力進覺正進此八",
    "X53n0836_017:0102a19": "覺支以懃為體又四神足定根定力定覺正定此八",
    "X53n0836_017:0102a20": "覺支以定為體此慧勤定勢用最強通於四位別立",
    "X53n0836_017:0102a21": "四門故此三種各開為八又信根信力此二覺支以",
    "X53n0836_017:0102a22": "信為體又念根念力念覺正念此四覺支以念為體",
    "X53n0836_017:0102a23": "正語業命此三覺支以戒為體又勤捨安及正思惟",
    "X53n0836_017:0102a24": "勢用最微各一覺支以自為體如是覺分實事唯十",
    "X53n0836_017:0102b01": "即信等五加喜安捨菩薩戒及尋是十事也毗沙婆",
    "X53n0836_017:0102b02": "師說有十一身業語業不相雜故皆分為二餘九同",
    "X53n0836_017:0102b03": "前故有十一。",
    "X53n0836_017:0102b04": "自下第二有一行頌釋四念住正勤神足以慧勤定",
    "X53n0836_017:0102b05": "三法為體文中初問念住等三據相應俱有共念住",
    "X53n0836_017:0102b06": "等遍攝一切諸加行善名無別屬如何獨說慧勤定",
    "X53n0836_017:0102b07": "次舉頌答後釋頌本文中初總釋頌本念住正釋及",
    "X53n0836_017:0102b08": "與神足三品善根據共念住等同品善根體實遍攝",
    "X53n0836_017:0102b09": "諸加行善然隨同品增上善根如次說為慧勤及定",
    "X53n0836_017:0102b10": "二釋念住名文中初問何緣於慧立念住名次答毗",
    "X53n0836_017:0102b11": "婆師作如是說慧由念力持令住故從因為名故名",
    "X53n0836_017:0102b12": "念住經主釋云理實由慧令心住境慧如實見令心",
    "X53n0836_017:0102b13": "明記故從果為名故名念住如前四念住中已廣成",
    "X53n0836_017:0102b14": "立三釋懃名正斷文中初問何故說勤名為正斷次",
    "X53n0836_017:0102b15": "答於正修習勤斷兩勤修二善位中此勤力能斷",
    "X53n0836_017:0102b16": "懈怠故是故四種通名正斷或名正勝於正持筞身",
    "X53n0836_017:0102b17": "語意中此懃勝故四釋定名神足文中初問何緣於",
    "X53n0836_017:0102b18": "定立神足名次答五神通等諸靈妙德說名為神定",
    "X53n0836_017:0102b19": "是所依故名為足從果及用為名故稱神足即此神",
    "X53n0836_017:0102b20": "足為四法求成從因及果就用為名故名四神足也",
    "X53n0836_017:0102b21": "有餘師說神即是定足謂無念心慧經主破云彼應",
    "X53n0836_017:0102b22": "覺分事有十三毗婆師事有十一更增欲心故有十",
    "X53n0836_017:0102b23": "三以念慧二足前十一攝欲心二足非十一攝故增",
    "X53n0836_017:0102b24": "欲心自古諸師皆言心如意足體是其定若爾但應",
    "X53n0836_017:0102c01": "唯增欲也今增欲心故知心如意足者是心王也又",
    "X53n0836_017:0102c02": "若神即定亦違經說如契經言吾今為汝說神足等",
    "X53n0836_017:0102c03": "神謂受用種種神境分一為多乃至廣說故知神者",
    "X53n0836_017:0102c04": "是神通也足謂欲等四三摩地故知神通所依三摩",
    "X53n0836_017:0102c05": "地名足此中佛說定果神通等名神欲等四數所生",
    "X53n0836_017:0102c06": "等持名足此中乃與等持立名定果名神定體名足",
    "X53n0836_017:0102c07": "定足乃為欲等四法所是能生因有四故說名為四",
    "X53n0836_017:0102c08": "此乃從果就用及因為名故名四神足也五釋根力",
    "X53n0836_017:0102c09": "文中初問何緣信等五法體同先說為根後名為力",
    "X53n0836_017:0102c10": "次答由此五法依上下品先根後力又依可屬名根",
    "X53n0836_017:0102c11": "不可屬名力又問住等何緣次第如是謂於因果下",
    "X53n0836_017:0102c12": "答如文可解。",
    "X53n0836_017:0102c13": "自下第三有一行頌約位建立覺分文中初問當言",
    "X53n0836_017:0102c14": "何位何覺分增次舉頌答後釋頌本謂五停總別初",
    "X53n0836_017:0102c15": "業位中乃至說念住增煖法位中能證決擇分異品",
    "X53n0836_017:0102c16": "功德說正斷增頂法位中趣忍無退得故神足定增",
    "X53n0836_017:0102c17": "法忍位中必不退墮得增上義故說根增第一位中",
    "X53n0836_017:0102c18": "無屈伏義故說力增修道位中近菩提位助覺勝故",
    "X53n0836_017:0102c19": "說覺支增見道位中速疾而轉說道支增然契經中",
    "X53n0836_017:0102c20": "隨數增說先七後八非修次第乃至毗婆師所說如",
    "X53n0836_017:0102c21": "是定執義人有餘師說不破契經所說次第立念住",
    "X53n0836_017:0102c22": "等謂修行者將修行時於多境中其心馳散先修念",
    "X53n0836_017:0102c23": "住制伏其心乃至是故念住最初由此勢力乃至正",
    "X53n0836_017:0102c24": "斷第二由精進故乃至神足第三勝定為依乃至根",
    "X53n0836_017:0103a01": "為第四根義既立乃至五力第五於見道位建立覺",
    "X53n0836_017:0103a02": "支如實覺知四聖諦故通凡聖位建立道支俱通直",
    "X53n0836_017:0103a03": "法涅槃城故如契經說於八道支修圓滿者始於四",
    "X53n0836_017:0103a04": "念住終至七覺支亦修圓滿故知道支通凡聖位又",
    "X53n0836_017:0103a05": "契經說比丘當知宣如實言者喻說四聖諦以四聖",
    "X53n0836_017:0103a06": "諦是如實理故說如實言喻說四聖諦也令依本路",
    "X53n0836_017:0103a07": "速出者喻令修習八聖道支以八道支過去諸佛本",
    "X53n0836_017:0103a08": "遊路故經既但說八聖道支出生死路故知八支通",
    "X53n0836_017:0103a09": "凡聖位上來約位建立然總攝者念住正勤及四神",
    "X53n0836_017:0103a10": "足慧勤定體入五根中是慧勤定根即此五根至世",
    "X53n0836_017:0103a11": "第一總名五力此五根中信根唯在見道位前其餘",
    "X53n0836_017:0103a12": "四根通見及修七覺八正以是根故正語業命四唯",
    "X53n0836_017:0103a13": "見道安喜及捨三唯修道進念定慧四通見修信根",
    "X53n0836_017:0103a14": "一種唯見道前故雜心論云問何故喜猗捨立覺支",
    "X53n0836_017:0103a15": "非道支正思正語正業正命立道支非覺支信俱非",
    "X53n0836_017:0103a16": "耶答隨順覺故乃至知緣常生喜乃至生喜常生覺",
    "X53n0836_017:0103a17": "謂息一切事及捨常生覺於進不隨順故非道去是",
    "X53n0836_017:0103a18": "道不喜者不去樂住處故猗捨與去一向相違故不",
    "X53n0836_017:0103a19": "說道支惑者於道輪為轂故立道輪支非相應故非",
    "X53n0836_017:0103a20": "覺支正思筞正見故於進去隨順非覺故立道支非",
    "X53n0836_017:0103a21": "覺支信者始習慶覺道者已度是故俱不立正理論",
    "X53n0836_017:0103a22": "云何緣不立信為覺及道支初發趣時信用增上以",
    "X53n0836_017:0103a23": "入聖位立道支信於爾時勢用微劣故不立在覺道",
    "X53n0836_017:0103a24": "支中何緣於覺支立喜輕安捨非亦立彼在道之中",
    "X53n0836_017:0103b01": "彼偏順覺不順道故云何隨覺且修道中地地各修",
    "X53n0836_017:0103b02": "九品勝覺如如於諦數數覺悟如是如是發生勝喜",
    "X53n0836_017:0103b03": "由生勝喜復未觀諦如人堀地獲寶生喜由生喜故",
    "X53n0836_017:0103b04": "復不更堀於覺隨順力增妄由輕安息諸事務及由",
    "X53n0836_017:0103b05": "捨力令心平等方能於境審諦觀察故立安捨在覺",
    "X53n0836_017:0103b06": "支中云何此三不順於道速疾運轉是聖道義此於",
    "X53n0836_017:0103b07": "速運少有相違並能令信安隱住故何緣於道立尋",
    "X53n0836_017:0103b08": "戒支於覺支中非亦立彼彼偏順道不順覺故云何",
    "X53n0836_017:0103b09": "順道且見道中尋筞正見令為上下八諦境中速疾",
    "X53n0836_017:0103b10": "觀察戒能為轂成見道輪令於諦中速疾迴轉故尋",
    "X53n0836_017:0103b11": "及戒假立道支此復云何不順於覺且尋於諦不寂",
    "X53n0836_017:0103b12": "靜轉於聖諦理尋求相故覺以見諦安靜而轉故尋",
    "X53n0836_017:0103b13": "於覺少有相違覺是相應有所緣境所依行相戒此",
    "X53n0836_017:0103b14": "相違故於覺支不建立彼通運為道不可為例。",
    "X53n0836_017:0103b15": "自下第五有一行頌漏無漏分別文中初牒前問隨",
    "X53n0836_017:0103b16": "增位說次第既然理實應言此三十七幾一問通有",
    "X53n0836_017:0103b17": "漏二問幾無漏耶次舉頌答於中初兩句後答問下",
    "X53n0836_017:0103b18": "兩句答初問後釋頌本文中初釋上兩句此中七覺",
    "X53n0836_017:0103b19": "八道支唯是無漏唯於修道見道位中方建立故見",
    "X53n0836_017:0103b20": "道以前世間亦有正見等法是有漏故而彼不得聖",
    "X53n0836_017:0103b21": "道之名次釋兩句所餘三四二五覺分皆通有漏及",
    "X53n0836_017:0103b22": "無漏位正理論云謂修道位七覺支增隣近菩提謂",
    "X53n0836_017:0103b23": "治有頂故覺支體一向無漏一切覺分皆助菩提唯",
    "X53n0836_017:0103b24": "此獨標覺支名者以最隣近菩提果故由此理趣證",
    "X53n0836_017:0103c01": "七覺支應知但依治有頂說此為上首類治下地唯",
    "X53n0836_017:0103c02": "於無漏立覺支名若不許然寧不通二或於一切□",
    "X53n0836_017:0103c03": "分中依近菩提立覺支號修道中修道位近菩提性",
    "X53n0836_017:0103c04": "近菩提唯是無漏故無漏修道方立覺支名見道中",
    "X53n0836_017:0103c05": "八道支勝故此一向無漏性攝雖正見等亦通有漏",
    "X53n0836_017:0103c06": "然彼不得聖道支名聖道支名目無漏故又諸漏者",
    "X53n0836_017:0103c07": "許覺分法覺支後說定是無漏有說若說在前便通",
    "X53n0836_017:0103c08": "二種既覺支後方說道支故道支一向無漏所餘通",
    "X53n0836_017:0103c09": "二義唯已成謂覺分中前位增者彼於後位勢用亦",
    "X53n0836_017:0103c10": "增後位增者非於前位故毗婆沙作如是說從初業",
    "X53n0836_017:0103c11": "位至想無生念住常增乃至廣說。",
    "X53n0836_017:0103c12": "自下第六有兩行頌約地具道品文中初問此三十",
    "X53n0836_017:0103c13": "七何地有幾次舉頌答後釋頌本初意具三十七未",
    "X53n0836_017:0103c14": "至除喜二定除尋由此二地各三十六第三第意中",
    "X53n0836_017:0103c15": "間雙除喜各三十五道前三無色除色除戒三支并",
    "X53n0836_017:0103c16": "除喜尋各三十二欲界有頂除覺道支各二十二以",
    "X53n0836_017:0103c17": "此二地無無漏故正理論云如是諸地隨其所應覺",
    "X53n0836_017:0103c18": "分現前少多無定謂隨位列後必兼前可一體上義",
    "X53n0836_017:0103c19": "分多種故有多種俱時起不唯四念住必不俱生以",
    "X53n0836_017:0103c20": "約所緣分為四故尚無二慧俱時而生況有一時四",
    "X53n0836_017:0103c21": "慧並起不可一慧約境分多以若總緣法念住攝必",
    "X53n0836_017:0103c22": "無一慧於一剎那緣四境生四行相故由此理趣初",
    "X53n0836_017:0103c23": "意中總而言之具三十七然於一念頓現在前極多",
    "X53n0836_017:0103c24": "但容有三十四成實漏第二十二卷止觀品云問佛",
    "X53n0836_017:0104a01": "處處說應念二法所謂止觀若一切禪定等法皆悉",
    "X53n0836_017:0104a02": "應念何故但說止觀答止名定觀四證淨初牒前問",
    "X53n0836_017:0104a03": "覺分將時必得證淨一問此有幾種二問依何位得",
    "X53n0836_017:0104a04": "三問實體是何法四問有漏無漏耶次舉頌答於中",
    "X53n0836_017:0104a05": "初兩句答初問次四句答第二問第七句答第三問",
    "X53n0836_017:0104a06": "第八句答第四問後釋頌本文中初舉數列名釋初",
    "X53n0836_017:0104a07": "兩句二釋第三第四第五第六句且見道位見三諦",
    "X53n0836_017:0104a08": "時一一唯得法即證淨所證三諦境是理法寶故無",
    "X53n0836_017:0104a09": "漏信體名法證淨同時道共戒是戒證淨見道諦位",
    "X53n0836_017:0104a10": "兼得佛僧二種證淨謂於爾時兼於成佛諸無覺法",
    "X53n0836_017:0104a11": "成菩薩僧學無學法行修雖是法不增淨得修別緣",
    "X53n0836_017:0104a12": "三實故更別得佛僧二不壞淨兼言為顯見道諦時",
    "X53n0836_017:0104a13": "亦得於法及戒證淨後更兼得佛僧證淨以得修無",
    "X53n0836_017:0104a14": "漏信別緣菩薩二根辟支三根信是法證淨別緣諸",
    "X53n0836_017:0104a15": "佛具知根信是佛證淨別緣菩薩三根信是僧證淨",
    "X53n0836_017:0104a16": "同時俱有道共戒體是戒證淨然所信法略有二種",
    "X53n0836_017:0104a17": "一別二總總通四諦並皆是法別唯苦集異三諦令",
    "X53n0836_017:0104a18": "菩薩二根獨覺三根道唯是法寶攝故見四諦時皆",
    "X53n0836_017:0104a19": "得法證淨聖所愛戒與現觀俱故一切時無不亦得",
    "X53n0836_017:0104a20": "皆證淨也三釋第七句由所信別故名有信應知實",
    "X53n0836_017:0104a21": "事唯有二種謂佛法僧三種證淨以信為體聖戒證",
    "X53n0836_017:0104a22": "淨以戒為體故唯有二四釋第八句如是四種唯是",
    "X53n0836_017:0104a23": "無漏以有漏法非證淨故五釋證淨名文中初問為",
    "X53n0836_017:0104a24": "依何義立證淨名答如是見知四聖諦理故名為證",
    "X53n0836_017:0104b01": "正信三寶及妙尸羅是色心中淨故皆名淨以離不",
    "X53n0836_017:0104b02": "信垢及破戒垢故由證理故得四種淨立證淨名六",
    "X53n0836_017:0104b03": "明次第如出觀時現起次第故說觀內次第如是問",
    "X53n0836_017:0104b04": "如何出觀時現起次第答謂出觀位先信世尊等法",
    "X53n0836_017:0104b05": "喻可解乃至戒此四種佛如導師法如道路僧如商",
    "X53n0836_017:0104b06": "侶戒如乘□。",
    "X53n0836_017:0104b07": "自下第九有三行頌明十無學分建立正智正解脫",
    "X53n0836_017:0104b08": "支於中初兩行頌辨二支體文中初舉經問學位八",
    "X53n0836_017:0104b09": "支無學成十一問何緣不說有學位中有正解脫及",
    "X53n0836_017:0104b10": "有正智二問正脫正智其體是何次舉頌答於中初",
    "X53n0836_017:0104b11": "兩句答初問餘六句答第二問後釋頌本文中初釋",
    "X53n0836_017:0104b12": "上兩句有學位中上有餘法未解脫故無解脫支學",
    "X53n0836_017:0104b13": "位非離少縛可名脫者故學位非無解脫涅槃體可",
    "X53n0836_017:0104b14": "立證解脫智無學已斷諸罪故立解脫支後能起了",
    "X53n0836_017:0104b15": "有為無為二解脫智故立解脫知見身立名為正智",
    "X53n0836_017:0104b16": "由無學位解脫及解脫知見二支顯可可立二支有",
    "X53n0836_017:0104b17": "學不然故唯成八二釋第二第四句出解脫體解脫",
    "X53n0836_017:0104b18": "體有二謂有為無為有為解脫謂無學勝解無學解",
    "X53n0836_017:0104b19": "脫有一切惑滅三釋第五第六句有為解脫名無學",
    "X53n0836_017:0104b20": "支以立支名依有為故無學支攝解脫復有二種即",
    "X53n0836_017:0104b21": "餘經言心慧二脫即是心慧相應勝解數應知此心",
    "X53n0836_017:0104b22": "慧二解脫五分蘊身中即解脫蘊也次序外難若解",
    "X53n0836_017:0104b23": "脫蘊體是勝解爾者不應契經說云何解脫清淨最",
    "X53n0836_017:0104b24": "勝答心從貪離染解脫及從瞋癡離染解脫乃至故",
    "X53n0836_017:0104c01": "解脫蘊非唯勝解次二十八多責若爾是何答有餘",
    "X53n0836_017:0104c02": "師說由真智力遣貪瞋癡即心離垢義名解脫蘊四",
    "X53n0836_017:0104c03": "釋第七第八句初結前如是已說正解脫體依二十",
    "X53n0836_017:0104c04": "多勝解為體依餘師心王為體正智體者如前三十",
    "X53n0836_017:0104c05": "七覺分中說謂即前說想無生智為解脫知見身名",
    "X53n0836_017:0104c06": "解脫正智體以解脫解脫知見身俱名解脫故有學",
    "X53n0836_017:0104c07": "有縛位中無唯無學無縛位中立。",
    "X53n0836_017:0104c08": "自下第二因明無學立解脫支故明無學心解脫",
    "X53n0836_017:0104c09": "時文中初心於何世正得解脫而言無學心解脫耶",
    "X53n0836_017:0104c10": "次舉頌答後釋頌本如六足本論說初無學心在未",
    "X53n0836_017:0104c11": "來生相時從障得解脫問何謂為障答謂罪得由彼",
    "X53n0836_017:0104c12": "罪得能遮此無學心在生相故無始世來無學心王",
    "X53n0836_017:0104c13": "不得在生相金剛喻定在現在正滅位中彼罪得正",
    "X53n0836_017:0104c14": "斷不能牽未來得在生相故不能遮未來無學心不",
    "X53n0836_017:0104c15": "在生相故初無學心於未來正生位正得解脫罪得",
    "X53n0836_017:0104c16": "也金剛喻定過去已滅位中彼罪得已斷初無學心",
    "X53n0836_017:0104c17": "於現在已生位名已解脫初無學心世正生位正解",
    "X53n0836_017:0104c18": "脫時未來世未至生相無學心及世無學身中世俗",
    "X53n0836_017:0104c19": "心當於無學心世生相時亦名解脫名今且說正世",
    "X53n0836_017:0104c20": "生相決定生者已於爾時初無學心得行現世身中",
    "X53n0836_017:0104c21": "及行現在世中故問諸無學未來世俗心從何障得",
    "X53n0836_017:0104c22": "解脫答亦即從故遮心生障罪得問未解脫位此世",
    "X53n0836_017:0104c23": "俗善心無不生耶答未解脫位有學身中雖有已生",
    "X53n0836_017:0104c24": "世俗心然不似今者無學身中所起世俗心問彼何",
    "X53n0836_017:0105a01": "所似答似餘一切與或得俱心此無學心後世俗若",
    "X53n0836_017:0105a02": "生無俱或得故名解脫。",
    "X53n0836_017:0105a03": "自下第三有半行頌明道斷障時文中初問道於何",
    "X53n0836_017:0105a04": "位令生障斷次舉頌答後釋頌本正滅位言顯居現",
    "X53n0836_017:0105a05": "世與滅相用俱故現在名正滅正生言顯未來世故",
    "X53n0836_017:0105a06": "現在名正滅也道能斷障唯居現在正滅相時令其",
    "X53n0836_017:0105a07": "或等不能生後名為斷障餘位定無斷障惑故非如",
    "X53n0836_017:0105a08": "解脫世正生時亦通未生者已生未生離障同故。",
    "X53n0836_017:0105a09": "上來三行頌合為第九明十無學分建立正智正解",
    "X53n0836_017:0105a10": "脫支自下第十有一行頌明滅離斷三即文中初牒",
    "X53n0836_017:0105a11": "經問經說三即謂斷離滅一問以何為體二問差別",
    "X53n0836_017:0105a12": "云何次舉頌答於中初句答初問下三句答第二問",
    "X53n0836_017:0105a13": "後釋頌本文中初釋初句斷等三即即分前說無為",
    "X53n0836_017:0105a14": "解脫以為自體次釋餘三句言離即者謂但離貪能",
    "X53n0836_017:0105a15": "緣縛所縛法得解脫擇滅言斷即者謂餘八結能緣",
    "X53n0836_017:0105a16": "縛所縛法得解脫擇滅言滅即者謂滅所餘貪等九",
    "X53n0836_017:0105a17": "結隨眠所隨增事離能緣縛九結時所緣縛事體得",
    "X53n0836_017:0105a18": "解脫擇滅以此三即皆是擇滅故經說三即即無為",
    "X53n0836_017:0105a19": "解脫正理論第六十三云然三即體約假有異若就",
    "X53n0836_017:0105a20": "實事則無差別云何名為約假有異謂離貪結名為",
    "X53n0836_017:0105a21": "離即斷餘八結名為斷即滅餘一切貪等諸結所繫",
    "X53n0836_017:0105a22": "事體名為滅即何緣三即如是差別謂有漏法總略",
    "X53n0836_017:0105a23": "有三一者能繫而非能染二者能繫亦是能染三者",
    "X53n0836_017:0105a24": "非二順繫染法斷此三法所證無為如次名為斷等",
    "X53n0836_017:0105b01": "三即有餘師說唯斷能繫別有無為斷餘不爾彼說",
    "X53n0836_017:0105b02": "能繫有緣八結有結愛結有緣餘事斷此三種所證",
    "X53n0836_017:0105b03": "無為如次名為斷等三即有餘師說唯斷能染別有",
    "X53n0836_017:0105b04": "無為斷餘事爾彼師說愛有緣八結有緣愛結有緣",
    "X53n0836_017:0105b05": "餘事斷此三種所證無為如次名為斷等三即隨所",
    "X53n0836_017:0105b06": "繫事前得擇滅故三說中初說為善解云然三即體",
    "X53n0836_017:0105b07": "約義差別假說三即說名有異若就無為實第一□",
    "X53n0836_017:0105b08": "無為上皆說為三即則無差別隨所繫事量別得解",
    "X53n0836_017:0105b09": "脫無為如人被縛離縛之時但約所縛人說得解脫",
    "X53n0836_017:0105b10": "不約能縛斷說得解脫此是評家義故上論文隨所",
    "X53n0836_017:0105b11": "繫事別得擇滅故三說中初說為善此初文是初說",
    "X53n0836_017:0105b12": "也云何名為約假有異答如一極微上離貪結義邊",
    "X53n0836_017:0105b13": "名為離即斷餘八結義邊名為斷即滅所見事體邊",
    "X53n0836_017:0105b14": "名為滅即問何緣三即如是差別答謂有漏法總略",
    "X53n0836_017:0105b15": "有三一者八結能轉而非能染以非愛染故二者愛",
    "X53n0836_017:0105b16": "結能繫亦是能染三者體非能繫亦非能染謂順繫",
    "X53n0836_017:0105b17": "染法斷此三法所證無為如次假名斷等三即然此",
    "X53n0836_017:0105b18": "三即體實無異此初師說說約所繫事量別得無為",
    "X53n0836_017:0105b19": "如有亦所極微所繫色一一極微別得無為此是正",
    "X53n0836_017:0105b20": "義又餘第二師說唯斷能繫九結別有九無為斷餘",
    "X53n0836_017:0105b21": "不爾彼說能繫九結有緣八結有緣愛結有緣餘事",
    "X53n0836_017:0105b22": "斷此三種所證無為各有九種如次名為斷等三即",
    "X53n0836_017:0105b23": "第三師說唯斷能染貪愛別有無為斷餘不爾彼師",
    "X53n0836_017:0105b24": "說愛有緣八結有緣餘事斷此三種所證無為如次",
    "X53n0836_017:0105c01": "名為斷等三即後二師說斷等三即體性各別皆非",
    "X53n0836_017:0105c02": "正義今評家義隨所繫事量一一法上離能繫時所",
    "X53n0836_017:0105c03": "繫時解脫別得擇滅故三說中初說為善以三即假",
    "X53n0836_017:0105c04": "說異一一體無異故然見苦所斷十隨眠苦智生時",
    "X53n0836_017:0105c05": "得十擇滅時已離自種親能繫故說十隨眠所繫事",
    "X53n0836_017:0105c06": "以得解脫雖有見集遍行隨眠能繫未斷以是他種",
    "X53n0836_017:0105c07": "疎故見苦所斷所繫之事說已解脫見苦所斷縛餘",
    "X53n0836_017:0105c08": "四了亦復如是苦下能縛他種疎故苦智生時雖斷",
    "X53n0836_017:0105c09": "餘四部能繫然餘四了所繫未得解脫無為也修道",
    "X53n0836_017:0105c10": "門中九品相繫亦復如是自品相望能繫親故斷自",
    "X53n0836_017:0105c11": "品能繫時同品所繫別得無為異品相望能繫疎故",
    "X53n0836_017:0105c12": "雖斷能繫異品所繫不得無為若繫非法要第九品",
    "X53n0836_017:0105c13": "斷能繫盡隨所繫法別得無為。",
    "X53n0836_017:0105c14": "自下第十一有一行頌明狀離通局文中初問若第",
    "X53n0836_017:0105c15": "能狀必能離耶二答不爾三問云何四舉頌答五釋",
    "X53n0836_017:0105c16": "頌本文中初釋初句唯緣苦集所起忍智說名為狀",
    "X53n0836_017:0105c17": "餘則不然二釋第二句四諦境中所起忍智能斷惑",
    "X53n0836_017:0105c18": "者皆得離名三釋餘二句廣陿有殊故成四句如文",
    "X53n0836_017:0105c19": "可解。",
    "X53n0836_017:0105c21": "俱舍論疏卷第二十五(泰)"
}