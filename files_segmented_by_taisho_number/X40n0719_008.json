{
    "X40n0719_008:0406a06": "重治毗尼事義集要卷第八",
    "X40n0719_008:0406a08": "古吳蕅益沙門　智旭　彚釋",
    "X40n0719_008:0406a09": "○三十八殘宿食戒。此是遮罪。大乘比丘同學。",
    "X40n0719_008:0406a10": "若比丘。殘宿食而食者。波逸提。",
    "X40n0719_008:0406a11": "緣　尊者迦羅。常坐禪思惟。時城中乞食易得。迦",
    "X40n0719_008:0406a12": "羅作是念。何為日日乞食疲苦。寧可食先得者。後",
    "X40n0719_008:0406a13": "得食當持還。即如所念為之。諸比丘於食時。不見",
    "X40n0719_008:0406a14": "迦羅。疑是命終遠行等。後見乃問知其故。白佛結",
    "X40n0719_008:0406a15": "戒。",
    "X40n0719_008:0406a16": "釋　宿食者。今日受已至明日。於諸比丘皆不清",
    "X40n0719_008:0406a17": "淨。",
    "X40n0719_008:0406a18": "相　比丘尼波逸提。不犯者。宿受食有餘。與父母",
    "X40n0719_008:0406a19": "及作人等。後從彼邊乞得。十誦律云。大比丘未",
    "X40n0719_008:0406a20": "手受而共宿者。名曰內宿。噉者突吉羅。已手受舉",
    "X40n0719_008:0406a21": "共宿者。名殘宿食。噉者波逸提。先自取果。後從",
    "X40n0719_008:0406a22": "淨人受而食。突吉羅。有二種觸食。食無罪。一清",
    "X40n0719_008:0406a23": "淨比丘誤觸。二破戒比丘無慚愧觸。天食過中",
    "X40n0719_008:0406a24": "可食。可七日受。根本尼陀那云。所餘餅果。持與",
    "X40n0719_008:0406b01": "求寂。明旦還得食之。若有希望心。與時惡作。食時",
    "X40n0719_008:0406b02": "犯墮。若總無希望心。不犯。目得迦云。若病者貧。",
    "X40n0719_008:0406b03": "設是殘觸酥油。服之無犯。苾芻行路。令求寂持",
    "X40n0719_008:0406b04": "路糧。亦得為其擎舉擎下。又諸苾芻道行。應持糧",
    "X40n0719_008:0406b05": "者。既無俗人。又無求寂。應勸施主。施主亦無。應自",
    "X40n0719_008:0406b06": "持去。後見俗人。共換而食。換處亦無。分為兩分。告",
    "X40n0719_008:0406b07": "俗人曰。汝取一分。彼既入手。應告彼曰。汝取我食。",
    "X40n0719_008:0406b08": "我取汝分。換易而食。此復難求。於第一日。應須絕",
    "X40n0719_008:0406b09": "食。明日如有授人。受取而食。若無授者。自取一彪",
    "X40n0719_008:0406b10": "拳許食之。至第三日。還無授者。食二彪拳。至第四",
    "X40n0719_008:0406b11": "日。復無授人。隨情自取飽食無犯。於後路糧罄盡。",
    "X40n0719_008:0406b12": "見有熟果墮地。應取作淨。受已而食。若淨人難得",
    "X40n0719_008:0406b13": "者。受已應食。授者亦無。應可自取作北洲想而食。",
    "X40n0719_008:0406b14": "樹上果熟未落地者。應自上樹搖振令墮。自取而",
    "X40n0719_008:0406b15": "食。如上開者。並為難緣。若無難時。悉皆制斷。善",
    "X40n0719_008:0406b16": "見律云。若多比丘共行。唯一小沙彌。比丘各自擔",
    "X40n0719_008:0406b17": "糧。至食時。各自分分。沙彌得分已。語比丘言。今持",
    "X40n0719_008:0406b18": "沙彌分與大德易。得已。復與第二座易。展轉乃至",
    "X40n0719_008:0406b19": "眾多。食皆無罪。若沙彌不解法。比丘自持食分與",
    "X40n0719_008:0406b20": "沙彌展轉易。得食不犯。薩婆多論云。若食是佛",
    "X40n0719_008:0406b21": "臘。面門臘。自恣臘。雖先捉。後買得食。無已想故。無",
    "X40n0719_008:0406b22": "罪。",
    "X40n0719_008:0406b23": "證　根本雜事云。佛告阿難。無容得有住其家內",
    "X40n0719_008:0406b24": "食殘宿食。證阿羅漢。無容得有阿羅漢。諸漏已盡。",
    "X40n0719_008:0406c01": "處白衣家。食殘宿食。",
    "X40n0719_008:0406c02": "辯　問。沙彌不食殘宿食者。得證阿羅漢果。若已",
    "X40n0719_008:0406c03": "證阿羅漢果。須受具不。答。八種比丘中。雖有破結",
    "X40n0719_008:0406c04": "使比丘。然佛滅後。必以白四羯磨為宗要。故沙彌",
    "X40n0719_008:0406c05": "設證無學。但可即時受具。不俟年滿二十。未有不",
    "X40n0719_008:0406c06": "登壇受具者也。",
    "X40n0719_008:0406c07": "○三十九自取食戒。此是遮罪。大乘比丘同學。",
    "X40n0719_008:0406c08": "若比丘。不受食若藥。著口中。除水及楊枝。波逸提。",
    "X40n0719_008:0406c09": "緣　舍衛城有一比丘。常乞食著糞掃衣。時城中",
    "X40n0719_008:0406c10": "諸居士。為命過父母等。於四衢道乃至廟中。作飲",
    "X40n0719_008:0406c11": "食祭祀供養。彼比丘自取食之。居士譏嫌。故制。時",
    "X40n0719_008:0406c12": "諸比丘生疑。不敢自取楊枝淨水。佛言。不犯。",
    "X40n0719_008:0406c13": "釋　受有五種。手與手受。或手與持物受。或持物",
    "X40n0719_008:0406c14": "與持物受。或持物與手受。或遙過物與。與者受者",
    "X40n0719_008:0406c15": "俱知。中無觸礙。得墮手中。又五種受。身與身受。衣",
    "X40n0719_008:0406c16": "與衣受。曲肘與曲肘受。器與器受。或有因緣置地",
    "X40n0719_008:0406c17": "與。",
    "X40n0719_008:0406c18": "相　想疑等六句。如常可知。比丘尼波逸提。五",
    "X40n0719_008:0406c19": "分律云。除嘗食。但不得咽。聽從龍受食。天受食。鬼",
    "X40n0719_008:0406c20": "受食。獼猴受食。以施主語受食。不得受擲食食。",
    "X40n0719_008:0406c21": "辯　問。四分遙過物與。成受。五分不得受擲食食。",
    "X40n0719_008:0406c22": "此復何從。答。四分所謂遙過。蓋指或有因緣。五分",
    "X40n0719_008:0406c23": "所謂擲食。則由出於輕慢。聽制條別。意在於斯。",
    "X40n0719_008:0406c24": "○四十無病索好食戒。大乘有病亦不得食魚肉。",
    "X40n0719_008:0407a01": "若得好美飲食乳酪魚及肉。若比丘。如此美飲食。無",
    "X40n0719_008:0407a02": "病。自為己索者。波逸提。",
    "X40n0719_008:0407a03": "緣　跋難陀詣商主家索雜食。商主問有何患。報",
    "X40n0719_008:0407a04": "言。無所患。但意欲得雜食耳。商主譏嫌。故制。時病",
    "X40n0719_008:0407a05": "比丘。畏慎不敢乞。不敢為病人乞。得已不敢食。故",
    "X40n0719_008:0407a06": "聽。",
    "X40n0719_008:0407a07": "相　比丘尼悔過法。餘三眾突吉羅。十誦律云。",
    "X40n0719_008:0407a08": "索得。波逸提。不得。突吉羅。律攝云。無病從乞。有",
    "X40n0719_008:0407a09": "病而食。乞時惡作。食時無犯。有病從乞。無病而食。",
    "X40n0719_008:0407a10": "乞時無犯。食得墮罪。若施主言。有所須者隨意可",
    "X40n0719_008:0407a11": "索。或從天龍藥叉舍乞求。無犯。",
    "X40n0719_008:0407a12": "○四十一自與外道食戒。大乘同學。或觀機得與。",
    "X40n0719_008:0407a13": "若比丘。外道男。外道女。自手與食者。波逸提。",
    "X40n0719_008:0407a14": "緣　佛敕阿難分餅與眾僧。分已有餘。乃與乞人。",
    "X40n0719_008:0407a15": "有一裸形外道女。顏貌端正。阿難付餅。餅黏相著。",
    "X40n0719_008:0407a16": "謂是一餅。與此女人。女與傍人轉問所得。即生疑",
    "X40n0719_008:0407a17": "謗。又一梵志在此食已。轉向餘國。道逢篤信相士。",
    "X40n0719_008:0407a18": "告以從禿頭居士得食。相士以白比丘。佛聞結戒。",
    "X40n0719_008:0407a19": "於是外道皆有怨言。佛乃聽置地與。使人與。",
    "X40n0719_008:0407a20": "相　自手與而受。波逸提。不受。突吉羅。方便欲與",
    "X40n0719_008:0407a21": "還變悔。突吉羅。比丘尼波逸提。餘三眾突吉羅。不",
    "X40n0719_008:0407a22": "犯者。與父母及作人等。若力勢強奪。根本律云。",
    "X40n0719_008:0407a23": "或欲以食因緣。除彼惡見。無犯。十誦律云。不犯",
    "X40n0719_008:0407a24": "者。若彼有病。若親里。若求出家時與(謂四月試時也)。未",
    "X40n0719_008:0407b01": "受食。不應與他。先受已。後當與他。若父。若母。若閉",
    "X40n0719_008:0407b02": "繫人。急須食人。姙身女人。少多與之。畜生應與一",
    "X40n0719_008:0407b03": "口。",
    "X40n0719_008:0407b04": "○四十二詣餘家不囑授戒。大乘同學。",
    "X40n0719_008:0407b05": "若比丘。先受請已。前食後食詣餘家。不囑授餘比丘。",
    "X40n0719_008:0407b06": "除餘時。波逸提。餘時者。病時。作衣時。施衣時。是謂時。",
    "X40n0719_008:0407b07": "緣　有長者設食請僧。待跋難陀至。跋難陀小食",
    "X40n0719_008:0407b08": "時更詣餘家。時垂欲過方來。諸比丘飲食不得滿",
    "X40n0719_008:0407b09": "足。又一大臣送甘果至僧伽藍。亦待跋難陀來分。",
    "X40n0719_008:0407b10": "彼後食已詣餘家。時過乃還。使眾僧不得食新果。",
    "X40n0719_008:0407b11": "故制。是後眾僧不敢入城受請。佛聽相囑授入城。",
    "X40n0719_008:0407b12": "又以因緣聽病時作衣時施衣時。不囑授入城。",
    "X40n0719_008:0407b13": "釋　前食者。明相出至食時。後食者。從食時至日",
    "X40n0719_008:0407b14": "中。餘比丘者。同一界共住也。",
    "X40n0719_008:0407b15": "相　囑已出。若中道還等。欲出須更囑。不囑入餘",
    "X40n0719_008:0407b16": "家。波逸提。一足入門內等。突吉羅。比丘尼波逸提。",
    "X40n0719_008:0407b17": "餘三眾突吉羅。不犯者。若無比丘不囑授。至庫藏",
    "X40n0719_008:0407b18": "聚落邊房。至所囑家。若勢力所持。命難。梵行難。",
    "X40n0719_008:0407b19": "律攝云。若語施主。我設不來。應與僧食。勿令廢缺。",
    "X40n0719_008:0407b20": "若施主不以此人而為先首。並無罪。",
    "X40n0719_008:0407b21": "○四十三食家強坐戒。大乘同學。",
    "X40n0719_008:0407b22": "若比丘。在食家中有寶。強安坐者。波逸提。",
    "X40n0719_008:0407b23": "緣　迦留陀夷。至齋優婆夷家坐。其夫問須何等。",
    "X40n0719_008:0407b24": "報言須食。即使婦出食與之。食已不去。其夫瞋恚",
    "X40n0719_008:0407c01": "而出。語言隨汝所為。佛聞故制。",
    "X40n0719_008:0407c02": "釋　食者。男以女為食。女以男為食。故名為食家。",
    "X40n0719_008:0407c03": "寶者。[王*車]璖瑪瑙真珠琥珀金銀(按此戒。正從食家得罪。不從有寶得",
    "X40n0719_008:0407c04": "罪。言有寶者。或有寶則是夫婦可行欲處故耳)。",
    "X40n0719_008:0407c05": "相　盲不聾。聾不盲。立不坐。突吉羅。比丘尼波逸",
    "X40n0719_008:0407c06": "提。餘三眾突吉羅。不犯者。舒手及戶處坐。有二比",
    "X40n0719_008:0407c07": "丘為伴。及被繫等。十誦律云。不犯者。若斷婬欲",
    "X40n0719_008:0407c08": "家。若受齋家。若更有所尊重人在坐。若是舍多人",
    "X40n0719_008:0407c09": "出入。若女人受一日戒。男子不受。若男子受一",
    "X40n0719_008:0407c10": "日戒。女人不受。是家中坐。突吉羅。若二俱受者。不",
    "X40n0719_008:0407c11": "犯。",
    "X40n0719_008:0407c12": "○四十四食家屏坐戒。大乘同學。犯不犯同上。",
    "X40n0719_008:0407c13": "若比丘。食家中有寶。在屏處坐者。波逸提。",
    "X40n0719_008:0407c14": "緣　迦留陀夷。更在戶扇後坐。與齋優婆夷語。故",
    "X40n0719_008:0407c15": "制。",
    "X40n0719_008:0407c16": "○四十五獨與女人坐戒。大乘同學。",
    "X40n0719_008:0407c17": "若比丘。獨與女人露地坐。波逸提。",
    "X40n0719_008:0407c18": "緣　亦起自前人。故制。",
    "X40n0719_008:0407c19": "相　犯不犯悉同前。十誦律云。相去一丈坐。波",
    "X40n0719_008:0407c20": "逸提。相去丈五坐。突吉羅。過二丈。無犯。律攝云。",
    "X40n0719_008:0407c21": "若與非人女。半擇迦女。及未堪行婬境。若聾騃等",
    "X40n0719_008:0407c22": "共屏坐時。咸得惡作。",
    "X40n0719_008:0407c23": "○四十六故使他不得食戒。大乘同學。",
    "X40n0719_008:0407c24": "若比丘。語餘比丘如是語。大德共至聚落。當與汝食。",
    "X40n0719_008:0408a01": "彼比丘。竟不教與是比丘食。語言。汝去。我與汝一處",
    "X40n0719_008:0408a02": "若坐若語不樂。獨坐獨語樂。以此因緣非餘。方便遣",
    "X40n0719_008:0408a03": "去。波逸提(根本律云。語謂讀誦。坐。謂禪思)。",
    "X40n0719_008:0408a04": "緣　跋難陀與餘比丘鬬。結恨在心。異時將至無",
    "X40n0719_008:0408a05": "食處徧行。餘有少時。乃語言。汝是大惡人。由汝故。",
    "X40n0719_008:0408a06": "并使我不得食。汝速去(云云)。彼比丘出城到祇桓。",
    "X40n0719_008:0408a07": "日時已過。不得食乏極。諸比丘聞。嫌責白佛。故制。",
    "X40n0719_008:0408a08": "相　方便遣去捨見聞處。或自捨見聞處。盡波逸",
    "X40n0719_008:0408a09": "提。捨聞處至見處。捨見處至聞處。突吉羅。比丘尼",
    "X40n0719_008:0408a10": "波逸提。餘三眾突吉羅。不犯者。與食遣去。若病。若",
    "X40n0719_008:0408a11": "無威儀。人見不喜。語言汝去。我當送食至僧伽藍。",
    "X40n0719_008:0408a12": "若彼破戒破見破威儀被舉被擯應擯。若命難梵",
    "X40n0719_008:0408a13": "行難。方便遣去。不以嫌恨故遣去。五分律云。作",
    "X40n0719_008:0408a14": "此惱餘四眾。突吉羅。尼作此惱二眾。波逸提。惱餘",
    "X40n0719_008:0408a15": "三眾。突吉羅。十誦律云。未入城門令還。乃至未",
    "X40n0719_008:0408a16": "入白衣家內門令還。皆突吉羅。若入內門令還。波",
    "X40n0719_008:0408a17": "逸提。律攝云。若隨醫教為病。令斷食者無犯。",
    "X40n0719_008:0408a18": "○四十七過受藥戒。大乘同學。為眾故索。不犯。",
    "X40n0719_008:0408a19": "若比丘。受四月請與藥。無病比丘應受。若過受。除常",
    "X40n0719_008:0408a20": "請。更請。分請。盡形壽請。波逸提。",
    "X40n0719_008:0408a21": "緣　摩訶男釋種。供僧藥。恭敬上座。施與好者。求",
    "X40n0719_008:0408a22": "亦與。不求亦與。六羣詣其家故求難得藥。報言。有",
    "X40n0719_008:0408a23": "者當與。無者當詣市買與。六羣即以有愛及妄語",
    "X40n0719_008:0408a24": "訶之。摩訶男因不復供僧藥。故制。復以緣開常請",
    "X40n0719_008:0408b01": "等。",
    "X40n0719_008:0408b02": "釋　四月者。夏四月。病者醫所教服藥也。常請者。",
    "X40n0719_008:0408b03": "其人作如是言我常與藥。更請者。斷已後復更請",
    "X40n0719_008:0408b04": "與。分請者。持藥至僧伽藍分與。盡形壽請者。其人",
    "X40n0719_008:0408b05": "言我當盡壽與藥。請有四種。或夜有限齊。藥無限",
    "X40n0719_008:0408b06": "齊。或夜有限齊。藥有限齊。夏四月應受。或夜無限",
    "X40n0719_008:0408b07": "齊。藥有限齊。或夜無限齊。藥無限齊。隨施時應受。",
    "X40n0719_008:0408b08": "僧祇律云。或夏四月。或冬四月。或春四月。檀越",
    "X40n0719_008:0408b09": "請不必定。或四月。或一月半月。期滿已。不得更索。",
    "X40n0719_008:0408b10": "若請前食。不得索後食。請後食。不得索前食。藥及",
    "X40n0719_008:0408b11": "餘物亦爾。若言盡壽受我四事供養。爾時得隨意",
    "X40n0719_008:0408b12": "索。",
    "X40n0719_008:0408b13": "相　過受。咽咽波逸提。比丘尼波逸提。餘三眾突",
    "X40n0719_008:0408b14": "吉羅。十誦律云。索得。波逸提。不得。突吉羅。索訶",
    "X40n0719_008:0408b15": "梨勒等苦藥。得不得。盡突吉羅。律攝云。四月未",
    "X40n0719_008:0408b16": "竟。請粗食。更求好者。得惡作罪。食便得墮。請好食。",
    "X40n0719_008:0408b17": "更索粗者。索時惡作。食時無犯。善見律云。檀越",
    "X40n0719_008:0408b18": "施藥。應作藥用。不得作食用。與油乞蘇。犯突吉羅。",
    "X40n0719_008:0408b19": "附　五分律云。若人施僧藥。執事比丘應問。為留",
    "X40n0719_008:0408b20": "聚落中。為著僧坊內。若言留聚落中。須時。應語我",
    "X40n0719_008:0408b21": "須如是藥。為我辦。勿使乏。若言留僧坊內。應白二",
    "X40n0719_008:0408b22": "羯磨。差五法比丘。不隨愛恚癡畏。知藥非藥者。作",
    "X40n0719_008:0408b23": "守僧藥人。彼應以新器盛呵梨勒。阿摩勒。鞞醯勒。",
    "X40n0719_008:0408b24": "畢跋羅。乾薑。甘蔗糖。石蜜。若器不漏。應盛酥油蜜。",
    "X40n0719_008:0408c01": "應持物結口。題上藥名。若病比丘須者。應歡喜與。",
    "X40n0719_008:0408c02": "若病者自知須此藥。應自取服。若不知。應問醫。若",
    "X40n0719_008:0408c03": "無醫。應問二師。我如是如是病。應服何藥。若二師",
    "X40n0719_008:0408c04": "不知。應取藥再三服。不差。復取餘藥服。",
    "X40n0719_008:0408c05": "○四十八觀軍陣戒。大乘同制。",
    "X40n0719_008:0408c06": "若比丘。往觀軍陣。除時因緣。波逸提。",
    "X40n0719_008:0408c07": "緣　波斯匿王自領六軍征伐反叛。六羣往觀。王",
    "X40n0719_008:0408c08": "見不悅。因寄石蜜一裹問訊世尊。世尊訶責結戒。",
    "X40n0719_008:0408c09": "後梨師達富羅那二大臣在軍中。渴仰欲見比丘。",
    "X40n0719_008:0408c10": "遣使來請。比丘畏慎不敢往。故除時因緣。",
    "X40n0719_008:0408c11": "相　往而見。波逸提。不見。突吉羅。欲觀而不去。路",
    "X40n0719_008:0408c12": "遇而不避。突吉羅。比丘尼波逸提。餘三眾突吉羅。",
    "X40n0719_008:0408c13": "不犯者。強力所將。一切阻難不得避。僧祇律云。",
    "X40n0719_008:0408c14": "軍來詣精舍。不作意看。無罪。作意看。越毗尼罪。下",
    "X40n0719_008:0408c15": "至看人口諍。越毗尼罪。根本律云。若見軍時。不",
    "X40n0719_008:0408c16": "應說其好惡。十誦律云。往觀夜叉軍。突吉羅。",
    "X40n0719_008:0408c17": "尼陀那云。有打鬬者。不應往看。若見諍者。急捨而",
    "X40n0719_008:0408c18": "去。",
    "X40n0719_008:0408c19": "○四十九軍中過三宿戒。大乘同學。或觀機不犯。",
    "X40n0719_008:0408c20": "若比丘。有因緣。聽至軍中二宿三宿。過者。波逸提。",
    "X40n0719_008:0408c21": "緣　六羣有因緣至軍中宿。居士譏嫌。故制。",
    "X40n0719_008:0408c22": "相　第三宿明相未出。應離聞處見處。若不離。至",
    "X40n0719_008:0408c23": "明相出。波逸提。離聞不離見處。離見不離聞處。突",
    "X40n0719_008:0408c24": "吉羅。比丘尼波逸提。餘三眾突吉羅。不犯者。種種",
    "X40n0719_008:0409a01": "阻難等。五分律云。雖有因緣。若書信得了。應遣",
    "X40n0719_008:0409a02": "書信。若須自往。然後往。事訖便還勿經宿。若不了。",
    "X40n0719_008:0409a03": "應一宿。一宿不了。應再宿。復不了。應三宿。若了不",
    "X40n0719_008:0409a04": "了。過三宿。波逸提。若事即了。不應宿而宿。突吉羅。",
    "X40n0719_008:0409a05": "○五十觀軍事戒。大乘同學。",
    "X40n0719_008:0409a06": "若比丘。二宿三宿軍中住。或時觀軍陣鬬戰。若觀遊",
    "X40n0719_008:0409a07": "軍象馬力勢者。波逸提。",
    "X40n0719_008:0409a08": "緣　六羣看軍陣。為箭所射。同伴以衣裹之輿還。",
    "X40n0719_008:0409a09": "居士問知其故。共相譏嫌。故制。",
    "X40n0719_008:0409a10": "相　犯不犯等同上。五分律云。觀鳥獸鬬。突吉",
    "X40n0719_008:0409a11": "羅。",
    "X40n0719_008:0409a12": "○五十一飲酒戒。大乘同制。",
    "X40n0719_008:0409a13": "若比丘。飲酒者。波逸提。",
    "X40n0719_008:0409a14": "緣　娑伽陀尊者。借宿辮髮梵志家。降毒火龍。拘",
    "X40n0719_008:0409a15": "睒彌主心生篤信。覲禮世尊。欲供尊者。六羣為索",
    "X40n0719_008:0409a16": "黑酒。尊者醉飽。中路倒吐。眾烏亂鳴。佛問阿難知",
    "X40n0719_008:0409a17": "之。訶云。如今不能降伏小蛇。況能降伏大龍。凡飲",
    "X40n0719_008:0409a18": "酒者。有十過失。一者顏色惡。二者少力。三者眼視",
    "X40n0719_008:0409a19": "不明。四者現瞋恚相。五者壞田業資生法。六者增",
    "X40n0719_008:0409a20": "致疾病。七者益鬬訟。八者惡名流布。九者智慧減",
    "X40n0719_008:0409a21": "少。十者身壞命終墮三惡道。自今以去。以我為師",
    "X40n0719_008:0409a22": "者。乃至不得以草木頭內著酒中而入口。",
    "X40n0719_008:0409a23": "相　比丘尼波逸提。餘三眾突吉羅。不犯者。以酒",
    "X40n0719_008:0409a24": "為藥。以酒塗瘡。十誦律云。飲酢酒。甜酒。若麴。若",
    "X40n0719_008:0409b01": "糟。一切能醉者。咽咽波逸提。若但作酒色。無酒香",
    "X40n0719_008:0409b02": "酒味。不能醉人。飲者無犯。摩得勒伽云。若以酒",
    "X40n0719_008:0409b03": "煑時藥非時藥七日藥。無酒性。得服。善見律云。",
    "X40n0719_008:0409b04": "若酒煑食煑藥。故有酒香味。突吉羅。無酒香味。得",
    "X40n0719_008:0409b05": "食。",
    "X40n0719_008:0409b06": "○五十二水中戲戒。大乘同學。",
    "X40n0719_008:0409b07": "若比丘。水中嬉戲者。波逸提。",
    "X40n0719_008:0409b08": "緣　十七羣比丘水中戲。波斯匿王與末利夫人",
    "X40n0719_008:0409b09": "在樓上見之。夫人遣使往白世尊。故制。",
    "X40n0719_008:0409b10": "釋　水中戲者。從此岸至彼岸。或順流。或逆流。或",
    "X40n0719_008:0409b11": "此沒彼出。或以手畫水。或水相澆灒。",
    "X40n0719_008:0409b12": "相　水中戲。波逸提。若酪漿苦酒麥汁等器中弄",
    "X40n0719_008:0409b13": "戲。突吉羅。比丘尼波逸提。餘三眾突吉羅。不犯者。",
    "X40n0719_008:0409b14": "道行渡水。牽竹木取石沙。尋失物。學浮法等。五",
    "X40n0719_008:0409b15": "分律云。摶雪。是草頭露。突吉羅。十誦律云。槃上",
    "X40n0719_008:0409b16": "有水。若坐牀上有水。以指畫之。突吉羅。善見律",
    "X40n0719_008:0409b17": "云。水深沒脚背。於中戲。波逸提。若搖船弄水。突吉",
    "X40n0719_008:0409b18": "羅。",
    "X40n0719_008:0409b19": "○五十三相擊攊戒。大乘同學。",
    "X40n0719_008:0409b20": "若比丘。以指相擊攊者。波逸提(謂挃令肉癢。以此取笑也)。",
    "X40n0719_008:0409b21": "緣　六羣中一人。擊攊十七羣一人。乃令命終。故",
    "X40n0719_008:0409b22": "制。",
    "X40n0719_008:0409b23": "相　除手脚指。以杖[門@龠]拂柄等擊攊。突吉羅。比丘",
    "X40n0719_008:0409b24": "尼波逸提。餘三眾突吉羅。不犯者。眠觸令覺。及一",
    "X40n0719_008:0409c01": "切誤觸。五分律云。擊攊沙彌乃至畜生。突吉羅。",
    "X40n0719_008:0409c02": "薩婆多摩得勒伽云。若身根壞。指挃。突吉羅。",
    "X40n0719_008:0409c03": "○五十四不受諫戒。大乘同學。",
    "X40n0719_008:0409c04": "若比丘。不受諫者。波逸提。",
    "X40n0719_008:0409c05": "緣　闡陀欲犯戒。諸比丘諫而不從。故制。",
    "X40n0719_008:0409c06": "相　比丘尼波逸提。餘三眾突吉羅。不犯者。來諫",
    "X40n0719_008:0409c07": "人無智。及戲笑錯說等。",
    "X40n0719_008:0409c08": "附　毗尼母經云。不應受五種人訶諫。一無慚愧。",
    "X40n0719_008:0409c09": "二不廣學。三常覓人過。四喜鬬諍。五欲捨服還俗。",
    "X40n0719_008:0409c10": "○五十五恐怖他戒。大乘同學。或觀機折伏。不犯。",
    "X40n0719_008:0409c11": "若比丘。恐怖他比丘者。波逸提。",
    "X40n0719_008:0409c12": "緣　佛在經行處經行。那迦波羅比丘侍佛。初夜",
    "X40n0719_008:0409c13": "請佛歸房。世尊默然。中夜後夜亦爾。乃反被拘執。",
    "X40n0719_008:0409c14": "作非人恐怖聲。世尊清旦集眾。訶責結戒。",
    "X40n0719_008:0409c15": "釋　恐怖者。若以色聲香味觸法恐怖人。",
    "X40n0719_008:0409c16": "相　前人見聞知。恐不恐。盡波逸提。不見聞知。突",
    "X40n0719_008:0409c17": "吉羅。比丘尼波逸提。餘三眾突吉羅。不犯者。一切",
    "X40n0719_008:0409c18": "不作恐怖他意。律攝云。若以可惡色聲等令生",
    "X40n0719_008:0409c19": "畏惱。得墮罪。若以可愛色聲等令生畏惱。惡作罪。",
    "X40n0719_008:0409c20": "若於餘人為驚惱者。皆惡作罪。若說三塗。情存化",
    "X40n0719_008:0409c21": "導。彼雖生怖。無犯。苾芻苾芻想六句。初二墮罪。後",
    "X40n0719_008:0409c22": "四輕罪。實無怖事無怖事想六句。二重二輕二無",
    "X40n0719_008:0409c23": "犯。",
    "X40n0719_008:0409c24": "○五十六過洗浴戒。大乘同學。",
    "X40n0719_008:0410a01": "若比丘。半月洗浴。無病比丘應受。不得過。除餘時。波",
    "X40n0719_008:0410a02": "逸提。餘時者。熱時。病時。作時。風雨時。道行時。此是時。",
    "X40n0719_008:0410a03": "緣　摩竭國有池水。瓶沙王聽諸比丘常在中浴。",
    "X40n0719_008:0410a04": "六羣比丘後夜入浴。王與綵女亦至。聞比丘浴聲。",
    "X40n0719_008:0410a05": "靜以待之。六羣以種種細末藥更相洗。乃至明相",
    "X40n0719_008:0410a06": "出。王竟不得浴。諸大臣皆共嫌恚。故制。",
    "X40n0719_008:0410a07": "釋　病者。下至身體臭穢。作者。下至掃屋前地。風",
    "X40n0719_008:0410a08": "雨者。下至一旋一滴著身。道行者。下至半由旬。",
    "X40n0719_008:0410a09": "五分律云。熱時者。熱悶汗出。薩婆多論云。隨處",
    "X40n0719_008:0410a10": "熱時早晚。數取二月半於中浴。",
    "X40n0719_008:0410a11": "相　除餘時。過一徧澆身。或水澆半身。波逸提。方",
    "X40n0719_008:0410a12": "便不去。突吉羅。比丘尼波逸提。餘三眾突吉羅。不",
    "X40n0719_008:0410a13": "犯者。力勢所持。強使洗浴。十誦律云。昨日來。今",
    "X40n0719_008:0410a14": "日浴。明日欲去。今日浴。波逸提。五分律云。若洗",
    "X40n0719_008:0410a15": "師及病人。身體已濕。因浴不犯。僧祇律云。若無",
    "X40n0719_008:0410a16": "上諸時。當作陶家浴法。先洗兩髀兩脚。後洗頭面",
    "X40n0719_008:0410a17": "腰背臂肘胸腋。",
    "X40n0719_008:0410a18": "辯　禮懺結壇。日須洗浴。乃至三洗。並遵佛教。非",
    "X40n0719_008:0410a19": "犯。叢林普眾有湯。亦應非犯。",
    "X40n0719_008:0410a20": "附　不應共白衣浴。若稱歎三寶者。聽浴。",
    "X40n0719_008:0410a21": "○五十七露地然火戒。大乘同學。",
    "X40n0719_008:0410a22": "若比丘。無病。自為炙身故。在露地然火。若教人然。除",
    "X40n0719_008:0410a23": "時因緣。波逸提。",
    "X40n0719_008:0410a24": "緣　六羣以在上座前不得隨意。即出房外。露地",
    "X40n0719_008:0410b01": "然火向炙。時空樹中有毒蛇。火氣熱逼。從樹孔出。",
    "X40n0719_008:0410b02": "諸比丘皆驚。取所燒薪散擲。迸火燒佛講堂。故制。",
    "X40n0719_008:0410b03": "釋　病者。若須火炙身。時因緣者。為病比丘煑粥",
    "X40n0719_008:0410b04": "羮飯。若在溫室。廚屋。浴室。若熏鉢。染衣。然燈。燒香。",
    "X40n0719_008:0410b05": "相　無病。露地然火自炙。若燒草木枝葉等。波逸",
    "X40n0719_008:0410b06": "提。燒半燋者。然炭。突吉羅。比丘尼波逸提。餘三眾",
    "X40n0719_008:0410b07": "突吉羅。五分律云。為炙然火。燄高至四指。波逸",
    "X40n0719_008:0410b08": "提。薩婆多論云。行路盛寒。不犯。僧祇律云。持",
    "X40n0719_008:0410b09": "炬行。欲抖擻。不得在未燒地。當在灰上若瓦上。若",
    "X40n0719_008:0410b10": "炬火自落地。即在上抖擻。無罪。",
    "X40n0719_008:0410b11": "附　第四分云。向火有五過。一令人無顏色。二無",
    "X40n0719_008:0410b12": "力。三眼闇。四令多人鬧集。五多說俗事。僧祇律",
    "X40n0719_008:0410b13": "云。然火有七事無利益。一壞眼。二壞色。三身羸。四",
    "X40n0719_008:0410b14": "衣垢壞。五壞牀褥。六生犯戒因緣。七增世俗言論。",
    "X40n0719_008:0410b15": "附　根本雜事云。故焚燒林野。得吐羅罪。",
    "X40n0719_008:0410b16": "○五十八戲藏他物戒。大乘同學。",
    "X40n0719_008:0410b17": "若比丘。藏比丘衣鉢坐具針筒。若自藏。教人藏。下至",
    "X40n0719_008:0410b18": "戲笑者。波逸提。",
    "X40n0719_008:0410b19": "緣　十七羣持衣鉢坐具針筒著一面。經行望食",
    "X40n0719_008:0410b20": "時到。六羣俟彼背向時。取而藏之。時到尋覓。在前",
    "X40n0719_008:0410b21": "調弄。餘比丘察知嫌責。佛聞制戒。",
    "X40n0719_008:0410b22": "相　比丘尼波逸提。餘三眾突吉羅。不犯者。實知",
    "X40n0719_008:0410b23": "彼人物。體悉故取。風雨飄漬故取。戒勅慢藏性故",
    "X40n0719_008:0410b24": "取。借彼衣著。彼不收攝。恐失故取。或命難梵行難",
    "X40n0719_008:0410c01": "等。五分律云。藏餘四眾乃至畜生物。突吉羅。尼",
    "X40n0719_008:0410c02": "藏二眾物。波逸提。餘皆突吉羅。十誦律云。彼若",
    "X40n0719_008:0410c03": "覓得。突吉羅。彼覓不得。波逸提。若藏空針筒。覓得",
    "X40n0719_008:0410c04": "不得。盡突吉羅。僧祇律云。藏餘衣餘物。越毗尼",
    "X40n0719_008:0410c05": "罪。",
    "X40n0719_008:0410c06": "○五十九輙著淨施衣戒。大乘同學。",
    "X40n0719_008:0410c07": "若比丘。與比丘比丘尼式叉摩那沙彌沙彌尼衣。後",
    "X40n0719_008:0410c08": "不語主還取著。波逸提。",
    "X40n0719_008:0410c09": "緣　起自六羣。故制。",
    "X40n0719_008:0410c10": "釋　與衣者。淨施衣也。淨施有二種。一真實淨施。",
    "X40n0719_008:0410c11": "言此是我長衣。未作淨。今為淨故。與長老作真實",
    "X40n0719_008:0410c12": "淨。二展轉淨施。言此是我長衣。未作淨。今為淨故。",
    "X40n0719_008:0410c13": "與長老。彼應語言。長老聽。長老有是長衣。未作淨。",
    "X40n0719_008:0410c14": "今與我。為淨故。我便受。受已。問言。欲與誰耶。報言。",
    "X40n0719_008:0410c15": "與某甲。彼應語言。長老有是長衣。未作淨。今與我。",
    "X40n0719_008:0410c16": "為淨故。我便受。受已。與某甲。此衣是某甲所有。汝",
    "X40n0719_008:0410c17": "為某甲故守護持。隨意用。",
    "X40n0719_008:0410c18": "相　是中真實淨施。應問主然後取著。展轉淨施。",
    "X40n0719_008:0410c19": "語不語隨意。比丘尼波逸提。餘三眾突吉羅。根",
    "X40n0719_008:0410c20": "本律云。受他寄衣。後不問主。輒自著用。波逸底迦。",
    "X40n0719_008:0410c21": "若親友物。彼聞用時心歡喜者。無犯。",
    "X40n0719_008:0410c22": "辯　按根本律。與今四分旨趣兼殊。此則為能施",
    "X40n0719_008:0410c23": "者制戒。彼則為受寄者防愆。雖各不相侔。然理應",
    "X40n0719_008:0410c24": "雙護也。",
    "X40n0719_008:0411a01": "附　五分律云。不應淨施與五種人。一不相識。二",
    "X40n0719_008:0411a02": "未相諳悉。三未相狎習。四非親友同師。五非時類",
    "X40n0719_008:0411a03": "(年太老邁為非時。未曾出家為非類)。復有二法不應淨施。一不能讚",
    "X40n0719_008:0411a04": "歎人。二不能與人作好名稱。復有二法。一不能受",
    "X40n0719_008:0411a05": "人重物淨施。護如己有。二己有重物。不能淨施彼",
    "X40n0719_008:0411a06": "用不恨。復有二法。一不知彼在世不。二不知彼在",
    "X40n0719_008:0411a07": "道不。若比丘獨住。有長衣。應作遙指淨施。若三衣",
    "X40n0719_008:0411a08": "中須有所易。應偏袒右肩。脫革屣。[跳兆+互]跪。捉衣。心生",
    "X40n0719_008:0411a09": "口言。我此某衣若干條。今捨。如是三說。然後受所",
    "X40n0719_008:0411a10": "長衣。亦如前法。心生口言。我此某衣若干條。受。如",
    "X40n0719_008:0411a11": "是三說。如是受已。所捨之衣。應淨施。復如前法。心",
    "X40n0719_008:0411a12": "生口言。我此長衣。淨施某甲。從彼取用。若不須易",
    "X40n0719_008:0411a13": "受者。所得長衣。應即如是淨施。獨淨施法。至十一",
    "X40n0719_008:0411a14": "日。復應如前法。心生口言。我此長衣。從某甲取還。",
    "X40n0719_008:0411a15": "然後更如前法受持淨施。若對人淨施。應作展轉",
    "X40n0719_008:0411a16": "淨施。如前法捉衣言。我此長衣。於長老邊作淨施。",
    "X40n0719_008:0411a17": "彼應問。長老此衣。於我邊作淨施。我持與誰。答言。",
    "X40n0719_008:0411a18": "於五眾中隨意與之。彼即語言。我今與某甲。長老",
    "X40n0719_008:0411a19": "若須。從彼取用。好愛護之。彼以此事語所稱名比",
    "X40n0719_008:0411a20": "丘。比丘恐犯長衣。不取受。佛言。不應語所稱名比",
    "X40n0719_008:0411a21": "丘。",
    "X40n0719_008:0411a22": "○六十衣不壞色戒。大乘同制。",
    "X40n0719_008:0411a23": "若比丘。得新衣。應三種壞色。一一色中隨意壞。若青。",
    "X40n0719_008:0411a24": "若黑。若木蘭。若不壞色。著餘新衣。波逸提。",
    "X40n0719_008:0411b01": "緣　六羣著白色衣行。居士譏嫌。故制。",
    "X40n0719_008:0411b02": "釋　若是新衣。若初從人得。盡名新衣。",
    "X40n0719_008:0411b03": "相　比丘尼波逸提。餘三眾突吉羅。十誦律云。",
    "X40n0719_008:0411b04": "若得青衣。應泥茜淨(泥。即黑色也。茜。此見切。草名。亦作蒨。即木蘭色)。得泥",
    "X40n0719_008:0411b05": "衣。應青茜淨。得茜衣。應青泥淨。得黃衣赤衣白衣。",
    "X40n0719_008:0411b06": "應青泥茜三種淨。五分律云。應三種色作誌。若",
    "X40n0719_008:0411b07": "不作誌。著著波逸提。若不著。宿宿波逸提。僧祇",
    "X40n0719_008:0411b08": "律云。作淨時。極大齊四指。極小如豌豆。或一。或三。",
    "X40n0719_008:0411b09": "或五。或七。或九。不得如華形。若得多雜碎新物。合",
    "X40n0719_008:0411b10": "補一處者。一處作淨。各各別補者。一一作淨。若作",
    "X40n0719_008:0411b11": "新衣。趣一角作淨。若一條半條補者。亦作淨。",
    "X40n0719_008:0411b12": "○六十一殺生命戒。此是性罪。大乘犯重。",
    "X40n0719_008:0411b13": "若比丘。故殺畜生命者。波逸提。",
    "X40n0719_008:0411b14": "緣　迦留陀夷不喜見烏。作竹弓射之。故制。",
    "X40n0719_008:0411b15": "釋　五分律云。畜生者。除龍。餘畜生是(龍雖是畜。而能變化。",
    "X40n0719_008:0411b16": "具神力。守護國土。保綏正法。其功用與諸天相類。故殺者犯偷蘭遮)。",
    "X40n0719_008:0411b17": "相　自殺。教人殺。方便殺等。一切波逸提。方便欲",
    "X40n0719_008:0411b18": "殺而不殺。突吉羅。比丘尼波逸提。餘三眾突吉羅。",
    "X40n0719_008:0411b19": "誤傷無犯。薩婆多摩得勒伽云。欲斫藤。誤斫蛇。",
    "X40n0719_008:0411b20": "不犯。欲斫蛇。誤斫藤。突吉羅。欲殺此蟲。悞殺彼蟲。",
    "X40n0719_008:0411b21": "欲斫蟲而斫地。欲搦蟲而搦土。皆突吉羅。",
    "X40n0719_008:0411b22": "附　律攝云。若寺房廊。鳥雀棲宿為喧鬧者。應使",
    "X40n0719_008:0411b23": "人檢察。巢無兒卵。應即除棄。有者待去方除。若有",
    "X40n0719_008:0411b24": "蜂窠。無兒應除。有者以線縷纏之。便不增長。",
    "X40n0719_008:0411c01": "○六十二飲用蟲水戒。大乘同制。",
    "X40n0719_008:0411c02": "若比丘。知水有蟲。飲用。波逸提。",
    "X40n0719_008:0411c03": "緣　起自六羣比丘。故制。",
    "X40n0719_008:0411c04": "相　想疑等六句可知。比丘尼波逸提。餘三眾突",
    "X40n0719_008:0411c05": "吉羅。不犯者。不知有蟲。若有粗蟲。觸水使去。若漉",
    "X40n0719_008:0411c06": "水飲。根本律云。知麨蜜糖油醋漿乳酪餅果等",
    "X40n0719_008:0411c07": "物有蟲而受用者。皆得墮罪。律攝云。有五種眼。",
    "X40n0719_008:0411c08": "不應觀水。一患瘡眼。二睛翳眼。三狂亂眼。四老病",
    "X40n0719_008:0411c09": "眼。五天眼。齊幾許時應觀水。謂六牛車迴轉之頃。",
    "X40n0719_008:0411c10": "若順河流。一度觀水無蟲。齊一拘羅舍。隨意飲用。",
    "X40n0719_008:0411c11": "然須中間無別河入。若不流水及逆流河。一度觀",
    "X40n0719_008:0411c12": "時。齊一尋內得用。有五種淨水。一僧伽淨。二別人",
    "X40n0719_008:0411c13": "淨。三濾羅淨。四涌泉淨。五井水淨。若知彼人是持",
    "X40n0719_008:0411c14": "戒者。存護生命。縱不觀察。得彼水時。飯用無犯。凡",
    "X40n0719_008:0411c15": "一觀水。始從日出。迄至明相未出。咸隨受用。僧",
    "X40n0719_008:0411c16": "祇律云。蟲者。非魚鼈等。謂小小倒孑諸蟲。乃至極",
    "X40n0719_008:0411c17": "微細形。眼所見者。不應以天眼看。亦不得使闇眼",
    "X40n0719_008:0411c18": "人看。下至能見掌中細文者。得使看水。不得太速",
    "X40n0719_008:0411c19": "太久。當如大象一迴頃。若水中蟲極細。不得就用",
    "X40n0719_008:0411c20": "洗手面及大小行。若檀越家請食。應問漉水未。若",
    "X40n0719_008:0411c21": "言未漉。應看前人是可信者。教令漉水。若不可信。",
    "X40n0719_008:0411c22": "莫語令漉傷蟲。比丘應自漉用。蟲水著自器中。應",
    "X40n0719_008:0411c23": "問從何處取水。隨來處。還送蟲水瀉中。若先取水",
    "X40n0719_008:0411c24": "處遠。見有池水七日不消盡者。以蟲水著中。若無",
    "X40n0719_008:0412a01": "池。當器中盛蟲水持來養之。俟天大雨有暴流。以",
    "X40n0719_008:0412a02": "蟲瀉中。作是言。汝入大海去。若道中行。知井水有",
    "X40n0719_008:0412a03": "蟲。不得持汲水灌器繩借人。若池水汪水有蟲。不",
    "X40n0719_008:0412a04": "得唱言長老此水有蟲有蟲。令前人生疑不樂。若",
    "X40n0719_008:0412a05": "前人問。此水無蟲不。應答言。長老自看。若知識同",
    "X40n0719_008:0412a06": "師者。應語言。此水有蟲。當漉用。",
    "X40n0719_008:0412a07": "附　第四分云。不應無漉水囊行乃至半由旬。若",
    "X40n0719_008:0412a08": "無應以僧伽棃角漉水。五分律云。亦聽畜漉水",
    "X40n0719_008:0412a09": "筒。用銅鐵竹木瓦石作之。以細衣縵口。不聽用糞",
    "X40n0719_008:0412a10": "掃衣。根本雜事云。以絹繫君持口。細繩繫項。沉",
    "X40n0719_008:0412a11": "放水中。擡口出半(若全沉口。水則不入)。待滿引出。仍須察蟲。",
    "X40n0719_008:0412a12": "但是綽口瓶瓨。無問大小。以絹縵口。隨時取水。極",
    "X40n0719_008:0412a13": "是省事(君持亦云軍遲。此翻瓶也。南海寄歸云。淨瓶用瓦瓷。須受二三升者。放淨處。淨手捉。",
    "X40n0719_008:0412a14": "觸瓶任用銅鐵。放觸處。隨手捉)。緇門警訓云。漉囊乃行慈之具。",
    "X40n0719_008:0412a15": "濟物之緣。大行由是而生。至道因茲而尅。",
    "X40n0719_008:0412a16": "證　僧祇律云。波羅脂國。有二比丘共伴。來詣舍",
    "X40n0719_008:0412a17": "衛問訊世尊。中路渴乏無水。前到一井。一比丘汲",
    "X40n0719_008:0412a18": "水便飲。一比丘看水。見蟲不飲。飲水比丘問言。汝",
    "X40n0719_008:0412a19": "何不飲。答言。世尊制戒不得飲蟲水故。彼復勸言。",
    "X40n0719_008:0412a20": "長老但飲。勿令渴死不得見佛。答言。我寧喪身不",
    "X40n0719_008:0412a21": "毀佛戒。遂便渴死。飲水比丘漸到佛所。佛問汝從",
    "X40n0719_008:0412a22": "何來。又問汝有伴不。彼即具以事答。佛言。癡人。汝",
    "X40n0719_008:0412a23": "不見我。謂得見我。彼死比丘。已先見我(十誦律云。彼持戒者。",
    "X40n0719_008:0412a24": "不飲便死。即生三十三天。得天身具足。先到佛所。禮足聞法。得法眼淨。受三歸依。故曰已先見我也。根本",
    "X40n0719_008:0412b01": "律中其事亦同)。若比丘。放逸懈怠。不攝諸根。雖共我一處。",
    "X40n0719_008:0412b02": "彼離我遠。彼雖見我。我不見彼。若有比丘。在海彼",
    "X40n0719_008:0412b03": "岸。能不放逸。精進不懈。斂攝諸根。雖去我遠。我常",
    "X40n0719_008:0412b04": "見彼。彼常近我(此約界論遠近也。若約世論。則放逸人。雖生聖世。不異末法。不放逸",
    "X40n0719_008:0412b05": "者。雖生末世。不異正法。佛身真常。本無出世及與滅度。願豪傑之士。莫起像法法滅盡想而自委棄。誓當",
    "X40n0719_008:0412b06": "精進不懈。斂攝諸根。嚴淨毗尼。勿輕小罪。常如面奉慈顏。親承明誨。修持不已。當見靈山一會儼然未散",
    "X40n0719_008:0412b07": "也)。",
    "X40n0719_008:0412b08": "○六十三故惱他戒。大乘同學。",
    "X40n0719_008:0412b09": "若比丘。故惱他比丘。令須臾間不樂。波逸提。",
    "X40n0719_008:0412b10": "緣　十七羣比丘問六羣比丘。云何入初禪第二",
    "X40n0719_008:0412b11": "第三第四禪。云何入空無相無願。云何得四果。報",
    "X40n0719_008:0412b12": "言。如汝等所說者。則已犯波羅夷法。非比丘。時十",
    "X40n0719_008:0412b13": "七羣往問上座。知其為作疑惱。白佛制戒。",
    "X40n0719_008:0412b14": "釋　疑惱者。若為生。若為年歲。若受戒。若為羯磨。",
    "X40n0719_008:0412b15": "若為犯。若為法也。為生時疑者。問言汝生來幾時",
    "X40n0719_008:0412b16": "耶。報言。爾所時。語言。汝不爾所時生。汝如餘人生",
    "X40n0719_008:0412b17": "非爾所時生。乃至法等亦爾。",
    "X40n0719_008:0412b18": "相　若故以此為作疑惱。說而了了。波逸提。不了",
    "X40n0719_008:0412b19": "了。突吉羅。比丘尼波逸提。餘三眾突吉羅。不犯者。",
    "X40n0719_008:0412b20": "其事實爾。不故作惱。乃至錯說等。五分律云。令",
    "X40n0719_008:0412b21": "餘四眾疑悔。突吉羅。尼令二眾疑悔。波逸提。令餘",
    "X40n0719_008:0412b22": "三眾疑悔。突吉羅。",
    "X40n0719_008:0412b23": "○六十四覆他粗罪戒。此是性罪。大乘同制。即是",
    "X40n0719_008:0412b24": "不教悔罪戒也。問。不覆他罪。得非說四眾過耶。",
    "X40n0719_008:0412c01": "答。但制不得向外人說。不制僧中如法舉過也。",
    "X40n0719_008:0412c02": "倘姑息縱容。養成巨慝。既令彼罪日深。兼使法",
    "X40n0719_008:0412c03": "門受玷。誰有慈心。乃甘坐視也哉。",
    "X40n0719_008:0412c04": "若比丘。知他比丘犯粗罪。覆藏者。波逸提。",
    "X40n0719_008:0412c05": "緣　跋難陀數犯罪。向一親厚比丘說之。令勿語",
    "X40n0719_008:0412c06": "人。後二人共鬬。彼比丘即向餘比丘說其所犯。餘",
    "X40n0719_008:0412c07": "比丘問知其由。白佛制戒。",
    "X40n0719_008:0412c08": "釋　粗罪者。四棄。十三僧殘。",
    "X40n0719_008:0412c09": "相　小食知。食後說。乃至初夜知。中夜說。突吉羅。",
    "X40n0719_008:0412c10": "中夜知。後夜欲說而未說。明相出。波逸提。覆餘罪。",
    "X40n0719_008:0412c11": "自覆粗罪。覆餘人粗罪。盡突吉羅。比丘尼覆尼棄",
    "X40n0719_008:0412c12": "罪。波羅夷。覆尼僧殘。波逸提。餘三眾突吉羅。不犯",
    "X40n0719_008:0412c13": "者。先不知。或無人可向說。或命難梵行難。十誦",
    "X40n0719_008:0412c14": "律云。見他罪。向一人說便止。若聞若疑。不須說。",
    "X40n0719_008:0412c15": "僧祇律云。不得趣向人說。當向善比丘說。若彼罪",
    "X40n0719_008:0412c16": "比丘兇暴。或依王力大臣力兇惡人力。起奪命因",
    "X40n0719_008:0412c17": "緣。傷梵行者。應作是念。彼罪行業。必自有報。彼自",
    "X40n0719_008:0412c18": "應知。喻如失火。但自救身。焉知餘事。無罪。",
    "X40n0719_008:0412c19": "附　第三分云。內有五法應舉他。以時。不以非時。",
    "X40n0719_008:0412c20": "真實。不以不實。有益。不以減損。柔軟。不以粗獷。慈",
    "X40n0719_008:0412c21": "心。不以瞋恚。第四分云。佛告優波離。身威儀不",
    "X40n0719_008:0412c22": "清淨。言不清淨。命不清淨。寡聞不知修多羅。寡聞",
    "X40n0719_008:0412c23": "不誦毗尼。言辯不了。喻若白羊。是不應舉他罪。若",
    "X40n0719_008:0412c24": "諸法具足。應以時以法舉他罪。又復此比丘有愛",
    "X40n0719_008:0413a01": "恭敬於我。則應舉罪。或無愛有恭敬。或無恭敬有",
    "X40n0719_008:0413a02": "愛。應舉。或雖無愛敬。能令捨惡就善。應舉。或彼有",
    "X40n0719_008:0413a03": "所重比丘尊敬信樂者。能令捨惡行善。應舉。若都",
    "X40n0719_008:0413a04": "無者。僧應都捨置驅棄。語言。長老。隨汝所去處彼",
    "X40n0719_008:0413a05": "當為汝作舉作憶念作自言。遮出罪遮說戒遮自",
    "X40n0719_008:0413a06": "恣。譬如調馬師。惡馬難調。即合韁代驅棄。如此比",
    "X40n0719_008:0413a07": "丘。不應先從其求聽。即此是聽。薩婆多摩得勒",
    "X40n0719_008:0413a08": "伽云。天眼舉他罪。突吉羅。天耳亦如是。",
    "X40n0719_008:0413a09": "○六十五授戒不如法戒。大乘比丘同學。",
    "X40n0719_008:0413a10": "年滿二十。應受大戒。若比丘知年不滿二十。與受大",
    "X40n0719_008:0413a11": "戒。此人不得戒。彼比丘可訶。癡故。波逸提。",
    "X40n0719_008:0413a12": "緣　十七羣童子先為親友。最大者年十七。最小",
    "X40n0719_008:0413a13": "者年十二。共求出家。諸比丘與受大戒。不堪一食。",
    "X40n0719_008:0413a14": "夜半患譏。大喚啼哭。佛聞故問。阿難具答。而結此",
    "X40n0719_008:0413a15": "戒。",
    "X40n0719_008:0413a16": "相　和尚若知若疑。與受戒。三羯磨竟。波逸提。二",
    "X40n0719_008:0413a17": "羯磨竟。三突吉羅。一羯磨竟。二突吉羅。白竟。一突",
    "X40n0719_008:0413a18": "吉羅。為作方便乃至集僧。盡突吉羅。眾僧若知若",
    "X40n0719_008:0413a19": "疑。一切突吉羅。比丘尼波逸提。不犯者。先不知。信",
    "X40n0719_008:0413a20": "受戒人語。若傍人證。若信父母。受戒已疑。聽數胎",
    "X40n0719_008:0413a21": "中年月。或數一切。十四說戒以為年數(半月半月說戒。每年",
    "X40n0719_008:0413a22": "共有二十四次。白月及大黑月。皆十五日說戒。黑月若小。則十四日說戒。一年僅有六次是十四日說戒。",
    "X40n0719_008:0413a23": "當有十八次是十五日說戒。今以權巧方便。皆約十四日說戒以算月數。則每年省出一十八日。十年便",
    "X40n0719_008:0413a24": "有百八十日。倘其人是十九歲。共省三百四十二日。又可算作一年。即可名為滿二十歲矣)。受",
    "X40n0719_008:0413b01": "戒犍度云。若得阿羅漢。即名受具足。律攝云。若",
    "X40n0719_008:0413b02": "近圓時。年實未滅。而作滿想。後有親友報云不滿。",
    "X40n0719_008:0413b03": "應數胎月閏月。若滿者善。若不滿者。退為求寂。更",
    "X40n0719_008:0413b04": "受近圓。不爾則成賊住。若年滿十九。作二十心而",
    "X40n0719_008:0413b05": "受近圓。後經一年。親友來見。報云不滿。或自憶知",
    "X40n0719_008:0413b06": "不滿。或年十八而受近圓。後經二歲。同前憶知。斯",
    "X40n0719_008:0413b07": "等皆名善受。正教難逢。是開聽故。",
    "X40n0719_008:0413b08": "○六十六發起諍事戒。大乘同制。",
    "X40n0719_008:0413b09": "若比丘。知諍事如法懺悔已。後更發起者。波逸提。",
    "X40n0719_008:0413b10": "緣　六群知諍事如法滅已。更作是言。汝不善觀。",
    "X40n0719_008:0413b11": "不成觀。不善解。不成解。不善滅。不成滅。令僧未有",
    "X40n0719_008:0413b12": "諍事而生起。已有諍事而不滅。故制。",
    "X40n0719_008:0413b13": "釋　如法者。如法。如毗尼。如佛所教。諍者有四種。",
    "X40n0719_008:0413b14": "言諍。覓諍。犯諍。事諍。",
    "X40n0719_008:0413b15": "相　作發起言。了了波逸提。不了了突吉羅。發起",
    "X40n0719_008:0413b16": "餘鬬諍罵詈。及已鬬事。餘人鬬諍。盡突吉羅。比丘",
    "X40n0719_008:0413b17": "尼波逸提。餘三眾突吉羅。不犯者。實不善觀等。",
    "X40n0719_008:0413b18": "律攝云。若眾為眾作羯磨。得窣吐羅罪。以是破僧",
    "X40n0719_008:0413b19": "方便故。若以法除殄。作除殄想疑而毀破者。得墮",
    "X40n0719_008:0413b20": "罪。不如法除殄。作如法想疑而遮止者。得惡作罪。",
    "X40n0719_008:0413b21": "法與非法。作非法想而毀破者。二俱非犯。",
    "X40n0719_008:0413b22": "○六十七同賊伴行戒。此是遮罪。大乘同制。",
    "X40n0719_008:0413b23": "若比丘。知賊伴。結要共同道行。乃至一村間。波逸提。",
    "X40n0719_008:0413b24": "緣　眾多比丘與賈客私度關者伴行。俱為守關",
    "X40n0719_008:0413c01": "人所捉。波斯匿王訶責放去。王眾不服。佛聞制戒。",
    "X40n0719_008:0413c02": "釋　賊伴者。若作賊還。若方欲去。",
    "X40n0719_008:0413c03": "相　犯輕重如共婦女行戒。比丘尼波逸提。餘三",
    "X40n0719_008:0413c04": "眾突吉羅。不犯者。不知。不結要。及持縛等。五分",
    "X40n0719_008:0413c05": "律云。共惡比丘期行。突吉羅。若諸難緣。不犯。十",
    "X40n0719_008:0413c06": "誦律云。若險難處。賊送度者。不犯。",
    "X40n0719_008:0413c08": "重治毗尼事義集要卷第八"
}