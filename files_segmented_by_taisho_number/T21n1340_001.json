{
    "T21n1340_001:0661a09": "No. 1340",
    "T21n1340_001:0661a10": "大法炬陀薩尼經卷第一",
    "T21n1340_001:0661a12": "隋天竺三藏法師闍那崛多等譯",
    "T21n1340_001:0661a13": "緣起品第一",
    "T21n1340_001:0661a14": "伏魔品第二",
    "T21n1340_001:0661a15": "1 緣起品緣起品第一",
    "T21n1340_001:0661a16": "如是我聞。一時婆伽婆。在王舍城耆闍崛山",
    "T21n1340_001:0661a17": "中。與大比丘眾千二百五十人俱。皆阿羅漢。",
    "T21n1340_001:0661a18": "諸漏已盡無復煩惱。咸得自在心善解脫慧",
    "T21n1340_001:0661a19": "善解脫。悉能調伏猶如大龍。所作已辦棄捨",
    "T21n1340_001:0661a20": "重擔。獲得己利盡諸有結。隨順正教具足解",
    "T21n1340_001:0661a21": "脫。能入一切自在之地。其名曰慧命須菩提。",
    "T21n1340_001:0661a22": "慧命大迦葉。慧命舍利弗。慧命大目乾連。",
    "T21n1340_001:0661a23": "如是等大威德神通聲聞而為上首。",
    "T21n1340_001:0661a24": "爾時娑婆世界主大梵天王。與十億梵眾及",
    "T21n1340_001:0661a25": "無量梵居天等。各與眷屬皆悉來集。爾時復",
    "T21n1340_001:0661a26": "有光音諸天眾。及少光天眾。大光天眾。無量",
    "T21n1340_001:0661a27": "光天眾。端正天眾。乃至淨居諸天眾。如是等",
    "T21n1340_001:0661a28": "無量億諸天眾。各與眷屬亦皆來集。爾時復",
    "T21n1340_001:0661a29": "有商主天眾此商主天是魔王五百菩薩子中最長他經名導師者。兜率陀天",
    "T21n1340_001:0661b01": "眾。釋提桓因忉利天眾。乃至四天王天眾。如",
    "T21n1340_001:0661b02": "是等無量諸天眾。各與眷屬亦皆來集。爾時",
    "T21n1340_001:0661b03": "諸天眾咸作是念。願得世尊隨為我等說一",
    "T21n1340_001:0661b04": "法門。令我得聞豈非善也。作是念已前詣佛",
    "T21n1340_001:0661b05": "所。頂禮佛足退住一面。",
    "T21n1340_001:0661b06": "爾時善威光天子。在於佛前整理衣服。偏袒",
    "T21n1340_001:0661b07": "右臂右膝著地。合十指掌頂禮佛足。白佛言。",
    "T21n1340_001:0661b08": "世尊。我為憐慜諸眾生故。今欲請問如來應",
    "T21n1340_001:0661b09": "供等正覺世尊。云何眾生得知法律。於佛功",
    "T21n1340_001:0661b10": "德隨順修學。依世尊教如法奉行。世尊。云何",
    "T21n1340_001:0661b11": "眾生得不懈惰。勤修經典總持文義。隨順義",
    "T21n1340_001:0661b12": "趣如法思惟。速疾讀誦因法獲力。世尊。云何",
    "T21n1340_001:0661b13": "眾生得入諸字根本智慧法門。住法門已能",
    "T21n1340_001:0661b14": "分別知。因此知故。入初思惟門得諸法義。乃",
    "T21n1340_001:0661b15": "至得入甚深十二因緣法。皆當覺知。世尊。云",
    "T21n1340_001:0661b16": "何眾生不生倦心。不起亂心。解於自心攀緣",
    "T21n1340_001:0661b17": "境界。善知勝法能隨順入。世尊。我於今者。欲",
    "T21n1340_001:0661b18": "令眾生覺如來藏得如來智故。敢請如來宣",
    "T21n1340_001:0661b19": "說如是陀羅尼門甚深經典。何以故。世尊。得",
    "T21n1340_001:0661b20": "人身難。雖得人身其壽復促。於短命中更有",
    "T21n1340_001:0661b21": "三惡。何等為三。一者心性佷弊不受善言。",
    "T21n1340_001:0661b22": "二者常懷慳嫉懼他勝己。三者設知勝己恥",
    "T21n1340_001:0661b23": "不諮問。是名三惡。以是義故。我今諮問如來",
    "T21n1340_001:0661b24": "世尊陀羅尼典。世尊。如來先說無量億經。或",
    "T21n1340_001:0661b25": "因問而說。或不問自說。世尊。我等今者。見有",
    "T21n1340_001:0661b26": "九那由他諸天大眾。皆已集於如來應供正",
    "T21n1340_001:0661b27": "遍覺前。是故我今於如來陀羅尼究竟法中",
    "T21n1340_001:0661b28": "請問經典。世尊。若有人能學此最上陀羅尼",
    "T21n1340_001:0661b29": "門者。諸餘佛法自然增長不用多功。",
    "T21n1340_001:0661c01": "爾時世尊得彼善威光天子如是問已。即告",
    "T21n1340_001:0661c02": "慧命阿難言。阿難。汝見善威光天子以法義",
    "T21n1340_001:0661c03": "辯乃至諮問如來出世及得如來因緣。初問",
    "T21n1340_001:0661c04": "此陀羅尼法門經典不。阿難。此善威光天子。",
    "T21n1340_001:0661c05": "已於過去十四億諸如來所。問此陀羅尼經。",
    "T21n1340_001:0661c06": "阿難。我今為汝說善威光天子初所問佛及",
    "T21n1340_001:0661c07": "陀羅尼名。汝當諦聽。阿難。此善威光天子。於",
    "T21n1340_001:0661c08": "往昔時生一大婆羅門家。為彼婆羅門子。具",
    "T21n1340_001:0661c09": "足威德家內富饒。恒為諸天圍繞衛護。聰明",
    "T21n1340_001:0661c10": "多智博通外論。於四鞞陀具解文義。既自讀",
    "T21n1340_001:0661c11": "誦復能教人。初問彼佛此陀羅尼。善能通達",
    "T21n1340_001:0661c12": "初論法門伏諸外論。復能建立諸字根本。巧",
    "T21n1340_001:0661c13": "說種種字差別義。爾時阿難白佛言。世尊。我",
    "T21n1340_001:0661c14": "等願聞彼佛名號。是善威光天子。於過去世",
    "T21n1340_001:0661c15": "從誰初聞陀羅尼經。及彼聖眾弟子功德",
    "T21n1340_001:0661c16": "出世利行。我皆願聞。",
    "T21n1340_001:0661c17": "爾時世尊。即入大力莊嚴三昧。入三昧已。過",
    "T21n1340_001:0661c18": "去所有一切境界皆悉現前。爾時慧命阿難。",
    "T21n1340_001:0661c19": "即從坐起整理衣服。偏袒右臂右膝著地。合",
    "T21n1340_001:0661c20": "掌向佛作如是言。世尊。我從昔來初未曾見",
    "T21n1340_001:0661c21": "如來應供正遍覺入此三昧。佛告阿難。如是",
    "T21n1340_001:0661c22": "如是。我未曾入如此三昧。何以故。阿難。此三",
    "T21n1340_001:0661c23": "昧者。非餘下地能入。亦不為彼諸餘經典故",
    "T21n1340_001:0661c24": "入。所以者何。阿難。過去諸如來。莫不皆先入",
    "T21n1340_001:0661c25": "此三昧已然後說是陀羅尼經。亦此善威光",
    "T21n1340_001:0661c26": "天子初所問佛。是故阿難。汝當諦聽。彼佛及",
    "T21n1340_001:0661c27": "彼經名。我今為汝說此二種。阿難白佛言。善",
    "T21n1340_001:0661c28": "哉世尊。今正是時。惟願世尊。為我等說善",
    "T21n1340_001:0661c29": "威光天子所問佛號及所說經。亦說此天辯",
    "T21n1340_001:0662a01": "才功德。令我等聞。世尊。今此一切天人大眾。",
    "T21n1340_001:0662a02": "悉皆歡喜樂欲聽聞。此諸梵眾及天子等。一",
    "T21n1340_001:0662a03": "心樂聞善聽若此。復告阿難諦聽諦受善思",
    "T21n1340_001:0662a04": "念之。我今解說。阿難復言。善哉世尊。惟願",
    "T21n1340_001:0662a05": "為說。我當聽受。佛告阿難。我念過去無量無",
    "T21n1340_001:0662a06": "邊。時有一劫。名曰賢天。於彼劫中有轉輪",
    "T21n1340_001:0662a07": "王。號祭火光。統四天下。戒行具足如法正治。",
    "T21n1340_001:0662a08": "王大夫人。產生一息。名曰放光。阿難。時放光",
    "T21n1340_001:0662a09": "童子者。乃是後身菩薩。其生既經二千餘歲。",
    "T21n1340_001:0662a10": "然後方始出家修行。漸至道場菩提樹下成",
    "T21n1340_001:0662a11": "等正覺。既成佛已仍號放光。彼佛眷屬弟子",
    "T21n1340_001:0662a12": "有九十億那由他聲聞眾等。一切皆是大阿",
    "T21n1340_001:0662a13": "羅漢。復有一億大菩薩眾。阿難。時彼放光如",
    "T21n1340_001:0662a14": "來處大眾中。為諸菩薩及聲聞等。說此陀羅",
    "T21n1340_001:0662a15": "尼甚深經典。然此陀羅尼門。則能總攝諸餘",
    "T21n1340_001:0662a16": "經典。若有受持此陀羅尼者。一切佛菩提事。",
    "T21n1340_001:0662a17": "雖未聞見自然明了得名法師。",
    "T21n1340_001:0662a18": "阿難。時彼諸菩薩摩訶薩眾。白放光佛言。世",
    "T21n1340_001:0662a19": "尊。所言陀羅尼門者。義何謂也。何等是陀羅",
    "T21n1340_001:0662a20": "尼。以何義故復名為門。爾時彼放光佛告眾",
    "T21n1340_001:0662a21": "菩薩言。諸摩那婆。諦聽諦聽。吾為汝說。如此",
    "T21n1340_001:0662a22": "大地建立出生一切眾寶即能任持。又能出",
    "T21n1340_001:0662a23": "生一切藥草卉木樹林花果種類。悉皆任持。",
    "T21n1340_001:0662a24": "又出一切小山大山諸池河水乃至大海悉能",
    "T21n1340_001:0662a25": "任持。又亦能有四生之類二足四足人鹿鳥",
    "T21n1340_001:0662a26": "獸亦皆任持。此陀羅尼亦復如是。諸摩那婆。",
    "T21n1340_001:0662a27": "所言門者。即是如來。如來藏門出生一切諸",
    "T21n1340_001:0662a28": "法寶藏不可思議。如是摩那婆。此陀羅尼妙",
    "T21n1340_001:0662a29": "法門中出生一切諸修多羅。一切章句。一切",
    "T21n1340_001:0662b01": "分別義。一切諸波羅蜜。故名為門。摩那婆。又",
    "T21n1340_001:0662b02": "陀羅尼者。悉能任持一切法故。亦名為地。佛",
    "T21n1340_001:0662b03": "告阿難。時彼放光如來應供正遍覺。說此法",
    "T21n1340_001:0662b04": "時。聲震世界上徹梵宮。爾時閻魔境界及諸",
    "T21n1340_001:0662b05": "地獄餓鬼畜生諸苦惱處。聞此震聲皆大叫",
    "T21n1340_001:0662b06": "喚。亦聞梵宮。阿難。時彼大梵天王及諸梵眾",
    "T21n1340_001:0662b07": "聞叫聲已。悉皆往詣放光佛所。問其因緣。世",
    "T21n1340_001:0662b08": "尊。向者叫聲從何所出。阿難。時彼如來將欲",
    "T21n1340_001:0662b09": "說故。即便微笑。先以神力。令諸梵天悉見地",
    "T21n1340_001:0662b10": "獄諸惡道中受苦眾生已。然後語言。諸梵天",
    "T21n1340_001:0662b11": "輩。即是斯等地獄餓鬼畜生。飢渴所逼生大",
    "T21n1340_001:0662b12": "苦惱。以苦迫故發此叫聲。於是梵天復白佛",
    "T21n1340_001:0662b13": "言。善哉世尊。以佛力故。令此眾生暫除諸苦",
    "T21n1340_001:0662b14": "少時安樂。",
    "T21n1340_001:0662b15": "爾時彼放光佛。即從眉間白毫放一光明。遍",
    "T21n1340_001:0662b16": "照地獄餓鬼畜生閻魔等界諸惡眾生。滅除",
    "T21n1340_001:0662b17": "苦惱。所有地獄變成園池。是諸池中妙水盈",
    "T21n1340_001:0662b18": "滿。池有諸花。所謂優鉢羅花。波頭摩花。拘物",
    "T21n1340_001:0662b19": "頭花。分陀利花。池水香美清冷輕便。乃至放",
    "T21n1340_001:0662b20": "光如來入涅槃後。法住半劫。園池亦爾。阿難",
    "T21n1340_001:0662b21": "爾時梵天問彼佛言。世尊。何因緣故。如來微",
    "T21n1340_001:0662b22": "笑而復放此白毫光明。佛告梵天。我以念此",
    "T21n1340_001:0662b23": "地獄餓鬼畜生及閻魔界諸眾生等過去業",
    "T21n1340_001:0662b24": "緣受是果報。及本願故。我便微笑。又以知此",
    "T21n1340_001:0662b25": "諸眾生等過業因緣墮三惡道。亦知業因多少",
    "T21n1340_001:0662b26": "苦盡時節。故我放光為作方便。放此光時。彼",
    "T21n1340_001:0662b27": "等一切受苦眾生。蒙光照身心得安隱。各作",
    "T21n1340_001:0662b28": "是念。此是佛光。以念如來惡業得滅。亦蒙世",
    "T21n1340_001:0662b29": "尊慈悲力故捨諸苦惱。尋得命終生於人間。",
    "T21n1340_001:0662c01": "或生天上。以是因緣令大地獄變成園池。其",
    "T21n1340_001:0662c02": "水清冷妙花普遍爾時彼佛告梵天言。梵天。",
    "T21n1340_001:0662c03": "汝應善思如來方便不可思議。以神通力放",
    "T21n1340_001:0662c04": "希有光。能滅一切三惡道苦。梵天。如來世尊",
    "T21n1340_001:0662c05": "所言弘普。如來所出故。名如來應供正遍覺。",
    "T21n1340_001:0662c06": "佛告阿難。爾時彼諸菩薩摩訶薩眾。復白放",
    "T21n1340_001:0662c07": "光佛言。世尊。如來前言陀羅尼。陀羅尼門中",
    "T21n1340_001:0662c08": "有諸句義。如來未說。我今諮問。惟願宣說",
    "T21n1340_001:0662c09": "令我等解。阿難。爾時彼佛告諸菩薩言。摩那",
    "T21n1340_001:0662c10": "婆。汝等欲聞陀羅尼門諸句義耶。諸菩薩言。",
    "T21n1340_001:0662c11": "如是世尊。我等欲聞。佛言。摩那婆。諦聽諦聽",
    "T21n1340_001:0662c12": "善思念之。吾為汝說。諸菩薩言。世尊。我今一",
    "T21n1340_001:0662c13": "心。惟願善說。佛告諸菩薩言。摩那婆。此陀",
    "T21n1340_001:0662c14": "羅尼一法句中。總攝無量億數修多羅。是決",
    "T21n1340_001:0662c15": "定義。當知如來一力所說無有邊際。汝等亦",
    "T21n1340_001:0662c16": "得多種法門。若使汝今隨力堪受。我亦即能",
    "T21n1340_001:0662c17": "為汝多說。復次摩那婆。如來若當盡力說者。",
    "T21n1340_001:0662c18": "少智之人尚不能受。諸餘眾生況能宣說。何",
    "T21n1340_001:0662c19": "以故。諸佛世尊有無量威德力。有無量精進",
    "T21n1340_001:0662c20": "行。摩那婆。如人善射心自思念。我今若發必",
    "T21n1340_001:0662c21": "穿梵宮。如是念已持弓執箭上射虛空。而彼",
    "T21n1340_001:0662c22": "射矢尚不能至地天風界。寧能遠及上界梵",
    "T21n1340_001:0662c23": "宮。何以故。是無智人心不節量故。摩那婆。一",
    "T21n1340_001:0662c24": "切眾生亦復如是。尚不能知如來智力乃至",
    "T21n1340_001:0662c25": "少分。豈能稱量如來境界。何以故。諸佛如來",
    "T21n1340_001:0662c26": "阿耨多羅三藐三菩提。無量力用難可測量",
    "T21n1340_001:0662c27": "故。是故汝等。但聽如來一力說也。摩那婆。如",
    "T21n1340_001:0662c28": "來有無量力。若使如來盡力說者。一切眾生",
    "T21n1340_001:0662c29": "則不能受。亦不能持。何以故。摩那婆。是諸眾",
    "T21n1340_001:0663a01": "生愚惑無智。諸如來力無量無數同如虛空。",
    "T21n1340_001:0663a02": "於是法中不能行故。復次摩那婆。我今為汝。",
    "T21n1340_001:0663a03": "更以譬喻顯示此義。如此大地東西南北不",
    "T21n1340_001:0663a04": "可稱量。如是摩那婆。如來諸力無量數劫。無",
    "T21n1340_001:0663a05": "量功德善根所熏。以是義故。不可得知。不可",
    "T21n1340_001:0663a06": "得量。汝應當知。此修多羅一句門中。則能總",
    "T21n1340_001:0663a07": "攝無量修多羅句義。",
    "T21n1340_001:0663a08": "爾時彼諸菩薩復白佛言。世尊。云何無量修",
    "T21n1340_001:0663a09": "多羅方更入斯一句義耶。佛言。摩那婆。一",
    "T21n1340_001:0663a10": "句義者。所謂般若波羅蜜句。若入般若波羅",
    "T21n1340_001:0663a11": "蜜現在前。是名一切入。是為諸佛世尊不空",
    "T21n1340_001:0663a12": "法具足無缺。若一心思惟無間念者。如一舉",
    "T21n1340_001:0663a13": "手時。即得無量無邊波羅蜜義。此智慧句。則",
    "T21n1340_001:0663a14": "是陀羅尼根本句。我今欲說陀羅尼邊際彼",
    "T21n1340_001:0663a15": "岸。令得入是陀羅尼門。是初入處不斷根本。",
    "T21n1340_001:0663a16": "汝當敬慎莫起亂心。一心謹聽正意思惟斷",
    "T21n1340_001:0663a17": "諸疑網。我為汝說。阿難。爾時彼佛如是說已。",
    "T21n1340_001:0663a18": "於彼眾中有一菩薩摩訶薩。名曰燈明。本是",
    "T21n1340_001:0663a19": "婆羅門種。亦常隨彼放光如來。而彼菩薩白",
    "T21n1340_001:0663a20": "佛言。世尊。先說陀羅尼根本一句中則能出",
    "T21n1340_001:0663a21": "生無量億數修多羅。其義粗顯。世尊。而我未",
    "T21n1340_001:0663a22": "知何等是一句門。惟願為我分別解釋。時放",
    "T21n1340_001:0663a23": "光佛告燈明菩薩言。摩那婆。汝等當知。我今",
    "T21n1340_001:0663a24": "更以譬喻顯示陀羅尼義。何以故。此陀羅尼",
    "T21n1340_001:0663a25": "門邊際彼岸。唯是諸佛最上勝妙不思議智",
    "T21n1340_001:0663a26": "之所證知。非諸無明少智凡夫而能知也。若",
    "T21n1340_001:0663a27": "凡夫知者。無有是處。如凡夫人。唯知晝分是",
    "T21n1340_001:0663a28": "晝夜分是夜。何以故。以見日月光明故。見日",
    "T21n1340_001:0663a29": "光故即知是晝。見月光故便知是夜。摩那婆。",
    "T21n1340_001:0663b01": "於意云何。彼凡夫智得言實不。不也世尊。何",
    "T21n1340_001:0663b02": "以故。眼見非智故。佛言如是。摩那婆。外光",
    "T21n1340_001:0663b03": "照故。是諸凡夫說見為智。諸如來智則不",
    "T21n1340_001:0663b04": "然。要因觀察然後說智。摩那婆。是故諸如來",
    "T21n1340_001:0663b05": "以自證智。覺知實法如空中跡已。然後攝他",
    "T21n1340_001:0663b06": "教導令知。",
    "T21n1340_001:0663b07": "復次摩那婆。汝曾聞不。此根本義凡四十句。",
    "T21n1340_001:0663b08": "是中最初句者。其名曰阿。當知此句攝餘三",
    "T21n1340_001:0663b09": "十九句皆入阿中。摩那婆。如是諸句攝入阿",
    "T21n1340_001:0663b10": "已。凡是一切世間語言及以義趣。藥草林木",
    "T21n1340_001:0663b11": "乃至所有口業教誨音名說相種種諸類。亦",
    "T21n1340_001:0663b12": "皆入中。又彼一切眾生種類。有足無足二足",
    "T21n1340_001:0663b13": "四足乃至多足。飛鳥走獸及胎卵等。水陸之",
    "T21n1340_001:0663b14": "屬。人與非人一切人中。彼攝入已。諸是口",
    "T21n1340_001:0663b15": "業方便語言音聲。及以文字麁妙寬略說等。",
    "T21n1340_001:0663b16": "一切皆從摩得勒伽藏字本中生。字本為首。",
    "T21n1340_001:0663b17": "即是摩得勒伽藏之所攝也。諸摩那婆。譬如",
    "T21n1340_001:0663b18": "阿那婆達多龍王能於一彈指間興雲普覆七",
    "T21n1340_001:0663b19": "千由旬降微細雨遍閻浮提。又如彼龍所住",
    "T21n1340_001:0663b20": "大池出四種河。周流四方。入於四海。自餘小",
    "T21n1340_001:0663b21": "河陂池溝瀆。隨須潤澤悉能充滿。如是摩那",
    "T21n1340_001:0663b22": "婆。是陀羅尼二法門中。有無量億數修多羅。",
    "T21n1340_001:0663b23": "彼一句義亦復如是。汝當聽受聞已奉持。普",
    "T21n1340_001:0663b24": "為他說莫生祕悋。汝等當知。於此義中惡阿",
    "T21n1340_001:0663b25": "二字。常須相續隨順不斷恒念如來。亦因語",
    "T21n1340_001:0663b26": "言教義具足。滿彼諸波羅蜜。復應當知。不斷",
    "T21n1340_001:0663b27": "教義方便隨順義得增明故。雖身有大闇散",
    "T21n1340_001:0663b28": "滅無餘。如是方便不斷絕故增長佛法。得開",
    "T21n1340_001:0663b29": "陀羅尼門。心莫餘念莫作餘業。唯念斯義莫",
    "T21n1340_001:0663c01": "捨此信。獨坐思惟觀省分別。若是若非與多",
    "T21n1340_001:0663c02": "聞者。善共諮論如來法教從虛空生。應當隨",
    "T21n1340_001:0663c03": "順如來教誨。",
    "T21n1340_001:0663c04": "復次摩那婆。我之為汝引諸譬喻方便。顯示",
    "T21n1340_001:0663c05": "此陀羅尼一句法門。如然少草為明未設眾",
    "T21n1340_001:0663c06": "炬。如秉一炬未懸千燈。何以故。我恐汝等心",
    "T21n1340_001:0663c07": "生驚畏。是故今更為一句門作諸譬喻。摩那",
    "T21n1340_001:0663c08": "婆。譬如有人至大海中取一渧水。於意云何。",
    "T21n1340_001:0663c09": "此人少智。知彼海水所未減不。不也世尊。佛",
    "T21n1340_001:0663c10": "言。如是如是。摩那婆。汝等所聞如向一渧。我",
    "T21n1340_001:0663c11": "所不說如未取水。摩那婆。汝等應當隨力聽",
    "T21n1340_001:0663c12": "聞。吾為汝說。汝既聞已。嚴固其心如著大鎧。",
    "T21n1340_001:0663c13": "然後可得入一句門。了達無疑心不驚怖。是",
    "T21n1340_001:0663c14": "名心鎧安固不動。如彼諸根安於四大。汝於",
    "T21n1340_001:0663c15": "如來言教方便次第信入。亦應如是。",
    "T21n1340_001:0663c16": "阿難。時彼燈明菩薩摩訶薩復白放光如來",
    "T21n1340_001:0663c17": "言。世尊。阿迦者二字一義。義既是一不可為",
    "T21n1340_001:0663c18": "二。如來於此二字無差別處而說是義。以微",
    "T21n1340_001:0663c19": "妙難入故但方便說。由先證知然後可說。作",
    "T21n1340_001:0663c20": "諸譬喻。然如來於彼說少譬喻。是中信根必",
    "T21n1340_001:0663c21": "定牢固。阿難。彼菩薩如是問已。時彼放光如",
    "T21n1340_001:0663c22": "來告燈明菩薩言。善哉善哉。摩那婆。汝已善",
    "T21n1340_001:0663c23": "知譬喻深義。摩那婆。汝於往昔生婆羅門家。",
    "T21n1340_001:0663c24": "自解諸論鞞陀等典。復能教他無量百千種",
    "T21n1340_001:0663c25": "種句義。分別諸論。汝經論處最初言教攝入",
    "T21n1340_001:0663c26": "義者。根本所從梵天中來。汝婆羅門法有一",
    "T21n1340_001:0663c27": "句義。名婆毘帝利者。一切婆羅門咸作是",
    "T21n1340_001:0663c28": "念。此一句法祕密微妙。不欲傳他令外人知。",
    "T21n1340_001:0663c29": "若他知者我等便為失大利益。汝等於是五",
    "T21n1340_001:0664a01": "種句義次第而入。復須教人為他演說。如是",
    "T21n1340_001:0664a02": "摩那婆。此譬亦爾。皆從字本而生入陀羅尼。",
    "T21n1340_001:0664a03": "說一句等智聚法門。因此得知。自餘諸法平",
    "T21n1340_001:0664a04": "等無二。於是字本應知十二因緣等法。入陀",
    "T21n1340_001:0664a05": "羅尼法門方便。如是當知。一切智因緣中得",
    "T21n1340_001:0664a06": "入。智慧法門為首。正信無疑。當令汝等知真",
    "T21n1340_001:0664a07": "實義。汝等莫謗阿迦二字。二字方便亦不得",
    "T21n1340_001:0664a08": "捨。汝取阿迦義時。阿迦於汝即入如來正教",
    "T21n1340_001:0664a09": "方便。應當受持。汝等若學此法。要須六月",
    "T21n1340_001:0664a10": "事師從學言教。得言教已。復為他說無有疑",
    "T21n1340_001:0664a11": "心。即能到於辯才言論文句彼岸。又摩那婆。",
    "T21n1340_001:0664a12": "或時有人。以諸譬喻更問勝教。或於阿闍梨",
    "T21n1340_001:0664a13": "及和上所。問已彼皆為說。聞已思惟。從此",
    "T21n1340_001:0664a14": "句義言教成就。成已即能問上勝法。然而彼",
    "T21n1340_001:0664a15": "人未速成就大勝光明。若於般若波羅蜜大",
    "T21n1340_001:0664a16": "句義中。思求大智勝光明者。是人於一彈指",
    "T21n1340_001:0664a17": "頃。能解無量億數諸句義門。決定了知無有",
    "T21n1340_001:0664a18": "疑惑。復次摩那婆。若有比丘比丘尼優婆塞",
    "T21n1340_001:0664a19": "優婆夷。或天龍夜叉乾闥婆阿修羅迦樓羅。",
    "T21n1340_001:0664a20": "緊那羅摩睺羅伽人非人等入此道分合十二",
    "T21n1340_001:0664a21": "因緣。專念一事陀羅尼門法句。阿迦二字相",
    "T21n1340_001:0664a22": "同虛空。能善持者。彼人如一彈指頃。即能受",
    "T21n1340_001:0664a23": "持二千句陀羅尼文義無有忘失。摩那婆。汝",
    "T21n1340_001:0664a24": "等今者勿疑是事。此諸句義非魔眷屬所能",
    "T21n1340_001:0664a25": "得聞。亦非魔黨堪行斯事。若不能修習懷疑",
    "T21n1340_001:0664a26": "心者。當知此是魔之所化。",
    "T21n1340_001:0664a27": "2 伏魔品大法炬陀羅尼經伏魔品第二",
    "T21n1340_001:0664a28": "佛告阿難。時彼諸菩薩摩訶薩眾。及彼九億",
    "T21n1340_001:0664a29": "諸聲聞眾等。皆以一心合十指掌。向放光佛",
    "T21n1340_001:0664b01": "接足頂禮。何以故。以魔事隱密欲諮問故。恐",
    "T21n1340_001:0664b02": "當來世有諸眾生。不能得免微細魔事多受",
    "T21n1340_001:0664b03": "苦惱。乃至不能讀誦受持一句一偈。以是因",
    "T21n1340_001:0664b04": "緣。諸菩薩等一心請問。善哉世尊。如此惡魔",
    "T21n1340_001:0664b05": "多作障礙。滅諸善法非沙門法。開未來世惡",
    "T21n1340_001:0664b06": "道因緣。為欲斷除諸魔事故。惟願世尊。演",
    "T21n1340_001:0664b07": "說如是陀羅尼門及其句義。令彼未來諸比",
    "T21n1340_001:0664b08": "丘等。聞佛所說不生疑惑。解其義趣如法修",
    "T21n1340_001:0664b09": "行猶佛在世。如是說故。復令一切諸眾生等",
    "T21n1340_001:0664b10": "得興供養恭敬尊重讚誦護持。亦令一切沙",
    "T21n1340_001:0664b11": "門婆羅門若天若人及阿修羅等。即能尊重",
    "T21n1340_001:0664b12": "一心供養。於一切多聞中發勤方便。以多聞",
    "T21n1340_001:0664b13": "故。於佛法中便得成熟。既成熟已。便能速證",
    "T21n1340_001:0664b14": "阿耨多羅三藐三菩提。以是義故。如來應觀",
    "T21n1340_001:0664b15": "未來世中眾魔怖畏。為此佛法而作護持。令",
    "T21n1340_001:0664b16": "諸眾生悉得安樂。阿難。爾時彼放光佛聞是",
    "T21n1340_001:0664b17": "語已。告諸菩薩言。摩那婆。以是義故。汝等億",
    "T21n1340_001:0664b18": "數菩薩。九億聲聞。及彼無量天人大眾。乃至",
    "T21n1340_001:0664b19": "有諸眾生。於此法門或信不信。一切皆應專",
    "T21n1340_001:0664b20": "心諦受。聞已思惟。普為他說不應祕悋。何以",
    "T21n1340_001:0664b21": "故。若生祕心。是人即便斷滅佛法故。若欲行",
    "T21n1340_001:0664b22": "者應當普說。所以者何。為欲普現佛法光明",
    "T21n1340_001:0664b23": "勝妙圓滿故。摩那婆。佛法圓滿無諸過惡。譬",
    "T21n1340_001:0664b24": "如日月光輪。離諸雲翳清澈圓滿。號為明",
    "T21n1340_001:0664b25": "淨。摩那婆。諸佛如來法門顯現宣揚微妙亦",
    "T21n1340_001:0664b26": "復如是。彼諸菩薩摩訶薩眾。聞是說已即白",
    "T21n1340_001:0664b27": "佛言。世尊。今正是時。惟願如來。宣揚顯現",
    "T21n1340_001:0664b28": "如是法門。我當頂受。阿難。爾時放光如來。即",
    "T21n1340_001:0664b29": "為宣說法句呪曰。",
    "T21n1340_001:0664c01": "多上姪遲地反他一阿多隷二婆多隷三波迦",
    "T21n1340_001:0664c02": "多隷四波迦裒留篩五伽帝伽陀利六旃陀利七",
    "T21n1340_001:0664c03": "蘇陀利八何利九甝虎甘反婆利十訶帝波囉",
    "T21n1340_001:0664c04": "陀訶帝十一波囉迦囉摩帝十二伊低尼提十三",
    "T21n1340_001:0664c05": "多梯阿毘多梯十四阿迦隷十五波曷耶十六迦",
    "T21n1340_001:0664c06": "婆羅蘇曼十七阿波質利十八卑質利十九比遮",
    "T21n1340_001:0664c07": "拘致嬭二十迦那迦二十一摩犁遮泥二十二那摩",
    "T21n1340_001:0664c08": "娑婆低二十三婆羅摩提多二十四阿那那囉二十五那",
    "T21n1340_001:0664c09": "訶禰耶帝二十六那跋地耶四二十七阿醯婆訶耶二十",
    "T21n1340_001:0664c10": "八毘沙婆耶二十九摩奴沙婆訶耶三十薩利娑",
    "T21n1340_001:0664c11": "婆訶夷毘喻呼沒遮低三十一阿迦舍三十二尼迦舍",
    "T21n1340_001:0664c12": "三十三那迦那舍三十四娑恒伽三十五婆訶跋妬四三十六",
    "T21n1340_001:0664c13": "佛多羅毘三十七娑婆訶凡七唱",
    "T21n1340_001:0664c14": "摩那婆。是為方便守護。我說汝等宜應一心",
    "T21n1340_001:0664c15": "諦聽。我今更開過去諸佛所說陀羅尼典。說",
    "T21n1340_001:0664c16": "此呪時。彼三千大千世界諸大魔王及其眷",
    "T21n1340_001:0664c17": "屬魔軍兵眾皆大叫呼。其聲亦滿三千世界。",
    "T21n1340_001:0664c18": "阿難。爾時放光如來應供正遍覺。念眉間白",
    "T21n1340_001:0664c19": "毫已。即從眉間放大光明遍照世界。世界所",
    "T21n1340_001:0664c20": "有一切諸魔及魔宮殿種種莊嚴。盡皆闇昧",
    "T21n1340_001:0664c21": "無復威光。諸魔見已心大怖懼。共相謂言。",
    "T21n1340_001:0664c22": "此為何相。將非我等壽命欲盡去離此耶。為",
    "T21n1340_001:0664c23": "當劫時將壞火災起乎。阿難。時諸魔眾。復共",
    "T21n1340_001:0664c24": "觀察。見彼光明。從放光佛眉間而出。心疑未",
    "T21n1340_001:0664c25": "了。皆各相率往詣闍致大魔王所。白言大王。",
    "T21n1340_001:0664c26": "今者光明誰之所有。威力若是蔽迫我宮。猶",
    "T21n1340_001:0664c27": "如金山對於墨聚。乃令大小諸鼓箜篌笳吹",
    "T21n1340_001:0664c28": "諸種妓樂無復音聲。又令諸天歌讚五欲歡",
    "T21n1340_001:0664c29": "欣娛適之事寂然不起。如重病者心無所為",
    "T21n1340_001:0665a01": "令我宮殿喪失威光。諸事虛曠亦復如是。阿",
    "T21n1340_001:0665a02": "難。彼大魔王聞是語已告諸魔言。汝等知不。",
    "T21n1340_001:0665a03": "今此世界有佛世尊。名曰放光如來應供正",
    "T21n1340_001:0665a04": "遍覺。出興於世。欲除魔業故放光明奄蔽我",
    "T21n1340_001:0665a05": "宮。奪我威力。椽梠離散四壁圮開。故令一切",
    "T21n1340_001:0665a06": "音樂歌舞五欲之事自然無聲。諸仁者。汝等",
    "T21n1340_001:0665a07": "今日非但不知彼放光如來應供正遍覺。神",
    "T21n1340_001:0665a08": "通威德放一光明。能令一切魔宮音樂喪滅",
    "T21n1340_001:0665a09": "不現耶。其亦不覺神通光明。令諸地獄皆悉",
    "T21n1340_001:0665a10": "空寂。苦惱眾具變成園池。其水凉冷清淨輕",
    "T21n1340_001:0665a11": "便又於池內諸花充布。所謂優鉢羅花。波頭",
    "T21n1340_001:0665a12": "摩花拘物頭花。分陀利花。園池樹木叢林欝",
    "T21n1340_001:0665a13": "茂。遙觀遠覩若在目前。魔王復言。諸仁者。彼",
    "T21n1340_001:0665a14": "地獄處所有眾生。蒙佛威力悉生人天。受諸",
    "T21n1340_001:0665a15": "快樂無所乏少。",
    "T21n1340_001:0665a16": "阿難。時彼闍致魔王最為上首。引諸魔眾詣",
    "T21n1340_001:0665a17": "放光佛。至佛所已頭面禮足。右繞三匝在如",
    "T21n1340_001:0665a18": "來前。合掌端身猶如畫像。如是阿難。時放光",
    "T21n1340_001:0665a19": "佛問魔王言。闍致。汝今何故與無量百千諸",
    "T21n1340_001:0665a20": "魔軍眾來至我所。頂禮端默都無語言。阿難。",
    "T21n1340_001:0665a21": "闍致魔王。聞佛語已即白佛言。世尊。我等今",
    "T21n1340_001:0665a22": "者有大緣故。與諸軍眾而來至此。以見如來",
    "T21n1340_001:0665a23": "放眉間光。令我宮殿破壞分離。音聲五欲心",
    "T21n1340_001:0665a24": "不樂著。是故我等今皆至此。請問如來如是",
    "T21n1340_001:0665a25": "因緣。世尊。如來今者說陀羅尼呪。欲令諸魔",
    "T21n1340_001:0665a26": "不得安隱。伏諸魔故。亦為憐愍聲聞弟子沙",
    "T21n1340_001:0665a27": "門眾故。世尊。是故我等從今乃至盡形。歸依",
    "T21n1340_001:0665a28": "佛法大眾僧寶。世尊。我從昔來以愚癡故。於",
    "T21n1340_001:0665a29": "佛法僧造三業罪。所有眾惡今對如來誠心",
    "T21n1340_001:0665b01": "懺悔。惟願如來及以大眾。悲愍我等受我懺",
    "T21n1340_001:0665b02": "悔。世尊。我從今日如佛所教聞悉。奉行住正",
    "T21n1340_001:0665b03": "思惟不敢放逸。",
    "T21n1340_001:0665b04": "大法炬陀羅尼經卷第一"
}