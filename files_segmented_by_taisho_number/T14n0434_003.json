{
    "T14n0434_003:0099a06": "佛說稱揚諸佛功德經卷下",
    "T14n0434_003:0099a08": "元魏天竺三藏吉迦夜譯",
    "T14n0434_003:0099a09": "「復次，舍利弗！西方去此度十萬億佛剎，有世",
    "T14n0434_003:0099a10": "界名曰安樂，其國有佛號阿彌陀如來、至真、",
    "T14n0434_003:0099a11": "等正覺、明行成為、善逝、世間解、無上士、道法御、",
    "T14n0434_003:0099a12": "天人師，號曰眾祐，度人無量。若有得聞無量",
    "T14n0434_003:0099a13": "壽如來名者，一心信樂，持諷誦念，當起廣遠",
    "T14n0434_003:0099a14": "無量歡喜安立其意，令使真諦十萬億信心",
    "T14n0434_003:0099a15": "念斯如來，其人當得無量之福，永當遠離三",
    "T14n0434_003:0099a16": "塗之厄，命終之後皆當往生彼佛剎土。命欲",
    "T14n0434_003:0099a17": "終時一心信樂，念不忘捨阿彌陀佛，將諸眾",
    "T14n0434_003:0099a18": "僧住其人前，魔終不能毀壞斯等正覺之心。",
    "T14n0434_003:0099a19": "所以者何？其佛、世尊興立大悲，誓度一切無",
    "T14n0434_003:0099a20": "量眾生，亦復護持十方世界一切眾生。其有",
    "T14n0434_003:0099a21": "得生安樂世界，當於其中具滿如來正覺之",
    "T14n0434_003:0099a22": "慧。舍利弗！其佛、世尊本求誓願，其有求於",
    "T14n0434_003:0099a23": "第一之乘，於其世界具滿如來諸佛之法，",
    "T14n0434_003:0099a24": "具正覺分；求聲聞乘，於彼佛剎得阿羅漢。其",
    "T14n0434_003:0099a25": "有往生彼佛剎者，從其所願大、小之乘，於彼",
    "T14n0434_003:0099a26": "畢滿。其有最後聞阿彌陀如來名號，讚說之",
    "T14n0434_003:0099a27": "者，信不狐疑，當起敬心至意念之，如念父母。",
    "T14n0434_003:0099a28": "作如是意：『斯等普當於彼佛國具滿眾願。』其",
    "T14n0434_003:0099a29": "有不信讚歎、稱揚阿彌陀佛名號、功德而謗毀",
    "T14n0434_003:0099b01": "者，五劫之中當墮地獄，具受眾苦。",
    "T14n0434_003:0099b02": "「復次，舍利弗！西方去此十萬佛剎，有世界名",
    "T14n0434_003:0099b03": "破一切魔，其國有佛，號曰殊勝如來、至真、等",
    "T14n0434_003:0099b04": "正覺、明行成為、善逝、世間解、無上士、道法御、天",
    "T14n0434_003:0099b05": "人師，號曰眾祐，度人無量。其有得聞殊勝如",
    "T14n0434_003:0099b06": "來名號者，歡喜信樂，持諷誦念，此等皆能",
    "T14n0434_003:0099b07": "降伏眾魔，裂壞羅網，却六十劫生死之罪。",
    "T14n0434_003:0099b08": "「復次，舍利弗！西方去此十萬佛剎，有世界名",
    "T14n0434_003:0099b09": "曰伏一切魔，其國有佛，號曰集音如來、至真、",
    "T14n0434_003:0099b10": "等正覺、明行成為、善逝、世間解、無上士、道法御、",
    "T14n0434_003:0099b11": "天人師，號曰眾祐，度人無量。其有得聞集音",
    "T14n0434_003:0099b12": "如來名號者，歡喜信樂，持諷誦念，其人當得",
    "T14n0434_003:0099b13": "一切如來諸佛音聲，於大眾中廣說法處，於",
    "T14n0434_003:0099b14": "中特尊，退却眾魔，降之以德，却八十劫生死",
    "T14n0434_003:0099b15": "之罪。」",
    "T14n0434_003:0099b16": "於是阿逸菩薩長跪叉手，前白佛言：「寧有一",
    "T14n0434_003:0099b17": "事，菩薩摩訶薩於此事中具大乘願，住不退",
    "T14n0434_003:0099b18": "轉，疾成無上正真道不？」佛言：「有！阿逸！北方",
    "T14n0434_003:0099b19": "有世界名曰豐嚴，其國有佛，號德內豐嚴王",
    "T14n0434_003:0099b20": "如來、至真、等正覺、明行成為、善逝、世間解、無上",
    "T14n0434_003:0099b21": "士、道法御、天人師，號曰眾祐，度人無量。其有",
    "T14n0434_003:0099b22": "得聞斯佛名者，歡喜信樂，持諷誦念而為作",
    "T14n0434_003:0099b23": "禮，其人皆當得不退轉，疾成無上正真之道，",
    "T14n0434_003:0099b24": "却一億劫生死之罪。其有供養五千佛者，",
    "T14n0434_003:0099b25": "此輩，阿逸！爾乃得聞德內豐嚴王如來名號。",
    "T14n0434_003:0099b26": "其聞名者，從是以後所生之處，常得天眼，未",
    "T14n0434_003:0099b27": "曾不得天眼之時；常能徹聽，未曾不得天耳",
    "T14n0434_003:0099b28": "之時；常能飛行，無有不得神足之時；乃至泥",
    "T14n0434_003:0099b29": "曰，常得端政，未曾受於醜惡之形；乃至泥",
    "T14n0434_003:0099c01": "曰；常當尊貴，未曾生於下劣之處；乃至",
    "T14n0434_003:0099c02": "泥曰，悉能除壞眾欲之縛，其人六情眼、耳、鼻、",
    "T14n0434_003:0099c03": "口及於身、意終無有疾；乃至泥曰，初未曾",
    "T14n0434_003:0099c04": "生無佛之處，聽大尊法，未曾有礙不得聽時；",
    "T14n0434_003:0099c05": "未曾有礙不見僧時；亦復不生八難之處。戒",
    "T14n0434_003:0099c06": "常具足，無有缺時；識心清淨，無有忿亂時。當",
    "T14n0434_003:0099c07": "知，阿逸！其有得聞此佛名者，淨心信樂於最",
    "T14n0434_003:0099c08": "正覺，如渴欲飲，發信敬心向如來者，此等，",
    "T14n0434_003:0099c09": "阿逸！悉能捉持諸佛世界最特之利，其人",
    "T14n0434_003:0099c10": "皆當獲於殊妙奇特功德。是故，阿逸！並當專",
    "T14n0434_003:0099c11": "精持此佛名。若族姓子、族姓女欲得殊特妙",
    "T14n0434_003:0099c12": "淨剎者，當急聽此諸尊佛名，稱其名號，當為",
    "T14n0434_003:0099c13": "作禮，自作是言：『我今禮於德內豐嚴王如來、",
    "T14n0434_003:0099c14": "至真、等正覺、明行成為、善逝、世間解、無上士、道",
    "T14n0434_003:0099c15": "法御、天人師，號曰眾祐，度人無量！』」阿逸白佛",
    "T14n0434_003:0099c16": "言：「惟，天中天！其佛剎土為在何所？去此遠",
    "T14n0434_003:0099c17": "近？成佛以來為幾時也？」佛告阿逸：「設使縱",
    "T14n0434_003:0099c18": "廣百由延中一大埠沙，取一沙著一佛剎，如",
    "T14n0434_003:0099c19": "是悉著諸佛剎中悉令沙盡，如是沙數諸佛",
    "T14n0434_003:0099c20": "剎土悉滿中沙。復取諸佛剎土中沙，復以一",
    "T14n0434_003:0099c21": "沙著一佛剎，如是諸國剎中沙悉使令盡，取",
    "T14n0434_003:0099c22": "此沙數，諸佛剎土悉破為塵。復取一塵著一",
    "T14n0434_003:0099c23": "佛剎悉令塵盡，是諸佛國塵數剎土猶尚未",
    "T14n0434_003:0099c24": "至。餘未到者，過此百倍，其佛剎土去此極遠，",
    "T14n0434_003:0099c25": "不可稱量。其佛、世尊在彼豐嚴剎土之中，而",
    "T14n0434_003:0099c26": "今現，在與無央數諸開士等、不可稱計諸比丘",
    "T14n0434_003:0099c27": "眾，前後圍遶而為說法。我於此坐，遙用肉眼，",
    "T14n0434_003:0099c28": "見其如來於大眾中廣說經法。彼佛、世尊於",
    "T14n0434_003:0099c29": "彼剎土在高座上，亦用肉眼觀此世界，亦復",
    "T14n0434_003:0100a01": "見我在於座上於大眾中而說經法。阿逸當",
    "T14n0434_003:0100a02": "知！若有眾生信諸如來肉眼所見，而歡喜者，",
    "T14n0434_003:0100a03": "此必成就正覺之道。斯等皆諸佛、如來之所",
    "T14n0434_003:0100a04": "護持，令使信樂而不狐疑，斯等皆當捉持如",
    "T14n0434_003:0100a05": "來深妙之慧，得不退轉於最正覺。是故，阿",
    "T14n0434_003:0100a06": "逸！其有欲求此大福者，若使三千大千世",
    "T14n0434_003:0100a07": "界滿其中火，故當入中聽斯佛名智慧之法。」",
    "T14n0434_003:0100a08": "阿逸菩薩復白佛言：「寧有一法得不退轉，疾",
    "T14n0434_003:0100a09": "成無上正真道不？」佛言：「有！阿逸！北方去此",
    "T14n0434_003:0100a10": "不可計數諸佛剎土，有世界名曰金剛堅固，",
    "T14n0434_003:0100a11": "其國有佛，號金剛堅強消伏壞散如來、至真、",
    "T14n0434_003:0100a12": "等正覺、明行成為、善逝、世間解、無上士、道法御、",
    "T14n0434_003:0100a13": "天人師，號曰眾祐，度人無量。其有得聞金剛",
    "T14n0434_003:0100a14": "堅強消伏壞散如來名者，歡喜信樂，持諷誦",
    "T14n0434_003:0100a15": "念，盡心供養，斯等皆當住不退轉，疾成無上",
    "T14n0434_003:0100a16": "正真之道，却於十萬億那術劫生死之罪，超",
    "T14n0434_003:0100a17": "然在後，其佛、如來功德無量弘誓乃爾！我自",
    "T14n0434_003:0100a18": "過去無數劫前，錠光如來興出於世，於彼佛",
    "T14n0434_003:0100a19": "所而得聞此金剛堅強消伏壞散如來名號，",
    "T14n0434_003:0100a20": "得超十萬億那術劫生死之罪。阿逸當知！若",
    "T14n0434_003:0100a21": "我不從錠光聞斯佛名者，我今故未得成正",
    "T14n0434_003:0100a22": "覺。其佛何故名曰金剛堅強消伏壞散？譬如",
    "T14n0434_003:0100a23": "金剛所在墮處，若山、若崖、瓦石、土壘、牆壁、樹",
    "T14n0434_003:0100a24": "木，若遙擬向所墮之處，莫不消滅破碎、壞",
    "T14n0434_003:0100a25": "散。如是，阿逸！其有得聞此佛名者，持諷誦念，",
    "T14n0434_003:0100a26": "一切諸欲皆疾消散，一切聲聞、辟支佛心褊",
    "T14n0434_003:0100a27": "狹之意皆悉消滅，疾得成就正覺之道，是故",
    "T14n0434_003:0100a28": "號曰金剛堅強消伏壞散如來。其佛、世尊，一",
    "T14n0434_003:0100a29": "切眾願具滿如是！",
    "T14n0434_003:0100b01": "「復次，阿逸！北方去此度十萬億諸佛剎土，有",
    "T14n0434_003:0100b02": "世界名摩尼光，其國有佛，號曰寶火如來、至",
    "T14n0434_003:0100b03": "真、等正覺、明行成為、善逝、世間解、無上士、道法",
    "T14n0434_003:0100b04": "御、天人師，號曰眾祐，度人無量。其有得聞寶",
    "T14n0434_003:0100b05": "火如來名號者，歡喜信樂，持諷誦念，其有未",
    "T14n0434_003:0100b06": "入泥洹界者，斯等一切皆當得立不退轉地，",
    "T14n0434_003:0100b07": "疾成無上正真之道。其佛剎土一切人民，供",
    "T14n0434_003:0100b08": "養寶火如來者，悉一大乘而得度脫，無有",
    "T14n0434_003:0100b09": "聲聞、緣覺之名。」",
    "T14n0434_003:0100b10": "佛告長老大迦葉：「當知諸佛、如來之德不可",
    "T14n0434_003:0100b11": "思議！北方去此五十萬佛剎，有世界名阿竭",
    "T14n0434_003:0100b12": "流香，其國有佛，號寶月光明如來、至真、等正",
    "T14n0434_003:0100b13": "覺、明行成為、善逝、世間解、無上士、道法御、天人",
    "T14n0434_003:0100b14": "師，號曰眾祐，度人無量。迦葉！若族姓子、族姓",
    "T14n0434_003:0100b15": "女，其有得聞寶月光明如來名者，歡喜信樂，",
    "T14n0434_003:0100b16": "持諷誦念，此等後世所生之處，得不中止三",
    "T14n0434_003:0100b17": "昧正定；若三昧時，自見諸佛轉尊法輪，悉能",
    "T14n0434_003:0100b18": "總持諸佛之法；在所生處，常為眾生闡揚大",
    "T14n0434_003:0100b19": "法；辯才清妙，於眾特尊；諸所欲求，從願悉得。",
    "T14n0434_003:0100b20": "所以者何？其佛、世尊本求道時，興此誓願：『吾",
    "T14n0434_003:0100b21": "成正覺聞我名者，令使得此三昧定意，從初",
    "T14n0434_003:0100b22": "發意至于成道，於其中間常得此定，未曾中",
    "T14n0434_003:0100b23": "失！』」於是世尊而歎頌曰：",
    "T14n0434_003:0100b24": "「度五十萬諸佛剎，　　有世界名阿竭流，",
    "T14n0434_003:0100b25": "　其國有佛號寶月，　　光明晃昱甚巍巍。",
    "T14n0434_003:0100b26": "　其有得聞此尊名，　　便為已得所依仰，",
    "T14n0434_003:0100b27": "　後生之處則得禪，　　精進智慧無中止。",
    "T14n0434_003:0100b28": "　名聲普達光圍繞，　　其人見佛在剎土，",
    "T14n0434_003:0100b29": "　為諸眾生廣興演，　　諸佛導師所說法。",
    "T14n0434_003:0100c01": "　一切諸事無堅固，　　觀諸法中無所起，",
    "T14n0434_003:0100c02": "　普當慈哀於一切，　　於諸禪中得自在。",
    "T14n0434_003:0100c03": "　已能發行如是意，　　都了三塗無恚忿，",
    "T14n0434_003:0100c04": "　審諦解了無吾我，　　無所有者非無有。",
    "T14n0434_003:0100c05": "　諦了諸事無所得，　　於此中間所興法，",
    "T14n0434_003:0100c06": "　如是法者無所住，　　求了表識無表識，",
    "T14n0434_003:0100c07": "　此二俱空亦無性，　　興顯如是無我法。",
    "T14n0434_003:0100c08": "　無表識者是空義，　　當審諦說此妙法，",
    "T14n0434_003:0100c09": "　表識可了不可了，　　此二俱轉於癡慧。",
    "T14n0434_003:0100c10": "　諦觀此二俱清淨，　　亦不復見諸法垢，",
    "T14n0434_003:0100c11": "　所說法者無所猗，　　都了無依波羅蜜。",
    "T14n0434_003:0100c12": "　譬如月行於空中，　　其所說法無所猗，",
    "T14n0434_003:0100c13": "　如此妙法興是間，　　於三界中無所著。",
    "T14n0434_003:0100c14": "　菩薩法中無所依，　　解如是者一切智，",
    "T14n0434_003:0100c15": "　解了此法為人說，　　若能解達無猗法。",
    "T14n0434_003:0100c16": "　審諦分別如是者，　　其人則為近大智，",
    "T14n0434_003:0100c17": "　慧者得聞無依句，　　終無復有狐疑計。",
    "T14n0434_003:0100c18": "　其人解了如是者，　　於世獨達無所諮，",
    "T14n0434_003:0100c19": "　暢達如是大智慧，　　號曰特尊無上士。",
    "T14n0434_003:0100c20": "「復次，迦葉！北方去此六萬佛剎，有世界名長",
    "T14n0434_003:0100c21": "歡樂，其國有佛，號曰賢最如來、至真、等正覺、",
    "T14n0434_003:0100c22": "明行成為、善逝、世間解、無上士、道法御、天人師，",
    "T14n0434_003:0100c23": "號曰眾祐，度人無量。其有得聞賢最如來名",
    "T14n0434_003:0100c24": "號之者，歡喜信樂，持諷誦念，所生之處，當為",
    "T14n0434_003:0100c25": "一切之所敬愛，哀見信用；其所言教，莫不",
    "T14n0434_003:0100c26": "承奉，其人皆當獲斯功德，得無礙辯；所說",
    "T14n0434_003:0100c27": "經法，眾生聞者，歡喜信解，莫不履行。」於是世",
    "T14n0434_003:0100c28": "尊而歎頌曰：",
    "T14n0434_003:0100c29": "「度於六萬諸佛剎，　　有界名曰長歡樂，",
    "T14n0434_003:0101a01": "　慈哀度法賢最尊，　　其大導師在世界。",
    "T14n0434_003:0101a02": "　最尊無比無與等，　　世世濟度諸眾生，",
    "T14n0434_003:0101a03": "　其聞名者作法師，　　言奉信用莫不歡。",
    "T14n0434_003:0101a04": "　此一切智大法王，　　無量黎庶斯依仰，",
    "T14n0434_003:0101a05": "　若有女人聞其名，　　疾得捨離女人形。",
    "T14n0434_003:0101a06": "　穢惡甚深無崖際，　　非離世者不能入，",
    "T14n0434_003:0101a07": "　其無所有所可入，　　是為審諦諦不諦。",
    "T14n0434_003:0101a08": "　了此二事俱無性，　　其已寂滅無有性，",
    "T14n0434_003:0101a09": "　其有盡者以為滅，　　甫當興者亦無性。",
    "T14n0434_003:0101a10": "「復次，迦葉！北方去此八千佛剎，有世界名曰",
    "T14n0434_003:0101a11": "現入，其國有佛，號寶蓮華步如來、至真、等正",
    "T14n0434_003:0101a12": "覺、明行成為、善逝、世間解、無上士、道法御、天人",
    "T14n0434_003:0101a13": "師，號曰眾祐，度人無量。若族姓子、族姓女，其",
    "T14n0434_003:0101a14": "有得聞寶蓮花步如來名者，歡喜信樂，持諷",
    "T14n0434_003:0101a15": "誦念，後生之處，顏貌端政，殊妙無比，眾共敬",
    "T14n0434_003:0101a16": "愛；自識宿命無數劫中事，皆悉了知，生所從",
    "T14n0434_003:0101a17": "來，所作善惡悉皆識知；其所生處，所說言教",
    "T14n0434_003:0101a18": "一切信奉，莫不承用。迦葉！若族姓子、族姓",
    "T14n0434_003:0101a19": "女得聞斯等諸如來尊、正覺名號、功德之行，",
    "T14n0434_003:0101a20": "若有愛樂女人身者，如是女人在於女中未",
    "T14n0434_003:0101a21": "得解脫。若厭女人身、不貪樂者，持諷誦念諸",
    "T14n0434_003:0101a22": "佛名者，盡可得斯等德。」迦葉白佛：「當復云",
    "T14n0434_003:0101a23": "何得此功德？」佛言：「絕諸名色，盡諸欲垢，斯等",
    "T14n0434_003:0101a24": "疾逮無量功德，當疾遠離女人之身，當得具",
    "T14n0434_003:0101a25": "受男子之形。求為女者，所生之處，續受女人",
    "T14n0434_003:0101a26": "之身，都悉污穢一切世界。是故當棄女人之",
    "T14n0434_003:0101a27": "身，當得無比諸善知識，功德日生，亦自受福，",
    "T14n0434_003:0101a28": "復利他人多所饒益，一切男女於眾苦中疾",
    "T14n0434_003:0101a29": "得拔濟。譬若毒樹所在之處，蔓莚生長多所",
    "T14n0434_003:0101b01": "傷害，若能斷截諸毒樹者，爾使一切普得快",
    "T14n0434_003:0101b02": "樂。女人之身譬若毒樹，增長諸欲，毒害精神，",
    "T14n0434_003:0101b03": "廣諸惡行，受無量苦，皆由女人。若能斷棄女",
    "T14n0434_003:0101b04": "人身者，則為斷絕眾生無量諸苦，壞眾惡行，",
    "T14n0434_003:0101b05": "閉絕三塗，開泥洹門，普使一切而得快樂，斯",
    "T14n0434_003:0101b06": "等疾入諸佛徑路。」迦葉白佛：「云何得除女人",
    "T14n0434_003:0101b07": "之身？」佛言：「當自觀身、觀他人身，解此二事",
    "T14n0434_003:0101b08": "俱不可得，不可得中無有徑路。若於男子及",
    "T14n0434_003:0101b09": "女人中觀其處所，男女相貌亦不可得；若",
    "T14n0434_003:0101b10": "了二事亦不可得，無處所者，當於其中願得",
    "T14n0434_003:0101b11": "清淨。若以清淨則無取捨，以無取捨便無",
    "T14n0434_003:0101b12": "識心，諦推覓之，亦不可得無有處所，意自思",
    "T14n0434_003:0101b13": "惟：『無處所中，為求男子成女人乎？』諦求索之，",
    "T14n0434_003:0101b14": "意不可得。若解意性，了無男女不可見者，爾",
    "T14n0434_003:0101b15": "乃得近如來之道。其欲發心疾欲除去女人",
    "T14n0434_003:0101b16": "之身，諦觀男子、女人之身，了無異同、增減之",
    "T14n0434_003:0101b17": "二，當受女人作女人形，如其所說以理推之，",
    "T14n0434_003:0101b18": "六性分中亦不可得有男有女，其如是者，則",
    "T14n0434_003:0101b19": "為求索如來之道。其欲求解如此事者，復有",
    "T14n0434_003:0101b20": "諦了知此法者，是二輩人過去佛時，曾得聞此",
    "T14n0434_003:0101b21": "諸佛名號。當知其人過去世時，於諸佛所造",
    "T14n0434_003:0101b22": "大功德，今乃聞此諸佛名號。世所依仰為自",
    "T14n0434_003:0101b23": "在者，其奉持此諸尊號者獲無量福。其有聞",
    "T14n0434_003:0101b24": "者、若有學者，我普見之。有欲急求，得此經者，",
    "T14n0434_003:0101b25": "斯等已為見我無異。若有輕慢其人，說言此",
    "T14n0434_003:0101b26": "非佛語。作是言者，此等便為謗佛、毀經。謗斯",
    "T14n0434_003:0101b27": "經已為造大惡，緣此惡行當入地獄，受眾苦",
    "T14n0434_003:0101b28": "報無央數劫；地獄罪畢所生之處，常當聾瘂",
    "T14n0434_003:0101b29": "不能言語，諸情閉塞常不完具，常當愚癡而",
    "T14n0434_003:0101c01": "有癲狂；其有嬈固諸菩薩者，薄德醜陋，言",
    "T14n0434_003:0101c02": "無威勢，常生下賤，常生惡道；所生之處常不",
    "T14n0434_003:0101c03": "聞法，如來正覺所說經法，終不能解說深妙",
    "T14n0434_003:0101c04": "義；愚癡之人與經共諍廣受罪報，增益其意",
    "T14n0434_003:0101c05": "毀斯經法，此眾生輩生常愚癡。諸佛正覺常",
    "T14n0434_003:0101c06": "為世間而作大明，我重慇懃誡囑汝等諸比",
    "T14n0434_003:0101c07": "丘及比丘尼、清信士、清信女，其有謗毀罵經",
    "T14n0434_003:0101c08": "法者實受重罪！諸佛、世尊現在十方，無量世",
    "T14n0434_003:0101c09": "界為作法師，所說經法實難得聞。如來慈愍",
    "T14n0434_003:0101c10": "重誡汝等，若有信樂諸佛名號功德法者，於",
    "T14n0434_003:0101c11": "諸善法自然合偶；其有學持諷誦念者，其人",
    "T14n0434_003:0101c12": "疾得見諸如來，智慧轉增，得無礙慧；其有",
    "T14n0434_003:0101c13": "勸人讀諸佛名，所生之處，遊四方域，獨言",
    "T14n0434_003:0101c14": "隻步而無所畏；其有好樂盡心敬奉此諸佛",
    "T14n0434_003:0101c15": "名，當知其人去正覺道終不復遠；其有好憙",
    "T14n0434_003:0101c16": "諸佛功德，加益勸人學斯佛名，其人所在",
    "T14n0434_003:0101c17": "於諸如來所遊行處，於諸欲中無所畏難。當",
    "T14n0434_003:0101c18": "知，迦葉！若有比丘具四事法，乃能信此諸佛",
    "T14n0434_003:0101c19": "尊名。何等為四？過去世時於諸佛所得聞深",
    "T14n0434_003:0101c20": "法，憙樂靜寞清淨之處，世世值遇諸善知識，",
    "T14n0434_003:0101c21": "不於法中作危難行。當知，迦葉！是為四事。",
    "T14n0434_003:0101c22": "若有比丘以能具此，於諸如來正覺法中而",
    "T14n0434_003:0101c23": "無疑難，其人得聞如來功德，爾乃一心能信",
    "T14n0434_003:0101c24": "樂之。」於是世尊而歎頌曰：",
    "T14n0434_003:0101c25": "「過去供養諸佛尊，　　緣此功德其聞名，",
    "T14n0434_003:0101c26": "　最後惡世其聞者，　　普用是號增眾德。",
    "T14n0434_003:0101c27": "　其有過去見諸佛，　　得聞如來深妙義，",
    "T14n0434_003:0101c28": "　往世淨德不諍法，　　斯輩乃能信奉行。",
    "T14n0434_003:0101c29": "　若使得聞深妙法，　　說諸若干微妙義，",
    "T14n0434_003:0102a01": "　斯輩終不起狐疑，　　佛之深法無能毀。",
    "T14n0434_003:0102a02": "　安住所說諸法義，　　以思集意信普智，",
    "T14n0434_003:0102a03": "　堅固其意聽我說，　　念莫忘失此尊法，",
    "T14n0434_003:0102a04": "　終不復更與法諍，　　聞諸佛名能奉行。",
    "T14n0434_003:0102a05": "　有念無念不相豫，　　於其法中無差特，",
    "T14n0434_003:0102a06": "　不可思議極廣大，　　終無猶豫於大智。",
    "T14n0434_003:0102a07": "　其求此法深慧者，　　解達深義無諮啟，",
    "T14n0434_003:0102a08": "　無疑勤求諸深法，　　此等不喜下劣業，",
    "T14n0434_003:0102a09": "　當知此人無所求，　　極大勇猛於法中，",
    "T14n0434_003:0102a10": "　佛所說法莫不信，　　其有眾生於先世，",
    "T14n0434_003:0102a11": "　合偶眾善受福報，　　無所違諍乃得聞，",
    "T14n0434_003:0102a12": "　顯諸如來大智德，　　皆為讚歎十方佛。",
    "T14n0434_003:0102a13": "　其有諷持諸名者，　　諸佛遙讚其人德，",
    "T14n0434_003:0102a14": "　於大眾中歎其名，　　常當得聞諸佛聲，",
    "T14n0434_003:0102a15": "　疾能解了大智法，　　極大清淨無生業。",
    "T14n0434_003:0102a16": "　放大光明超日月，　　廣為眾生演妙法，",
    "T14n0434_003:0102a17": "　後會當成最正覺，　　普悉照耀諸佛剎。",
    "T14n0434_003:0102a18": "「復次，迦葉！上方有世界名曰寶月，其國有",
    "T14n0434_003:0102a19": "佛，號金寶光明如來、至真、等正覺、明行成為、",
    "T14n0434_003:0102a20": "善逝、世間解、無上士、道法御、天人師，號曰眾祐，",
    "T14n0434_003:0102a21": "度人無量，今現在說法。",
    "T14n0434_003:0102a22": "「復次，迦葉！上方有世界名象步樓，其國有佛，",
    "T14n0434_003:0102a23": "號無量尊豐如來、至真、等正覺、明行成為、善逝、",
    "T14n0434_003:0102a24": "世間解、無上士、道法御、天人師，號曰眾祐，度人",
    "T14n0434_003:0102a25": "無量，今現在說法。",
    "T14n0434_003:0102a26": "「復次，迦葉！上方有剎名天玉女，其國有佛，",
    "T14n0434_003:0102a27": "號無量尊離垢王如來、至真、等正覺、明行成為、",
    "T14n0434_003:0102a28": "善逝、世間解、無上士、道法御、天人師，號曰眾祐，",
    "T14n0434_003:0102a29": "度人無量，今現在說法。",
    "T14n0434_003:0102b01": "「復次，迦葉！上方有剎名須彌幡，其國有佛，",
    "T14n0434_003:0102b02": "號曰德手如來、至真、等正覺、明行成為、善逝、世",
    "T14n0434_003:0102b03": "間解、無上士、道法御、天人師，號曰眾祐，度人無",
    "T14n0434_003:0102b04": "量，今現在說法。",
    "T14n0434_003:0102b05": "「復次，迦葉！上方有剎名尊聚尠意，其國有",
    "T14n0434_003:0102b06": "佛，號無數精進興豐如來、至真、等正覺、明行",
    "T14n0434_003:0102b07": "成為、善逝、世間解、無上士、道法御、天人師，號曰",
    "T14n0434_003:0102b08": "眾祐，度人無量，今現在說法。",
    "T14n0434_003:0102b09": "「復次，迦葉！上方有剎名曰無受，其國有佛，",
    "T14n0434_003:0102b10": "號無言勝如來、至真、等正覺、明行成為、善逝、世",
    "T14n0434_003:0102b11": "間解、無上士、道法御、天人師，號曰眾祐，度人無",
    "T14n0434_003:0102b12": "量，今現在說法。",
    "T14n0434_003:0102b13": "「復次，迦葉！上方有剎名淨觀莊嚴，其國有佛，",
    "T14n0434_003:0102b14": "號無愚豐如來、至真、等正覺、明行成為、善逝、世",
    "T14n0434_003:0102b15": "間解、無上士、道法御、天人師，號曰眾祐，度人",
    "T14n0434_003:0102b16": "無量，今現在說法。",
    "T14n0434_003:0102b17": "「復次，迦葉！上方有剎名曰日光，其國有佛，",
    "T14n0434_003:0102b18": "號月英豐如來、至真、等正覺、明行成為、善逝、世",
    "T14n0434_003:0102b19": "間解、無上士、道法御、天人師，號曰眾祐，度人無",
    "T14n0434_003:0102b20": "量，今現在說法。",
    "T14n0434_003:0102b21": "「復次，迦葉！上方有剎名曰說法，其國有佛，",
    "T14n0434_003:0102b22": "號無量光豐如來、至真、等正覺、明行成為、善逝、",
    "T14n0434_003:0102b23": "世間解、無上士、道法御、天人師，號曰眾祐，度人",
    "T14n0434_003:0102b24": "無量，今現在說法。",
    "T14n0434_003:0102b25": "「復次，迦葉！上方有剎名寶豐首盡，其國有",
    "T14n0434_003:0102b26": "佛，號逆空光明如來、至真、等正覺、明行成為、",
    "T14n0434_003:0102b27": "善逝、世間解、無上士、道法御、天人師，號曰眾祐，",
    "T14n0434_003:0102b28": "度人無量，今現在說法。",
    "T14n0434_003:0102b29": "「復次，迦葉！上方有剎名曰好集，其國有佛，",
    "T14n0434_003:0102b30": "號最清淨無量幡如來、至真、等正覺、明行成為、",
    "T14n0434_003:0102c01": "善逝、世間解、無上士、道法御、天人師，號曰眾祐，",
    "T14n0434_003:0102c02": "度人無量，今現在說法。",
    "T14n0434_003:0102c03": "「復次，迦葉！上方有剎名曰殊勝，其國有佛，",
    "T14n0434_003:0102c04": "號好諦住唯王如來、至真、等正覺、明行成為、",
    "T14n0434_003:0102c05": "善逝、世間解、無上士、道法御、天人師，號曰眾祐，",
    "T14n0434_003:0102c06": "度人無量，今現在說法。",
    "T14n0434_003:0102c07": "「復次，迦葉！上方有剎名生精進，其國有佛，",
    "T14n0434_003:0102c08": "號成就一切諸利豐如來、至真、等正覺、明行成",
    "T14n0434_003:0102c09": "為、善逝、世間解、無上士、道法御、天人師，號曰眾",
    "T14n0434_003:0102c10": "祐，度人無量，今現在說法。",
    "T14n0434_003:0102c11": "「復次，迦葉！上方有剎名曰願力，其國有佛，",
    "T14n0434_003:0102c12": "號淨慧德豐如來、至真、等正覺、明行成為、善逝、",
    "T14n0434_003:0102c13": "世間解、無上士、道法御、天人師，號曰眾祐，度人",
    "T14n0434_003:0102c14": "無量，今現在說法。",
    "T14n0434_003:0102c15": "「復次，迦葉！上方有剎名娛樂入，其國有佛，",
    "T14n0434_003:0102c16": "號淨輪幡如來、至真、等正覺、明行成為、善逝、世",
    "T14n0434_003:0102c17": "間解、無上士、道法御、天人師，號曰眾祐，度人無",
    "T14n0434_003:0102c18": "量，今現在說法。",
    "T14n0434_003:0102c19": "「復次，迦葉！上方有剎名栴檀香，其國有佛，號",
    "T14n0434_003:0102c20": "琉璃光最豐如來、至真、等正覺、明行成為、善逝、",
    "T14n0434_003:0102c21": "世間解、無上士、道法御、天人師，號曰眾祐，度人",
    "T14n0434_003:0102c22": "無量，今現在說法。",
    "T14n0434_003:0102c23": "「復次，迦葉！上方有剎名曰星宿，其國有佛，號",
    "T14n0434_003:0102c24": "寶德步如來、至真、等正覺、明行成為、善逝、世間",
    "T14n0434_003:0102c25": "解、無上士、道法御、天人師，號曰眾祐，度人無",
    "T14n0434_003:0102c26": "量，今現在說法。",
    "T14n0434_003:0102c27": "「復次，迦葉！上方有剎名無量德豐，其國有佛，",
    "T14n0434_003:0102c28": "號最清淨德寶住如來、至真、等正覺、明行成為、",
    "T14n0434_003:0102c29": "善逝、世間解、無上士、道法御、天人師，號曰眾祐，",
    "T14n0434_003:0103a01": "度人無量，今現在說法。",
    "T14n0434_003:0103a02": "「復次，迦葉！上方有剎，名曰聲所不至，其國",
    "T14n0434_003:0103a03": "有佛，號度寶光明塔如來、至真、等正覺、明行",
    "T14n0434_003:0103a04": "成為、善逝、世間解、無上士、道法御、天人師，號曰",
    "T14n0434_003:0103a05": "眾祐，度人無量，今現在說法。",
    "T14n0434_003:0103a06": "「復次，迦葉！上方有剎名無際眼，其國有佛，",
    "T14n0434_003:0103a07": "號無量慚愧金最豐如來、至真、等正覺、明行成",
    "T14n0434_003:0103a08": "為、善逝、世間解、無上士、道法御、天人師，號曰眾",
    "T14n0434_003:0103a09": "祐，度人無量，今現在說法。」於是世尊而歎",
    "T14n0434_003:0103a10": "頌曰：",
    "T14n0434_003:0103a11": "「德如月滿其如來，　　諸天最上為尊雄，",
    "T14n0434_003:0103a12": "　此諸大尊德中王，　　能為眾生除諸殃。",
    "T14n0434_003:0103a13": "　持諸佛名功德成，　　能淨諸剎為肅清，",
    "T14n0434_003:0103a14": "　其難得值此尊經，　　少有眾生聞其名。",
    "T14n0434_003:0103a15": "　若有信行而供養，　　得大智慧勇力強，",
    "T14n0434_003:0103a16": "　解了諸法無有量，　　當成一切正覺王。",
    "T14n0434_003:0103a17": "　正覺之法甚深微，　　不當於中起狐疑，",
    "T14n0434_003:0103a18": "　當善信奉諸導師，　　歡喜敬禮慎莫疑。",
    "T14n0434_003:0103a19": "「復次，迦葉！上方有剎名寶蓮花莊嚴，其國有",
    "T14n0434_003:0103a20": "佛，號蓮花尊豐如來、至真、等正覺、明行成為、善",
    "T14n0434_003:0103a21": "逝、世間解、無上士、道法御、天人師，號曰眾祐，度",
    "T14n0434_003:0103a22": "人無量。其有得聞蓮花尊豐如來名者，三惡",
    "T14n0434_003:0103a23": "之道為已閉塞，為已得成如來之花，於諸正",
    "T14n0434_003:0103a24": "覺一切法中，便為得成無上道花，却生死罪",
    "T14n0434_003:0103a25": "三十六劫。」於是世尊而歎頌曰：",
    "T14n0434_003:0103a26": "「上方有剎寶莊嚴，　　眾花茂盛普大千，",
    "T14n0434_003:0103a27": "　光色晃昱甚可觀，　　譬如天上難檀桓。",
    "T14n0434_003:0103a28": "　蓮花尊佛在其剎，　　說法無比慧通達，",
    "T14n0434_003:0103a29": "　光普照耀大千界，　　眾相端嚴聖中最。",
    "T14n0434_003:0103b01": "　若有女人聞其名，　　斷絕惡道遭諸聖，",
    "T14n0434_003:0103b02": "　却三十劫生死罪，　　必成正覺不退轉。",
    "T14n0434_003:0103b03": "　不見身哃道清淨，　　世世智慧功德成，",
    "T14n0434_003:0103b04": "　緣念諸佛得善友，　　怨家消滅除罪苦。",
    "T14n0434_003:0103b05": "　當普禮此是諸佛，　　今悉現在於異剎，",
    "T14n0434_003:0103b06": "　其人快當受供養，　　用禮諸佛大法王。",
    "T14n0434_003:0103b07": "　此等不當疑我言，　　必當成佛德無邊，",
    "T14n0434_003:0103b08": "　常當共諸妙法會，　　後成正覺慧獨達。",
    "T14n0434_003:0103b09": "「復次，迦葉！上方有剎名曰寶鐙，其國有佛，",
    "T14n0434_003:0103b10": "號淨寶興豐如來、至真、等正覺、明行成為、善逝、",
    "T14n0434_003:0103b11": "世間解、無上士、道法御、天人師，號曰眾祐，度人",
    "T14n0434_003:0103b12": "無量。其有得聞淨寶興豐如來名者，歡喜信",
    "T14n0434_003:0103b13": "樂，持諷誦念，其人得七覺意寶，却三十劫生",
    "T14n0434_003:0103b14": "死之罪。」於是世尊而歎頌曰：",
    "T14n0434_003:0103b15": "「上方有界號寶明，　　淨寶最尊在其剎，",
    "T14n0434_003:0103b16": "　其有得聞名號者，　　斯等當得七覺禪。",
    "T14n0434_003:0103b17": "　三十大劫生死苦，　　超越過去無因緣，",
    "T14n0434_003:0103b18": "　得無比力住不動，　　常當遭值諸天尊。",
    "T14n0434_003:0103b19": "「復次，迦葉！上方有剎名曰電光，其國有佛，",
    "T14n0434_003:0103b20": "號電鐙幡王如來、至真、等正覺、明行成為、善逝、",
    "T14n0434_003:0103b21": "世間解、無上士、道法御、天人師，號曰眾祐，度人",
    "T14n0434_003:0103b22": "無量。其有得聞電鐙幡王如來名者，歡喜信",
    "T14n0434_003:0103b23": "樂，持諷誦念，斯其人等悉當遠離八難之處，",
    "T14n0434_003:0103b24": "終不復生下劣之家。」於是世尊而歎頌曰：",
    "T14n0434_003:0103b25": "「上方有界名電光，　　大尊號曰電鐙王，",
    "T14n0434_003:0103b26": "　其有聞此快士名，　　八難永斷不復生。",
    "T14n0434_003:0103b27": "　智慧解了生死根，　　種種功德隨次成，",
    "T14n0434_003:0103b28": "　興隆道化度眾生，　　智慧獨達無比聖。",
    "T14n0434_003:0103b29": "「復次，迦葉！上方有剎名虛空緻，其國有佛，",
    "T14n0434_003:0103c01": "號法空鐙如來、至真、等正覺、明行成為、善逝、",
    "T14n0434_003:0103c02": "世間解、無上士、道法御、天人師，號曰眾祐，度人",
    "T14n0434_003:0103c03": "無量。其有得聞法空鐙如來名者，歡喜信樂，",
    "T14n0434_003:0103c04": "持諷誦念，却六十劫生死之罪，得不退轉於",
    "T14n0434_003:0103c05": "最正覺，常得與諸佛共會，現世得見其佛、世",
    "T14n0434_003:0103c06": "尊，亦於夢中見此如來。當知，迦葉！其人今世",
    "T14n0434_003:0103c07": "五體投地，一心恭敬向於如來，其人則種無",
    "T14n0434_003:0103c08": "量功德，諸善根栽悉得具滿，常當得值諸善",
    "T14n0434_003:0103c09": "知識，常與諸人共相敬愛。如是，迦葉！是為現",
    "T14n0434_003:0103c10": "世獲諸善報，其佛、如來一切功德普集如是。」",
    "T14n0434_003:0103c11": "於是世尊而歎頌曰：",
    "T14n0434_003:0103c12": "「有虛空緻大世界，　　其佛號曰法空鐙，",
    "T14n0434_003:0103c13": "　名稱普達其世尊，　　光明極大踰虛空。",
    "T14n0434_003:0103c14": "　其有得聞此尊名，　　超六十劫生死罪，",
    "T14n0434_003:0103c15": "　必當遭值見諸佛，　　於如來前講妙法。",
    "T14n0434_003:0103c16": "　精進現世見諸佛，　　當五體禮其如來，",
    "T14n0434_003:0103c17": "　夢中得見其世尊，　　其佛導師光圍遶。",
    "T14n0434_003:0103c18": "　念其如來致斯德，　　常當得見諸大哀，",
    "T14n0434_003:0103c19": "　生常得值諸法王，　　其人現世見諸佛。",
    "T14n0434_003:0103c20": "　其佛導師德無量，　　智慧普達為法王，",
    "T14n0434_003:0103c21": "　其有勤求眾德者，　　盡心敬意禮其佛。",
    "T14n0434_003:0103c22": "「復次，迦葉！上方有剎名審諦分，其國有佛，",
    "T14n0434_003:0103c23": "號一切眾德成如來、至真、等正覺、明行成為、善",
    "T14n0434_003:0103c24": "逝、世間解、無上士、道法御、天人師，號曰眾祐，度",
    "T14n0434_003:0103c25": "人無量。何故此界名審諦分？當知，迦葉！其彼",
    "T14n0434_003:0103c26": "世界皆為八分：眾花分、栴檀樹分、金多羅",
    "T14n0434_003:0103c27": "樹寶緻分。其佛剎土出眾名香，遍其世界；於",
    "T14n0434_003:0103c28": "彼剎土在虛空中，成為香蓋普覆佛剎。其佛、",
    "T14n0434_003:0103c29": "如來趣於法座莊嚴大會，其有得聞一切眾",
    "T14n0434_003:0104a01": "德成如來名者，六情端政常得清淨，解了",
    "T14n0434_003:0104a02": "諸佛妙法之分，却八十劫生死之罪。」於是世",
    "T14n0434_003:0104a03": "尊而歎頌曰：",
    "T14n0434_003:0104a04": "「審諦世界有八種，　　多羅寶樹香莊嚴，",
    "T14n0434_003:0104a05": "　出妙名香遍其剎，　　普覆虛空香雲蓋，",
    "T14n0434_003:0104a06": "　大智正覺在其剎，　　名聲普達號眾德，",
    "T14n0434_003:0104a07": "　色像端嚴妙甚姝，　　法王獨步無畏懼。",
    "T14n0434_003:0104a08": "　其有得聞此尊名，　　端正奇妙功德成，",
    "T14n0434_003:0104a09": "　節解圓滿而方正，　　視之無厭莫不敬。",
    "T14n0434_003:0104a10": "　功德極尊無與等，　　歡喜踊躍遊諸剎，",
    "T14n0434_003:0104a11": "　精進勇猛甚超越，　　却八十劫生死罪。",
    "T14n0434_003:0104a12": "　於正覺道終不轉，　　廣能演說佛尊法，",
    "T14n0434_003:0104a13": "　逮得一切諸快樂，　　後生之處常尊貴。",
    "T14n0434_003:0104a14": "　逮得清淨無差特，　　思念如來眾功德，",
    "T14n0434_003:0104a15": "　思惟智慧諸法義，　　增進功德成諸智。",
    "T14n0434_003:0104a16": "「復次，迦葉！上方有剎名日月英，其國有佛，",
    "T14n0434_003:0104a17": "號賢幡幢王如來、至真、等正覺、明行成為、善逝、",
    "T14n0434_003:0104a18": "世間解、無上士、道法御、天人師，號曰眾祐，度人",
    "T14n0434_003:0104a19": "無量。其有得聞賢幡幢王如來名者，歡喜信",
    "T14n0434_003:0104a20": "樂，持諷誦念，其人當得立不退轉，成最正覺，",
    "T14n0434_003:0104a21": "却五十劫生死之罪。」於是世尊而歎頌曰：",
    "T14n0434_003:0104a22": "「上方界名日月英，　　其佛號曰賢幢王，",
    "T14n0434_003:0104a23": "　法王大仙在其剎，　　相好盛明如滿月。",
    "T14n0434_003:0104a24": "　其有得聞此尊名，　　遊生死路諸根明，",
    "T14n0434_003:0104a25": "　於諸法中常增長，　　審諦得住如來種，",
    "T14n0434_003:0104a26": "　至心念佛而敬禮，　　却五十劫生死罪。",
    "T14n0434_003:0104a27": "「復次，迦葉！上方有剎名曰寶種，其國有佛，",
    "T14n0434_003:0104a28": "號一切寶緻色持如來、至真、等正覺、明行成為、",
    "T14n0434_003:0104a29": "善逝、世間解、無上士、道法御、天人師，號曰眾祐，",
    "T14n0434_003:0104b01": "度人無量。其剎何故名曰寶種？當知，迦葉！其",
    "T14n0434_003:0104b02": "佛世界一切眾生悉求無上正真之道，其國",
    "T14n0434_003:0104b03": "菩薩神足勇猛，無數菩薩俱共同時如彈指",
    "T14n0434_003:0104b04": "頃，以神足力飛到十方，供養無量恒沙諸佛",
    "T14n0434_003:0104b05": "悉皆周遍，悉能成就一切眾生。說是諸佛功",
    "T14n0434_003:0104b06": "德處時，若有聞者，則為到此諸佛國已。誰能",
    "T14n0434_003:0104b07": "發起大精進行？有菩薩摩訶薩其有捉持此",
    "T14n0434_003:0104b08": "名號者，其名曰師子戲菩薩、師子奮迅菩薩、",
    "T14n0434_003:0104b09": "師子幡菩薩、師子作菩薩、堅勇精進菩薩、擊",
    "T14n0434_003:0104b10": "金剛慧菩薩。其有得聞一切寶緻色持如來",
    "T14n0434_003:0104b11": "名號及諸菩薩大士名者，皆悉當得如來十",
    "T14n0434_003:0104b12": "力、十八不共特異之法，常能轉於不退法輪，",
    "T14n0434_003:0104b13": "却六百劫生死之罪。」於是世尊而歎頌曰：",
    "T14n0434_003:0104b14": "「我今已說諸法王，　　今悉現在康常者，",
    "T14n0434_003:0104b15": "　無師自覺大導師，　　得泥洹樂為最尊。",
    "T14n0434_003:0104b16": "　如來名號性清淨，　　諸法威儀行清淨，",
    "T14n0434_003:0104b17": "　其有最後聞諸名，　　興大歡喜懷恭敬。",
    "T14n0434_003:0104b18": "　不當狐疑於如來，　　至誠奉信莫言無，",
    "T14n0434_003:0104b19": "　汝當知是舍利弗，　　斯等先世已供我。",
    "T14n0434_003:0104b20": "　若有供養於諸佛，　　其人最後恐怖世，",
    "T14n0434_003:0104b21": "　得聞此等諸尊經，　　一心信樂無疑生。",
    "T14n0434_003:0104b22": "　諸佛大智所遊路，　　無此最上慧通達，",
    "T14n0434_003:0104b23": "　於是法中多所成，　　云何於中疑此經？",
    "T14n0434_003:0104b24": "　若值妙珠無疑寶，　　愚者不識嫌不好，",
    "T14n0434_003:0104b25": "　貧者猶豫意未了，　　既無重價致此寶。",
    "T14n0434_003:0104b26": "　是法出生等正覺，　　此皆大士之所聞，",
    "T14n0434_003:0104b27": "　智慧淺者無慧眼，　　斯等何從而能信？",
    "T14n0434_003:0104b28": "　其有富者積眾寶，　　聞如意珠大歡喜，",
    "T14n0434_003:0104b29": "　歎譽甚多益眾寶，　　我當買取自莊嚴。",
    "T14n0434_003:0104c01": "　其有福慧合聚者，　　聞諸佛名大歡喜，",
    "T14n0434_003:0104c02": "　鄭重讚歎欲得聞，　　得正覺珠自莊嚴。",
    "T14n0434_003:0104c03": "　行惡之法求惡者，　　其有諛諂及反戾，",
    "T14n0434_003:0104c04": "　福德智慧薄少者，　　終不堪任聞此法。",
    "T14n0434_003:0104c05": "　短促倒覆及愚癡，　　慳悋甚多成穢意，",
    "T14n0434_003:0104c06": "　貪婬瞋恚惑亂者，　　此輩不任聞此法。",
    "T14n0434_003:0104c07": "　學尠懈慢憍自輕，　　弊惡親友意未成，",
    "T14n0434_003:0104c08": "　真卷自舉外如清，　　斯眾不任聞此經。",
    "T14n0434_003:0104c09": "　無數天人時唱言，　　巍巍正覺無上尊，",
    "T14n0434_003:0104c10": "　快哉妙法甚難聞，　　當聽無比道之珍。",
    "T14n0434_003:0104c11": "　聞諸如來名號中，　　所得盈利叵數陳，",
    "T14n0434_003:0104c12": "　諸天在上虛空中，　　而散花香鼓樂音。",
    "T14n0434_003:0104c13": "　諸天妙香而遍熏，　　大千世界結香雲，",
    "T14n0434_003:0104c14": "　光明普照諸十方，　　一切剎土六反震。」",
    "T14n0434_003:0104c15": "爾時世尊說諸如來名號之時，諸在會者悉",
    "T14n0434_003:0104c16": "於座上，遙見此等諸佛、世尊各在其國大眾",
    "T14n0434_003:0104c17": "之中而說經法，悉從坐起，禮諸世尊，莫不歡",
    "T14n0434_003:0104c18": "喜，踊躍無量。於時會中無數千人已，有得道、",
    "T14n0434_003:0104c19": "未得道者，悉發無上正真道意。十方世界諸",
    "T14n0434_003:0104c20": "菩薩等各如恒沙，皆來詣此禮釋迦文。於其",
    "T14n0434_003:0104c21": "會中一億比丘得阿羅漢，比丘比、丘尼復有",
    "T14n0434_003:0104c22": "十萬人得法眼淨。復有十萬人悉得法忍，五",
    "T14n0434_003:0104c23": "百優婆塞、四百優婆夷同時從坐起整衣服",
    "T14n0434_003:0104c24": "供養如來，盡發無上正真道意。於是舍利弗",
    "T14n0434_003:0104c25": "長跪叉手，前白佛言：「此名何經？云何奉持？」",
    "T14n0434_003:0104c26": "佛言：「此經名曰『稱揚諸佛功德法品』，亦復名",
    "T14n0434_003:0104c27": "曰『集諸佛花』。當奉行之！」",
    "T14n0434_003:0104c28": "爾時世尊說此經竟，舍利弗及諸比丘、諸天、",
    "T14n0434_003:0104c29": "人民、龍、阿須倫一切大會，皆大歡喜，前為佛",
    "T14n0434_003:0105a01": "作禮而去。",
    "T14n0434_003:0105a02": "佛說稱揚諸佛功德經卷下",
    "T14n0434_003:0105a03": "　巍巍十方佛，　　國土甚清明，",
    "T14n0434_003:0105a04": "　七寶為莊嚴，　　妙香栴檀馨，",
    "T14n0434_003:0105a05": "　悉純諸菩薩，　　無有二乘名，",
    "T14n0434_003:0105a06": "　惟說不退轉，　　般若道之英。",
    "T14n0434_003:0105a07": "　巍巍十方佛，　　三世道之珍，",
    "T14n0434_003:0105a08": "　其聞信樂者，　　疾成無上真，",
    "T14n0434_003:0105a09": "　遊於菩薩道，　　堅住不退還，",
    "T14n0434_003:0105a10": "　所生常見佛，　　遭值諸天尊。",
    "T14n0434_003:0105a11": "　巍巍十方佛，　　三界之導師，",
    "T14n0434_003:0105a12": "　至心懷恭敬，　　信樂無狐疑，",
    "T14n0434_003:0105a13": "　所生常端正，　　顏容甚花暉，",
    "T14n0434_003:0105a14": "　辯才慧獨達，　　願禮天人師。",
    "T14n0434_003:0105a15": "麟嘉六年六月二十日，於龜茲國金華祠演",
    "T14n0434_003:0105a16": "出此經，譯梵音為晉言。曇摩跋檀者，通阿",
    "T14n0434_003:0105a17": "毘曇，暢諸經義，又加究盡摩訶衍事，辯說",
    "T14n0434_003:0105a18": "深法，於龜茲國博解第一。林即請命出此經，",
    "T14n0434_003:0105a19": "檀手自執梵本，衍為龜茲語經。當如是時，",
    "T14n0434_003:0105a20": "道俗歡喜歎未曾有，競共諷誦美其功德。",
    "T14n0434_003:0105a21": "沙門慧海者，通龜茲語，善解晉音。林復命",
    "T14n0434_003:0105a22": "使譯龜茲語為晉音，林自筆受，章句鄙拙，",
    "T14n0434_003:0105a23": "為辭不雅，貴存本而已。其聞此經，歡喜信",
    "T14n0434_003:0105a24": "樂，一心恭敬，受持諷誦諸佛名字、興顯讚",
    "T14n0434_003:0105a25": "揚如來功德，廣加宜傳，得不退轉，疾成無",
    "T14n0434_003:0105a26": "上正真之道，無數天魔不能毀壞無上道心。",
    "T14n0434_003:0105a27": "所生之處，嚴淨佛剎，常得值遇諸佛世尊。",
    "T14n0434_003:0105a28": "端正殊妙，顏容光澤，常能解了無量智慧。",
    "T14n0434_003:0105a29": "得無礙辯，常為眾生闡揚大法，於大眾中",
    "T14n0434_003:0105b01": "最為上首。後成佛時。剎土清淨。於諸佛國。",
    "T14n0434_003:0105b02": "最尊第一。願使十方無量眾生普令諷持，",
    "T14n0434_003:0105b03": "解了如來無礙之慧功德巍巍，亦當如此諸",
    "T14n0434_003:0105b04": "佛世尊。",
    "T14n0434_003:0105b05": "稱揚諸佛功德經卷下"
}
