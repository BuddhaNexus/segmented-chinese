{
    "T33n1715_002:0584b02": "妙法蓮華經義記卷第二",
    "T33n1715_002:0584b04": "光宅沙門法雲撰",
    "T33n1715_002:0584b05": "「爾時彌勒菩薩欲自決疑」此下盡偈，是第四",
    "T33n1715_002:0584b06": "發問序。亦有兩段：第一，經家敘彌勒自欲問",
    "T33n1715_002:0584b07": "之意；第二，從「而問文殊師利言」以下竟偈，是",
    "T33n1715_002:0584b08": "正問也。又此兩段之中各開為二，經家敘欲",
    "T33n1715_002:0584b09": "問中有二者，第一，言「爾時彌勒菩薩欲自決",
    "T33n1715_002:0584b10": "疑」，經家敘彌勒自欲問意也。第二，「又觀四眾」",
    "T33n1715_002:0584b11": "竟「眾會之心」，此明經家敘彌勒有兼他之意，",
    "T33n1715_002:0584b12": "兼他之意者，欲騰大眾疑念以問文殊也。",
    "T33n1715_002:0584b13": "「而問文殊師利言」此下盡偈，是第二正問段",
    "T33n1715_002:0584b14": "也。就此亦有二者：第一，從「而問」以下盡五十",
    "T33n1715_002:0584b15": "四行偈以來，詺為正問也。第二，從「佛放一光」",
    "T33n1715_002:0584b16": "下有八行偈，詺為請答也。又此二段各開為",
    "T33n1715_002:0584b17": "二。正問二者：第一是長行，略問；第二五十四",
    "T33n1715_002:0584b18": "行偈重頌，廣問也。第二八行請答二者：第一，",
    "T33n1715_002:0584b19": "「佛放一光」下有三行偈，先舉所見之事正請",
    "T33n1715_002:0584b20": "答也。第二，從「四眾欣仰」有五行偈，即釋伏難",
    "T33n1715_002:0584b21": "結請也。所以長行稱略說、偈中言廣問者，若",
    "T33n1715_002:0584b22": "據理為義，則長行是廣、偈中是略。何以知然？",
    "T33n1715_002:0584b23": "長行之中各總問彼此二六種瑞相盡故，及",
    "T33n1715_002:0584b24": "至偈中各別頌不盡故。今就文為義，則偈中",
    "T33n1715_002:0584b25": "是廣、長行為略。何以故？偈中文多，長行文",
    "T33n1715_002:0584b26": "少故也。今且就略廣二說之中又各開二。長",
    "T33n1715_002:0584b27": "行二者：第一「而問」以下竟「神通之相」，總問此",
    "T33n1715_002:0584b28": "間六種瑞相也。第二「放大光明」以下竟「國界",
    "T33n1715_002:0584b29": "莊嚴」，總問何故使我見他土六種瑞相也。",
    "T33n1715_002:0584c01": "就問他土瑞相中有二：初「放大光明」以下，明",
    "T33n1715_002:0584c02": "瑞相之由；第二「悉見彼佛國土」以下，是正問",
    "T33n1715_002:0584c03": "也。今廣問之中雖有五十四行偈，又分有二：",
    "T33n1715_002:0584c04": "第一有四行偈，廣頌上問見此間瑞相也；第",
    "T33n1715_002:0584c05": "二從「眉間光明」以下有五十行偈，廣頌上問見",
    "T33n1715_002:0584c06": "他土瑞相也。今者四偈唯頌四種瑞相，",
    "T33n1715_002:0584c07": "不頌第一第二瑞相也。初一偈頌第六放光，",
    "T33n1715_002:0584c08": "次一偈半頌第三天雨四華，次半偈頌第四",
    "T33n1715_002:0584c09": "地動，次一偈頌第五四眾歡喜也。今者初偈",
    "T33n1715_002:0584c10": "問放光，詺佛為導師也。但初「何故」句，是通",
    "T33n1715_002:0584c11": "冠諸瑞相也。「雨鬘陀羅」此一行半，今頌上雨",
    "T33n1715_002:0584c12": "華，上有四華，今者唯頌二華，唯小白華、小赤",
    "T33n1715_002:0584c13": "華，但半行頌也。「栴檀香風」一行義出，故攝屬",
    "T33n1715_002:0584c14": "雨華也。「而此世界」半偈頌上地動也。「時四",
    "T33n1715_002:0584c15": "部眾」一偈，今頌上四眾歡喜也。上總問中含",
    "T33n1715_002:0584c16": "有六種，今者偈中的頌四種也。然略不頌說",
    "T33n1715_002:0584c17": "《無量義經》，亦略不頌入定也。所以略者有二",
    "T33n1715_002:0584c18": "意也：一者文略也，二者事中不便。何以知",
    "T33n1715_002:0584c19": "然？如來在世未曾不說法度人，今日云何忽",
    "T33n1715_002:0584c20": "爾更問言：「何故說《無量義經》耶？」諸佛世尊常",
    "T33n1715_002:0584c21": "在三昧悉見諸佛國土，不以二相，忽爾重問：",
    "T33n1715_002:0584c22": "「何故入定？」此即事中不便，是故略不頌也。",
    "T33n1715_002:0584c23": "「眉間光明」，此下有五十行偈，是第二廣頌上",
    "T33n1715_002:0584c24": "長行中略問見他土瑞相也。判此五十偈凡",
    "T33n1715_002:0584c25": "有二種，今且依長行初判為兩段也。第一「眉",
    "T33n1715_002:0584c26": "間光明」一偈半，頌上第一見瑞相所由，此光",
    "T33n1715_002:0584c27": "明乃非他土瑞相，但由此光明見他土瑞相",
    "T33n1715_002:0584c28": "也。第二餘四十八行半，頌第二正問見他土",
    "T33n1715_002:0584c29": "瑞相也。唯頌五種瑞相，略不頌第四瑞相也。",
    "T33n1715_002:0585a01": "今就四十八行半中大分為三段：第一從",
    "T33n1715_002:0585a02": "「諸世界中」下八行半，先略頌見他方三種",
    "T33n1715_002:0585a03": "瑞相也。仍道第三「我見彼土恒沙菩薩」下三",
    "T33n1715_002:0585a04": "十八行半廣頌問二瑞相，即是他方大士修",
    "T33n1715_002:0585a05": "行及他方佛般涅槃，乃至起塔供養也。退",
    "T33n1715_002:0585a06": "道第二從「文殊師利我住於此」下有一行半",
    "T33n1715_002:0585a07": "偈，詺為結前略、開後廣也。初八行半略頌三",
    "T33n1715_002:0585a08": "瑞相者，初有一行半，頌第一見六道眾生；",
    "T33n1715_002:0585a09": "第二半行，頌第二見東方諸佛也；第三有六",
    "T33n1715_002:0585a10": "行半，頌第三聞他方佛說法也。又就初一行",
    "T33n1715_002:0585a11": "半自有二階：初一行一句，正頌所見也；第",
    "T33n1715_002:0585a12": "二言「於此悉見」一句，則明能見也。就所見中",
    "T33n1715_002:0585a13": "凡有四意：初「諸世界中」下半偈，正明六道；",
    "T33n1715_002:0585a14": "「生死所趣」一句，明詺是生死；「善惡業緣」一句，",
    "T33n1715_002:0585a15": "明因；「受報好醜」一句，明果報也。「善惡業緣」",
    "T33n1715_002:0585a16": "者，此即是六道之因也。善惡兩字是別，善即",
    "T33n1715_002:0585a17": "三善道因也，惡即是三惡道因也。業緣兩字",
    "T33n1715_002:0585a18": "即通於善惡也。「受報好醜」者，受報兩字即總",
    "T33n1715_002:0585a19": "舉六道果，三善道亦是受報，三惡道亦是受",
    "T33n1715_002:0585a20": "報也。好醜兩字別名得六道果報。何以知然？",
    "T33n1715_002:0585a21": "好即是三善道果報也，醜即是三惡道果",
    "T33n1715_002:0585a22": "報也。「又覩諸佛聖主師子」此半行，是第二，即",
    "T33n1715_002:0585a23": "頌見東方諸佛也。「演說經典」此下有六行半",
    "T33n1715_002:0585a24": "偈，是第三，即頌聞他方佛說法也。就六行半",
    "T33n1715_002:0585a25": "中自有五階：第一言「演說經典微妙第一」，半",
    "T33n1715_002:0585a26": "偈，問言：「何故令我聞佛說法出勝天魔外道表",
    "T33n1715_002:0585a27": "耶？」第二「其聲清淨」一偈，問言：「何故令我聞佛",
    "T33n1715_002:0585a28": "說法出群聖之外耶？」第三「梵音深妙」一偈，問",
    "T33n1715_002:0585a29": "言：「何故令我聞佛說法稱悅時眾之心耶？」第",
    "T33n1715_002:0585b01": "四「種種因緣」一偈，問言：「何故令我聞佛說法，",
    "T33n1715_002:0585b02": "能上弘佛道下濟眾生耶？」初三句，明上弘佛",
    "T33n1715_002:0585b03": "道；「開悟眾生」一句，明下濟蒼生。第五「若人遭",
    "T33n1715_002:0585b04": "苦」下三行，問言：「何故令我聞佛說法，稱可三",
    "T33n1715_002:0585b05": "乘人根性耶？」三行即道三乘，初偈為聲聞，「若",
    "T33n1715_002:0585b06": "人有福」一偈為緣覺，「若有佛子」一偈為菩薩",
    "T33n1715_002:0585b07": "也。「文殊師利我住於此」，此下一行半偈是",
    "T33n1715_002:0585b08": "第二，詺為結前略復開後廣也。就中自有二",
    "T33n1715_002:0585b09": "意：初三句，先結前略也。第二「及千億事」下復",
    "T33n1715_002:0585b10": "有三句，復開後廣也。「我見彼土恒沙菩薩」，",
    "T33n1715_002:0585b11": "此下有三十八行半偈，是第三，偏廣頌第五",
    "T33n1715_002:0585b12": "問見他方菩薩大士修行，及第六他方佛般",
    "T33n1715_002:0585b13": "涅槃及起塔供養也。略不頌第四三乘人修",
    "T33n1715_002:0585b14": "行。文句雖略，義中得兼。何以知然？只頌聞佛",
    "T33n1715_002:0585b15": "說法，既有說法必有受行之者，故義兼第四",
    "T33n1715_002:0585b16": "三乘人受行也。就三十八行半又分為二：",
    "T33n1715_002:0585b17": "第一三十一行半，頌第五問他方大士修行；",
    "T33n1715_002:0585b18": "第二「又有菩薩佛滅度後」下七行，頌第六他方",
    "T33n1715_002:0585b19": "佛般涅槃後事也。就三十一行半中自有三",
    "T33n1715_002:0585b20": "段：初一偈，先總舉菩薩行大乘行作問也；第",
    "T33n1715_002:0585b21": "二「或有行施」下有十三行偈，舉菩薩要行作",
    "T33n1715_002:0585b22": "問，要行者即是六度也；第三從「又見佛子",
    "T33n1715_002:0585b23": "定慧具足」下有十七行半，廣舉見菩薩遍行",
    "T33n1715_002:0585b24": "雜行作問也。今就第二十三行明要行中，",
    "T33n1715_002:0585b25": "明六波羅蜜即為六段，「或有行施」下六行明",
    "T33n1715_002:0585b26": "檀，兩行明戒，一行明忍，一行明精進，兩行明",
    "T33n1715_002:0585b27": "禪，一行明波若也。「或有行施」以下有六行，",
    "T33n1715_002:0585b28": "先明見菩薩行檀波羅蜜也。次「文殊師利我",
    "T33n1715_002:0585b29": "見諸王」以下兩行明戒波羅蜜，初一行明得",
    "T33n1715_002:0585c01": "戒方便，後一行正明得戒。「或見菩薩而作",
    "T33n1715_002:0585c02": "比丘」一偈，明忍波羅蜜也。他人不能獨處而",
    "T33n1715_002:0585c03": "伊能獨處，豈非忍也？夫忍有兩種：一者打罵",
    "T33n1715_002:0585c04": "不瞋、加惡不報；二者棄親愛眷屬住空閑之",
    "T33n1715_002:0585c05": "處，亦是難忍能忍，忍今據此為義也。次「又",
    "T33n1715_002:0585c06": "見菩薩勇猛精進」一行，即明精進波羅蜜也。",
    "T33n1715_002:0585c07": "次「又見離欲」兩偈，明禪波羅蜜，初偈明定與",
    "T33n1715_002:0585c08": "定果，五通即是禪定果，後偈明禪定用也。「復",
    "T33n1715_002:0585c09": "見菩薩智深志固」一偈，明波若波羅蜜也。",
    "T33n1715_002:0585c10": "「又見佛子定慧具足」，此下有十七行半偈，",
    "T33n1715_002:0585c11": "是第三，舉見菩薩行雜行作問。就問雜行中",
    "T33n1715_002:0585c12": "凡有五種雜行：第一「又見佛子」一行半，明見",
    "T33n1715_002:0585c13": "菩薩說法作佛事也。第二「破魔兵眾而擊法",
    "T33n1715_002:0585c14": "鼓」半行，明見菩薩降魔作佛事也。第三「又見",
    "T33n1715_002:0585c15": "菩薩寂然宴默」一行偈，明見菩薩寂寞作佛",
    "T33n1715_002:0585c16": "事。第四「又見菩薩處林放光」下一偈，明見菩",
    "T33n1715_002:0585c17": "薩光明作佛事也。上來四種作佛事皆不開",
    "T33n1715_002:0585c18": "也。第五從「又見佛子未嘗睡眠」下有十三行",
    "T33n1715_002:0585c19": "半偈，明見菩薩亂行六度作佛事。此中初",
    "T33n1715_002:0585c20": "一偈明精進也，次一偈明戒，一偈半明忍，",
    "T33n1715_002:0585c21": "兩偈明定，五偈明檀，三偈明波若也。何者？",
    "T33n1715_002:0585c22": "「又見菩薩未嘗睡眠」一偈，明精進也。「又見具",
    "T33n1715_002:0585c23": "戒」下一偈，明戒也。次「又見佛子住忍辱力」一",
    "T33n1715_002:0585c24": "行半，明忍也。若被惡罵始似譽揚，若加刀杖",
    "T33n1715_002:0585c25": "則如華雨，真可謂忍也。次「又見菩薩離諸",
    "T33n1715_002:0585c26": "戲笑下」有兩行，明定也。「或見菩薩餚饍飲食」",
    "T33n1715_002:0585c27": "下五行，明檀也。「或有菩薩說寂滅法」下有三",
    "T33n1715_002:0585c28": "行，明波若；就中自有三意：初偈明智慧說",
    "T33n1715_002:0585c29": "法之相，明化他人之能也。次一偈明照空也。",
    "T33n1715_002:0586a01": "次一行明照有也。然空有皆是自行要用，空",
    "T33n1715_002:0586a02": "解在前，有解在後也。「文殊師利又有菩薩",
    "T33n1715_002:0586a03": "佛滅度後供養舍利」，自此下有七行，是第二，",
    "T33n1715_002:0586a04": "頌第六問他方佛般涅槃後起塔供養。就此",
    "T33n1715_002:0586a05": "七行中自有三段：初一偈未暇得起塔，且明",
    "T33n1715_002:0586a06": "尊重供養舍利也；第二從「又見佛子造諸塔",
    "T33n1715_002:0586a07": "廟」下有四行偈，正明起塔供養也；第三從「文",
    "T33n1715_002:0586a08": "殊師利諸佛子等」下兩偈，釋疑結供養之義。",
    "T33n1715_002:0586a09": "只就第二四偈起塔供養中即成四階：初一",
    "T33n1715_002:0586a10": "偈正明造諸塔廟，第二偈敘塔之度量，第",
    "T33n1715_002:0586a11": "三偈敘嚴飾之具，第四偈敘時眾設事供養",
    "T33n1715_002:0586a12": "塔也。何者？初「又見佛子造諸塔廟」下一偈，正",
    "T33n1715_002:0586a13": "明為舍利故起塔也。「寶塔高妙」一偈，是第二，",
    "T33n1715_002:0586a14": "敘塔之度量廣狹長短之相。高五千由旬者，",
    "T33n1715_002:0586a15": "一由旬四十里，四五二十便有二十萬里也。",
    "T33n1715_002:0586a16": "復言此塔縱廣二千由旬，四二而八便是八",
    "T33n1715_002:0586a17": "萬里。從「一一塔廟各千幢幡」此下一行，是第",
    "T33n1715_002:0586a18": "三，敘嚴飾之具也。「諸天龍神」一偈，是第四，明",
    "T33n1715_002:0586a19": "時眾設事供養塔也。「文殊師利諸佛子等」此",
    "T33n1715_002:0586a20": "下兩行，是第三，釋疑結供養之意。時眾疑言：",
    "T33n1715_002:0586a21": "「汝上言造諸塔廟嚴飾國界，若如此者只為",
    "T33n1715_002:0586a22": "嚴飾國界，此則無有供養之意。」今兩偈釋疑，",
    "T33n1715_002:0586a23": "言：「國界自然殊特妙好非我本心，本不為嚴",
    "T33n1715_002:0586a24": "飾國界，但造塔廟之後蔭映國土。」「自然而好」",
    "T33n1715_002:0586a25": "一偈半法說，下半偈即作譬說，言「如天樹王",
    "T33n1715_002:0586a26": "其華開敷」，故如波利質多羅樹，但種此樹本",
    "T33n1715_002:0586a27": "為得果資身，不為覓花嚴樹，但華敷之時樹",
    "T33n1715_002:0586a28": "自然好，無異國界中有塔，此國界自然好也。",
    "T33n1715_002:0586a29": "佛放一光就彌勒，第二正發問中本有",
    "T33n1715_002:0586b01": "二：一者正問中本有二，一者正問即是長行，",
    "T33n1715_002:0586b02": "而偈此下有八行偈，是第二請文殊答。又就",
    "T33n1715_002:0586b03": "此請答中本有二：第一，有三行偈，先舉所見",
    "T33n1715_002:0586b04": "之事正請答；第二，從「四眾欣仰」下有五行偈，",
    "T33n1715_002:0586b05": "釋文殊伏難以結請。又就此兩段之中各開",
    "T33n1715_002:0586b06": "為二。正請答中有二者：第一，「佛放一光」有兩",
    "T33n1715_002:0586b07": "行偈，先舉所見彼此兩種瑞相以為請端，第",
    "T33n1715_002:0586b08": "三偈正請答。就請答端中，初偈總舉見此間",
    "T33n1715_002:0586b09": "瑞相；「諸佛神力」下一偈，舉見他土瑞相也。初",
    "T33n1715_002:0586b10": "偈所以舉光明者，此意猶如前釋，瑞相之中",
    "T33n1715_002:0586b11": "光明最顯，是故舉光明餘者可知。「諸佛神力」",
    "T33n1715_002:0586b12": "下一偈，舉見他土瑞相。「此是釋迦力，何故言",
    "T33n1715_002:0586b13": "諸佛神力耶？」解釋者言：「釋迦是諸佛之數，此",
    "T33n1715_002:0586b14": "則明諸佛道同之義，放一淨光照無量國，此",
    "T33n1715_002:0586b15": "是他方瑞相。何故舉光明？此義亦如前釋，言",
    "T33n1715_002:0586b16": "此光明乃非他方瑞相，但見他方瑞相要由",
    "T33n1715_002:0586b17": "光明，是故舉其所由也。」「我等見此得未曾有",
    "T33n1715_002:0586b18": "佛子文殊願決眾疑」，前兩行偈既舉所見事",
    "T33n1715_002:0586b19": "竟，此一偈是第二正請答也。「四眾欣仰」，",
    "T33n1715_002:0586b20": "此下有五行，是第二釋伏難結請。亦有二者：",
    "T33n1715_002:0586b21": "第一，有四行，先釋四種伏難，若不釋伏難，結",
    "T33n1715_002:0586b22": "請之義終不成也。第二，餘一行，正結請也。",
    "T33n1715_002:0586b23": "四種伏難者，彌勒上言「佛子文殊願決眾疑」，",
    "T33n1715_002:0586b24": "文殊仍作第一伏難言，汝自道四眾有疑，四",
    "T33n1715_002:0586b25": "眾何曾有疑？若有疑者自當發問，何勞汝說",
    "T33n1715_002:0586b26": "耶？是故彌勒即用初偈釋此伏難言，「四眾",
    "T33n1715_002:0586b27": "欣仰瞻仁及我」，故知四眾實有疑，瞻仁欲令",
    "T33n1715_002:0586b28": "仁者答，及我欲令我問，那得言四眾無疑耶？",
    "T33n1715_002:0586b29": "文殊仍復起第二伏難言，汝今若言四眾果",
    "T33n1715_002:0586c01": "有疑者，但神通瑞相此事微細，我今云何專",
    "T33n1715_002:0586c02": "爾相答，汝但待佛出定自應問佛也。是故彌",
    "T33n1715_002:0586c03": "勒即用第二偈釋此伏難言，佛既入定何時",
    "T33n1715_002:0586c04": "當出？但大眾即今懷疑抱惑，心意不安；仁",
    "T33n1715_002:0586c05": "者既是智士，曾見久遠，應即時見答，令疑惑",
    "T33n1715_002:0586c06": "得除，云何方復令我待佛出定？我知如來何",
    "T33n1715_002:0586c07": "時當出定耶？是故言「佛子時答決疑令喜」，有",
    "T33n1715_002:0586c08": "何所以放光動地耶？文殊仍復起第三伏難",
    "T33n1715_002:0586c09": "言，汝若欲令我答者，夫瑞相所為實難定判，",
    "T33n1715_002:0586c10": "汝既是補處菩薩，微微下意共釋眾疑，那得",
    "T33n1715_002:0586c11": "專令我答？此則於理不可。是故彌勒仍用第",
    "T33n1715_002:0586c12": "三偈復釋此伏難言，仁者欲令我下意者，亦",
    "T33n1715_002:0586c13": "可微微厝心下意，正言我今不知如來現此",
    "T33n1715_002:0586c14": "瑞相，為當欲為大眾說此釋迦所得妙法？為",
    "T33n1715_002:0586c15": "當欲為大眾受記將來妙果？微心下意正自如",
    "T33n1715_002:0586c16": "此。文殊仍復起第四伏難言，若如此者自可",
    "T33n1715_002:0586c17": "得決，大眾心疑何用我答耶？是故彌勒仍用",
    "T33n1715_002:0586c18": "第四偈復釋此伏難言，祇我此意非是決斷",
    "T33n1715_002:0586c19": "之意，但瑞相所表難可定判，云何用我猶預",
    "T33n1715_002:0586c20": "之心答大眾？是故言「示諸佛土眾寶嚴淨」，此",
    "T33n1715_002:0586c21": "間瑞相及見諸佛，明他方瑞相此非小緣，若",
    "T33n1715_002:0586c22": "是小緣可令我決，既非小緣仁者應答也。",
    "T33n1715_002:0586c23": "(然此伏難是光宅法師傳謝寺次法師，次法師又傳江北招法師。解既名匠所傳，後生學士實宜遵奉也)「文",
    "T33n1715_002:0586c24": "殊當知」下一偈，是第二正結請也。問者言：「前",
    "T33n1715_002:0586c25": "言四眾龍神瞻仁及我，今言瞻察仁者，何故",
    "T33n1715_002:0586c26": "不言及我？」解釋者言：「前欲使我問，所以及我；",
    "T33n1715_002:0586c27": "今我問已竟，所以唯瞻仁者也。」「欲說何等」者",
    "T33n1715_002:0586c28": "有兩解：一解言：「正聽仁答，如來出定定說何",
    "T33n1715_002:0586c29": "等。」第二解言：「四眾瞻察仁者定說何等。」用後",
    "T33n1715_002:0587a01": "解。「是時文殊師利語彌勒菩薩言」，此下竟",
    "T33n1715_002:0587a02": "品是第五答問序。亦有兩段者：第一，竟四十",
    "T33n1715_002:0587a03": "三行偈以來，正答也。第二，從「諸人今當知合",
    "T33n1715_002:0587a04": "掌一心待」下有兩行偈，詺為開獎物心結答。",
    "T33n1715_002:0587a05": "又此兩段之中各開為二。正答中有二者，第",
    "T33n1715_002:0587a06": "一是長行，第二是偈頌也。開獎結答中有二",
    "T33n1715_002:0587a07": "者，初偈明好事應來，即是顯一與顯遠；第二",
    "T33n1715_002:0587a08": "偈明惡事當去，即是開三與開近也。不可不",
    "T33n1715_002:0587a09": "專心澍仰，冀聞妙說也。今且就長行中大判",
    "T33n1715_002:0587a10": "為四段：第一竟「演大法義」，一往髣髴思惟忖",
    "T33n1715_002:0587a11": "度以答彌勒也。第二從「諸善男子我於過去",
    "T33n1715_002:0587a12": "曾見此瑞」竟「故現斯瑞」，略引古證今，小復分",
    "T33n1715_002:0587a13": "明略答也。第三從「諸善男子如過去無量無",
    "T33n1715_002:0587a14": "邊」以下，廣出曾見之事，引古證今，事同廣答",
    "T33n1715_002:0587a15": "彌勒也。第四從「今見此瑞與本無異」訖長行，",
    "T33n1715_002:0587a16": "分明結答也。所以有此四重說法者，若實",
    "T33n1715_002:0587a17": "論文殊則是往古諸佛龍種如來，今既迹居",
    "T33n1715_002:0587a18": "釋迦弟子，那得灼然分別決判，應須次第",
    "T33n1715_002:0587a19": "階漸，先一往思惟忖度。雖復一往思惟忖度，",
    "T33n1715_002:0587a20": "但此思惟忖度非是空然，是故第二言我於",
    "T33n1715_002:0587a21": "過去曾見此事。此事未足可以相訓，是故第",
    "T33n1715_002:0587a22": "三廣出曾見之事。但昔日有瑞相與今日瑞",
    "T33n1715_002:0587a23": "相事同，只昔日佛現瑞相竟仍出禪定後便",
    "T33n1715_002:0587a24": "說《法華》，以此事同，驗知今日如來必應說《法",
    "T33n1715_002:0587a25": "華》，廣引既竟，時眾可以寄意，是故有第四分",
    "T33n1715_002:0587a26": "明結答也。又解為三段，第一思惟忖度，第二",
    "T33n1715_002:0587a27": "廣略兩重引證，第三總結上兩段也。今且依",
    "T33n1715_002:0587a28": "前解。就此四段之中，各開為二也。第一思惟",
    "T33n1715_002:0587a29": "忖度中有二者：第一言「是時文殊師利」竟「如",
    "T33n1715_002:0587b01": "我惟忖此正是時」，能思惟忖度也。第二從「今",
    "T33n1715_002:0587b02": "佛世尊欲說大法」下有五句，即出所忖之事，",
    "T33n1715_002:0587b03": "非是空然思惟，然此思惟必有其事故也。曾",
    "T33n1715_002:0587b04": "見中有二者：第一從「諸善男子」竟「今佛現光",
    "T33n1715_002:0587b05": "亦復如是」，正明曾見也。第二從「欲令眾生咸",
    "T33n1715_002:0587b06": "得聞知」以下，明文殊深得曾見之意也。第三",
    "T33n1715_002:0587b07": "廣引事同中有二者：第一從「諸善男子如過",
    "T33n1715_002:0587b08": "去無量無邊」以下訖「欲知此光所為因緣」，明",
    "T33n1715_002:0587b09": "已見事與曾見事同。第二從時有菩薩名曰",
    "T33n1715_002:0587b10": "妙光以下，明當見事與曾見事應同。第四分",
    "T33n1715_002:0587b11": "明結答中有二者：第一言今見此瑞與本無",
    "T33n1715_002:0587b12": "異，此結已見事同。第二從「是故惟忖今日如",
    "T33n1715_002:0587b13": "來當說大乘經」，此下結當見事應同也。今者",
    "T33n1715_002:0587b14": "第一明思惟忖度自有二：第一「是時文殊師",
    "T33n1715_002:0587b15": "利」以下，正明能思惟忖度，從「欲說大法」以下，",
    "T33n1715_002:0587b16": "第二出所忖之法。雖有五句，且作三段。第",
    "T33n1715_002:0587b17": "一句法說，中間三句譬說，後一句亦法說，便成",
    "T33n1715_002:0587b18": "三段也。三句譬說者，則為前「欲說大法」一句",
    "T33n1715_002:0587b19": "作譬，亦為後「演大法義」一句作譬也。今第一",
    "T33n1715_002:0587b20": "句所以言「欲說大法」者，此明文殊思惟忖度一",
    "T33n1715_002:0587b21": "因一果大法也。今此一欲字通冠下四句也。",
    "T33n1715_002:0587b22": "所以言欲說者，文殊言我思惟忖度之時，如",
    "T33n1715_002:0587b23": "來出定之後，必當略說一因一果大法，是故",
    "T33n1715_002:0587b24": "如來下明因之中，先略說開三顯一，即與此",
    "T33n1715_002:0587b25": "欲說大法句相應。下明果之中，先略說開近",
    "T33n1715_002:0587b26": "顯遠之義，亦與此欲說大法句相應。故言",
    "T33n1715_002:0587b27": "欲說大法也。仍道第三段顯大法義者，此",
    "T33n1715_002:0587b28": "明文殊思惟忖度如來出定之後，非唯略說",
    "T33n1715_002:0587b29": "因果大法而已，亦當廣說一因一果大法之",
    "T33n1715_002:0587c01": "義。是故如來下明因中有廣說開三顯一斷",
    "T33n1715_002:0587c02": "疑生信之義，則與此演大法義句相應；下明",
    "T33n1715_002:0587c03": "果中復有廣說壽命長遠斷疑生信，亦與此",
    "T33n1715_002:0587c04": "顯大法義句相應。故言顯大法義。思惟之義，",
    "T33n1715_002:0587c05": "意在乎此也。「雨大法雨」者，此下中間三句為",
    "T33n1715_002:0587c06": "前後兩句作譬，自分為兩意：第一句通為開",
    "T33n1715_002:0587c07": "三顯一、開近顯遠作譬；第二兩句各別作譬，",
    "T33n1715_002:0587c08": "吹螺一句為開三與開近作譬，擊鼓為顯一",
    "T33n1715_002:0587c09": "與顯遠作譬也。所以名作雨大法雨者，但",
    "T33n1715_002:0587c10": "昔三乘人執三因決定別異，無有得佛之義；",
    "T33n1715_002:0587c11": "且又昔日二乘小心狹劣，不能廣化眾生沾",
    "T33n1715_002:0587c12": "被萬物；又執三果，究竟無有進求之心，此",
    "T33n1715_002:0587c13": "是枯旱之義。如我今日思惟忖度，如來出定",
    "T33n1715_002:0587c14": "之後必說大乘因，明三乘人皆成菩提受記",
    "T33n1715_002:0587c15": "得佛，明佛果更有，復倍為期，此則是雨大法",
    "T33n1715_002:0587c16": "雨，沾潤之義也。「吹大法螺」者，外國言吹螺改",
    "T33n1715_002:0587c17": "號，但昔日三乘人執昔日三因三果，自言決",
    "T33n1715_002:0587c18": "定不可移改，明今日如來出定之後，必說無",
    "T33n1715_002:0587c19": "有三乘之別、三果之殊，此則改昔日三乘號",
    "T33n1715_002:0587c20": "令，立今日一因一果之號，是故下經文言開",
    "T33n1715_002:0587c21": "方便門，即是改三乘之號。何以知之？昔日",
    "T33n1715_002:0587c22": "不言三乘是方便，如來下既言開方便門，此",
    "T33n1715_002:0587c23": "則改昔日號令也。「擊大法鼓」者，前吹螺改號，",
    "T33n1715_002:0587c24": "今嚴鼓誡兵。夫誡兵之法，便萬心同契齊卛",
    "T33n1715_002:0587c25": "物情，將欲有所為作，表明今日如來應說一",
    "T33n1715_002:0587c26": "因一果，是故下言示真實相，時眾不可不欣",
    "T33n1715_002:0587c27": "心澍渴仰欣，形異心同齊竪意志欣聞異唱",
    "T33n1715_002:0587c28": "也。又言前吹螺一句，正明改昔三因三果號",
    "T33n1715_002:0587c29": "令，作今一因一果之號令。嚴鼓誡兵者，將",
    "T33n1715_002:0588a01": "欲前進破陣，內合昔日止言斷四住地煩惱，",
    "T33n1715_002:0588a02": "今日猶有無明住地煩惱，時應斷此無明住",
    "T33n1715_002:0588a03": "地煩惱，故言嚴鼓誡兵也。「諸善男子我",
    "T33n1715_002:0588a04": "於過去曾見此瑞」，此下第二自言曾見瑞相",
    "T33n1715_002:0588a05": "之事，然此意小復分明略答。就此曾見中亦",
    "T33n1715_002:0588a06": "有二者：第一正敘曾見，第二從「欲令眾生咸",
    "T33n1715_002:0588a07": "得聞知」竟「故現斯瑞」以來，此明文殊非唯直",
    "T33n1715_002:0588a08": "曾見而已，亦復深得曾見之意，欲明如來必",
    "T33n1715_002:0588a09": "應說同歸之理、莫二之教，然則深得佛心、妙",
    "T33n1715_002:0588a10": "知聖意也。又釋前明引古，後明證今也。",
    "T33n1715_002:0588a11": "「諸善男子如過去無量」，自此下是第三出曾",
    "T33n1715_002:0588a12": "見之事廣引事同。此中亦有兩段者，第一「諸",
    "T33n1715_002:0588a13": "善男子」竟「欲知此光所為因緣」，廣明曾見事，",
    "T33n1715_002:0588a14": "顯已見事同於此曾見事。第二從「時有菩薩",
    "T33n1715_002:0588a15": "名曰妙光」以下，亦廣明曾見事，顯當見事應",
    "T33n1715_002:0588a16": "同此曾見事也。故第一段名為已見事與曾",
    "T33n1715_002:0588a17": "見事同，第二段名為當見事與曾見事應同",
    "T33n1715_002:0588a18": "也。又就此兩段之中，前明已見事同中自有",
    "T33n1715_002:0588a19": "七種，後明當見事應同中自有四也。已見事",
    "T33n1715_002:0588a20": "與曾見事同雖有七種，而分文不成七段，宜",
    "T33n1715_002:0588a21": "分為三，或分為四者，今不用之後者，第一先",
    "T33n1715_002:0588a22": "明過遠最初一佛有二事同；第二將欲取最",
    "T33n1715_002:0588a23": "後一佛更有五事同，故先明比次一萬九千",
    "T33n1715_002:0588a24": "九百九十九佛亦同有二事；第三其最後佛",
    "T33n1715_002:0588a25": "以下，取最後佛明更有五事同。然好解之事",
    "T33n1715_002:0588a26": "前列諸佛悉具五同，其最後佛亦有七善及",
    "T33n1715_002:0588a27": "三乘教同，但文句平等出耳！然分文雖三，",
    "T33n1715_002:0588a28": "終成七同三，言最初佛二事同、最後佛有五",
    "T33n1715_002:0588a29": "事同，合七事同。七事同者，第一「演說正法」以",
    "T33n1715_002:0588b01": "下明七善義同，第二明三乘教同，第三明",
    "T33n1715_002:0588b02": "今佛與昔佛在俗有王子義同，第四明王子",
    "T33n1715_002:0588b03": "出家義同，第五明現瑞相於此土義同也，第",
    "T33n1715_002:0588b04": "六明現瑞於他土同，第七明疑眾同也。今先",
    "T33n1715_002:0588b05": "明第一段初佛中有三：初明劫數時節，第二",
    "T33n1715_002:0588b06": "明通別二號，「演說正法」以下，第三正明二事",
    "T33n1715_002:0588b07": "同。初明七善中有二，「演說正法」一句是總明",
    "T33n1715_002:0588b08": "七善，第二別明七善中，初善、中善、後善，此三",
    "T33n1715_002:0588b09": "種合為一善，名為時節善。初善者，序說即",
    "T33n1715_002:0588b10": "是初善也；正說即是中善也；流通說即是後",
    "T33n1715_002:0588b11": "善也。教能生人善故言善，此是緣中說果也。",
    "T33n1715_002:0588b12": "「其義深遠」，此是第二善，此是理善也。望之杳",
    "T33n1715_002:0588b13": "然目之為深、行因久到詺之為遠，此則是言",
    "T33n1715_002:0588b14": "下之理妙也。「其語巧妙」，此第三善，此即是理",
    "T33n1715_002:0588b15": "上言巧。「純一無雜」是第四善，下四善通於",
    "T33n1715_002:0588b16": "理教也。文理真正，故言「無雜」也。「具足」者，是",
    "T33n1715_002:0588b17": "第五善，文理無不圓，即是諸惡莫作、諸善奉",
    "T33n1715_002:0588b18": "行，故言具足。「清白」者，此是第六善，文理映徹，",
    "T33n1715_002:0588b19": "目之為清，此理無染，目之為白也。「梵行之相」",
    "T33n1715_002:0588b20": "者，此是第七善，梵名涅槃；行者是涅槃家因",
    "T33n1715_002:0588b21": "也，此即是道諦也；相即是標相也。猶如見烟",
    "T33n1715_002:0588b22": "知火，見鶴知池，執攬此經知有梵行之因果，",
    "T33n1715_002:0588b23": "此經則為因果作相，故言梵行之相也。「為求",
    "T33n1715_002:0588b24": "聲聞者」，此下是第二明說三乘教同。昔日月",
    "T33n1715_002:0588b25": "燈明佛說三乘教，今日釋迦亦說三乘教",
    "T33n1715_002:0588b26": "也。「次復有佛亦名日月燈明」，此下第二",
    "T33n1715_002:0588b27": "比次取一萬九千九百九十九佛，亦有二事",
    "T33n1715_002:0588b28": "同。「其最後佛」，此下是第三明最後佛五",
    "T33n1715_002:0588b29": "事同：一者有子同、二者王子出家同、三者現瑞",
    "T33n1715_002:0588c01": "相於此土中同、四者現瑞相於他土同、五者疑",
    "T33n1715_002:0588c02": "眾同。何者？初昔日佛在俗有王子，今釋迦如",
    "T33n1715_002:0588c03": "來復有羅睺羅，但子數雖不等，然則有子義",
    "T33n1715_002:0588c04": "同。「是諸王子聞父出家」，此下是第二明",
    "T33n1715_002:0588c05": "王子出家義同。昔日王子出家，今日羅睺羅",
    "T33n1715_002:0588c06": "亦出家也。「是時日月燈明佛說大乘經名",
    "T33n1715_002:0588c07": "無量義」，此下是第三明現瑞相於此土義同，",
    "T33n1715_002:0588c08": "上有六種瑞相說無量義同，入無量義定同",
    "T33n1715_002:0588c09": "也，天雨四花同也，地六種動同也，四眾歡",
    "T33n1715_002:0588c10": "喜義同也，佛放光義同也。「如今所見是",
    "T33n1715_002:0588c11": "諸佛土」，此一句是第四明現瑞相於他土同，",
    "T33n1715_002:0588c12": "文句雖略，義亦總含有六種瑞相也。「爾時",
    "T33n1715_002:0588c13": "會中有二十億菩薩」下竟「欲知此光所為因",
    "T33n1715_002:0588c14": "緣」，是第五明疑眾亦同，日月燈明佛亦有疑",
    "T33n1715_002:0588c15": "眾，今日大眾亦有疑也。「時有菩薩名曰妙光」，",
    "T33n1715_002:0588c16": "自此是廣引事同之中，第二明當見事與曾",
    "T33n1715_002:0588c17": "見事應同。就此中自有四種義同，即成四段：",
    "T33n1715_002:0588c18": "初明所因人同，二說經名同，三說經經劫數同，",
    "T33n1715_002:0588c19": "四因人流通同也。昔日月燈明佛因妙光說",
    "T33n1715_002:0588c20": "《法華》，今釋迦亦應有因人說《法華》，是故下明",
    "T33n1715_002:0588c21": "因中對舍利弗說，辨果中對彌勒說也。第二",
    "T33n1715_002:0588c22": "說經名同者，昔日月燈明佛從定出，所說經名",
    "T33n1715_002:0588c23": "妙法華，今釋迦出定後亦應必說《法華經》也。",
    "T33n1715_002:0588c24": "第三明說經經劫數同者，昔日日月燈明佛",
    "T33n1715_002:0588c25": "說經經六十劫，今釋迦說法亦應同劫數，",
    "T33n1715_002:0588c26": "故下經文言如是之間經五十小劫也。第四",
    "T33n1715_002:0588c27": "明因人流通同者，妙光昔日於八十小劫流",
    "T33n1715_002:0588c28": "通《法華》，今釋迦弟子亦應有流通經人，下果",
    "T33n1715_002:0588c29": "有藥王等流通此經也。問者言：「日月燈明佛",
    "T33n1715_002:0589a01": "本因妙光說經，是大乘人因其正說經，今",
    "T33n1715_002:0589a02": "藥王等乃因其流通經，何關因其說經事？今",
    "T33n1715_002:0589a03": "釋迦出定，乃因舍利弗及與彌勒，此豈成同",
    "T33n1715_002:0589a04": "耶？」解釋者言：「當深得其意，此因非對說之因，",
    "T33n1715_002:0589a05": "此乃是憑附之因，因附此人得明此理，故言",
    "T33n1715_002:0589a06": "同也。」問者又言：「何以得知非是對說之因，",
    "T33n1715_002:0589a07": "而是憑附因耶？」解者又言：「若如來雖說此經，",
    "T33n1715_002:0589a08": "無有藥王等大士傳說此自行化人之時，如",
    "T33n1715_002:0589a09": "來則不得說此經，故知是憑附之因也。」問者",
    "T33n1715_002:0589a10": "又言：「若爾，應過去諸佛亦不對妙光以說經。」",
    "T33n1715_002:0589a11": "解者又言：「此事故宜不對妙光。」問者又言：「何",
    "T33n1715_002:0589a12": "以得知耶？」解者又言：「以現檢往，其理明矣。」又",
    "T33n1715_002:0589a13": "就此四段之中各開為三。第一段中有三者：",
    "T33n1715_002:0589a14": "第一言「時有菩薩名曰妙光」，此先出所因人名",
    "T33n1715_002:0589a15": "字也。第二有八百弟子歎妙光之德，既有眷",
    "T33n1715_002:0589a16": "屬，顯其是可因之人也。第三是時日月燈明",
    "T33n1715_002:0589a17": "佛從三昧起，因妙光菩薩，此正明因人也。",
    "T33n1715_002:0589a18": "「說大乘經名妙法蓮華」，此下是第二明說經",
    "T33n1715_002:0589a19": "名字應同。就此自有三階者：第一言「說大乘",
    "T33n1715_002:0589a20": "經」一句，出經下理；第二名「妙法蓮華」，此一句",
    "T33n1715_002:0589a21": "正明經名字同，昔日如來出定即說《法華》，今",
    "T33n1715_002:0589a22": "日如來出定亦應說《法華》也；第三言「教菩薩",
    "T33n1715_002:0589a23": "法佛所護念」，此出所為之意，意為大乘人，即",
    "T33n1715_002:0589a24": "說第一句也。「六十小劫」，此下是第三明",
    "T33n1715_002:0589a25": "于時經劫數同。就中有三階者：第一「言六",
    "T33n1715_002:0589a26": "十小劫不起于座」，此兩句正明經劫數同，",
    "T33n1715_002:0589a27": "于時佛說《法華經》六十小劫也；第二從「時會",
    "T33n1715_002:0589a28": "聽者」，此下明昔日劫數實久、時眾謂近也；第",
    "T33n1715_002:0589a29": "三「是時眾中」以下，明時眾不生懈倦也。「日",
    "T33n1715_002:0589b01": "月燈明佛於六十小劫說此經已」，自此下是",
    "T33n1715_002:0589b02": "第四明因人流通經同。就中有三者：第一先",
    "T33n1715_002:0589b03": "明日月燈明佛滅度也；第二從「佛滅度後妙",
    "T33n1715_002:0589b04": "光菩薩」以下，正明因妙光持經流通也；第三",
    "T33n1715_002:0589b05": "從「日月燈明佛八子皆師妙光」，此下名為讚歎",
    "T33n1715_002:0589b06": "妙光之德，顯其能流通之意。又就此三段之",
    "T33n1715_002:0589b07": "中，各復有三也。明佛滅度中有三者：第一從",
    "T33n1715_002:0589b08": "「日月燈明佛說此經已」竟「當入無餘涅槃」，此",
    "T33n1715_002:0589b09": "先唱欲入涅槃也；第二從「時有菩薩名曰德",
    "T33n1715_002:0589b10": "藏」以下，為補處大士授記；第三從「佛授記已",
    "T33n1715_002:0589b11": "便於中夜入無餘涅槃」，正明佛滅度。第二正",
    "T33n1715_002:0589b12": "明因人通經中有三重者：第一從「佛滅度後",
    "T33n1715_002:0589b13": "妙光菩薩持妙法蓮華經」，詺為自行也；第二",
    "T33n1715_002:0589b14": "言「滿八十小劫」，此一句妙光流通經時經劫數",
    "T33n1715_002:0589b15": "也；第三言「為人顯說」，此一句名為化他行也。",
    "T33n1715_002:0589b16": "第三讚歎妙光德中有三者：第一從「日月燈",
    "T33n1715_002:0589b17": "明佛八子皆師妙光」，此下正歎妙光道高，以",
    "T33n1715_002:0589b18": "八子已成佛，故言道高，數少故不言廣也；第",
    "T33n1715_002:0589b19": "二「八百弟子中」下，歎妙光德廣，寄數多故言",
    "T33n1715_002:0589b20": "德廣，不道已成佛，故不言高也；第三從「彌勒",
    "T33n1715_002:0589b21": "當知妙光菩薩豈異人乎」以下，會通古今也。",
    "T33n1715_002:0589b22": "所以言舉八子八百弟子讚歎妙光道高德廣",
    "T33n1715_002:0589b23": "者，自有義。前舉八子正歎妙光道高者，明文",
    "T33n1715_002:0589b24": "殊應答，昔日妙光即今是文殊故也。後舉八",
    "T33n1715_002:0589b25": "百弟子中最劣人歎妙光德廣者，明彌勒應",
    "T33n1715_002:0589b26": "問，昔日最劣弟子即今是彌勒故。何以知然？",
    "T33n1715_002:0589b27": "大眾疑言：彌勒已補處大士正應答，文殊非",
    "T33n1715_002:0589b28": "補處大士故正應問；而今云何彌勒反問文",
    "T33n1715_002:0589b29": "殊？文殊雖然以答彌勒，時眾既有如此疑，故",
    "T33n1715_002:0589c01": "今者釋言：昔日日月燈明佛在俗有八子，此",
    "T33n1715_002:0589c02": "八子昔日是文殊弟子，文殊教化八子皆成",
    "T33n1715_002:0589c03": "佛道，八子之中最後成佛者名曰燃燈，燃燈",
    "T33n1715_002:0589c04": "佛即是定光，定光佛即是釋迦之師，釋迦復",
    "T33n1715_002:0589c05": "是彌勒之師，然則文殊即是釋迦祖師；若據",
    "T33n1715_002:0589c06": "彌勒，曾祖師也。是故文殊應答、彌勒應問也。",
    "T33n1715_002:0589c07": "所以復據八百弟子中最下者歎妙光德廣，",
    "T33n1715_002:0589c08": "明彌勒應問文殊者，但此八百人皆是文殊往",
    "T33n1715_002:0589c09": "日弟子，但彌勒親自是八百之中最下劣者，",
    "T33n1715_002:0589c10": "今作補處菩薩，彌勒往日復是文殊弟子，弟",
    "T33n1715_002:0589c11": "子問師，正得其宜也。問者言：「何意不得先舉",
    "T33n1715_002:0589c12": "八子讚歎妙光德廣明彌勒應問，後舉八百",
    "T33n1715_002:0589c13": "弟子讚歎妙光道高明文殊應答耶？」解釋者",
    "T33n1715_002:0589c14": "言：「不得如此，所以出八百弟子。此八百弟子",
    "T33n1715_002:0589c15": "只是文殊昔日時弟子，但此昔日八百弟子",
    "T33n1715_002:0589c16": "中最懈怠下劣者只是今日彌勒，是故言彌",
    "T33n1715_002:0589c17": "勒應問文殊也。所以舉八子不得明彌勒應",
    "T33n1715_002:0589c18": "問者，此八王子自是日月燈明佛在俗之時",
    "T33n1715_002:0589c19": "王子，日月燈明佛既滅度之後，此八子皆諮",
    "T33n1715_002:0589c20": "稟妙光，是故文殊應答彌勒也。」問者又言：",
    "T33n1715_002:0589c21": "「汝云昔日月燈明佛未說《法華》時先現瑞相，",
    "T33n1715_002:0589c22": "于時時眾既見瑞相亦復懷疑，于時應有騰",
    "T33n1715_002:0589c23": "疑作問者，亦應有引古證今答者；汝今既",
    "T33n1715_002:0589c24": "云昔日妙光是弘經之人，何不出昔日有問",
    "T33n1715_002:0589c25": "答者耶？」解者言：「昔日實自應有發問之人、答",
    "T33n1715_002:0589c26": "問之人，今日所以不出此人者，意即是如來",
    "T33n1715_002:0589c27": "教化道中所宜。若有出古事於今日有益者",
    "T33n1715_002:0589c28": "即便出之，若於今日無益者便不出之，不得",
    "T33n1715_002:0589c29": "一類；且自若使昔日答問人是妙光，妙光",
    "T33n1715_002:0590a01": "只是文殊，亦應言今日彌勒只是昔日德藏。",
    "T33n1715_002:0590a02": "何以故？今日既言補處大士彌勒作問，昔日",
    "T33n1715_002:0590a03": "亦應是補處大士德藏作問，而今日彌勒非",
    "T33n1715_002:0590a04": "是昔德藏，故知不出昔日發問人。若爾，文殊",
    "T33n1715_002:0590a05": "何必是昔日答問者也？」「今見此瑞與本無",
    "T33n1715_002:0590a06": "異」，自此下竟長行，是第四分明結答。有二者：",
    "T33n1715_002:0590a07": "第一言「今見此瑞與本無異」，此結已見事同",
    "T33n1715_002:0590a08": "也。上曾見事中有七事同，今唯結第五第六",
    "T33n1715_002:0590a09": "彼此二六十二瑞，餘者悉不結也。第二從「是",
    "T33n1715_002:0590a10": "故惟忖今日如來當說大乘經名妙法蓮華」，",
    "T33n1715_002:0590a11": "此結上當見事與曾見事應同也。上當見事",
    "T33n1715_002:0590a12": "中有四事同，今唯結第二說經名應同，餘者",
    "T33n1715_002:0590a13": "悉不結也。若依後三段，此是第三總結上二",
    "T33n1715_002:0590a14": "段，「今見此瑞與本無異」者，先結第二引古證",
    "T33n1715_002:0590a15": "今也。「是故惟忖」下，追結第一髣髴思惟忖度",
    "T33n1715_002:0590a16": "也。從「爾時文殊師利而說偈言」，就第一正",
    "T33n1715_002:0590a17": "答中有二，第一長行，第二偈頌，自此下正",
    "T33n1715_002:0590a18": "是第二偈頌也。但上長行中本有四段，今略",
    "T33n1715_002:0590a19": "不頌，第一思惟忖度亦略不頌，第二略引曾",
    "T33n1715_002:0590a20": "見小復分明略答，唯頌第三廣引古證今，",
    "T33n1715_002:0590a21": "亦頌第四分明結答。自此下有四十三行偈，",
    "T33n1715_002:0590a22": "亦分為二：初有四十一行偈，正頌上第三廣",
    "T33n1715_002:0590a23": "引事同；第二從「我見燈明佛本光瑞如此」下，",
    "T33n1715_002:0590a24": "有兩行偈，頌上長行中第四分明結答。但上",
    "T33n1715_002:0590a25": "廣引事同中復有二：一者明已見事與曾見",
    "T33n1715_002:0590a26": "事同，二者明當見事與曾見事應同。今此",
    "T33n1715_002:0590a27": "四十一偈亦分為二：初有十八行半偈，頌已",
    "T33n1715_002:0590a28": "見事同；第二從「天人所奉尊」下有二十二行",
    "T33n1715_002:0590a29": "半偈，頌上當見事應同。但上已見事同中",
    "T33n1715_002:0590b01": "凡有七事同，而分文成三段，今頌之為略，",
    "T33n1715_002:0590b02": "猶唯頌第一與第三，不頌第二。今十八行半",
    "T33n1715_002:0590b03": "偈且分為二：初有二行，頌第一段；「佛未出",
    "T33n1715_002:0590b04": "家時」下，有十六行半，頌上第三段也。上第一",
    "T33n1715_002:0590b05": "段中本有三，今兩行偈具足頌，上半行頌第",
    "T33n1715_002:0590b06": "一時節劫數，下半行頌第二通別二號中，唯",
    "T33n1715_002:0590b07": "頌別號、略不頌通號也。後一行頌第三二事",
    "T33n1715_002:0590b08": "同，初一句頌七善同，次三句頌第二三乘教",
    "T33n1715_002:0590b09": "同。上明七善同中，有總有別，今「世尊演說",
    "T33n1715_002:0590b10": "法」一句，頌上總句演說正法，略不頌別明也。",
    "T33n1715_002:0590b11": "「度無量眾生」下三句偈，略頌上第二三乘教",
    "T33n1715_002:0590b12": "同。「度無量眾生」此一句，得合頌上聲聞、辟支",
    "T33n1715_002:0590b13": "佛乘也。「無數億菩薩」下兩句，頌上菩薩乘也。",
    "T33n1715_002:0590b14": "「佛未出家時」此下十六行半，頌上長行中",
    "T33n1715_002:0590b15": "第三段有五事同。就中有五：初半偈頌上第",
    "T33n1715_002:0590b16": "一有子同，次半偈頌第二王子出家同，次四",
    "T33n1715_002:0590b17": "行偈頌第三現此間瑞相同，次十行偈頌第",
    "T33n1715_002:0590b18": "四現他方瑞相同，次一行半頌第五疑眾同",
    "T33n1715_002:0590b19": "也。今云「佛未出家時所生八王子」，此半偈頌",
    "T33n1715_002:0590b20": "上第一有子同，上言最後佛未出家時有八",
    "T33n1715_002:0590b21": "王子也。「見大聖出家」，此半偈頌上第二王子",
    "T33n1715_002:0590b22": "出家同，上言悉捨王位亦隨出家也。「時佛",
    "T33n1715_002:0590b23": "說大乘」，此下有四行偈，頌上第三現此間瑞",
    "T33n1715_002:0590b24": "相同。本有六段今皆頌之，此四行之中，初一",
    "T33n1715_002:0590b25": "行頌說《無量義經》同也。次一行頌入定同也。",
    "T33n1715_002:0590b26": "次半行頌雨華同也。有人解言：「下諸天龍鬼",
    "T33n1715_002:0590b27": "神猶屬雨華。」今一家所習不爾，此花本非諸",
    "T33n1715_002:0590b28": "天所雨，直是如來神力雨花，亦是如來神力",
    "T33n1715_002:0590b29": "動地，然地動既非地神所作，所雨之花寧關",
    "T33n1715_002:0590c01": "諸天所降耶？今言「諸天龍鬼神供養人中尊」，",
    "T33n1715_002:0590c02": "此半偈超頌第五四眾歡喜同也。次半偈追",
    "T33n1715_002:0590c03": "頌第四地動同也。「佛放眉間光」，此半偈頌第",
    "T33n1715_002:0590c04": "六放光同也。「此光照東方萬八千佛土」，此下",
    "T33n1715_002:0590c05": "十行偈頌上第四現瑞相於他土同。上言「如",
    "T33n1715_002:0590c06": "今所見是諸佛土」，唯有兩句，文句雖少義含",
    "T33n1715_002:0590c07": "六種。今此十行偈宜分為二，第一半行先頌",
    "T33n1715_002:0590c08": "瑞相所由，所由是光明；第二九行半正頌瑞",
    "T33n1715_002:0590c09": "相，不頌第六，唯頌前五種瑞相也。第一半行",
    "T33n1715_002:0590c10": "頌見六道眾生也。次有三行頌見諸佛，次有",
    "T33n1715_002:0590c11": "一行頌聞諸佛說法，次有一行頌見二乘人",
    "T33n1715_002:0590c12": "修行也，次有四行頌見菩薩大乘人修行也。",
    "T33n1715_002:0590c13": "今言「示一切眾生生死業報處」，此半行頌見他",
    "T33n1715_002:0590c14": "方六道眾生也。「又見諸佛土」，此下三行偈",
    "T33n1715_002:0590c15": "頌見他土諸佛。就此三行偈中則有四義：初",
    "T33n1715_002:0590c16": "一行先敘見他土嚴具之相，長行所無，此中",
    "T33n1715_002:0590c17": "義出也。第二言「及見諸天人」，此下一行明",
    "T33n1715_002:0590c18": "見他方四眾供養他方佛，此亦是長行所無，",
    "T33n1715_002:0590c19": "偈中義出也。第三從「又見諸如來自然成佛",
    "T33n1715_002:0590c20": "道」，有半行偈，正頌上見他方諸佛。第四「身色",
    "T33n1715_002:0590c21": "如金山」下半行譽佛譬，此亦上長行所無也。",
    "T33n1715_002:0590c22": "「如淨瑠璃中」下一偈，頌上見他方諸佛說法，自",
    "T33n1715_002:0590c23": "有二，上半行開譬，下半合譬也。「一一諸佛土」，",
    "T33n1715_002:0590c24": "此下一行偈，頌見他方二乘人修行也。「或有",
    "T33n1715_002:0590c25": "諸比丘」，此下有四偈，頌見他方大乘菩薩修",
    "T33n1715_002:0590c26": "行，比丘是出家菩薩，菩薩要行不過六度，",
    "T33n1715_002:0590c27": "此中即明六度。初一偈先明精進與戒二波",
    "T33n1715_002:0590c28": "羅密，次有一行即明檀、忍二種也，行施即是",
    "T33n1715_002:0590c29": "檀波羅密，忍辱此則是忍波羅密，次一偈即",
    "T33n1715_002:0591a01": "是禪波羅密，次一偈即是波若波羅密也。",
    "T33n1715_002:0591a02": "「爾時四部眾見日月燈佛」，此下一行半偈頌上",
    "T33n1715_002:0591a03": "第五疑眾同。上疑眾者，爾時會中有二十億",
    "T33n1715_002:0591a04": "菩薩樂欲聽法也。「天人所奉尊適從三昧起」，",
    "T33n1715_002:0591a05": "此下有二十二行半偈，頌上第二明曾見事，",
    "T33n1715_002:0591a06": "顯當見事應同。上當見事同中本有四：一",
    "T33n1715_002:0591a07": "者明因人說經同，二者言說經名同，三者言",
    "T33n1715_002:0591a08": "經劫數同，四者明因人流通經同。今此二",
    "T33n1715_002:0591a09": "十二行半偈亦備頌四種：初兩行半，頌上第",
    "T33n1715_002:0591a10": "一明因人說經應同；次有一句，頌上經名應",
    "T33n1715_002:0591a11": "同；次有一行一句，頌上經劫數應同；次有十",
    "T33n1715_002:0591a12": "八行半，頌上因人流通經應同也。今先有兩",
    "T33n1715_002:0591a13": "行半頌上因人說經同，但上長行中本有三",
    "T33n1715_002:0591a14": "重，今者唯頌第三重正明所因人，上言日月",
    "T33n1715_002:0591a15": "燈明佛從三昧起因妙光菩薩，不頌出名字與",
    "T33n1715_002:0591a16": "八百弟子也。「說是法華經」，此一句頌上第二",
    "T33n1715_002:0591a17": "說經名同。上本有三，今唯頌第二正出經名，",
    "T33n1715_002:0591a18": "名妙法蓮華，略不頌第一說大乘經、第三教",
    "T33n1715_002:0591a19": "菩薩法也。「滿六十小劫」，此下一行一句偈頌",
    "T33n1715_002:0591a20": "上第三經劫數同，上本有三，今但二句正頌",
    "T33n1715_002:0591a21": "第一正明經劫數同，餘三句偈義出，略不頌",
    "T33n1715_002:0591a22": "第二時眾實久謂近，亦不頌第三時眾無懈",
    "T33n1715_002:0591a23": "倦。「佛說是法華令眾歡喜已」，此下十八行半",
    "T33n1715_002:0591a24": "偈頌上第四因人流通經同。上長行中本有",
    "T33n1715_002:0591a25": "三段：一者先明佛滅度、二者正明因人流通",
    "T33n1715_002:0591a26": "經同、三者如來歎妙光德。今此十八行半偈，",
    "T33n1715_002:0591a27": "委悉頌此三段：初有八行半偈，正頌上第一",
    "T33n1715_002:0591a28": "佛滅度；次有一行，頌上第二正明因人流通",
    "T33n1715_002:0591a29": "經同；次有九行，頌上第三讚妙光德也。上佛",
    "T33n1715_002:0591b01": "滅度中本有三段：一者明佛唱滅度、二者為",
    "T33n1715_002:0591b02": "德藏受記、三者正入滅度。今具足頌，初從「佛",
    "T33n1715_002:0591b03": "說是法華」下有五行偈，正頌佛唱滅度；上",
    "T33n1715_002:0591b04": "言日月燈佛說此經已當入無餘涅槃，次一",
    "T33n1715_002:0591b05": "行半頌第二為德藏受記；次兩行頌第三正",
    "T33n1715_002:0591b06": "明滅度。但就前五行中凡五重義，第一從",
    "T33n1715_002:0591b07": "「佛說是法華」竟「諸法實相義已為汝等說」下一",
    "T33n1715_002:0591b08": "行半，此明欲入涅槃之意，只由實相義已",
    "T33n1715_002:0591b09": "彰，所以唱欲入涅槃也。第二「我今於中夜」下",
    "T33n1715_002:0591b10": "半行，正頌唱欲入涅槃。第三言「汝一心精進」",
    "T33n1715_002:0591b11": "下一偈，誡勅時眾。第四言「世尊諸子等聞佛",
    "T33n1715_002:0591b12": "入涅槃」下一偈，明時眾被誡勅故悲哀戀慕",
    "T33n1715_002:0591b13": "也。第五言「聖主法之王安慰無量眾」下一偈，",
    "T33n1715_002:0591b14": "向者時眾既悲哀戀慕妨亂行道，是以如來",
    "T33n1715_002:0591b15": "止割悲戀也。「是德藏菩薩」，此下有一行半，",
    "T33n1715_002:0591b16": "偈頌上第二為德藏授記。上言時有菩薩名",
    "T33n1715_002:0591b17": "曰德藏，正頌此也。「佛此夜滅度」下兩行，頌上",
    "T33n1715_002:0591b18": "第三正明滅度。上言佛授記已，便於中夜入",
    "T33n1715_002:0591b19": "無餘涅槃。但此兩行偈即有二意，前半偈正",
    "T33n1715_002:0591b20": "頌佛滅度，下餘有一行半明起塔供養，是",
    "T33n1715_002:0591b21": "長行所無也。「是妙光法師」，此下一偈頌上第",
    "T33n1715_002:0591b22": "二正明因人流通經同。上言佛滅度後妙光",
    "T33n1715_002:0591b23": "菩薩持《法華經》，但上長行中本有三階，今具",
    "T33n1715_002:0591b24": "頌之。今言「是妙光法師奉持佛法藏」，此半偈",
    "T33n1715_002:0591b25": "明自行，正頌上第一言妙光法師先受持《法",
    "T33n1715_002:0591b26": "華》，即是自行也。「八十小劫中」，此一句正頌",
    "T33n1715_002:0591b27": "上第二劫數。上言滿八十小劫也。「廣宣法華",
    "T33n1715_002:0591b28": "經」，此一句頌上第三正流通經化他之行，上",
    "T33n1715_002:0591b29": "言為人演說也。「是諸八王子」，自此下有九偈，",
    "T33n1715_002:0591c01": "頌上第三讚歎妙光德。但上長行中本有三",
    "T33n1715_002:0591c02": "階，今亦具頌。三行頌第一，五行頌第二，一行",
    "T33n1715_002:0591c03": "頌第三也。今第一「是諸八王子」下三偈，頌上",
    "T33n1715_002:0591c04": "第一舉八子讚歎妙光道高。上言日月燈明",
    "T33n1715_002:0591c05": "佛八子皆師妙光也。「是妙光法師時有一弟",
    "T33n1715_002:0591c06": "子」，此下有五行偈，頌上第二舉八百弟子以",
    "T33n1715_002:0591c07": "讚妙光德廣。上言八百弟子中有一人號曰",
    "T33n1715_002:0591c08": "求名，語道八百，此中略不道八百者，但八",
    "T33n1715_002:0591c09": "百皆是妙光弟子，此中唯出一懈怠者，正明",
    "T33n1715_002:0591c10": "其是彌勒也。「彼佛滅度後」，此一行偈頌上第",
    "T33n1715_002:0591c11": "三會通古今。上長行中先會妙光、後會彌勒，",
    "T33n1715_002:0591c12": "今此偈中先會彌勒、後會妙光也。「我見燈",
    "T33n1715_002:0591c13": "明佛本光瑞如此」，此下兩行偈，偈中之第二，",
    "T33n1715_002:0591c14": "頌長行中第四分明結答。但上長行中本有",
    "T33n1715_002:0591c15": "二，一者結已見事同、二者結當見事應同。此",
    "T33n1715_002:0591c16": "兩行偈亦頌上二段，但此兩偈齊取上半頌結",
    "T33n1715_002:0591c17": "已見事同，上長行中言今見此瑞與本無異，",
    "T33n1715_002:0591c18": "取兩偈各下半頌上第二當見事應同。就上",
    "T33n1715_002:0591c19": "兩半中則有二意，初偈上半偈言「我見燈明",
    "T33n1715_002:0591c20": "佛本光瑞如此」，此詺為以古同今。後偈上",
    "T33n1715_002:0591c21": "半行言「今相如本瑞」，此則以今同古義也。「是",
    "T33n1715_002:0591c22": "諸佛方便」者，所以放光現十二相者，諸佛為",
    "T33n1715_002:0591c23": "正說作前方便也。「以是知今佛」下兩偈各下",
    "T33n1715_002:0591c24": "半行，頌上結第二當見事應同。上長行言是",
    "T33n1715_002:0591c25": "故惟忖今日如來當說大乘經名妙法蓮華，",
    "T33n1715_002:0591c26": "就此兩半行中亦成二意，第一言「以是知今",
    "T33n1715_002:0591c27": "佛欲說法華經」，此詺理上名應同。應同昔日",
    "T33n1715_002:0591c28": "《法華》，如來後出定說經果名法華。第二言「今",
    "T33n1715_002:0591c29": "佛放光明助發實相義」，此詺為名下理應同。",
    "T33n1715_002:0592a01": "所以言「助發實相義」者，如來現此相，正欲助",
    "T33n1715_002:0592a02": "眾生發大乘機；眾生大乘機已發，如來出定，",
    "T33n1715_002:0592a03": "仍言此經開方便門示真實相，真實者即是",
    "T33n1715_002:0592a04": "理也。「諸人今當知」，此下兩行偈答。問序",
    "T33n1715_002:0592a05": "中本有二，此下是第二詺為開獎物心結答。",
    "T33n1715_002:0592a06": "就此中亦有二者，初偈明好事當來，即是顯",
    "T33n1715_002:0592a07": "一與顯遠也。後一偈是第二意明惡事當去。",
    "T33n1715_002:0592a08": "疑之與悔，第二卷初當解。",
    "T33n1715_002:0592a09": "方便品第二",
    "T33n1715_002:0592a10": "自此以下即是經之正宗。上來序說既竟，次",
    "T33n1715_002:0592a11": "辨正宗。凡制品目，是出經者意，亦可是傳佛",
    "T33n1715_002:0592a12": "聖旨述而不作也。若從理立名者，應言實相",
    "T33n1715_002:0592a13": "品，不應言方便品，只今日此經正顯昔日三",
    "T33n1715_002:0592a14": "乘教是方便。方便但三乘教，當乎昔日之時，",
    "T33n1715_002:0592a15": "本是實教不名方便，既說今日一乘實相之",
    "T33n1715_002:0592a16": "理，此則形顯昔三乘是方便。是故下經文言",
    "T33n1715_002:0592a17": "「此經開方便門示真實相」；是則說今日因果",
    "T33n1715_002:0592a18": "真實之相，則顯昔日因果非是真實。今此品",
    "T33n1715_002:0592a19": "從所顯受名名為方便，方便義者是善巧之",
    "T33n1715_002:0592a20": "能，此如來方便智所說教詺教為門。實相者",
    "T33n1715_002:0592a21": "則是如來實智所說之理，因理為實相，為未",
    "T33n1715_002:0592a22": "說今日真實之理，方便門則有閉義，既說今",
    "T33n1715_002:0592a23": "日實相之理，則有開昔日方便門義，此品則",
    "T33n1715_002:0592a24": "有兩義，一則明今真實、二則顯昔是方便。問",
    "T33n1715_002:0592a25": "者言：「今日應是閉方便門時。何以知之？今日",
    "T33n1715_002:0592a26": "會三歸一皆是真實，云何言有方便門可閉",
    "T33n1715_002:0592a27": "耶？」解釋者言：「此則不然，不然之意就外譬",
    "T33n1715_002:0592a28": "顯義故，如有此板門，于時板門閉而不開，人",
    "T33n1715_002:0592a29": "但知有此板門，竟自不知此門內有好金像。",
    "T33n1715_002:0592b01": "若使此人用手開此門，門既開時，人皆見真金",
    "T33n1715_002:0592b02": "之像，是則開門之手則有兩能，一能開門、二",
    "T33n1715_002:0592b03": "能示人真像。今此法華經教如手有二能：一",
    "T33n1715_002:0592b04": "則說昔日三乘教是方便，故下經文言『佛以",
    "T33n1715_002:0592b05": "方便力示以三乘教』，如手能開門；二則說",
    "T33n1715_002:0592b06": "今日長遠之理，故下經文言『世尊法久後要",
    "T33n1715_002:0592b07": "當說真實』，明同歸之理壽命長遠，此則如手",
    "T33n1715_002:0592b08": "指示金像。門者是通人出入為能，昔日三",
    "T33n1715_002:0592b09": "乘教遠通行人，得今日一乘之解則是從門",
    "T33n1715_002:0592b10": "入義，只由有昔日教是方便，得顯出今日是",
    "T33n1715_002:0592b11": "真實，此則是從門出義，故知此品從所顯得",
    "T33n1715_002:0592b12": "名，故名方便品也。」然此品初正明因歎二",
    "T33n1715_002:0592b13": "智髣髴開宗，故今且略述二智，凡有五重解",
    "T33n1715_002:0592b14": "釋名義：第一覆明體相；第二明名有通別；第",
    "T33n1715_002:0592b15": "三明用有興廢；第四釋會五時經，故辨二智",
    "T33n1715_002:0592b16": "不同；第五釋名義。第一二智名義者，實智、",
    "T33n1715_002:0592b17": "方便智也。然實智有二名：一言實智、二言智",
    "T33n1715_002:0592b18": "慧。方便智亦有二名：一言方便智、二言權智。",
    "T33n1715_002:0592b19": "方便者，有人解言：「方者言是方所之稱，便者",
    "T33n1715_002:0592b20": "言巧即時。」所習不然，正言此兩字只是一句",
    "T33n1715_002:0592b21": "語也，方便者是善巧之能也。此明聖人智有",
    "T33n1715_002:0592b22": "善巧之用，故言方便也。又云：「方者言正，便者",
    "T33n1715_002:0592b23": "言巧也。權者是權假暫時之謂，非是久長之",
    "T33n1715_002:0592b24": "義。」但此方便智及權智受名不同，今言方便",
    "T33n1715_002:0592b25": "智者此是當體受名，則明聖人智有善巧之能",
    "T33n1715_002:0592b26": "也。權智者此從境得名。何以知之？正明前境",
    "T33n1715_002:0592b27": "權，借昔三乘等境，須臾轉成一乘，是故權假",
    "T33n1715_002:0592b28": "不實，然智照此權假之境，今舉境目智，故名為",
    "T33n1715_002:0592b29": "權也。又此方便智及權智，義勢之中互得相",
    "T33n1715_002:0592c01": "成，若舉權境即得顯聖有善巧之能，若舉善",
    "T33n1715_002:0592c02": "巧之智即顯成權假之境也。然只是一智，但",
    "T33n1715_002:0592c03": "經論所出遂有兩名也。智慧者心用鑒照之",
    "T33n1715_002:0592c04": "稱，實智者是無有虛假之名也。又智慧與實",
    "T33n1715_002:0592c05": "智亦受名不同，智慧者此即當體受名也。實",
    "T33n1715_002:0592c06": "智者此則從境得名。所言智慧當體得名者，",
    "T33n1715_002:0592c07": "則原此心用根本性是鑒照，且又因果通有。",
    "T33n1715_002:0592c08": "何以知之？故如金剛心時，此智慧照境已周，",
    "T33n1715_002:0592c09": "若使金剛轉成佛果智慧，然化智慧亦是鑒照",
    "T33n1715_002:0592c10": "之義，故知智慧之名根本當體得名也。又",
    "T33n1715_002:0592c11": "言實智從境受名者，前境是實。何以知之？",
    "T33n1715_002:0592c12": "今一乘因果之理是天下真實定境，六心以",
    "T33n1715_002:0592c13": "還雖復退為二乘，非為永退，會三歸一乘故",
    "T33n1715_002:0592c14": "云實也。如來智慧照此實境，今舉境目智，仍",
    "T33n1715_002:0592c15": "呼為實智，故知實智從境受名也。又此智慧",
    "T33n1715_002:0592c16": "及實智二名亦得相成。何以知之？若舉實智",
    "T33n1715_002:0592c17": "即得顯智慧之名，正由境是真實，即得顯智",
    "T33n1715_002:0592c18": "慧是鑒照之名也。若舉智慧之名又得顯實",
    "T33n1715_002:0592c19": "智之名，只由我能鑑照故得顯真實之境，故",
    "T33n1715_002:0592c20": "知此二名互得相成也。又此四名皆前後相",
    "T33n1715_002:0592c21": "對。何者？前言方便智當體受名，今者智慧亦",
    "T33n1715_002:0592c22": "當體受名也；前言權智從境受名，今此實",
    "T33n1715_002:0592c23": "智亦從境受名；前方便智權智二義相成，今",
    "T33n1715_002:0592c24": "此智慧與實智二名亦復相成。雖復四名相",
    "T33n1715_002:0592c25": "對，則雙顯二智也。覆明二智體相第二，",
    "T33n1715_002:0592c26": "若論二智體者，果報神慮上有照境之用為",
    "T33n1715_002:0592c27": "體，若欲知體相，但用境檢取二智體。方便智",
    "T33n1715_002:0592c28": "所照之境凡有三三之境：一者三教、二者是",
    "T33n1715_002:0592c29": "三機、三者三人。照此三三之境，當知此智是",
    "T33n1715_002:0593a01": "權智體，昔日有三人，人有三人，人有三機，三",
    "T33n1715_002:0593a02": "機感三，是故如來之權智既照此三三之境，",
    "T33n1715_002:0593a03": "即說三教。應三機化三人，是故將此三三之",
    "T33n1715_002:0593a04": "境檢取此智。當知照此三三之境，是方便",
    "T33n1715_002:0593a05": "智體也。又實智體亦用前境檢也。實智所照",
    "T33n1715_002:0593a06": "之境凡有四種：一者是教一，二者是理一，三",
    "T33n1715_002:0593a07": "者是機一，四者是人一。明如來之智照此四",
    "T33n1715_002:0593a08": "一之境，此即是實智。所言教一、理一者，今日",
    "T33n1715_002:0593a09": "唱明因無異趣、果無別從，然真實之義其理",
    "T33n1715_002:0593a10": "莫二；然所詮之理既一，能詮之教何容是",
    "T33n1715_002:0593a11": "二也？復言機一者，法華座席時眾者有感",
    "T33n1715_002:0593a12": "一果之機一也。人一者明昔日聲聞、緣覺等",
    "T33n1715_002:0593a13": "人，今日皆改心成菩薩，下經文言「但化諸菩",
    "T33n1715_002:0593a14": "薩無聲聞弟子」。亦言一人有一機感一教一",
    "T33n1715_002:0593a15": "理，如來用一教說一理，應一機化一人也。",
    "T33n1715_002:0593a16": "是故如來智慧照此四一之境，即是實智體",
    "T33n1715_002:0593a17": "也。問者言：「實智所照之境乃有四一，則長有",
    "T33n1715_002:0593a18": "理一；說權智所照之境便應有四三，今者何",
    "T33n1715_002:0593a19": "故無有三理，只有三三也？」解釋者言：「昔日若",
    "T33n1715_002:0593a20": "有三理者，便應是實有三，何謂於一佛乘方",
    "T33n1715_002:0593a21": "便說三？故知昔日教下無有三理。下經文",
    "T33n1715_002:0593a22": "言『但以假名字引導於眾生』，若言三教下實",
    "T33n1715_002:0593a23": "有三理者，便應言以實名字引導眾生，何謂",
    "T33n1715_002:0593a24": "言但以假名字乎？」問者又言：「三教本詮於",
    "T33n1715_002:0593a25": "理，若三教下無有三理者，此教竟何所詮？若",
    "T33n1715_002:0593a26": "無所詮三理，亦應無有能詮三教。」解云：「應眾",
    "T33n1715_002:0593a27": "生實有三機，故昔日實有三教、實無三理，但",
    "T33n1715_002:0593a28": "昔三教為詮一理，昔日既未得說一實之理，",
    "T33n1715_002:0593a29": "是故假三乘言教遠詮今日一實之理，但昔",
    "T33n1715_002:0593b01": "說一因作三因其實是一因。下經文言『汝等",
    "T33n1715_002:0593b02": "所行是菩薩道』，故知無有三理，但有三種言",
    "T33n1715_002:0593b03": "教。前明權智即是開方便門，後明實智即是",
    "T33n1715_002:0593b04": "示真實相也。」次明二智名義有通有別。",
    "T33n1715_002:0593b05": "第三方便智即有智慧義，此方便智即實智",
    "T33n1715_002:0593b06": "義，實智即有方便智義。何以知之？智慧本以",
    "T33n1715_002:0593b07": "鑒照為義，然方便智若不洞鑒三乘人根性",
    "T33n1715_002:0593b08": "者，云何得說法化物？故知方便智舉體是鑒",
    "T33n1715_002:0593b09": "照，即是智慧之義。此方便智亦即是實智義",
    "T33n1715_002:0593b10": "者，實智本以無虛審諦之義，我此方便智亦",
    "T33n1715_002:0593b11": "即是實有，既是實有，方便智即是實義。復",
    "T33n1715_002:0593b12": "言實智即是方便智者，然方便者以善巧為",
    "T33n1715_002:0593b13": "義，此實智說一因一果之理，言天下深妙幽",
    "T33n1715_002:0593b14": "微難知之理。下經文歎實智言「諸佛智慧甚",
    "T33n1715_002:0593b15": "深無量」，此一因一果是實智所照之境，此境",
    "T33n1715_002:0593b16": "縱望無底，即是甚深；橫論無際，即是無量。然",
    "T33n1715_002:0593b17": "深廣難知之理而實智能照，此即是善巧之",
    "T33n1715_002:0593b18": "義，即方便。問：「若爾者，雖有二智即今使渾然",
    "T33n1715_002:0593b19": "無分耶？」解釋者言：「今逐強立名、取別於通且",
    "T33n1715_002:0593b20": "明方便與智慧別者，夫正理易知、曲義難照，",
    "T33n1715_002:0593b21": "故如巧匠之師運斤斧於一木，若使此木圓",
    "T33n1715_002:0593b22": "直易作，運斤斧繩墨得成一器，未覺此人巧",
    "T33n1715_002:0593b23": "術之能；若使一木卷曲難作，而此人遂能成",
    "T33n1715_002:0593b24": "妙器，于時方覺此人有巧術之能。今方便智",
    "T33n1715_002:0593b25": "亦如是，前境權曲非天下真正道理，而此",
    "T33n1715_002:0593b26": "方便智能曲照物機巧說三教應彼曲情，始",
    "T33n1715_002:0593b27": "見此智善巧之能，此善巧義彰、智慧義隱也。",
    "T33n1715_002:0593b28": "又實智義強、權智義弱者，今一教一理一機一",
    "T33n1715_002:0593b29": "人，此四一之境既真實之理，如來智稱此實",
    "T33n1715_002:0593c01": "理而照無有曲從之義，此則實智義顯、善巧",
    "T33n1715_002:0593c02": "義隱。又且實智所照理實、教亦是實，然權智",
    "T33n1715_002:0593c03": "所照只有三乘教、無有三乘理，是則權智所",
    "T33n1715_002:0593c04": "照唯有一實，實智義不彰也。然實智所照有",
    "T33n1715_002:0593c05": "教實、又有理實，是故實智義顯。此皆互沒",
    "T33n1715_002:0593c06": "一所短、互出一所長也。」次明二智用有興",
    "T33n1715_002:0593c07": "廢，第四權智昔興今廢，實智今興昔廢。何以",
    "T33n1715_002:0593c08": "知之？昔日鹿苑說三乘別教，于時唯是權智",
    "T33n1715_002:0593c09": "用事、實智則廢，今日王城之說明一因一果",
    "T33n1715_002:0593c10": "實相之理，此則實智興於今日、權智廢今日。",
    "T33n1715_002:0593c11": "然則互有廢興，此是涉用化物有此興廢也。",
    "T33n1715_002:0593c12": "問者言：「如來種覺萬德常湛，今言二智有興",
    "T33n1715_002:0593c13": "有廢者，非唯種覺不明，亦闕常湛之照。」解釋",
    "T33n1715_002:0593c14": "者言：「萬德常湛有如來談，而今言有興廢者，",
    "T33n1715_002:0593c15": "此據涉用化物為論。眾生昔日小心狹劣，不",
    "T33n1715_002:0593c16": "堪聞實相之唱，于時權智說彼三教應彼三",
    "T33n1715_002:0593c17": "機，實智當乎爾時無有施化之功，即義稱為",
    "T33n1715_002:0593c18": "廢；今日時眾即堪聞實相之理，實智說此一",
    "T33n1715_002:0593c19": "理稱彼一機，然權智於今日無施化之功，義",
    "T33n1715_002:0593c20": "稱為廢也。若就如來三達之智，即天眼照未",
    "T33n1715_002:0593c21": "來有大乘機，此即是實智之用。又宿命智照",
    "T33n1715_002:0593c22": "過去世有三乘之機，此即是權智之用。若爾",
    "T33n1715_002:0593c23": "有何興廢也？又就如來分身十方說法度人，",
    "T33n1715_002:0593c24": "若使王城實智說法化物，亦可十方權智度",
    "T33n1715_002:0593c25": "人，亦可此間權智度人，十方實智說法，是縱",
    "T33n1715_002:0593c26": "論三達、橫語十方，權實二智即無興廢。今據",
    "T33n1715_002:0593c27": "一應始終為義，有興廢也。」次明眾經所明",
    "T33n1715_002:0593c28": "二智不同，第五眾經不同凡有五種：一者十",
    "T33n1715_002:0593c29": "二年前有相教所明二智，若照生老病死分",
    "T33n1715_002:0594a01": "段無常境者名為權智，若照剎那無常名為",
    "T33n1715_002:0594a02": "實智也。二者《大品經》所明二智，若照因緣假",
    "T33n1715_002:0594a03": "有即是權智也，照此假有即空是實智也。三",
    "T33n1715_002:0594a04": "者即是《維摩經》所明二智者，若知病識藥靜",
    "T33n1715_002:0594a05": "照物機，此則是實智；若使能應病與藥令得",
    "T33n1715_002:0594a06": "服行，此則是方便智。四者是《涅槃經》所明二",
    "T33n1715_002:0594a07": "智者，若照金剛已還生死無常苦空之法，此",
    "T33n1715_002:0594a08": "則是方便智也；若照涅槃常樂我淨真實之",
    "T33n1715_002:0594a09": "法，此即是實智也。五者就此《法華》所明二智，",
    "T33n1715_002:0594a10": "若照三三之境即方便，若照四一之境即實",
    "T33n1715_002:0594a11": "智也。是則十二年前有相二智，據親疏為論；",
    "T33n1715_002:0594a12": "《大品經》所明二智，橫照二諦以為二智；《涅槃》",
    "T33n1715_002:0594a13": "中二智，此據縱為論也；《維摩》明智，此據本末",
    "T33n1715_002:0594a14": "為二智，知病識藥是本，應病與藥是末；今《法",
    "T33n1715_002:0594a15": "華經》所明二智，此據始終為義，始則權智說",
    "T33n1715_002:0594a16": "三，終則實智說一也。經有三段，第一明通",
    "T33n1715_002:0594a17": "別兩序已竟。從此以下竟分別功德品中，彌",
    "T33n1715_002:0594a18": "勒說偈頌佛長行以來凡有十四品半，是第",
    "T33n1715_002:0594a19": "二正說段，但正說中本有二段，一者明因、",
    "T33n1715_002:0594a20": "二者辯果。從此下竟〈安樂行品〉有十二品經，",
    "T33n1715_002:0594a21": "是第一，詺為開三顯一正明因義，第二從〈踊",
    "T33n1715_002:0594a22": "出品〉竟彌勒說偈頌佛長行以來有兩品半經，",
    "T33n1715_002:0594a23": "名開近顯遠以明果義。前已解言因果兩段",
    "T33n1715_002:0594a24": "各有四種，且置果中四種，今更明因中四種",
    "T33n1715_002:0594a25": "者，第一從此品初說一長行與偈來，詺為略",
    "T33n1715_002:0594a26": "說開三顯一動執生疑；第二「爾時大眾中有",
    "T33n1715_002:0594a27": "諸聲聞漏盡阿羅漢」下去，詺為時眾懷疑致",
    "T33n1715_002:0594a28": "請，然則疑心既生，請情又至，是故第三「如",
    "T33n1715_002:0594a29": "來從汝已慇懃三請」下訖〈授學無學人記品〉有",
    "T33n1715_002:0594b01": "七品半經，正廣說開三顯一斷疑生信；然則",
    "T33n1715_002:0594b02": "大眾疑心已遣、於三一悟解已生，便應以此",
    "T33n1715_002:0594b03": "一乘之義流傳未聞，是故第四從〈法師品〉、〈見",
    "T33n1715_002:0594b04": "寶塔品〉、〈持品〉、〈安樂行品〉此四品經，明別流通因",
    "T33n1715_002:0594b05": "義。今又就此四段之中第一第二各有二重，",
    "T33n1715_002:0594b06": "第三第四各有三別。第一就動執生疑中有",
    "T33n1715_002:0594b07": "二者，第一結經家敘起定說法之相，第二正",
    "T33n1715_002:0594b08": "歎權實二智開三顯一，後三段至時當道也。",
    "T33n1715_002:0594b09": "諸佛如來常在三昧，悉見諸佛國不以二相，",
    "T33n1715_002:0594b10": "今所以言「從三昧安祥而起」者，為物軌則，但",
    "T33n1715_002:0594b11": "凡夫無智吐一言陳一聲之時，率爾輕心散",
    "T33n1715_002:0594b12": "亂而說，今者如來將欲說法先示入定觀理",
    "T33n1715_002:0594b13": "者，為令凡夫有所言說先靜心慮，然後興意曲",
    "T33n1715_002:0594b14": "辯，為此義故言從定而起也。就第二正歎",
    "T33n1715_002:0594b15": "權實二智中自有二，第一「諸佛智慧甚深無",
    "T33n1715_002:0594b16": "量」以下訖十七行半偈以來，詺為因歎二智髣",
    "T33n1715_002:0594b17": "髴開宗。第二「舍利弗當知諸佛語無異」以下",
    "T33n1715_002:0594b18": "有三行半偈，詺為分別略說開三顯一之義。",
    "T33n1715_002:0594b19": "所以言因歎二智髣髴開宗者，今日之說反",
    "T33n1715_002:0594b20": "常之教，昔言三乘別行各有所趣，言聲聞乘",
    "T33n1715_002:0594b21": "異、緣覺乘異、菩薩乘異，言三家不得互通；而",
    "T33n1715_002:0594b22": "今明三乘之行，同是一因、等是菩薩，皆同得佛",
    "T33n1715_002:0594b23": "果。若使頓明無三之教一實之理，執三之",
    "T33n1715_002:0594b24": "徒容生誹謗，是故不得頓明，須漸漸稍說生動",
    "T33n1715_002:0594b25": "執之端，是故有髣髴開宗。直漫言如來有方",
    "T33n1715_002:0594b26": "便智難解之說，復有真實智甚深之說，時眾",
    "T33n1715_002:0594b27": "既聞有實智甚深、方便智難解，相與生疑，言",
    "T33n1715_002:0594b28": "佛昔日說道三乘之教皆是真實，而今言猶有",
    "T33n1715_002:0594b29": "實有方便。時眾于時執心漸動，是故第二三",
    "T33n1715_002:0594c01": "行半偈分明略說，言世尊法久後要當說真",
    "T33n1715_002:0594c02": "實。復言佛以方便力，示以三乘教，眾生處處",
    "T33n1715_002:0594c03": "著，引之令得出。既分明略說三一之義，時",
    "T33n1715_002:0594c04": "眾疑真實之意生、執三之情動，為此義故，故",
    "T33n1715_002:0594c05": "言髣髴開宗。又就兩段之中各開為二，髣",
    "T33n1715_002:0594c06": "髴開宗中有二者，即是長行與偈頌為二也。",
    "T33n1715_002:0594c07": "最後三行半偈分明略說中有二者，第一一行",
    "T33n1715_002:0594c08": "半寄諸佛以顯一，第二兩行偈就釋迦以開",
    "T33n1715_002:0594c09": "三。且置偈，只就長行中自有二段，第一從",
    "T33n1715_002:0594c10": "品初竟「成就一切未曾有法」以來，詺為寄言以",
    "T33n1715_002:0594c11": "歎二智，第二從「舍利弗如來能種種分別巧",
    "T33n1715_002:0594c12": "說諸法」下竟長行，詺為寄絕言歎二智，非是",
    "T33n1715_002:0594c13": "絕四句，故名為絕言。下不及上，故名絕言。又",
    "T33n1715_002:0594c14": "名止言歎。又就此二段之中各有二，寄言",
    "T33n1715_002:0594c15": "歎二智有二者，第一將欲歎釋迦二智，先寄",
    "T33n1715_002:0594c16": "言歎諸佛二智；第二正寄言歎釋迦二智。所",
    "T33n1715_002:0594c17": "以爾者，為欲況釋故。諸佛亦有實智方便智",
    "T33n1715_002:0594c18": "先三後一，何況釋迦亦有實智方便智先三",
    "T33n1715_002:0594c19": "後一，談方便智即說三乘教，語實智即是說",
    "T33n1715_002:0594c20": "一乘教。此兩段中各有三文，今就歎諸佛",
    "T33n1715_002:0594c21": "二智有三重：一者正雙歎二智、二者總釋二",
    "T33n1715_002:0594c22": "智、三者雙結也。所以明因之中對聲聞，辯果",
    "T33n1715_002:0594c23": "之內對大士，不告聲聞也。所以偏對二人",
    "T33n1715_002:0594c24": "者，皆逐緣作論，聲聞之中，舍利弗聰明第一，",
    "T33n1715_002:0594c25": "菩薩之中，彌勒是補處大士，故偏對二人顯",
    "T33n1715_002:0594c26": "諸下流也。就正雙歎二智中，先歎實智後",
    "T33n1715_002:0594c27": "歎方便智也。只就歎實智中自有二句，「諸佛",
    "T33n1715_002:0594c28": "智慧」一句將欲歎，故先舉實智。「甚深無量」",
    "T33n1715_002:0594c29": "此一句是第二正歎實智。所以言「甚深無量」",
    "T33n1715_002:0595a01": "者，縱則論甚深、橫則言無量。三世諸佛皆有",
    "T33n1715_002:0595a02": "此實智，故言甚深；橫論十方諸佛實智，故言",
    "T33n1715_002:0595a03": "無量。望之杳然，故言甚深；際不可知，故言無",
    "T33n1715_002:0595a04": "量。此是正歎實智也。「其智慧門難解難入」，此",
    "T33n1715_002:0595a05": "是歎方便智，就中有三，「其智慧門」一句先舉",
    "T33n1715_002:0595a06": "權智體，「難解難入」一句第二正歎也。「一切聲",
    "T33n1715_002:0595a07": "聞」以下第三出不知人也。方便智是實智家",
    "T33n1715_002:0595a08": "門，由方便智說三乘教，故實智得通。何以知",
    "T33n1715_002:0595a09": "之？先說三教然後一教得宜故，如即時立門",
    "T33n1715_002:0595a10": "通佛出入，仍呼為佛門無異，由方便智故實",
    "T33n1715_002:0595a11": "智得通，是故詺方便智持作實智家門也。今",
    "T33n1715_002:0595a12": "言其者，只其實智則言其家門，誰是？則言只",
    "T33n1715_002:0595a13": "方便智是，而復言「難解難入」者，第二正歎方",
    "T33n1715_002:0595a14": "便智，言難解難入二乘人不能測此方便智，",
    "T33n1715_002:0595a15": "故言難解難入。所以不詺作不可解不可入",
    "T33n1715_002:0595a16": "者，若言不可解不可入者，然佛即是能解能",
    "T33n1715_002:0595a17": "入，非是不可解；然此理深妙難可得解，唯佛",
    "T33n1715_002:0595a18": "能解入，阿誰不能解不能入者，故第三則出",
    "T33n1715_002:0595a19": "其人，一切聲聞、辟支佛，只此二乘人等是不",
    "T33n1715_002:0595a20": "能解不能入者也。「所以者何」，此下是第",
    "T33n1715_002:0595a21": "二總釋諸佛二智，此詺舉昔諸佛行釋二智",
    "T33n1715_002:0595a22": "所以，諸佛實智甚深無量者何？復言其智慧",
    "T33n1715_002:0595a23": "門難解難入者何？以佛曾親近百千萬億盡",
    "T33n1715_002:0595a24": "行昔日諸佛之行故，得此二智深妙也。只就",
    "T33n1715_002:0595a25": "此釋中自有三：第一「佛曾親近」以下明行本，",
    "T33n1715_002:0595a26": "第二「盡行諸佛」以下正明行行，第三「名稱普",
    "T33n1715_002:0595a27": "聞」一句結顯。第三雙結諸佛二智中有二：第",
    "T33n1715_002:0595a28": "一「成就甚深未曾有法」，此則結上實智，言諸佛",
    "T33n1715_002:0595a29": "智慧甚深無量也。第二「隨宜所說意趣難解」，",
    "T33n1715_002:0595b01": "此結上方便智，言其智慧門難解難入也。所",
    "T33n1715_002:0595b02": "以言隨宜者，此方便智能隨物所宜，隨聲聞",
    "T33n1715_002:0595b03": "人所宜說苦集滅道，亦隨緣覺人所宜說十",
    "T33n1715_002:0595b04": "二因緣，亦隨菩薩人所宜說六波羅密，故",
    "T33n1715_002:0595b05": "言隨宜也。「舍利弗吾從成佛以來」，此下",
    "T33n1715_002:0595b06": "是寄言歎二智之中第二，詺為寄言歎釋迦權",
    "T33n1715_002:0595b07": "實二智，就中亦有三重：一者單歎釋迦方",
    "T33n1715_002:0595b08": "便智，二者單歎實智，三者單結實智也。就",
    "T33n1715_002:0595b09": "第一有二：初正歎方便智、第二「所以者何」以",
    "T33n1715_002:0595b10": "下，釋也。就正歎中有三：第一「舍利弗吾從成",
    "T33n1715_002:0595b11": "佛以來」明權智時節；第二「種種因緣」以下正",
    "T33n1715_002:0595b12": "歎權智；第三「引導眾生」以下結顯。今者第",
    "T33n1715_002:0595b13": "二正歎權智者，即是權智所作。「種種因緣」者，",
    "T33n1715_002:0595b14": "此名釋迦權智所說之法。聲聞觀四諦為因",
    "T33n1715_002:0595b15": "緣，緣覺觀十二因緣為因緣，菩薩之人觀六",
    "T33n1715_002:0595b16": "度為因緣，故言種種因緣。復言「種種譬喻」者，",
    "T33n1715_002:0595b17": "譬三乘行因時，聲聞如兔、緣覺如馬、菩薩如",
    "T33n1715_002:0595b18": "象；譬三乘得果時，聲聞以譬羊車、緣覺以譬",
    "T33n1715_002:0595b19": "鹿車、菩薩以譬牛車，故言種種譬喻也。「廣",
    "T33n1715_002:0595b20": "演言教無數方便」者，不但說法而已，待處待",
    "T33n1715_002:0595b21": "時種種不同，故言廣演言教無數方便也。",
    "T33n1715_002:0595b22": "「所以者何」以下，是第二單歎釋迦方便智。言",
    "T33n1715_002:0595b23": "所以釋迦有此方便智，能作是種種因緣譬喻",
    "T33n1715_002:0595b24": "說法者何？正由如來方便知見波羅密皆已",
    "T33n1715_002:0595b25": "具足故。外國言波羅密，此言到彼岸義。如來",
    "T33n1715_002:0595b26": "智慧洞鑒物機到彼岸，故有此巧便之智也。",
    "T33n1715_002:0595b27": "「舍利弗如來知見廣大深遠」，此是第二",
    "T33n1715_002:0595b28": "單歎釋迦實智，自有二：第一廣大深遠作二",
    "T33n1715_002:0595b29": "章門，廣大一也，深遠二也。無所不包目之為",
    "T33n1715_002:0595c01": "廣，超出小聖目之為大，底不可盡目之為深，",
    "T33n1715_002:0595c02": "行因久到目之為遠。第二言「無量無礙」此下，",
    "T33n1715_002:0595c03": "即釋上二章門，先釋廣大章門有六句，後",
    "T33n1715_002:0595c04": "釋深遠章門有一句也。今者第一無量無礙，",
    "T33n1715_002:0595c05": "昔日言如來只有四無礙，今者無量無礙；昔",
    "T33n1715_002:0595c06": "日言如來只有十力，今者有無量力；昔日言",
    "T33n1715_002:0595c07": "如來只有四無畏，今者有無量無畏；昔日言",
    "T33n1715_002:0595c08": "如來只有八禪定，今者有無量禪定；昔日言",
    "T33n1715_002:0595c09": "如來只有八解脫，今者言如來有無量解脫；",
    "T33n1715_002:0595c10": "昔日言如來只有三三昧，今者言如來有無量",
    "T33n1715_002:0595c11": "三昧。前一無量目總冠六種法上，若准前",
    "T33n1715_002:0595c12": "之時亦應有。所以者何？言所以如來有實智",
    "T33n1715_002:0595c13": "廣大深遠者，何有無量無礙乃至三三昧等，",
    "T33n1715_002:0595c14": "但此六種法釋上實智中廣大句也。「深入無",
    "T33n1715_002:0595c15": "際」此一句，釋上實智中深遠句也。「成就一",
    "T33n1715_002:0595c16": "切未曾有法」，此是第三單結釋迦實智，正結",
    "T33n1715_002:0595c17": "上如來知見廣大深遠句也。料簡諸佛與釋",
    "T33n1715_002:0595c18": "迦二智交互，凡有四種不同。何者？上諸佛中",
    "T33n1715_002:0595c19": "雙歎二智、釋迦中隻歎二智，一不同；上諸佛",
    "T33n1715_002:0595c20": "先歎實智後歎方便智、釋迦中先歎方便後",
    "T33n1715_002:0595c21": "歎實智，二不同也；上諸佛舉往因釋二智、釋",
    "T33n1715_002:0595c22": "迦中舉果地諸功德以釋二智，三不同；上諸",
    "T33n1715_002:0595c23": "佛雙結二智、釋迦中單結實智，四不同。解釋",
    "T33n1715_002:0595c24": "者言：「非是都無所以。所以諸佛雙歎二智，釋",
    "T33n1715_002:0595c25": "迦不雙歎者，欲顯體一故。雙歎諸佛二智，",
    "T33n1715_002:0595c26": "將明體雖是一功用異故；隻歎釋迦二智，此",
    "T33n1715_002:0595c27": "是互舉一邊也。復言諸佛先歎實智後歎方",
    "T33n1715_002:0595c28": "便智、釋迦中先歎方便後歎實智者，諸佛",
    "T33n1715_002:0595c29": "先歎實智後歎方便智者，此明本末次第。何",
    "T33n1715_002:0596a01": "以故，只以有本故有末。釋迦先歎方便後歎",
    "T33n1715_002:0596a02": "實智者，此明教化次第。所以有本末互有前",
    "T33n1715_002:0596a03": "後者，此則彼此各舉一邊雙明一理。又言諸",
    "T33n1715_002:0596a04": "佛舉往因釋二智、釋迦舉果頭諸功德者，諸",
    "T33n1715_002:0596a05": "佛舉往因釋二智者，此明勝因必感圓果。釋",
    "T33n1715_002:0596a06": "迦舉果頭諸功德釋二智者，此明圓果必",
    "T33n1715_002:0596a07": "酬勝因，此亦互舉一邊也。復言諸佛雙結二",
    "T33n1715_002:0596a08": "智、釋迦單結實智者，欲明興廢義故，談諸佛",
    "T33n1715_002:0596a09": "二智興時，故雙結二智。今日釋迦正廢權",
    "T33n1715_002:0596a10": "顯實之時，即為廢權義故，故不結權智為顯",
    "T33n1715_002:0596a11": "實義故，故單結實智也。」又解：「上諸佛雙結二",
    "T33n1715_002:0596a12": "智，為欲明此二智只是一體照三三之境。今",
    "T33n1715_002:0596a13": "言釋迦單結實智者，此逐功用有勝負，且欲",
    "T33n1715_002:0596a14": "明聖人懷抱之內二智之解竟有何勝負？但",
    "T33n1715_002:0596a15": "是逐事故爾。」「舍利弗如來能種種分別」，此下",
    "T33n1715_002:0596a16": "是第二寄絕言歎二智。問言：「雖復寄言歎二",
    "T33n1715_002:0596a17": "智，明此二智非是近情所測、拙言可及，且止",
    "T33n1715_002:0596a18": "此唱，故下文言『唯有諸佛乃能知之』，非小聖",
    "T33n1715_002:0596a19": "所及。寄絕言中亦得生大眾疑、動執之端，時",
    "T33n1715_002:0596a20": "眾言如來何故從定出自歎二智甚深？仍罷",
    "T33n1715_002:0596a21": "有何所以？是故言歎方便智為動執之端，歎",
    "T33n1715_002:0596a22": "實智為生疑之端。」問者言：「汝既言絕言，何故",
    "T33n1715_002:0596a23": "由道歎耶？」解釋者言：「若默住不道絕言時，時",
    "T33n1715_002:0596a24": "眾那得知此二智應絕言耶？」就此絕言歎中",
    "T33n1715_002:0596a25": "有三種：第一先出所絕之法，即是二智；第二",
    "T33n1715_002:0596a26": "正明絕言歎；第三從「所以者何」釋所以絕言",
    "T33n1715_002:0596a27": "之意。今者第一先出權智後出實智，從「舍利",
    "T33n1715_002:0596a28": "弗如來能種種分別」下四句，於三三境中偏",
    "T33n1715_002:0596a29": "就故明權智所作，明如來能說聲聞教因緣、",
    "T33n1715_002:0596b01": "緣覺教因緣、菩薩教因緣，故言種種分別也。",
    "T33n1715_002:0596b02": "「巧說諸法」者，此明如來方便智巧說一乘法持",
    "T33n1715_002:0596b03": "作三乘諸法，故下經文言「於一佛乘分別說",
    "T33n1715_002:0596b04": "三」，故言巧說也。只說此三乘教稱昔日物",
    "T33n1715_002:0596b05": "機，故言辭柔軟悅可眾心也。「舍利弗取要",
    "T33n1715_002:0596b06": "言之」此下竟「佛悉成就」，此於四一境中偏就",
    "T33n1715_002:0596b07": "理一境，出實智。若取要言者而論之，實智於",
    "T33n1715_002:0596b08": "今日是要。何以知之？今日是顯實廢權之時",
    "T33n1715_002:0596b09": "也。「止舍利弗不須復說」，此一句是第二",
    "T33n1715_002:0596b10": "正明絕言歎也。所以者何？自此下竟長行，",
    "T33n1715_002:0596b11": "是第三釋所以絕言之意，只由說二智人高",
    "T33n1715_002:0596b12": "境深故絕言也。故此第三釋絕言中自有二：",
    "T33n1715_002:0596b13": "一者舉人高即是得智之人，二者所緣境深。",
    "T33n1715_002:0596b14": "今言「所以者何」竟「乃能究盡」，詺為舉人高釋",
    "T33n1715_002:0596b15": "絕言所以。止舍利弗不須復說權實二智者",
    "T33n1715_002:0596b16": "何？唯有諸佛能知權實二智，那得不止也。就",
    "T33n1715_002:0596b17": "舉人高中此有二佛所成就，第一希有難解",
    "T33n1715_002:0596b18": "之法先據二智，「唯佛與佛」以下正明人高。",
    "T33n1715_002:0596b19": "「諸法實相」此下是釋絕言中第二舉境深所",
    "T33n1715_002:0596b20": "以絕言，非唯人高故二智微妙不可說，亦",
    "T33n1715_002:0596b21": "二智所照境深故絕言。又就此二智所照",
    "T33n1715_002:0596b22": "境中有三：第一雙開兩章門、第二雙釋兩章",
    "T33n1715_002:0596b23": "門、第三者雙結兩章門。雙開兩章門者，「諸法」",
    "T33n1715_002:0596b24": "此兩字，即是方便智所照境章門也。「實相」此",
    "T33n1715_002:0596b25": "兩字，即是實智所照章門。但權智所照境凡",
    "T33n1715_002:0596b26": "有三三之境，今唯取照三教也。實智所照境",
    "T33n1715_002:0596b27": "有四一之境，今唯取照一理。解釋者言：「權",
    "T33n1715_002:0596b28": "智所照三三境中要者是三教，進行之徒要須",
    "T33n1715_002:0596b29": "藉言教方得入道，故言諸法。三乘教不一，",
    "T33n1715_002:0596c01": "故言諸法也。實相者四一之中是理一，等",
    "T33n1715_002:0596c02": "是四一理一最要，是故的照也。但的照三教",
    "T33n1715_002:0596c03": "即是開方便門義也，的照理一即示真實相",
    "T33n1715_002:0596c04": "義也。何以知之？下釋中舉因果釋之，當知",
    "T33n1715_002:0596c05": "因果只是理一也。」「所謂諸法」，此下是第",
    "T33n1715_002:0596c06": "二雙釋上兩章門，凡有九句，初有五句釋上",
    "T33n1715_002:0596c07": "諸法章門，次「如是因如是緣」下有四句釋上",
    "T33n1715_002:0596c08": "實相章門。「如是相者」表異為義，覽觀三乘教",
    "T33n1715_002:0596c09": "皆有異相，聲聞乘教異、緣覺乘教異、菩薩乘",
    "T33n1715_002:0596c10": "教異，故言如是相也。「如是性」，性是不改為義",
    "T33n1715_002:0596c11": "也。但昔日聲聞教不可改作緣覺教、緣覺教",
    "T33n1715_002:0596c12": "不可改作菩薩教，故言如是性。「如是體」，體體",
    "T33n1715_002:0596c13": "別為義，聲聞行自以四諦聲教為體，即是遭",
    "T33n1715_002:0596c14": "苦生厭老病死義，緣覺之人即是十二因緣",
    "T33n1715_002:0596c15": "教為體，菩薩即以六度經教為體，故言如是",
    "T33n1715_002:0596c16": "體。「如是力」，聲聞教作緣斷正使力，緣覺",
    "T33n1715_002:0596c17": "教作緣侵斷習氣之力，菩薩教作緣斷習氣",
    "T33n1715_002:0596c18": "盡成佛之力，故言如是力也。「如是作」者，論",
    "T33n1715_002:0596c19": "主言起作是行相，故知作只是行義也。明",
    "T33n1715_002:0596c20": "此三乘教有行義，聲聞之行有所為作，乃至",
    "T33n1715_002:0596c21": "菩薩行行有所為作，此五句都是釋上諸法",
    "T33n1715_002:0596c22": "章門，詺為權智境也。「如是因」此下有四句釋",
    "T33n1715_002:0596c23": "上實相章門，詺為實智所照之境。所以知是",
    "T33n1715_002:0596c24": "實智所照之境者，下偈頌言如是大果報故",
    "T33n1715_002:0596c25": "也。「如是因」者，以感果為義。「如是緣」，緣者由義，",
    "T33n1715_002:0596c26": "萬善能感果即因義，此果由萬善得即是緣",
    "T33n1715_002:0596c27": "義。「如是果」，果以對因為義，報以酬答為義，只",
    "T33n1715_002:0596c28": "是一果宜對因，詺為果。此果有酬因力義，即",
    "T33n1715_002:0596c29": "成報義，此四句正是釋上實相章門也。",
    "T33n1715_002:0597a01": "「如是本末」此下是第三雙結兩章門，今言「如",
    "T33n1715_002:0597a02": "是本末」此結權智境章門，本則舉最初如是",
    "T33n1715_002:0597a03": "相，末則舉最後如是作也。「究竟等」者一因一",
    "T33n1715_002:0597a04": "果，究竟等者此結實智境章門。且更解因緣",
    "T33n1715_002:0597a05": "之義者，有人解言：「因親緣疎。所以言因親者，",
    "T33n1715_002:0597a06": "此果是本無而今有，是親義。何以故？能令本",
    "T33n1715_002:0597a07": "無今有故。復詺作疎者，只同此果，二頭三手",
    "T33n1715_002:0597a08": "者不可生，道理中有可生義。」汝若言道理中",
    "T33n1715_002:0597a09": "不可生而因力能令生者，二頭三手不可生，",
    "T33n1715_002:0597a10": "因力何故不令其生？若因力不能令不可生",
    "T33n1715_002:0597a11": "而得生者，乃可詺因為親。果既有可生義，因",
    "T33n1715_002:0597a12": "於果成疎義，此果本無今有，此因於果是親",
    "T33n1715_002:0597a13": "義；果有可生之理，此因於果則成緣義。今光",
    "T33n1715_002:0597a14": "宅法師解不作親疎之義，正言言因者對果",
    "T33n1715_002:0597a15": "為義，緣者只是由藉為義。若據萬行望果，有",
    "T33n1715_002:0597a16": "對果之義，詺之為因；若據果望萬行，此果則",
    "T33n1715_002:0597a17": "由萬行而得，於果即是緣義。",
    "T33n1715_002:0597a18": "法華義疏卷第二"
}