{
    "T27n1545_019:0093c06": "阿毘達磨大毘婆沙論卷第十九",
    "T27n1545_019:0093c08": "五百大阿羅漢等造",
    "T27n1545_019:0093c09": "三藏法師玄奘奉　詔譯",
    "T27n1545_019:0093c10": "11雜蘊第一中智納息第二之十一",
    "T27n1545_019:0093c11": "欲界見苦集所斷邪見。能緣三界苦集而非",
    "T27n1545_019:0093c12": "一時。謂異剎那緣欲界。異剎那緣色無色",
    "T27n1545_019:0093c13": "界。問何故不一剎那頃頓緣三界。若苦若",
    "T27n1545_019:0093c14": "集耶。答彼緣欲界亦隨增。緣色無色界不",
    "T27n1545_019:0093c15": "隨增故。問彼何故緣欲界亦隨增。緣色無",
    "T27n1545_019:0093c16": "色界不隨增耶。答欲界是彼隨增處。色無",
    "T27n1545_019:0093c17": "色界非彼隨增處故。復次欲界是彼居宅。色",
    "T27n1545_019:0093c18": "無色界非彼居宅故。復次欲界有彼等流異",
    "T27n1545_019:0093c19": "熟果。色無色界無彼等流異熟果故。復次欲",
    "T27n1545_019:0093c20": "界有彼五部遍行果。色無色界無彼五部遍",
    "T27n1545_019:0093c21": "行果故。復次欲界無彼畢竟對治。色無色界",
    "T27n1545_019:0093c22": "有彼畢竟對治故。",
    "T27n1545_019:0093c23": "復次若彼一剎那頃頓緣三界若苦若集者。",
    "T27n1545_019:0093c24": "云何而緣為如緣欲界即隨增緣色無色",
    "T27n1545_019:0093c25": "界亦爾耶。為如緣色無色界不隨增。緣",
    "T27n1545_019:0093c26": "欲界亦爾耶。設爾何失。若如緣欲界則隨",
    "T27n1545_019:0093c27": "增。緣色無色界亦爾者界應雜亂。若如緣",
    "T27n1545_019:0093c28": "色無色界不隨增。緣欲界亦爾者則不應",
    "T27n1545_019:0093c29": "理。以無煩惱緣自界法而有不具所緣",
    "T27n1545_019:0094a01": "相應二隨增者。緣自地法必具所緣相應",
    "T27n1545_019:0094a02": "縛故。若一剎那頓緣三界若苦若集。於所",
    "T27n1545_019:0094a03": "緣境有隨增有不隨增者。亦應於相應",
    "T27n1545_019:0094a04": "法有隨增有不隨增。是則違此因理亦壞",
    "T27n1545_019:0094a05": "相應法。勿有此失。故別時緣自界他界理",
    "T27n1545_019:0094a06": "善成立。如是初靜慮見苦集所斷邪見。能緣",
    "T27n1545_019:0094a07": "八地苦集而非一時。謂異剎那緣初靜慮。",
    "T27n1545_019:0094a08": "異剎那緣上七地。如是乃至無所有處見苦",
    "T27n1545_019:0094a09": "集所斷邪見。能緣二地苦集而非一時謂",
    "T27n1545_019:0094a10": "異剎那緣自地。異剎那緣上地。非想非非想",
    "T27n1545_019:0094a11": "處見苦集所斷邪見。唯緣自地苦集。欲界",
    "T27n1545_019:0094a12": "見滅所斷邪見唯緣欲界諸行滅。問何故欲",
    "T27n1545_019:0094a13": "界見苦集所斷邪見能緣三界苦集。欲界見",
    "T27n1545_019:0094a14": "滅所斷邪見唯能緣欲界諸行滅耶。脇尊",
    "T27n1545_019:0094a15": "者曰。若法欲界愛所耽著身見執為我我所",
    "T27n1545_019:0094a16": "者。此諸法滅應為欲界見滅所斷邪見所緣。",
    "T27n1545_019:0094a17": "非彼煩惱能緣他界此亦如是。有說苦集",
    "T27n1545_019:0094a18": "是有為法自地他地展轉相引。故彼邪見能",
    "T27n1545_019:0094a19": "緣他地。滅諦無為自地他地無相引義。故彼",
    "T27n1545_019:0094a20": "邪見不緣他地。如是初靜慮見滅所斷邪",
    "T27n1545_019:0094a21": "見。唯緣初靜慮諸行滅。乃至非想非非想",
    "T27n1545_019:0094a22": "處。見滅所斷邪見。唯緣非想非非想處諸",
    "T27n1545_019:0094a23": "行滅。欲界見道所斷邪見唯緣欲界諸行對",
    "T27n1545_019:0094a24": "治。問何故欲界見苦集所斷邪見能緣三界",
    "T27n1545_019:0094a25": "苦集。欲界見道所斷邪見唯能緣欲界諸",
    "T27n1545_019:0094a26": "行對治耶。脇尊者曰。若法欲界愛所耽著",
    "T27n1545_019:0094a27": "身見執為我我所者。此法對治應為欲界",
    "T27n1545_019:0094a28": "見道所斷邪見所緣。非彼煩惱能緣他界",
    "T27n1545_019:0094a29": "此亦如是。有說欲界見苦集所斷邪見所緣",
    "T27n1545_019:0094b01": "非對治故能緣他地。欲界見道所斷邪見",
    "T27n1545_019:0094b02": "所緣即對治故不能緣他地對治。此中有",
    "T27n1545_019:0094b03": "說。欲界見道所斷邪見。唯緣未至定法智",
    "T27n1545_019:0094b04": "品道。唯彼是此斷對治故。評曰。應作是",
    "T27n1545_019:0094b05": "說。能緣六地法智品道種類同故。俱是欲",
    "T27n1545_019:0094b06": "界壞對治故。如是初靜慮見道所斷邪見。能",
    "T27n1545_019:0094b07": "緣九地類智品道。乃至非想非非想處見道",
    "T27n1545_019:0094b08": "所斷邪見。能緣九地類智品道。問何故見",
    "T27n1545_019:0094b09": "滅所斷邪見唯能緣自地諸行滅。見道所斷",
    "T27n1545_019:0094b10": "邪見能緣六地法智品道。或緣九地類智品",
    "T27n1545_019:0094b11": "道耶。答自他地滅非展轉因。多地聖道互",
    "T27n1545_019:0094b12": "為因故。問若爾法類品道亦互為因。何故",
    "T27n1545_019:0094b13": "見道所斷邪見不總緣耶。有說見道所斷邪",
    "T27n1545_019:0094b14": "見亦能總緣法類品道。互為因故。法智品",
    "T27n1545_019:0094b15": "道亦能對治上二界故。評曰。彼不應作是",
    "T27n1545_019:0094b16": "說。類智品道於欲界法非對治故。法智",
    "T27n1545_019:0094b17": "品道於上二界雖為對治而非初非全",
    "T27n1545_019:0094b18": "故。又法類品種類品別故。有說九地類智",
    "T27n1545_019:0094b19": "品道是上八地斷對治者。即為彼地見道所",
    "T27n1545_019:0094b20": "斷邪見所緣非餘地道。評曰。彼不應作是",
    "T27n1545_019:0094b21": "說。以能對治有多種故。又類智品展轉為",
    "T27n1545_019:0094b22": "因種類同故。",
    "T27n1545_019:0094b23": "問一剎那隨眠不能遍緣一切。亦無遍隨",
    "T27n1545_019:0094b24": "增理。何故名遍行耶。答依彼種類相續而",
    "T27n1545_019:0094b25": "說故無有過。然遍行隨眠對遍行因應作",
    "T27n1545_019:0094b26": "四句。有遍行隨眠非遍行因。謂未來遍行",
    "T27n1545_019:0094b27": "隨眠。有遍行因非遍行隨眠。謂過去現在",
    "T27n1545_019:0094b28": "遍行隨眠相應俱有法。有遍行隨眠亦遍行",
    "T27n1545_019:0094b29": "因。謂過去現在遍行隨眠。有非遍行隨眠",
    "T27n1545_019:0094c01": "亦非遍行因。若不依彼種類說者。應作",
    "T27n1545_019:0094c02": "是說謂除前相。若即依彼種類說者應言",
    "T27n1545_019:0094c03": "未來遍行隨眠相應俱有法。問一切染污法",
    "T27n1545_019:0094c04": "皆以見所斷法為因不。設爾何失。若一切",
    "T27n1545_019:0094c05": "染污法皆以見所斷法為因者。未斷亦作因",
    "T27n1545_019:0094c06": "已斷亦作因。未斷已斷有何差別。又若爾",
    "T27n1545_019:0094c07": "者。何故聖者修所斷染污法。有起有不起",
    "T27n1545_019:0094c08": "耶。不起者。謂無有愛諸慢類極瞋纏。起者",
    "T27n1545_019:0094c09": "謂餘貪嗔慢無明。又若爾者。識身論說當",
    "T27n1545_019:0094c10": "云何通。如說頗有不善法。唯以不善為因",
    "T27n1545_019:0094c11": "耶。答有。謂聖者退離欲染時。初染污思現",
    "T27n1545_019:0094c12": "在前。若一切染污法。不皆以見所斷法為",
    "T27n1545_019:0094c13": "因者。品類足論當云何通。如說。云何見所",
    "T27n1545_019:0094c14": "斷為因法。謂一切染污法。及見所斷法異熟。",
    "T27n1545_019:0094c15": "又若爾者。復違彼說。云何無記為因法。",
    "T27n1545_019:0094c16": "謂無記有為法。及一切不善法。又若爾者。",
    "T27n1545_019:0094c17": "復違彼說。或有苦諦以有身見為因。非",
    "T27n1545_019:0094c18": "與有身見為因。謂除過去現在見苦所斷。",
    "T27n1545_019:0094c19": "廣說乃至除未來有身見及彼相應法。生老",
    "T27n1545_019:0094c20": "住無常諸餘染污苦諦等。又若爾者。識身",
    "T27n1545_019:0094c21": "論說當云何通。如說。不善眼識。乃至不善",
    "T27n1545_019:0094c22": "意識。皆以不善無記為因。答應作是說。",
    "T27n1545_019:0094c23": "一切染污法。皆以見所斷法為因。問若爾",
    "T27n1545_019:0094c24": "未斷已斷俱能為因。有何差別。答名即差",
    "T27n1545_019:0094c25": "別。謂前未斷位名未斷因。後已斷位名已斷",
    "T27n1545_019:0094c26": "因。復次前位未為對治所壞。後位雖亦為",
    "T27n1545_019:0094c27": "因。而已為對治所壞。復次前位於自身中",
    "T27n1545_019:0094c28": "能障聖道。後位雖亦為因。而於自身中",
    "T27n1545_019:0094c29": "不障聖道。復次前位於自身中。能起如",
    "T27n1545_019:0095a01": "煙焰得。後位雖亦為因。而於自身中不復",
    "T27n1545_019:0095a02": "能起如煙焰得。復次前位於自身中。作可",
    "T27n1545_019:0095a03": "訶厭事及垢穢事。後位雖亦為因。而於自",
    "T27n1545_019:0095a04": "身中不復能作可訶厭事及垢穢事。復次前",
    "T27n1545_019:0095a05": "位於自身中。能辦所應作事。後位雖亦為",
    "T27n1545_019:0095a06": "因。而於自身中不復能辦所應作事。復",
    "T27n1545_019:0095a07": "次前位於自身中。能辦同類因遍行因事。",
    "T27n1545_019:0095a08": "後位雖亦為因。而於自身中不復能辦",
    "T27n1545_019:0095a09": "同類因遍行因事。復次前位於自身中。能",
    "T27n1545_019:0095a10": "辦等流果異熟果。後位雖亦為因。而於",
    "T27n1545_019:0095a11": "自身中不復能辦等流果異熟果。復次前",
    "T27n1545_019:0095a12": "位於自身中。能取果與果。後位雖亦為因。",
    "T27n1545_019:0095a13": "而於自身中不復能取果與果。是名未斷",
    "T27n1545_019:0095a14": "已斷差別。問若爾何故聖者修所斷染污法。",
    "T27n1545_019:0095a15": "有起有不起耶。答見所斷法與彼或為相",
    "T27n1545_019:0095a16": "續近因。或為不相續遠因。若與彼為相續近",
    "T27n1545_019:0095a17": "因者。聖者不起。若與彼為不相續遠因者。",
    "T27n1545_019:0095a18": "聖者猶起。復次若已得彼非擇滅者。聖者",
    "T27n1545_019:0095a19": "不起。若未得彼非擇滅者。聖者猶起。復次",
    "T27n1545_019:0095a20": "彼起定依異生性者。聖者不起。若不定者。",
    "T27n1545_019:0095a21": "聖者猶起。復次彼起定能障聖性者。聖者",
    "T27n1545_019:0095a22": "不起。若不爾者。聖者猶起。問何故聖者不",
    "T27n1545_019:0095a23": "起無有愛耶。答彼是斷見所長養故。次斷",
    "T27n1545_019:0095a24": "見後現在前故。一切聖者斷見已斷故彼不",
    "T27n1545_019:0095a25": "起。問何故聖者不起諸慢類耶。答彼是身",
    "T27n1545_019:0095a26": "見所長養故。次身見後現在前故。一切聖者",
    "T27n1545_019:0095a27": "身見已斷故彼不起。問何故聖者不起極瞋",
    "T27n1545_019:0095a28": "纏耶。答彼是邪見所長養故。次邪見後現",
    "T27n1545_019:0095a29": "在前故。一切聖者邪見已斷故彼不起。問",
    "T27n1545_019:0095b01": "若爾識身論說當云何通。如說。頗有不善",
    "T27n1545_019:0095b02": "法。唯以不善為因耶。答有。乃至廣說。答彼",
    "T27n1545_019:0095b03": "依未斷因說故不相違。謂彼初起不善思",
    "T27n1545_019:0095b04": "有二種因。一已斷。二未斷。彼論但依未斷",
    "T27n1545_019:0095b05": "因說。復次彼依不善因說故不相違。謂彼",
    "T27n1545_019:0095b06": "初起不善思有二種因。一不善。二無記。彼",
    "T27n1545_019:0095b07": "論但依不善因說。復次彼依自部因說故",
    "T27n1545_019:0095b08": "不相違。謂彼初起不善思有二種因。一自",
    "T27n1545_019:0095b09": "部。二他部。彼論但依自部因說。復次彼依",
    "T27n1545_019:0095b10": "非遍行因說故不相違。謂彼初起不善思",
    "T27n1545_019:0095b11": "有二種因。一遍行。二非遍行。彼論但依非",
    "T27n1545_019:0095b12": "遍行因說。復次彼依不共因說故不相違。",
    "T27n1545_019:0095b13": "謂彼初起不善思有二種因。一共。二不共。彼",
    "T27n1545_019:0095b14": "論但依不共因說。問聖者先未離欲染時。",
    "T27n1545_019:0095b15": "彼染污思亦以不善為因。何故彼論說後",
    "T27n1545_019:0095b16": "退時。答爾時彼思先不成就今得成就。先",
    "T27n1545_019:0095b17": "無縛今有縛。先死今生。是故偏說。問後",
    "T27n1545_019:0095b18": "起染污思亦以不善為因。何故彼論但說",
    "T27n1545_019:0095b19": "初起。答爾時彼得先斷今續。先無用今有用。",
    "T27n1545_019:0095b20": "先死今生。是故偏說。有作是說。一切染污",
    "T27n1545_019:0095b21": "法。不皆以見所斷法為因。問若爾。品類",
    "T27n1545_019:0095b22": "足論識身論說。當云何通。答彼總相說。若",
    "T27n1545_019:0095b23": "別說者。應作是言。有染污色。以見所斷法",
    "T27n1545_019:0095b24": "為因。非一切染污色。乃至有染污識。以見",
    "T27n1545_019:0095b25": "所斷法為因。非一切染污識。評曰。彼不應",
    "T27n1545_019:0095b26": "作是說。以彼論說一切染污法皆以見所",
    "T27n1545_019:0095b27": "斷法為因故。一切不善法皆以無記為因",
    "T27n1545_019:0095b28": "故。諸餘染污苦諦等皆以有身見為因故。",
    "T27n1545_019:0095b29": "不善六識皆以不善無記為因故。前說為",
    "T27n1545_019:0095c01": "善。尊者設摩達多分別染法有異。彼作是",
    "T27n1545_019:0095c02": "說。有見苦所斷法。唯以見苦所斷為因。有",
    "T27n1545_019:0095c03": "見苦所斷法唯以見集所斷為因。無二為",
    "T27n1545_019:0095c04": "因。見集所斷法亦爾。實無是處分別故說。假",
    "T27n1545_019:0095c05": "使聖者現觀苦已未現觀集。從聖道起見",
    "T27n1545_019:0095c06": "集所斷法唯以見集所斷為因者。得起現",
    "T27n1545_019:0095c07": "前見集所斷法以見苦所斷為因者。不起",
    "T27n1545_019:0095c08": "現前。因已斷故。有見滅所斷法唯以見滅",
    "T27n1545_019:0095c09": "所斷為因。有見滅所斷法唯以見苦所斷",
    "T27n1545_019:0095c10": "為因。有見滅所斷法唯以見集所斷為因。",
    "T27n1545_019:0095c11": "有見滅所斷法唯以見苦集所斷為因。無",
    "T27n1545_019:0095c12": "三為因。見道所斷修所斷染污法亦爾。實無",
    "T27n1545_019:0095c13": "是處分別故說。假使聖者現觀滅已未現",
    "T27n1545_019:0095c14": "觀道。從聖道起見道所斷法唯以見道所",
    "T27n1545_019:0095c15": "斷為因者。得起現前。見道所斷法唯以見",
    "T27n1545_019:0095c16": "苦集所斷為因者。不起現前。因已斷故。",
    "T27n1545_019:0095c17": "如是聖者於修道中。修所斷染污法唯以修",
    "T27n1545_019:0095c18": "所斷為因者。得起現前。修所斷染污法。",
    "T27n1545_019:0095c19": "唯以見苦集所斷為因者。不起現前因已",
    "T27n1545_019:0095c20": "斷故。然諸聖者離欲染時欲界修所斷染污",
    "T27n1545_019:0095c21": "法。若唯以修所斷為因。若唯以見苦集所",
    "T27n1545_019:0095c22": "斷為因。合為一聚九品漸斷。彼後退時欲",
    "T27n1545_019:0095c23": "界修所斷染污法。唯以修所斷為因者還成",
    "T27n1545_019:0095c24": "就唯以見所斷為因者不成就。因已斷故。",
    "T27n1545_019:0095c25": "又於爾時唯以修所斷為因。修所斷染污",
    "T27n1545_019:0095c26": "法中未來者還成就。過去者不成就。彼後",
    "T27n1545_019:0095c27": "無容起現前故。評曰。彼不應作是說。",
    "T27n1545_019:0095c28": "云何同一對治所斷煩惱。彼後退時有還成",
    "T27n1545_019:0095c29": "就有不成就。又不能通品類足論識身論",
    "T27n1545_019:0096a01": "說。是故如前所說為善。",
    "T27n1545_019:0096a02": "問愛於諸界諸地諸部皆等隔絕。何故遍行",
    "T27n1545_019:0096a03": "隨眠能於他部隨增非他界地。答遍行隨眠",
    "T27n1545_019:0096a04": "於他部法。有等流果或異熟果故能隨增。",
    "T27n1545_019:0096a05": "於他界地無等流果及異熟果故不隨增。",
    "T27n1545_019:0096a06": "復次自地他部麁細相似故能隨增。上地細故",
    "T27n1545_019:0096a07": "不能隨增。問遍行異熟與不遍行異熟展",
    "T27n1545_019:0096a08": "轉為因不。有作是說。遍行異熟與不遍行",
    "T27n1545_019:0096a09": "異熟為因。不遍行異熟不皆與遍行異熟",
    "T27n1545_019:0096a10": "為因。如遍行隨眠與不遍行隨眠為因。",
    "T27n1545_019:0096a11": "他部不遍行隨眠不能與遍行隨眠為因",
    "T27n1545_019:0096a12": "異熟亦爾。評曰。彼不應作是說。隨眠法異。",
    "T27n1545_019:0096a13": "異熟法異。隨眠有五部異熟唯修所斷故。",
    "T27n1545_019:0096a14": "應作是說。遍行異熟與遍行異熟為因。亦",
    "T27n1545_019:0096a15": "與不遍行異熟為因。不遍行異熟與不遍",
    "T27n1545_019:0096a16": "行異熟為因。亦與遍行異熟為因。同地同",
    "T27n1545_019:0096a17": "部性類等故。",
    "T27n1545_019:0096a18": "問遍行因以何為自性。答一切過去現在遍",
    "T27n1545_019:0096a19": "行隨眠。及彼相應俱有諸法。已說自性。所以",
    "T27n1545_019:0096a20": "今當說。問何故名遍行因。遍行是何義。答",
    "T27n1545_019:0096a21": "遍為因義是遍行義。復次能遍緣義是遍行",
    "T27n1545_019:0096a22": "義。復次遍隨增義是遍行義。此遍行因唯通",
    "T27n1545_019:0096a23": "過去現在二世有等流果。",
    "T27n1545_019:0096a24": "云何異熟因。乃至廣說。問何故作此論。答",
    "T27n1545_019:0096a25": "為止他宗顯正理故。謂或有執離思無",
    "T27n1545_019:0096a26": "異熟因。離受無異熟果。如譬喻者。為止彼",
    "T27n1545_019:0096a27": "執顯異熟因及異熟果俱通五蘊。或復有",
    "T27n1545_019:0096a28": "執。唯心心所有異熟因及異熟果。如大眾部。",
    "T27n1545_019:0096a29": "為止彼執顯此因果。亦通諸色不相應行。",
    "T27n1545_019:0096b01": "或復有執。唯心心所及諸色法。有異熟因及",
    "T27n1545_019:0096b02": "異熟果為止彼執顯此亦通不相應行。或",
    "T27n1545_019:0096b03": "復有執。諸異熟因要捨自體其果方熟。彼作",
    "T27n1545_019:0096b04": "是說。諸異熟因要入過去方與其果。過去",
    "T27n1545_019:0096b05": "已滅故無自體。為止彼執顯異熟因至",
    "T27n1545_019:0096b06": "果熟位猶有實體。或復有執。諸異熟因果",
    "T27n1545_019:0096b07": "若未熟其體恒有。彼果熟已其體便壞。如",
    "T27n1545_019:0096b08": "飲光部彼作是說。猶如種子芽若未生其",
    "T27n1545_019:0096b09": "體恒有芽生便壞。諸異熟因亦復如是。為",
    "T27n1545_019:0096b10": "止彼執顯異熟因。果雖已熟其體猶有。或",
    "T27n1545_019:0096b11": "復有執。所造善惡無苦樂果如諸外道。為",
    "T27n1545_019:0096b12": "止彼執顯善惡業有苦樂果。故作斯論。云",
    "T27n1545_019:0096b13": "何異熟因。答諸心心所法。受異熟色心心",
    "T27n1545_019:0096b14": "所法心不相應行。此心心所法與彼異熟",
    "T27n1545_019:0096b15": "為異熟因。此中諸心心所法者。謂一切不善",
    "T27n1545_019:0096b16": "善有漏心心所法。此言亦攝彼隨轉色。不",
    "T27n1545_019:0096b17": "相應行與心心所同一果故。異熟色者。謂",
    "T27n1545_019:0096b18": "色蘊。即眼等五根色香味觸。心者。謂識蘊。",
    "T27n1545_019:0096b19": "即眼等六識。心所法者。謂三蘊。即受想思",
    "T27n1545_019:0096b20": "等。心不相應行者。謂行蘊。即命根眾同分",
    "T27n1545_019:0096b21": "等。此顯異熟因及異熟果俱通五蘊。",
    "T27n1545_019:0096b22": "復次諸身語業。受異熟色心心所法心不相",
    "T27n1545_019:0096b23": "應行。此身語業與彼異熟為異熟因。問",
    "T27n1545_019:0096b24": "隨心轉身語業心一果故。如前已說。此中復",
    "T27n1545_019:0096b25": "言身語業者。說何法耶。答善不善表及依",
    "T27n1545_019:0096b26": "表業所生無表不隨心轉身語二業。此定能",
    "T27n1545_019:0096b27": "招異熟果故。有說。此中說身語表及此剎",
    "T27n1545_019:0096b28": "那所生無表同一果故。彼說非理。身語表業",
    "T27n1545_019:0096b29": "與彼俱生。身語無表非同一果。彼不互為",
    "T27n1545_019:0096c01": "俱有因故。有說。表業與依表生身語無表",
    "T27n1545_019:0096c02": "雖非一果。而定俱時受異熟果一心起故。",
    "T27n1545_019:0096c03": "彼說非理。展轉相望非俱有因。如何定說同",
    "T27n1545_019:0096c04": "一剎那受異熟果。然表無表展轉不為俱有",
    "T27n1545_019:0096c05": "因故異熟果別。於表業中七支等異。一一",
    "T27n1545_019:0096c06": "各別招異熟果。一一支等有多極微。一一極",
    "T27n1545_019:0096c07": "微有三世別。於一一世有多剎那。一一剎",
    "T27n1545_019:0096c08": "那異熟果別非俱有因故。無表業亦爾。前隨",
    "T27n1545_019:0096c09": "心轉七支無表能展轉為俱有因故同異熟",
    "T27n1545_019:0096c10": "果。此中所說表無表業。則亦攝彼隨轉生",
    "T27n1545_019:0096c11": "等同一果故所受異熟如前應知。",
    "T27n1545_019:0096c12": "復次諸心不相應行受異熟色心心所法心",
    "T27n1545_019:0096c13": "不相應行。此心不相應行與彼異熟為異熟",
    "T27n1545_019:0096c14": "因。是謂異熟因。問諸心心所表無表業隨轉",
    "T27n1545_019:0096c15": "生等。如前已說。同一果故。今復說何不相應",
    "T27n1545_019:0096c16": "行。答今說無想定滅盡定一切不善善有漏",
    "T27n1545_019:0096c17": "得及彼隨轉生等諸相。前未說故。問無想",
    "T27n1545_019:0096c18": "定受何異熟果耶。有說。無想定受無想及",
    "T27n1545_019:0096c19": "色異熟果。彼命根眾同分異熟。是第四靜",
    "T27n1545_019:0096c20": "慮有心業果。彼餘蘊異熟是共果。有說無",
    "T27n1545_019:0096c21": "想定受無想及色異熟果。彼命根異熟是第",
    "T27n1545_019:0096c22": "四靜慮有心業果。彼餘蘊異熟是共果。有",
    "T27n1545_019:0096c23": "說。無想定受無想及色異熟果。彼餘蘊異",
    "T27n1545_019:0096c24": "熟是共果。有說。無想定唯受無想異熟果",
    "T27n1545_019:0096c25": "彼餘蘊異熟是共果。問若命根亦是非業異",
    "T27n1545_019:0096c26": "熟果者。品類足論當云何通。如說。一法",
    "T27n1545_019:0096c27": "是業異熟而非業謂命根。答一切命根唯",
    "T27n1545_019:0096c28": "是異熟。一切異熟由業故顯。依此密意",
    "T27n1545_019:0096c29": "故作是言。而實命根亦非業感。復次彼論",
    "T27n1545_019:0097a01": "依世俗說不依勝義。謂諸世間見短壽者",
    "T27n1545_019:0097a02": "即言。是人作短壽業。見長壽者即言。是人",
    "T27n1545_019:0097a03": "作長壽業。有說。無想天處無心時亦受第",
    "T27n1545_019:0097a04": "四靜慮有心業果。有心時亦受無想定果。問",
    "T27n1545_019:0097a05": "若無心時亦受有心果。有心時亦受無心果",
    "T27n1545_019:0097a06": "者。云何因果不顛倒耶。答如有色業亦受",
    "T27n1545_019:0097a07": "無色果。無色業亦受有色果。而無因果顛倒",
    "T27n1545_019:0097a08": "過失。此亦如是。尊者設摩達多說曰。無想定",
    "T27n1545_019:0097a09": "受無想及眾同分異熟果。彼命根及色異熟。",
    "T27n1545_019:0097a10": "是第四靜慮有心業果。彼心心所及餘心不",
    "T27n1545_019:0097a11": "相應行。皆非異熟。評曰。彼不應作是說。異",
    "T27n1545_019:0097a12": "熟眾同分是業果故。彼心心所及餘心不相",
    "T27n1545_019:0097a13": "應行亦有是異熟者。故尊者佛陀提婆說曰。",
    "T27n1545_019:0097a14": "無想定受無想異熟果。彼命根眾同分。是第",
    "T27n1545_019:0097a15": "四靜慮有心業果。彼餘蘊異熟是共果。評曰。",
    "T27n1545_019:0097a16": "彼不應作是說。眼等五根是業果故。應作",
    "T27n1545_019:0097a17": "是說。無想異熟唯是無想定果。彼命根眾",
    "T27n1545_019:0097a18": "同分及五色根異熟。唯是第四靜慮有心業",
    "T27n1545_019:0097a19": "果。彼餘蘊異熟是共果。問滅盡定受何異",
    "T27n1545_019:0097a20": "熟果耶。答受非想非非想處四蘊異熟果。",
    "T27n1545_019:0097a21": "除命根眾同分。彼唯是業果故。問諸得受",
    "T27n1545_019:0097a22": "何異熟果耶。答諸得受色心心所法心不相",
    "T27n1545_019:0097a23": "應行異熟果。色者謂色香味觸。非五色根。",
    "T27n1545_019:0097a24": "彼業果故。心心所法者謂苦受樂受不苦不",
    "T27n1545_019:0097a25": "樂受。及彼相應法心不相應行者。謂諸得生",
    "T27n1545_019:0097a26": "老住無常。尊者僧伽筏蘇說曰。得亦能受",
    "T27n1545_019:0097a27": "眼等五根及命根眾同分異熟果。彼作是說。",
    "T27n1545_019:0097a28": "雖一一得無力能引眾同分等眾得聚集",
    "T27n1545_019:0097a29": "則能引彼然彼唯感愚鈍之身。如蚯蚓等",
    "T27n1545_019:0097b01": "得所感色九處除聲。心心所法通三受聚",
    "T27n1545_019:0097b02": "不相應行。謂眾同分命根諸得生住異滅。",
    "T27n1545_019:0097b03": "評曰。彼不應作是說。諸得相望非俱有因。",
    "T27n1545_019:0097b04": "設集俱胝復何所益。非一果故不能共引",
    "T27n1545_019:0097b05": "眾同分等。尊者妙音作如是說。得不能",
    "T27n1545_019:0097b06": "引眾同分等。諸業引得眾同分等時於眼",
    "T27n1545_019:0097b07": "等根處。但能感得色香味觸。評曰。彼不應",
    "T27n1545_019:0097b08": "作是說。勿無色界得無異熟果故。是以應",
    "T27n1545_019:0097b09": "知初說為善。",
    "T27n1545_019:0097b10": "問品類足說。云何異熟因。謂一切不善善有",
    "T27n1545_019:0097b11": "漏法。與此論所說異熟因。有何差別。答此",
    "T27n1545_019:0097b12": "不了義彼是了義。此有餘意彼無餘意。此",
    "T27n1545_019:0097b13": "有餘因彼無餘因。此依世俗彼依勝義。此",
    "T27n1545_019:0097b14": "有影顯彼無影顯。復次此說已生異熟因。",
    "T27n1545_019:0097b15": "彼說已生未生異熟因。此說與果異熟因。",
    "T27n1545_019:0097b16": "彼說與果未與果異熟因。復次此說新業果。",
    "T27n1545_019:0097b17": "彼說新舊業果。復次此說過去異熟因。彼",
    "T27n1545_019:0097b18": "說三世異熟因。復次此說正與果異熟因。",
    "T27n1545_019:0097b19": "彼說已正當與果異熟因。是謂此說彼說",
    "T27n1545_019:0097b20": "差別。問何故此中但說正與果異熟因耶。",
    "T27n1545_019:0097b21": "答正與果者其相顯故。復次彼果現前施設",
    "T27n1545_019:0097b22": "五趣諸有情故。復次爾時此因用究竟故以",
    "T27n1545_019:0097b23": "正與果。顯示當與已與果因。於義便故。此",
    "T27n1545_019:0097b24": "中但說正與果因。",
    "T27n1545_019:0097b25": "復次欲界中有四蘊異熟因得一果。謂善不",
    "T27n1545_019:0097b26": "善心心所法及彼生等。有二蘊異熟因得一",
    "T27n1545_019:0097b27": "果。謂善不善身業語業及彼生等。有一蘊異",
    "T27n1545_019:0097b28": "熟因得一果。謂得及彼生等。色界中有五蘊",
    "T27n1545_019:0097b29": "異熟因得一果。謂有隨轉色心心所法及彼",
    "T27n1545_019:0097c01": "生等。有四蘊異熟因得一果。謂無隨轉色",
    "T27n1545_019:0097c02": "善心心所法及彼生等。有二蘊異熟因得一",
    "T27n1545_019:0097c03": "果。謂善身語表及彼生等。有一蘊異熟因",
    "T27n1545_019:0097c04": "得一果。謂得無想定及彼生等。無色界中",
    "T27n1545_019:0097c05": "有四蘊異熟因得一果。謂善心心所法及彼",
    "T27n1545_019:0097c06": "生等。有一蘊異熟因得一果。謂得滅盡定",
    "T27n1545_019:0097c07": "及彼生等。復次有業唯受一處異熟。謂得",
    "T27n1545_019:0097c08": "命根眾同分業。彼業唯受法處異熟。有業",
    "T27n1545_019:0097c09": "唯受二處異熟。謂得意處業。彼業唯受意",
    "T27n1545_019:0097c10": "處法處異熟。得觸處業亦受二處異熟。謂",
    "T27n1545_019:0097c11": "觸處法處。得身處業受三處異熟。謂身處",
    "T27n1545_019:0097c12": "觸處法處。得色香味處業亦爾。各受自處",
    "T27n1545_019:0097c13": "觸處法處異熟。得眼處業受四處異熟。謂",
    "T27n1545_019:0097c14": "眼處身處觸處法處。得耳鼻舌處業亦爾",
    "T27n1545_019:0097c15": "謂各受自處身處觸處法處異熟。有餘師說。",
    "T27n1545_019:0097c16": "一切大種皆生色聲。欲界諸色不離香味。",
    "T27n1545_019:0097c17": "彼作是說。得眼處業受七處異熟。謂眼處",
    "T27n1545_019:0097c18": "身處及色香味觸法處異熟。得耳鼻舌處業",
    "T27n1545_019:0097c19": "亦爾。謂各受自處身處及色香味觸法處異",
    "T27n1545_019:0097c20": "熟。得身處業受六處異熟。謂身處及色香",
    "T27n1545_019:0097c21": "味觸法處異熟。得色處業受五處異熟。謂",
    "T27n1545_019:0097c22": "色香味觸法處異熟。得香味觸處業亦爾。",
    "T27n1545_019:0097c23": "謂各受色香味觸法處異熟。如是所說是定",
    "T27n1545_019:0097c24": "得者。不定得者其數不定。然有業能受八",
    "T27n1545_019:0097c25": "處異熟。有業能受九處異熟。有業能受",
    "T27n1545_019:0097c26": "十處異熟。有業能受十一處異熟。皆除聲",
    "T27n1545_019:0097c27": "處。問何故有業能受多處異熟。有業能受",
    "T27n1545_019:0097c28": "少處異熟耶。答若業有種種功能得種種",
    "T27n1545_019:0097c29": "果者。受多處異熟。若業無種種功能不得",
    "T27n1545_019:0098a01": "種種果者。受少處異熟。如外種子有種種",
    "T27n1545_019:0098a02": "功能得種種果者。如稻苷蔗葡萄藕等。",
    "T27n1545_019:0098a03": "無種種功能不得種種果者。如素酌迦多",
    "T27n1545_019:0098a04": "羅子等。謂澤中有草名素酌迦。一種一莖而",
    "T27n1545_019:0098a05": "高數尺。上有少葉其形如蓋。有多羅樹高",
    "T27n1545_019:0098a06": "逾百肘。上亦少葉其形如蓋。質幹雖長菓",
    "T27n1545_019:0098a07": "實甚少。業亦如是。然一世業得三世果。無",
    "T27n1545_019:0098a08": "三世業得一世果。一剎那業得多剎那果。",
    "T27n1545_019:0098a09": "無多剎那業得一剎那果。業善不善果無記",
    "T27n1545_019:0098a10": "故。如所生果不減因故。",
    "T27n1545_019:0098a11": "問諸造業者為先造引眾同分業。為先造滿",
    "T27n1545_019:0098a12": "眾同分業耶。有作是說。先造引業後造滿",
    "T27n1545_019:0098a13": "業。若先不引後無所滿。猶如畫師先作摸",
    "T27n1545_019:0098a14": "位後填眾彩。此亦如是。有餘師說。先造滿",
    "T27n1545_019:0098a15": "業後造引業。如菩薩先於三無數劫造滿",
    "T27n1545_019:0098a16": "業已。後於百大劫中方造引業。如是說者。",
    "T27n1545_019:0098a17": "此則不定。或有先造引業後造滿業。或有",
    "T27n1545_019:0098a18": "先造滿業後造引業。隨造業者意樂起",
    "T27n1545_019:0098a19": "故。",
    "T27n1545_019:0098a20": "復次有三種受異熟業。一順現法受業。二順",
    "T27n1545_019:0098a21": "次生受業。三順後次受業。順現法受業者。若",
    "T27n1545_019:0098a22": "業此生造作增長。即於此生受異熟果。非",
    "T27n1545_019:0098a23": "於餘生。順次生受業者。若業此生造作增長。",
    "T27n1545_019:0098a24": "於次後生受異熟果。非於餘生。順後次受",
    "T27n1545_019:0098a25": "業者。若業此生造作增長。於第三生或第四",
    "T27n1545_019:0098a26": "生以後。如次受異熟果。然異熟聲說多種",
    "T27n1545_019:0098a27": "義。有處等流說名異熟。如說愛是受支",
    "T27n1545_019:0098a28": "異熟。有處長養說名異熟如說飲食及諸",
    "T27n1545_019:0098a29": "醫藥得樂異熟有處夢事說名異熟如說",
    "T27n1545_019:0098b01": "夢見如是如是種類異熟。有處豐儉說名",
    "T27n1545_019:0098b02": "異熟。如說。星宿在此路行。當有如是豐儉",
    "T27n1545_019:0098b03": "異熟。有處梵王說名異熟。如說大仙我且",
    "T27n1545_019:0098b04": "未去觀此光明有何異熟。有處異熟說名",
    "T27n1545_019:0098b05": "異熟。如此中說色等異熟果名為異熟。熟",
    "T27n1545_019:0098b06": "有二種。一者同類。二者異類。同類熟者。即",
    "T27n1545_019:0098b07": "等流果。謂善生善。不善生不善。無記生無",
    "T27n1545_019:0098b08": "記。異類熟者。即異熟果。謂善不善生無記",
    "T27n1545_019:0098b09": "果。此無記果從善不善異類因生故名異",
    "T27n1545_019:0098b10": "熟。問若異類而熟名異熟果者。何故惡趣",
    "T27n1545_019:0098b11": "名非熟耶。答彼亦異熟。然下賤故說名非",
    "T27n1545_019:0098b12": "熟。如有下賤村城等物名非村等。復次過",
    "T27n1545_019:0098b13": "熟故名非熟。如拙陶師燒諸瓦器。多費",
    "T27n1545_019:0098b14": "薪草器皆燋融。不任貿用亦名非熟。惡趣",
    "T27n1545_019:0098b15": "亦爾。苦果太過故名非熟。復次於彼無善異",
    "T27n1545_019:0098b16": "熟故名非熟。問傍生鬼趣亦受善果。如何",
    "T27n1545_019:0098b17": "惡趣皆名非熟。答彼善果少故亦名無。如",
    "T27n1545_019:0098b18": "少水河亦名無水。復次彼趣雖有善果。",
    "T27n1545_019:0098b19": "而不能修餘勝善法。故名非熟。譬如農",
    "T27n1545_019:0098b20": "夫收穫鮮少亦名非熟。而實惡趣有異熟",
    "T27n1545_019:0098b21": "果。",
    "T27n1545_019:0098b22": "問何故不善善有漏法有異熟果。無記無漏",
    "T27n1545_019:0098b23": "法無異熟果耶。答自性眾緣有具有闕三",
    "T27n1545_019:0098b24": "種不同。如外種故。如堅實種置良田中。以",
    "T27n1545_019:0098b25": "水溉灌覆之糞壤。因緣力具即便生芽。如",
    "T27n1545_019:0098b26": "是不善善有漏法自性堅實。置有田中溉",
    "T27n1545_019:0098b27": "之愛水覆以餘結。因緣力具便生有芽。如",
    "T27n1545_019:0098b28": "堅實種置於倉中。水糞緣闕不能生芽。如",
    "T27n1545_019:0098b29": "是無漏善有為法體雖堅實。而闕愛水餘結",
    "T27n1545_019:0098c01": "潤覆有芽不生。如朽敗種雖置良田以水",
    "T27n1545_019:0098c02": "溉灌覆之糞壤。而因力闕不能生芽。如是",
    "T27n1545_019:0098c03": "無記諸有為法。雖以愛水餘結潤覆。而體羸",
    "T27n1545_019:0098c04": "劣有芽不生。問復何緣故諸無漏法無異熟",
    "T27n1545_019:0098c05": "果。答非田非器。乃至廣說。復次若法能令",
    "T27n1545_019:0098c06": "諸有諸趣生老病死恒相續者有異熟果。無",
    "T27n1545_019:0098c07": "漏能令諸有諸趣生老病死究竟斷故無異",
    "T27n1545_019:0098c08": "熟果。復次若法能令諸有諸趣漸增長者有",
    "T27n1545_019:0098c09": "異熟果。無漏能令諸有諸趣漸損減故無異",
    "T27n1545_019:0098c10": "熟果。復次若法是苦諸有世間生老病死趣",
    "T27n1545_019:0098c11": "集行者有異熟果。無漏是苦諸有世間生老",
    "T27n1545_019:0098c12": "病死趣滅行故無異熟果。復次若法是身見",
    "T27n1545_019:0098c13": "事是顛倒事。是貪愛事是隨眠事。有垢有",
    "T27n1545_019:0098c14": "毒有穢有濁。墮苦集諦墮三有者有異",
    "T27n1545_019:0098c15": "熟果。諸無漏法不同彼故無異熟果。復次",
    "T27n1545_019:0098c16": "若無漏法有異熟者。則為勝因得下劣果。",
    "T27n1545_019:0098c17": "因是無漏善有為法。果是有漏無記法故。",
    "T27n1545_019:0098c18": "復次若無漏法有異熟者。則為聖道令有",
    "T27n1545_019:0098c19": "相續。聖道續有與理相違。復次若無漏法",
    "T27n1545_019:0098c20": "有異熟者。何處當受。若在欲界則不應",
    "T27n1545_019:0098c21": "理。無漏法非欲界繫故。如色無色界業。",
    "T27n1545_019:0098c22": "若在色界亦不應理。無漏法非色界繫故。",
    "T27n1545_019:0098c23": "如欲無色界業。若在無色界亦不應理。",
    "T27n1545_019:0098c24": "無漏法非無色界繫故。如欲色界業。若在",
    "T27n1545_019:0098c25": "三界外亦不應理。以三界外無別處故。",
    "T27n1545_019:0098c26": "復次無漏聖道對治異熟及異熟因。若復能",
    "T27n1545_019:0098c27": "感異熟果者。復須對治對治此者。是無",
    "T27n1545_019:0098c28": "漏故。復感異熟為對治彼復修聖道。即",
    "T27n1545_019:0098c29": "彼聖道復感異熟。如是展轉便為無窮。",
    "T27n1545_019:0099a01": "是則應無解脫出離勿有此過。故無漏法",
    "T27n1545_019:0099a02": "無異熟果。復次若無漏法感異熟者。則",
    "T27n1545_019:0099a03": "應畢竟不得涅槃。聖者不應精勤修習。是",
    "T27n1545_019:0099a04": "招生死輪轉法故。由此無漏無異熟果。問",
    "T27n1545_019:0099a05": "復何緣故諸無記法無異熟果。答非田非",
    "T27n1545_019:0099a06": "器。乃至廣說。復次若無記法有異熟果。此",
    "T27n1545_019:0099a07": "異熟果為是無記為善不善。若是無記。何",
    "T27n1545_019:0099a08": "故名異熟非異類熟故。若善不善亦非異",
    "T27n1545_019:0099a09": "熟。以異熟果是無記故。復次若無記法",
    "T27n1545_019:0099a10": "有異熟者。此異熟果是無記故應有異熟。",
    "T27n1545_019:0099a11": "即彼異熟復應能感餘異熟果。如是展轉",
    "T27n1545_019:0099a12": "便為無窮。是則應無解脫出離。勿有此",
    "T27n1545_019:0099a13": "過故無記法無異熟果。由如是等種種因",
    "T27n1545_019:0099a14": "緣。唯諸不善善有漏法。是異熟因。",
    "T27n1545_019:0099a15": "說一切有部發智大毘婆沙論卷第十九"
}