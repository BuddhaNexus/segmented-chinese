{
    "T08n0241_001:0778b19": "金剛頂瑜伽理趣般若經",
    "T08n0241_001:0778b21": "唐南天竺三藏金剛智依梵本於中天譯",
    "T08n0241_001:0778b22": "如是我聞：一時薄伽梵妙善成就如來金剛",
    "T08n0241_001:0778b23": "住持平等性智、種種希有殊勝功德，已能善",
    "T08n0241_001:0778b24": "護一切如來無上法王灌頂寶冠，過三界；已",
    "T08n0241_001:0778b25": "能善得一切如來遍金剛智，摩訶瑜伽自在無",
    "T08n0241_001:0778b26": "礙，決定清淨一切如來妙法智；已善圓證",
    "T08n0241_001:0778b27": "一切如來畢竟空寂平等性印，所作事業皆得",
    "T08n0241_001:0778b28": "善巧成辦，餘一切有情種種希願，隨其無罪",
    "T08n0241_001:0778b29": "皆能滿足；已善安住三世平等，常無斷盡廣",
    "T08n0241_001:0778c01": "大周遍身語心性，猶若金剛等諸如來無動無",
    "T08n0241_001:0778c02": "壞。是薄伽梵住欲界頂他化自在天王宮中，",
    "T08n0241_001:0778c03": "一切如來常所遊處，咸共稱美大寶藏殿。其",
    "T08n0241_001:0778c04": "殿無價摩尼所成，種種珍奇間雜嚴飾，眾生",
    "T08n0241_001:0778c05": "交映放大光明，寶鐸金鈴處處懸列，微風吹",
    "T08n0241_001:0778c06": "動出和雅音，綺蓋繒幡花幢綵拂，寶珠瓔",
    "T08n0241_001:0778c07": "珞半滿月等，種種雜飾而用莊嚴，賢聖天",
    "T08n0241_001:0778c08": "仙之所愛樂。與八十億大菩薩俱，一切皆",
    "T08n0241_001:0778c09": "具陀羅尼門、三摩地門、無礙妙辯，如是等類",
    "T08n0241_001:0778c10": "無量功德，設經多劫讚不能盡。其名曰：金",
    "T08n0241_001:0778c11": "剛手菩薩摩訶薩、觀自在菩薩摩訶薩、虛空",
    "T08n0241_001:0778c12": "庫菩薩摩訶薩、金剛拳菩薩摩訶薩、文殊師",
    "T08n0241_001:0778c13": "利菩薩摩訶薩、發心即轉法輪菩薩摩訶薩、",
    "T08n0241_001:0778c14": "虛空藏菩薩摩訶薩、降伏一切魔怨菩薩摩",
    "T08n0241_001:0778c15": "訶薩。如是上首，有八十億大菩薩眾前後圍",
    "T08n0241_001:0778c16": "遶。宣說正法，初中後善，文義巧妙，純一圓滿",
    "T08n0241_001:0778c17": "清白梵行。",
    "T08n0241_001:0778c18": "爾時世尊，為諸菩薩說一切法自性清淨般",
    "T08n0241_001:0778c19": "若波羅蜜多理趣法門。此門即是菩薩句義。",
    "T08n0241_001:0778c20": "云何名為菩薩句義？所謂：「極妙清淨句義是",
    "T08n0241_001:0778c21": "菩薩句義；諸見永寂清淨句義是菩薩句",
    "T08n0241_001:0778c22": "義；微妙適悅清淨句義是菩薩句義；渴愛",
    "T08n0241_001:0778c23": "永息清淨句義是菩薩句義；胎藏超越清淨",
    "T08n0241_001:0778c24": "句義是菩薩句義；眾德莊嚴清淨句義是菩",
    "T08n0241_001:0778c25": "薩句義；意極適悅清淨句義是菩薩句義；",
    "T08n0241_001:0778c26": "意清淨句義是菩薩句義；色清淨句義是菩",
    "T08n0241_001:0778c27": "薩句義；聲清淨句義是菩薩句義；香清淨",
    "T08n0241_001:0778c28": "句義是菩薩句義；味清淨句義是菩薩句",
    "T08n0241_001:0778c29": "義；觸清淨句義是菩薩句義。何以故？乃至",
    "T08n0241_001:0779a01": "一切法自性清淨故。一切法自性清淨，即般",
    "T08n0241_001:0779a02": "若波羅蜜多最勝清淨。」佛說如是菩薩句義",
    "T08n0241_001:0779a03": "般若理趣清淨法已，告金剛手菩薩等言：",
    "T08n0241_001:0779a04": "「金剛手菩薩！若有得聞此一切法自性清淨般",
    "T08n0241_001:0779a05": "若波羅蜜多理趣法門，一經於耳，所有煩",
    "T08n0241_001:0779a06": "惱障業極重諸罪皆自消滅，乃至菩提，不生",
    "T08n0241_001:0779a07": "惡道。若能日日受持讀誦正念思惟，即於",
    "T08n0241_001:0779a08": "此生定得一切法平等性金剛三摩地。經十",
    "T08n0241_001:0779a09": "六大菩薩生，定得如來執金剛性，疾證無上",
    "T08n0241_001:0779a10": "正等菩提。」即說密語：",
    "T08n0241_001:0779a11": "「吽」",
    "T08n0241_001:0779a12": "爾時世尊，復依毘盧遮那如來之相，為諸菩",
    "T08n0241_001:0779a13": "薩說一切如來寂靜法性般若波羅蜜多甚",
    "T08n0241_001:0779a14": "深理趣現等覺門。所謂：「金剛平等成正覺，大",
    "T08n0241_001:0779a15": "菩提堅固性如金剛故；義平等成正覺，大",
    "T08n0241_001:0779a16": "菩提一義性故；法平等成正覺，大菩提自",
    "T08n0241_001:0779a17": "性清淨故；一切業平等成正覺，大菩提離一",
    "T08n0241_001:0779a18": "切分別故。」佛說如是法性門已，告金剛手菩",
    "T08n0241_001:0779a19": "薩言：「金剛手！若有得聞此四種寂靜性成正",
    "T08n0241_001:0779a20": "覺般若波羅蜜多理趣現等覺門，信解受持",
    "T08n0241_001:0779a21": "讀誦正念思惟，則能超越一切惡道，疾證",
    "T08n0241_001:0779a22": "無上正等菩提。」復說密語：",
    "T08n0241_001:0779a23": "「闇(引)」",
    "T08n0241_001:0779a24": "爾時世尊，復依一切如來能調伏難調有情釋",
    "T08n0241_001:0779a25": "迦牟尼之相，為諸菩薩說一切法普勝平等",
    "T08n0241_001:0779a26": "般若波羅蜜多理趣法門。所謂：「貪無戲論性；",
    "T08n0241_001:0779a27": "瞋無戲論性；愛無戲論性。何以故？乃至一",
    "T08n0241_001:0779a28": "切無戲論性故。一切無戲論性，即般若波羅",
    "T08n0241_001:0779a29": "蜜多無戲論性。」佛說如是調伏眾惡般若理",
    "T08n0241_001:0779b01": "趣普勝法已，告金剛手菩薩等言：「金剛手！若",
    "T08n0241_001:0779b02": "有得聞一切法普勝平等般若波羅蜜多理趣",
    "T08n0241_001:0779b03": "法門，信解受持讀誦正念思惟，假使殺害三",
    "T08n0241_001:0779b04": "界一切有情，終不因斯墮於惡道。何以故？已",
    "T08n0241_001:0779b05": "受調伏心律儀故。常生善趣，修菩提行，疾證",
    "T08n0241_001:0779b06": "無上正等菩提。」復說密語：",
    "T08n0241_001:0779b07": "「吽」",
    "T08n0241_001:0779b08": "爾時世尊，復依一切如來自性清淨相，為諸",
    "T08n0241_001:0779b09": "菩薩說一切法平等性觀自在智印般若波",
    "T08n0241_001:0779b10": "羅蜜多理趣法門。所謂：「一切貪性清淨、瞋性",
    "T08n0241_001:0779b11": "清淨；一切貪性清淨故，一切垢性清淨、罪性",
    "T08n0241_001:0779b12": "清淨；一切垢性清淨、罪性清淨故，一切法性",
    "T08n0241_001:0779b13": "清淨、有情性清淨；一切法性清淨、有情性清",
    "T08n0241_001:0779b14": "淨故，一切智性清淨；一切智性清淨故，即般",
    "T08n0241_001:0779b15": "若波羅蜜多最勝清淨。」佛說如是平等智印",
    "T08n0241_001:0779b16": "般若理趣清淨法已，告金剛手菩薩等言：「金",
    "T08n0241_001:0779b17": "剛手！若有聞此一切法平等觀自在智印般若",
    "T08n0241_001:0779b18": "波羅蜜多理趣法門，信解受持讀誦正念思",
    "T08n0241_001:0779b19": "惟，雖在五欲塵中，不為客塵煩惱諸過所染，",
    "T08n0241_001:0779b20": "譬如蓮華雖在淤泥終不染著，乃至疾證無",
    "T08n0241_001:0779b21": "上正等菩提。」復說密語：",
    "T08n0241_001:0779b22": "「頡唎(二合、長聲)」",
    "T08n0241_001:0779b23": "爾時世尊，復依一切如來為三界之相，為諸",
    "T08n0241_001:0779b24": "菩薩說一切如來灌頂出現智藏般若波羅",
    "T08n0241_001:0779b25": "蜜多理趣法門。所謂：「灌頂施，令得一切三界",
    "T08n0241_001:0779b26": "法王位故；財寶施，令得一切所願滿足故；淨",
    "T08n0241_001:0779b27": "法施，令得一切法寶性故；飲食施，令得一切",
    "T08n0241_001:0779b28": "身口意獲安樂故。」佛說如是灌頂般若理趣",
    "T08n0241_001:0779b29": "智藏已，告金剛手菩薩等言：「若有得聞如是",
    "T08n0241_001:0779c01": "灌頂甚深理趣智藏法門，信解受持讀誦正",
    "T08n0241_001:0779c02": "念思惟，速能滿足菩薩行，疾證無上正等菩",
    "T08n0241_001:0779c03": "提。」復說密語：",
    "T08n0241_001:0779c04": "「怛[口*藍](二合)」",
    "T08n0241_001:0779c05": "爾時世尊，復依一切如來常住智印密藏相，",
    "T08n0241_001:0779c06": "為諸菩薩宣說一切如來金剛智印甚深般",
    "T08n0241_001:0779c07": "若波羅蜜多理趣法門。所謂：「執持一切如來",
    "T08n0241_001:0779c08": "金剛身印，得一切如來真實體性故；執持",
    "T08n0241_001:0779c09": "一切如來金剛語印，得一切門自在故；執持",
    "T08n0241_001:0779c10": "一切如來金剛心印，得一切三摩地具足故；",
    "T08n0241_001:0779c11": "執金剛持一切如來金剛智印，得最上身語",
    "T08n0241_001:0779c12": "心如金剛故。」佛說如是智印法已，告金剛手",
    "T08n0241_001:0779c13": "等言：「金剛手！若有得聞此一切如來金剛智",
    "T08n0241_001:0779c14": "甚深般若波羅蜜多理趣法門，信解受持讀誦",
    "T08n0241_001:0779c15": "正念思惟，即得成就最上金剛智印，於一切",
    "T08n0241_001:0779c16": "智及眾事業皆得圓滿，身語心性猶若金剛",
    "T08n0241_001:0779c17": "不可破壞，疾證無上正等菩提。」復說密語：",
    "T08n0241_001:0779c18": "「惡」",
    "T08n0241_001:0779c19": "爾時世尊，復依一切無戲論法如來之相；為",
    "T08n0241_001:0779c20": "諸菩薩說文字轉輪品般若波羅蜜多理趣",
    "T08n0241_001:0779c21": "法門。所謂：「一切法空，無自性故；一切法無",
    "T08n0241_001:0779c22": "相，離眾相故；一切法無願，離諸願故；乃至一",
    "T08n0241_001:0779c23": "切法自性清淨，即般若波羅蜜多自性清淨。」",
    "T08n0241_001:0779c24": "佛說如是離諸戲論文字法已，告金剛手菩",
    "T08n0241_001:0779c25": "薩等言：「若有得聞此無戲論般若理趣輪字",
    "T08n0241_001:0779c26": "法門，信解受持讀誦正念思惟，於此一切法",
    "T08n0241_001:0779c27": "得無礙智，疾證無上正等菩提。」復說密語：",
    "T08n0241_001:0779c28": "「暗(上聲、引)」",
    "T08n0241_001:0779c29": "爾時世尊，復依一切如來入廣大轉輪相，為",
    "T08n0241_001:0780a01": "諸菩薩說入廣大轉輪般若波羅蜜多甚深",
    "T08n0241_001:0780a02": "理趣平等性門。所謂：「入金剛平等性，得入",
    "T08n0241_001:0780a03": "一切如來轉輪故；入義平等性，得入一切菩",
    "T08n0241_001:0780a04": "薩法轉輪故；入法平等性，得入妙法轉輪故；",
    "T08n0241_001:0780a05": "乃至入一切法平等性，得入一切法平等性，",
    "T08n0241_001:0780a06": "得入一切法輪轉故。」佛說如是入廣大轉輪",
    "T08n0241_001:0780a07": "般若理趣平等性已，告金剛手菩薩等言：「若",
    "T08n0241_001:0780a08": "有得聞如是輪性甚深理趣平等性門，信解",
    "T08n0241_001:0780a09": "受持讀誦正念思惟，善能悟入諸平等性，疾",
    "T08n0241_001:0780a10": "證無上正等菩提。」復說密語：",
    "T08n0241_001:0780a11": "「吽」",
    "T08n0241_001:0780a12": "爾時世尊，復依一切如來廣大供養種種供",
    "T08n0241_001:0780a13": "具，為諸菩薩宣說最勝第一廣大供養種種供",
    "T08n0241_001:0780a14": "具般若波羅蜜多甚深理趣無上法門。所謂：",
    "T08n0241_001:0780a15": "「發菩提心即成廣大供養一切如來；救護一",
    "T08n0241_001:0780a16": "切有情即成廣大供養一切如來；住持妙法",
    "T08n0241_001:0780a17": "即成廣大供養一切如來；乃至書寫受持讀",
    "T08n0241_001:0780a18": "誦正念思惟供養般若波羅蜜多，即成廣大",
    "T08n0241_001:0780a19": "供養一切如來。」佛說如是真淨供養甚深理",
    "T08n0241_001:0780a20": "趣無上法已，告金剛手等言：「若有得聞如是",
    "T08n0241_001:0780a21": "供養般若理趣無上法門，信解受持讀誦正",
    "T08n0241_001:0780a22": "念思惟，速能圓滿諸菩薩行，疾證無上正等",
    "T08n0241_001:0780a23": "菩提。」復說密語：",
    "T08n0241_001:0780a24": "「唵」",
    "T08n0241_001:0780a25": "爾時世尊，復依一切如來能調伏一切有情相，",
    "T08n0241_001:0780a26": "為諸菩薩宣說能伏一切有情祕密智藏般",
    "T08n0241_001:0780a27": "若波羅蜜多理趣法門。所謂：「一切有情平等",
    "T08n0241_001:0780a28": "性，即忿怒平等性；一切有情調伏性，即忿怒",
    "T08n0241_001:0780a29": "調伏性；一切有情真法性，即忿怒真法性；一",
    "T08n0241_001:0780b01": "切有情如金剛性，即忿怒如金剛性。何以故？",
    "T08n0241_001:0780b02": "調伏一切有情令得菩提故。」佛說如是能善",
    "T08n0241_001:0780b03": "調伏甚深理趣智藏已，告金剛手菩薩等言：",
    "T08n0241_001:0780b04": "「若有得聞如是調伏般若理趣智藏法門，信",
    "T08n0241_001:0780b05": "解受持讀誦正念思惟，能自調伏忿怒等過，",
    "T08n0241_001:0780b06": "亦能調伏一切有情常生善趣受諸妙樂，現",
    "T08n0241_001:0780b07": "世怨敵皆起慈心，善能修行諸菩薩行，疾證",
    "T08n0241_001:0780b08": "無上正等菩提。」復說密語：",
    "T08n0241_001:0780b09": "「郝」",
    "T08n0241_001:0780b10": "爾時世尊，復依一切如來住平等相，為諸菩",
    "T08n0241_001:0780b11": "薩說一切法最勝平等性甚深般若波羅蜜",
    "T08n0241_001:0780b12": "多理趣法門。所謂：「一切法即平等性故，甚",
    "T08n0241_001:0780b13": "深般若波羅蜜多亦即平等性；一切法即第",
    "T08n0241_001:0780b14": "一義性故，甚深般若波羅蜜多亦即第一義",
    "T08n0241_001:0780b15": "性；一切法即法性故，甚深般若波羅蜜多亦即",
    "T08n0241_001:0780b16": "法性；乃至一切有業用性故，當知甚深般若",
    "T08n0241_001:0780b17": "波羅蜜多亦有業用性。」佛說如是性平等性",
    "T08n0241_001:0780b18": "甚深理趣最勝法已，告金剛手菩薩等言：「若",
    "T08n0241_001:0780b19": "有得聞如是平等甚深般若理趣最勝法門，",
    "T08n0241_001:0780b20": "信解受持讀誦正念思惟，則能通達平等法",
    "T08n0241_001:0780b21": "性甚深般若波羅蜜多，於諸有情心無罣礙，",
    "T08n0241_001:0780b22": "疾證無上正等菩提。」復說密語：",
    "T08n0241_001:0780b23": "「頡唎(二合、引)」",
    "T08n0241_001:0780b24": "爾時世尊，復依一切如來為諸有情作加持",
    "T08n0241_001:0780b25": "相，為諸菩薩說一切有情加持故般若波羅",
    "T08n0241_001:0780b26": "蜜多理趣法門。所謂：「一切有情即是如來藏，",
    "T08n0241_001:0780b27": "普賢菩薩性遍故；一切有情即是金剛，灌",
    "T08n0241_001:0780b28": "頂圓滿性故；一切有情即正法藏性，能轉一",
    "T08n0241_001:0780b29": "切正法語輪故；一切有情即是事業藏性，能",
    "T08n0241_001:0780c01": "作一切事業相應故。」佛說如是加持有情甚",
    "T08n0241_001:0780c02": "深理趣勝藏法已，告金剛手菩薩等言：「若有",
    "T08n0241_001:0780c03": "得聞如是遍滿般若理趣勝藏法門，信解受",
    "T08n0241_001:0780c04": "持讀誦正念思惟，則能通達勝藏法性，疾證",
    "T08n0241_001:0780c05": "無上正等菩提。」復說密語：",
    "T08n0241_001:0780c06": "「底利(二合、引)」",
    "T08n0241_001:0780c07": "爾時世尊，復依一切如來無量無邊際究竟盡",
    "T08n0241_001:0780c08": "相，為諸菩薩宣說一切法無量無邊際究竟",
    "T08n0241_001:0780c09": "盡平等般若波羅蜜多理趣法門。所謂：「甚深",
    "T08n0241_001:0780c10": "般若波羅蜜多無量故，一切如來亦無量；甚",
    "T08n0241_001:0780c11": "深般若波羅蜜多無邊故，一切如來亦無邊；",
    "T08n0241_001:0780c12": "甚深般若波羅蜜多一性故，一切諸法亦一",
    "T08n0241_001:0780c13": "性；甚深般若波羅蜜多究竟盡故，一切諸法",
    "T08n0241_001:0780c14": "亦究竟盡。」佛說如是無邊無際究竟理趣金",
    "T08n0241_001:0780c15": "剛已，告金剛手菩薩等言：「金剛手！若有得",
    "T08n0241_001:0780c16": "聞如是究竟般若波羅蜜多理趣金剛法門，",
    "T08n0241_001:0780c17": "信解受持讀誦正念思惟，所有一切障礙皆",
    "T08n0241_001:0780c18": "得消滅究竟無餘，定得如來執金剛性，疾證",
    "T08n0241_001:0780c19": "無上正等菩提。」復說密語：",
    "T08n0241_001:0780c20": "「毘藥(二合)」",
    "T08n0241_001:0780c21": "爾時世尊，復依一切如來離戲論祕密法性毘",
    "T08n0241_001:0780c22": "盧遮那相，為諸菩薩宣說普賢大樂金剛",
    "T08n0241_001:0780c23": "不空神呪，無量決定入諸法性，無初中後最勝",
    "T08n0241_001:0780c24": "第一，甚深般若波羅蜜多理趣法門。所謂：「諸菩",
    "T08n0241_001:0780c25": "薩能廣大承事供養故，得最上大樂；能得最",
    "T08n0241_001:0780c26": "上大樂故，能得諸佛無上大菩提；得諸佛",
    "T08n0241_001:0780c27": "無上大菩提故，悉能降伏一切魔軍；降伏一",
    "T08n0241_001:0780c28": "切魔軍故，得於三界自在最勝成就；於三界",
    "T08n0241_001:0780c29": "自在最勝成就故，能遍饒益一切有情，悉與",
    "T08n0241_001:0781a01": "究竟最上安樂。」復說密語：",
    "T08n0241_001:0781a02": "「薩梵",
    "T08n0241_001:0781a03": "「有最勝者智，　　常在生死中，",
    "T08n0241_001:0781a04": "　廣度諸眾生，　　而不入涅槃。",
    "T08n0241_001:0781a05": "　般若波羅蜜，　　究竟方便智，",
    "T08n0241_001:0781a06": "　能成清淨業，　　普淨於諸有。",
    "T08n0241_001:0781a07": "　又以於貪等，　　調伏諸世間，",
    "T08n0241_001:0781a08": "　乃至有頂天，　　清淨無為果。",
    "T08n0241_001:0781a09": "　在於生死中，　　世法不能染，",
    "T08n0241_001:0781a10": "　如蓮華妙色，　　塵垢所不污。",
    "T08n0241_001:0781a11": "　大欲清淨人，　　大施安樂人，",
    "T08n0241_001:0781a12": "　於三界自在，　　作堅固利益。」",
    "T08n0241_001:0781a13": "復說密語：",
    "T08n0241_001:0781a14": "「訶",
    "T08n0241_001:0781a15": "「唵娜麼薩婆沒馱母地薩埵喃",
    "T08n0241_001:0781a16": "「唵步地質多跋折嚟(二合)",
    "T08n0241_001:0781a17": "「唵三曼多跋陀羅(二合)者利耶",
    "T08n0241_001:0781a18": "「唵真多麼抳(埵)",
    "T08n0241_001:0781a19": "「唵過儞嚧提(陀)",
    "T08n0241_001:0781a20": "「唵　若(引)底尾[竺-二+戍]帝(空)",
    "T08n0241_001:0781a21": "「唵麼訶囉伽達[繼-糸+言]",
    "T08n0241_001:0781a22": "「唵寐(引)哩耶迦嚩制(王)",
    "T08n0241_001:0781a23": "「唵薩婆伽弭儞",
    "T08n0241_001:0781a24": "「唵跋折羅(二合)儞哩茶迦嚩折坻吽",
    "T08n0241_001:0781a25": "「唵薩婆怛他孽帝(藏)",
    "T08n0241_001:0781a26": "「唵婆嚩婆(去聲、引)嚩秫提(光)",
    "T08n0241_001:0781a27": "「唵達麼多孃娜尾秫提(幢)",
    "T08n0241_001:0781a28": "「唵羯麼尾戌(引)達(你)唵(笑)",
    "T08n0241_001:0781a29": "「唵儞蘇皤跋折哩抳吽泮",
    "T08n0241_001:0781b01": "「唵羯麼邏霓(利)",
    "T08n0241_001:0781b02": "「唵惹呼跋折囇(因)",
    "T08n0241_001:0781b03": "「唵薩婆娜(一引)以儞",
    "T08n0241_001:0781b04": "「唵　頓唎(二合)羯",
    "T08n0241_001:0781b05": "「唵　阿迦羅目契護",
    "T08n0241_001:0781b06": "「唵　鉢利若波羅帝(叉)郝(拳)鑁(去聲)吽(剛)",
    "T08n0241_001:0781b07": "「唵([土*缶])闇(磨)",
    "T08n0241_001:0781b08": "「唵薩婆怛他孽多麼(引)祇尾戍(引)達儞(語)",
    "T08n0241_001:0781b09": "「唵薩婆怛他孽多迦孽囇(佛)",
    "T08n0241_001:0781b10": "「唵薩婆怛他孽多質多跋折囇(心)",
    "T08n0241_001:0781b11": "「唵跋折囉薩埵微塞普吒耶薩婆播耶滿馱娜",
    "T08n0241_001:0781b12": "儞鉢囉慕乞叉耶薩婆播耶孽底弊薩嚩薩怛",
    "T08n0241_001:0781b13": "晚薩嚩怛他孽多三昧耶跋囉吽怛囉吒」",
    "T08n0241_001:0781b14": "佛說如是祕密語已，告金剛手菩薩祕密主",
    "T08n0241_001:0781b15": "言：「若諸有情得聞此二十五甚深般若波羅",
    "T08n0241_001:0781b16": "蜜多理趣祕密法門，信解受持讀誦正念思",
    "T08n0241_001:0781b17": "惟，現世即得一切如來金剛祕密最勝成就，",
    "T08n0241_001:0781b18": "不久當得一切如來大執金剛法性之身。」爾",
    "T08n0241_001:0781b19": "時世尊謂諸菩薩，宣說如上諸法門已，復",
    "T08n0241_001:0781b20": "告金剛手菩薩言：「金剛手！我此經典難可得",
    "T08n0241_001:0781b21": "聞，乃至極少至於一字，應知是人過去已",
    "T08n0241_001:0781b22": "曾供養諸佛，於諸佛所種諸善根。何況具足",
    "T08n0241_001:0781b23": "聽聞受持讀誦正念思惟，當知是人決定已",
    "T08n0241_001:0781b24": "曾供養恭敬尊重讚歎八十億那庾多恒河沙",
    "T08n0241_001:0781b25": "等諸佛。若是經典所在之處，此地則為有",
    "T08n0241_001:0781b26": "諸佛塔。若諸有情愛重此經，常隨守護不離",
    "T08n0241_001:0781b27": "身者，是人應受一切世間恭敬供養；是人",
    "T08n0241_001:0781b28": "當得宿命智通，能知過去無量劫事；不為一",
    "T08n0241_001:0781b29": "切諸天魔波旬之所擾亂，四天大王及諸餘",
    "T08n0241_001:0781c01": "天常隨衛護；一切諸佛及諸菩薩恒常供",
    "T08n0241_001:0781c02": "養攝受，十方淨土隨願往生。金剛手！我今略",
    "T08n0241_001:0781c03": "說般若波羅蜜多理趣法門功德如是，若廣說",
    "T08n0241_001:0781c04": "者窮劫不盡。」佛說此經已，金剛手等諸菩薩，",
    "T08n0241_001:0781c05": "天、龍、夜叉、乾闥婆、阿素羅、孽嚕拏、緊那羅、摩護",
    "T08n0241_001:0781c06": "囉伽、人非人等，一切眾會，皆大歡喜，信受奉",
    "T08n0241_001:0781c07": "行。",
    "T08n0241_001:0781c08": "金剛頂瑜伽理趣般若經"
}