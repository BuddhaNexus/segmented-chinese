{
    "X26n0519_005:0486c22": "仁王護國般若經疏法衡抄卷第五",
    "X26n0519_005:0486c23": "譯經證義講經律論廣演大師遇榮　集",
    "X26n0519_005:0486c24": "【疏】外草等者第八識中色法種子而無形相本識變",
    "X26n0519_005:0487a01": "之令生現行質礙色法此種望現是親因緣現行色",
    "X26n0519_005:0487a02": "中如穀種子而生苗稼此是增上緣中說因緣義非",
    "X26n0519_005:0487a03": "親因緣。",
    "X26n0519_005:0487a04": "【疏】三世善惡者由善惡業所感之果通之世受行相",
    "X26n0519_005:0487a05": "云何善惡之業總有四種謂今生作業今生受報名",
    "X26n0519_005:0487a06": "順現受業或復有業順次第一生即受其報名順生",
    "X26n0519_005:0487a07": "受業或復有業於第三生乃至百生千生可定生數",
    "X26n0519_005:0487a08": "受其果報名順後受業或復有業以輕微故或受其",
    "X26n0519_005:0487a09": "報或容不受若時若報俱不決定名不定受業瑜伽",
    "X26n0519_005:0487a10": "第六十四句分別一者報定時不定業謂所作業定",
    "X26n0519_005:0487a11": "受果報或於今生或於來生或後後生時不定故二",
    "X26n0519_005:0487a12": "者時定報不定即前三種業定於時分而受果報如",
    "X26n0519_005:0487a13": "不善業由遇勝緣懺悔力故不必受報三者時報俱",
    "X26n0519_005:0487a14": "定即前三種業也四者時報俱不定即前第四類不",
    "X26n0519_005:0487a15": "定受業也。",
    "X26n0519_005:0487a16": "【疏】種於識中等者本識持種種無形相即是本識相",
    "X26n0519_005:0487a17": "分攝也本識如空色心如雲晴空皎潔瑩淨無霞龍",
    "X26n0519_005:0487a18": "皷雲飛隨空廣遍復增雷雨種種差別法亦如是本",
    "X26n0519_005:0487a19": "識皎淨種子無形遇緣變現色法心法種種差別隨",
    "X26n0519_005:0487a20": "應遍於三界九地各隨因業受苦樂報意令遣此虗",
    "X26n0519_005:0487a21": "妄色心淨其本識所以示此法門乃至三世善惡因",
    "X26n0519_005:0487a22": "果皆如空中雲也第二解意空喻真性雲喻色心虗",
    "X26n0519_005:0487a23": "空瑩淨由雲翳之若遣浮雲空即瑩淨真性本淨由",
    "X26n0519_005:0487a24": "蘊翳之若遣妄蘊本性即淨教示菩薩觀本性淨遣",
    "X26n0519_005:0487b01": "妄相也霈(普蓋切大雨也)。",
    "X26n0519_005:0487b02": "【疏】然上等者總十句疏初一句標次四句能治之行",
    "X26n0519_005:0487b03": "次四句所治之障後一句結初觀法體若色若心皆",
    "X26n0519_005:0487b04": "如幻故明法是假對治執法實有倒也二觀法用作",
    "X26n0519_005:0487b05": "業受果如夢所見明受不實治執領納倒三觀體用",
    "X26n0519_005:0487b06": "名權假施設如呼聲響顯名是假治執名字倒四觀",
    "X26n0519_005:0487b07": "法生滅猶如陽焰明相續假治執斷常倒五觀十八",
    "X26n0519_005:0487b08": "界藉緣暫有猶如電光有無一異如第二月明相待",
    "X26n0519_005:0487b09": "假治執自然倒六觀法緣成現蘊處界如水上泡顯",
    "X26n0519_005:0487b10": "法緣成治執空倒七觀法因生因果同異三世善惡",
    "X26n0519_005:0487b11": "如空中雲明因生假治執無因倒教示菩薩治七顛",
    "X26n0519_005:0487b12": "倒住不顛倒安處無相自利利他如實觀察。",
    "X26n0519_005:0487b13": "【疏】垢識者前七識聚煩惱相應故名垢識或是有漏",
    "X26n0519_005:0487b14": "八識總名垢識同於相縛遍八識故。",
    "X26n0519_005:0487b15": "【疏】相縛者有漏八識緣境之時境相縛見令不自在",
    "X26n0519_005:0487b16": "相即能縛名為相縛二縛如下。",
    "X26n0519_005:0487b17": "【疏】世俗即諦者依瑜伽論釋四諦云苦諦有三苦事",
    "X26n0519_005:0487b18": "苦理苦如皆名為諦餘諦名三此中事相名諦世俗",
    "X26n0519_005:0487b19": "即諦名世俗諦理如名諦世俗之諦名世俗諦此中",
    "X26n0519_005:0487b20": "二諦攝彼四諦故作是釋。",
    "X26n0519_005:0487b21": "【疏】勝義即諦者通依圓性也審實名諦勝義之諦名",
    "X26n0519_005:0487b22": "勝義諦。",
    "X26n0519_005:0487b23": "【疏】中智等者涅槃經說凡夫智緣而不能證名為下",
    "X26n0519_005:0487b24": "智對中上智也。",
    "X26n0519_005:0487c01": "【疏】依法辨諦等者諸宗立諦總有四種一者小乘所",
    "X26n0519_005:0487c02": "立彼依初時多說有教立二諦義俱舍頌云如瓶衣",
    "X26n0519_005:0487c03": "世俗異此名勝義瓶及衣等虗假之法為世俗諦餘",
    "X26n0519_005:0487c04": "五塵等有為無為有實體法為勝義諦二者勝義皆",
    "X26n0519_005:0487c05": "空宗依第二時多說空教立二諦義俗諦門中歷位",
    "X26n0519_005:0487c06": "修證可說是有真諦門中無修無證一切皆空三者",
    "X26n0519_005:0487c07": "應理圓實宗亦依第二時多說空教立二諦義般若",
    "X26n0519_005:0487c08": "論說有為事相而為俗諦無為實相而為真諦四者",
    "X26n0519_005:0487c09": "應理圓實宗依第三時非空非有中道之教立二諦",
    "X26n0519_005:0487c10": "義一世俗諦二勝義諦二諦各四共成八諦如疏中",
    "X26n0519_005:0487c11": "說。",
    "X26n0519_005:0487c12": "【疏】法有勝劣等者法有勝劣互相形待而為真俗總",
    "X26n0519_005:0487c13": "依五法相對四重共成八諦一真假二諦瓶林等假",
    "X26n0519_005:0487c14": "為世俗諦蘊處界實為勝義諦二理事二諦蘊等事",
    "X26n0519_005:0487c15": "法麤為世俗諦四諦道理細為勝義諦三淺深二諦",
    "X26n0519_005:0487c16": "四諦安立淺為世俗諦二空真如深為勝義諦四詮",
    "X26n0519_005:0487c17": "旨二諦二空真如帶詮為世俗諦一真法界亡詮為",
    "X26n0519_005:0487c18": "勝義諦四真四俗各有異名法苑釋云世俗諦四者",
    "X26n0519_005:0487c19": "一世間世俗諦亦名有名無實諦隱覆真理當世情",
    "X26n0519_005:0487c20": "有墮虗偽中名曰世間凡流謂有依情立名假名世",
    "X26n0519_005:0487c21": "俗世間即世俗諦名世間世間世俗諦餘皆持業二",
    "X26n0519_005:0487c22": "道理世俗諦亦名隨事差別諦謂蘊處界隨彼彼義",
    "X26n0519_005:0487c23": "立蘊處界名為道理事相顯現差別易知名為世俗",
    "X26n0519_005:0487c24": "三證得世俗諦亦名方便安立諦謂苦集滅道施設",
    "X26n0519_005:0488a01": "染淨因果差別令其趣果名為證得有相可知名為",
    "X26n0519_005:0488a02": "世俗四勝義世俗諦亦名假名非安立諦謂二空真",
    "X26n0519_005:0488a03": "如玅出眾法聖者所知名為勝義假相安立非體離",
    "X26n0519_005:0488a04": "詮名為世俗謂名生空真如法空真如假名施設帶",
    "X26n0519_005:0488a05": "於詮故勝義諦四者一世間勝義諦亦名體用顯現",
    "X26n0519_005:0488a06": "諦謂蘊處界事相麤顯墮虗偽中名曰世間亦聖所",
    "X26n0519_005:0488a07": "知過第一俗名為勝義世間即勝義諦名世間勝義",
    "X26n0519_005:0488a08": "諦餘皆持業二道理勝義諦亦名因果差別諦謂苦",
    "X26n0519_005:0488a09": "集滅道知斷證修因果差別名為道理無漏智境過",
    "X26n0519_005:0488a10": "前二俗名為勝義三證得勝義諦亦名依門顯實諦",
    "X26n0519_005:0488a11": "謂二空真如無相聖智依詮空門顯證真理名為證",
    "X26n0519_005:0488a12": "得凡愚不測過前三俗名為勝義四勝義勝義諦亦",
    "X26n0519_005:0488a13": "名廢詮談旨諦謂一真法界體玅離詮逈超眾法名",
    "X26n0519_005:0488a14": "為勝義聖智內證過前四俗復名勝義廣如彼文。",
    "X26n0519_005:0488a15": "【疏】一云等者俗諦門中有說聽相由對俗諦立於真",
    "X26n0519_005:0488a16": "諦故成二諦名為不一依第一義諦無說聽相不立",
    "X26n0519_005:0488a17": "俗諦無俗諦故亦無真諦真俗相形俗泯真亡名不",
    "X26n0519_005:0488a18": "二也真俗之外非真非俗亡詮之法名第一義諦如",
    "X26n0519_005:0488a19": "瑜伽說四諦之外有非安立諦此二諦外有第一義",
    "X26n0519_005:0488a20": "諦。",
    "X26n0519_005:0488a21": "【疏】二云等者有說有聽名為不一即顯二諦差別之",
    "X26n0519_005:0488a22": "義無說無聽名為不二即顯二諦亡詮法體無差別",
    "X26n0519_005:0488a23": "義也不一不二即是第一義諦者譬如依水而起波",
    "X26n0519_005:0488a24": "浪若無波浪存舊水體非別有水法亦如是依於真",
    "X26n0519_005:0488b01": "諦而有俗諦若無俗諦在舊真諦真諦即是第一義",
    "X26n0519_005:0488b02": "諦非真俗外別有第一義諦意遮初解故疏言非。",
    "X26n0519_005:0488b03": "【疏】因緣如幻有者若色若心成有情身由善惡業為",
    "X26n0519_005:0488b04": "招感因由諸煩惱為發潤緣以此因緣受異熱果名",
    "X26n0519_005:0488b05": "為有情此增上緣非親因緣故言似因似緣因緣不",
    "X26n0519_005:0488b06": "實故如幻事或可因即是緣謂親因緣種子為因親",
    "X26n0519_005:0488b07": "辦自果生諸有為若心若色如幻有也或因緣者十",
    "X26n0519_005:0488b08": "二因緣藉待之義由前前支為因勢力藉待為緣引",
    "X26n0519_005:0488b09": "後後支謂無明緣行乃至生緣老死此皆虗妄故如",
    "X26n0519_005:0488b10": "幻有有情各自前能引後為因緣義非自我作非佗",
    "X26n0519_005:0488b11": "我作非苦我作非無因作。",
    "X26n0519_005:0488b12": "【疏】中論者諸有為法不從自種因緣而生自無力能",
    "X26n0519_005:0488b13": "藉他助故要具眾緣和合方生故彼頌云諸法不自",
    "X26n0519_005:0488b14": "生亦不從佗生不共不無因是故知無生。",
    "X26n0519_005:0488b15": "【經】法性本無性者諸法真性本無妄性何以故由勝",
    "X26n0519_005:0488b16": "義諦唯是空性真如理故。",
    "X26n0519_005:0488b17": "【經】無無等者前第一頌顯勝義諦以無相故離依他",
    "X26n0519_005:0488b18": "性第二頌中離遍計性此第三頌雙離二性勝義之",
    "X26n0519_005:0488b19": "上無所執故名曰無無上上是能無下是所無也亡",
    "X26n0519_005:0488b20": "詮勝義實相真無名諦實無勝義之體離生死喧名",
    "X26n0519_005:0488b21": "為寂滅虗融無礙名勝義空。",
    "X26n0519_005:0488b22": "【經】於解等者前經問云勝義諦中有世俗諦不若言",
    "X26n0519_005:0488b23": "無者智不應二若言有者智不應一一二之義其事",
    "X26n0519_005:0488b24": "云何世尊答中初三行頌雙明二諦顯法令解次兩",
    "X26n0519_005:0488c01": "行頌境智對辨一二行相此一行頌境智雙陳結成",
    "X26n0519_005:0488c02": "一二之義也於能解智而常是一無分別相照勝義",
    "X26n0519_005:0488c03": "故於所解諦而常是二不壞俗諦證真諦故若能達",
    "X26n0519_005:0488c04": "此一義二義安立說聽俗故不一是謂二義亡於說",
    "X26n0519_005:0488c05": "聽真故不二是謂一義菩薩摩訶薩如是照解是真",
    "X26n0519_005:0488c06": "入解勝義諦者也若不達此一二之義是似入解勝",
    "X26n0519_005:0488c07": "義諦者或是謬解勝義諦者也。",
    "X26n0519_005:0488c08": "【經】世諦等者有情無始多著有病故此重廣世諦不",
    "X26n0519_005:0488c09": "實幻化而起幻似於化名幻化也如空中華由眼病",
    "X26n0519_005:0488c10": "有喻遍計性由亡情有空喻圓成依圓成性有虗妄",
    "X26n0519_005:0488c11": "故如形帶影從形發喻依佗性影有情之身從業緣",
    "X26n0519_005:0488c12": "現如毛輪者合顯二性依佗不實從因緣有遍計都",
    "X26n0519_005:0488c13": "無隨妄情有猶如毛輪由眼病有也。",
    "X26n0519_005:0488c14": "【疏】維摩等者維摩居士受長者子善德所奉瓔珞分",
    "X26n0519_005:0488c15": "作二分一分施於最下乞人一分奉施難勝如來無",
    "X26n0519_005:0488c16": "所分別佛及眾生平等施故其福齊等名為法施觀",
    "X26n0519_005:0488c17": "行法故功德法故。",
    "X26n0519_005:0488c18": "【經】空空故空者上能破空次所破空故空是結以此",
    "X26n0519_005:0488c19": "空義破彼空病故說此空。",
    "X26n0519_005:0488c20": "【疏】有說等者法相宗說無明為本行等是末觀十二",
    "X26n0519_005:0488c21": "支修行趣聖乃至成佛得一切智如是諸法無自佗",
    "X26n0519_005:0488c22": "相故名為空第二性宗意說久遠劫前本覺為因無",
    "X26n0519_005:0488c23": "明為緣擊靜令動初起三細次起六麤輪迴生死從",
    "X26n0519_005:0488c24": "本起末本覺是本餘皆是末根本無明順自迷暗違",
    "X26n0519_005:0489a01": "他本覺故眠生死覺迷返本從生死末歸本覺性違",
    "X26n0519_005:0489a02": "自迷暗順他本覺歷住修證至佛果位得一切智也",
    "X26n0519_005:0489a03": "生死界中辨迷悟相故以無明為自本覺為他自他",
    "X26n0519_005:0489a04": "之相依對待立無分別慧照解勝義泯相絕待無自",
    "X26n0519_005:0489a05": "他相一切皆空此文釋成於前佛及有情一而無二",
    "X26n0519_005:0489a06": "行相所以也。",
    "X26n0519_005:0489a07": "【疏】有說等者此相宗義菩薩未成佛時以菩提相而",
    "X26n0519_005:0489a08": "為煩惱以煩惱相依覺性故隨性以說相故言以菩",
    "X26n0519_005:0489a09": "提為煩惱菩薩成佛時以煩惱性而為菩提煩惱相",
    "X26n0519_005:0489a10": "滅覺性存故隨相以說性故言以煩惱為菩提如鹽",
    "X26n0519_005:0489a11": "在水未煎之時鹽即是水若已煎之水即是鹽此亦",
    "X26n0519_005:0489a12": "如是第二性宗意云如波依水水之動相轉名為波",
    "X26n0519_005:0489a13": "對波說水分波水異其實是一法亦如是煩惱是相",
    "X26n0519_005:0489a14": "依菩提性性之染相轉名煩惱對煩惱相說菩提性",
    "X26n0519_005:0489a15": "分為二類其實煩惱即是菩提(餘如疏說)。",
    "X26n0519_005:0489a16": "【經】應頌諷頌者梵語祇焰此云應頌亦云重頌伽陀",
    "X26n0519_005:0489a17": "此云諷頌或單言頌有作誦字不順梵語。",
    "X26n0519_005:0489a18": "【經】實相即是等者十二分教詮實相故文字般若為",
    "X26n0519_005:0489a19": "佛智母母者因也生長之義由聞此教熏習智種漸",
    "X26n0519_005:0489a20": "次生長諸佛智故詮實相教復為聖位有情智慧之",
    "X26n0519_005:0489a21": "母凡夫有情生善根本由契經等生彼德故若歸勝",
    "X26n0519_005:0489a22": "義十二分教即是實相即以實相為佛智母凡聖有",
    "X26n0519_005:0489a23": "情生善根本智慧之母同無量義經義無量者從一",
    "X26n0519_005:0489a24": "法生也。",
    "X26n0519_005:0489b01": "【經】諸佛等者何所以故前云實相即是智母次云此",
    "X26n0519_005:0489b02": "即名為一切智體故此釋云未成佛時名為智母若",
    "X26n0519_005:0489b03": "已成佛名為智體約位因果得名別故復次未證實",
    "X26n0519_005:0489b04": "相名為因性已證實相名為果智以此二番釋成前",
    "X26n0519_005:0489b05": "文智母智體名義相行也有四為字(皆平聲呼作也是也)。",
    "X26n0519_005:0489b06": "【疏】由聞熏力等者謂由聞說詮實相教文字般若熏",
    "X26n0519_005:0489b07": "習聞慧復由聞慧引生思慧復由思慧引生修慧復",
    "X26n0519_005:0489b08": "由有漏修慧引生無漏修慧由有漏修慧熏本識內",
    "X26n0519_005:0489b09": "本無漏種令漸增長由無漏修慧熏無漏種令生現",
    "X26n0519_005:0489b10": "行始從見道生玅平智證實相理乃至佛位圓證實",
    "X26n0519_005:0489b11": "相此皆因聞詮實相教緣實相理引生佛智故說實",
    "X26n0519_005:0489b12": "相為佛智母諸佛已成佛即為一切智智實性故瑜",
    "X26n0519_005:0489b13": "伽論云菩提菩提斷皆名為菩提此一切智即菩提",
    "X26n0519_005:0489b14": "斷也。",
    "X26n0519_005:0489b15": "【疏】未得為性者性是因義未證理時聞法熏習令無",
    "X26n0519_005:0489b16": "漏種漸次增長當生佛智即此實相是彼佛智之因",
    "X26n0519_005:0489b17": "性也若已證得實相理者即為佛果智實性也。",
    "X26n0519_005:0489b18": "【疏】覺解圓極即為智也者此性宗意即此實相便是",
    "X26n0519_005:0489b19": "覺解也因中本覺有勝功能令無明等漸漸輕微實",
    "X26n0519_005:0489b20": "相本覺分分顯現猶如磨鏡一分塵盡一分明現凡",
    "X26n0519_005:0489b21": "夫伏障如初磨鏡明相未現十地菩薩障分分滅覺",
    "X26n0519_005:0489b22": "分分明等覺末位解脫道中爾時本覺乃現圓極名",
    "X26n0519_005:0489b23": "一切智。",
    "X26n0519_005:0489b24": "【疏】未得為性者性是因義於因位中障覆本覺理性",
    "X26n0519_005:0489c01": "因故離障本覺名佛果故故說實相為佛因性也。",
    "X26n0519_005:0489c02": "【疏】因聲詮顯名言故熏者音聲屈曲立於名言詮顯",
    "X26n0519_005:0489c03": "實相因由聞此詮實相之名言故數數熏習發動識",
    "X26n0519_005:0489c04": "中本無漏種令漸生長乃至得佛之智證實相理皆",
    "X26n0519_005:0489c05": "因聞彼實相之名緣實相理正智得生故說實相為",
    "X26n0519_005:0489c06": "佛智母。",
    "X26n0519_005:0489c07": "【經】護佛果者結觀如來品護佛果及化有情也護十",
    "X26n0519_005:0489c08": "地行者結菩薩行品護諸凡聖十四忍行及化有情",
    "X26n0519_005:0489c09": "也經依殊勝偏說十地前之二品顯示能依果德因",
    "X26n0519_005:0489c10": "行此二諦品顯示所依世俗勝義前別後總俱明內",
    "X26n0519_005:0489c11": "護。",
    "X26n0519_005:0489c12": "【疏】明前理事等者前三品文明理及事逗令修學此",
    "X26n0519_005:0489c13": "下結釋前文大義及顯前文未了之義也。",
    "X26n0519_005:0489c14": "【經】云由諸有情色法心法五取蘊相乃至非相非無",
    "X26n0519_005:0489c15": "相而非無量此遠結釋前二品中所化機性根行無",
    "X26n0519_005:0489c16": "量能被法門亦復無量法門雖多究竟皆契實相真",
    "X26n0519_005:0489c17": "理又云若菩薩隨諸有情見一見二乃至是故法門",
    "X26n0519_005:0489c18": "非一非二此近結釋二諦品中一二之義見有一二",
    "X26n0519_005:0489c19": "即是俗諦了知一二非一非二即是真諦也又云一",
    "X26n0519_005:0489c20": "切諸佛皆說般若乃至得三菩提此通顯示前三品",
    "X26n0519_005:0489c21": "中未明之義顯此般若功德勝玅說不可盡生淨信",
    "X26n0519_005:0489c22": "者超諸苦難有受持者當得菩提也此二義中初二",
    "X26n0519_005:0489c23": "結前後義顯德二義結中初義遠而通結後義近而",
    "X26n0519_005:0489c24": "別結也。",
    "X26n0519_005:0490a01": "【疏】而非無量者隨能證智雖有眾多然所證理一無",
    "X26n0519_005:0490a02": "漏相一解脫味非無量也。",
    "X26n0519_005:0490a03": "【經】何況等者前舉一念淨信之心尚超苦難何況有",
    "X26n0519_005:0490a04": "人書寫持說修多法行所得功德乃與諸佛因中果",
    "X26n0519_005:0490a05": "位功德無異所以當得三菩提果。",
    "X26n0519_005:0490a06": "【疏】名護國品者問此經總題名護國般若云何此品",
    "X26n0519_005:0490a07": "獨得彼名答波斯匿等請佛世尊說護國法因此如",
    "X26n0519_005:0490a08": "來先為菩薩明其內護顯示般若有勝功能稟之修",
    "X26n0519_005:0490a09": "行降伏魔怨乃至成佛次酬所請而為諸王說護國",
    "X26n0519_005:0490a10": "法意顯般若勝用功高尚能降魔斷生死苦護國安",
    "X26n0519_005:0490a11": "民故為小事由應諸王本所求請所以此品獨得護",
    "X26n0519_005:0490a12": "國之名問佛未出前堯舜治化國界豐樂既無佛法",
    "X26n0519_005:0490a13": "何者能護答彼時人民煩惱輕微仁慈孝順王臣德",
    "X26n0519_005:0490a14": "勝上令下從民安國泰不須護之佛不出世說護國",
    "X26n0519_005:0490a15": "法今時不爾故須護之問只如梁武帝崇建三寶精",
    "X26n0519_005:0490a16": "研釋典御服節儉奉佛治民如何候景致其身亡答",
    "X26n0519_005:0490a17": "此蓋梁帝候景宿結怨讎故致然也若不奉佛聖運",
    "X26n0519_005:0490a18": "不久由建立三寶盛興佛教所以在位近五十年國",
    "X26n0519_005:0490a19": "土豐樂洎乎壽數老邁又令忠臣會遇宿因上昇御",
    "X26n0519_005:0490a20": "駕(梁帝在位四十八年壽八十六歲臣侯景作叛帝憂慮而崩)諸如此例不須致",
    "X26n0519_005:0490a21": "疑故經頌云假使經百劫所作業不亡因緣會遇時",
    "X26n0519_005:0490a22": "果報還自受問既說宿因若灾若福皆由宿因何須",
    "X26n0519_005:0490a23": "護國之法答因有二種一者酬宿業因如梁武帝亦",
    "X26n0519_005:0490a24": "如阿闍世王殺父是也二者初起業因剏造惡因必",
    "X26n0519_005:0490b01": "有惡果剏造善因必有善果又有二因一者宿因二",
    "X26n0519_005:0490b02": "者現因由宿因業現因助之其果必生隨闕一因果",
    "X26n0519_005:0490b03": "必不生如此所說依法積善內德增長外灾殄滅又",
    "X26n0519_005:0490b04": "有二因一者順現受業二者順生等業如史記云鄒",
    "X26n0519_005:0490b05": "拘齊獄夏日降霜丹質秦邦烏頭變白周易云積善",
    "X26n0519_005:0490b06": "之家必有餘慶積惡之家必有餘殃此等皆是順現",
    "X26n0519_005:0490b07": "因果問若以凡僧講誦而灾難除亦應凡僧作惡而",
    "X26n0519_005:0490b08": "灾難起答應須分別諸佛設教諸天奉行不敢違佛",
    "X26n0519_005:0490b09": "王臣治化法天而行不敢違天若違天者即不順佛",
    "X26n0519_005:0490b10": "為天所棄由天棄故魔鬼作亂國土灾興若依佛法",
    "X26n0519_005:0490b11": "建國安民順諸天故為天守護善神警衛國土豐樂",
    "X26n0519_005:0490b12": "凡僧奉佛依法講誦即與王臣同契佛心王臣有位",
    "X26n0519_005:0490b13": "威勢自在能致國土人民苦樂凡僧無位若有作惡",
    "X26n0519_005:0490b14": "自禍一身不禍人民若有講誦福助王臣國安民泰",
    "X26n0519_005:0490b15": "正由王臣僧兼非正。",
    "X26n0519_005:0490b16": "【疏】亦得淨命勝玅茵蓐者無垢稱云四靜慮為床淨",
    "X26n0519_005:0490b17": "命為茵蓐淨命即是無貪所起身語意業也茵蓐謂",
    "X26n0519_005:0490b18": "文縟華氈之類。",
    "X26n0519_005:0490b19": "【經】每日二時者辰朝將暮之時表說般若如日初出",
    "X26n0519_005:0490b20": "破幽暗故日將暮時暗相漸增末代眾生癡暗轉盛",
    "X26n0519_005:0490b21": "表說般若破癡暗故又解說金剛經日正午時明盛",
    "X26n0519_005:0490b22": "之極表說般若照明一切說上生經於初夜時表說",
    "X26n0519_005:0490b23": "深經發生明慧破癡暗故合彼二經即此經意也。",
    "X26n0519_005:0490b24": "【疏】去年等者大唐永泰元年乙未歲四月內譯經畢",
    "X26n0519_005:0490c01": "至永泰二年二月十一日勅良賁法師入內於南桃",
    "X26n0519_005:0490c02": "園修述義疏故指去年也神曉抄云譯此經時詔不",
    "X26n0519_005:0490c03": "空三藏於承明殿建置道場及詔懷感等十人大德",
    "X26n0519_005:0490c04": "於南桃園與三藏對首翻譯四月一日起首至十五",
    "X26n0519_005:0490c05": "日譯畢繕寫進呈其日酉時勅詔良賁子璘二法師",
    "X26n0519_005:0490c06": "取來日於承明殿道場中讀新經時三藏執梵本御",
    "X26n0519_005:0490c07": "案舒舊經帝手執新經而對讀之不起于座一部告",
    "X26n0519_005:0490c08": "畢帝極嘉慶禮經稱讚詔諸大德至五月盡在內道",
    "X26n0519_005:0490c09": "場轉讀至八月八日勅於資聖西明兩寺各五十人",
    "X26n0519_005:0490c10": "共成百座而講讀之自七月中旬秋霖連霔至八月",
    "X26n0519_005:0490c11": "盡建無遮會勅九月一日京城釋子竝集於光華門",
    "X26n0519_005:0490c12": "迎經其日卯時經從內出忽爾晴開澄空如鏡百寮",
    "X26n0519_005:0490c13": "慶賀勅諸近臣宰相已下與朝仕九品皆悉迎經至",
    "X26n0519_005:0490c14": "望仙門南北長街車騎圓噎歌樂沸天日邊五色雲",
    "X26n0519_005:0490c15": "現廣十餘頃千變萬化繢畫不及道俗士庶數十萬",
    "X26n0519_005:0490c16": "眾觀雲禮經涕淚如雨香華引前經擔徐徐南行七",
    "X26n0519_005:0490c17": "八里至資聖寺彩雲漫覆宛轉空中經擔入寺雲隨",
    "X26n0519_005:0490c18": "經捲徘徊少頃分一半經送西明寺幡華出寺人馬",
    "X26n0519_005:0490c19": "翼從至天門街日邊彩雲依前而現術衢士庶無不",
    "X26n0519_005:0490c20": "覩之經入寺已五色雲收(恩勑獎譽如疏)自九月初至其月",
    "X26n0519_005:0490c21": "半天晴月皎煙塵不飛時十五日西明寺設散講齋",
    "X26n0519_005:0490c22": "軍容使得牒知僕固懷恩不義集兵西戎北狄數十",
    "X26n0519_005:0490c23": "萬眾西北至奉天縣西南至盩屋縣東北至同州京",
    "X26n0519_005:0490c24": "國振驚百寮失色郭令公(子儀)河東兵馬未至關中神",
    "X26n0519_005:0491a01": "策將士亦未備擬軍容使魚(朝恩)於西明寺佛殿上焚",
    "X26n0519_005:0491a02": "香發願曰香從百座天極澄霽此之晴明表經威力",
    "X26n0519_005:0491a03": "今既蕃戎天下三面俱至國家兵馬又未相接仁王",
    "X26n0519_005:0491a04": "般若波羅蜜多實能護國者願從明日至二十四五",
    "X26n0519_005:0491a05": "日秋雨復下使其蕃醜不得進兵河東令公復來至",
    "X26n0519_005:0491a06": "此容有准擬免其失守即是般若護國之力也流淚",
    "X26n0519_005:0491a07": "至誡言畢歸苑從十六日午後直至月末晝夜連注",
    "X26n0519_005:0491a08": "河東兵馬盡至京師城中將士屯軍苑北時奉天縣",
    "X26n0519_005:0491a09": "來使奏云二十六日晚後天雨稍歇土蕃大軍圍奉",
    "X26n0519_005:0491a10": "天縣可百餘迊雖填濠了不敢近城番問其由蕃軍",
    "X26n0519_005:0491a11": "中說遠見城上有被甲人身長丈餘土蕃驚退自互",
    "X26n0519_005:0491a12": "相殺西奔涼外遍臥溝壑僕固自死勅諸軍營置天",
    "X26n0519_005:0491a13": "王像每日申時精嚴百味而以祭之報其功焉。",
    "X26n0519_005:0491a14": "【疏】善法堂號豈虗也哉者資聖寺講堂之號也九月",
    "X26n0519_005:0491a15": "十五日西明寺百座畢後時諸大德移入資聖寺時",
    "X26n0519_005:0491a16": "冦盜侵逼內出天香詔良賁法師於講堂中依舊講",
    "X26n0519_005:0491a17": "經道液法師於西明寺般若院講經其諸大德宜加",
    "X26n0519_005:0491a18": "精誠轉念讀誦時諸大德每夜集於講堂中念摩訶",
    "X26n0519_005:0491a19": "般若波羅蜜多眾意虔誠而願蕃軍退散至閏十月",
    "X26n0519_005:0491a20": "二十三日勅於資聖寺設無遮大會勅曰百座道場",
    "X26n0519_005:0491a21": "幸依此寺八旬講誦宿夜苦勤遂得海內澄清蕃夷",
    "X26n0519_005:0491a22": "併服即知般若神力寧殊善法之堂寶位天長自同",
    "X26n0519_005:0491a23": "帝釋之壽如無旌記何表玄功賜善法堂號額長講",
    "X26n0519_005:0491a24": "仁王經其額御書般若經說天帝釋宮有善法堂修",
    "X26n0519_005:0491b01": "羅軍眾與天鬪時覺勝天皷即云怨來天主即集天",
    "X26n0519_005:0491b02": "眾於善法堂念摩訶般若波羅蜜多修羅即退天眾",
    "X26n0519_005:0491b03": "安樂。",
    "X26n0519_005:0491b04": "【疏】二十八部者孔雀經說二十八部藥叉大將有四",
    "X26n0519_005:0491b05": "藥叉住在東方其名曰地[口*栗]伽(此云長大)蘇甯涅囉(此云玅目)",
    "X26n0519_005:0491b06": "布囉拏迦(此云圓滿)劫比羅(此云黃色)其餘三方上下各四四",
    "X26n0519_005:0491b07": "維各一共二十八各領無量眷屬於十方界擁護有",
    "X26n0519_005:0491b08": "情除灾難事。",
    "X26n0519_005:0491b09": "【疏】出佛身血者佛不可殺但言出血如提婆達多推",
    "X26n0519_005:0491b10": "山壓佛迸於小片傷佛脚指出血也殺父殺母壞恩",
    "X26n0519_005:0491b11": "田故餘棄德田反背恩德故成逆罪殺阿羅漢有其",
    "X26n0519_005:0491b12": "二類一者應化起後教故能殺所殺俱示現也二者",
    "X26n0519_005:0491b13": "稱實初二果人於此現身不久當得無學果故與阿",
    "X26n0519_005:0491b14": "羅漢名殺業未盡故被殺之破和合僧此逆有二一",
    "X26n0519_005:0491b15": "破羯磨僧二破轉法輪僧復有二義一破事和僧二",
    "X26n0519_005:0491b16": "破理和僧如提婆達多於象頭山與五百愚癡比丘",
    "X26n0519_005:0491b17": "別作羯磨於一界中僧分二部事不和合名破事和",
    "X26n0519_005:0491b18": "僧別作羯磨名破羯磨僧彼復別說五法是道一著",
    "X26n0519_005:0491b19": "糞掃衣二常乞食三樹下坐四不食酥油五不食魚",
    "X26n0519_005:0491b20": "肉此非沙門喬答摩所說八支是道愚癡比丘而生",
    "X26n0519_005:0491b21": "信受信別異法乖真正理名破理和僧說別異法名",
    "X26n0519_005:0491b22": "破轉法輪僧此等破僧此竝攝盡由彼作亂三千界",
    "X26n0519_005:0491b23": "中人天疑惑難分邪正廢於斷證教行法輪不轉故",
    "X26n0519_005:0491b24": "成大罪依法華疏殺父母等名三乘通逆通對三乘",
    "X26n0519_005:0491c01": "說此罪故薩遮尼乾子經云五逆罪者一破塔壞寺",
    "X26n0519_005:0491c02": "焚燒經像盜用三寶財物二謗三乘法言非正法障",
    "X26n0519_005:0491c03": "礙留難隱蔽覆藏三於出家人有戒無戒持戒破戒",
    "X26n0519_005:0491c04": "打罵呵責說其過惡或脫袈裟逼令還俗禁閇牢獄",
    "X26n0519_005:0491c05": "駈促斷命四殺父害母出佛身血殺阿羅漢破和合",
    "X26n0519_005:0491c06": "僧五起大邪見長夜常行十不善業此名大乘別逆",
    "X26n0519_005:0491c07": "別對大機說此罪故僧殘者梵語僧伽婆尸沙此云",
    "X26n0519_005:0491c08": "眾殘式叉摩那者此云正學毗柰耶云謂勤策尼受",
    "X26n0519_005:0491c09": "十戒已復受六法戒名正學女二年學女二年學持",
    "X26n0519_005:0491c10": "方受大戒大犯棄之小犯許懺而重修學六法者一",
    "X26n0519_005:0491c11": "不得獨在道行二不得獨渡河水三不得染心觸男",
    "X26n0519_005:0491c12": "子四不得與男子同室宿五不得為媒嫁六不得覆",
    "X26n0519_005:0491c13": "尼重罪是正學女六法戒相當勤修學。",
    "X26n0519_005:0491c14": "【疏】涅槃說者彼經第十二說過去世時有大國王名",
    "X26n0519_005:0491c15": "為善住於其頂上忽生一皰滿足十月其皰乃開生",
    "X26n0519_005:0491c16": "一童子形容端正字曰頂生時善住王以國付之入",
    "X26n0519_005:0491c17": "山學道時頂生王福德所致統四天下七寶千子一",
    "X26n0519_005:0491c18": "切具足國土豐樂問諸大臣四洲歸化更何所為諸",
    "X26n0519_005:0491c19": "臣白王三十三天自恃天福未來歸化可往討之王",
    "X26n0519_005:0491c20": "與七寶一切營從上忉利天時天帝釋出門迎之與",
    "X26n0519_005:0491c21": "王執手陞善法堂分座而坐形貌無別唯目眴異時",
    "X26n0519_005:0491c22": "頂生王念奪天位爾時帝釋受持讀誦大乘經典開",
    "X26n0519_005:0491c23": "示分別為眾演說以是因緣有大威德能却頂生時",
    "X26n0519_005:0491c24": "頂生王即便墮落而還閻浮提後患惡病即便命終。",
    "X26n0519_005:0492a01": "【疏】班足者賢愚經第一卷說過去此瞻部洲波羅柰",
    "X26n0519_005:0492a02": "國王名波羅達磨入山遊獵下馬小息有女師子逼",
    "X26n0519_005:0492a03": "王行欲王乃從事師子去已後生一子形皆似人唯",
    "X26n0519_005:0492a04": "足班駮師子銜兒送至王前王憶前事即便收養因",
    "X26n0519_005:0492a05": "名班足亦名鹿足亦名兩翅父王崩已班足嗣位十",
    "X26n0519_005:0492a06": "二年後忽於一時厨人少肉時王須肉厨人出門見",
    "X26n0519_005:0492a07": "死小兒以充王食王食此肉讚美倍常王問厨人厨",
    "X26n0519_005:0492a08": "人具說王言常以此肉供於我膳厨人白王前者偶",
    "X26n0519_005:0492a09": "見後從何覔王言密而取之厨人夜間密捕小兒每",
    "X26n0519_005:0492a10": "日供王城中人民各各行哭諸臣議之夜伺求捉乃",
    "X26n0519_005:0492a11": "獲厨人縛已見王王言我教諸人怨王臣議除之城",
    "X26n0519_005:0492a12": "外有園中浴池候王入浴伏兵殺之後園時王浴臣",
    "X26n0519_005:0492a13": "等欲殺王知必死便發願言我先福業迴此變作飛",
    "X26n0519_005:0492a14": "行羅剎語已即變於是飛行羅剎翼從黨類漸多害",
    "X26n0519_005:0492a15": "人漸廣諸羅剎等白班足言我為翼從當取千王拘",
    "X26n0519_005:0492a16": "閇深山充王常饍班足依之已得九百九十九王唯",
    "X26n0519_005:0492a17": "少一王未滿千數諸王念言須陀索彌王(此云普明王也)有",
    "X26n0519_005:0492a18": "大方便若得彼王濟我等苦作是計已白羅剎王時",
    "X26n0519_005:0492a19": "羅剎王即便取之須陀索彌王愁憂悲泣白羅剎王",
    "X26n0519_005:0492a20": "我一生來未曾妄語有婆羅門從我乞馬我許施之",
    "X26n0519_005:0492a21": "我今不施違誠信也願王放我七日之暇(此經云一日也)施",
    "X26n0519_005:0492a22": "已就死班足放去既到國已見婆羅門歡喜供養時",
    "X26n0519_005:0492a23": "婆羅門(此云飯食沙門也故俱舍云所說沙門性亦名婆羅門)知王之意為王",
    "X26n0519_005:0492a24": "說偈(大同此經)王聞法已思惟歡喜國付太子與諸臣別",
    "X26n0519_005:0492b01": "而還赴死諸臣白王王住勿憂以鐵為舍王居其中",
    "X26n0519_005:0492b02": "班足若來有何患乎王告臣言誠信為本我寧信死",
    "X26n0519_005:0492b03": "不違信生王乃出城國人皆送悲啼悶絕時班足王",
    "X26n0519_005:0492b04": "山頂遙見顏容怡悅班足問言誰不惜命汝何歡喜",
    "X26n0519_005:0492b05": "遂即答言我於七日供養聞法心少開解我雖就死",
    "X26n0519_005:0492b06": "忻慰如生班足問言汝聞何法即為班足方便演說",
    "X26n0519_005:0492b07": "殺生苦報不殺之福乃至廣說班足聞已敬承信受",
    "X26n0519_005:0492b08": "即放諸王各還本國。",
    "X26n0519_005:0492b09": "【疏】九山八海者瑜伽俱舍皆有廣文玅高山王處於",
    "X26n0519_005:0492b10": "中間外有七重金山圍遶復有一重鐵輪圍山而總",
    "X26n0519_005:0492b11": "圍之九山中間各有一海故成八海山海皆深八萬",
    "X26n0519_005:0492b12": "瑜繕那量玅高山王出水亦八萬瑜繕那量自餘八",
    "X26n0519_005:0492b13": "山半半漸下至第九鐵圍山高二百十二瑜繕那半",
    "X26n0519_005:0492b14": "於八海中玅高山下大海廣八萬瑜繕那量餘六半",
    "X26n0519_005:0492b15": "半漸狹第八重海廣三億二萬二千瑜繕那量四大",
    "X26n0519_005:0492b16": "洲界在此海內九山通計闊一十五萬九千六百八",
    "X26n0519_005:0492b17": "十七瑜繕那半八海通計闊四十八萬七百五十瑜",
    "X26n0519_005:0492b18": "繕那(山海通論其量可知)劫火洞然大千俱壞齊初靜慮橫遍",
    "X26n0519_005:0492b19": "八方其中所有百億須彌乃至巨海磨滅無餘。",
    "X26n0519_005:0492b20": "【疏】成住壞空等者劫章頌云劫名次第及數量成住",
    "X26n0519_005:0492b21": "壞空并始終餘三無定不可准故約住劫論多少且",
    "X26n0519_005:0492b22": "成劫者謂此世界前已經壞空住時久等二十增減",
    "X26n0519_005:0492b23": "劫方成劫興前火灾壞從初禪成前水灾壞從二禪",
    "X26n0519_005:0492b24": "成前風灾壞從三禪成且初禪成者瑜伽第二云謂",
    "X26n0519_005:0492c01": "一有情能感成劫業增上力爾時最初於虗空中最",
    "X26n0519_005:0492c02": "初靜慮器世間成如有雲地及宮殿等猶如化出爾",
    "X26n0519_005:0492c03": "時第二靜慮中有諸有情由壽盡故業盡故福盡故",
    "X26n0519_005:0492c04": "從彼天沒而來生此諸宮殿中言壽盡故者業所招",
    "X26n0519_005:0492c05": "果時分盡故應時而死業盡故者由於順生順後受",
    "X26n0519_005:0492c06": "業受用盡故應時而死此二別者前約總報果盡故",
    "X26n0519_005:0492c07": "死後約總別異熟因盡故死福盡故者由彼有情貪",
    "X26n0519_005:0492c08": "著定味福力滅盡因此命終名福盡死論文意說初",
    "X26n0519_005:0492c09": "一有情極光淨天沒生初靜慮梵世界中為大梵王",
    "X26n0519_005:0492c10": "獨一而住經一增減劫由一獨故而懷不悅作是念",
    "X26n0519_005:0492c11": "云云何當令諸餘有情生我同分由希念故餘諸有",
    "X26n0519_005:0492c12": "情由壽等盡亦從彼沒生初靜慮為梵眾天梵輔天",
    "X26n0519_005:0492c13": "次成他化自在天樂變化天兜率天夜摩天宮殿器",
    "X26n0519_005:0492c14": "界皆如化出諸有情類從極光淨天沒來生此處諸",
    "X26n0519_005:0492c15": "宮殿中(依劫章頌頌欲界空居四天情器俱生)然後於下空中有微風",
    "X26n0519_005:0492c16": "起漸廣漸堅時經久遠盤結成輪運持世界深厚十",
    "X26n0519_005:0492c17": "六億瑜繕那量即是三千大千世界底也由諸有情",
    "X26n0519_005:0492c18": "業增上力於虗空界金藏雲興從此降雨滴如車軸",
    "X26n0519_005:0492c19": "注風輪上深十一億二萬瑜繕那量上八落叉水餘",
    "X26n0519_005:0492c20": "凝結成金即此金輪厚三億二萬瑜繕那量水金二",
    "X26n0519_005:0492c21": "輪廣闊量等二十落叉三千四百半瑜繕那量又由",
    "X26n0519_005:0492c22": "有情業增上力而復降雨注金輪上深八萬瑜繕那",
    "X26n0519_005:0492c23": "量由其種種威德猛風鼓擊此水復令凝結成九山",
    "X26n0519_005:0492c24": "八海地獄鬼界於此洲下與洲同成成器界也次成",
    "X26n0519_005:0493a01": "有情先成人趣劫章頌云二禪福盡生瞻部身長千",
    "X26n0519_005:0493a02": "尺二千尺光明皎潔能飛騰所食地肥地味餅香味",
    "X26n0519_005:0493a03": "具足資諸大漸次生貪競多取地餅失沒林藤生復",
    "X26n0519_005:0493a04": "競林藤失粳米生貯積復失香稻生食漸麤澁成便",
    "X26n0519_005:0493a05": "利男女爾時差別形由躭染情身光滅世界黑暗失",
    "X26n0519_005:0493a06": "光明菩薩慈悲興日月星競取香稻食地利於是竊",
    "X26n0519_005:0493a07": "盜乃初行共立□□□□□□□界畔布均平等瑜",
    "X26n0519_005:0493a08": "伽婆沙起世經等大義□□□□□□□彼劫初業",
    "X26n0519_005:0493a09": "增上力此業殊勝欲界所攝內□□□□□□□二",
    "X26n0519_005:0493a10": "禪有情由壽等盡而來生此初食地肥□□□□□",
    "X26n0519_005:0493a11": "□□馥其色鮮白猶如珂雪味如石蜜經於多□□",
    "X26n0519_005:0493a12": "□□□□□一人稟性躭味齅香便食餘人隨學競",
    "X26n0519_005:0493a13": "取食□□□□□□地餅生如雨際後地皮捲起色",
    "X26n0519_005:0493a14": "黃明淨其味□□□□□□地餅隱沒有林藤生亦",
    "X26n0519_005:0493a15": "名林條從地而起其□□□□□□大皆生菓實滿",
    "X26n0519_005:0493a16": "枝條上色藍婆柯華割之汁流如□競取食之林藤",
    "X26n0519_005:0493a17": "隱沒有粳米生可長七寸而無糠麧次□□稻而有",
    "X26n0519_005:0493a18": "糠麧皆取食之此食雖美麤於前三便利在身為欲",
    "X26n0519_005:0493a19": "蠲除便生二道一分有情男根生起一分有情女根",
    "X26n0519_005:0493a20": "生起宿習力故由此便生非理作意失意猖狂行非",
    "X26n0519_005:0493a21": "梵行耻於□□方造室宅以自蔽隱由食香稻躭染",
    "X26n0519_005:0493a22": "情欲失於身光□□□悲興日月星法華疏云有經",
    "X26n0519_005:0493a23": "中說觀音菩薩名寶意作日天子大勢至名寶吉祥",
    "X26n0519_005:0493a24": "作月天子虗空藏名寶光作星□□□次法華經中",
    "X26n0519_005:0493b01": "寶光天子名月天子普香天子名日天子也復由□",
    "X26n0519_005:0493b02": "□□稻因故遂於其地復起攝受由此因緣更相爭",
    "X26n0519_005:0493b03": "奪犯□□□即由此緣立有德人封為田主三滿陀",
    "X26n0519_005:0493b04": "王各以所□□□□□一以奉於王求王守護如是",
    "X26n0519_005:0493b05": "乃至十種業道皆悉具足以造惡故如次墮於鬼界",
    "X26n0519_005:0493b06": "傍生地獄復有利智覩斯三惡□遂心生修行十善",
    "X26n0519_005:0493b07": "以此善因漸次生餘東西北州四王忉利□成劫終",
    "X26n0519_005:0493b08": "始從梵王終忉利天有情器界皆以成立如是量□",
    "X26n0519_005:0493b09": "二十增減總名成劫第二住劫者謂前有情初生瞻",
    "X26n0519_005:0493b10": "部□□□億歲仍屬成劫成未終故乃至有情生忉",
    "X26n0519_005:0493b11": "利天瞻部洲□□八萬四千歲時名成劫終劫章頌",
    "X26n0519_005:0493b12": "云爾時瞻部人長命八萬四千為最上乃後百年減",
    "X26n0519_005:0493b13": "一年至十歲時減劫終從□子年倍父增還登八萬",
    "X26n0519_005:0493b14": "四千歲一增一減為一劫數滿二十劫□時即此住",
    "X26n0519_005:0493b15": "劫稱賢劫瑜伽論說二十增二十減合四十增減為",
    "X26n0519_005:0493b16": "住劫量最後增已爾時那落迦有情唯沒不生為壞",
    "X26n0519_005:0493b17": "劫□子年倍父者中阿含經說十歲時人互相殺害",
    "X26n0519_005:0493b18": "仙人相誡遠離殺生彼人受生倍二十歲復離不與",
    "X26n0519_005:0493b19": "取倍四十歲復離邪婬倍八十歲復離妄語倍一百",
    "X26n0519_005:0493b20": "六十歲復離兩舌倍三百二十歲復離麤語倍六百",
    "X26n0519_005:0493b21": "四十歲復離綺語倍二千五百歲此行難行故超壽",
    "X26n0519_005:0493b22": "量復離貪嫉倍五千歲復離嗔恚倍一萬歲復離邪",
    "X26n0519_005:0493b23": "見倍二萬歲復離非法惡貪邪行倍四萬歲復由孝",
    "X26n0519_005:0493b24": "順父母尊重恭敬沙門梵志修福業等倍八萬歲若",
    "X26n0519_005:0493c01": "依餘教八萬四千歲者即超倍中增出也經就整數",
    "X26n0519_005:0493c02": "故下□□□□增減中每於減劫人壽三二十歲時",
    "X26n0519_005:0493c03": "復有小三災現謂儉病刀且儉災者瑜伽論說人壽",
    "X26n0519_005:0493c04": "三十歲時方始建立飢饉災□當此之時精玅飲食",
    "X26n0519_005:0493c05": "不可復得唯煎朽骨共為醼會若遇得一粒稻夌粟",
    "X26n0519_005:0493c06": "稗子等重若末尼藏置箱篋而守護之彼諸有情多",
    "X26n0519_005:0493c07": "無氣力蹎僵在地不復能起由此飢儉有情之類亡",
    "X26n0519_005:0493c08": "沒欲盡儉災時經七年七月七日七夜方乃得過婆",
    "X26n0519_005:0493c09": "沙一百三十四云謂彼時人為非法貪染污相續不",
    "X26n0519_005:0493c10": "平等愛邪法縈纏嗔毒增盛天龍忿賁不降甘雨久",
    "X26n0519_005:0493c11": "遭飢饉既無支濟多分命終由飢饉故便有聚集白",
    "X26n0519_005:0493c12": "骨運籌聚集有二一人眾集謂彼時人由極飢羸聚",
    "X26n0519_005:0493c13": "集而無二種聚集謂彼時人為益後人輟其所食置",
    "X26n0519_005:0493c14": "箱篋中擬為種子故飢饉時名有聚集白骨亦二一",
    "X26n0519_005:0493c15": "謂彼時人身形枯燥命終未久白骨便現二謂彼時",
    "X26n0519_005:0493c16": "人飢饉所逼聚集白骨煎汁飲之運籌亦二一由粮",
    "X26n0519_005:0493c17": "食少行籌食之謂一家中從長至幼隨籌至曰得少",
    "X26n0519_005:0493c18": "麤食二謂以籌挑故倉場得少穀粒多用水煎而共",
    "X26n0519_005:0493c19": "飲之以濟餘命死亡略盡瞻部洲內存萬餘人瑜伽",
    "X26n0519_005:0493c20": "論云彼諸有情復共聚集起下厭離由此因緣壽不",
    "X26n0519_005:0493c21": "退減儉災遂息人壽二十歲時病災起者瑜伽論說",
    "X26n0519_005:0493c22": "本起厭患今乃退捨爾時多有疾氣障厲災橫熱惱",
    "X26n0519_005:0493c23": "相續而生彼諸有情遇此疾病多分殞沒如是病災",
    "X26n0519_005:0493c24": "經七月七日七夜方乃得過婆沙論云由具如前諸",
    "X26n0519_005:0494a01": "過失故非人吐毒疾疫流行遇輙命終難可救療都",
    "X26n0519_005:0494a02": "不聞有醫藥之名疾疫流行死亡略盡瞻部洲內存",
    "X26n0519_005:0494a03": "萬餘人瑜伽論云彼諸有情復共聚集起中厭離由",
    "X26n0519_005:0494a04": "此因緣壽量無減病災乃息人壽十歲時刀災起者",
    "X26n0519_005:0494a05": "瑜伽論云本起厭患今還退捨爾時有情展轉相見",
    "X26n0519_005:0494a06": "各起猛利殺害之心由此因緣隨執草木及以瓦石",
    "X26n0519_005:0494a07": "皆成刀劒更相殘害死亡略盡如是刀災極經七日",
    "X26n0519_005:0494a08": "七夜方乃得過爾時有情復有三種最極衰損一者",
    "X26n0519_005:0494a09": "壽量衰損所謂壽量極至十歲二者依止衰損謂其",
    "X26n0519_005:0494a10": "身量極長一磔或復一握三者資具衰損爾時有情",
    "X26n0519_005:0494a11": "唯以粟稗為食中第一以髮褐為衣中第一以鐵為",
    "X26n0519_005:0494a12": "莊嚴具中第一五種上味悉皆隱沒謂酥蜜油鹽甘",
    "X26n0519_005:0494a13": "蔗婆沙論云時瞻部洲人壽極為十歲由具如前諸",
    "X26n0519_005:0494a14": "過失故嗔毒增上相見便起猛利害心如今獵師見",
    "X26n0519_005:0494a15": "野禽畜隨手所執皆成刀仗各逞兇狂互相殘害七",
    "X26n0519_005:0494a16": "日七夜死亡略盡瞻部洲內存萬餘人瑜伽論云爾",
    "X26n0519_005:0494a17": "時有情屍轉聚集起上厭離刀災遂息又捨損壽惡",
    "X26n0519_005:0494a18": "不善法受行增長壽量善法由此因緣壽量色力富",
    "X26n0519_005:0494a19": "樂自在皆漸增長乃至壽量經八萬四千歲瑜伽次",
    "X26n0519_005:0494a20": "云然有聖言若能一日一夜持不殺戒於未來世決",
    "X26n0519_005:0494a21": "定不逢刀兵災起若能以一訶梨坦雞起慇淨心奉",
    "X26n0519_005:0494a22": "施僧眾於未來世決定不逢疾疫災起以一摶食起",
    "X26n0519_005:0494a23": "慇淨心奉施僧眾於未來世決定不逢飢饉災起問",
    "X26n0519_005:0494a24": "如是三災餘洲有不答無根本災有相似災謂數加",
    "X26n0519_005:0494b01": "飢渴身力羸劣嗔毒增盛此說二洲北洲亦無相似",
    "X26n0519_005:0494b02": "之災以無罪業□□□□□□無有嗔增盛故第三",
    "X26n0519_005:0494b03": "壞劫者謂火水風且火□□□□□□過二十劫住",
    "X26n0519_005:0494b04": "已壞劫便起壞有二種一有情壞二外器壞□隨義",
    "X26n0519_005:0494b05": "便合而說之瑜伽論謂諸有情能感壞□□□□□",
    "X26n0519_005:0494b06": "爾時無間那落迦有情唯沒不生為壞劫始乃至餘",
    "X26n0519_005:0494b07": "那□□皆當沒盡爾時名為壞那落迦傍生鬼界亦",
    "X26n0519_005:0494b08": "復如是(俱舍□□□各先壞本□住處者若人天雜居者與人天同時壞也)爾時人天",
    "X26n0519_005:0494b09": "法爾自然起厭離心樂修諸□□善命終者多生上",
    "X26n0519_005:0494b10": "界劫章頌云人多厭世樂修定無間有情死不生壞",
    "X26n0519_005:0494b11": "劫爾時初漸起地獄鬼畜三惡盡狗盧勝身牛貨洲",
    "X26n0519_005:0494b12": "瞻部四王忉利空六欲諸天次第捨始從無間終他",
    "X26n0519_005:0494b13": "化時經十九增減同又云下界虗空無有情日加四",
    "X26n0519_005:0494b14": "倍增常熱溝池乾涸草木燋二三日出江河竭四五",
    "X26n0519_005:0494b15": "日出海泉盡六七興時山石融爾時大地竝炎暉三",
    "X26n0519_005:0494b16": "千世界猛火聚聳焰上騰交梵眾諸天奔走趣二禪",
    "X26n0519_005:0494b17": "梵輔梵王次第昇三千世界竝灰燼從地火起梵王",
    "X26n0519_005:0494b18": "去復經一箇增減同十九從多壞有情一劫約少唯",
    "X26n0519_005:0494b19": "論器第四空劫者謂此世界都無所有空曠而住時",
    "X26n0519_005:0494b20": "分等於二十中劫過此空劫成劫復興劫章頌云從",
    "X26n0519_005:0494b21": "是虗空如黑穴還同二十增減時過此空時成劫興",
    "X26n0519_005:0494b22": "大梵天王最初建若水災者謂如前說火災壞界無",
    "X26n0519_005:0494b23": "間七火此後方是水災壞之先壞有情次壞器界如",
    "X26n0519_005:0494b24": "火災說如是從下乃至第二靜慮隨一有情法爾自",
    "X26n0519_005:0494c01": "然得第二靜慮其餘有情展轉隨學亦復得定皆此",
    "X26n0519_005:0494c02": "沒已生上諸天婆沙論說如契經言既空曠已次於",
    "X26n0519_005:0494c03": "第二靜慮中有俱生水界起壞器世間如水消鹽水",
    "X26n0519_005:0494c04": "界與器一時俱沒如是沒已復二十劫空曠而住若",
    "X26n0519_005:0494c05": "風災者如前所說水災壞已并前七火總名水災後",
    "X26n0519_005:0494c06": "兼前故空曠而住二十中劫過空劫已世界復成爾",
    "X26n0519_005:0494c07": "時最初於虗空中第二靜慮器世間成猶如化出爾",
    "X26n0519_005:0494c08": "時第三靜慮中有諸有情由壽業福隨一盡故從彼",
    "X26n0519_005:0494c09": "沒已生第二靜慮餘一切處漸次成立如前應知次",
    "X26n0519_005:0494c10": "火災壞如是次第七火災已復水災壞為第二水災",
    "X26n0519_005:0494c11": "也復七火災世界成已而住復水災壞即說名為第",
    "X26n0519_005:0494c12": "三水災後兼前故如是總有七七火災一七水災總",
    "X26n0519_005:0494c13": "說名為七水災劫七水災已復七火災次後方有一",
    "X26n0519_005:0494c14": "風災壞謂如前說有情漸捨乃至第三靜慮隨一有",
    "X26n0519_005:0494c15": "情法爾自然得第四靜慮其餘有情展轉隨學亦得",
    "X26n0519_005:0494c16": "彼定皆此沒已生上諸天爾時名壞有情世間既空",
    "X26n0519_005:0494c17": "曠已從此無間於第三靜慮中有俱生風界起壞器",
    "X26n0519_005:0494c18": "世間此之風界與器俱沒都無所有復經二十中劫",
    "X26n0519_005:0494c19": "空住如是總說八七火災一七水災後一風災名一",
    "X26n0519_005:0494c20": "風災劫後兼前故次後復有七火災等終而復始風",
    "X26n0519_005:0494c21": "災壞已世界成時最初於虗空中第三靜慮器世間",
    "X26n0519_005:0494c22": "成猶如化出等廣說如前前引婆沙說俱生風水者",
    "X26n0519_005:0494c23": "以諸色法四大所成由劫初時諸有情類業增上力",
    "X26n0519_005:0494c24": "感此四大與身器俱名俱生地水火風復由有情共",
    "X26n0519_005:0495a01": "業力故變現身器任持不壞後能感業勢分盡時俱",
    "X26n0519_005:0495a02": "生風水能壞器界也一風災劫等八水災劫量亦等",
    "X26n0519_005:0495a03": "六十四火災劫量內有五千一百二十增減劫也婆",
    "X26n0519_005:0495a04": "沙云問火災起時火從何出答世界成時有七日輪",
    "X26n0519_005:0495a05": "俱時而起持雙山後隱伏而住然後彼處一日輪昇",
    "X26n0519_005:0495a06": "達蘇迷盧而為照曜至劫將末火災起時餘六漸出",
    "X26n0519_005:0495a07": "能壞世界由諸有情業增上力令世界成至劫末時",
    "X26n0519_005:0495a08": "業力盡故隨於近處有災火生乃至梵宮皆被焚燒",
    "X26n0519_005:0495a09": "瑜伽論云能感壞業增上力故火災壞時復有六日",
    "X26n0519_005:0495a10": "輪漸次出現婆沙又云第二靜慮邊雨熱灰水由此",
    "X26n0519_005:0495a11": "器界皆被浸蕩第三靜慮大風卒起傾拔器界令互",
    "X26n0519_005:0495a12": "相擊上下翻騰如麨摶空中散滅皆由有情業增上",
    "X26n0519_005:0495a13": "力令世界成至劫末時業力盡故隨於近處災水風",
    "X26n0519_005:0495a14": "生能壞器界言近處者俱生風水也(更有諸師如婆沙論)俱舍",
    "X26n0519_005:0495a15": "論云何緣不說地界為災答以器世間即是地故但",
    "X26n0519_005:0495a16": "可火等與地相違不可說言地還違地問如何火水",
    "X26n0519_005:0495a17": "風三如其次第壞下三禪答由初靜慮諸煩惱品與",
    "X26n0519_005:0495a18": "尋伺俱燒惱身心引外火災第二靜慮而有喜受遍",
    "X26n0519_005:0495a19": "潤身心如水流潤引外水災第三靜慮有出入息引",
    "X26n0519_005:0495a20": "外風災第四靜慮離八災患無此等事若爾第四靜",
    "X26n0519_005:0495a21": "慮應常住耶俱舍頌云然彼器非常情俱生滅故。",
    "X26n0519_005:0495a22": "【經】生老等者上二句四相交侵下二句餘苦逼迫合",
    "X26n0519_005:0495a23": "為八苦也一者生苦對法論云生苦者眾苦所依故",
    "X26n0519_005:0495a24": "眾苦逼迫故九月十月處胎藏間如在糞穢坑中長",
    "X26n0519_005:0495b01": "受寒熱等苦生熟藏間如兩山逼迫正趣產門其苦",
    "X26n0519_005:0495b02": "難堪乍出風飄如刀割錐刺不覺失聲廢忘已前所",
    "X26n0519_005:0495b03": "有事業名為生苦故有頌云識託胎胞起生從受欲",
    "X26n0519_005:0495b04": "來昔時曾長大今日復嬰孩星眼隨人轉朱脣向乳",
    "X26n0519_005:0495b05": "開為迷真覺性還却受輪迴二者老苦時分異變故",
    "X26n0519_005:0495b06": "苦身分沈重諸根熟昧皮肉緩行步傴曲寢膳不安",
    "X26n0519_005:0495b07": "起坐呻吟喘息氣逆所為遲緩為人所輕世情迷篤",
    "X26n0519_005:0495b08": "世事皆息名為老苦故有頌云對鏡容顏改登堦氣",
    "X26n0519_005:0495b09": "力羸咄哉身已老趍拜禮還虧命似臨崖樹心同念",
    "X26n0519_005:0495b10": "水龜尚猶躭有漏不肯學無為三者病苦四大變異",
    "X26n0519_005:0495b11": "乖違故苦百節酸疼四支苦楚能壞一切安穩樂事",
    "X26n0519_005:0495b12": "如雹損苗頓傷興盛涅槃經云如人壯美王妃竊愛",
    "X26n0519_005:0495b13": "遣使私通王便捉獲挑其眼目截其耳鼻刖其手足",
    "X26n0519_005:0495b14": "形容頓改為人惡賤病苦所逼為人所惡亦復如是",
    "X26n0519_005:0495b15": "名為病苦故有頌云忽染纏縈疾俄成臥病身妻兒",
    "X26n0519_005:0495b16": "慊共語明友厭相親楚痛抽千脉聲吟徹四隣不知",
    "X26n0519_005:0495b17": "前路險猶自縱貪嗔四者死苦壽命變異故苦風刀",
    "X26n0519_005:0495b18": "解支節無處不苦痛張口太息手足紛亂翻睛吐沫",
    "X26n0519_005:0495b19": "捫摸虗空汗液交流便洟雜落涅槃經云死者於險",
    "X26n0519_005:0495b20": "難處無有資粮去處懸遠無有伴侶晝夜常行不知",
    "X26n0519_005:0495b21": "邊際深邃黑暗無有燈明入無門戶而有處所雖無",
    "X26n0519_005:0495b22": "痛處不可療治往無遮止到不得脫雖非惡色而令",
    "X26n0519_005:0495b23": "人怖雖無破壞見者愁毒叫在耳邊不可覺知名為",
    "X26n0519_005:0495b24": "死苦故有頌云精魄辭生路遊魂入死關只聞千萬",
    "X26n0519_005:0495c01": "去不見一人還寶馬空嘶立庭華永絕攀早求無上",
    "X26n0519_005:0495c02": "法定免四方山(四方山謂四相)五者愛別離苦可意人物忽",
    "X26n0519_005:0495c03": "爾分離或世不寧或因官事父母夫妻男女親知兄",
    "X26n0519_005:0495c04": "弟姉妹或因事以分離或恩深而身卒情懷痛切違",
    "X26n0519_005:0495c05": "逆愛心名愛別離苦故有頌云愛別情偏苦生離最",
    "X26n0519_005:0495c06": "可傷子行五百里慈母半千強衰聲徹心骨泣淚洒",
    "X26n0519_005:0495c07": "襟裳痴貪無慧解寸寸斷肝膓六者怨憎會苦兒女",
    "X26n0519_005:0495c08": "不孝夫婦不和兄弟相嫌姉妹生分宿業緣會一處",
    "X26n0519_005:0495c09": "同居心恨貌恭情懷忿毒願死而命不早殞欲病而",
    "X26n0519_005:0495c10": "身不著床呪詛麤言憎嫌互起或由宿業利刃相殘",
    "X26n0519_005:0495c11": "或現違緣暗行陷損諸如是等名怨憎會苦故有頌",
    "X26n0519_005:0495c12": "云夫婦如怨賊宗親若鼠狼因緣同處住不喜恨心",
    "X26n0519_005:0495c13": "膓伺便謀相害遮防怨被傷嗚呼緣業力何日悟真",
    "X26n0519_005:0495c14": "常七者求不得苦求名求利搆獲不成求色求榮計",
    "X26n0519_005:0495c15": "謀不遂已得貪著未得追求搆獲五塵皆生苦惱法",
    "X26n0519_005:0495c16": "華經云亦以五欲財利故受種種苦乃至又以貪著",
    "X26n0519_005:0495c17": "追求故現受眾苦後受地獄畜生餓鬼之苦若生天",
    "X26n0519_005:0495c18": "上及在人間貧窮困苦愛別離苦怨憎會苦如是等",
    "X26n0519_005:0495c19": "種種諸苦故有頌云貪恚與愚癡駈遣爾疲晝謀財",
    "X26n0519_005:0495c20": "色苦夜想利名悲有者憂離散無時起濫思空王垂",
    "X26n0519_005:0495c21": "拔濟何謂不知之八者略攝一切五取蘊苦(取蘊之義如前",
    "X26n0519_005:0495c22": "已釋舊名五盛陰苦五陰熾盛生滅遷流無常性故)總略攝彼三界有漏四蘊",
    "X26n0519_005:0495c23": "五蘊而為此苦麤重性故能顯行苦無常所隨不安",
    "X26n0519_005:0495c24": "隱故除前七苦餘有漏法皆此苦攝故有頌云取蘊",
    "X26n0519_005:0496a01": "無樂長年行苦隨輪迴增有漏流轉益無知愚者剛",
    "X26n0519_005:0496a02": "生愛賢人見起悲空王示出路汝等意何之憂悲苦",
    "X26n0519_005:0496a03": "惱者稻秆經云追感往事言聲衰慼名為憂追思相",
    "X26n0519_005:0496a04": "續名為悲苦事逼迫名為苦煩惱纏縛名為惱十地",
    "X26n0519_005:0496a05": "經云死別離時愚人貪著心熱名憂發聲號哭名悲",
    "X26n0519_005:0496a06": "五根相對名苦意根相對名憂憂苦轉多名惱。",
    "X26n0519_005:0496a07": "【疏】又生等者生老病死四相交侵逼迫義名苦唯欲",
    "X26n0519_005:0496a08": "界有今約流轉義名苦即生住異滅與五盛陰苦合",
    "X26n0519_005:0496a09": "為行苦通三界有怨憎愛別約相違義合為苦苦苦",
    "X26n0519_005:0496a10": "上加苦重言苦苦唯欲界有求不得苦所欲不遂得",
    "X26n0519_005:0496a11": "已散壞乏受用義名為壞苦由壞生苦名為壞苦唯",
    "X26n0519_005:0496a12": "欲界有總攝八苦約流轉義相違義乏受用義立此",
    "X26n0519_005:0496a13": "三苦。",
    "X26n0519_005:0496a14": "【疏】結有等者九中初七即唯識說十根本煩惱後二",
    "X26n0519_005:0496a15": "即是隨煩惱也由初七結八萬四千塵勞本故說名",
    "X26n0519_005:0496a16": "為結所執三見能執二取各立一結餘五各依相自",
    "X26n0519_005:0496a17": "名結在家白衣慳恡財物為貧窮因出家外道嫉妬",
    "X26n0519_005:0496a18": "名利為惡道因立慳結嫉結故成九結。",
    "X26n0519_005:0496a19": "【疏】識謂本識恒轉如流者現行本識無始恒續展轉",
    "X26n0519_005:0496a20": "因果如流不斷問何因緣故本識恒轉如流不斷答",
    "X26n0519_005:0496a21": "由業如風能起識浪識隨業遷恒轉如流也如緣生",
    "X26n0519_005:0496a22": "中行支如風識支如浪浪即流也由風漂擊其浪展",
    "X26n0519_005:0496a23": "轉相續不斷由業招集識支現起展轉相續念念不",
    "X26n0519_005:0496a24": "斷故說本識恒轉如流名識由業漂故唯識第三云",
    "X26n0519_005:0496b01": "阿賴耶識為斷為常答非斷非常以恒轉故論自釋",
    "X26n0519_005:0496b02": "云恒謂此識無始時來一類相續常無間斷是界趣",
    "X26n0519_005:0496b03": "生施設本故性堅持種令不共故轉謂此識無始時",
    "X26n0519_005:0496b04": "來念念生滅前後變異因滅果生非常一故乃至云",
    "X26n0519_005:0496b05": "生滅相續非常非斷漂溺有情令不出離第二解意",
    "X26n0519_005:0496b06": "證由業漂者識異熟現行本識善惡之業與六識俱",
    "X26n0519_005:0496b07": "即此業識種子依本識住藉於現緣方可現起業識",
    "X26n0519_005:0496b08": "現行藉現緣者其義云何境界如風本識如海業識",
    "X26n0519_005:0496b09": "如浪少風漂擊少浪隨生多風漂擊多浪隨起一境",
    "X26n0519_005:0496b10": "緣擊一識隨生多境緣擊多識隨起如是現識隨境",
    "X26n0519_005:0496b11": "界風動本識海起業識浪作善惡因漂轉三界故云",
    "X26n0519_005:0496b12": "識由業漂故唯識論第二義云又如暴流隨風等擊",
    "X26n0519_005:0496b13": "起諸波浪而流不斷此識亦爾隨遇眾緣起眼識等",
    "X26n0519_005:0496b14": "而恒不斷乃至云謂此識性無始時來剎那剎那果",
    "X26n0519_005:0496b15": "生因滅果生故非斷因滅故非常非斷非常是緣起",
    "X26n0519_005:0496b16": "理故說此識恒轉如流(上皆論文)。",
    "X26n0519_005:0496b17": "【疏】楞伽等者疏第二解業識為浪唯前六識楞伽經",
    "X26n0519_005:0496b18": "意藏識如海前七如浪寬狹少異識浪意同初頌舉",
    "X26n0519_005:0496b19": "喻後頌法合溟壑者溟渤之壑海之異名常住者藏",
    "X26n0519_005:0496b20": "識恒轉故名常住騰躍者騰波躍起大浪之貌餘文",
    "X26n0519_005:0496b21": "可知。",
    "X26n0519_005:0496b22": "【疏】由境等者境風動海起業識浪故云識由業漂。",
    "X26n0519_005:0496b23": "【疏】乘四大起者色身運用故謂之乘前說心法識由",
    "X26n0519_005:0496b24": "業漂此說色身乘四大起眾生無始於其內身生過",
    "X26n0519_005:0496c01": "重故經偏說之實通內外寶積經云生母腹內臥糞",
    "X26n0519_005:0496c02": "穢中如處鍋中身根及識同居一處壯熱煎熬名羯",
    "X26n0519_005:0496c03": "邏藍(此云雜穢)狀如粥汁或如酪漿於七日中內熱煎煑",
    "X26n0519_005:0496c04": "地界堅性水界濕性火界煖性風界動性方始現前",
    "X26n0519_005:0496c05": "羯邏藍身有地無水便即乾燥而皆分裂譬如手握",
    "X26n0519_005:0496c06": "乾麨乾灰有水無地便即分散如油滴水有地水界",
    "X26n0519_005:0496c07": "而無火者便即爛壞譬如夏月陰處肉團若無風界",
    "X26n0519_005:0496c08": "即便不能增長廣大若不增減經三十八七日穢惡",
    "X26n0519_005:0496c09": "資長成熟此身更經四日迴頭向下雙足向上胎衣",
    "X26n0519_005:0496c10": "遂裂逼趣產門種種之苦于時逼迫乍出風飄如刀",
    "X26n0519_005:0496c11": "□切初攬父母不淨依之而住後以母之不淨而資",
    "X26n0519_005:0496c12": "長之現□既爾故業不善百惡所感三十六物不淨",
    "X26n0519_005:0496c13": "為體如是惡身□非堅實衰變滅壞不可妄執有我",
    "X26n0519_005:0496c14": "我所。",
    "X26n0519_005:0496c15": "【疏】識隨等者第八本識隨業遷逝而往餘趣身即無",
    "X26n0519_005:0496c16": "主主識去故即成空也第二解意舉前二句顯無我",
    "X26n0519_005:0496c17": "義我者主宰義識不隨業可有主宰識隨業遷此滅",
    "X26n0519_005:0496c18": "彼生身即無主故無有我。",
    "X26n0519_005:0496c19": "【經】證空三昧者由聞前說有為不實顯法空義識隨",
    "X26n0519_005:0496c20": "業遷顯我空義是故普明證二空之三昧也。",
    "X26n0519_005:0496c21": "【經】釋迦者能義牟尼者寂義法華疏說謂能證彼寂",
    "X26n0519_005:0496c22": "默理故復能離煩惱諠故故名能寂又釋迦是姓牟",
    "X26n0519_005:0496c23": "尼是號如別處說。",
    "X26n0519_005:0496c24": "【疏】對法等者彼說佛不共德略有十八種一無誤失",
    "X26n0519_005:0497a01": "法謂身無失如阿羅漢遊行城邑逢惡象馬齊足越",
    "X26n0519_005:0497a02": "坑如來永無二無卒暴音謂語無失如阿羅漢遊行",
    "X26n0519_005:0497a03": "林野或迷道路揚聲叫喚或由習氣聚露脣齒而現",
    "X26n0519_005:0497a04": "大笑如來永無三無種種想謂意無失離怨等想故",
    "X26n0519_005:0497a05": "四無不定心常在定故五無妄失念唯正念故六無",
    "X26n0519_005:0497a06": "不擇捨善觀機故七欲無減八念無減九精進無減",
    "X26n0519_005:0497a07": "十定無減十一慧無減十二解脫無減謂勝解數此",
    "X26n0519_005:0497a08": "之六法於善境轉勝用無減唯佛有也十三身業隨",
    "X26n0519_005:0497a09": "智慧行十四語業隨智慧行十五意業隨智慧行常",
    "X26n0519_005:0497a10": "以智慧為先導故不隨貪等行也十六知過去世無",
    "X26n0519_005:0497a11": "著無礙十七知未來世無著無礙十八知現在世無",
    "X26n0519_005:0497a12": "著無礙此十八法唯如來有不共二乘有故名不共",
    "X26n0519_005:0497a13": "德瑜伽三十八說一百四十種不共功德謂三十二",
    "X26n0519_005:0497a14": "相八十種好四一切清淨十力四無所畏三念住三",
    "X26n0519_005:0497a15": "不護大悲心無忘失法永害習氣一切種玅智總一",
    "X26n0519_005:0497a16": "百四十唯佛有之餘聖所無名不共德相好功德如",
    "X26n0519_005:0497a17": "般若說十力如前四無所畏如後四一切清淨者一",
    "X26n0519_005:0497a18": "所依清淨謂內五根二所緣清淨謂外五境三心清",
    "X26n0519_005:0497a19": "淨謂八識四智清淨謂四智心智俱時觸等心所隨",
    "X26n0519_005:0497a20": "心智說不別標勝是助伴故三念住者一緣順境不",
    "X26n0519_005:0497a21": "生歡喜念住二緣違境不生憂蹙念住三緣俱境不",
    "X26n0519_005:0497a22": "生喜戚念住三不護者如來三業任運無過不須護",
    "X26n0519_005:0497a23": "之大悲心者謂大慈大悲大喜大捨舉悲攝餘也無",
    "X26n0519_005:0497a24": "忘失法者謂身語意無過失故永害習氣者二乘菩",
    "X26n0519_005:0497b01": "薩猶有餘習佛永無故一切種玅智者佛具遍知非",
    "X26n0519_005:0497b02": "如餘聖有未知境然諸如來隨所化機略指爾許功",
    "X26n0519_005:0497b03": "德令知敬令欣趣證理實諸佛不共功德而無數量",
    "X26n0519_005:0497b04": "不可說盡。",
    "X26n0519_005:0497b05": "【疏】三意等者且初意云示散華事一多互入互遍無",
    "X26n0519_005:0497b06": "礙顯體空義所以然者由依般若修大乘行離法執",
    "X26n0519_005:0497b07": "故欲令一類不樂大乘者除不樂心起忻樂故故有",
    "X26n0519_005:0497b08": "散華一多互入遍空之義第二意者佛土互入塵剎",
    "X26n0519_005:0497b09": "互入山芥互入如是名為轉變無礙為遣一類我我",
    "X26n0519_005:0497b10": "所執也第三意者凡聖互入大小互現淨穢互現如",
    "X26n0519_005:0497b11": "是名為顯了無礙(本記文略不言大小淨穢)為諸小乘怖畏生死",
    "X26n0519_005:0497b12": "急自求出不樂利他不求作佛故此顯示眾生身中",
    "X26n0519_005:0497b13": "而有佛身佛身之中有眾生身不即不離彼此互有",
    "X26n0519_005:0497b14": "苦厭生死即厭佛故意全小乘不怖生死藉生死身",
    "X26n0519_005:0497b15": "欣求作佛故有凡聖一多互入顯了之義此三意中",
    "X26n0519_005:0497b16": "初遣所知障迷大乘故二遣煩惱障我我所執不自",
    "X26n0519_005:0497b17": "在故三通遣二障令諸行人不怖生死依生死身修",
    "X26n0519_005:0497b18": "成佛故。",
    "X26n0519_005:0497b19": "【疏】略作等者由諸如來或大菩薩已斷法執礙解所",
    "X26n0519_005:0497b20": "知障故得大菩提於境自在由斷續生煩惱障故證",
    "X26n0519_005:0497b21": "無礙理心得自在由此心境勝用無礙略有三義巨",
    "X26n0519_005:0497b22": "細互容無礙自在一者由斷煩惱障故證無礙理理",
    "X26n0519_005:0497b23": "無礙故事亦無礙二者由斷所知障故得智自在達",
    "X26n0519_005:0497b24": "有為法從因緣生緣無自性和合而成猶如幻化於",
    "X26n0519_005:0497c01": "境無礙轉變自在三者由離有漏得無漏識無漏淨",
    "X26n0519_005:0497c02": "識變現諸法隨心自在心無礙故境亦無礙由此三",
    "X26n0519_005:0497c03": "義一切自在一多互入大小互入凡聖互入小中現",
    "X26n0519_005:0497c04": "大大中現小如是乃至延促時景增減壽命一切自",
    "X26n0519_005:0497c05": "在疏敘三解即此三義不詳勝劣有多意故。",
    "X26n0519_005:0497c06": "【疏】第五等者經有七義初之二句結第五凡聖互入",
    "X26n0519_005:0497c07": "亦結第六大小互現世界不可思議者結前四義一",
    "X26n0519_005:0497c08": "多互入亦結第七淨穢互現也。",
    "X26n0519_005:0497c09": "【疏】治地住者鑄鍊義故名之為治治前玅行轉生諸",
    "X26n0519_005:0497c10": "善猶如治地而下種子生苗稼故華嚴經云此住菩",
    "X26n0519_005:0497c11": "薩發十種心所謂利益心大悲心安樂心安住心怜",
    "X26n0519_005:0497c12": "愍心攝受心守護心同己心事師心導師心如是菩",
    "X26n0519_005:0497c13": "薩名治地住。",
    "X26n0519_005:0497c14": "【疏】修行住者審觀自身多法聚集虗幻有故自性空",
    "X26n0519_005:0497c15": "故離有空邊修習福慧名修行住華嚴經云此住菩",
    "X26n0519_005:0497c16": "薩以十種行觀一切法所謂一切法無常一切法苦",
    "X26n0519_005:0497c17": "一切法空一切法無我一切法無作一切法無味一",
    "X26n0519_005:0497c18": "切法不如名一切法無處所一切法離分別一切法",
    "X26n0519_005:0497c19": "無堅實如是菩薩名修行住。",
    "X26n0519_005:0497c20": "【疏】生貴住者所有福慧從正法生種姓尊貴生婆羅",
    "X26n0519_005:0497c21": "門剎帝利貴姓家故勝二乘故名生貴住華嚴經云",
    "X26n0519_005:0497c22": "此住菩薩成就十法謂永不退轉供養諸佛深生淨",
    "X26n0519_005:0497c23": "信善觀察諸法了知眾生了知世界知業果報(業果為二)",
    "X26n0519_005:0497c24": "知生死涅槃具此十法名生貴住。",
    "X26n0519_005:0498a01": "【疏】具足方便住者巧慧觀真不滯真諦起悲愍物不",
    "X26n0519_005:0498a02": "滯俗諦於真於俗能雙修習名為具足方法要便名",
    "X26n0519_005:0498a03": "為方便。",
    "X26n0519_005:0498a04": "【疏】法王軌度等者華嚴經說此住菩薩有十種善巧",
    "X26n0519_005:0498a05": "如王太子一者法王處善巧善巧言論及諸伎藝悅",
    "X26n0519_005:0498a06": "可王心菩薩善巧方便說法稱諸佛意二者法王處",
    "X26n0519_005:0498a07": "軌度坐立軌儀進退法度有規矩故法喻皆爾三者",
    "X26n0519_005:0498a08": "法王處宮殿父王在宮行父子禮父王處殿行君臣",
    "X26n0519_005:0498a09": "禮菩薩亦爾依涅槃殿即一切法皆皈實性處慈悲",
    "X26n0519_005:0498a10": "室行一切行恩及有情四者法王處趣入令諸小國",
    "X26n0519_005:0498a11": "皆皈王化菩薩亦爾化一切機令入佛法五者法王",
    "X26n0519_005:0498a12": "處觀察觀王聲色察臣賢愚菩薩亦爾觀佛法意察",
    "X26n0519_005:0498a13": "眾生根六者法王處灌頂隣於灌頂未即灌頂也七",
    "X26n0519_005:0498a14": "者法王處力持智力謀安慎危利民菩薩亦爾修一",
    "X26n0519_005:0498a15": "切行力能任持安樂自他八者法王處無畏王子仁",
    "X26n0519_005:0498a16": "慈不畏小國菩薩修行不怖生死九者法王處晏寢",
    "X26n0519_005:0498a17": "晝無內晏夜無外寢菩薩修定內離昏沉不滯於境",
    "X26n0519_005:0498a18": "外止散亂不異其心十者法王處讚歎讚佛功德歎",
    "X26n0519_005:0498a19": "眾生苦。",
    "X26n0519_005:0498a20": "【疏】灌頂住者前之九住觀無生理修習已久至此滿",
    "X26n0519_005:0498a21": "足成就智身下賢位極佛以法水灌其心首喻名灌",
    "X26n0519_005:0498a22": "頂。",
    "X26n0519_005:0498a23": "【疏】金剛頂經等者彼說五種灌頂一者寶冠灌頂謂",
    "X26n0519_005:0498a24": "諸法王與諸菩薩摩頂受記付囑傳法喻如王子戴",
    "X26n0519_005:0498b01": "寶冠故二者印契灌頂諸佛菩薩手結印契密加持之",
    "X26n0519_005:0498b02": "灌其頂故三者海水灌頂義如常談四者光明灌頂",
    "X26n0519_005:0498b03": "謂諸菩薩修行位滿於色究竟天玅淨土中大寶華",
    "X26n0519_005:0498b04": "王座上諸佛流光灌頂成佛果故廣如下疏五者名",
    "X26n0519_005:0498b05": "號灌頂謂三賢十地隨修一位而得成滿立彼名號",
    "X26n0519_005:0498b06": "順彼意樂皆名灌頂此明下賢位滿名灌頂位本業",
    "X26n0519_005:0498b07": "經云由上九住觀察得無生心此最勝故名灌頂位",
    "X26n0519_005:0498b08": "如王太子堪受王位行漸勝故而與灌頂。",
    "X26n0519_005:0498b09": "【疏】十智者華嚴經說此住菩薩學修十智今隨釋之",
    "X26n0519_005:0498b10": "一者三世智知三世境不離其心隨心轉故亦名隨",
    "X26n0519_005:0498b11": "心轉智二者佛法智知三世佛法之智也正覺照明",
    "X26n0519_005:0498b12": "三世佛法亦名正覺照智三者法界無礙智照了十",
    "X26n0519_005:0498b13": "方法界無滯礙故亦名照法界智四者法界無邊智",
    "X26n0519_005:0498b14": "通達普知十方三世事相智也入解彼彼事故亦名",
    "X26n0519_005:0498b15": "自在普入智五者充滿一切法界智變現嚴淨十方",
    "X26n0519_005:0498b16": "界故亦名至一切處皆嚴淨智六者普照一切世界",
    "X26n0519_005:0498b17": "智照了一切眾生界之智也了知眾生心行染淨差",
    "X26n0519_005:0498b18": "別亦名知一切眾生心行智七者住持一切世界智",
    "X26n0519_005:0498b19": "於十方界隨眾生心敬三寶者住持在彼世界中故",
    "X26n0519_005:0498b20": "亦名知心境界智知眾生心樂住彼彼界故八者知",
    "X26n0519_005:0498b21": "一切眾生智知諸眾生三乘五性善根成熟未成熟",
    "X26n0519_005:0498b22": "故亦名知諸根性智九者知一切法智知諸根器樂",
    "X26n0519_005:0498b23": "廣樂略應根說之亦名當根說法智十者知無邊諸",
    "X26n0519_005:0498b24": "佛智無邊諸佛皆能說法令眾滅障我亦應爾亦名",
    "X26n0519_005:0498c01": "滅一切惑智前五自利後五利他皆是上位佛菩薩",
    "X26n0519_005:0498c02": "智此位菩薩勤學修此十種智也。",
    "X26n0519_005:0498c03": "【經】習忍已前等者住外凡位在資粮等五位外故僧",
    "X26n0519_005:0498c04": "祇外故入正定聚住內凡位五位內故僧祇內故。",
    "X26n0519_005:0498c05": "【疏】此明直往者瓔珞經說三劫三劫修習福慧入初",
    "X26n0519_005:0498c06": "僧祇此經十千劫者性有利鈍行有遲速故劫數異",
    "X26n0519_005:0498c07": "皆顯頓悟直往者也涅槃經說漸悟迴心五果如次",
    "X26n0519_005:0498c08": "八六四二萬十千劫經爾許時住外凡位修大乘行",
    "X26n0519_005:0498c09": "方到十信入內凡位初僧祇數四果相望煩惱輕重",
    "X26n0519_005:0498c10": "有無異故聲聞獨覺利鈍有異由此劫數多少不同",
    "X26n0519_005:0498c11": "然漸悟者是鈍根故非勇猛故頓悟直往是利根故",
    "X26n0519_005:0498c12": "必勇猛故故直往者住外凡位劫數少也十千劫等",
    "X26n0519_005:0498c13": "古有二解一云此是中劫謂增減劫二云是風災劫",
    "X26n0519_005:0498c14": "大乘修行多用此故。",
    "X26n0519_005:0498c15": "【疏】入正定聚者作五逆業誹謗正法名邪定聚入伏",
    "X26n0519_005:0498c16": "忍位名正定聚所餘眾生名不定聚同起信論十善",
    "X26n0519_005:0498c17": "位中厭生死苦求無上覺遇佛菩薩承侍供養彼修",
    "X26n0519_005:0498c18": "諸行經十千劫信乃成就而能發心既發心已入正",
    "X26n0519_005:0498c19": "定聚畢竟不退住佛種性勝因相應不同小乘俱舍",
    "X26n0519_005:0498c20": "論說造五逆者名邪定聚得聖果者名正定聚餘名",
    "X26n0519_005:0498c21": "不定聚。",
    "X26n0519_005:0498c22": "【疏】此伏等者此伏二執及執相應分別二障也地前",
    "X26n0519_005:0498c23": "所伏分別二障有其二類一者因邪師邪教起我法",
    "X26n0519_005:0498c24": "執引生二障行相麤顯資粮位中伏令不起二者由",
    "X26n0519_005:0499a01": "自分別起我法執引生二障行相微細及俱生障加",
    "X26n0519_005:0499a02": "行位中伏令不起。",
    "X26n0519_005:0499a03": "【疏】不共等者意識相應不共無明及俱時起貪嗔忿",
    "X26n0519_005:0499a04": "等伴類煩惱皆伏不起故言永盡(無明有四如前已釋)。",
    "X26n0519_005:0499a05": "【疏】內法異生者已入佛法住內凡位有二類人一放",
    "X26n0519_005:0499a06": "逸者未得定故佛說彼人無明發行二不放逸者已",
    "X26n0519_005:0499a07": "得定故伏於麤顯二分別障佛不說彼因邪師故無",
    "X26n0519_005:0499a08": "明發行。",
    "X26n0519_005:0499a09": "【疏】住解脫位等者疏文太略應云伏忍位中初資粮",
    "X26n0519_005:0499a10": "位而有二名等資粮者為欲求趣佛果菩提積集福",
    "X26n0519_005:0499a11": "慧二種資粮從喻為名名資粮位亦名順解脫分解",
    "X26n0519_005:0499a12": "脫者涅槃果德分是因義此因順趣解脫果故順即",
    "X26n0519_005:0499a13": "是分名為順分解脫之順分名順解脫分故唯識云",
    "X26n0519_005:0499a14": "為趣無上正等菩提修集種種勝資粮故名資粮位",
    "X26n0519_005:0499a15": "為有情故勤求解脫由此亦名順解脫分智忍已前",
    "X26n0519_005:0499a16": "經十千劫修十善行是趣解脫位之方便故入正定",
    "X26n0519_005:0499a17": "聚名住解脫位也。",
    "X26n0519_005:0499a18": "【疏】一百二十四等者新華嚴中無一十百千萬數從",
    "X26n0519_005:0499a19": "落叉為始百落叉為一俱胝俱胝俱胝為一阿庾多",
    "X26n0519_005:0499a20": "乃至第一百二十四不可說不可說轉自此已上無",
    "X26n0519_005:0499a21": "數名位也落叉云億俱胝云十萬依瑜伽論菩薩修",
    "X26n0519_005:0499a22": "行所經之劫積風災劫滿三無數劫方成正覺此有",
    "X26n0519_005:0499a23": "二解一云以風災為劫超過一切算數名位謂一百",
    "X26n0519_005:0499a24": "二十四數所不攝故名無數劫二云即一百二十四",
    "X26n0519_005:0499b01": "數中第一百四數名為無數此言無數者是數目之",
    "X26n0519_005:0499b02": "名數風災劫至此數位名一無數劫隨前二解如是",
    "X26n0519_005:0499b03": "無數復積至三總說名為三無數劫過此三劫方成",
    "X26n0519_005:0499b04": "大覺也。",
    "X26n0519_005:0499b05": "【疏】瓔珞經者彼云譬如八百里石方廣正等以淨居",
    "X26n0519_005:0499b06": "天衣而重三銖即淨居天以千寶光明鏡為日月歲",
    "X26n0519_005:0499b07": "數三年一拂此石乃盡為一阿僧祇劫彼天歲數難",
    "X26n0519_005:0499b08": "顯時量今以欲天日月歲數倍之擬附積數計彼時",
    "X26n0519_005:0499b09": "量謂梵眾天望他化天及少光天望大梵天皆過一",
    "X26n0519_005:0499b10": "倍壽量即知晝夜亦復過倍今亦倍倍計之彼淨居",
    "X26n0519_005:0499b11": "處總有五天其壽短者以人間一百五十二億六萬",
    "X26n0519_005:0499b12": "七千二百年為一晝夜其壽長者以人間二千四百",
    "X26n0519_005:0499b13": "四十二億七萬五千二百年為一晝夜三十晝夜為",
    "X26n0519_005:0499b14": "月十二月為年以彼天日月之量三年一拂拂盡此",
    "X26n0519_005:0499b15": "石是一無數劫量。",
    "X26n0519_005:0499b16": "【疏】超九等者婆沙論說釋迦菩薩百劫修相好業時",
    "X26n0519_005:0499b17": "逢底沙佛七日七夜翹足讚之□超於九劫金光明",
    "X26n0519_005:0499b18": "說薩埵王子捨身飼虎超十一劫涅槃經說雪山童",
    "X26n0519_005:0499b19": "子於夜叉所求半偈法而捨全身超十二劫婆沙又",
    "X26n0519_005:0499b20": "說摩納仙人逢然燈佛布髮淹泥超於八劫(總四十劫)慈",
    "X26n0519_005:0499b21": "恩釋云翹足超九劫百劫中超布髮超八劫者第二",
    "X26n0519_005:0499b22": "無數劫將滿時超餘總相說僧祇內超不指時位問",
    "X26n0519_005:0499b23": "小中大劫超何劫耶答依唯識疏第九卷說釋迦菩",
    "X26n0519_005:0499b24": "薩超四十劫是增減劫謂小三災劫也。",
    "X26n0519_005:0499c01": "【疏】處夢等者生死流轉無有時限迷情悅識經劫常",
    "X26n0519_005:0499c02": "儀不厭時長謂若發心修行作佛有定時限樂道進",
    "X26n0519_005:0499c03": "修經劫常儀不厭時長又初心修學多在人中福慧",
    "X26n0519_005:0499c04": "微劣煩惱增勝障礙事多行業未勝故有厭退者也",
    "X26n0519_005:0499c05": "若久修習天上人間福慧殊勝煩惱輕微障礙事少",
    "X26n0519_005:0499c06": "行業增勝故無厭退歷位斷證以為常式成佛非難",
    "X26n0519_005:0499c07": "如貧病人厭光陰長富樂不爾。",
    "X26n0519_005:0499c08": "【疏】三練磨心者陶練磨瑩菩提心也三種練磨心對",
    "X26n0519_005:0499c09": "治三退屈謂菩提廣大屈萬行難修屈轉依難證屈",
    "X26n0519_005:0499c10": "如其次第引他況己練省已增修練引麤況玅練(如論",
    "X26n0519_005:0499c11": "廣論)。",
    "X26n0519_005:0499c12": "【經】修十慧觀者次明十行體即六度開為十行十行",
    "X26n0519_005:0499c13": "相應慧觀為王最尊勝故十行對治十種顛倒慧正",
    "X26n0519_005:0499c14": "對治餘行助之故此標云修十慧觀。",
    "X26n0519_005:0499c15": "【疏】即行之行者十體即行名為十行持業釋也有十",
    "X26n0519_005:0499c16": "菩薩修此行故是十之行名為十行依主釋也。",
    "X26n0519_005:0499c17": "【疏】捨財命等者施有三種謂財施法施無畏施捨於",
    "X26n0519_005:0499c18": "世財及捨法財又捨身命上供聖賢下濟含識拔苦",
    "X26n0519_005:0499c19": "救命是無畏施亦施他命。",
    "X26n0519_005:0499c20": "【疏】持淨戒者戒有三種謂攝律儀戒攝善法戒饒益",
    "X26n0519_005:0499c21": "有情戒此以思種防發功能而為體也。",
    "X26n0519_005:0499c22": "【疏】無違逆行者此三十心皆華嚴經列名也餘教第",
    "X26n0519_005:0499c23": "三名無恚行由忍力故對治嗔恚不逆他意也忍有",
    "X26n0519_005:0499c24": "三種謂耐怨害忍安受苦忍諦察法忍怨害不酬苦",
    "X26n0519_005:0500a01": "逼不恨審察真俗故此忍度名無違逆行餘教第四",
    "X26n0519_005:0500a02": "名無盡行第八名尊重行餘名同此。",
    "X26n0519_005:0500a03": "【疏】利自他者精進度也精進有三謂被甲精進攝善",
    "X26n0519_005:0500a04": "精進利樂有情精進被甲自利利樂濟他攝善通二。",
    "X26n0519_005:0500a05": "【疏】生死無亂者生時死時心無亂故得勝靜慮正念",
    "X26n0519_005:0500a06": "相應離癡亂故靜慮有三謂安住引發辦事住受法",
    "X26n0519_005:0500a07": "樂引發神通辦福慧故問唯識論說死生二位皆住",
    "X26n0519_005:0500a08": "散心云何此說生死無亂是靜慮耶答由靜慮力生",
    "X26n0519_005:0500a09": "時死時正念分明而離癡亂非是生時死時與靜慮",
    "X26n0519_005:0500a10": "俱。",
    "X26n0519_005:0500a11": "【疏】無相甚深者此十行位依十度立此第六行唯是",
    "X26n0519_005:0500a12": "根本無相般若觀甚深理故云無相甚深此位菩薩",
    "X26n0519_005:0500a13": "學修證故般若有三謂生空法空俱空疏引華嚴如",
    "X26n0519_005:0500a14": "次觀遍計圓成依他三性甚深也。",
    "X26n0519_005:0500a15": "【疏】無著行者依方便度立此行名也善修方便知我",
    "X26n0519_005:0500a16": "法無故不滯有知因緣有故不滯空不滯空有名無",
    "X26n0519_005:0500a17": "著行方便有二謂迴向方便善巧拔濟方便善巧。",
    "X26n0519_005:0500a18": "【疏】難得行者依願度立行名也願者邀期之義凡所",
    "X26n0519_005:0500a19": "修善邀期進趣所求果故願有二種謂求菩提願利",
    "X26n0519_005:0500a20": "樂他願唯識二師出體一云願以後得智為體脩善",
    "X26n0519_005:0500a21": "進趣善巧智故二云欲信勝解三法為體原以三此",
    "X26n0519_005:0500a22": "為自性故疏依相應助伴之體說思念等。",
    "X26n0519_005:0500a23": "【疏】善法行者依力度立行名也力者無屈伏義能摧",
    "X26n0519_005:0500a24": "壞義能伏異計摧不信等令生信故力有二種謂思",
    "X26n0519_005:0500b01": "擇力修習力。",
    "X26n0519_005:0500b02": "【疏】真實□者依智度立行名也智有二種謂受用法",
    "X26n0519_005:0500b03": "樂智成熟有情智。",
    "X26n0519_005:0500b04": "【疏】三世等者達過去因起過去因忍達現在因果起",
    "X26n0519_005:0500b05": "現在因果忍達現在因為緣能引未來果故起未來",
    "X26n0519_005:0500b06": "果忍以第七行雙治過現二世顛倒達有如幻經意",
    "X26n0519_005:0500b07": "寘故第八行云不求果報治執未來倒(因果忍義如第三疏)。",
    "X26n0519_005:0500b08": "【疏】住堅忍中者伏忍位中十住十行伏忍未勝不名",
    "X26n0519_005:0500b09": "為堅十迴向位行巳殊勝立堅忍名。",
    "X26n0519_005:0500b10": "【疏】然出體者總攝諸善通以行願為迴向體行願相",
    "X26n0519_005:0500b11": "扶方出世故若別體者以慧為性於諸善中最勝玅",
    "X26n0519_005:0500b12": "故能所引發定慧為性二運用廣定慧大悲三法為",
    "X26n0519_005:0500b13": "性行願相扶定慧悲願四法為性相應總論意識心",
    "X26n0519_005:0500b14": "品總為其體眷屬助伴五蘊為體。",
    "X26n0519_005:0500b15": "【疏】四無量心者慈悲喜捨救護眾生玅慧相應能破",
    "X26n0519_005:0500b16": "癡暗不著有相離眾生相名此迴向故華嚴云此位",
    "X26n0519_005:0500b17": "菩薩念諸眾生在生老病死諸苦難處隨業流轉我",
    "X26n0519_005:0500b18": "為眾生作明智炬破無明暗而救護之。",
    "X26n0519_005:0500b19": "【疏】三寶及戒為不壞信者依四不壞信立此迴向名",
    "X26n0519_005:0500b20": "也故華嚴云此位菩薩於三寶所得不壞信悉能承",
    "X26n0519_005:0500b21": "事一切諸佛誓修一切菩薩善根。",
    "X26n0519_005:0500b22": "【疏】一切善根至一切處者菩薩所修福慧善根似於",
    "X26n0519_005:0500b23": "實際遍一切處名此迴向故華嚴云此位菩薩修習",
    "X26n0519_005:0500b24": "善根願此善根功德之力至一切處猶如實際無處",
    "X26n0519_005:0500c01": "不至。",
    "X26n0519_005:0500c02": "【疏】離垢繒者華嚴頌云菩薩師子王頂擊解脫繒繒",
    "X26n0519_005:0500c03": "喻解脫頂喻智慧諸功德中為先首故以智慧首緣",
    "X26n0519_005:0500c04": "解脫理不馳散故如繒繫之。",
    "X26n0519_005:0500c05": "【疏】習種未亡未離相縛者分別二障習種未亡被相",
    "X26n0519_005:0500c06": "抅縛故所修行受分段生未出三界。",
    "X26n0519_005:0500c07": "【經】業習果報者習謂習氣通種現也能熏現行所熏",
    "X26n0519_005:0500c08": "種子皆名為習入見道時斷分別習所作善業趣菩",
    "X26n0519_005:0500c09": "提果而不招感生死果報此見道前若業若習分段",
    "X26n0519_005:0500c10": "果報未壞盡故受生三界分段身也。",
    "X26n0519_005:0500c11": "【疏】此略明者此加行位即第十迴向攝也初劫滿已",
    "X26n0519_005:0500c12": "方修習之仍屬初劫唯識論中加行頌云現前立少",
    "X26n0519_005:0500c13": "物謂是唯識性以有所得故非實住唯識長行論曰",
    "X26n0519_005:0500c14": "菩薩先於初無數劫先修福慧資粮順解脫分既圓",
    "X26n0519_005:0500c15": "滿已為入見道住唯識性復修加行伏除二取名加",
    "X26n0519_005:0500c16": "行者如人意欲至於遠方初舉意時但思所至行路",
    "X26n0519_005:0500c17": "至晚加功用行而求宿處此亦如是始初立意趣菩",
    "X26n0519_005:0500c18": "提果積集福慧藉以為緣至極果故名資粮位修習",
    "X26n0519_005:0500c19": "時久近見道故加功用行入於見道名加行位亦名",
    "X26n0519_005:0500c20": "順決擇分分者因義決擇者無漏智也此加行因而",
    "X26n0519_005:0500c21": "能順趣決擇智故順即是分名為順分決擇之順分",
    "X26n0519_005:0500c22": "名順決擇分又婆沙云分是支分在見道故決擇即",
    "X26n0519_005:0500c23": "分名決擇分此煖等四順趣彼故決擇分之順名順",
    "X26n0519_005:0500c24": "決擇分加行有四謂煖頂忍世第一法由依四尋思",
    "X26n0519_005:0501a01": "觀四如實觀初後位殊立四加行四尋思者既於前",
    "X26n0519_005:0501a02": "位緣法義境故於此位作尋思觀一尋思名假施設",
    "X26n0519_005:0501a03": "有實不可得二尋思義假施設有實不可得三尋思",
    "X26n0519_005:0501a04": "名義自性四尋思名義差別亦爾無性攝論云此中",
    "X26n0519_005:0501a05": "名者謂色受等一切法名名詮法勝亦攝名因果謂",
    "X26n0519_005:0501a06": "文及文身句及句身尋思此名唯是意言唯假非實",
    "X26n0519_005:0501a07": "義者謂名身等詮表蘊等若體若義總名為義以義",
    "X26n0519_005:0501a08": "寬故而推求此名所詮義亦唯意言義名言者由言",
    "X26n0519_005:0501a09": "顯故一切有為無為皆義中攝名之與義皆意言性",
    "X26n0519_005:0501a10": "假有實無名本無義義不屬名尋思自性及差別者",
    "X26n0519_005:0501a11": "依此二法觀其自性心外亦無唯是假立如我法等",
    "X26n0519_005:0501a12": "本體無故差別亦爾如無常等亦唯是假實不可得",
    "X26n0519_005:0501a13": "證知四種虗妄顯現依他起攝了達四種遍計所執",
    "X26n0519_005:0501a14": "皆不可得(已上攝論大義)瑜伽三十六云此諸菩薩於彼名",
    "X26n0519_005:0501a15": "事或離相觀或合相觀依合相觀通達二種自性差",
    "X26n0519_005:0501a16": "別皆是假立依離相觀別觀二種之自性故四如實",
    "X26n0519_005:0501a17": "智者前四尋思觀計所執四種之境離識非有觀所",
    "X26n0519_005:0501a18": "取無未觀能取此如實智忍可前境離識非有所取",
    "X26n0519_005:0501a19": "空已復能遍知能取彼識離識內境決定非有能取",
    "X26n0519_005:0501a20": "亦空了知內識及所變相互不相離如幻事等唯識",
    "X26n0519_005:0501a21": "之相此依他上無計所執便謂二空依此為門觀彼",
    "X26n0519_005:0501a22": "空理入圓成實此善根位似三性觀未證真故前四",
    "X26n0519_005:0501a23": "尋思煖是下位頂是上位以初伏除所取難故分下",
    "X26n0519_005:0501a24": "上位至如實智下忍印無所取中忍順無能取未印",
    "X26n0519_005:0501b01": "無故上忍印無能取合此三忍俱是四如實智下品",
    "X26n0519_005:0501b02": "世第一法雙印所取能取二俱空故為如實智上品",
    "X26n0519_005:0501b03": "由此尋思如實各有下上劣勝不同分成四加行位",
    "X26n0519_005:0501b04": "也問何故名義各別觀察名義自性及與差別合而",
    "X26n0519_005:0501b05": "觀耶答唯識論云名義相異故別尋求二二相同故",
    "X26n0519_005:0501b06": "合思察意云名之與義能所詮異故各別觀名義一",
    "X26n0519_005:0501b07": "種自性同故差別同故合而觀之二二者上二是名",
    "X26n0519_005:0501b08": "義下二是自性差別尋求思察文迴互耳即釋尋思",
    "X26n0519_005:0501b09": "之義也尋思如實尅性以慧為體。",
    "X26n0519_005:0501b10": "【疏】初獲等者唯識疏云明得者初得無漏慧之明相",
    "X26n0519_005:0501b11": "名為明得明得之定名明得定即此所獲道火前相",
    "X26n0519_005:0501b12": "說名為煖煖即是位名煖位也。",
    "X26n0519_005:0501b13": "【疏】明相轉盛者由久修習漸近見道明慧轉盛故名",
    "X26n0519_005:0501b14": "明增明增之定名明增定尋思觀行此位至極說名",
    "X26n0519_005:0501b15": "為頂頂是極義頂即是位名頂位也。",
    "X26n0519_005:0501b16": "【疏】印順定者順有二義一樂順二印順下忍起時名",
    "X26n0519_005:0501b17": "為印忍印所取無中忍起時名為樂順樂無能取順",
    "X26n0519_005:0501b18": "修習故上忍起時名為印順印能取無順觀察故印",
    "X26n0519_005:0501b19": "通下上品集唯中品順通中上品合此三忍名為印",
    "X26n0519_005:0501b20": "順印順俱時之定名印順定於無所取決定印持者",
    "X26n0519_005:0501b21": "下忍位也無能取中亦順樂忍者中上忍位也既無",
    "X26n0519_005:0501b22": "等者既無遍計所執實境離能取識何有能執遍計",
    "X26n0519_005:0501b23": "之識離所取境所取能取遍計情境相待立故印前",
    "X26n0519_005:0501b24": "順後者印前所取無順後能取無及印能取無故立",
    "X26n0519_005:0501c01": "印順名合此三忍忍境忍識二俱空故故名為忍忍",
    "X26n0519_005:0501c02": "即是位名忍位也。",
    "X26n0519_005:0501c03": "【疏】從此無間必入見道立無間名者無間道之定名",
    "X26n0519_005:0501c04": "無間定無間即定名無間定世間異生有漏法中此",
    "X26n0519_005:0501c05": "最勝故名世第一法世即第一名世第一世第一即",
    "X26n0519_005:0501c06": "法名世第一法亦名世第一位。",
    "X26n0519_005:0501c07": "【疏】皆帶相者相謂相狀所執空相依他有相為由帶",
    "X26n0519_005:0501c08": "此空有相故未證真理也。",
    "X26n0519_005:0501c09": "【疏】偈云等者唯識疏云菩薩於定位者此加行位多",
    "X26n0519_005:0501c10": "在定中內門修行觀影唯是心者觀內心境影離心",
    "X26n0519_005:0501c11": "無唯是內心此初觀察在煖位也遍計所執心外之",
    "X26n0519_005:0501c12": "境義相既滅審觀察之唯自心想此在頂位也如是",
    "X26n0519_005:0501c13": "住內心知所取非有下忍位也次能取亦無中上忍",
    "X26n0519_005:0501c14": "也合此二類俱即二空即世第一法以少時故從忍",
    "X26n0519_005:0501c15": "位說後觸無所得入真見道觸證真理無所得相也。",
    "X26n0519_005:0501c16": "【疏】此位等者此位菩薩於安立諦非安立諦皆學觀",
    "X26n0519_005:0501c17": "察或總作一實真如觀引真見道或別作二空觀總",
    "X26n0519_005:0501c18": "別三心為非安立引三心相見道作四諦差別觀引",
    "X26n0519_005:0501c19": "十六心相見道有差別名言者為安立諦也無差別",
    "X26n0519_005:0501c20": "離名言者非安立也安立者施設義若加行位不作",
    "X26n0519_005:0501c21": "二種觀者不能引生真相二見道故亦不能伏二乘",
    "X26n0519_005:0501c22": "者故為入二空觀真如理正觀非安立諦也為起遊",
    "X26n0519_005:0501c23": "觀起勝進道成熟佛法降伏二乘亦觀安立諦也唯",
    "X26n0519_005:0501c24": "識又云此加行位未遣相縛於麤重縛亦未能斷言",
    "X26n0519_005:0502a01": "相縛者一切有漏二性之心皆有分別所緣相故縛",
    "X26n0519_005:0502a02": "能緣心有所拘礙令不明淨不得自在相即是縛名",
    "X26n0519_005:0502a03": "為相縛此依正義通於八識有漏相貌縛能緣心名",
    "X26n0519_005:0502a04": "為相縛非謂相縛即是執也問後得智品所變相分",
    "X26n0519_005:0502a05": "應是能縛答不然後得智品斷漏方得體非硬澁故",
    "X26n0519_005:0502a06": "非漏所增故緣一切境皆證解故後得變相非是縛",
    "X26n0519_005:0502a07": "也問如自證分緣於見分應彼見分縛自證耶答可",
    "X26n0519_005:0502a08": "爾所緣見分縛自證分體是有漏分別類故不明淨",
    "X26n0519_005:0502a09": "故見分漏心增過失故有漏相貌縛能緣心皆名相",
    "X26n0519_005:0502a10": "縛非謂相者相分也麤重縛者二障種子名麤重縛",
    "X26n0519_005:0502a11": "性無堪任違細輕故拘礙上上勝功德故說名為縛",
    "X26n0519_005:0502a12": "麤重即縛名麤重縛有漏現行名為相縛二障種子",
    "X26n0519_005:0502a13": "名麤重縛故此位中未遣相縛於麤重縛亦未能斷",
    "X26n0519_005:0502a14": "若至初地分遣相縛八地已去第六意識全遣相縛",
    "X26n0519_005:0502a15": "第七分無五八全有其麤重縛十地漸斷若至佛果",
    "X26n0519_005:0502a16": "二縛全無此位菩薩全伏分別二障現行違見道故",
    "X26n0519_005:0502a17": "乃至微細自分別生亦不現起俱生二障少分不起",
    "X26n0519_005:0502a18": "二障種子全未能斷。",
    "X26n0519_005:0502a19": "【疏】菩薩起此等者瑜伽六十九通說三乘依諸靜慮",
    "X26n0519_005:0502a20": "及未至定能入聖諦非無色定止多觀少劣道不能",
    "X26n0519_005:0502a21": "入現觀故此位菩薩修方便時通諸靜慮依第四靜",
    "X26n0519_005:0502a22": "慮方得成滿即顯上品忍位世第一法趣入見道唯",
    "X26n0519_005:0502a23": "依第四靜慮也。",
    "X26n0519_005:0502a24": "【疏】極慼等者三惡趣身極苦憂慼無有勝慧上二界",
    "X26n0519_005:0502b01": "中雖有勝慧欣勝厭劣皆不依彼唯依欲界人天善",
    "X26n0519_005:0502b02": "趣之身起四善根佛出為緣起現觀故若佛滅後遺",
    "X26n0519_005:0502b03": "法說故問有佛法世發心修習法滅後熟得入現觀",
    "X26n0519_005:0502b04": "趣見道不答准顯揚論不得無此類者故慈恩又解",
    "X26n0519_005:0502b05": "顯揚等論據一相說若久修習功行時至無佛法世",
    "X26n0519_005:0502b06": "容入現觀趣聖道矣。",
    "X26n0519_005:0502b07": "【經】歡喜地等者自此已去已證聖位漸次乃至十地",
    "X26n0519_005:0502b08": "滿心方證極果今依唯識略明行相所貴學者曉其",
    "X26n0519_005:0502b09": "大義唯識論云謂十地中修十勝行斷十重障證十",
    "X26n0519_005:0502b10": "真如二種轉依由斯證得意云十地通以理智為體",
    "X26n0519_005:0502b11": "與所修行為勝依持令得生長故名為地十地菩薩",
    "X26n0519_005:0502b12": "修行斷證方圓佛果故皆言十若并佛地即成十一",
    "X26n0519_005:0502b13": "也於一一地出心位中所斷之障各有九品唯識第",
    "X26n0519_005:0502b14": "十疏云前六識俱所知障種修所斷者諸地漸斷乃",
    "X26n0519_005:0502b15": "至云六識中者行相有九品故品類差別有眾多故",
    "X26n0519_005:0502b16": "所以諸地分分別斷五識由六引故亦通二障又云",
    "X26n0519_005:0502b17": "如初品無間至第二念為解脫道初品無間望第二",
    "X26n0519_005:0502b18": "念即為加行此解脫道望自第二品即為無間望初",
    "X26n0519_005:0502b19": "為解脫望後為加行至第三無間望第一念為勝進",
    "X26n0519_005:0502b20": "道與第二品為解脫道自品為無間道與第四念為",
    "X26n0519_005:0502b21": "加行道第二無間望前即非勝道但是解脫此是菩",
    "X26n0519_005:0502b22": "薩十地位中斷所知障時分品類排次斷法若別別",
    "X26n0519_005:0502b23": "斷一一智別起也由能印證及能斷惑復能容豫復",
    "X26n0519_005:0502b24": "能欣求故具加行無間解脫勝進四道菩薩利根故",
    "X26n0519_005:0502c01": "能如是至第九品無間道位斷盡其障次後一念解",
    "X26n0519_005:0502c02": "脫道起登後後地證後後如十地滿心最後一念無",
    "X26n0519_005:0502c03": "上大覺證大涅槃即是圓滿真如為第十一然唯異",
    "X26n0519_005:0502c04": "生性障於初地中入心時斷地前世道不斷障種入",
    "X26n0519_005:0502c05": "見道時方斷種故此障迷理真見道中一品道斷餘",
    "X26n0519_005:0502c06": "所知障九品道斷見道即是初地入心斷第一異生",
    "X26n0519_005:0502c07": "性障證遍行真如登極喜地此極喜地而有三心謂",
    "X26n0519_005:0502c08": "入住出唯初入心屬見道位住心屬修道位出心解",
    "X26n0519_005:0502c09": "脫道也。",
    "X26n0519_005:0502c11": "仁王護國般若經疏法衡抄卷第五"
}