{
    "T29n1559_008:0211c02": "阿毘達磨俱舍釋論卷第八",
    "T29n1559_008:0211c04": "婆藪盤豆造",
    "T29n1559_008:0211c05": "陳天竺三藏真諦譯",
    "T29n1559_008:0211c06": "中分別世間品之三",
    "T29n1559_008:0211c07": "行有於業俱舍中當說。愛取於惑俱舍中當",
    "T29n1559_008:0211c08": "說。如此緣生。若略說唯三。謂惑業果類。此",
    "T29n1559_008:0211c09": "三義前已顯。偈曰。於中說諸惑。如種子及",
    "T29n1559_008:0211c10": "龍。如根樹及糠。釋曰。此惑與種子等。云何",
    "T29n1559_008:0211c11": "相似。譬如從種子芽葉等生。如此從惑惑業",
    "T29n1559_008:0211c12": "類生。又如池是龍所鎮住處恒不枯涸。如此",
    "T29n1559_008:0211c13": "惑龍鎮住生池相續不斷。又如樹未被拔根。",
    "T29n1559_008:0211c14": "斫斫更生。如此未拔除惑根諸道滅滅更起。",
    "T29n1559_008:0211c15": "又如樹時時生花生子。如此諸惑數數生惑",
    "T29n1559_008:0211c16": "業類。又如米為糠所裹。於生有功能非單米。",
    "T29n1559_008:0211c17": "如此業為惑至得糠所裹。於生別生有功能",
    "T29n1559_008:0211c18": "非單業。如此諸惑應知如種子等。偈曰。如有",
    "T29n1559_008:0211c19": "糠米業。及如稻并花。釋曰。於前已說惑似糠。",
    "T29n1559_008:0211c20": "今說業如有糠米。又如稻蕉等以果熟位為",
    "T29n1559_008:0211c21": "邊。如此諸業已熟不更生報。又如花於生子",
    "T29n1559_008:0211c22": "中是近因。如此業於生果報中最為近因。偈",
    "T29n1559_008:0211c23": "曰。如熟飲食類。釋曰。如已熟食及飲。一向",
    "T29n1559_008:0211c24": "為受用。不可更轉為生。如此果報類。不能於",
    "T29n1559_008:0211c25": "別生中更牽別果報。若更牽報無得解脫義。",
    "T29n1559_008:0211c26": "如此生相續依因依緣生。不過四有。謂中有",
    "T29n1559_008:0211c27": "生有先時有死有。此四於前已釋。偈曰。於四",
    "T29n1559_008:0211c28": "種有中。生有必染污。釋曰。此中幾有定不",
    "T29n1559_008:0211c29": "定染污。若一向染污。唯是生有。由何惑。偈",
    "T29n1559_008:0212a01": "曰。由自地諸惑。釋曰。若生有在此地。一切",
    "T29n1559_008:0212a02": "同地惑皆為染污。於三界無有一惑由此眾",
    "T29n1559_008:0212a03": "生不結生。阿毘達磨師說。如此此染污由大",
    "T29n1559_008:0212a04": "惑。不由小分惑。由自在故。若此位最昧鈍。",
    "T29n1559_008:0212a05": "隨有惑先數數起惑最近。是時於此位中此",
    "T29n1559_008:0212a06": "惑即起為染污。由先疾利故。接中有為必應",
    "T29n1559_008:0212a07": "知如此染污不。偈曰。餘三。釋曰。所餘三有。",
    "T29n1559_008:0212a08": "即中有等。各有三種。謂善染污無記。於諸有",
    "T29n1559_008:0212a09": "中幾有於何界相應。偈曰。無色三。釋曰。除",
    "T29n1559_008:0212a10": "中有所餘有。何以故。無色界非隔別處。為至",
    "T29n1559_008:0212a11": "彼故起中陰。於欲色界不數故。則知皆具四",
    "T29n1559_008:0212a12": "有。如眾生依因依緣生。此義已廣說。若眾生",
    "T29n1559_008:0212a13": "已生。云何得住。偈曰。世間以食住。釋曰。有",
    "T29n1559_008:0212a14": "一法世尊自通自知。為他正說。謂一切眾生",
    "T29n1559_008:0212a15": "以食為住。經言如此。此食有幾種。有四種",
    "T29n1559_008:0212a16": "偈曰。段食。釋曰。段食者有麁有細。細者是",
    "T29n1559_008:0212a17": "中有眾生食。以香為食故。及諸天劫初眾生",
    "T29n1559_008:0212a18": "食。以無變穢流故。此食悉入彼身。如油於",
    "T29n1559_008:0212a19": "沙。復次若細眾生彼食亦細。譬如髮污蟲",
    "T29n1559_008:0212a20": "等。觸食第二。作意食第三。識食第四。此中",
    "T29n1559_008:0212a21": "段食者。偈曰。於欲界。釋曰。此食於色無色",
    "T29n1559_008:0212a22": "界無。由離欲此於彼生故。偈曰。以三入為體。",
    "T29n1559_008:0212a23": "釋曰。於欲界香味觸入。一切皆名段食。作段",
    "T29n1559_008:0212a24": "吞故。先以口鼻含之。後分分吞故。影光焰",
    "T29n1559_008:0212a25": "輝。此等云何成食。由從多故。作如此說。此",
    "T29n1559_008:0212a26": "等若非所食能令相續住。亦入細食數。譬如",
    "T29n1559_008:0212a27": "浴塗等。云何色入非食。若作段食必約於色。",
    "T29n1559_008:0212a28": "偈曰。非色入由此。不利自根脫。釋曰。食是",
    "T29n1559_008:0212a29": "何法。若能利益自根四大。色入者於正食時。",
    "T29n1559_008:0212b01": "不能利益自根及四大。何況能利益餘根及",
    "T29n1559_008:0212b02": "四大。非自境界故。有時見色即起樂及喜。此",
    "T29n1559_008:0212b03": "色亦非食。但緣此為境。能生樂受等觸。以此",
    "T29n1559_008:0212b04": "為食非色。復次已得解脫人。謂阿那含阿羅",
    "T29n1559_008:0212b05": "漢。見可愛飲食無利益故。偈曰。觸作意及",
    "T29n1559_008:0212b06": "識。三有流通二。釋曰。觸者從三和合生。作",
    "T29n1559_008:0212b07": "意者是心業。識者是意識。此三若有流必是",
    "T29n1559_008:0212b08": "食。此三通三界有。云何不立無流為食。由",
    "T29n1559_008:0212b09": "立食以能滋長諸有為義。無流生起能滅盡",
    "T29n1559_008:0212b10": "諸有。毘婆沙師執如此。復次於經中說食義。",
    "T29n1559_008:0212b11": "食有四種。為令已生眾生得住。及為愈相續。",
    "T29n1559_008:0212b12": "又為利益尋求生眾生。無流法不爾。是故非",
    "T29n1559_008:0212b13": "食。已生者於道中已生眾生。此義易解。何者",
    "T29n1559_008:0212b14": "尋求生。偈曰。意生尋求生。乾闥婆中有。對",
    "T29n1559_008:0212b15": "有。釋曰。世尊以此五名。說中陰眾生。何以",
    "T29n1559_008:0212b16": "故。此眾生從意生故。故說意生。不取不淨及",
    "T29n1559_008:0212b17": "血所有諸外為生依故。尋求生者。欲得生未",
    "T29n1559_008:0212b18": "得故。處處尋求生。乾闥婆者。由食香故。以",
    "T29n1559_008:0212b19": "香益身行向於道故。對有者。對向生處起故。",
    "T29n1559_008:0212b20": "如經言。對起有礙害自體。生有礙害世間。由",
    "T29n1559_008:0212b21": "此經言故。對有名中陰。復有別經言。有眾生",
    "T29n1559_008:0212b22": "對有結已盡。非生有結。此經中有四句。復次",
    "T29n1559_008:0212b23": "已生者。謂阿羅漢。尋求生者。謂有愛眾生。",
    "T29n1559_008:0212b24": "復次幾種食令已生眾生。住幾種食能滋益",
    "T29n1559_008:0212b25": "尋求眾生生。毘婆沙師說。一切食皆能為二",
    "T29n1559_008:0212b26": "事。何以故。段食亦於有愛眾生令得後有。佛",
    "T29n1559_008:0212b27": "世尊說。有四食為病根癰刺老死等緣。作意",
    "T29n1559_008:0212b28": "食亦曾見令現生住。先舊師說如此有一父",
    "T29n1559_008:0212b29": "遭飢餓難。以滿囊灰挂置壁上。慰喻二子語",
    "T29n1559_008:0212c01": "云是麨。二子數思麨囊。得多時安住。後時",
    "T29n1559_008:0212c02": "有人。為開彼知是灰。失先作意即便命終。復",
    "T29n1559_008:0212c03": "次於海中有多人。船敗見大濤聚。思謂是",
    "T29n1559_008:0212c04": "岸。隨往趣彼。至已觸之方知是濤。失先作",
    "T29n1559_008:0212c05": "意即便命終。於別誦中說。海中有大身眾生。",
    "T29n1559_008:0212c06": "從水登岸。於沙上生卵。以沙覆之還入海中。",
    "T29n1559_008:0212c07": "若母於此卵憶念不忘。卵則不壞。母若於中",
    "T29n1559_008:0212c08": "忘失憶念。此卵即壞。經部解不爾。勿由他食",
    "T29n1559_008:0212c09": "他食得成。若釋應如此。於中若卵緣母。憶念",
    "T29n1559_008:0212c10": "不忘。卵則不壞。若忘即壞。有餘師說。此憶",
    "T29n1559_008:0212c11": "在觸位中。云何說食唯四。為不如此耶。一切",
    "T29n1559_008:0212c12": "有流法。必能滋益有。雖然由勝故說。偈曰。為",
    "T29n1559_008:0212c13": "益此。能依所依二。能引生別。有次第說後。",
    "T29n1559_008:0212c14": "二釋。曰所依者。謂有根身。為滋益此身段食",
    "T29n1559_008:0212c15": "為勝。能依者。謂心及心法。為滋益此法觸食",
    "T29n1559_008:0212c16": "為勝。如此二食。於滋益現世已生有中勝餘。",
    "T29n1559_008:0212c17": "復立作意食者。於引後有為勝。是所引有。",
    "T29n1559_008:0212c18": "從業所薰修識種子生。如此後二。於引生未",
    "T29n1559_008:0212c19": "生有為勝。是前二食如乳母。能將養已生故。",
    "T29n1559_008:0212c20": "後二食如生母。能生未生故。由勝餘故唯立",
    "T29n1559_008:0212c21": "四。為一切所吞分段皆是。食不有分段是所",
    "T29n1559_008:0212c22": "吞而非段食。此有四句第一句者。若吞此分",
    "T29n1559_008:0212c23": "段。諸根壞損害四大。第二句者。謂餘三食。第",
    "T29n1559_008:0212c24": "三句者。是所吞分段能滋益諸根增長四大。",
    "T29n1559_008:0212c25": "第四句者。除前三句。如此與觸等如理應各",
    "T29n1559_008:0212c26": "立四句。為有緣觸等得諸根滋益。及四大增",
    "T29n1559_008:0212c27": "長。是諸亦非食不。有謂別地及無流。餘句應",
    "T29n1559_008:0212c28": "思。若人食此食。損食者根大。此物亦是食。",
    "T29n1559_008:0212c29": "由執初至故。何以故。段食於二時中作食",
    "T29n1559_008:0213a01": "用。若正食時對治本病。若消時增益身大。毘",
    "T29n1559_008:0213a02": "婆沙師說如此。於何道有幾食。於一切道有",
    "T29n1559_008:0213a03": "一切食。於生亦爾。於地獄云何有段食。有燃",
    "T29n1559_008:0213a04": "赤鐵段為食。錫赤鐵汁為飲。若能損害物亦",
    "T29n1559_008:0213a05": "是食。則違前四句。亦違分別道理論。彼論",
    "T29n1559_008:0213a06": "云。何者為段食。若緣此分段滋益諸根。增長",
    "T29n1559_008:0213a07": "四大相續得愈。及識亦爾。廣說如論。由約",
    "T29n1559_008:0213a08": "能增益食說。故無相違。損害食於地獄中亦",
    "T29n1559_008:0213a09": "有食相。何以故。此食有能為暫遮飢渴等病。",
    "T29n1559_008:0213a10": "復次有別處地獄。如人道有段食故。是故段",
    "T29n1559_008:0213a11": "食遍五道中。有此義應然。佛世尊說。若有人",
    "T29n1559_008:0213a12": "施一百離欲欲界外仙人食。若有人施一凡",
    "T29n1559_008:0213a13": "夫人食。此人在剡浮密林中行。於此前施後",
    "T29n1559_008:0213a14": "施。福德百千倍勝。是何凡夫在剡浮密林",
    "T29n1559_008:0213a15": "中行。餘師說。住於剡浮。或云。是有福凡",
    "T29n1559_008:0213a16": "夫。此執不然。由說一故。此中何所以。施一",
    "T29n1559_008:0213a17": "凡夫食福德。多勝施多離欲凡夫。若施多凡",
    "T29n1559_008:0213a18": "夫食。此福德勝施一凡夫。是義可然。有餘師",
    "T29n1559_008:0213a19": "說。是近佛地菩薩。餘師不說此義。何以故。若",
    "T29n1559_008:0213a20": "施此菩薩福德最多。不可稱數。若施此人所",
    "T29n1559_008:0213a21": "得福德。乃至施百俱胝阿羅漢。亦所不及。毘",
    "T29n1559_008:0213a22": "婆沙師說。有凡夫已得四諦觀決擇分能。此",
    "T29n1559_008:0213a23": "中說名在剡浮密林中行。此名與義不相稱。",
    "T29n1559_008:0213a24": "又不曾於餘處但假安立此名。謂經及阿毘",
    "T29n1559_008:0213a25": "達磨藏等中。說剡浮密林中行。必得四諦觀",
    "T29n1559_008:0213a26": "決擇分能。是故此是自所分別。若爾云何。必",
    "T29n1559_008:0213a27": "約菩薩正在剡浮密林中行。故說此言。何以",
    "T29n1559_008:0213a28": "故。此菩薩於是時與凡夫離欲。欲界二義相",
    "T29n1559_008:0213a29": "應故。於餘仙人分別。令異此菩薩。於無邊眾",
    "T29n1559_008:0213b01": "生無量倍勝。而報百者。由隨前所立。此義",
    "T29n1559_008:0213b02": "必應爾。何以故。由除此人於外仙人格量",
    "T29n1559_008:0213b03": "須陀洹故。若不爾。應以剡浮密林中行格量",
    "T29n1559_008:0213b04": "須陀洹說眾生依因依緣生。及眾生得住義",
    "T29n1559_008:0213b05": "已。眾生死墮義亦已說。謂由福盡。不由命盡",
    "T29n1559_008:0213b06": "等。此義今當說。為於何識正起時眾生得死",
    "T29n1559_008:0213b07": "墮及託生。偈曰。斷接善離欲。退及死託生。",
    "T29n1559_008:0213b08": "此事於意識。釋曰。斷善根。更接善根。離欲",
    "T29n1559_008:0213b09": "下界。退失上界死生。如此六法。於意識中",
    "T29n1559_008:0213b10": "成。非於餘識。由說生故。託中有義亦是所",
    "T29n1559_008:0213b11": "說。若約受死生云何。偈曰。於捨受死生。釋",
    "T29n1559_008:0213b12": "曰。捨命及受生。此二心在不苦不樂受中。此",
    "T29n1559_008:0213b13": "受昧鈍故。餘受則明了。於明了識中死生不",
    "T29n1559_008:0213b14": "成。於此意識中。偈曰。非一無心二。釋曰。死",
    "T29n1559_008:0213b15": "及生雖復在意識。非一心及無心中。何以故。",
    "T29n1559_008:0213b16": "若人正在定心無死生義。地非同分故。功用",
    "T29n1559_008:0213b17": "所成故。能為利益故。於無心中亦不得死。何",
    "T29n1559_008:0213b18": "以故。若無心人則無橫害。是時依止若欲起",
    "T29n1559_008:0213b19": "變異。是時隨屬依止心。必定起現前。後方捨",
    "T29n1559_008:0213b20": "命非餘。若於受生時無心亦不應然。心斷因",
    "T29n1559_008:0213b21": "不有故。若離上心惑。不得受生故。是故於",
    "T29n1559_008:0213b22": "中無心不應道理。死有有三種。於前已說。偈",
    "T29n1559_008:0213b23": "曰。涅槃二無記。釋曰。於威儀心及果報心。",
    "T29n1559_008:0213b24": "若於欲界中。有果報名捨。若無於威儀心般",
    "T29n1559_008:0213b25": "涅槃。云何但於無記非餘心中。此無記。隨順",
    "T29n1559_008:0213b26": "心斷絕。由力弱故。若人正死。於何身。分中",
    "T29n1559_008:0213b27": "意識斷滅。若一時死。身根共意識一時俱",
    "T29n1559_008:0213b28": "滅。若人次第死。此中偈曰。次第死脚臍。於",
    "T29n1559_008:0213b29": "心意識斷。下人天不生。釋曰。若人必往惡道",
    "T29n1559_008:0213c01": "受生。及人道天道。如此等人。次第於脚於臍",
    "T29n1559_008:0213c02": "於心意識斷滅。不更受生是名不生。謂阿羅",
    "T29n1559_008:0213c03": "漢。此人於心意識斷絕。有餘部說於頭上。何",
    "T29n1559_008:0213c04": "以故。身根於此等處。與意識俱滅故。若人正",
    "T29n1559_008:0213c05": "死。此身根如熱石上水漸漸縮減。於脚等處",
    "T29n1559_008:0213c06": "次第而滅。復次若眾生如此次第捨命。於中",
    "T29n1559_008:0213c07": "多眾生。為斫末摩苦受所逼方死。云何斫",
    "T29n1559_008:0213c08": "末摩。偈曰。末摩水等。釋曰。末摩者。於身",
    "T29n1559_008:0213c09": "有別處。如偈言。",
    "T29n1559_008:0213c10": "　於身有是處　　由隨觸令死",
    "T29n1559_008:0213c11": "　若優鉢羅花　　鬚微塵所觸",
    "T29n1559_008:0213c12": "故知身中有別處若於中被損觸能引令死。",
    "T29n1559_008:0213c13": "此身分名末摩。此末摩。水風火中隨一大若",
    "T29n1559_008:0213c14": "起相乖。似利刃斫之。即便破壞。此不如薪",
    "T29n1559_008:0213c15": "等被斫即斷如被斫即無復動覺。故說名斫。",
    "T29n1559_008:0213c16": "云何不由地大第四病無故。風熱痰三病。如",
    "T29n1559_008:0213c17": "次第以風火水大為上首。與外器世界三災",
    "T29n1559_008:0213c18": "相似故。是故於內身有三災。此斫末摩苦受",
    "T29n1559_008:0213c19": "死者。多於此人起。謂能數數行。斫他末摩",
    "T29n1559_008:0213c20": "事。此人必由斫末摩苦受死。於諸天中無末",
    "T29n1559_008:0213c21": "摩苦受死。雖然若諸天子應有退墮事。先有",
    "T29n1559_008:0213c22": "五種小變異相現。一衣服及莊嚴具出不可",
    "T29n1559_008:0213c23": "愛聲。二身光闇昧。三正浴時水滴住身。四本",
    "T29n1559_008:0213c24": "心於塵馳動今住一塵。五眼有瞬動。此五",
    "T29n1559_008:0213c25": "或時不定。復有五種大變異相現。必不免死。",
    "T29n1559_008:0213c26": "一衣服染著塵穢。二花鬘萎燥。三腋下汗出。",
    "T29n1559_008:0213c27": "四臭氣入身。五於自坐處不得安坐。如此眾",
    "T29n1559_008:0213c28": "生世界如此生住退。佛世尊安立。屬三聚攝",
    "T29n1559_008:0213c29": "眾生。聚有三種。一正定聚。二邪定聚。三不",
    "T29n1559_008:0214a01": "定聚。於此中偈曰。正定邪定聚。聖人無間",
    "T29n1559_008:0214a02": "作。釋曰。何者為正。欲盡無餘。瞋盡無餘。癡",
    "T29n1559_008:0214a03": "盡無餘。一切惑盡無餘。故名為正。經說如",
    "T29n1559_008:0214a04": "此。聖者若此人相續中無流道已生故名聖。",
    "T29n1559_008:0214a05": "云何名聖。從惡墮法能遠出離故名聖。由至",
    "T29n1559_008:0214a06": "得必定永離滅果故。如此等人由於惑盡定",
    "T29n1559_008:0214a07": "故。故名正定。若人已得解脫分能。善根必定",
    "T29n1559_008:0214a08": "涅槃為法。云何不立為正定。此人後當墮於",
    "T29n1559_008:0214a09": "邪定。此人不由時定定於正中。譬如七勝等。",
    "T29n1559_008:0214a10": "何者為邪。地獄畜生鬼神道。說此名邪。此中",
    "T29n1559_008:0214a11": "作無間業人。於地獄道中定故。說名邪定。若",
    "T29n1559_008:0214a12": "異二定所餘非定。此義自成。是三聚觀因緣",
    "T29n1559_008:0214a13": "屬二不屬二。",
    "T29n1559_008:0214a14": "說眾生世界已。器世界今當說。偈曰。此中器",
    "T29n1559_008:0214a15": "世界。說於下依住。深十六洛沙。風輪廣無",
    "T29n1559_008:0214a16": "數。釋曰。三千大千世界。諸佛說深廣。謂依",
    "T29n1559_008:0214a17": "於空住下底風輪。由眾生增上業所生。此風",
    "T29n1559_008:0214a18": "輪厚十六洛沙由旬。縱廣無復數。堅實如此。",
    "T29n1559_008:0214a19": "若大諾那力人。以金剛杵懸擊擲之。金剛碎",
    "T29n1559_008:0214a20": "壞而風輪無損。於風輪上。偈曰。水輪深十",
    "T29n1559_008:0214a21": "一復有二十千。釋曰。於風輪上。由眾生業",
    "T29n1559_008:0214a22": "增上。諸雲聚集雨雨滴如大柱。此水輪成。深",
    "T29n1559_008:0214a23": "十一洛沙二萬由旬。云何於中水輪不傍流",
    "T29n1559_008:0214a24": "散。由眾生業增上力故。譬如所食所飲。是諸",
    "T29n1559_008:0214a25": "食飲若未消時。不墮熟藏。餘師說如此。或如",
    "T29n1559_008:0214a26": "食道理故。由風所持故不流散。餘部說如此。",
    "T29n1559_008:0214a27": "復次此水由眾生業勝德所生。有別風大吹",
    "T29n1559_008:0214a28": "轉此水。於上成金。如熟乳上生膏。偈曰。水",
    "T29n1559_008:0214a29": "厚八洛沙所餘皆是金。釋曰。所餘有幾許。三",
    "T29n1559_008:0214b01": "洛沙二萬由旬。是名金地輪。在水輪上。水輪",
    "T29n1559_008:0214b02": "并金地輪。厚量已說。偈曰。徑量有三千。復",
    "T29n1559_008:0214b03": "有四百半。有十二洛沙。水金輪廣爾。釋曰。此",
    "T29n1559_008:0214b04": "二輪徑量是同。偈曰。若周圍三倍。釋曰。若",
    "T29n1559_008:0214b05": "以邊量數則成三倍。合三十六洛沙一萬三",
    "T29n1559_008:0214b06": "百五十由旬。金地輪在水上。於此地中。偈",
    "T29n1559_008:0214b07": "曰。須彌婁山王。由乾陀羅山。伊沙陀羅山。佉",
    "T29n1559_008:0214b08": "特羅柯山。修騰婆那山。阿輸割那山。毘那",
    "T29n1559_008:0214b09": "多柯山。尼旻陀羅山。釋曰。如此等山依金",
    "T29n1559_008:0214b10": "地輪上住。八大山中央有須彌婁山。所餘山",
    "T29n1559_008:0214b11": "繞須彌婁住。一由乾陀羅。二伊沙陀羅。三佉",
    "T29n1559_008:0214b12": "特羅柯山。四修騰婆那。五阿輸割那。六毘",
    "T29n1559_008:0214b13": "那多柯。七尼旻陀羅。此須彌婁山七山城所",
    "T29n1559_008:0214b14": "圍。最外山城名尼旻陀羅。偈曰。於四大洲",
    "T29n1559_008:0214b15": "外。復有輪圍山。釋曰。於第七山外有四大",
    "T29n1559_008:0214b16": "洲。於四大洲外復有鐵輪圍山。由此山故。世",
    "T29n1559_008:0214b17": "界相圓如輪。於中偈曰。七金此是鐵。釋曰。",
    "T29n1559_008:0214b18": "由乾陀羅等七山皆金所成。此最外圍山唯",
    "T29n1559_008:0214b19": "鐵所成。偈曰。四寶須彌婁。釋曰。約四邊次",
    "T29n1559_008:0214b20": "第。金銀琉璃頗梨柯四寶所成。諸邊隨能成",
    "T29n1559_008:0214b21": "寶。類光明故。於諸方中空色顯現似於本寶。",
    "T29n1559_008:0214b22": "對剡浮洲須彌婁邊。琉璃寶所成由此寶光",
    "T29n1559_008:0214b23": "映故。見空青色似於琉璃。復次云何如此等",
    "T29n1559_008:0214b24": "寶得生。於金地上。復有諸雲雨。水滴如車",
    "T29n1559_008:0214b25": "軸。此水為種種種子胎藏。有種種威德差別。",
    "T29n1559_008:0214b26": "風吹變此水。轉成種種類寶。如此轉變為生",
    "T29n1559_008:0214b27": "別種類事總別。由不先有及不並有。道理能",
    "T29n1559_008:0214b28": "作因緣。不同僧佉外道所立轉變義。僧佉轉",
    "T29n1559_008:0214b29": "變者。此物先已住。轉成別法。若爾有何失。",
    "T29n1559_008:0214c01": "此有法不可解。此法已住。由有於中分別諸",
    "T29n1559_008:0214c02": "餘法。何人說如此。從法有法異。此法類不",
    "T29n1559_008:0214c03": "異。唯成異相說名轉變。若爾亦非道理。云",
    "T29n1559_008:0214c04": "何非道理。此物即是即此不是。先未曾有。此",
    "T29n1559_008:0214c05": "言說道理。如此方便。金等諸寶已聚集生。有",
    "T29n1559_008:0214c06": "別風由業威力所起。此風能引取諸寶。集在",
    "T29n1559_008:0214c07": "一處。即成山成洲。所取處成內外海須彌婁",
    "T29n1559_008:0214c08": "等山。鐵輪圍為後。偈曰。入水八十千。釋曰。",
    "T29n1559_008:0214c09": "於金地上有水。深八萬由旬。此中諸山次第",
    "T29n1559_008:0214c10": "入中。偈曰。此山出水上。亦八萬由旬。釋曰。",
    "T29n1559_008:0214c11": "如此須彌婁山。高一十六萬由旬。偈曰。八山",
    "T29n1559_008:0214c12": "半半下。釋曰。由乾陀羅山。從水上高四萬",
    "T29n1559_008:0214c13": "由旬。半下須彌婁山。伊沙陀羅山。半下由",
    "T29n1559_008:0214c14": "乾陀羅山。如此於諸山應知次第半。下乃至",
    "T29n1559_008:0214c15": "鐵輪圍山半下。尼旻陀羅山。高三百一十二",
    "T29n1559_008:0214c16": "半由旬。偈曰。高廣量平等。釋曰如諸山從",
    "T29n1559_008:0214c17": "水上高量。廣量亦爾。偈曰。其中間七海。釋",
    "T29n1559_008:0214c18": "曰。尼旻陀羅最為後。於彼中間有七海。遍滿",
    "T29n1559_008:0214c19": "八功德水。此水冷美輕軟清香。飲時不咽",
    "T29n1559_008:0214c20": "逆。於喉飲已利益內界不損於腹。此七海中。",
    "T29n1559_008:0214c21": "偈曰。初海八十千。釋曰。由乾陀羅內是第",
    "T29n1559_008:0214c22": "一海廣。八萬由旬偈曰。說此名內海。釋曰。",
    "T29n1559_008:0214c23": "海有二種。一內。二外。此二山內海。偈曰。一",
    "T29n1559_008:0214c24": "一邊三倍。釋曰。已說此海廣八萬由旬。若約",
    "T29n1559_008:0214c25": "乾陀羅內邊數。一一邊三倍。此廣合成二洛",
    "T29n1559_008:0214c26": "沙四萬由旬。偈曰。餘海半半狹。釋曰。由乾",
    "T29n1559_008:0214c27": "陀羅。伊沙陀羅。此二山中間是第二海。半狹",
    "T29n1559_008:0214c28": "初海。廣四萬由旬。半第二廣為第三由。此半",
    "T29n1559_008:0214c29": "半狹。應知餘廣量。乃至第七廣一千二百五",
    "T29n1559_008:0215a01": "十由旬。長量不說。由多量差別出故。偈曰。",
    "T29n1559_008:0215a02": "所餘名外海。釋曰。何者為餘。尼旻陀羅鐵",
    "T29n1559_008:0215a03": "輪圍。二山中間名外大海。此海醎遍滿醎烈",
    "T29n1559_008:0215a04": "味水。此海約由旬數廣。偈曰。三洛沙二萬及",
    "T29n1559_008:0215a05": "二千。釋曰。大海量如此。偈曰。於中。釋曰。",
    "T29n1559_008:0215a06": "有四大洲。對須彌婁四邊。偈曰。剡浮洲二千。",
    "T29n1559_008:0215a07": "三邊相如車。釋曰。於此海中剡浮洲一邊二",
    "T29n1559_008:0215a08": "千由旬。三邊等量。其相似車。於此洲中央。",
    "T29n1559_008:0215a09": "從金地上起金剛座。徹剡浮洲地。與上際平。",
    "T29n1559_008:0215a10": "一切菩薩皆於中坐。修習金剛三摩提。何以",
    "T29n1559_008:0215a11": "故。更無餘依止及處能堪受此三摩提。偈曰。",
    "T29n1559_008:0215a12": "一三由旬半。釋曰。此第四邊廣量三由旬",
    "T29n1559_008:0215a13": "半。是故此洲似車相。偈曰。東洲如半月。釋",
    "T29n1559_008:0215a14": "曰。從此洲向東。對須彌婁邊有洲名弗婆毘",
    "T29n1559_008:0215a15": "提訶出海上。其相如半月。若約邊量。偈曰。三",
    "T29n1559_008:0215a16": "邊如。釋曰。此洲三邊如剡浮洲三邊。量各二",
    "T29n1559_008:0215a17": "千由旬。偈曰。一邊。三百半由旬。釋曰。是第",
    "T29n1559_008:0215a18": "四邊。廣三百五十由旬。偈曰。瞿陀尼相圓。",
    "T29n1559_008:0215a19": "七千半由旬。釋曰。從此洲向西。對須彌婁",
    "T29n1559_008:0215a20": "邊有洲。名阿婆羅瞿陀尼洲。邊量七千五百",
    "T29n1559_008:0215a21": "由旬。此洲相圓如滿月。偈曰。徑量二千半。",
    "T29n1559_008:0215a22": "釋曰。中央廣二千五百由旬。偈曰。鳩婁八千",
    "T29n1559_008:0215a23": "等。釋曰。從此洲向北。對須彌婁邊有洲。名",
    "T29n1559_008:0215a24": "欝多羅鳩婁洲。邊量八千由旬。四角畟方其",
    "T29n1559_008:0215a25": "相似比陀訶。四邊量等。如一邊二千由旬。餘",
    "T29n1559_008:0215a26": "邊亦爾。無微毫增減。隨諸洲相。於中住眾",
    "T29n1559_008:0215a27": "生面相亦爾。此四洲中間有諸別洲起。諸",
    "T29n1559_008:0215a28": "洲何名何處。偈曰。二提訶鳩婁。遮摩羅",
    "T29n1559_008:0215a29": "遮羅。中間有八洲。捨訶北[璊-王+月]陀。釋曰。此",
    "T29n1559_008:0215b01": "中有洲。一提訶。二毘提訶。屬東毘提訶。",
    "T29n1559_008:0215b02": "是彼類故。又有二洲。一鳩婁。二高羅婆。屬",
    "T29n1559_008:0215b03": "北鳩婁。是彼類故。復有二洲。一捨陀訶。二",
    "T29n1559_008:0215b04": "欝多羅[璊-王+月]陀。屬西瞿陀尼。是彼類故。復有",
    "T29n1559_008:0215b05": "二洲。一遮摩羅。二阿婆羅遮摩羅。屬剡浮",
    "T29n1559_008:0215b06": "洲。是彼類故。此諸洲皆是人所住處。唯阿",
    "T29n1559_008:0215b07": "婆羅遮摩羅一洲。是羅剎住處。偈曰。此中",
    "T29n1559_008:0215b08": "向北地。九山邊雪山。釋曰。此剡浮洲中。向",
    "T29n1559_008:0215b09": "北地有三黑山。度三黑山復有三黑山。度三",
    "T29n1559_008:0215b10": "黑山復有三黑山。此山悉下故名蟻山。九山",
    "T29n1559_008:0215b11": "北邊有雪山。從雪山向北地。偈曰。香雪二山",
    "T29n1559_008:0215b12": "間。五十由旬池。釋曰。雪山北邊。香山南邊。",
    "T29n1559_008:0215b13": "此處最勝。其中有池名阿那婆怛多。從此池",
    "T29n1559_008:0215b14": "流出四大河。一恒伽。二辛頭。三私多。四薄",
    "T29n1559_008:0215b15": "搜。此池縱廣各五十由旬。遍滿八功德水。",
    "T29n1559_008:0215b16": "非人所行處。若有通慧人乃可得行。此池南",
    "T29n1559_008:0215b17": "邊山高二十五由旬。北邊山高五十由旬。此",
    "T29n1559_008:0215b18": "二山雜物所成。從香山北邊最勝處。有巖名",
    "T29n1559_008:0215b19": "難陀。七寶所成。縱廣各五十由旬。唯是象",
    "T29n1559_008:0215b20": "王所住處。從此度六國土。及度七重林。七重",
    "T29n1559_008:0215b21": "河度第七河更有二林形如半月。此林北生",
    "T29n1559_008:0215b22": "剡浮樹此樹高百由旬。此樹子若熟味美無",
    "T29n1559_008:0215b23": "等。由此樹最高子味最美。故洲因此立剡浮",
    "T29n1559_008:0215b24": "名。地獄在何處。其數量復云何。偈曰。向下",
    "T29n1559_008:0215b25": "二十千。阿毘指廣爾。釋曰。於此剡浮洲。下",
    "T29n1559_008:0215b26": "二十千由旬有地獄。名阿毘指。深廣各二十",
    "T29n1559_008:0215b27": "千由旬。若從底向上。四十千由旬。於中苦",
    "T29n1559_008:0215b28": "受無間故名阿毘指。何以故。於餘地獄苦受",
    "T29n1559_008:0215b29": "有間。如更活地獄中眾生。身已被斫破及撞",
    "T29n1559_008:0215c01": "擣。有冷風吹其還生故。名更活地獄阿毘指",
    "T29n1559_008:0215c02": "中無如此事。有餘師說。於中無樂間苦。故名",
    "T29n1559_008:0215c03": "無間。何以故。於餘地獄雖無樂果報。不遮等",
    "T29n1559_008:0215c04": "流果故。偈曰。上有七地獄。釋曰。從此阿毘",
    "T29n1559_008:0215c05": "指地獄上。有七種地獄。次第重累。一大燒。二",
    "T29n1559_008:0215c06": "燒。三大叫喚。四叫喚。五聚磕。六黑繩。七更",
    "T29n1559_008:0215c07": "活。餘部說。此七地獄在阿毘指地獄四邊。此",
    "T29n1559_008:0215c08": "八地獄。偈曰。八十六園。釋曰。此一切地",
    "T29n1559_008:0215c09": "獄。各各有十六園佛世尊說。",
    "T29n1559_008:0215c10": "　如此八地獄　　我說難可度",
    "T29n1559_008:0215c11": "　滿極惡業人　　各有十六園",
    "T29n1559_008:0215c12": "　四面有四門　　害具及量等",
    "T29n1559_008:0215c13": "　鐵城所圍繞　　六方皆鐵板",
    "T29n1559_008:0215c14": "　鐵地悉焦熱　　猛火恒洞燃",
    "T29n1559_008:0215c15": "　無數百由旬　　遍滿焰交徹",
    "T29n1559_008:0215c16": "何者為十六園。偈曰。熱灰及死屍。刃路等烈",
    "T29n1559_008:0215c17": "江。於彼四方異。釋曰。此八地獄四面。各各",
    "T29n1559_008:0215c18": "對門有四種園。一熱灰園。深皆沒膝。眾生於",
    "T29n1559_008:0215c19": "中若下脚血肉即皆爛盡。如臘滴赤鐵上。舉",
    "T29n1559_008:0215c20": "脚血肉還生。二死屍園。此園死屍遍滿。地皆",
    "T29n1559_008:0215c21": "是糞。於中有蟲名攘鳩多。身白頭黑口利如",
    "T29n1559_008:0215c22": "針。破彼眾生皮肉及骨。噉食其髓。三刀刃路",
    "T29n1559_008:0215c23": "園。有大路遍密有利刀刃。眾生於中若下脚",
    "T29n1559_008:0215c24": "血肉皆斷壞。舉脚血肉還生。復有劍葉林園。",
    "T29n1559_008:0215c25": "於中有赤利劍等仗。風吹墮落斫刺彼眾生",
    "T29n1559_008:0215c26": "身及身分。復有鐵苫摩利林。利刺長十六",
    "T29n1559_008:0215c27": "寸。於中眾生或上或下。若上刺頭則向下。",
    "T29n1559_008:0215c28": "若下刺頭則向上。刺彼眾生身血肉皆盡。於",
    "T29n1559_008:0215c29": "中復有烏色及駮色狗。各取彼眾生食之。復",
    "T29n1559_008:0216a01": "有鐵觜烏。啄食彼眾生心眼。此刀刃路等三",
    "T29n1559_008:0216a02": "眾生。同為杖所害故。合為一園。四烈灰汁",
    "T29n1559_008:0216a03": "江園。江名鞞多梨尼。遍滿極熱烈灰汁水。眾",
    "T29n1559_008:0216a04": "生若入其中。於兩岸上有人捉劍槊叉等仗。",
    "T29n1559_008:0216a05": "遮斷不令得上。眾生在中或踊向上或沈入",
    "T29n1559_008:0216a06": "下。或傍迴轉被蒸煮熟。譬如大鑊滿其中水",
    "T29n1559_008:0216a07": "下燃猛火。於中有米豆麻麥等被蒸煮熟。彼",
    "T29n1559_008:0216a08": "眾生亦爾。此江園似大地獄塹。此四園由方",
    "T29n1559_008:0216a09": "有異故成十六。是最極殺害困苦事處故名",
    "T29n1559_008:0216a10": "園。有餘師說。從地獄內出入。彼更沒於苦",
    "T29n1559_008:0216a11": "故名園。從問更生別問。此地獄卒為是眾生。",
    "T29n1559_008:0216a12": "為非眾生。說非眾生。若爾彼云何行動。由眾",
    "T29n1559_008:0216a13": "生業。譬如成世界風等。若爾云何大德達摩",
    "T29n1559_008:0216a14": "須部底說偈言。",
    "T29n1559_008:0216a15": "　恒瞋最麁業　　於惡起愛樂",
    "T29n1559_008:0216a16": "　見他苦生樂　　必作閻摩卒",
    "T29n1559_008:0216a17": "是彼獄卒。由王教擲眾生於地獄中。故說彼",
    "T29n1559_008:0216a18": "為閻摩王羅剎。非前能作殺害事立為眾生。",
    "T29n1559_008:0216a19": "餘部說。彼悉是眾生。若爾此業復於何處受",
    "T29n1559_008:0216a20": "報。當於此處受報。何以故。彼由宿惡業報",
    "T29n1559_008:0216a21": "故。於此處生。於中更作惡業。即於中受報。",
    "T29n1559_008:0216a22": "若爾作無間業眾生。所受果報處。彼在其中",
    "T29n1559_008:0216a23": "何法遮令不受此報。云何彼在火中而不被",
    "T29n1559_008:0216a24": "燒。汝作如此思。不業為彼屬火。故不被燒。",
    "T29n1559_008:0216a25": "生於此中。與餘不異。云何為卒。如此八種",
    "T29n1559_008:0216a26": "說名熱地獄。偈曰。八寒地獄頞浮等。釋曰。",
    "T29n1559_008:0216a27": "復有餘八寒地獄。一頞浮陀二。尼剌浮陀。三",
    "T29n1559_008:0216a28": "阿吒吒。四阿波波。五漚睺睺(香候反)。六欝波羅。",
    "T29n1559_008:0216a29": "七波頭摩。八分陀利柯。於此八中眾生極",
    "T29n1559_008:0216b01": "寒所逼。由身聲瘡變異相。故立此名。此八",
    "T29n1559_008:0216b02": "是剡浮洲下。大地獄傍。剡浮洲如此廣量。云",
    "T29n1559_008:0216b03": "何於中得容阿毘指等地獄處。諸洲向下廣。",
    "T29n1559_008:0216b04": "譬如穀聚。是故大海次第漸深。如此十六地",
    "T29n1559_008:0216b05": "獄。一切眾生。增上業所起。有別處地獄。由",
    "T29n1559_008:0216b06": "眾生自業所起。或多人共聚。或二人或一人。",
    "T29n1559_008:0216b07": "此別地獄差別多種處所不定。或在江邊。或",
    "T29n1559_008:0216b08": "在山邊。或在曠野。或在餘處。地獄器本處",
    "T29n1559_008:0216b09": "在下。畜生行處有三。謂地水空。大海為本",
    "T29n1559_008:0216b10": "處。從海行於餘處。鬼神以閻摩王處為本處。",
    "T29n1559_008:0216b11": "此王處於剡浮洲向下深五百由旬。有大國",
    "T29n1559_008:0216b12": "土。縱廣亦五百由旬。是鬼神本所住處。從此",
    "T29n1559_008:0216b13": "本處散行餘處。於鬼神道中。有大福德業神",
    "T29n1559_008:0216b14": "通。受用富樂如天上所。餘諸鬼神如餓鬼。本",
    "T29n1559_008:0216b15": "業經說。",
    "T29n1559_008:0216b16": "復次月日在於何處。住於風中。何以故。是",
    "T29n1559_008:0216b17": "風於空中由眾生共業增上所生。繞須彌婁",
    "T29n1559_008:0216b18": "山轉。如水洄澓。能制持日月及星。從此洲",
    "T29n1559_008:0216b19": "向上。日月行高幾由旬。偈曰。日月彌婁半。",
    "T29n1559_008:0216b20": "釋曰。與由乾陀羅山頂齊。彼行如此。月日量",
    "T29n1559_008:0216b21": "云何。偈曰。五十一由旬。釋曰。月輪徑五十",
    "T29n1559_008:0216b22": "由旬。日輪徑五十一由旬。諸星輪量。若最小",
    "T29n1559_008:0216b23": "徑一俱盧舍。若最大徑十六由旬。日輪下面。",
    "T29n1559_008:0216b24": "外邊頗梨抲寶所成。皆是火珠。此寶能炙",
    "T29n1559_008:0216b25": "能照。月輪下面外邊月愛寶所成。皆是水珠。",
    "T29n1559_008:0216b26": "此寶能冷能照。由眾生業。於眼身果花穀苗",
    "T29n1559_008:0216b27": "草藥等損益中。如應有能。於四洲中唯一月",
    "T29n1559_008:0216b28": "能作損益事。一日亦爾。此一日於四洲為俱",
    "T29n1559_008:0216b29": "能作。日所作事不。不爾。云何不爾。於中偈",
    "T29n1559_008:0216c01": "曰。夜半日沒中。日出同一時。釋曰。若於北",
    "T29n1559_008:0216c02": "鳩婁正半夜。是時於東毘提訶日正沒。於剡",
    "T29n1559_008:0216c03": "浮洲日正中。於西瞿陀尼日正出。於餘處例",
    "T29n1559_008:0216c04": "皆如此。於此洲中由日行有差別。夜剎那有",
    "T29n1559_008:0216c05": "時增有時減。日剎那亦爾。此中復偈曰。雨際",
    "T29n1559_008:0216c06": "二後九。夜則漸漸長。釋曰。雨時第二月第",
    "T29n1559_008:0216c07": "二半第九日。從此去夜漸漸長。偈曰。寒際第",
    "T29n1559_008:0216c08": "四月夜短。釋曰。於冬時第四月第二半第九",
    "T29n1559_008:0216c09": "日。從此去夜漸短。偈曰。日翻此。釋曰。是時",
    "T29n1559_008:0216c10": "夜若增。是時日即減。是時夜若減。是時日",
    "T29n1559_008:0216c11": "即增。幾量增幾量減。偈曰。日夜長羅婆。釋",
    "T29n1559_008:0216c12": "曰。夜若增增一羅婆。日增亦爾。此增次第",
    "T29n1559_008:0216c13": "應知。偈曰。日行南北時。釋曰。若日行剡浮",
    "T29n1559_008:0216c14": "洲南邊夜則長。若日行剡浮洲北邊日即長。",
    "T29n1559_008:0216c15": "於白半初。云何見月輪不圓。此有何因。偈",
    "T29n1559_008:0216c16": "曰。由自影近日。故見月不圓。釋曰。若月宮",
    "T29n1559_008:0216c17": "殿行近日宮殿。是時日光侵照月宮殿。由此",
    "T29n1559_008:0216c18": "日影覆月餘邊。是影顯月輪不圓。分別世經",
    "T29n1559_008:0216c19": "說。如此先舊諸師說。日月行相應有如此。有",
    "T29n1559_008:0216c20": "時見不圓及半。復次日等宮殿何眾生於中",
    "T29n1559_008:0216c21": "住。四大天王所部天。此諸天為唯住此中。更",
    "T29n1559_008:0216c22": "有別處。若住宮殿唯住此處。若依地住在須",
    "T29n1559_008:0216c23": "彌婁山諸層中住。此山有幾層。一一層其量",
    "T29n1559_008:0216c24": "云何。偈曰。山王層有四。相去各十千。釋曰。",
    "T29n1559_008:0216c25": "須彌婁山。從水際取初層。中間相去十千由",
    "T29n1559_008:0216c26": "旬。乃至第四層。相去亦爾。由此四層山王",
    "T29n1559_008:0216c27": "半量。層層所圍繞。此四層次第出。復有幾",
    "T29n1559_008:0216c28": "量。偈曰。十六八四二千由旬傍出。釋曰。初",
    "T29n1559_008:0216c29": "層從須彌婁傍出十六千由旬。第二八千。第",
    "T29n1559_008:0217a01": "三四千。第四二千由旬出。何眾生得住此中。",
    "T29n1559_008:0217a02": "偈曰。俱盧多波尼。持鬘恒醉神。諸四大王",
    "T29n1559_008:0217a03": "天。釋曰。有夜叉神名俱盧多波尼住初層。",
    "T29n1559_008:0217a04": "復有諸天神名持鬘住第二層。復有天神名",
    "T29n1559_008:0217a05": "恒醉住第三層。如此等皆是四大王天軍眾。",
    "T29n1559_008:0217a06": "四天王自身及餘眷屬。住第四層。如於四層",
    "T29n1559_008:0217a07": "中四大王天眷屬住。偈曰。於餘山亦爾。釋",
    "T29n1559_008:0217a08": "曰。於由乾陀羅等七山小大國土。四大天王",
    "T29n1559_008:0217a09": "所餘眷屬住皆遍滿。是故四天王天眾皆依",
    "T29n1559_008:0217a10": "地住。三十三天住須彌婁頂。偈曰。三十三",
    "T29n1559_008:0217a11": "住頂。縱廣二十千。釋曰。於須彌婁山上。帝",
    "T29n1559_008:0217a12": "釋及三十三天住此最勝處。此處縱廣云何。",
    "T29n1559_008:0217a13": "有餘師說。一一邊各八萬由旬。如下際。此名",
    "T29n1559_008:0217a14": "最勝處。有餘師說。於須彌婁頂中央。一一邊",
    "T29n1559_008:0217a15": "各二萬由旬。周圍八萬由旬為最勝處。三十",
    "T29n1559_008:0217a16": "三天於其中住。偈曰。方角有四峯。金剛神所",
    "T29n1559_008:0217a17": "住。釋曰。須彌婁四維各有一峯。此峯徑五百",
    "T29n1559_008:0217a18": "由旬。高量亦爾。有夜叉神名金剛手。於此",
    "T29n1559_008:0217a19": "中住守護諸天。此須彌婁頂。偈曰。中央二千",
    "T29n1559_008:0217a20": "半。高一由旬半。有城名善見。金軟多愛相。",
    "T29n1559_008:0217a21": "釋曰。須彌婁山王頂。中央有大城名善見。縱",
    "T29n1559_008:0217a22": "廣各二千五百由旬。高一由旬半。皆金所成。",
    "T29n1559_008:0217a23": "百一種類寶之所莊飾。城地亦爾。地觸柔軟",
    "T29n1559_008:0217a24": "猶如綿聚。下足即沒舉足還滿。此城是帝釋",
    "T29n1559_008:0217a25": "所都之處。偈曰。一邊二百半。皮闍延多殿。",
    "T29n1559_008:0217a26": "釋曰。天帝釋所住宮殿。在大城中央。名皮闍",
    "T29n1559_008:0217a27": "延多。由種種寶類所莊飾故。此處最勝。能映",
    "T29n1559_008:0217a28": "奪諸天宮殿可愛相貌。此殿縱廣各二百五",
    "T29n1559_008:0217a29": "十由旬。於大城內有如是等最勝可愛相。偈",
    "T29n1559_008:0217b01": "曰。外眾車惡口。雜喜園莊嚴。釋曰。城外四",
    "T29n1559_008:0217b02": "面最勝可愛處。有四種園。是諸天所遊戲處",
    "T29n1559_008:0217b03": "一眾車園。二惡口園。三相雜園。四歡喜園。此",
    "T29n1559_008:0217b04": "園於外莊嚴大城。偈曰。中二十由旬。四善地",
    "T29n1559_008:0217b05": "四方。釋曰。眾車等園四方各有別處名善地。",
    "T29n1559_008:0217b06": "中間相去二十由旬。是諸天最勝希有遊戲",
    "T29n1559_008:0217b07": "處。如互相妬生可愛想。餘園所不及。大城外",
    "T29n1559_008:0217b08": "邊。偈曰。東北波利園。西南善法堂。釋曰。天",
    "T29n1559_008:0217b09": "中有樹。名波利闍多。是三十三天欲塵遊戲",
    "T29n1559_008:0217b10": "最勝處。樹徑五由旬。高百由旬。枝葉至杪四",
    "T29n1559_008:0217b11": "邊各出五十由旬。周圍覆三百由旬。住此樹",
    "T29n1559_008:0217b12": "華開敷時。香順風薰滿百由旬。香逆風薰滿",
    "T29n1559_008:0217b13": "五十由旬。若順風薰。此乃可然。說逆風薰云",
    "T29n1559_008:0217b14": "何可信。有餘師說。不過樹界故。故說此言。",
    "T29n1559_008:0217b15": "何以故。無香得逆風薰故。有餘師說。此一樹",
    "T29n1559_008:0217b16": "花香威德有如此事。謂天上調和香風所遮",
    "T29n1559_008:0217b17": "隔。此香猶相續不斷。餘香若為風所吹。則漸",
    "T29n1559_008:0217b18": "歇薄乃至都盡。是故餘香去不得遠。相形比",
    "T29n1559_008:0217b19": "勝餘樹。故說此言。花香相續。為依止自四",
    "T29n1559_008:0217b20": "大能薰餘處。為但薰風不出餘處。此中無定。",
    "T29n1559_008:0217b21": "諸師許有二種。若爾云何。世尊說此偈。",
    "T29n1559_008:0217b22": "　花香非能逆風薰　　根實諸香亦皆爾",
    "T29n1559_008:0217b23": "　善人戒香逆風薰　　正行芳流遍國界",
    "T29n1559_008:0217b24": "依人中香氣。故說此偈。何以故。此香是世間",
    "T29n1559_008:0217b25": "共知。無如此能。彌嬉沙塞部說。此香順風",
    "T29n1559_008:0217b26": "薰百由旬。逆風薰五十由旬。有諸天集會堂",
    "T29n1559_008:0217b27": "名善法。對大城西南角。諸天於中坐。論量世",
    "T29n1559_008:0217b28": "間應作不應作事。四大天王及三十三天。安",
    "T29n1559_008:0217b29": "立器世其相如此。偈曰。從此上宮殿。天住。釋",
    "T29n1559_008:0217c01": "曰。三十三天上各有宮殿。所餘諸天依其中",
    "T29n1559_008:0217c02": "住。何者所餘。謂夜摩兜率多化樂他化自在",
    "T29n1559_008:0217c03": "梵眾等。如前所說。合有十六處。如此若略",
    "T29n1559_008:0217c04": "說。合二十二部諸天所。此等皆有別器世",
    "T29n1559_008:0217c05": "界。偈曰。六受欲。釋曰。於二十二中有六欲",
    "T29n1559_008:0217c06": "界天。能受用塵欲非餘。謂四大王天。乃至他",
    "T29n1559_008:0217c07": "化自在天。此六天。偈曰。身交抱捉手。笑相",
    "T29n1559_008:0217c08": "視為婬。釋曰。依地住相應故。皆二身交為",
    "T29n1559_008:0217c09": "婬。謂四大王天及三十三天。與人道不異。是",
    "T29n1559_008:0217c10": "諸天由風出故心熱即息。以無不淨故。夜摩",
    "T29n1559_008:0217c11": "天以相抱為婬。心熱即息。兜率陀天以捉手",
    "T29n1559_008:0217c12": "為婬化樂天以共笑為婬。他化自在天以相",
    "T29n1559_008:0217c13": "視為婬。一切欲天同以二身交為婬。後相抱",
    "T29n1559_008:0217c14": "等四。從譬時量得名。分別世經說如此。向上",
    "T29n1559_008:0217c15": "諸天。如欲塵次第轉勝妙。欲樂亦爾。向上轉",
    "T29n1559_008:0217c16": "重。於男天膝上及女天膝上。若有童男童女",
    "T29n1559_008:0217c17": "天生。此童男童女即是二天之子。初生身量",
    "T29n1559_008:0217c18": "云何。偈曰。譬五年乃至。譬十年初生。生中。",
    "T29n1559_008:0217c19": "釋曰。次第於六欲天處。第一天新生天子。",
    "T29n1559_008:0217c20": "如人中五歲童子。乃至第六天新生天子。如",
    "T29n1559_008:0217c21": "人中十歲童子。此新生天子速得身量圓滿",
    "T29n1559_008:0217c22": "成就。偈曰。皆具根。有衣色界爾。釋曰。色",
    "T29n1559_008:0217c23": "界諸天具足身量。衣裳被服自然著體。以慚",
    "T29n1559_008:0217c24": "羞重故。一切天同中國語。說婆羅門言。於欲",
    "T29n1559_008:0217c25": "界中此義應知。偈曰。於欲生有三。欲界天及",
    "T29n1559_008:0217c26": "人。釋曰。云何三有諸眾生。自然至得欲塵。",
    "T29n1559_008:0217c27": "於自然得欲塵中。作增上自在。如諸人及諸",
    "T29n1559_008:0217c28": "餘天。諸餘天者。謂前四部天。有諸眾生化",
    "T29n1559_008:0217c29": "作欲塵。於化作塵中作增上自在。謂化樂天。",
    "T29n1559_008:0218a01": "有諸眾生他化作欲塵。於他化作欲塵中作",
    "T29n1559_008:0218a02": "增上自在。謂他化自在天。此生由能受用。",
    "T29n1559_008:0218a03": "如自然生塵故。由能受用如意自所化作塵",
    "T29n1559_008:0218a04": "故。由能受用如他化作塵故。約此欲塵故。欲",
    "T29n1559_008:0218a05": "界生有三。於色界中。偈曰。樂生亦有三。於",
    "T29n1559_008:0218a06": "三定九地。釋曰。於三定中有九地。是名三",
    "T29n1559_008:0218a07": "種樂生。何以故。是諸天由離生樂。由定生樂。",
    "T29n1559_008:0218a08": "由離喜生樂。長時安樂住。無苦長時樂故。故",
    "T29n1559_008:0218a09": "名樂生。於初定中間生無喜樂故。是樂生應",
    "T29n1559_008:0218a10": "思。是諸天二十二處。如前所說。從下向上相",
    "T29n1559_008:0218a11": "去幾許。是一切處不可皆以由旬數量其遠",
    "T29n1559_008:0218a12": "近雖然。偈曰。如此至彼量。向上例皆爾。釋",
    "T29n1559_008:0218a13": "曰。從剡浮洲等向上處。從此處向剡浮洲等。",
    "T29n1559_008:0218a14": "如相去量。從此處向上相去量亦爾。如第四",
    "T29n1559_008:0218a15": "層。四大天王所住處四萬由旬。從此如向剡",
    "T29n1559_008:0218a16": "浮洲相去量。從此向三十三天亦爾。從三十",
    "T29n1559_008:0218a17": "三天向剡浮洲相去量。從此向夜摩天亦爾。",
    "T29n1559_008:0218a18": "從夜摩天向剡浮洲相去量。從此向兜率多",
    "T29n1559_008:0218a19": "天亦爾。如此一切廣例皆爾。乃至從善見向",
    "T29n1559_008:0218a20": "剡浮洲相去量。從此向阿迦尼師吒亦爾。從",
    "T29n1559_008:0218a21": "阿迦尼師吒向上無復餘處。由此義故。此處",
    "T29n1559_008:0218a22": "勝於餘處無處勝於此處。故名阿迦尼師吒。",
    "T29n1559_008:0218a23": "有餘師說。此處名阿伽尼師吒。色聚集住名",
    "T29n1559_008:0218a24": "阿伽。此處究竟名尼師吒。復有餘師說。此處",
    "T29n1559_008:0218a25": "名阿迦尼師吒。謂所行究竟。生下處眾生。",
    "T29n1559_008:0218a26": "為得往上地見上地宮殿不。偈曰。下天無能",
    "T29n1559_008:0218a27": "昇。離通慧依他。釋曰。三十三天或由通慧",
    "T29n1559_008:0218a28": "得往。夜摩天或由依他故得往。謂有通慧人",
    "T29n1559_008:0218a29": "所引接。或由上天所引接。所餘諸天亦爾。若",
    "T29n1559_008:0218b01": "諸天生在上地來下界。下地得見上天。若往",
    "T29n1559_008:0218b02": "上地則無所見。以非其境界故。如不能覺上",
    "T29n1559_008:0218b03": "地觸。於見色亦爾。是故彼不由自身來。雖然",
    "T29n1559_008:0218b04": "由作下地化身故來下地故。下地隨意得見。",
    "T29n1559_008:0218b05": "上地隨意得見下地。餘部說如此。",
    "T29n1559_008:0218b06": "阿毘達磨俱舍釋論卷第八"
}