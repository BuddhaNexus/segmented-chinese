{
    "T54n2128_089:0874a07": "一切經音義卷第八十九",
    "T54n2128_089:0874a09": "翻經沙門慧琳撰",
    "T54n2128_089:0874a10": "音梁[幹干+舟]高僧傳從第一盡第六卷",
    "T54n2128_089:0874a11": "高僧傳第一卷(慧皎集傳　慧琳音)",
    "T54n2128_089:0874a12": "鋒鏑(上捧容反文潁注漢書云鋒銳也說文云鋒即兵刃端也從金夆聲夆音同上下丁曆反廣雅云鏑箭鏃也說",
    "T54n2128_089:0874a13": "文鏑箭鋒也從金啇聲啇音同上)。",
    "T54n2128_089:0874a14": "蔡愔(下挹針反文字典說云愔和也從心音聲蔡愔人名也)。",
    "T54n2128_089:0874a15": "雒邑(郎各反劉向典略云漢朝火德王為水[斖且+(烈列+酉)][斖且+(烈列+酉)]能剋火故去水而加隹)。",
    "T54n2128_089:0874a16": "懟恨(上錘類反爾雅云懟怨也說文從心對聲也)。",
    "T54n2128_089:0874a17": "不悛(下取宣反孔注尚書云悛改也說文悛上也從心夋聲夋音七旬反)。",
    "T54n2128_089:0874a18": "[邱丘+共]亭湖(上拱龍反異菀云[邱丘+共]邑名也晉書郭璞傳云[邱丘+共]亦亭名也郡國志案圖籍云豫章郡有[邱丘+共]亭湖前內",
    "T54n2128_089:0874a19": "典錄音義已釋)。",
    "T54n2128_089:0874a20": "讚唄(上佐旦反釋名云讚謂稱人之美也文字典說讚猶褒揚其美德也從言贊聲贊音同上下牌拜反文字典說",
    "T54n2128_089:0874a21": "唄讚梵聲也從口貝聲)。",
    "T54n2128_089:0874a22": "長跽(奇蟻反莊子云擎跽曲拳人臣之禮也說文云跽長跪也從足忌聲或作[匕*其])。",
    "T54n2128_089:0874a23": "一椷(下陷緘反廣雅云篋謂之椷說文篋也從木咸聲傳中作凾俗用亦古字也)。",
    "T54n2128_089:0874a24": "矛楯(上賈侯反鄭箋詩云予兵也考工記云酋矛有四尺也說文矛長二丈建於兵車也象形字古文從金作[金*矛]又",
    "T54n2128_089:0874a25": "從戈作[戒廾+矛]傳中從牟作鉾音訓亦同俗字也下脣准反鄭注周禮云楯可以藩蔽者也案楯即今牌也說文云楯瞂也",
    "T54n2128_089:0874a26": "所以杅身蔽目象形字也[盾*犬]音代)。",
    "T54n2128_089:0874b01": "圖讖(上度奴反左傳圖畫也謀樣也鄭注周禮圖謂考績之言也何注公羊傳云計也說文圖畫計難也從口[圖囗]",
    "T54n2128_089:0874b02": "聲[圖囗]音徒難意也轉注字也下楚譖反蒼頡篇云讖驗也說文從言韱聲也韱音僉也)。",
    "T54n2128_089:0874b03": "惛漠(上忽昆反孔注尚書云惛亂也說文云惛不憭也從心昏聲憭音了下茫博反鄭注爾雅云漠謂靜察也楚辭",
    "T54n2128_089:0874b04": "云欲寂寞而絕端說文漠謂北方幽冥沙漠也從水莫聲也)。",
    "T54n2128_089:0874b05": "鎗然(上策爭反字統云鎗鎗踵聲也說文從金倉聲也)。",
    "T54n2128_089:0874b06": "砧鎚(上縶林反郭注爾雅云碪謂斫木質也蒼頡篇云鈇也考聲擣衣石也從石作碪與砧字同文字典云從木",
    "T54n2128_089:0874b07": "甚聲字書又從支作[敲高+(甚儿+人)]或作枮音訓並同下墜追反方言云鎚重也考聲鑯鎚也文字典說從金追聲亦從垂作錘音同",
    "T54n2128_089:0874b08": "傳文作搥俗字也)。",
    "T54n2128_089:0874b09": "苛虐(上賀哥反賈逵注國語云苛酷也博雅云怒也廣雅云煩虐也說文從草可聲也傳文作荷非也)。",
    "T54n2128_089:0874b10": "孫綽(下昌約反晉侍中孫綽字興公人名)。",
    "T54n2128_089:0874b11": "欻然(上薰律反說文欻忽也從欠炎聲)。",
    "T54n2128_089:0874b12": "燉煌(上遁魂反下音皇漢書云燉煌郡沙州也武帝元年分酒泉郡置之也杜林注云燉煌以為古瓜州也古今正",
    "T54n2128_089:0874b13": "字燉煌二字並從火形聲字也)。",
    "T54n2128_089:0874b14": "漱水(上[梡元+(火/又)]宥反字書云漱激蕩也說文漱盥盪口也從水欶聲亦會意字也欶音朔也)。",
    "T54n2128_089:0874b15": "汧陽縣(上遣延反班固西都賦云汧涌其西字林云汧水出右扶風字統云汧西北入崤凾渭也說文從水",
    "T54n2128_089:0874b16": "開聲幵音牽)。",
    "T54n2128_089:0874b17": "既[真/心](下叱人反字書云正作悳顧野王云悳謂恚也古今正字從心真聲也)。",
    "T54n2128_089:0874b18": "琅瑘王珉(上浪當反漢書云琅邪郡今沂州也下密彬反人名也彬音彼珉反)。",
    "T54n2128_089:0874b19": "金日磾(日音人質反下邸埿反漢侍中姓名也)。",
    "T54n2128_089:0874b20": "髫年(上田遙反蒼頡篇云髫髦也文字集略從周作[髟/周]小兒髮也字統云髫小兒為飾也文字典略從髟召聲亦從",
    "T54n2128_089:0874b21": "齒作齠髦音毛)。",
    "T54n2128_089:0874b22": "敷析(上撫無反孔注尚書云敷施也說文從攴[(甫、)/方]聲下星積反孔注尚書云析分也文字典說云剖也從木斤聲傳",
    "T54n2128_089:0874b23": "中作[木*片]俗字也)。",
    "T54n2128_089:0874b24": "第二卷",
    "T54n2128_089:0874c01": "倜儻(上汀歷反下湯朗反司馬相如封禪書云倜儻窮變也顧野王云倜儻猶出群也史記云好奇偉倜儻是也古",
    "T54n2128_089:0874c02": "今正字倜儻二字並從人從倜黨皆聲也)。",
    "T54n2128_089:0874c03": "淵粹(上一玄反下雖醉反王弼注周易云精純也廣雅云純也說文云粹不雜也從米卒聲或從目作睟音訓同)。",
    "T54n2128_089:0874c04": "研覈(上齧堅反博雅云研思慮熟也說文云研磨也從石幵聲幵音牽或從手作揅[(干*干)/皿]並古字也音訓並同下衡革",
    "T54n2128_089:0874c05": "反聲類覈覆也漢書云其審覈之務準古法也說文考實事也從西敫聲西音呼嫁反敫音擊)。",
    "T54n2128_089:0874c06": "勍敵(上竸迎反埤蒼勍健也廣雅武也說文猶強也從力京聲下亭曆反杜注左傳云敵對也又當也爾雅云匹也",
    "T54n2128_089:0874c07": "說文云敵述也從攴啇聲述音求亦配匹也攴音普卜反啇音的傳文作[敵ㄆ+殳]俗字)。",
    "T54n2128_089:0874c08": "狼狽(上音郎下音貝文字集略云狼狽敗亂也桂菀珠叢云狼狽猝猲也考聲猝遽也又戾狼也古今正字狼狽",
    "T54n2128_089:0874c09": "並從犬形聲字猝音卒)。",
    "T54n2128_089:0874c10": "僅以(上音近廣雅云僅猶少也何休注公羊傳云僅劣也賈逵注國語云僅纔能也說文亦財能也從人堇聲堇音",
    "T54n2128_089:0874c11": "謹)。",
    "T54n2128_089:0874c12": "忘倦(上音亾顧野王云[(└@人)/心]不憶也下權眷反孔注尚書云倦猶懈也蒼頡篇云倦約也廣雅云極也亦亡也說文",
    "T54n2128_089:0874c13": "云疲也從人卷聲聲類從力作劵博疋作勌亦通)。",
    "T54n2128_089:0874c14": "紕僻(上匹彌反禮記云一物紕繆民不得其[(餐食)又+人]鄭注云紕錯也說文從糸比聲糸音覔下娉壁反鄭箋毛詩云僻謂",
    "T54n2128_089:0874c15": "邪僻也顧野王云僻謂為事枉不中理也說文僻避也從人辟聲也)。",
    "T54n2128_089:0874c16": "僧[契大+石](下良若反僧名也考聲云[契大+石]磨刃也)。",
    "T54n2128_089:0874c17": "僧叡(營桂反沙門也孔注尚書云叡智也說文從[(├/(月一))*又]從目從谷省[(├/(月一))*又]音殘)。",
    "T54n2128_089:0874c18": "歐噦(上謳狗反左傳云伏[敲高+弓]歐血是也說文云歐猶吐也從欠區聲[敲高+弓]音滔又區侯反下冤越反禮記子侍父不敢",
    "T54n2128_089:0874c19": "噦噫嚏欬說文云噦猶氣悟也從口歲聲噫戹界反嚏音帝欬音開葢反)。",
    "T54n2128_089:0874c20": "齎此(上祭奚反鄭注周禮云齎行道用財也又注禮記云齎所以給與也顧野王云持也廣雅云送也說文持遺也",
    "T54n2128_089:0874c21": "從貝齊聲也傳作賷俗字也)。",
    "T54n2128_089:0874c22": "棄諠(下喧袁反俗字也字書云從雚作讙鄭玄注禮記云讙嚻之聲也方言云讙讓也廣雅云鳴也古文從雨口為",
    "T54n2128_089:0874c23": "吅字猶驚也義與諠讙並同亦已見前釋)。",
    "T54n2128_089:0874c24": "酬[利禾+((對寸)/口)](上時周反爾雅云酬報也郭注云酬相報荅也鄭注禮記云酬之言周也謂忠信為周說文獻也從酉州聲又",
    "T54n2128_089:0875a01": "古作醻傳文從言作詶俗字下正對字丵音士角反傳文作對俗字也)。",
    "T54n2128_089:0875a02": "妾媵(上僉葉反鄭注禮記云妾之言接也白虎通云言以時接見也見賢鷰反文字典說云從女從立會意字也下",
    "T54n2128_089:0875a03": "食證反爾雅云媵送也何休注公羊傳云媵謂姪娣之媵也古今正字從女[勝力]聲也姪音迭也娣音弟也)。",
    "T54n2128_089:0875a04": "棘林(上矜力反鄭注周禮棘取其赤而外有刺毛詩傳云棘棗也說文棘似棗叢生從竝朿會意字也)。",
    "T54n2128_089:0875a05": "操筆(上倉刀反說文云操把持也從手喿聲喿音燥下悲密反郭注爾雅云蜀人呼筆為不律史記云蒙恬造筆",
    "T54n2128_089:0875a06": "說文從竹聿聲傳文從毛作笔非也恬音牒兼反)。",
    "T54n2128_089:0875a07": "與[貝*親](下楚覲反與嚫字同即[貝*親]僧錢也)。",
    "T54n2128_089:0875a08": "太子泓(下戹宏反人名也博雅云泓水深貌說文水下深也從水弘聲也)。",
    "T54n2128_089:0875a09": "于闐(下田練反胡語西國名今在安西南二千餘里貫屬安西從門真聲傳作填也)。",
    "T54n2128_089:0875a10": "詭滑(上歸委反毛詩云無縱詭隨鄭箋云無聽放詭而隨人為惡也淮南子云蘇秦以百詭成一信許叔重曰詭",
    "T54n2128_089:0875a11": "猶慢也說文責也從言危聲下還八反說文云滑利也從水從骨聲也)。",
    "T54n2128_089:0875a12": "謗讟(上博浪反杜注左傳云謗猶毀也說文從言旁聲下同祿反方言云讟猶痛也廣雅云惡也杜注左傳云誹也",
    "T54n2128_089:0875a13": "說文讟痛怨也從誩賣聲傳文從黑作黷非也誩音競也)。",
    "T54n2128_089:0875a14": "五舶(下音白莊子云以水為舟則稱衛舟太白司馬彪注云太白亦船名也廣雅云舶舟也蒼頡篇云舶大船也古",
    "T54n2128_089:0875a15": "今正字從舟白聲)。",
    "T54n2128_089:0875a16": "傭織毾(上勇鍾反孟子云傭猶役力也顧野王云伇力受直若傭廣雅云傭使也古今正字傭價於人者也",
    "T54n2128_089:0875a17": "役從人庸聲下貪荅反埤蒼云毾[登*毛]即毛席也釋名云毾[登*毛]施之大牀前小榻上所敷牀者也考聲云毾[登*毛]西域織毛",
    "T54n2128_089:0875a18": "為文彩也古今正字從毛[日/羽]聲[日/羽]音同上[登*毛]音登)。",
    "T54n2128_089:0875a19": "慙悟(上雜甘反說文云慙愧也從心斬聲下吾故反說文云悟覺也猶明憭也從心吾聲傳文作慚誤亦通憭音了)。",
    "T54n2128_089:0875a20": "託跋燾(次盤末反下音道魏第三主名也)。",
    "T54n2128_089:0875a21": "[讌(烈列)+火]於(煙見反毛詩傳[讌(烈列)+火]安也或作宴亦通)。",
    "T54n2128_089:0875a22": "第三卷",
    "T54n2128_089:0875a23": "髫齔(上音條前第一卷已訓釋下梵謹反鄭注周禮云齔謂男八歲女七歲毀齒也字統云女七月生齒七歲而齔",
    "T54n2128_089:0875a24": "男八月生齒八歲而齔也說文從齒七聲)。",
    "T54n2128_089:0875b01": "舛闕(上川兖反司馬彪注莊子云舛駁之言許叔重注淮南子云舛相背也顧野王云差舛不齊等也說文云舛對",
    "T54n2128_089:0875b02": "臥也從夕從[(巨匚)*(十/十)]相背也會意字也傳文作舛通也)。",
    "T54n2128_089:0875b03": "躡懸縆(上尼輒反方言云躡猶登也蒼頡篇云躡延也象晴虹大矯而亘空以索亘向而直渡曰縆傳文從",
    "T54n2128_089:0875b04": "鬲作踾傳寫誤非也下亘恒反說文云縆索也從糸恒聲亦從木作[木*恒]急烈貌也)。",
    "T54n2128_089:0875b05": "噤戰(上琴飲反楚辭云噤閉口而不言也王逸注楚辭云閉口為噤也說文從口禁聲也亦作唫)。",
    "T54n2128_089:0875b06": "來蹲(下徂昆反淮南子云蹲即踞也杜注左傳云聚之坐也說文亦踞也從足尊聲)。",
    "T54n2128_089:0875b07": "舓脣(上時耳反說文云舓以舌取物也從舌易聲或從氏作舐)。",
    "T54n2128_089:0875b08": "幽梗(上一由反毛詩傳云幽深遠也又云黑色也爾雅云徼也說文幽隱也從[茲卄]從山會意字也[茲卄]音同上下耕杏",
    "T54n2128_089:0875b09": "反莊子云梗礙也說文山榆木可為无夷也亦猶直也從木更聲)。",
    "T54n2128_089:0875b10": "儁遠(上遵峻反杜注左傳云儁絕異也考聲才過千人也古今正字從人雋聲亦作俊雋音全兖反)。",
    "T54n2128_089:0875b11": "盂盛酪(上音于方言云盌謂之盂椀之大而无足者是說文從皿于聲盛音城鄭注周禮在器曰盛說文盛",
    "T54n2128_089:0875b12": "黍稷器也從皿成聲下郎各反禮記云以為醴酪也鄭注酪酢[栽木+西]也釋名云酪乳汁所作也古今正字從酉各聲醴音禮",
    "T54n2128_089:0875b13": "[栽木+西]音在也)。",
    "T54n2128_089:0875b14": "遑遽(上音黃蒼頡篇云惶恐也廣雅懼也古今正字從辵皇聲或從心惶訓用並同下渠御反杜注左傳遽畏懼也",
    "T54n2128_089:0875b15": "鄭注禮記云遽猶猝也考聲云急速也古今正字從辵豦聲也猝音倉骨反辵丑略反傳文作懅同也)。",
    "T54n2128_089:0875b16": "勔俛(上綿褊反下音免毛詩傳云勔俛勉力也桂苑珠叢亦勉也考聲云勔俛猶不倦也古今正字從力面聲並形",
    "T54n2128_089:0875b17": "聲字傳文從黽作僶通也)。",
    "T54n2128_089:0875b18": "煨燼(上猥迴反廣雅煨猶熅也說文煨盆中火也從火煨聲下辭盡反俗字也正從火作[盡((烈列)/皿)+火]方言云[盡((烈列)/皿)+火]猶火餘也",
    "T54n2128_089:0875b19": "杜注左傳燼火燒餘木也故御注孝經序云況泯絕於秦得之者皆煨燼之末說文從火作[盡((烈列)/皿)+火]從盡省聲也)。",
    "T54n2128_089:0875b20": "[(林/日)*ㄆ]憩(上桑旦反從肉[敲高+林]聲下卿刈反韻英憩息也)。",
    "T54n2128_089:0875b21": "克捷(上克猶能也爾雅云勝也傳文從刀作剋同下潛葉反毛詩傳云捷即勝也杜注左傳云捷亦克也考聲云戰",
    "T54n2128_089:0875b22": "勝曰捷說文云捷[臘月+木]也從手疌聲疌音同)。",
    "T54n2128_089:0875b23": "傔至(謙念反韻英云傔從也從人兼聲)。",
    "T54n2128_089:0875b24": "懇惻(上康很反鄭注周禮云懇堅忍貌也禮記上檀弓云懇乎其至考聲云懇至誠也說文從心豤聲豤音坤穩",
    "T54n2128_089:0875c01": "反下楚色反廣雅云惻悲也說文云痛也從心則聲也)。",
    "T54n2128_089:0875c02": "黔首(上儉炎反鄭玄注禮記黔首民也史記云始皇二十六年更名民曰黔首也說文黔黑黎也從黑今聲)。",
    "T54n2128_089:0875c03": "悃愊(上苦本反下憑逼反王逸注楚辭云悃志純也廣雅云至也張晏注漢書云悃愊猶至誠也說文云憤至誠謂",
    "T54n2128_089:0875c04": "之悃愊二字並從心困畐皆聲也)。",
    "T54n2128_089:0875c05": "聳峙(上栗勇反郭注方言云聳猶高也或作竦莊子云竦立而高也說文從耳從聲下持理反考聲云峙山特立也",
    "T54n2128_089:0875c06": "說文從止寺聲傳文從山作峙俗用)。",
    "T54n2128_089:0875c07": "[鄖口+(一/(匚*〡*〡*(巨匚)))]縣(上謀候反漢書會稽郡有[鄖口+(一/(匚*〡*〡*(巨匚)))]縣亦地名也從邑賈聲)。",
    "T54n2128_089:0875c08": "鄯鄯(音善磧西蕃國名也今安西四鎮東鎮焉耆是也西去安西七百里也)。",
    "T54n2128_089:0875c09": "投簪(下譖森反集訓云頭冠中玉簪也連上頭冠令其不墜說文作旡首笄也象形傳文作簪俗字也)。",
    "T54n2128_089:0875c10": "火艦(下咸黤反廣雅云艦舟也埤蒼云艦板屋船也考聲云火艦謂戰船也古今正字艦謂船上下重也從舟監聲",
    "T54n2128_089:0875c11": "也)。",
    "T54n2128_089:0875c12": "命濟(上明丙反傳文誤作令非也下節計反孔注尚書云濟猶渡也說文從水齊聲古文作[滲(珍王)+二]音訓同傳文作濟俗",
    "T54n2128_089:0875c13": "字也)。",
    "T54n2128_089:0875c14": "水齊(下情細反鄭注周禮云以量節之曰齊考聲云分叚之劑從刀傳文作借用也)。",
    "T54n2128_089:0875c15": "深駛(下師事反蒼頡篇云駛猶急疾也文字典說云駛謂馬行疾也古今正字從馬史聲)。",
    "T54n2128_089:0875c16": "譙王(上徂宵反案漢書沛郡有譙縣即譙王之食邑地也說文從言焦聲)。",
    "T54n2128_089:0875c17": "諳究(上暗含反廣雅云諳諷也埤蒼云誦也東觀漢記云皆諳具數考聲云諳記也古今正字從言音聲亦作論下",
    "T54n2128_089:0875c18": "鳩又反毛詩傳云究窮也郭注爾雅云盡也說文從穴九聲)。",
    "T54n2128_089:0875c19": "迭相(上田結反郭注方言云迭猶代也說文亦更也從辵失聲辵音丑略反聲類從足作趺跌即過也非此義也)。",
    "T54n2128_089:0875c20": "樞要(觸朱反郭注爾雅云戶扉樞也廣雅云本也韓康伯注周易云樞機制動之主也孝經序要云而撮其樞要也",
    "T54n2128_089:0875c21": "說文從木區聲)。",
    "T54n2128_089:0875c22": "揜唱(上淹儼反毛詩傳云揜撫也字書作奄又從手作掩訓義同說文云揜覆斂也從手弇聲弇音同上也)。",
    "T54n2128_089:0875c23": "第四卷",
    "T54n2128_089:0875c24": "卓犖(下龍角反班固西都賦云卓犖諸夏呂延濟注云卓犖超絕也考聲云卓犖高貌也說文從牛從勞省聲)。",
    "T54n2128_089:0876a01": "庾敱(下[卄/又]孩反潁川高士名也左傳云高陽氏有才子八人隤[豈*支]之類是也說文[豈*支]所有治也從文豈聲)。",
    "T54n2128_089:0876a02": "肸響(上忻說反楊雄甘泉賦云肸響豊融劉良注云肸響布寫也孟子云聲響遍布也說文從八從肉作[八/肉]血脉在",
    "T54n2128_089:0876a03": "肉中[八/肉][八/肉]而動也案響者應聲也高崖大屋聲往迴應謂之為響注聲遠布也)。",
    "T54n2128_089:0876a04": "[羍*(几@(、/、))]麈[(犀牛)〡+└](上正執字從[看目+(乳孚)]從[((嘹口)小)日+(工/十)][((嘹口)小)日+(工/十)]亦聲[看目+(乳孚)]音戟[((嘹口)小)日+(工/十)]音女涉反次朱與反郭注山海經云麈似鹿而大者也聲類",
    "T54n2128_089:0876a05": "云麈尾可為扇也晉書云王夷甫甞執玉柄麈尾與手不別也說文云麈鹿屬也大而一角從鹿主聲下正尾字也)。",
    "T54n2128_089:0876a06": "沙汰(音太廣雅太濤鍊也沙汰去惡物也)。",
    "T54n2128_089:0876a07": "遊獵(下廉輒反鄭箋毛詩云宵田為獵賈注國語云獵猶取也說文從犬巤聲傳文作獦同也)。",
    "T54n2128_089:0876a08": "鑿穴(上音昨說文鑿從金從丵從臼從殳已見前釋丵音士角反殳音殊下玄決反)。",
    "T54n2128_089:0876a09": "著屐(上張略反下擎戟反孔叢子云著高頭方履以見平原君是也莊子以屐屩為服謂今之有齒履也說文履謂",
    "T54n2128_089:0876a10": "屩也從履省支聲)。",
    "T54n2128_089:0876a11": "剡山(上時冉反案剡山今越州剡縣山名也)。",
    "T54n2128_089:0876a12": "嘲之(上陟交反蒼頡篇云嘲調也顧野王云嘲謂相戲調也說文從口朝聲也)。",
    "T54n2128_089:0876a13": "賻錢(上扶務反鄭注周禮云賻喪家謂補助不足也穀梁傳云歸死者贈生者曰賻古今正字從貝尃聲尃音普[賜勿+月]",
    "T54n2128_089:0876a14": "音豊諷反)。",
    "T54n2128_089:0876a15": "才藻(下遭老反孔注尚書云藻水草有文者也毛詩傳云藻水菜也案才藻俞人之才若藻之有文也古今正字從",
    "T54n2128_089:0876a16": "草喿聲喿音燥到反說文從王作澡義同也)。",
    "T54n2128_089:0876a17": "駿逸(上遵峻反郭注穆天子傳云駿馬之美稱也郭注爾雅云駿猶迅速也亦云疾也說文云馬之良材者也從夋",
    "T54n2128_089:0876a18": "聲夋音七旬反也)。",
    "T54n2128_089:0876a19": "桀蹠(上[虔文+ㄆ]孽反考聲云桀夏后氏帝謚号也孔注尚書云桀都安邑也謚法云賊人多累曰桀劉熈云以惡逆累賢",
    "T54n2128_089:0876a20": "人也囚夏桀就以為謚也說文云桀桀也從夕從井辜在木上也夕音雖井音[踦可+(舛夕)]下征亦反莊子云盜蹠兇惡人也說文",
    "T54n2128_089:0876a21": "云私利財物曰盜玉篇云跖足下也今亦為字桀亡國之君也跖盜蹠也兇人之類也)。",
    "T54n2128_089:0876a22": "遲君來(上池尒反說文正遟字也從牛從尾省聲傳文作遅俗字)。",
    "T54n2128_089:0876a23": "摽揭(上必逍反司馬彪注莊子云元本摽未戰國策云舉摽甚高說文從手票聲票音必遙反下處孽反鄭注周禮",
    "T54n2128_089:0876a24": "云表志謂之揭顧野王云摽謂揭表以識之識音志說文云揭猶高舉也從手曷聲)。",
    "T54n2128_089:0876b01": "[斖且+(烈列+酉)][斖且+(烈列+酉)](微匪反劉獻注周易云[斖且+(烈列+酉)][斖且+(烈列+酉)]猶微也毛詩傳云勉也韓詩外傳云進也楚辭云勉遏中也古今正字從酉從爨",
    "T54n2128_089:0876b02": "省)。",
    "T54n2128_089:0876b03": "秉二兆(上兵皿反毛詩傳云秉操也又云抱也賈逵注國語云秉猶執也廣雅云持也說文云秉禾也從又",
    "T54n2128_089:0876b04": "持禾會意字也傳文作乘書誤也)。",
    "T54n2128_089:0876b05": "靈模(莫晡反埤蒼模寫物之形也廣雅亦形模也說文云法也從木莫聲傳文從扌作摸通用也)。",
    "T54n2128_089:0876b06": "齊齡(下歷丁反廣雅云齡年也鄭注禮記云齡齒人壽之數也說文從齒令聲案傳文齊齡二儀者謂壽等天地也)。",
    "T54n2128_089:0876b07": "[示*芺]誣(上矣嬌反考聲云地反物也鬼怪也或從言作訞說文從示芺聲也芺音同上傳中從女作妖通也下音無杜",
    "T54n2128_089:0876b08": "注左傳云誣欺也鄭注禮記云妄也加謗也說文加言也從言巫聲也並形聲字)。",
    "T54n2128_089:0876b09": "丘禱(下刀老反鄭注周禮云求福曰禱包注論語云禱請於鬼神記文云告事求福也從示從壽示音祇)。",
    "T54n2128_089:0876b10": "奮宏轡(上分問反馬融注尚書云奮明也說文云奮飛也從奞在田上會意也奞音雖下悲媚反毛詩云執",
    "T54n2128_089:0876b11": "轡如紃顧野王云轡所以制車中馬也又轡馬勒也說文云轡馬轡也從絲從軎會意字也軎音衛也)。",
    "T54n2128_089:0876b12": "漱流(上[按女+(火/又)]又反韻英云洗滌口也韻詮云含水搜洗牙齒間也今言漱流者學道山中服食松木飲漱長流以養天",
    "T54n2128_089:0876b13": "年屏絕人間樂其道也從水欶聲)。",
    "T54n2128_089:0876b14": "[糸*((臣*(夕、))/皿)]縷(上臘躭反孔注論語云[糸*監]麻蘊也鄭注禮記蘊亦綿纊也又云舊蕠也說文作縕從絲昷聲昷音溫下龍女反",
    "T54n2128_089:0876b15": "說文云縷綾也從糸婁聲婁音樓也)。",
    "T54n2128_089:0876b16": "踧踖(上子育反下精亦反考聲云踧踖行不進也廣雅云畏敬也馬融注論語恭敬貌也說文踧踖行平易也二字",
    "T54n2128_089:0876b17": "並從足叔昔皆聲傳文作跗俗字也)。",
    "T54n2128_089:0876b18": "[穀(一/禾)+(夕*ㄗ)]破雛行(上控缶反桂菀珠叢云[穀-禾+卵]卵外皮也古今正字從夘從殼亦聲也殼音同上傳文作殼俗字下",
    "T54n2128_089:0876b19": "鋤娛反郭注爾雅云雛生而自食者也說文云雛雞之子也從隹芻聲芻音楚俱反籀文作鶵傳文作雛通也)。",
    "T54n2128_089:0876b20": "餘姚塢(下烏古反字統云塢古城也說文從[阜(口/十)+(耜耒)]作隖謂小障也傳文從土作塢俗字也)。",
    "T54n2128_089:0876b21": "異操(下倉誥反王逸注楚辭云操猶志也顧野王云持志貞固曰操說文云操抱持也從手喿聲喿音先到反)。",
    "T54n2128_089:0876b22": "雩塖(上音詡于反漢書云雩婁縣名管廬江豫章郡考聲云吳邑名也傳文從山作嶀字書及郡國志並無此嶀字",
    "T54n2128_089:0876b23": "多恐傳寫誤耳下音繩考聲從土作埵小山也案郡國志埵亭在剡山)。",
    "T54n2128_089:0876b24": "有窪隆(上烏花反廣雅云窪猶下也淮南子云牛蹄之窪不生鱣鮪亦小水貌也說文從穴洼聲洼音同上",
    "T54n2128_089:0876c01": "下六沖反郭注爾雅云隆中央高也鄭注禮記云隆盛也說文云從[阜(口/十)+(耜耒)]從[隆(阿可)])。",
    "T54n2128_089:0876c02": "澡沐(上遭老反顧野王云澡猶洗潔也)。",
    "T54n2128_089:0876c03": "尠能(上仙淺反賈逵注國語云尠猶寡也說文能也從是少聲會意字也)。",
    "T54n2128_089:0876c04": "鏗鏘(上客羹反禮記子夏曰鍾聲鏗鏘撞擊之聲也孔注論語云鍠尒投瑟之聲下鵲良反毛詩傳云鏘鏘鑣聲",
    "T54n2128_089:0876c05": "說文鏗鏘二字並從金堅將皆聲鑣音彼苗反)。",
    "T54n2128_089:0876c06": "倐忽(上音書育反)。",
    "T54n2128_089:0876c07": "第五卷",
    "T54n2128_089:0876c08": "馬樎(下所六反方言云梁宋間謂馬櫪為樎郭注云樎食馬器也傳作[桿干+(夕*ㄗ)]恐誤非也感通錄亦有此字義同載在道",
    "T54n2128_089:0876c09": "安傳)。",
    "T54n2128_089:0876c10": "馬[笐〦+(兜儿)](下斗侯反廣雅云樓篼囊也說文亦食馬器也從竹兜聲傳文作兜即鎧也非本義也)。",
    "T54n2128_089:0876c11": "習鑿齒(上正習字說文從羽從白次音昨下[山/虫]耳反習鑿齒襄陽高士名也)。",
    "T54n2128_089:0876c12": "籠罩(上祿東反莊子云如鳩之在籠籠覆也古今正字從竹籠聲下嘲教反字書云罩覆也郭注爾雅云罩即捕魚",
    "T54n2128_089:0876c13": "籠也說文捕魚籠也從冈卓聲傳文作寵非也)。",
    "T54n2128_089:0876c14": "閬風(上郎盪反廣雅云崑崙有三山一名閬風是也說文云閬高門也從門良聲)。",
    "T54n2128_089:0876c15": "江湄(下美悲反詩云在水之湄爾雅云水草交曰湄說文從水眉聲)。",
    "T54n2128_089:0876c16": "千斛(下紅穀反儀禮云十斗曰斛說文義同從斗角聲傳從百作[百*斗]俗字也)。",
    "T54n2128_089:0876c17": "為龠(陽灼反蒼頡篇云龠即五撮也漢書古龠起於黃鍾一龠容一千二百黍重十二銖二龠為合合者龠之量也",
    "T54n2128_089:0876c18": "說文云龠理也亦樂管也從品從侖會意字也量音良文反傳文從草作蘥通也)。",
    "T54n2128_089:0876c19": "篆銘(上傳戀反王注周易云篆者傳也姖周宣王臣史籀作大篆嬴秦李斯作小篆減省大篆而為之從竹彖聲)。",
    "T54n2128_089:0876c20": "輟哺(上轉劣反鄭注論語輟止也從車叕聲叕音同上下蒲慕反教孩子初喫食法許叔重曰口中嚼食與之",
    "T54n2128_089:0876c21": "也說文云哺咀也從口甫聲咀音秦與反)。",
    "T54n2128_089:0876c22": "懍然(林甚反方言懍敬也孔注尚書云懍危懼貌也古今正字從心稟聲)。",
    "T54n2128_089:0876c23": "龍驤(下削陽反晉書云王[泳永+(虍七+(一/八/八/目))]為龍驤將軍呂瓚注漢書云驤起也亦馳也說文驤低昂也從馬襄聲)。",
    "T54n2128_089:0876c24": "相枕(下針袵反顧野王云枕臥頭有所薦也說文云從木冘聲冘音淫)。",
    "T54n2128_089:0877a01": "姚萇(下文良反前秦符堅大將軍篡符為後秦[襾/(革*月)]主也)。",
    "T54n2128_089:0877a02": "鞾帽(上吁禾反字書云鞾履靸也釋名云[革*奔]也兩足各以一[跳兆+(ㄆ/干)]騎也案鞾者葢胡中之服名也從革華聲下毛報",
    "T54n2128_089:0877a03": "反字書云冒謂冠也古今正字從巾[曰/日]聲)。",
    "T54n2128_089:0877a04": "[諾右+干]覈(上象羊反毛詩云詳審也說文從言羊聲下衡革反漢書云其審覈之務準古法說文云考實事也從又敫聲",
    "T54n2128_089:0877a05": "敫音經鷁反)。",
    "T54n2128_089:0877a06": "東莞(下浣官反案東莞蓋齊地名也)。",
    "T54n2128_089:0877a07": "麈[(犀牛)〡+└]扣案(上音主次正尾字麈[(犀牛)〡+└]扇前卷已訓釋扣音口孔注論語云扣擊也廣雅云持也說文以扣擊",
    "T54n2128_089:0877a08": "之從手從口古文或從言作[言*口]又作叩[向*殳]音訓葢同)。",
    "T54n2128_089:0877a09": "次駢(下辯眠反杜注左傳云駢猶合幹也顧野王云駢謂羅列也說文從馬并聲)。",
    "T54n2128_089:0877a10": "一粒(下音立孔注尚書云米食曰粒說文云粒糂也從米立聲也糂音三敢反)。",
    "T54n2128_089:0877a11": "一滴(下丁歷反顧野王云啇謂滴瀝也說文滴猶水欒注也從水滴聲啇音同上傳文從帝作渧俗字也)。",
    "T54n2128_089:0877a12": "棗陽(上音早案棗陽今隨州縣名也說文從重朿會意字)。",
    "T54n2128_089:0877a13": "汧隴(上遺賢反班固西都賦云汧湧其西古今正字汧水名出右扶風汧亦縣名也西北入渭從水幵聲幵音同上)。",
    "T54n2128_089:0877a14": "允輯(下音集爾雅云輯猶和也孔注尚書亦集字也顧野王云諧和也說文從車咠聲咠音緝)。",
    "T54n2128_089:0877a15": "毫氂(上皓高反下李之反漢書云不失毫氂音義云十毫曰氂或從毛作[釆*毛]亦從糸作綵音義並同傳作釐非也)。",
    "T54n2128_089:0877a16": "猗蔚(上倚冝反廣雅云猗歎美也毛詩傳亦歎辭也說文從大奇聲下氳物反周易云君子豹變蔚其文也蒼頡篇",
    "T54n2128_089:0877a17": "云蔚草木盛貌也古今正字從草熨省聲古文作)。",
    "T54n2128_089:0877a18": "確然(上腔缶反易曰確乎其不可拔考聲云堅固也形聲字)。",
    "T54n2128_089:0877a19": "[寢又+(巾/又)]瘵(上侵荏反說文寢臥也從宀[爿*(帚/又)]聲下音債考聲瘵病也形聲字也)。",
    "T54n2128_089:0877a20": "第六卷",
    "T54n2128_089:0877a21": "珪璋(上桂畦反周禮云珪玉珽也自天子降及五等諸侯各執以保其身也白虎通云珪之言潔也說文從重土瑞",
    "T54n2128_089:0877a22": "玉也上員下方古文從玉作珪與傳文同下灼陽反鄭玄注周禮云半珪曰璋白虎通云璋之言明也說文從玉章聲也)。",
    "T54n2128_089:0877a23": "博綜(上正愽字說文云博大通也從十從尃尃音浦浦猶布也下宗送反太玄經云乃綜于名宋忠注云所以紀",
    "T54n2128_089:0877a24": "綜也說文云綜機縷持絲交織者也從糸宗聲糸音覓)。",
    "T54n2128_089:0877b01": "南逗(下頭候反字書云追留也說文云止也從辵豆聲)。",
    "T54n2128_089:0877b02": "褊陿(上鞭沔反廣雅云褊猶陿也楚辭云淺智褊能是也說文從衣扁聲下咸甲反字書為廣陿之陿從[阜(口/十)+(耜耒)]從匧陿",
    "T54n2128_089:0877b03": "隘也傳文從犬作狹非此義也)。",
    "T54n2128_089:0877b04": "瀑布(上蓬木反說文云瀑疾也從水從暴亦聲也考聲云瀑水懸流曰瀑布也案瀑布者山泉飛流於絕壁之上似",
    "T54n2128_089:0877b05": "瀑布之狀也孫綽天台山賦云瀑布飛流而界道是也傳文從日作曝或作暴皆非也)。",
    "T54n2128_089:0877b06": "豔發(上塩漸反毛詩傳云豔美色也方言云秦[晉(ㄙ*ㄙ)+(口*口)]之間謂美色為艷也說文云好而長也從豊盍聲也豊音峯也傳",
    "T54n2128_089:0877b07": "作艶俗字也)。",
    "T54n2128_089:0877b08": "彙征(上韋貴反廣雅云彙猶類也周易曰拔茅連茹彙征吉王弼注云彙征以其類相牽引也征行也說文從[(┐@一)/一/(夕*巾)]省",
    "T54n2128_089:0877b09": "從果轉注字也[(┐@一)/一/(夕*巾)]音弟)。",
    "T54n2128_089:0877b10": "心悸(下葵季反毛詩傳云悸有節也說文云悸心動也從心季聲)。",
    "T54n2128_089:0877b11": "父嘏(下加雅反爾雅云嘏大也說文云嘏遠也從古叚聲遠公故人名也)。",
    "T54n2128_089:0877b12": "孜孜(子思反孔注尚書云孜孜不怠也廣雅云勉也說文從攴子聲也)。",
    "T54n2128_089:0877b13": "天溓(下理兼反蒼頡篇云溓淹也宋忠注太玄經云溓然括靜貌也顧野王云王者之政太平則有河溓海夷之瑞",
    "T54n2128_089:0877b14": "也說文從水兼聲)。",
    "T54n2128_089:0877b15": "[土*已]傳驛(上皮美反孔注尚書云圯毀也郭璞注爾雅云毀覈也說文從土已聲也已音寺也)。",
    "T54n2128_089:0877b16": "鍮石(上透侯反埤蒼云鍮石似金者考聲亦云鍮石似金西國以銅[金*截]雜藥合為之或作鋀音同上古今正字義同",
    "T54n2128_089:0877b17": "從金從偷省聲也)。",
    "T54n2128_089:0877b18": "信餉(下傷讓反廣雅云餉遺也字林饋也說文亦饟也從食向聲饋音匱饟音同上或從尚作[飢几+尚]訓用同)。",
    "T54n2128_089:0877b19": "短綆(下羹杏反杜預注左傳云綆即汲水繩也方言韓豊之間謂索為綆也說文從糸更聲)。",
    "T54n2128_089:0877b20": "體羸(上梯禮反顧野王云體即形也亦身之總稱也說文從骨豊聲傳文從身作體俗字也下累危反杜注左傳云",
    "T54n2128_089:0877b21": "羸弱也賈逵注國語云病也說文云瘦也從羊從[嬴女][嬴女]音力臥反)。",
    "T54n2128_089:0877b22": "淪湑(上音倫下息余反鄭玄注儀禮云湑清孔注尚書云淪汲也考聲湑沈也廣雅流也說文浚也從水胥聲浚音",
    "T54n2128_089:0877b23": "峻)。",
    "T54n2128_089:0877b24": "趑趄(上音雌下七余反周易云其行趑趄博雅云趑趄難行也顧野王云意疑低佪也說文云不進貌也[(起土+夭)巳+(盜皿)][趄土+夭]二字",
    "T54n2128_089:0877c01": "並從走次且皆聲且音即余反)。",
    "T54n2128_089:0877c02": "拯溺(上蒸字上聲杜注左傳云拯猶救助也廣雅云收也說文作枡上舉也從手升聲下寧的反莊子云善浮者不",
    "T54n2128_089:0877c03": "溺廣雅云溺謂沈溺也文字典說云溺沒水中也從水弱聲)。",
    "T54n2128_089:0877c04": "馳騖(上直離反字書亦作駝顧野王云駝走也廣雅云奔也說文云駝大驅也從馬它聲也它音駄何反下無輔反",
    "T54n2128_089:0877c05": "郭注穆天子傳云騖驅也顧野王云疾馳也楚辭云忽馳騖以追逐也說文云騖虬馳也從馬敄聲也敄音同上)。",
    "T54n2128_089:0877c06": "骸柩(上音諧劉兆注公羊傳云骸骨也顧野王云身體之骨[撼咸+(句口+夕)]名曰骸說文從骨亥聲下求救反字書正從匚作匛",
    "T54n2128_089:0877c07": "有屍在棺曰柩禮記云在棺曰柩說文從匚久聲或從木籀文作匶也)。",
    "T54n2128_089:0877c08": "鑿壙(上音昨下苦謗反廣雅空也案壙者坎也約山鑿坎為墓曰壙平地為墳曰塚塚深壙淺從土廣聲也亦名坎",
    "T54n2128_089:0877c09": "也)。",
    "T54n2128_089:0877c10": "開[土*遂](下隨醉反聲類云[土*遂]埏道也今說文孝聲從土作[土*遂][土*遂]埏道)。",
    "T54n2128_089:0877c11": "碑文(上彼眉反眾碑者刻石紀功也釋名云碑述君父之功美德以書其上漢惠帝為四皓立碑說文從石卑聲)。",
    "T54n2128_089:0877c12": "灑落(上生賈反王逸注楚辭云如水灑地也說文云灑汛也從水麗聲汛音信也)。",
    "T54n2128_089:0877c13": "序讚(下左漢反郭注方言云讚頌所以解釋物理也釋名云讚稱人之美者也顧野王云讚須所以佐助導引褒揚",
    "T54n2128_089:0877c14": "其德也古今正字從言贊聲贊音同上傳文作讚俗字)。",
    "T54n2128_089:0877c15": "儁[(木(企止)+((人/人)*(人/人)))/大](上遵峻反尚書云克明儁德杜注左傳云儁謂材絕異也白虎通云禮別名也記賢百人曰儁古今正字從",
    "T54n2128_089:0877c16": "人雋聲雋音泉兖反或作俊亦通下霜兩反孔注尚書云爽明也郭注方言云貴也說文從[爻*爻]從大[爻*爻]音隸)。",
    "T54n2128_089:0877c17": "革躧(師滓反說文云躧即履也莊子云原憲躧履杖梨也蒼頡篇云躧亦曳履徐行也案革躧者今婆羅門皮鞋是",
    "T54n2128_089:0877c18": "皮底三繻並無綱帶亦無後跟故名革躧聲類作屣與傳文同屨音俱遇反)。",
    "T54n2128_089:0877c19": "峨嵋(上音蛾下音眉案郡國志云西蜀山名)。",
    "T54n2128_089:0877c20": "憫默(上旻殞反韻英云憫傷也下懵北反考聲云憫默者情有所傷而不言也韻詮云憫亦默也從心閔聲也考聲",
    "T54n2128_089:0877c21": "云默靜也從犬黑聲也)。",
    "T54n2128_089:0877c22": "鋒鏑(上麩逢反文頴注漢書云鋒銳也說文云鋒謂兵刃端也從金夆聲夆音峯下丁歷反廣雅矢鏃也說文云矢",
    "T54n2128_089:0877c23": "鋒也從金啇聲鏃音宗速反啇音的)。",
    "T54n2128_089:0877c24": "兇悖(下盆沒反鄭注禮記云悖猶逆也孔注尚書云悖心亂也古今正字不順也從心孛聲孛音同上)。",
    "T54n2128_089:0878a01": "往[郫卑+((白日+田)/廾)](下被眉反)。",
    "T54n2128_089:0878a02": "盥洒(漢書云凡洗物曰盥說文澡手也從臼水臨皿會意字也澡音早臼音菊下洗西禮反字書從水從西傳文從",
    "T54n2128_089:0878a03": "先作洗俗用字)。",
    "T54n2128_089:0878a04": "漉水(上聾穀反顧野王云灑猶瀝也廣雅漉盡也案漉水者今之沙門以羅濾水以護生去穢故也說文從水從鹿",
    "T54n2128_089:0878a05": "聲也)。",
    "T54n2128_089:0878a06": "蘭泓(烏宏反僧名也)。",
    "T54n2128_089:0878a07": "廬嵸(上音閭下宗孔反埤蒼云巃嵸高貌也上林賦云崇山巃嵸而崔嵬)。",
    "T54n2128_089:0878a08": "築神廟(上中六反說文築擣也從木筑聲筑音竹也傳文作[筑/心]非也)。",
    "T54n2128_089:0878a09": "驚跳(下音條說文云跳躍也從足兆聲類作趒音訓同上)。",
    "T54n2128_089:0878a10": "虎踞(下居御反說文云踞即蹲也從足居聲也)。",
    "T54n2128_089:0878a11": "強扞(下寒旦反杜預注左傳云扞猶衛也又云蔽也說文被也從手干聲或從旱作捍)。",
    "T54n2128_089:0878a12": "衣袷(下監峽反蒼頡篇云袷合也廣雅云重也說文云衣無絮也從衣合聲)。",
    "T54n2128_089:0878a13": "倏不見(詩育反楚辭云往來倏忽也說文云倏犬走貌也從犬攸聲傳文作[攸ㄆ+熏]同也)。",
    "T54n2128_089:0878a14": "道[契大+石](下良灼反義與略字同僧名也)。",
    "T54n2128_089:0878a15": "駿捷(上遵峻反爾雅云駿速也郭注云疾也說文良馬也從馬夋聲夋音千旬反下潛葉反毛詩傳云捷勝也杜注",
    "T54n2128_089:0878a16": "左傳云捷克也說文云捷亦獵也從手疌聲音同上獵音廉輒反)。",
    "T54n2128_089:0878a17": "為番(下[女*勉][瞞目+米]反讀與翻同音韻英云遞代之次也說文從田米聲象獸掌文[女*勉]音芳萬反[瞞目+米]音晚煩反)。",
    "T54n2128_089:0878a18": "窪流(泓花反廣雅窪下也前第四卷已具釋)。",
    "T54n2128_089:0878a19": "形謹(斤隱反韻詮云謹慎也蒼頡篇云謹信也鄭注論語云敬也孝經云謹身節用與義扶同傳文從邑作鄞傳",
    "T54n2128_089:0878a20": "寫錯非)。",
    "T54n2128_089:0878a21": "僧揩(坑騃反考聲揩法也模也從木皆聲)。",
    "T54n2128_089:0878a22": "偭跡(上綿褊反偭跡者隱居也說文偭響也尊壺者偭其鼻也)。",
    "T54n2128_089:0878a23": "傭書(上音容莊子云傭書於人也顧野王云伇力受直曰傭古今正字從人庸聲)。",
    "T54n2128_089:0878a24": "仵庶(上音午仵庶者漢朝隱逸人名也)。",
    "T54n2128_089:0878b01": "摧衂(下女六反說文云恥也顧野王云衂折挫其威也古今正字從血刃聲傳文從刃作衂通也)。",
    "T54n2128_089:0878b02": "舛雜(上川兖反廣雅舛背也顧野王云差舛不齊也說文對臥也從多相背會意字也)。",
    "T54n2128_089:0878b03": "[家?]寞(上古文寂字也說文正作[寂又]安靜也靜默無人聲也)。",
    "T54n2128_089:0878b04": "題牓(下博廣反埤蒼云牓即題頟也古今正字摽幟名也從片旁聲)。",
    "T54n2128_089:0878b05": "一切經音義卷第八十九"
}