{
    "T30n1579_055:0601b02": "瑜伽師地論卷第五十五",
    "T30n1579_055:0601b04": "彌勒菩薩說",
    "T30n1579_055:0601b05": "三藏法師玄奘奉　詔譯",
    "T30n1579_055:0601b06": "攝決擇分中五識身相應地意地之五",
    "T30n1579_055:0601b07": "如是已思擇色蘊。我次當說名所攝四無",
    "T30n1579_055:0601b08": "色蘊。隨所應建立相。如本地分立一心相。",
    "T30n1579_055:0601b09": "今先顯示。如世尊言。若有眾生於如來所。",
    "T30n1579_055:0601b10": "但發一心及一言說善逝大師善逝大師。如",
    "T30n1579_055:0601b11": "是發心。我尚說彼於諸善法多有所作。何",
    "T30n1579_055:0601b12": "況身語如其心量隨順奉行。又如是言由",
    "T30n1579_055:0601b13": "一淨心當往善趣。如是等類當知此中依",
    "T30n1579_055:0601b14": "轉所攝相續一心。由世俗道名發一心。又",
    "T30n1579_055:0601b15": "依世俗相續道理。名發一語及發身業。問",
    "T30n1579_055:0601b16": "有分別心無分別心。當言同緣現在境耶。",
    "T30n1579_055:0601b17": "為不同耶。答當言同緣現在境界。何以故。",
    "T30n1579_055:0601b18": "由三因故。謂極明了故。於彼作意故。二依",
    "T30n1579_055:0601b19": "資養故。問染心生時。當言自性故染。為相",
    "T30n1579_055:0601b20": "應故。為隨眠故。答當言相應故隨眠故。非",
    "T30n1579_055:0601b21": "自性故。若彼自性是染污者。應如貪等畢",
    "T30n1579_055:0601b22": "竟不淨。若爾大過。由彼自性不染污故。說",
    "T30n1579_055:0601b23": "心生時自性清淨。問諸煩惱纏於心二種染",
    "T30n1579_055:0601b24": "污因中當言何等。答當言相應。問此中何",
    "T30n1579_055:0601b25": "等說名隨眠。答諸煩惱品所有麁重不安隱",
    "T30n1579_055:0601b26": "性。又持諸行令成苦性。是故聖者由行苦",
    "T30n1579_055:0601b27": "故現觀為苦。於諸行中安住苦觀。云何觀",
    "T30n1579_055:0601b28": "耶。如毒熱癰乃至廣說。如有尋有伺地應",
    "T30n1579_055:0601b29": "如是觀。",
    "T30n1579_055:0601c01": "復有三種染惱心法。當知普攝一切染惱。",
    "T30n1579_055:0601c02": "所謂業染惱受染惱煩惱染惱。初二染惱唯",
    "T30n1579_055:0601c03": "欲界繫。最後染惱通三界繫。問何等名為心",
    "T30n1579_055:0601c04": "煩惱縛。答一切隨眠。問何等名業縛。答樂",
    "T30n1579_055:0601c05": "著事業名為業縛。又於三處為障礙業亦",
    "T30n1579_055:0601c06": "名業縛。謂於出離心。於得出離喜樂。於",
    "T30n1579_055:0601c07": "得聖道。又順異熟障業亦名業縛。又邪願",
    "T30n1579_055:0601c08": "業亦名業縛。如是四種別開有六總合為",
    "T30n1579_055:0601c09": "四。",
    "T30n1579_055:0601c10": "問諸識生時。與幾遍行心法俱起。答五。一",
    "T30n1579_055:0601c11": "作意。二觸。三受。四想。五思。問復與幾不遍",
    "T30n1579_055:0601c12": "行心法俱起。答不遍行法乃有多種。勝者唯",
    "T30n1579_055:0601c13": "五。一欲。二勝解。三念。四三摩地。五慧。",
    "T30n1579_055:0601c14": "作意云何。謂能引發心法觸云何。謂三和",
    "T30n1579_055:0601c15": "合故能攝受義。受云何。謂三和合故能領納",
    "T30n1579_055:0601c16": "義。想云何。謂三和合故施設所緣假合而取。",
    "T30n1579_055:0601c17": "此復二種。一隨覺想。二言說隨眠想。隨覺想",
    "T30n1579_055:0601c18": "者。謂善言說人天等想。言說隨眠想者。謂",
    "T30n1579_055:0601c19": "不善言說嬰兒等類乃至禽獸等想。思云何。",
    "T30n1579_055:0601c20": "謂三和合故令心造作。於所緣境隨與領納",
    "T30n1579_055:0601c21": "和合乖離。欲云何。謂於彼彼境界隨趣希",
    "T30n1579_055:0601c22": "樂。勝解云何。謂於彼彼境界隨趣印可。念",
    "T30n1579_055:0601c23": "云何。謂於彼彼境界隨趣明記。三摩地云",
    "T30n1579_055:0601c24": "何。謂於彼彼境界隨順趣向。為審慮依心",
    "T30n1579_055:0601c25": "一境性。慧云何。謂於彼彼境界隨順趣向",
    "T30n1579_055:0601c26": "簡擇諸法。或如理觀察。或不如理觀察。或",
    "T30n1579_055:0601c27": "非如理非不如理觀察。復次作意為何業。謂",
    "T30n1579_055:0601c28": "於所緣引心為業。觸為何業。謂受想思所",
    "T30n1579_055:0601c29": "依為業。受為何業。謂愛生所待為業。想",
    "T30n1579_055:0602a01": "為何業。謂於所緣令心彩畫言說為業。",
    "T30n1579_055:0602a02": "思為何業。謂發起尋伺身語業為業。欲為",
    "T30n1579_055:0602a03": "何業。謂發生勤勵為業。勝解為何業。謂於",
    "T30n1579_055:0602a04": "所緣功德過失或俱相違印持為業。念為何",
    "T30n1579_055:0602a05": "業。謂於久所思所作所說記憶為業。三摩",
    "T30n1579_055:0602a06": "地為何業。謂智所依為業。慧為何業。謂於",
    "T30n1579_055:0602a07": "言論所行染污清淨隨順考察為業。",
    "T30n1579_055:0602a08": "問此不遍行五種心法。於何各別境事生",
    "T30n1579_055:0602a09": "耶。答如其次第於所愛決定串習觀察四境",
    "T30n1579_055:0602a10": "事生。三摩地慧於最後境。餘隨次第於前",
    "T30n1579_055:0602a11": "三境。問諸名所攝與心相應所餘蘊法。當",
    "T30n1579_055:0602a12": "言率爾起耶。尋求耶決定耶。答若依彼類",
    "T30n1579_055:0602a13": "心。當言即彼類。",
    "T30n1579_055:0602a14": "問如經言。此四無色蘊當言和合非不和",
    "T30n1579_055:0602a15": "合。不可說言如是諸法可分可析令其差",
    "T30n1579_055:0602a16": "別。何故彼法異相成就而說和合無差別",
    "T30n1579_055:0602a17": "耶。答眾多和合。於所緣境受用領解方圓滿",
    "T30n1579_055:0602a18": "故。若不爾者。隨闕一種於所為事應不",
    "T30n1579_055:0602a19": "圓滿。",
    "T30n1579_055:0602a20": "問諸心心法。凡有幾種差別名耶。答有眾",
    "T30n1579_055:0602a21": "多名。謂有所緣。相應。有行。有所依等無量差",
    "T30n1579_055:0602a22": "別。問何故眼等亦有境界。而但說彼名有",
    "T30n1579_055:0602a23": "所緣。非眼等耶。答由彼眼等離所取境亦",
    "T30n1579_055:0602a24": "得生起。心與心法則不如是。問何故名",
    "T30n1579_055:0602a25": "相應。答由事等故。處等故。時等故。所作等",
    "T30n1579_055:0602a26": "故。問何故名有行。答於一所緣作無量種",
    "T30n1579_055:0602a27": "差別行相轉故。問何故名有所依。答由一",
    "T30n1579_055:0602a28": "種類託眾所依差別轉故。雖有為法無無",
    "T30n1579_055:0602a29": "依者。然非此中所說依義。唯恒所依為此",
    "T30n1579_055:0602b01": "量故。",
    "T30n1579_055:0602b02": "問何故樂望苦受苦望樂受。若樂若苦望",
    "T30n1579_055:0602b03": "非苦樂說互相對。答由自種類而不同分。",
    "T30n1579_055:0602b04": "互相對故。問何故不苦不樂受望彼無明說",
    "T30n1579_055:0602b05": "互相對。答由與諸受一切煩惱皆為助伴。",
    "T30n1579_055:0602b06": "互相對故。問何故明與無明說互相對。答能",
    "T30n1579_055:0602b07": "治所治互相對故。問何故明與涅槃說互相",
    "T30n1579_055:0602b08": "對。答因果相屬互相對故。云何建立四無色",
    "T30n1579_055:0602b09": "蘊。為善不善無記性耶。謂一切無差別。嗢",
    "T30n1579_055:0602b10": "拕南曰。",
    "T30n1579_055:0602b11": "　依處與自性　　相應世俗等",
    "T30n1579_055:0602b12": "　軟等事差別　　德失能所治",
    "T30n1579_055:0602b13": "問善法依處有幾種。答略說有六。一決定",
    "T30n1579_055:0602b14": "時。二止息時。三作業時。四世間清淨時。五出",
    "T30n1579_055:0602b15": "世清淨時。六攝受眾生時。問何等為自性。答",
    "T30n1579_055:0602b16": "謂信慚愧。無貪無瞋。無癡精進。輕安不放逸。",
    "T30n1579_055:0602b17": "捨不害。如是諸法名自性善。問如是諸法",
    "T30n1579_055:0602b18": "互相應義云何應知。答於決定時有信相",
    "T30n1579_055:0602b19": "應。止息雜染時有慚與愧顧自他故。善品",
    "T30n1579_055:0602b20": "業轉時有無貪無瞋無癡精進。世間道離欲",
    "T30n1579_055:0602b21": "時有輕安。出世道離欲時有不放逸。及捨",
    "T30n1579_055:0602b22": "攝受眾生時有不害。此是悲所攝故。問是",
    "T30n1579_055:0602b23": "諸善法幾世俗有幾實物有。答三世俗有。謂",
    "T30n1579_055:0602b24": "不放逸捨及不害。所以者何。不放逸捨是無",
    "T30n1579_055:0602b25": "貪無瞋無癡精進分故。即如是法離雜染義",
    "T30n1579_055:0602b26": "建立為捨。治雜染義立不放逸。不害即是",
    "T30n1579_055:0602b27": "無瞋分故無別實物。",
    "T30n1579_055:0602b28": "問何等名軟善根。答諸不定地所有善根。或",
    "T30n1579_055:0602b29": "在定地而能對治上品煩惱。問何等名中",
    "T30n1579_055:0602c01": "品善根。答若在定地世間善根。或能對治",
    "T30n1579_055:0602c02": "中品煩惱。問何等名上品善根。答謂出世間",
    "T30n1579_055:0602c03": "所有善根。或能對治下品煩惱。又諸善法",
    "T30n1579_055:0602c04": "或由加行力。或由串習力。或由自性力。或",
    "T30n1579_055:0602c05": "由田士力。或由清淨力。當知成上品。",
    "T30n1579_055:0602c06": "問善根生時依幾種事而得生耶。答若略說",
    "T30n1579_055:0602c07": "依八種事。一施所成福業事。二戒所成福業",
    "T30n1579_055:0602c08": "事。三修所成福業事。四聞所成事。五思所成",
    "T30n1579_055:0602c09": "事。六餘修所成事。七簡擇所成事。八攝受",
    "T30n1579_055:0602c10": "有情所成事。當知此中隨其所應依所說",
    "T30n1579_055:0602c11": "事。或於現法或於後法。隨為一種貪瞋惡",
    "T30n1579_055:0602c12": "見於心相續。先成穢染。既被染已。由彼對",
    "T30n1579_055:0602c13": "治令於是處不復相應。",
    "T30n1579_055:0602c14": "問何等名為善法差別。答或有一種乃至十",
    "T30n1579_055:0602c15": "種。如本地分已廣宣說。又諸善法或有對",
    "T30n1579_055:0602c16": "治雜染故。或有雜染靜息故。或有攝受可",
    "T30n1579_055:0602c17": "愛果故。或有相續清淨故。或有供養靈",
    "T30n1579_055:0602c18": "廟故。或有攝受有情故。如是等類善法差",
    "T30n1579_055:0602c19": "別應當了知。復次善法無有過失有何功",
    "T30n1579_055:0602c20": "德。善法功德有無量種。謂能淨治心令離",
    "T30n1579_055:0602c21": "煩惱纏及隨眠。令於所緣無有顛倒。能令",
    "T30n1579_055:0602c22": "善根堅固不退。令等流行相續而轉。不為",
    "T30n1579_055:0602c23": "自害不為他害。不為俱害。不生現法罪。",
    "T30n1579_055:0602c24": "不生後法罪。不生現法後法罪。能令受彼",
    "T30n1579_055:0602c25": "所生喜樂能盡生為上首所有眾苦。又能",
    "T30n1579_055:0602c26": "增長涅槃勝解。能親近彼。能令財位無有",
    "T30n1579_055:0602c27": "退失。處眾勇猛無懼無畏。廣大名稱流布",
    "T30n1579_055:0602c28": "十方。為眾聖賢之所稱讚。臨命終時不生",
    "T30n1579_055:0602c29": "憂悔。身壞已後生諸善趣。於諸善法令無",
    "T30n1579_055:0603a01": "退失。能速隨證自所求義。如是等類諸善",
    "T30n1579_055:0603a02": "功德無邊無量。當盡了知。",
    "T30n1579_055:0603a03": "云何建立諸善對治由十五種。謂厭患對治",
    "T30n1579_055:0603a04": "故。斷對治故。持對治故。遠分對治故。所欲",
    "T30n1579_055:0603a05": "趣纏對治故。非所欲趣纏對治故。隨眠對治",
    "T30n1579_055:0603a06": "故。軟品煩惱對治故。中品煩惱對治故。上品",
    "T30n1579_055:0603a07": "煩惱對治故。散亂對治故。諫悔對治故。羸劣",
    "T30n1579_055:0603a08": "對治故。制伏對治故。離繫對治故。",
    "T30n1579_055:0603a09": "復次諸染污法二相所顯。一本煩惱。二隨煩",
    "T30n1579_055:0603a10": "惱。今當先說本煩惱。後當分別隨煩惱。",
    "T30n1579_055:0603a11": "問本煩惱有幾種依處。答六。一與無明俱",
    "T30n1579_055:0603a12": "可意雜染境界。二與無明俱不可意雜染境",
    "T30n1579_055:0603a13": "界。三與不如理作意俱雜染境界。四與無",
    "T30n1579_055:0603a14": "明俱劣等勝有情各別五取蘊得未得顛倒",
    "T30n1579_055:0603a15": "功德顛倒。五與無明不如理作意俱聽聞",
    "T30n1579_055:0603a16": "不正法。六與無明不如理作意俱於聽正",
    "T30n1579_055:0603a17": "法而生懈怠。當知最初欣樂和合依處。第",
    "T30n1579_055:0603a18": "二欣樂別離依處。第三於境顛倒依處。第四",
    "T30n1579_055:0603a19": "陵蔑上慢依處。第五邪執法行依處。第六不",
    "T30n1579_055:0603a20": "修正行不為還滅依處。",
    "T30n1579_055:0603a21": "問煩惱自性有幾種。答有六種。一貪。二瞋。",
    "T30n1579_055:0603a22": "三無明。四慢。五見。六疑。",
    "T30n1579_055:0603a23": "問何煩惱與何煩惱相應。答無明與一切",
    "T30n1579_055:0603a24": "疑都無所有。貪瞋互相無。此或與慢見。謂",
    "T30n1579_055:0603a25": "染愛時或高舉或推求。如染愛憎恚亦爾。慢",
    "T30n1579_055:0603a26": "之與見或更相應。謂高舉時復邪推搆。",
    "T30n1579_055:0603a27": "問是諸煩惱幾世俗有幾實物有。答見世俗",
    "T30n1579_055:0603a28": "有是慧分故。餘實物有別有心所性。",
    "T30n1579_055:0603a29": "問是諸煩惱云何建立軟中上品。答最後所",
    "T30n1579_055:0603b01": "斷名軟品。中間所斷名中品。最初所斷名",
    "T30n1579_055:0603b02": "上品。復由六因諸煩惱成上品。一婬欲所",
    "T30n1579_055:0603b03": "生煩惱性多上品。二串習所生煩惱性多上",
    "T30n1579_055:0603b04": "品。三安足處煩惱。謂根熟者性多上品。四不",
    "T30n1579_055:0603b05": "可治煩惱。謂無涅槃法者性多上品。五非處",
    "T30n1579_055:0603b06": "加行煩惱。謂於尊重福田等所性多上品。六",
    "T30n1579_055:0603b07": "有業煩惱。謂正發業者性多上品。",
    "T30n1579_055:0603b08": "問煩惱生時由幾煩惱事而得生耶。答貪",
    "T30n1579_055:0603b09": "由十事生。一取蘊。二諸見。三未得境界。四",
    "T30n1579_055:0603b10": "已得境界。五已所受用過去境界。六惡行。七",
    "T30n1579_055:0603b11": "男女。八親友。九資具。十後有及無有。",
    "T30n1579_055:0603b12": "問何貪於何事生耶。答隨其次第十貪於",
    "T30n1579_055:0603b13": "十事生。何等為十。謂事貪見貪。貪貪慳貪。",
    "T30n1579_055:0603b14": "蓋貪惡行貪。子息貪親友貪。資具貪有無有",
    "T30n1579_055:0603b15": "貪。",
    "T30n1579_055:0603b16": "瞋事亦有十種。一己身。二所愛有情。三非所",
    "T30n1579_055:0603b17": "愛有情。四過去怨親。五未來怨親。六現在怨",
    "T30n1579_055:0603b18": "親。七不可意境。八嫉妬。九宿習。十他見。瞋",
    "T30n1579_055:0603b19": "亦有十。如其次第依彼而生。依前六事",
    "T30n1579_055:0603b20": "立九惱事。緣彼一切瞋皆名有情瞋。餘名",
    "T30n1579_055:0603b21": "境界瞋。若不忍為先亦有情瞋。若宿習瞋若",
    "T30n1579_055:0603b22": "見瞋。如是十瞋略有三種。一有情瞋。二境",
    "T30n1579_055:0603b23": "界瞋。三見瞋。無明依七事起。一世事。二世",
    "T30n1579_055:0603b24": "間安立事。三運轉事。四最勝事。五真實事。六",
    "T30n1579_055:0603b25": "雜染清淨事。七增上慢事。依此七事起七",
    "T30n1579_055:0603b26": "無知。或復十九當知於初事由三種門生",
    "T30n1579_055:0603b27": "疑惑。於第二事由內六處若外若俱生我我",
    "T30n1579_055:0603b28": "所怨親等見。於第三事由業異熟及俱生作",
    "T30n1579_055:0603b29": "者受者無因惡因見。於第四事誹謗三寶。",
    "T30n1579_055:0603c01": "於第五事誹謗諸諦。於第六事起邪解行。",
    "T30n1579_055:0603c02": "於第七事依得自義起增上慢。",
    "T30n1579_055:0603c03": "慢依六事生。一劣有情。二等有情。三勝有",
    "T30n1579_055:0603c04": "情。四內取蘊。五已得未得顛倒。六功德顛倒。",
    "T30n1579_055:0603c05": "依此六事生七種慢。謂慢過慢等。當知二",
    "T30n1579_055:0603c06": "慢依勝有情事生。餘各依一事。",
    "T30n1579_055:0603c07": "見依二事生。一增益事。二損減事。增益事",
    "T30n1579_055:0603c08": "有四種。一我有性增益。二常無常性增益。三",
    "T30n1579_055:0603c09": "增上生方便增益。四解脫方便增益。損減事",
    "T30n1579_055:0603c10": "亦有四種。一謗因。二謗果。三謗作用。四",
    "T30n1579_055:0603c11": "謗善事。當知此中謂無施與乃至無妙行",
    "T30n1579_055:0603c12": "惡行。是名謗因。謂無妙行惡行業果異熟。",
    "T30n1579_055:0603c13": "是名謗果。謂無此世間乃至無化生有情。",
    "T30n1579_055:0603c14": "名謗作用。所以者何。諸士夫用是此中作用",
    "T30n1579_055:0603c15": "義。此士夫用復有四種。一往來用。二持胎藏",
    "T30n1579_055:0603c16": "用。三置種子用。四後有業用。若謂世間無",
    "T30n1579_055:0603c17": "阿羅漢等。名謗善事。依此廣略八事二事。",
    "T30n1579_055:0603c18": "生於五見。謂薩迦耶見。邊執見。見取。戒禁",
    "T30n1579_055:0603c19": "取。邪見。又依六十二事生邊執見及邪見。",
    "T30n1579_055:0603c20": "謂計前際事計後際事。如經廣說。依此事",
    "T30n1579_055:0603c21": "差別有六十二見。疑依六事生。一聞不正",
    "T30n1579_055:0603c22": "法。二見師邪行。三見所信受意見差別",
    "T30n1579_055:0603c23": "四性自愚魯。五甚深法性。六廣大法教。",
    "T30n1579_055:0603c24": "問何等名為煩惱差別。答一切差別略有十",
    "T30n1579_055:0603c25": "五。一內門煩惱。二外門煩惱。三見斷煩惱。四",
    "T30n1579_055:0603c26": "修斷煩惱。五可愛趣纏所攝煩惱。六非可愛",
    "T30n1579_055:0603c27": "趣纏所攝煩惱。七隨眠所攝煩惱。八軟品煩",
    "T30n1579_055:0603c28": "惱。九中品煩惱。十上品煩惱。十一散亂位煩",
    "T30n1579_055:0603c29": "惱。十二諫悔位煩惱。十三羸劣位煩惱。十",
    "T30n1579_055:0604a01": "四制伏位煩惱。十五離繫位煩惱",
    "T30n1579_055:0604a02": "復次煩惱無有功德有多過失。謂於纏位",
    "T30n1579_055:0604a03": "污心相續。廣說如有尋有伺地。復次煩惱非",
    "T30n1579_055:0604a04": "能對治。雖復經言依愛斷愛依慢斷慢。然",
    "T30n1579_055:0604a05": "非煩惱。但是善心加行希求高舉行相與彼",
    "T30n1579_055:0604a06": "相似。假說愛慢。",
    "T30n1579_055:0604a07": "復次如前說十五種心對治差別。當知煩惱",
    "T30n1579_055:0604a08": "是彼所治亦十五種。",
    "T30n1579_055:0604a09": "復次隨煩惱依處當知略有九種。一展轉共",
    "T30n1579_055:0604a10": "住。二展轉相舉。三利養。四邪命。五不敬尊",
    "T30n1579_055:0604a11": "師。六不忍。七毀增上戒。八毀增上心。九毀增",
    "T30n1579_055:0604a12": "上慧。",
    "T30n1579_055:0604a13": "復次隨煩惱自性云何。謂忿恨覆惱。嫉慳誑",
    "T30n1579_055:0604a14": "諂。憍害無慚。無愧惛沈。掉舉不信。懈怠放",
    "T30n1579_055:0604a15": "逸。忘念散亂。不正知惡作。睡眠尋伺。如本",
    "T30n1579_055:0604a16": "地分已廣詮說。如是等類名隨煩惱自性。",
    "T30n1579_055:0604a17": "此中初二依初依處而生。第三第四依第",
    "T30n1579_055:0604a18": "二。第五第六依第三。第七第八依第四。第",
    "T30n1579_055:0604a19": "九依第五。第十依第六。十一十二依第七。",
    "T30n1579_055:0604a20": "所餘十二依後二依處而生。",
    "T30n1579_055:0604a21": "當知此中毀增上心毀增上慧由三門轉。一",
    "T30n1579_055:0604a22": "由毀止相門。二由毀舉相門。三由毀捨相",
    "T30n1579_055:0604a23": "門。惛沈睡眠由初依處生。掉舉惡作由第",
    "T30n1579_055:0604a24": "二依處生。不信乃至尋伺由第三依處生。",
    "T30n1579_055:0604a25": "復次隨煩惱云何展轉相應。當知無慚無愧",
    "T30n1579_055:0604a26": "與一切不善相應。不信懈怠放逸忘念散亂",
    "T30n1579_055:0604a27": "惡慧與一切染污心相應。睡眠惡作與一切",
    "T30n1579_055:0604a28": "善不善無記相應所餘當知互不相應。",
    "T30n1579_055:0604a29": "復次隨煩惱幾世俗有幾實物有。謂忿恨惱",
    "T30n1579_055:0604b01": "嫉害是瞋分故皆世俗有。慳憍掉舉是貪分",
    "T30n1579_055:0604b02": "故皆世俗有。覆誑諂惛沈睡眠惡作是癡分",
    "T30n1579_055:0604b03": "故皆世俗有。無慚無愧不信懈怠是實物有。",
    "T30n1579_055:0604b04": "放逸是假有。如前說。忘念散亂惡慧是癡分",
    "T30n1579_055:0604b05": "故一切皆是世俗有。尋伺二種是發語言心",
    "T30n1579_055:0604b06": "加行分故及慧分故俱是假有。",
    "T30n1579_055:0604b07": "復次隨煩惱云何成軟中上品。當知如本煩",
    "T30n1579_055:0604b08": "惱說。如是隨煩惱若事若差別若過失若所",
    "T30n1579_055:0604b09": "治。隨其所應皆如煩惱應知",
    "T30n1579_055:0604b10": "復次諸無記法依處當知略有四種。謂業所",
    "T30n1579_055:0604b11": "引生。生已若行住。若養命。若三摩地差別。",
    "T30n1579_055:0604b12": "復次彼自性云何。謂異熟生蘊若中庸加行",
    "T30n1579_055:0604b13": "所攝威儀路及工巧處。若為嬉戲加行所攝",
    "T30n1579_055:0604b14": "變化。",
    "T30n1579_055:0604b15": "問彼云何展轉相應耶。答威儀路工巧處或",
    "T30n1579_055:0604b16": "於一時展轉相應如說。或有事業行時易",
    "T30n1579_055:0604b17": "作非住非坐亦非偃臥。乃至或有事業若",
    "T30n1579_055:0604b18": "行若住若坐若臥皆悉易作。如經廣說。所",
    "T30n1579_055:0604b19": "餘無有展轉相應。",
    "T30n1579_055:0604b20": "問是諸無記幾實物有幾是假有。答於異熟",
    "T30n1579_055:0604b21": "所攝諸蘊及心加行差別中而施設故。當知",
    "T30n1579_055:0604b22": "一切皆世俗有。",
    "T30n1579_055:0604b23": "云何彼成軟中上品。謂異熟生及威儀路不",
    "T30n1579_055:0604b24": "猛利故俱是軟品。諸工巧處性猛利故說",
    "T30n1579_055:0604b25": "名中品。當知變化性極猛利故是上品。又",
    "T30n1579_055:0604b26": "四種類各有差別。謂無色界異熟是軟品。色",
    "T30n1579_055:0604b27": "界異熟是中品。欲界異熟是上品。若坐若臥",
    "T30n1579_055:0604b28": "是軟。威儀住是中。威儀行是上。威儀初習",
    "T30n1579_055:0604b29": "業者是下工巧。已串習者是中工巧。堪為師",
    "T30n1579_055:0604c01": "者是上工巧。下品修三摩地所得是軟變",
    "T30n1579_055:0604c02": "化。中品修三摩地所得是中變化。上品修",
    "T30n1579_055:0604c03": "三摩地所得是上變化。如是等類軟中上品",
    "T30n1579_055:0604c04": "差別應知。問是諸無記依何事生。答當知",
    "T30n1579_055:0604c05": "略說依十二事。如聞所成地已說。",
    "T30n1579_055:0604c06": "云何諸無記差別。謂異熟生五趣別故。五種",
    "T30n1579_055:0604c07": "差別。若威儀路威儀別故四種差別。若工巧",
    "T30n1579_055:0604c08": "處十二事差別故即十二種差別。異生聲聞",
    "T30n1579_055:0604c09": "獨覺菩薩如來差別故。為嬉戲為利他身",
    "T30n1579_055:0604c10": "語變化差別故。當知變化八種差別。由此差",
    "T30n1579_055:0604c11": "別即攝餘事故不別說。又異熟生一向無",
    "T30n1579_055:0604c12": "記。二三可得一有二種。若依伎樂以染",
    "T30n1579_055:0604c13": "污心發起威儀。是染污性。若依寂靜即是",
    "T30n1579_055:0604c14": "善性。若依染著發起工巧是染污性。若善",
    "T30n1579_055:0604c15": "加行所起工巧。即是善性。為引導他或為",
    "T30n1579_055:0604c16": "利益諸有情故。而起變化當知是善此無",
    "T30n1579_055:0604c17": "染污。",
    "T30n1579_055:0604c18": "復次如是五蘊幾諦所攝。又此諸諦幾蘊所",
    "T30n1579_055:0604c19": "攝。當知三諦五蘊更互相攝。滅諦諸蘊互不",
    "T30n1579_055:0604c20": "相攝。由滅諦性是彼寂靜所顯故。",
    "T30n1579_055:0604c21": "問如聲聞地已說於四諦中有十六行觀。",
    "T30n1579_055:0604c22": "何故於苦諦為四行觀。答為欲對治四顛",
    "T30n1579_055:0604c23": "倒故。謂初一行對治初一顛倒。次一行對",
    "T30n1579_055:0604c24": "治次二顛倒。後二行對治後一顛倒。問何故",
    "T30n1579_055:0604c25": "於集諦為四行觀。答由有四種愛故。此四",
    "T30n1579_055:0604c26": "種愛當知由常樂淨我愛差別故。建立差",
    "T30n1579_055:0604c27": "別。初愛為緣建立後有愛。第二第三愛為",
    "T30n1579_055:0604c28": "緣建立喜貪俱行愛及彼彼希樂愛。最後",
    "T30n1579_055:0604c29": "愛為緣建立獨愛。當知此愛隨逐自體。又",
    "T30n1579_055:0605a01": "愛云何。謂於自體親昵藏護。後有愛云何。",
    "T30n1579_055:0605a02": "謂求當來自體差別。喜貪俱行愛云何。謂於",
    "T30n1579_055:0605a03": "現前或於已得可愛色聲香味觸法起貪",
    "T30n1579_055:0605a04": "著愛。彼彼希望愛云何。謂於所餘可愛色",
    "T30n1579_055:0605a05": "等起希求愛。問何故於滅諦為四行觀。答",
    "T30n1579_055:0605a06": "由四種愛滅所顯故。問何故於道諦為四",
    "T30n1579_055:0605a07": "行觀。答由能證彼四愛滅故。",
    "T30n1579_055:0605a08": "復次如聲聞地已說壞等十種行相。此中無",
    "T30n1579_055:0605a09": "所得云何。謂唯有根唯有境界。唯有彼所",
    "T30n1579_055:0605a10": "生受。唯有彼所生心。唯有計我我想。唯有",
    "T30n1579_055:0605a11": "計我我見。唯有我我言說戲論。除此七外",
    "T30n1579_055:0605a12": "餘實我相了不可得。不自在云何。謂眾緣生",
    "T30n1579_055:0605a13": "無常苦相所攝。諸行離我相故。",
    "T30n1579_055:0605a14": "問此十行相由何行相攝壞苦耶。答由結",
    "T30n1579_055:0605a15": "行相及變壞增上所起憂惱。當知是壞苦性。",
    "T30n1579_055:0605a16": "非唯變壞。已離憂者雖復遇彼不為害",
    "T30n1579_055:0605a17": "故。問何等行相攝苦苦耶。答由不可愛行",
    "T30n1579_055:0605a18": "相。問何等行相攝行苦耶。答由不安隱行",
    "T30n1579_055:0605a19": "相。",
    "T30n1579_055:0605a20": "復次如經言。生苦乃至略攝五取蘊苦。如是",
    "T30n1579_055:0605a21": "諸苦相幾苦苦攝。謂初五。幾壞苦攝。謂中二。",
    "T30n1579_055:0605a22": "幾行苦攝。謂後一。復次初七苦苦攝。彼所對",
    "T30n1579_055:0605a23": "治淨妙煩惱。壞苦攝。最後一行苦攝。由世",
    "T30n1579_055:0605a24": "尊言入變壞心。又作是言由蓋纏故領彼",
    "T30n1579_055:0605a25": "所生心諸憂苦。故知煩惱壞苦。故苦道理成",
    "T30n1579_055:0605a26": "就。復次如經言有四種苦。一者生苦。二緣",
    "T30n1579_055:0605a27": "內苦。三緣外苦。四麁重苦。問此中何行攝何",
    "T30n1579_055:0605a28": "苦何苦攝何行。答初行初苦展轉相攝。次",
    "T30n1579_055:0605a29": "有三行。與第二苦展轉相攝。次有三行。",
    "T30n1579_055:0605b01": "與第三苦展轉相攝。最後一行與最後苦",
    "T30n1579_055:0605b02": "展轉相攝。前所說愛自性差別建立集諦四",
    "T30n1579_055:0605b03": "種行相。當知為生今果差別四種苦故。",
    "T30n1579_055:0605b04": "復次此十六行幾是空行。謂二。即苦諦後二",
    "T30n1579_055:0605b05": "行。幾是無願行。謂六。即苦諦前二行及集諦",
    "T30n1579_055:0605b06": "一切。幾是無相行。謂滅諦一切。幾是清淨因",
    "T30n1579_055:0605b07": "所顯行。謂道諦一切。",
    "T30n1579_055:0605b08": "問要由無常想能住無我想。何故此中先說",
    "T30n1579_055:0605b09": "空耶。答此約無我觀已生由無常觀建立",
    "T30n1579_055:0605b10": "無願。以此二觀前後展轉互修治故。",
    "T30n1579_055:0605b11": "復次四聖諦說次第者。謂由此故苦此最為",
    "T30n1579_055:0605b12": "初。如此故苦此為第二。此二攝黑品究竟。",
    "T30n1579_055:0605b13": "由此故樂此為第三。如此故樂是為第四。",
    "T30n1579_055:0605b14": "此二攝白品究竟。譬如重病病因病愈良藥",
    "T30n1579_055:0605b15": "又有差別。謂如世間遭苦次第。當知建",
    "T30n1579_055:0605b16": "立聖諦次第。所以者何。如諸世間曾所遭",
    "T30n1579_055:0605b17": "苦。即於此處先發作意。次於遭苦因。次",
    "T30n1579_055:0605b18": "於苦解脫。後於解脫方便發起作意。問諦",
    "T30n1579_055:0605b19": "義云何。答如所說相不捨離義。由觀此故",
    "T30n1579_055:0605b20": "到清淨究竟義。是諦義。問苦諦義云何。答",
    "T30n1579_055:0605b21": "煩惱所生行義。問集諦義云何。答能生苦",
    "T30n1579_055:0605b22": "諦義。問滅諦義云何。答彼俱寂靜義。問道諦",
    "T30n1579_055:0605b23": "義云何。答能成三諦義。",
    "T30n1579_055:0605b24": "問如是四聖諦為世俗諦攝。為勝義諦攝。",
    "T30n1579_055:0605b25": "答勝義諦攝。何以故。於順苦樂不苦不樂",
    "T30n1579_055:0605b26": "諸行中。由自相差別故建立世俗諦。由彼",
    "T30n1579_055:0605b27": "共相一味苦故當知建立勝義諦。",
    "T30n1579_055:0605b28": "問何緣故說遍知苦諦。永斷集諦。觸證滅",
    "T30n1579_055:0605b29": "諦。修習道諦。答由彼苦諦是四顛倒所依",
    "T30n1579_055:0605c01": "處故。為除顛倒故遍知苦。既遍知苦即遍",
    "T30n1579_055:0605c02": "知集。由彼集諦苦諦攝故。雖遍知苦仍為",
    "T30n1579_055:0605c03": "集諦之所隨逐。故須更說永斷集諦。言觸",
    "T30n1579_055:0605c04": "證者。是現見義。由於滅諦現前見故不",
    "T30n1579_055:0605c05": "生怖畏愛樂攝受。是故次說觸證滅諦。若",
    "T30n1579_055:0605c06": "勤修道乃能成辦所說三義。是故後說修",
    "T30n1579_055:0605c07": "習道諦。",
    "T30n1579_055:0605c08": "問諦現觀有幾種。此復何相。答決定義是現",
    "T30n1579_055:0605c09": "觀義。此則於諸諦中決定智慧及彼因彼相",
    "T30n1579_055:0605c10": "應彼共有法為體。是名現觀相。此復六種",
    "T30n1579_055:0605c11": "應知如有尋有伺地說。",
    "T30n1579_055:0605c12": "此中云何名初現觀。謂於諸諦決定思惟。",
    "T30n1579_055:0605c13": "云何名為第二現觀。謂三寶所三種淨信。",
    "T30n1579_055:0605c14": "由於寶義已決定故。及聞所成決定智慧。",
    "T30n1579_055:0605c15": "云何名為第三現觀。謂聖所愛戒。於惡趣",
    "T30n1579_055:0605c16": "業已得決定不作律儀故。",
    "T30n1579_055:0605c17": "云何名為第四現觀。謂於加行道中先集",
    "T30n1579_055:0605c18": "資糧極圓滿故。又善方便磨瑩心故。從世",
    "T30n1579_055:0605c19": "間順決擇分邊際善根。無間。有初內遣有情",
    "T30n1579_055:0605c20": "假法緣心生。能除軟品見道所斷煩惱麁重。",
    "T30n1579_055:0605c21": "從此無間第二內遣諸法假法緣心生。能",
    "T30n1579_055:0605c22": "除中品見道所斷煩惱麁重。從此無間第三",
    "T30n1579_055:0605c23": "遍遣一切有情諸法假法緣心生。能除一切",
    "T30n1579_055:0605c24": "見道所斷煩惱麁重。又此現觀即是見道。亦",
    "T30n1579_055:0605c25": "名雙運道。此中雖有毘鉢舍那品三心及奢",
    "T30n1579_055:0605c26": "摩他品三心。然由雙運合立三心。以於一",
    "T30n1579_055:0605c27": "剎那中止觀俱可得故。當知此諸心唯緣",
    "T30n1579_055:0605c28": "非安立諦境。又前二心法智相應。第三心類",
    "T30n1579_055:0605c29": "智相應。又即由此心勢力故。於苦等安立",
    "T30n1579_055:0606a01": "諦中。有第二現觀位清淨無礙苦等智生。",
    "T30n1579_055:0606a02": "當知依此智故苦集滅道智得成立。即前",
    "T30n1579_055:0606a03": "三心并止觀品能證見斷煩惱寂滅。能得",
    "T30n1579_055:0606a04": "永滅一切煩惱及所依事。出世間道。是名",
    "T30n1579_055:0606a05": "現觀智諦現觀。",
    "T30n1579_055:0606a06": "云何名為現觀邊智諦現觀。謂此現觀後所",
    "T30n1579_055:0606a07": "得智。名現觀邊智。當知此智第三心無間",
    "T30n1579_055:0606a08": "從見道起方現在前。緣先世智曾所觀察",
    "T30n1579_055:0606a09": "下上二地及二增上安立諦境。似法類智世",
    "T30n1579_055:0606a10": "俗智攝通世出世。是出世間智後所得。如",
    "T30n1579_055:0606a11": "其次第於一一諦二種智生。謂忍可欲樂智",
    "T30n1579_055:0606a12": "及現觀決定智。如是依前現觀起已。於下",
    "T30n1579_055:0606a13": "上諸諦中二二智生。是名現觀邊智諦現觀。",
    "T30n1579_055:0606a14": "此中前智遣假法緣故是無分別。後智隨逐",
    "T30n1579_055:0606a15": "假法緣故是有分別。又前智於依止中能斷",
    "T30n1579_055:0606a16": "見斷煩惱隨眠。後智思惟所緣故令彼所",
    "T30n1579_055:0606a17": "斷更不復起。又前智能進趣修道中出世斷",
    "T30n1579_055:0606a18": "道。第二智能進趣世出世斷道。無有純世",
    "T30n1579_055:0606a19": "間道能永害隨眠。由世間道是曾習故。相執",
    "T30n1579_055:0606a20": "所引故。如相執所引如是。亦不能泯伏",
    "T30n1579_055:0606a21": "諸相。如不能泯伏諸相。如是亦不能永",
    "T30n1579_055:0606a22": "害麁重。是故彼道無有永害諸隨眠義。",
    "T30n1579_055:0606a23": "云何名為究竟現觀。謂由永斷修所斷故。",
    "T30n1579_055:0606a24": "所有盡智無生智生。或一向出世。或通世出",
    "T30n1579_055:0606a25": "世。於現法中一切煩惱永斷決定故。於當",
    "T30n1579_055:0606a26": "來世一切依事永滅決定故。名究竟現觀。何",
    "T30n1579_055:0606a27": "等名為出世盡智。謂若智於盡無分別。何",
    "T30n1579_055:0606a28": "等名為世出世盡智。謂若智於盡有分別。",
    "T30n1579_055:0606a29": "何等名為出世無生智。謂即此依事滅因義",
    "T30n1579_055:0606b01": "故。於當來世依事不生中所有無分別智。",
    "T30n1579_055:0606b02": "何等名為世出世無生智。謂於當來世依事",
    "T30n1579_055:0606b03": "不生中。所有有分別智。",
    "T30n1579_055:0606b04": "復次有種姓婆羅門。建立三處為實為諦。",
    "T30n1579_055:0606b05": "然彼種姓諸婆羅門於此三處住三過失",
    "T30n1579_055:0606b06": "污其心故。依第一義彼皆墮在非梵志數。",
    "T30n1579_055:0606b07": "何等三處。一為養命。二為修福。三安立果。",
    "T30n1579_055:0606b08": "為養命者。謂彼種姓諸婆羅門為活命故。",
    "T30n1579_055:0606b09": "於施主前或呪願或讚美或序述。呪願者謂",
    "T30n1579_055:0606b10": "彼種姓諸婆羅門。希求隨一資生具故。往",
    "T30n1579_055:0606b11": "詣王所或王大臣或婆羅門長者居士商主等",
    "T30n1579_055:0606b12": "所。矯設呪願。當願汝等所有怨敵皆悉殄",
    "T30n1579_055:0606b13": "滅橫遭殃禍摧屈縛錄又願汝等所有吉祥",
    "T30n1579_055:0606b14": "常無轉動不可侵奪。讚美者。為希求故",
    "T30n1579_055:0606b15": "往到彼所矯設讚美言。汝勇健多諸計",
    "T30n1579_055:0606b16": "策善害怨敵。又於害怨假興讚述唱言。汝",
    "T30n1579_055:0606b17": "曹如是如是害除怨敵甚為希有。如汝等",
    "T30n1579_055:0606b18": "輩世間難得。又於財位久興盛者矯施讚",
    "T30n1579_055:0606b19": "述言。諸世間如汝吉祥成就無動甚為難",
    "T30n1579_055:0606b20": "有。序述者。謂彼為希求故往到他所妄興",
    "T30n1579_055:0606b21": "序述言。汝成就善丈夫相。不久定當一切",
    "T30n1579_055:0606b22": "怨敵皆悉殄滅橫遭殃禍摧屈縛錄。又若成",
    "T30n1579_055:0606b23": "就如是相者。定當吉祥無有退轉。又如汝",
    "T30n1579_055:0606b24": "等諸親友家若施主家。常無有餘沙門婆羅",
    "T30n1579_055:0606b25": "門於中受施執為己有。唯我常得恭敬供",
    "T30n1579_055:0606b26": "養衣服飲食諸臥具等。彼由如是方便所獲",
    "T30n1579_055:0606b27": "利養深生染著。耽嗜迷悶堅固保執而受用",
    "T30n1579_055:0606b28": "之。為修福者。謂彼種姓諸婆羅門。宣說。殺",
    "T30n1579_055:0606b29": "害無量眾生興祠祀福。宣說祠祀獲常處",
    "T30n1579_055:0606c01": "果。又興祠祀時召命無量國王大臣長者居",
    "T30n1579_055:0606c02": "士。為欲攝受上妙眾多資生具故。彼既獲",
    "T30n1579_055:0606c03": "已執為我所。展轉互起凌蔑之心。當知彼",
    "T30n1579_055:0606c04": "有如是三失。安立果者。謂彼種姓諸婆羅",
    "T30n1579_055:0606c05": "門。說阿素洛身應可殺害天身是常。唯婆",
    "T30n1579_055:0606c06": "羅門最上種姓。餘姓下劣。廣說乃至諸婆羅",
    "T30n1579_055:0606c07": "門大梵所生大梵所化大梵支胤。彼種姓婆",
    "T30n1579_055:0606c08": "羅門作如是計立如是論。當知是名安",
    "T30n1579_055:0606c09": "立果。如是種姓婆羅門於此三處猛利取執",
    "T30n1579_055:0606c10": "隨興言論。唯此是實是諦餘並愚妄。何等名",
    "T30n1579_055:0606c11": "為由三過失染污其心。謂語言過失。憍慢",
    "T30n1579_055:0606c12": "過失。勝解過失。若即於此三處邪語業轉。",
    "T30n1579_055:0606c13": "當知是名語言過失。若復於此三處施設",
    "T30n1579_055:0606c14": "建立。及隨發起不正言論。方比於他謂己",
    "T30n1579_055:0606c15": "為勝或等或劣。當知是名憍慢過失。若復",
    "T30n1579_055:0606c16": "於此三處不觀德失一向信受。雖遇諸",
    "T30n1579_055:0606c17": "佛及佛弟子正教誨時。於處非處不能正",
    "T30n1579_055:0606c18": "住。於遍分別不能正住。於諸正行不能",
    "T30n1579_055:0606c19": "正住。於智者論不能正住。當知是名勝解",
    "T30n1579_055:0606c20": "過失。此三過失當知皆是惡見所起。若有",
    "T30n1579_055:0606c21": "住此三處成就三種過失。雖是種姓諸婆",
    "T30n1579_055:0606c22": "羅門依第一義。彼皆墮在非梵志數。",
    "T30n1579_055:0606c23": "復次若有建立三處為諦為實。又於三處",
    "T30n1579_055:0606c24": "無三過失染污其心。彼雖非種姓婆羅門",
    "T30n1579_055:0606c25": "然墮第一義婆羅門數。何等三處。謂不應害",
    "T30n1579_055:0606c26": "一切眾生。是名初處。此所說處唯諦唯實無",
    "T30n1579_055:0606c27": "有虛妄。是故於此初處。無語言過失染污",
    "T30n1579_055:0606c28": "其心。又彼於是處。不由諦實言論方比",
    "T30n1579_055:0606c29": "於他謂己為勝若等若劣。是故彼於此處。",
    "T30n1579_055:0607a01": "無憍慢過失染污其心。又彼於此處審觀",
    "T30n1579_055:0607a02": "德失。觀彼所緣能增善法。又能攝益身心",
    "T30n1579_055:0607a03": "無罪現法樂住。於諸有情多住慈想晝夜",
    "T30n1579_055:0607a04": "修學。又於此處非信他行。內自正覺為諦",
    "T30n1579_055:0607a05": "為實。然於諦實不妄執著。是故當知彼",
    "T30n1579_055:0607a06": "於此處無勝解過失染污其心。如是一切",
    "T30n1579_055:0607a07": "行無常。是名第二處。餘如前說。一切法無",
    "T30n1579_055:0607a08": "我。是名第三處。餘如前說。此中差別者。於",
    "T30n1579_055:0607a09": "第二諦。應言於一切行多住生滅觀晝夜",
    "T30n1579_055:0607a10": "修學。於第三諦。應言於一切法多住無我",
    "T30n1579_055:0607a11": "我所想晝夜修學。若有於此三處無三過",
    "T30n1579_055:0607a12": "失染污其心。彼雖非種姓婆羅門然墮第",
    "T30n1579_055:0607a13": "一義婆羅門數。如是三處成婆羅門諦實之",
    "T30n1579_055:0607a14": "法。離三過失唯有如來是真覺者。",
    "T30n1579_055:0607a15": "瑜伽師地論卷第五十五"
}