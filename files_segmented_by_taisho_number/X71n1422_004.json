{
    "X71n1422_004:0725b16": "南石和尚語錄卷四",
    "X71n1422_004:0725b18": "門人　良玓　等編",
    "X71n1422_004:0725b19": "偈頌下",
    "X71n1422_004:0725b20": "佛誕",
    "X71n1422_004:0725b21": "纔出胎來便自尊。周行特地弄精魂。渠儂本是風塵",
    "X71n1422_004:0725b22": "客。慎勿當陽叫浣盆。",
    "X71n1422_004:0725b23": "石崖",
    "X71n1422_004:0725b24": "屹立空中萬仞高。幾人斫額謾徒勞。要知險處平如",
    "X71n1422_004:0725c01": "砥。撒手須親到一遭。",
    "X71n1422_004:0725c02": "訪隹仲行",
    "X71n1422_004:0725c03": "鹿飲泉頭老作家。如何不肯上龍華。我來相見無言",
    "X71n1422_004:0725c04": "說。問訊燒香便喫茶。",
    "X71n1422_004:0725c05": "贈虎丘喜藏主",
    "X71n1422_004:0725c06": "扶桑國打禾山皷。海湧峰參臨濟禪。擘破三玄與三",
    "X71n1422_004:0725c07": "要。風搖江柳綠如烟。",
    "X71n1422_004:0725c08": "毗盧閣下鬼仙詩。四海禪流切要知。看盡元來惟一",
    "X71n1422_004:0725c09": "句。若言一句早成疑。",
    "X71n1422_004:0725c10": "寄前永懷觀無我(時住淨慧菴)",
    "X71n1422_004:0725c11": "是窻是壁總書心。脫賺平人用計深。露柱堂前開活",
    "X71n1422_004:0725c12": "眼。高山流水有知音。",
    "X71n1422_004:0725c13": "喝下有賓兼有主。胸中無我亦無人。一千七百陳年",
    "X71n1422_004:0725c14": "話。直截掀翻語路春。",
    "X71n1422_004:0725c15": "病中寄奐天章并諸名勝",
    "X71n1422_004:0725c16": "身本是空誰受病。病無身受病還空。此時無處存知",
    "X71n1422_004:0725c17": "解。隔岸斜陽映水紅。",
    "X71n1422_004:0725c18": "石牀烟裊瓦爐香。千聖頭邊較短長。兩口果然無一",
    "X71n1422_004:0725c19": "舌。莫將消息到諸方。",
    "X71n1422_004:0725c20": "堂堂臨濟下兒孫。重按輕提廓頂門。七穴八穿無味",
    "X71n1422_004:0725c21": "話。何妨嚼碎鶻侖吞。",
    "X71n1422_004:0725c22": "贈萬壽達首座",
    "X71n1422_004:0725c23": "彈壓叢林氣象新。金毛獅子解翻身。等閑拈出眉間",
    "X71n1422_004:0725c24": "劍。驚倒閻浮主地神。",
    "X71n1422_004:0726a01": "贈嚴藏主",
    "X71n1422_004:0726a02": "古教照心心自明。莫將粟柄當禾莖。德山只見龍潭",
    "X71n1422_004:0726a03": "老。毒藥醍醐一道行。",
    "X71n1422_004:0726a04": "送南維那",
    "X71n1422_004:0726a05": "佛未生時下一槌。刻舟求劍不勝遲。脚頭幸有知方",
    "X71n1422_004:0726a06": "眼。肯學尋常擿埴兒。",
    "X71n1422_004:0726a07": "心海",
    "X71n1422_004:0726a08": "無形無相亦無名。萬象森羅一印明。諸佛難窮深與",
    "X71n1422_004:0726a09": "淺。古今錯喚是滄溟。",
    "X71n1422_004:0726a10": "禮應菴和尚遺像",
    "X71n1422_004:0726a11": "梅陽特愛老歸宗。能使楊岐正脉通。末代不知先德",
    "X71n1422_004:0726a12": "意。布伽棃下立門風。",
    "X71n1422_004:0726a13": "賀琛石隱住菴",
    "X71n1422_004:0726a14": "住院住菴無大小。都來只要藥頭靈。祥公不下蓮峰",
    "X71n1422_004:0726a15": "頂。冷語閑言自好聽。",
    "X71n1422_004:0726a16": "不辭杓柄手親提。入水何妨更入泥。海上士民緣已",
    "X71n1422_004:0726a17": "熟。好教一一到曹溪。",
    "X71n1422_004:0726a18": "送戩履菴住宣城多寶",
    "X71n1422_004:0726a19": "草屋單丁非是陋。千倉萬礎豈為榮。杖頭突出金剛",
    "X71n1422_004:0726a20": "眼。贍部洲中話自行。",
    "X71n1422_004:0726a21": "行化途中偶作",
    "X71n1422_004:0726a22": "六度門頭第一機。皎如千日晝揚輝。相逢不憚頻頻",
    "X71n1422_004:0726a23": "舉。自是時人會者稀。",
    "X71n1422_004:0726a24": "勉習三經(并引)",
    "X71n1422_004:0726b01": "洪武十一年　皇上以萬機之暇愍。念吾徒為佛",
    "X71n1422_004:0726b02": "弟子。鮮能精通教典。深究禪學。特頒　睿旨。俾習",
    "X71n1422_004:0726b03": "般若心經金剛楞伽。晝則講演。夜則坐禪。務期曉",
    "X71n1422_004:0726b04": "達。豈非古佛應化而弘宗教者耶。臣僧文琇。誠慮",
    "X71n1422_004:0726b05": "吾徒不能。仰承　聖意。精勤習學。因說七偈以勉",
    "X71n1422_004:0726b06": "焉。",
    "X71n1422_004:0726b07": "聖皇親受靈山記。手執金輪御萬方。詔諭僧徒令講",
    "X71n1422_004:0726b08": "習。叢林頓覺有輝光。",
    "X71n1422_004:0726b09": "印心莫讓楞伽妙。蕩相無如般若親。會得三經真的",
    "X71n1422_004:0726b10": "旨。千紅萬紫一般春。",
    "X71n1422_004:0726b11": "了知緣句非緣句。要識真空本不空。轉得身來堪喫",
    "X71n1422_004:0726b12": "棒。却將消息與君通。",
    "X71n1422_004:0726b13": "佛法淵源豈易窮。直須日夜痛施功。一朝覰破經頭",
    "X71n1422_004:0726b14": "意。鐵壁銀山有路通。",
    "X71n1422_004:0726b15": "得旨須令見莫偏。禪非異教教猶禪。羣盲摸象言諸",
    "X71n1422_004:0726b16": "色。究竟何曾得象全。",
    "X71n1422_004:0726b17": "註釋諸師各本宗。同中有異異中同。但當體取如來",
    "X71n1422_004:0726b18": "意。莫墮尋常死語中。",
    "X71n1422_004:0726b19": "窮通教典與參禪。是大因緣非小緣。幸遇　聖君能",
    "X71n1422_004:0726b20": "注意。吾徒何事不加鞭。",
    "X71n1422_004:0726b21": "看花示楊月軒",
    "X71n1422_004:0726b22": "偶來東院一凭闌。紅白花開錦綉團。最愛南泉好言",
    "X71n1422_004:0726b23": "語。時人只作夢中看。",
    "X71n1422_004:0726b24": "寄盈藏主",
    "X71n1422_004:0726c01": "海雲道人到江上。夜話知兄在海雲。却是八年前會",
    "X71n1422_004:0726c02": "處。真如松下日初曛。",
    "X71n1422_004:0726c03": "寄靈源講主",
    "X71n1422_004:0726c04": "老來萬事已都忘。日月昇沉一任忙。喫飯著衣隨分",
    "X71n1422_004:0726c05": "過。了無心念想西方。",
    "X71n1422_004:0726c06": "七軸靈文一篆烟。閑房消盡世間緣。夜深燈暗鼠虫",
    "X71n1422_004:0726c07": "出。翻落茶瓢臥榻前。",
    "X71n1422_004:0726c08": "江居自述寄元一宗",
    "X71n1422_004:0726c09": "平生癡鈍百無能。結得茅茨在釣汀。接脚柴牀榆木",
    "X71n1422_004:0726c10": "枕。夜多一覺到天明。",
    "X71n1422_004:0726c11": "江居雜言",
    "X71n1422_004:0726c12": "聖皇不忘靈山記。詔起叢林有道僧。高據大牀譚大",
    "X71n1422_004:0726c13": "法。果然續得少林燈。",
    "X71n1422_004:0726c14": "閑齋獨掩晝沉沉。碧色浮階蘚暈侵。一住江皐今十",
    "X71n1422_004:0726c15": "載。世間誰識道人心。",
    "X71n1422_004:0726c16": "壁粘祖偈風吹落。簷罥蛛絲雨打開。滿徑綠陰花落",
    "X71n1422_004:0726c17": "盡。門前百鳥不曾來。",
    "X71n1422_004:0726c18": "一室寥寥秋夜長。悠然獨坐破柴牀。明明有句道不",
    "X71n1422_004:0726c19": "出。江月松風自舉揚。",
    "X71n1422_004:0726c20": "勸人架屋著閑漢。平地上堆三尺泥。三世如來不知",
    "X71n1422_004:0726c21": "有。養雞意在五更啼。",
    "X71n1422_004:0726c22": "虎馴當道翟三叔。鬼助開基響大師。一片江光淨如",
    "X71n1422_004:0726c23": "練。倚闌獨立夕陽時。",
    "X71n1422_004:0726c24": "次韻答蘗菴",
    "X71n1422_004:0727a01": "道人行處火燒冰。湊泊那容座主僧。箇是木瓜真種",
    "X71n1422_004:0727a02": "草。光明輝耀劫前燈。",
    "X71n1422_004:0727a03": "識塵緣影久銷沉。萬境紛紜作麼侵。坐斷古今空佛",
    "X71n1422_004:0727a04": "祖。海風推月到天心。",
    "X71n1422_004:0727a05": "祖庭觸處蔽風塵。鐵石心腸亦愴神。大展挈綱提領",
    "X71n1422_004:0727a06": "手。也知須是斗南人。",
    "X71n1422_004:0727a07": "小軒叢竹大江湄。雨足春深笋蕨肥。五彩雲從天外",
    "X71n1422_004:0727a08": "至。一雙鶴向樹頭歸。",
    "X71n1422_004:0727a09": "次韻寄慧性泉",
    "X71n1422_004:0727a10": "行道匡徒第二頭。茅茨竹榻萬緣休。獻花釋梵來無",
    "X71n1422_004:0727a11": "路。渺渺白雲千頃秋。",
    "X71n1422_004:0727a12": "次韻答法性海留別",
    "X71n1422_004:0727a13": "坐對圍爐撥冷灰。一聲鴻鴈海邊來。此中不與同人",
    "X71n1422_004:0727a14": "遇。謾把柴門竟夜開。",
    "X71n1422_004:0727a15": "寄慶壽獨菴法兄",
    "X71n1422_004:0727a16": "丁家寺裏話分携。恰恰黃鶯柳外啼。屆指數來今十",
    "X71n1422_004:0727a17": "載。鬢霜應重似當時。",
    "X71n1422_004:0727a18": "瞥轉當頭那一機。逢人專勸念阿彌。昔年扁鵲咸陽",
    "X71n1422_004:0727a19": "去。只說偏能治小兒。",
    "X71n1422_004:0727a20": "弟子編成淨土詩。三千里外寄江湄。聲槌普請師僧",
    "X71n1422_004:0727a21": "看。燁燁虹光射布衣。",
    "X71n1422_004:0727a22": "秋來吳水不勝清。雲淨燕山月更明。若謂弟兄心不",
    "X71n1422_004:0727a23": "問。也知猶未出常情。",
    "X71n1422_004:0727a24": "送僧之徑山(此偈因緣。寄呂敬夫。故著語於每句之下)",
    "X71n1422_004:0727b01": "五髻峰高凌碧漢(千聖仰之不及)。長年不見一人遊(可知禮也)。道",
    "X71n1422_004:0727b02": "流志氣吞虹蜺(只恐不是玉)。拄杖穿雲到上頭(未敢相許)。",
    "X71n1422_004:0727b03": "石瀨灘頭繫野航(未是到家時節)。山雲漠漠樹蒼蒼(好箇消息)。欽",
    "X71n1422_004:0727b04": "師面目分明在(切忌認驢鞍橋作阿爺下頷)。見得依然未廝當(玄關",
    "X71n1422_004:0727b05": "更有百千重)。",
    "X71n1422_004:0727b06": "題血書楞嚴",
    "X71n1422_004:0727b07": "八還辨見七徵心。直向勞生痛處針。於一毫端輕抹",
    "X71n1422_004:0727b08": "過。曉霜紅葉滿東林。",
    "X71n1422_004:0727b09": "道山贈周道成",
    "X71n1422_004:0727b10": "只在尋常日用中。豈居南北與西東。趙州指出墻外",
    "X71n1422_004:0727b11": "底。何翅高於萬仞峰。",
    "X71n1422_004:0727b12": "次韻送盛藏主",
    "X71n1422_004:0727b13": "擊碎玄關那一重。千溪萬浦盡朝宗。德山燒却青龍",
    "X71n1422_004:0727b14": "疏。空裏蚊虫弄猛風。",
    "X71n1422_004:0727b15": "無鏡",
    "X71n1422_004:0727b16": "從來一法何曾立。只箇容成也不留。却笑雙林還有",
    "X71n1422_004:0727b17": "照。尚來臨水自觀頭。",
    "X71n1422_004:0727b18": "寄薦嚴蘊道微",
    "X71n1422_004:0727b19": "東吳禪法正荒涼。喜見開筵古佛場。無限苾蒭爭聚",
    "X71n1422_004:0727b20": "集。左肩偏覆聽敷揚。",
    "X71n1422_004:0727b21": "送有維那",
    "X71n1422_004:0727b22": "諸方作者贈維那。饡飯桃花舉更多。萬壽不能循眾",
    "X71n1422_004:0727b23": "例。點茶相送下前坡。",
    "X71n1422_004:0727b24": "送茂維那",
    "X71n1422_004:0727c01": "雲峰聞得桶篐聲。錯認廚中火板鳴。却笑翠巖猶儱",
    "X71n1422_004:0727c02": "侗。朝來特地笑相迎。",
    "X71n1422_004:0727c03": "塑三世佛化人念佛圖",
    "X71n1422_004:0727c04": "巍巍相好紫金山。只在尋常一念間。要使人人親敬",
    "X71n1422_004:0727c05": "禮。又煩塑出大家看。",
    "X71n1422_004:0727c06": "笑菴贈羅覺悟",
    "X71n1422_004:0727c07": "一見花枝便破顏。飲光真是管窺斑。爭如兀坐茅簷",
    "X71n1422_004:0727c08": "下。百鳥不來春晝閑。",
    "X71n1422_004:0727c09": "心鏡贈蔡妙靜",
    "X71n1422_004:0727c10": "法性爐中親鑄出。信知元不是青銅。廓然瑩徹周沙",
    "X71n1422_004:0727c11": "界。萬象森羅一照中。",
    "X71n1422_004:0727c12": "化長明燈",
    "X71n1422_004:0727c13": "一椀燈然古佛堂。長年粲粲復煌煌。雖然本自無昏",
    "X71n1422_004:0727c14": "昧。也要當人共發揚。",
    "X71n1422_004:0727c15": "宗淵贈海維那",
    "X71n1422_004:0727c16": "滄溟浩浩殊深廣。誰道滄溟向此歸。縱是文殊難徹",
    "X71n1422_004:0727c17": "底。夷溪孺子曷能知。",
    "X71n1422_004:0727c18": "送疎山盟藏主",
    "X71n1422_004:0727c19": "木蛇頭上放無端。鐵壁銀山萬仞寒。一默已能輕抹",
    "X71n1422_004:0727c20": "過。三吳百越任盤桓。",
    "X71n1422_004:0727c21": "送皎禧二禪人禮峩眉",
    "X71n1422_004:0727c22": "普賢朝夕鎮相隨。參禮何勞特遠之。見堠子名能識",
    "X71n1422_004:0727c23": "路。始知元不在峩眉。",
    "X71n1422_004:0727c24": "峩眉翠掃雨餘天。赤脚波斯鼻孔穿。更待象王雲裏",
    "X71n1422_004:0728a01": "現。依然墮在髑髏前。",
    "X71n1422_004:0728a02": "示甫維那",
    "X71n1422_004:0728a03": "賜棒罰錢仍出院。却憐興化計何深。向吾未舉先知",
    "X71n1422_004:0728a04": "得。已逐流鶯過柳陰。",
    "X71n1422_004:0728a05": "示高侍者",
    "X71n1422_004:0728a06": "學道先須志趣高。雨簦霜履不徒勞。幸然頂眼明如",
    "X71n1422_004:0728a07": "日。何待北山吹布毛。",
    "X71n1422_004:0728a08": "次韻答智門澤天霖",
    "X71n1422_004:0728a09": "諸方浩浩播玄風。伯樂歸來萬馬空。不舉蓮花與荷",
    "X71n1422_004:0728a10": "葉。自然越格又超宗。",
    "X71n1422_004:0728a11": "大開門戶接禪流。那問南州與北州。直截更無些葢",
    "X71n1422_004:0728a12": "覆。白巖雲淨月如鈎。",
    "X71n1422_004:0728a13": "送虎丘南侍者之靈谷",
    "X71n1422_004:0728a14": "小玉聲中得指南。不虗親見老雲巖。明朝拂袖鍾山",
    "X71n1422_004:0728a15": "去。千里東風一布帆。",
    "X71n1422_004:0728a16": "析蘧菴和尚偈。示吳淨完居士",
    "X71n1422_004:0728a17": "自心是佛鮮承當。剎剎塵塵放寶光。夜聽松風朝聽",
    "X71n1422_004:0728a18": "雨。寒來向火熱乘涼。",
    "X71n1422_004:0728a19": "念到心空佛亦忘。更無餘事可思量。柴牀睡覺東方",
    "X71n1422_004:0728a20": "曉。紅日暉暉照竹房。",
    "X71n1422_004:0728a21": "坐斷自家真淨土。九苞彩鳳丹霄舞。黃面瞿曇非是",
    "X71n1422_004:0728a22": "佛。缺齒老鬍豈為祖。",
    "X71n1422_004:0728a23": "更於何處覔西方。馬廐牛欄正覺場。潦倒蘧菴剛指",
    "X71n1422_004:0728a24": "註。分明好肉上剜瘡。",
    "X71n1422_004:0728b01": "示暹侍者",
    "X71n1422_004:0728b02": "與汝往來者是藏。當陽拋出鐵崑崙。等閑一擊百雜",
    "X71n1422_004:0728b03": "碎。半夜陽烏出海門。",
    "X71n1422_004:0728b04": "示鎰侍者",
    "X71n1422_004:0728b05": "國師三度喚侍者。侍者三回酬國師。不是須彌安芥",
    "X71n1422_004:0728b06": "子。分明芥子納須彌。",
    "X71n1422_004:0728b07": "示縫人馬生",
    "X71n1422_004:0728b08": "大千沙界一端布。覿面相呈見也麼。好把金刀輕剪",
    "X71n1422_004:0728b09": "破。為吾製取鬱多羅。",
    "X71n1422_004:0728b10": "示實維那",
    "X71n1422_004:0728b11": "北山為說真實話。道在尋常日用中。化得糧歸仍化",
    "X71n1422_004:0728b12": "炭。翠巖老漢得雲峰。",
    "X71n1422_004:0728b13": "送堅維那",
    "X71n1422_004:0728b14": "罰錢喫棒匪尋常。鐵石心堅始克當。且喜北山無許",
    "X71n1422_004:0728b15": "事。不須傳說到諸方。",
    "X71n1422_004:0728b16": "寄法喜仁敬中",
    "X71n1422_004:0728b17": "準高僧寺去譚玄。屈指于今又四年。秋水挼藍山撥",
    "X71n1422_004:0728b18": "黛。封書不用鴈魚傳。",
    "X71n1422_004:0728b19": "靜山",
    "X71n1422_004:0728b20": "一峰兀兀復巍巍。任爾旋嵐八面吹。劫歷僧祇成又",
    "X71n1422_004:0728b21": "壞。巋然曾不動毫釐。",
    "X71n1422_004:0728b22": "送萬壽宗侍者",
    "X71n1422_004:0728b23": "禪月機先達此宗。凡情聖解廓然空。南陽三度喚侍",
    "X71n1422_004:0728b24": "者。濕紙將來褁大虫。",
    "X71n1422_004:0728c01": "化茶",
    "X71n1422_004:0728c02": "入得吾門便喫茶。風流越格也堪誇。雖然用處無多",
    "X71n1422_004:0728c03": "子。領略須還是作家。",
    "X71n1422_004:0728c04": "示禧侍者",
    "X71n1422_004:0728c05": "饑飡渴飲困來眠。日用頭頭自顯然。報眾巡廊虗揑",
    "X71n1422_004:0728c06": "恠。少林門下本無禪。",
    "X71n1422_004:0728c07": "次韻答送祥簡菴和尚",
    "X71n1422_004:0728c08": "京畿道俗共懽呼。屹屹泉巖碧漢孤。與奪縱擒全殺",
    "X71n1422_004:0728c09": "活。神機曾不讓孫吳。",
    "X71n1422_004:0728c10": "師兄妙解服羣公。融會千差到大同。南北東西天地",
    "X71n1422_004:0728c11": "濶。塵塵咸播少林風。",
    "X71n1422_004:0728c12": "送承天斆維那",
    "X71n1422_004:0728c13": "峩阜曉來雲霮[雨/對]。長洲雨後水漣漪。翠巖堂上笑迎",
    "X71n1422_004:0728c14": "處。畢竟何曾異此時。",
    "X71n1422_004:0728c15": "宅心示中維那",
    "X71n1422_004:0728c16": "尋常不離一毫端。能所俱忘作麼觀。堪笑神光迷本",
    "X71n1422_004:0728c17": "妙。却從鼻祖持求安。",
    "X71n1422_004:0728c18": "送忻藏主",
    "X71n1422_004:0728c19": "野水白蓮滄海遠。湖山翠聳碧空寒。渾崙一箇毗盧",
    "X71n1422_004:0728c20": "藏。莫似從前作境看。",
    "X71n1422_004:0728c21": "古石",
    "X71n1422_004:0728c22": "威音那畔一盤陀。元自天成匪琢磨。若也更論心內",
    "X71n1422_004:0728c23": "外。已隨秦[竺二+乘]過新羅。",
    "X71n1422_004:0728c24": "明白菴首座鬀髮表嚫結萬僧緣",
    "X71n1422_004:0729a01": "一僧緣結萬僧緣。善法堂前寶網懸。囓鏃一機能倒",
    "X71n1422_004:0729a02": "用。不同契此覔文錢。",
    "X71n1422_004:0729a03": "病中偶成",
    "X71n1422_004:0729a04": "病裏逢人口嬾開。床頭木枕不曾推。銚烹山茗鑪然",
    "X71n1422_004:0729a05": "栢。童子應門接往來。",
    "X71n1422_004:0729a06": "淨名臥病毗耶室。佛勑文殊特問安。身毒真丹成話",
    "X71n1422_004:0729a07": "柄。老僧終不被他謾。",
    "X71n1422_004:0729a08": "一回熱了一回寒。腦痛腰疼骨又酸。欲覔病從何處",
    "X71n1422_004:0729a09": "起。木人拍手舞雲端。",
    "X71n1422_004:0729a10": "示管叔純(正因)",
    "X71n1422_004:0729a11": "道人已達本源心。遇境逢緣克荷任。却笑外邊之遶",
    "X71n1422_004:0729a12": "者。盡成擔草棄黃金。",
    "X71n1422_004:0729a13": "隨時俯仰與周旋。那假持心常一緣。公暇書經仍念",
    "X71n1422_004:0729a14": "佛。頭頭盡是少林禪。",
    "X71n1422_004:0729a15": "九衢人馬日奔忙。富貴榮名滿　帝鄉。住得久來心",
    "X71n1422_004:0729a16": "自穩。彌陀觸處放毫光。",
    "X71n1422_004:0729a17": "昔年相見練溪濆。此日相逢白下門。土榻蒲團松火",
    "X71n1422_004:0729a18": "冷。並無佛法可譚論。",
    "X71n1422_004:0729a19": "禮法眼祖師塔",
    "X71n1422_004:0729a20": "不撥萬象撥萬象。鷂過新羅十萬程。潭北湘南無覔",
    "X71n1422_004:0729a21": "處。月明潮撼石頭城。",
    "X71n1422_004:0729a22": "只將明道便為功。見色聞聲不用聾。一切但教仍舊",
    "X71n1422_004:0729a23": "去。言中有響句藏鋒。",
    "X71n1422_004:0729a24": "地藏指頭親薦得。塵毛剎海露堂堂。江南江北參玄",
    "X71n1422_004:0729b01": "者。窣覩波前聽舉揚。",
    "X71n1422_004:0729b02": "送悟長老住崇恩",
    "X71n1422_004:0729b03": "住山不易苟如知。歲久應能大有為。藥嶠牛欄煨糞",
    "X71n1422_004:0729b04": "火。至今光耀滿坤維。",
    "X71n1422_004:0729b05": "贈髮生",
    "X71n1422_004:0729b06": "五蘊山頭荒草盛。歷塵沙劫未消磨。寶刀一舉都除",
    "X71n1422_004:0729b07": "却。也與從前不較多。",
    "X71n1422_004:0729b08": "兩目昏花已少明。耳根閉塞髮鬅鬙。吳生刀鑷精來",
    "X71n1422_004:0729b09": "久。識取箇般癡鈍僧。",
    "X71n1422_004:0729b10": "髮生脚未跨山門。金鑷聲聲到耳根。好箇為人消息",
    "X71n1422_004:0729b11": "子。不知誰是解知恩。",
    "X71n1422_004:0729b12": "山中懷古",
    "X71n1422_004:0729b13": "山上鯉魚井底塵。無端費盡老精神。晚生總不能勞",
    "X71n1422_004:0729b14": "擾。慚愧也為同里人(國一)。",
    "X71n1422_004:0729b15": "吾宗直截貴亡詮。鷂過新羅萬八千。誰謂寥寥天地",
    "X71n1422_004:0729b16": "內。雲牙過後世無賢(無上)。",
    "X71n1422_004:0729b17": "光靴任爾自光靴。開口何曾動齒牙。縱是目機銖兩",
    "X71n1422_004:0729b18": "客。後園茄子已開華(法濟)。",
    "X71n1422_004:0729b19": "平欺佛祖眇諸方。倒握竹篦誰敢當。殃害子孫無日",
    "X71n1422_004:0729b20": "了。合應盡世貶梅陽(妙喜)。",
    "X71n1422_004:0729b21": "月臨溪水碧粼粼。日照孤峰翠色新。喚作祖師玄妙",
    "X71n1422_004:0729b22": "訣。欲投東魯却之秦(真歇)。",
    "X71n1422_004:0729b23": "正法眼藏破沙盆。黃河九曲出崑崙。非心非佛又非",
    "X71n1422_004:0729b24": "物。不是興家是滅門(密菴)。",
    "X71n1422_004:0729c01": "賜經建閣渾閑事。水到渠成亦未真。獨有舉拳交互",
    "X71n1422_004:0729c02": "處。分明好笑又驚人(別峰)。",
    "X71n1422_004:0729c03": "特旨移幢上徑山。時時欲要見慈顏。曾於鷲嶺同聽",
    "X71n1422_004:0729c04": "法。今日重來現世間(佛照)。",
    "X71n1422_004:0729c05": "邛州磁碗遂州鉢。價重渾無物比倫。莫道世間人不",
    "X71n1422_004:0729c06": "識。一回拈出一回新(無準)。",
    "X71n1422_004:0729c07": "眼生三角似愁胡。恠恠奇奇一解無。慣使三脚驢拽",
    "X71n1422_004:0729c08": "磨。如何也上祖師圖(藏雲)。",
    "X71n1422_004:0729c09": "鯨吞海水露珊瑚。挾筞親曾上帝都。千古禪宗如按",
    "X71n1422_004:0729c10": "堵。叢林誰識赤鬚鬍(雲峰)。",
    "X71n1422_004:0729c11": "凌霄峰頂棊盤石。斫破幾多人腦門。若只又從言下",
    "X71n1422_004:0729c12": "覔。却成記劍刻舟痕(寂照)。",
    "X71n1422_004:0729c13": "只言格物理非常。物格誰知趣更長。不向人前呈半",
    "X71n1422_004:0729c14": "偈。誰知措大會文章(子韶)。",
    "X71n1422_004:0729c15": "梵語唐言成一塊。吾家三昧俗人知。從茲更不藏頭",
    "X71n1422_004:0729c16": "角。逢著詩人便獻詩(濟川)。",
    "X71n1422_004:0729c17": "次韻送靈隱秀藏主",
    "X71n1422_004:0729c18": "不滯文身與句身。未離西蜀早知津。倒拈即栗逢場",
    "X71n1422_004:0729c19": "用。真是靈山會上人。",
    "X71n1422_004:0729c20": "送慈書記",
    "X71n1422_004:0729c21": "黃龍怒枕擲雲峰。撞著慈明大脫空。徑塢不拈三頓",
    "X71n1422_004:0729c22": "棒。願言奮力繼高風。",
    "X71n1422_004:0729c23": "寄陸覺海",
    "X71n1422_004:0729c24": "蚤結長期限已圓。住行坐臥總為禪。春風二月婁江",
    "X71n1422_004:0730a01": "上楊柳絲絲盡帶烟。",
    "X71n1422_004:0730a02": "贈沈伯祥(閱華嚴)",
    "X71n1422_004:0730a03": "眼裏能聞耳裏觀。重重華藏一毫端。善財特地南方",
    "X71n1422_004:0730a04": "去。剛被文殊苦熱謾。",
    "X71n1422_004:0730a05": "次韻答野雲講師",
    "X71n1422_004:0730a06": "采雲飛上五峰頭。卞璧陏珠曷與侔。龍象滿堂來競",
    "X71n1422_004:0730a07": "看。越山吳水只空遊。",
    "X71n1422_004:0730a08": "次韻答前薦嚴宗竺源",
    "X71n1422_004:0730a09": "閑房一榻古城陰。曲几團蒲識此心。名落乾坤今古",
    "X71n1422_004:0730a10": "重。趙州元只住觀音。",
    "X71n1422_004:0730a11": "次韻答淨秋江西堂",
    "X71n1422_004:0730a12": "閑房古寺樂優游。不落無脩與有脩。却笑鰲山深雪",
    "X71n1422_004:0730a13": "夜。雪峰剛要問巖頭。",
    "X71n1422_004:0730a14": "示默藏主",
    "X71n1422_004:0730a15": "往來與不往來同。畢鉢羅巖死水中。玄辯樞機空蕩",
    "X71n1422_004:0730a16": "蕩。少林門下路方通。",
    "X71n1422_004:0730a17": "法語",
    "X71n1422_004:0730a18": "示傳禪人",
    "X71n1422_004:0730a19": "單傳一著。曾無委曲。說無委曲。早是落七落八了也。",
    "X71n1422_004:0730a20": "德山見僧入門便棒。臨濟見僧入門便喝。雖喚作劈",
    "X71n1422_004:0730a21": "面提持。直截分付。正是第一。等拖泥帶水。所以道。便",
    "X71n1422_004:0730a22": "是猶倍句。動目即差違。若問曹溪旨。猶成第二機。雖",
    "X71n1422_004:0730a23": "然。這般根器。今亦罕有。且於日用之中。密密參究。登",
    "X71n1422_004:0730a24": "山渡水。喫飯著衣。語默動靜。莫令斯須有間。直得五",
    "X71n1422_004:0730b01": "欲八風。無入作處。歷歷明明。更無毫髮許為障為礙。",
    "X71n1422_004:0730b02": "亦未為究竟。直須啐地折嚗地斷。大死一番。方能慶",
    "X71n1422_004:0730b03": "快平生。然後入佛入魔。入邪入正。總是平等境界。便",
    "X71n1422_004:0730b04": "解垂手塵勞。應機利物。為末世光明幢矣。",
    "X71n1422_004:0730b05": "示桂正真",
    "X71n1422_004:0730b06": "父母未生前。那箇是我本來面目。這箇公案。是破生",
    "X71n1422_004:0730b07": "死網之利劍。斷煩惱樹之巨斧。但於折旋俯仰之際。",
    "X71n1422_004:0730b08": "行住坐臥之間。密密參究。頃刻不忘。日久歲深。自然",
    "X71n1422_004:0730b09": "純一。不提自提。不舉自舉。繇頂至踵。通身只是這一",
    "X71n1422_004:0730b10": "箇話頭。到恁麼時。從前塵勞妄想。覔一絲毫起處。了",
    "X71n1422_004:0730b11": "不可得。驀然漆桶底脫。前後際斷。方知大聖原在泗",
    "X71n1422_004:0730b12": "州。雖然。猶有末後一著在。塗菘善女人桂氏正真。宿",
    "X71n1422_004:0730b13": "熏善種。深信己躬一事。出紙求開示。因書前語。以貽",
    "X71n1422_004:0730b14": "之。",
    "X71n1422_004:0730b15": "示潘正智",
    "X71n1422_004:0730b16": "若論此事。猶如太虗。本無形相。豈可以青黃赤白長",
    "X71n1422_004:0730b17": "短濶狹而能比況。本無方所。豈可以奔走馳逐窮討",
    "X71n1422_004:0730b18": "尋覔而能造詣。本無事理。豈可以雄譚博辯眩耀知",
    "X71n1422_004:0730b19": "見而能髣髴。本無玄妙。豈可以利根上器舉一明三",
    "X71n1422_004:0730b20": "而能咂啖。設使於形相泯。方所空。事理亡。玄妙絕處。",
    "X71n1422_004:0730b21": "挨拶得出。亦是弄識神漢。直饒總不恁麼。別有轉身",
    "X71n1422_004:0730b22": "一路。亦是依草附木精靈。雖然。若是得底人。轉轆轆",
    "X71n1422_004:0730b23": "地。自然處處歸源。頭頭合轍。物我一妙。境智一如。盡",
    "X71n1422_004:0730b24": "大地。無纖毫許為障為礙。縱得恁麼。亦未與此事相",
    "X71n1422_004:0730c01": "應在。豈不見。三角禪師示眾云。若論此事。貶上眉毛。",
    "X71n1422_004:0730c02": "蚤已蹉過。時麻谷出眾云。蹉過即不問。如何是此事。",
    "X71n1422_004:0730c03": "三角云。蹉過了也。谷便掀倒禪床。三角便打。有如此",
    "X71n1422_004:0730c04": "體裁。方能擔荷此事。如擊石火。如閃電光。豈容擬議。",
    "X71n1422_004:0730c05": "練川潘正智居士。雅號一如。切切偲偲。有擔荷此事",
    "X71n1422_004:0730c06": "之志。必期[囗@力]地一番而後已。若[囗@力]地一番。則前之所",
    "X71n1422_004:0730c07": "說。速付丙丁無疑矣。所以道。若人學道道不行。萬般",
    "X71n1422_004:0730c08": "邪境競頭生。智劍出來無一物。明頭未顯暗頭明。且",
    "X71n1422_004:0730c09": "喚甚麼作智劒。有智人前莫舉。無智人前莫說。",
    "X71n1422_004:0730c10": "示沈正行",
    "X71n1422_004:0730c11": "正法眼藏。自世尊拈花。迦葉微笑。展轉相傳。至於菩",
    "X71n1422_004:0730c12": "提達磨。始以此道傳于此土。乃為初祖。復傳至曹溪。",
    "X71n1422_004:0730c13": "遂枝分派列。彌滿天下。是皆以心傳心。以器授器。曾",
    "X71n1422_004:0730c14": "無毫髮差悞。總是大力量人。目機銖兩。於毫毛未動",
    "X71n1422_004:0730c15": "之先。便能領略。又豈如文字之師。義學之士。章分句",
    "X71n1422_004:0730c16": "析。巧辯曲喻。以為傳授者哉。所以云。我宗無語句。亦",
    "X71n1422_004:0730c17": "無一法與人。後代。法逐時遷。根漸昧劣。遂教令提箇",
    "X71n1422_004:0730c18": "話頭。亦不得已而然耳。練川沈正行居士。深信此道。",
    "X71n1422_004:0730c19": "參究趙州和尚無字話。請語為警。因謂曰。這箇無字。",
    "X71n1422_004:0730c20": "是一柄吹毛劍。要將心識所有起滅不停底。如一綟",
    "X71n1422_004:0730c21": "絲相似。一斬斬斷。更不相續。常令歷歷然逈逈然。則",
    "X71n1422_004:0730c22": "本有佛性。不離一念。自然廓爾現前矣。沈正行。宜著",
    "X71n1422_004:0730c23": "精采。",
    "X71n1422_004:0730c24": "室中勘辨",
    "X71n1422_004:0731a01": "師垂語云。道源不遠。在甚麼處　祖師西來。為甚麼",
    "X71n1422_004:0731a02": "事　菩提無樹。誰為立名。",
    "X71n1422_004:0731a03": "僧問。如何是賓中賓。師云。扶杖傍人門。僧云。如何是",
    "X71n1422_004:0731a04": "賓中主。師云。堂前倚露柱。僧云。如何是主中賓。師云。",
    "X71n1422_004:0731a05": "性命屬他人。僧云。如何是主中主。師云。手握金剛杵。",
    "X71n1422_004:0731a06": "胡覺海居士問。如何是衲僧門下事。師云。你俗人家。",
    "X71n1422_004:0731a07": "如何曉得衲僧門下事。又問。如何是宗門下事。師云。",
    "X71n1422_004:0731a08": "今日忙無暇。與汝說宗門下事。胡擬議。師遂喝出。",
    "X71n1422_004:0731a09": "一日。師見一僧庭中行過。遂厲聲云。屋簷坍下來也。",
    "X71n1422_004:0731a10": "僧遂仰望驚懼。師云。鷂子過新羅。",
    "X71n1422_004:0731a11": "師纔見僧入門。便云。你這踏州縣漢。脚跟下好與三",
    "X71n1422_004:0731a12": "十棒。僧云。某甲話也未問。便蒙賜棒。師云。待你開口。",
    "X71n1422_004:0731a13": "堪作甚麼。僧擬議。師便喝出　僧參。擬展坐具。師云。",
    "X71n1422_004:0731a14": "我這裏無殘羮餿飯。不用使破炊巾。僧云。和尚慈悲",
    "X71n1422_004:0731a15": "受禮。師云。笑倒門前青石幢　僧請問。昔有僧問巴",
    "X71n1422_004:0731a16": "陵和尚。祖意教意。是同是別。巴陵云。雞寒上樹。鴨寒",
    "X71n1422_004:0731a17": "下水。此意如何。師云。你問我。僧云。祖意教意。是同是",
    "X71n1422_004:0731a18": "別。師云。齾瓦鉢破蒲扇。僧云。某甲不會。望和尚慈悲",
    "X71n1422_004:0731a19": "指示。師云。鉢好盛餅。扇好取風。僧擬議。師厲聲云。思",
    "X71n1422_004:0731a20": "而知。慮而解。鬼家活計。出去。",
    "X71n1422_004:0731a21": "師問侍者云。南陽忠國師。一日三度喚侍者。侍者三",
    "X71n1422_004:0731a22": "度應諾。你還會麼。者云。也只為老婆心切。師云。你恁",
    "X71n1422_004:0731a23": "麼會。國師汗臭氣。也未夢見在。者云。望和尚點破。師",
    "X71n1422_004:0731a24": "云。待鉢盂峰點頭。向汝道。",
    "X71n1422_004:0731b01": "題跋",
    "X71n1422_004:0731b02": "北澗和尚墨跡為漸藏主題",
    "X71n1422_004:0731b03": "吾宗先德。善於詩文者。非以此自多。欲敷暢佛理。曉",
    "X71n1422_004:0731b04": "人心地耳。明教曰。禪伯脩文豈徒爾。要引人心通佛",
    "X71n1422_004:0731b05": "理。此之謂也。今觀薤室和尚答梅坡詩。有云坐到忘",
    "X71n1422_004:0731b06": "言處。蕭然似舊時。正如閙市裏颺碌塼。打著者方知。",
    "X71n1422_004:0731b07": "橫川和尚示濵侍者偈。為舟絕海藏主題",
    "X71n1422_004:0731b08": "宗師家。得處諦當。見處明白。凡出語言。皆從本有發",
    "X71n1422_004:0731b09": "現。初無意於工拙。故能絕義路。忘情謂。弗容湊泊。近",
    "X71n1422_004:0731b10": "世尊宿。若橫川和尚是也。或謂。師拈提贊示。必岩聳",
    "X71n1422_004:0731b11": "嶽立。務特起以映古。必與務全。是起心作意。安契直",
    "X71n1422_004:0731b12": "指之道。是重誣於師也。舟藏主。以其示濵侍者五偈。",
    "X71n1422_004:0731b13": "請題。因贅鄙見于後云。",
    "X71n1422_004:0731b14": "伯淵深法師心經義鏡",
    "X71n1422_004:0731b15": "予觀潛溪法師所著心經義鏡。文辭簡要。略諸師之",
    "X71n1422_004:0731b16": "詳。詳諸師之略。折衷眾說。覈歸至理。若引菩提資糧",
    "X71n1422_004:0731b17": "論。證智攝餘度。尤為切當。誠使學者。一觀如揭明鏡。",
    "X71n1422_004:0731b18": "萬象昭然。題為義鏡。不亦宜乎。亦猶吾宗永明和尚。",
    "X71n1422_004:0731b19": "折衷諸宗。而曰宗鏡者焉。是書之行於宗教。豈小補",
    "X71n1422_004:0731b20": "哉。雖然。其中有一字不曾道著。且道。是甚麼字。諸方",
    "X71n1422_004:0731b21": "具擇法眼者。試請指出。",
    "X71n1422_004:0731b22": "危內翰宋太史。送哲用明律師序後",
    "X71n1422_004:0731b23": "諸宗學者。咸以律為先務。弘律之師。豈易為哉。法入",
    "X71n1422_004:0731b24": "此土可宗者。北臺南山靈芝數人而已。律之學難能。",
    "X71n1422_004:0731c01": "又較然矣。用明。解行高。吳越之人。尊為宗師。危內翰",
    "X71n1422_004:0731c02": "素宋太史濂。序以稱美。殆亦宜乎。太史精於佛理。條",
    "X71n1422_004:0731c03": "陳律學。源委尤詳。斯文既傳。柳柳州送濬師之作。不",
    "X71n1422_004:0731c04": "得專美於前矣。用明赴開原。戒壇師範。始識荊因。獲",
    "X71n1422_004:0731c05": "觀二文。故題其後云。",
    "X71n1422_004:0731c06": "瓊禪人書雲峰小參語後",
    "X71n1422_004:0731c07": "妙喜老祖。在湛堂會中。持茅書雲峰語以自警。湛堂",
    "X71n1422_004:0731c08": "曰。此子。他日必任重致遠。已而一住鄮峰。兩坐徑塢。",
    "X71n1422_004:0731c09": "法雨大施。奔走天下奇衲。悅服名公巨儒。道契宸衷。",
    "X71n1422_004:0731c10": "中興臨濟。噫湛堂識見。何其明且驗歟。其猶蕭何識",
    "X71n1422_004:0731c11": "韓信。曾開識葉顒也。今時叢林下衰。雛道人終日游",
    "X71n1422_004:0731c12": "譚無根。詎肯如妙喜。為眾結緣乎。書古語自警乎。余",
    "X71n1422_004:0731c13": "愛瓊禪人。有慕古人之志。故為識于左方。",
    "X71n1422_004:0731c14": "束本日墨書金剛經後",
    "X71n1422_004:0731c15": "金剛般若。有不可思議不可稱量無邊功德。聞此而",
    "X71n1422_004:0731c16": "信心不逆。尚超恒沙七寶。三時身命。布施之福。況書",
    "X71n1422_004:0731c17": "寫受持讀誦者乎。吳門伊蒲塞束本日。持誦已久。茲",
    "X71n1422_004:0731c18": "復書寫。深信般若可知矣。觀者謂。必為當來成佛之",
    "X71n1422_004:0731c19": "緣。豈可與世福相較。殊不知。未舉筆之先。已成佛竟。",
    "X71n1422_004:0731c20": "如其不信。試入日光定。問取兜率慈氏。",
    "X71n1422_004:0731c21": "題溫日觀書大慧語。寧謐中所藏",
    "X71n1422_004:0731c22": "甞讀首楞嚴經。至殺彼身命或食其肉經微塵劫相",
    "X71n1422_004:0731c23": "食相誅猶如轉輪互為高下。不覺毛髮俱竦。今觀妙",
    "X71n1422_004:0731c24": "喜老祖之詞。有云。輪迴近改頭換面。只在霎時中信",
    "X71n1422_004:0732a01": "乎。佛祖。同一舌頭。同一慈愍。末世眾生。但嗜其味。不",
    "X71n1422_004:0732a02": "顧酬償輪轉之苦。恣行殺戮。非但自暴自棄。甘受惡",
    "X71n1422_004:0732a03": "報。其孤佛祖之心多矣。日觀書之。以示人。謐中藏之。",
    "X71n1422_004:0732a04": "時以展玩。得非能契佛祖之心乎。余獲拜觀。故書其",
    "X71n1422_004:0732a05": "後。以識歲月。",
    "X71n1422_004:0732a06": "題血書楞嚴經後。胡本澄請",
    "X71n1422_004:0732a07": "練川王福源。平昔發心。刺血書首楞嚴經。至第八卷",
    "X71n1422_004:0732a08": "而亡。其友胡本澄。為續書完。復來雙江。永懷再拜請",
    "X71n1422_004:0732a09": "識其後。噫。張方平。前身書楞伽未了。再生續書。酬本",
    "X71n1422_004:0732a10": "願也。今王福源書楞嚴。未了而亡。其友胡本澄續書。",
    "X71n1422_004:0732a11": "而福源不勞再生。而了其願。即於此身。便成真脫矣。",
    "X71n1422_004:0732a12": "本澄。實可謂福源知心友也。若挂劍墓樹。安可同日",
    "X71n1422_004:0732a13": "語哉。",
    "X71n1422_004:0732a14": "題血書法華經",
    "X71n1422_004:0732a15": "練川諸正智。刺血為墨。書寫妙法華經。既完。載拜請",
    "X71n1422_004:0732a16": "題其後。因謂曰。經中有云。藥王菩薩。與二萬菩薩。皆",
    "X71n1422_004:0732a17": "於佛前。作是誓言。惟願世尊。不以為慮。我等於佛滅",
    "X71n1422_004:0732a18": "後。起大忍力。讀誦此經。持說書寫。種種供養。不惜身",
    "X71n1422_004:0732a19": "命。善哉居士。乃是二萬數中菩薩。乘願力而再來者",
    "X71n1422_004:0732a20": "也。不然。何以能於末法之中。起大忍力。不惜身命。刺",
    "X71n1422_004:0732a21": "血為墨。書寫此經者耶。雖然。未下金針。未舉毛錐之",
    "X71n1422_004:0732a22": "前。此經元自具足。若向點畫已形之後。而見此經。劒",
    "X71n1422_004:0732a23": "去久矣。",
    "X71n1422_004:0732a24": "題東山觀主克承傳後",
    "X71n1422_004:0732b01": "東山觀主終後。其孫景安。得　太子少師姚公為作",
    "X71n1422_004:0732b02": "傳。仍以師所述淨土經像讚墨跡連于後。裝潢成卷。",
    "X71n1422_004:0732b03": "其意。欲人觀其傳。知吾祖之行業。觀其讚。知傳之言",
    "X71n1422_004:0732b04": "不虗。復來請題其後。余覽傳讚。信乎觀主。有其言而",
    "X71n1422_004:0732b05": "有其行。非尋常學語之流可比得。非是蓮花國中菩",
    "X71n1422_004:0732b06": "薩。乘願力而來。化引迷流。同生淨土歟。不然。何行解",
    "X71n1422_004:0732b07": "卓越。纔三十二歲。而遂長往乎。於戲。法運衰替。僧多",
    "X71n1422_004:0732b08": "汎濫。求如承師者難得。傳謂。近世一人。豈過褒哉。故",
    "X71n1422_004:0732b09": "不辭為書。如左方。",
    "X71n1422_004:0732b10": "題慧無盡藏主塔銘後",
    "X71n1422_004:0732b11": "沙門者。貴在明佛心宗。行解相應。近世為沙門。或有",
    "X71n1422_004:0732b12": "行無解。或有解無行。或行解俱無。間有行解兼全。渠",
    "X71n1422_004:0732b13": "能明佛心宗者乎。若夫有行有解。而能明佛心宗。中",
    "X71n1422_004:0732b14": "吳慧無盡藏主其人歟。無盡。戒撿冰清。禪誦勤勇。刺",
    "X71n1422_004:0732b15": "血書諸大乘經。攻苦敷淡。備行三寶中事。孜孜弗懈。",
    "X71n1422_004:0732b16": "豈非有行乎。學教觀於古庭。聽楞嚴於融室。皆有所",
    "X71n1422_004:0732b17": "入。豈非有解乎。又從行翁於虎丘。究別傳之旨。豈非",
    "X71n1422_004:0732b18": "明佛心宗乎。是三者。出世大丈夫事。無盡既兼而有",
    "X71n1422_004:0732b19": "之。其出生入死。得大自在。固宜然矣。若示身火聚。乃",
    "X71n1422_004:0732b20": "遊戲三昧。灰燼出舍利。乃行之顯驗。豈為異哉。蘧菴",
    "X71n1422_004:0732b21": "法師。狀其行。吾佛幻法兄。銘其塔。誠與蔡邕作郭林",
    "X71n1422_004:0732b22": "宗碑銘無異也。稗沙門觀之。得不其顙有泚。",
    "X71n1422_004:0732b23": "題故女居士張氏悼偈卷後",
    "X71n1422_004:0732b24": "心之靈妙。不可思議。貫三際而包十虗。含百界而攝",
    "X71n1422_004:0732c01": "萬有。頭頭處處。莫不全彰。剎剎塵塵。何曾有間。世出",
    "X71n1422_004:0732c02": "世間之法。離心之外。豈別有一絲毫可得哉。吳門王",
    "X71n1422_004:0732c03": "本道居士。以其室張氏本寧終後。諸方知識悼偈卷。",
    "X71n1422_004:0732c04": "請著語于後。余遂徧觀。若張氏平昔所行。終後光明。",
    "X71n1422_004:0732c05": "發揚亦盡矣。惟其拭經綿現佛像。鐙燄現瑞相。謂是",
    "X71n1422_004:0732c06": "誠信所感。則不然。若是則心外有法矣。余故證以小",
    "X71n1422_004:0732c07": "偈。頭頭不間。處處非差。心外無法。緜佛燈花。本道。閱",
    "X71n1422_004:0732c08": "大藏究心學。其於佛理。應已洞明。當視此以為如何。",
    "X71n1422_004:0732c09": "薤室西菴梅洲蒲室四尊宿墨蹟",
    "X71n1422_004:0732c10": "經書呪禁術。工巧諸伎藝。盡現行此事。饒益諸羣生。",
    "X71n1422_004:0732c11": "故宗師家。得處親切。見處明白。發為文章詩詞偈頌。",
    "X71n1422_004:0732c12": "至於戲笑怒罵咄嗟棒喝。無非揭示向上一著。誘接",
    "X71n1422_004:0732c13": "來學。豈有他哉。四尊宿遺墨。今中吳萬壽住持象初",
    "X71n1422_004:0732c14": "璿公。寶而藏之在此也。凡展卷者。亦當如是而觀。若",
    "X71n1422_004:0732c15": "祇重其語句合作。字畫得體。正如盲者摸象。但逐其",
    "X71n1422_004:0732c16": "頭尾耳牙鼻足而已。安能識象之全體也哉。",
    "X71n1422_004:0732c17": "血書華嚴經",
    "X71n1422_004:0732c18": "經云。剝皮為紙。析骨為筆。刺血為墨。書寫經典。積如",
    "X71n1422_004:0732c19": "須彌。為重法故。不惜身命。且道。如何是法。七處九會",
    "X71n1422_004:0732c20": "佛菩薩所說。是法耶。雲臺寶網。自然出聲。是法耶。五",
    "X71n1422_004:0732c21": "十三知識。為善財所說。是法耶。若是靈利衲僧。便能",
    "X71n1422_004:0732c22": "直下領略。則知七處九會佛菩薩所說。不是法。雲臺",
    "X71n1422_004:0732c23": "寶網自然出聲。不是法。五十三知識為善財所說。不",
    "X71n1422_004:0732c24": "是法。既皆不是法。且畢竟喚甚麼是法。明眼人前。不",
    "X71n1422_004:0733a01": "得錯舉。中吳利濟比丘聞韶。甞典藏靈谷。發心刺血。",
    "X71n1422_004:0733a02": "書華嚴大經。用報父母劬勞之恩。余因獲。觀遂為書",
    "X71n1422_004:0733a03": "于卷末。",
    "X71n1422_004:0733a04": "血書法華經",
    "X71n1422_004:0733a05": "是真精進。是名真法供養如來。中吳清信士顧福敬。",
    "X71n1422_004:0733a06": "誓誦妙法華一萬部。復刺指血。書寫此經。且道。是是",
    "X71n1422_004:0733a07": "真精進。非是真精進。是是名真法。非是名真法。須知",
    "X71n1422_004:0733a08": "真精進真法。在未啟口。未舉筆之先。洞然明白。靈山",
    "X71n1422_004:0733a09": "一會。儼然未散。若向聲音字畫求之。鷂子已過新羅",
    "X71n1422_004:0733a10": "矣。蘧菴一雨一菴諸尊宿。聲偈以讚。在于別卷。盡是",
    "X71n1422_004:0733a11": "畫蛇添足。徑山恁麼批判。在裏許不在裏許也。是洋",
    "X71n1422_004:0733a12": "瀾左蠡。",
    "X71n1422_004:0733a13": "小佛事",
    "X71n1422_004:0733a14": "淨上座葢棺。一念心清淨。則生死永絕。隨波逐浪句。",
    "X71n1422_004:0733a15": "截斷眾流句。函葢乾坤句。總不勞拈出。",
    "X71n1422_004:0733a16": "月維那新上座火。綱維已經歲月。不是新入叢林。死",
    "X71n1422_004:0733a17": "生大事。苟或未明。且聽。火燄為汝說法。",
    "X71n1422_004:0733a18": "淨上座火。淨智妙圓。體自空寂。出生入死。如火燒冰。",
    "X71n1422_004:0733a19": "茂知客火。未悟客塵煩惱。幟茂既了一真。廓清宇宙",
    "X71n1422_004:0733a20": "直得死柴頭。火燄揚真吼。",
    "X71n1422_004:0733a21": "達性空首座火。鐘樓上念讚。牀脚下種菜。直下了達。",
    "X71n1422_004:0733a22": "生死無礙。性空真火。性火真空。蟭螟吞却須彌峰。",
    "X71n1422_004:0733a23": "澄藏主火。颺下柴瓣。剎海波澄。了知無佛無祖。誰云",
    "X71n1422_004:0733a24": "有死有生。泥揑金剛雲裏走。筆描菩薩火中行。",
    "X71n1422_004:0733b01": "江心澤中洲茶。見了幻而悟無生。是第二機。向江心",
    "X71n1422_004:0733b02": "而啟密室。是第三首。且作麼生是第一機。鞏縣茶瓶",
    "X71n1422_004:0733b03": "二箇觜。",
    "X71n1422_004:0733b04": "前慧日褀曇石鎻龕。稽留峰前親見了幻。左眼八兩。",
    "X71n1422_004:0733b05": "慧日堂上握黑竹篦。右眼半斤。打破生死關。坐斷涅",
    "X71n1422_004:0733b06": "槃路。紫皇按前五色麟。等閑掣斷黃金鎻。",
    "X71n1422_004:0733b07": "前僧錄司左善世蘧菴和尚茶。轉無上法輪於吳中。",
    "X71n1422_004:0733b08": "如日當午。罄無側影。提毗盧正印於輦下。猶風吹水。",
    "X71n1422_004:0733b09": "自然成紋。鎔凡鍛聖。只在剎那。入死超生。如同遊戲。",
    "X71n1422_004:0733b10": "大眾。還知蘧菴和尚平生妙用處麼。縱橫手面與人",
    "X71n1422_004:0733b11": "別。拈出蒿湯便是茶。",
    "X71n1422_004:0733b12": "堂司庫行者淨守火。碓坊舂米。是生死岸頭事。廊下",
    "X71n1422_004:0733b13": "報眾。是生死岸頭事。作麼生出得生死。二繇一有。一",
    "X71n1422_004:0733b14": "亦莫守。火裏鶺鷯開笑口。",
    "X71n1422_004:0733b16": "南石和尚語錄卷四(終)"
}