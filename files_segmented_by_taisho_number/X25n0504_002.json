{
    "X25n0504_002:0788c07": "金剛般若波羅蜜經卷下",
    "X25n0504_002:0788c09": "大圓曰。上半部。要人離相見佛。下半部。要人通達",
    "X25n0504_002:0788c10": "諸法無我。不離相見佛。則不能通達法無我。不通",
    "X25n0504_002:0788c11": "達一切法無我。亦不能親證離相之佛。覺非曰。",
    "X25n0504_002:0788c12": "前半卷。純談般若。後半卷。申明法無我。正般若究",
    "X25n0504_002:0788c13": "竟實際也。無上正覺。乃因緣果滿。全盡本性之稱。",
    "X25n0504_002:0788c14": "亦即人人自具之種性。般若法。不過即種性中自",
    "X25n0504_002:0788c15": "具之覺照。反照自有之種性。無別法也。故於種性",
    "X25n0504_002:0788c16": "上發自心。苗無法心之我也。於種性上得自法性。",
    "X25n0504_002:0788c17": "無得法授記之我也。於種性上修無作妙行。無莊",
    "X25n0504_002:0788c18": "嚴之我也。通達無我法。則三際心空。無我心也。法",
    "X25n0504_002:0789a01": "界通化。無我福也。離色離相。無色相之我也。非說",
    "X25n0504_002:0789a02": "非得。無說得之我也。淨心行善。無我行也。化無所",
    "X25n0504_002:0789a03": "化。無我度也。色聲非我。斷滅非我。無斷常之我也。",
    "X25n0504_002:0789a04": "知法無我。得成於忍。而法身法界悉無有我。一片",
    "X25n0504_002:0789a05": "空明之性見矣。到此萬法如如。諸妄不降而降。真",
    "X25n0504_002:0789a06": "心無住而住。自性之金剛般若經。衍說不盡。此後",
    "X25n0504_002:0789a07": "半卷大旨也。集解。前說人無我。後說法無我。人",
    "X25n0504_002:0789a08": "無我云者。謂斷見惑。法無我云者。謂斷思惑。須菩",
    "X25n0504_002:0789a09": "提前所問者。降伏俱生我執之意居多。後所問者。",
    "X25n0504_002:0789a10": "降伏俱生法執之意居多。我法二執。皆言俱生者。",
    "X25n0504_002:0789a11": "以與生俱生也。正解。空生再理前問。佛如前答。",
    "X25n0504_002:0789a12": "而加以實無有法發心一語。見發心尚無法。何況",
    "X25n0504_002:0789a13": "降心住心豈更有法乎。須菩提求法之心未化。是",
    "X25n0504_002:0789a14": "我法細執未忘。佛佛直從根源處剪除。說箇實無",
    "X25n0504_002:0789a15": "有法。我法細執。蕩盡無餘矣。○自此至二十五分。",
    "X25n0504_002:0789a16": "總名忘法證如。",
    "X25n0504_002:0789a17": "○究竟無我分第十七",
    "X25n0504_002:0789a18": "直下究竟。本無我體。○此分覆理前說。以明無",
    "X25n0504_002:0789a19": "我。無我即是無四相。但云無我者。四相皆因我",
    "X25n0504_002:0789a20": "相而生。故無我即無四相也。究竟無我有二義。",
    "X25n0504_002:0789a21": "一是自然體。一是勉然法。經因自然體。而示人",
    "X25n0504_002:0789a22": "以勉然法。與中庸明則誠義相似。覺非曰。萬",
    "X25n0504_002:0789a23": "法皆空。無我發心。無我降住。無我度生授記莊",
    "X25n0504_002:0789a24": "嚴。若於此通達得去。方見法法無我。而本來清",
    "X25n0504_002:0789b01": "淨之我見矣。大圓曰。此分分三段看。實無有",
    "X25n0504_002:0789b02": "法發菩提以上。是言菩薩發心必須離相。推本",
    "X25n0504_002:0789b03": "於發菩提。本來無法也。自然燈佛所至大身。即",
    "X25n0504_002:0789b04": "如來之無法得菩提。以明菩薩之無法發菩提",
    "X25n0504_002:0789b05": "也。菩薩亦如是下。言菩薩度生無我。亦如佛之",
    "X25n0504_002:0789b06": "得菩提無法。以申明實無眾生得滅度之意。惟",
    "X25n0504_002:0789b07": "發菩提無法。所以度眾生無我。是一串事。",
    "X25n0504_002:0789b08": "爾時須菩提白佛言。世尊。善男子。善女人。發阿耨多",
    "X25n0504_002:0789b09": "羅三藐三菩提心。云何應住。云何(作即是解)降伏其心。",
    "X25n0504_002:0789b10": "盛釋。此尊者再行啟請。問辭雖同。意義實別。云何",
    "X25n0504_002:0789b11": "以應住為降伏也。故下卷廣答降心。正見應住即",
    "X25n0504_002:0789b12": "是降心之故。大圓曰。空生聞說經名。應離一切",
    "X25n0504_002:0789b13": "相。則人法皆空。已是了然。至此重復起疑。疑既已",
    "X25n0504_002:0789b14": "離相。心如何發。若欲并此所發之菩提而亦離之。",
    "X25n0504_002:0789b15": "則此心全無著落。菩薩行六度時。安住何處。并能",
    "X25n0504_002:0789b16": "發之法而亦離之。則菩提全無把柄。行菩薩行時。",
    "X25n0504_002:0789b17": "有許多難調伏處。此心又如何降伏。所以復申前",
    "X25n0504_002:0789b18": "問也。如如居士曰。與初問語同意異。意謂發菩",
    "X25n0504_002:0789b19": "提心者。無取。無住。無得。離一切相。至於不可思議。",
    "X25n0504_002:0789b20": "覔一心不可得矣。誰為住。誰為降伏乎。其法安在。",
    "X25n0504_002:0789b21": "此於無法中強求法也。是另起疑端。不是重申前",
    "X25n0504_002:0789b22": "請。其初問時。止現發心。未識住降。故示以修行方",
    "X25n0504_002:0789b23": "便。再問時。慮著住降之相。轉揜能發之心。故并為",
    "X25n0504_002:0789b24": "掃除一切。前答是酬其所問。此答是遮其所問也。",
    "X25n0504_002:0789c01": "○佛告須菩提。善男子。善女人。發阿耨多羅三藐三",
    "X25n0504_002:0789c02": "菩提心者。當生如是心。",
    "X25n0504_002:0789c03": "此句口氣不住。直貫下三句。此善男子等。應主菩",
    "X25n0504_002:0789c04": "薩地中人說。如如曰。前曰生清淨心。生無所住",
    "X25n0504_002:0789c05": "心。足顯心之妙境矣。但恐著一清淨相。即是不淨。",
    "X25n0504_002:0789c06": "著一無所住相。即為有住。故兩泯之而曰生如是",
    "X25n0504_002:0789c07": "心。不異名如。無非曰是。如於實相之是也。言發阿",
    "X25n0504_002:0789c08": "耨多羅三藐三菩提心者。不必求如何住。如何降",
    "X25n0504_002:0789c09": "伏也。當生如是心而已。",
    "X25n0504_002:0789c10": "我應滅度一切眾生。",
    "X25n0504_002:0789c11": "滅度一切眾生。乃佛所應為者。",
    "X25n0504_002:0789c12": "滅度一切眾生已。而無有一眾生實滅度者(此言人無我之義)。",
    "X25n0504_002:0789c13": "以上三句俱指如是心說。佛言我於眾生。亦惟令",
    "X25n0504_002:0789c14": "生類自度。無能度之法。亦無所度之生。此乃清淨",
    "X25n0504_002:0789c15": "本然之實境實心。不著分毫相想。故曰實無滅度。",
    "X25n0504_002:0789c16": "如如曰。前云我皆令滅度。顯其力。此云我應滅",
    "X25n0504_002:0789c17": "度。指其願。前云滅度無量無邊眾生。其量廣。此云",
    "X25n0504_002:0789c18": "滅度眾生已。其功神。前云實無眾生滅度。統示平",
    "X25n0504_002:0790a01": "等。此云無一眾生滅度。細表渾忘。總是一義。",
    "X25n0504_002:0790a02": "何以故。須菩提。若菩薩有我相人相眾生相壽者相。",
    "X25n0504_002:0790a03": "即非菩薩。",
    "X25n0504_002:0790a04": "盛釋。若有我度眾生之念。便是我相。有眾生為我",
    "X25n0504_002:0790a05": "所度之念。便是人相。人我相乘。便是眾生相。常存",
    "X25n0504_002:0790a06": "此念以求涅槃。便是壽者相。必令四相細執。徹底",
    "X25n0504_002:0790a07": "掃盡。方是真能降心者。前約所度之境。此約能度",
    "X25n0504_002:0790a08": "之心。心境俱捐。法將安立。下故云實無有法。大",
    "X25n0504_002:0790a09": "圓曰。前是破情顯智。所破之情。即我人等四相粗",
    "X25n0504_002:0790a10": "執。乃是破未悟般若之菩薩。此下是忘情顯理。破",
    "X25n0504_002:0790a11": "我人等四相細執。乃是破已悟般若之菩薩。如",
    "X25n0504_002:0790a12": "如曰。此四相。與上文異。上文四相。是法相。此四相。",
    "X25n0504_002:0790a13": "是非法相。上文我相是滅度之相。此我相。是無滅",
    "X25n0504_002:0790a14": "度之相。",
    "X25n0504_002:0790a15": "所以者何。須菩提。實無有法發阿耨多羅三藐三菩",
    "X25n0504_002:0790a16": "提心者(此言法無我之義)。",
    "X25n0504_002:0790a17": "如如曰。菩薩心匪他。即眾生本來清淨覺地也。覺",
    "X25n0504_002:0790a18": "性常生。常生。故當念可發。如有法。則非清淨。何以",
    "X25n0504_002:0790a19": "發清淨之心。空生置發心而問住降。世尊却置住",
    "X25n0504_002:0790a20": "降而明發心。非止明因。即於因中明果也。因地不",
    "X25n0504_002:0790a21": "明。萬行俱錯。知菩提心之無法而發。即知菩提之",
    "X25n0504_002:0790a22": "無法而得。一部金剛經。攝在生如是心四字。悟得",
    "X25n0504_002:0790a23": "生字。即可以證無生。大圓曰。經中標出一我字",
    "X25n0504_002:0790a24": "為首。但云我應滅度一切眾生更不言布施。是知",
    "X25n0504_002:0790b01": "功行已圓。惟有生佛之見未泯耳。即四相細執之",
    "X25n0504_002:0790b02": "謂也。我應滅度實無等者。順顯無所度之境。若有",
    "X25n0504_002:0790b03": "我人等相即非菩薩者。反顯無能度之人。實無有",
    "X25n0504_002:0790b04": "法發心者。總顯無能所之法。此正不住之住。無降",
    "X25n0504_002:0790b05": "之降。無我之我。菩薩所當生之心也。若外見所度。",
    "X25n0504_002:0790b06": "內有能度。能所宛然。則乖於不住之道。菩薩所不",
    "X25n0504_002:0790b07": "當生之心也。何於平等無住。了無一法可得之中。",
    "X25n0504_002:0790b08": "而自生障礙乎。下文反覆叮嚀。只講明無有法三",
    "X25n0504_002:0790b09": "字。○此分重此一句。若有法發心者。便是我見。",
    "X25n0504_002:0790b10": "須菩提。於意云何。如來於然燈佛所。有法得阿耨多",
    "X25n0504_002:0790b11": "羅三藐三菩提不。",
    "X25n0504_002:0790b12": "此佛以己所證之菩提果。證彼菩薩所發之菩提",
    "X25n0504_002:0790b13": "心。故舉然燈佛所以問之。以明法無有法也。",
    "X25n0504_002:0790b14": "○不也世尊。如我解佛所說義。佛於然燈佛所。無有",
    "X25n0504_002:0790b15": "法得阿耨多羅三藐三菩提。",
    "X25n0504_002:0790b16": "佛所說義。即上所云實無有法發菩提心也。初既",
    "X25n0504_002:0790b17": "無法發心。後豈有法得果。故直見為實無所得。正",
    "X25n0504_002:0790b18": "悟如來之得法。得之於心。非授之於師。",
    "X25n0504_002:0790b19": "○佛言如是如是。須菩提。實無有法。如來得阿耨多",
    "X25n0504_002:0790b20": "羅三藐三菩提。",
    "X25n0504_002:0790b21": "其言深契佛心。故稱如是如是。全性起修。無法而",
    "X25n0504_002:0790b22": "發。則豈有法而得。無所無能。自顯正覺耳。",
    "X25n0504_002:0790b23": "須菩提。若有法如來得阿耨多羅三藐三菩提者。然",
    "X25n0504_002:0790b24": "燈佛即不與我授記。汝於來世當得作佛。號釋迦牟",
    "X25n0504_002:0790c01": "尼。",
    "X25n0504_002:0790c02": "佛言若有可得。則內有能得之心。外有所得之境。",
    "X25n0504_002:0790c03": "心境未泯。則是有法。便與寂滅無相菩提。極相違",
    "X25n0504_002:0790c04": "逆。然燈烏得與我授記乎。經貫云。佛恐人認法",
    "X25n0504_002:0790c05": "作佛。認然燈佛是佛。認如來是佛而不認自性作",
    "X25n0504_002:0790c06": "佛。故問以發之。若必待有法而後得菩提。則本性",
    "X25n0504_002:0790c07": "不是佛了。",
    "X25n0504_002:0790c08": "以實無有法得阿耨多羅三藐三菩提。是故然燈佛",
    "X25n0504_002:0790c09": "與我授記。作是言。汝於來世當得作佛。號釋迦牟尼。",
    "X25n0504_002:0790c10": "惟其無得。則所證妙果。乃性地本具法門。故得授",
    "X25n0504_002:0790c11": "記。來世當成佛也。人疑無法不得菩提。豈知佛正",
    "X25n0504_002:0790c12": "以無法而得乎。下即徵其所以無法而得之故。",
    "X25n0504_002:0790c13": "正義。梵語釋迦。此云能仁。謂心性純全。含容一切",
    "X25n0504_002:0790c14": "也。牟尼。此云寂默。謂心體本寂。動靜不遷也。寂默",
    "X25n0504_002:0790c15": "為體。即是如。能仁為用。即是來。先釋迦而後牟尼",
    "X25n0504_002:0790c16": "者。攝用以歸體也。先如而後來者。從體以起用也。",
    "X25n0504_002:0790c17": "總是一箇真性。加號則為釋迦牟尼。通稱則為如",
    "X25n0504_002:0790c18": "來又為佛。如如曰。佛者。自覺。覺他。覺滿也。爾時",
    "X25n0504_002:0791a01": "於一切法。一切種相。自為開覺。亦開覺有情。已不",
    "X25n0504_002:0791a02": "住涅槃。不住生死。其所修行。無非能仁寂默之事。",
    "X25n0504_002:0791a03": "但行滿果圓。現千百億化身。待於來世耳。要此無",
    "X25n0504_002:0791a04": "上妙明號。釋迦牟尼時不增。在然燈佛所時不減。",
    "X25n0504_002:0791a05": "若誤以今世來世。分修行漸次。謂如來作佛。尚且",
    "X25n0504_002:0791a06": "姑待。是進修可以不勇猛也。何以訓眾生哉。故竟",
    "X25n0504_002:0791a07": "菩提之妙果。迦文作佛。亦待來生。證菩提之實相。",
    "X25n0504_002:0791a08": "眾生成佛。即在立地一反釋。一順明。詳顯決定義",
    "X25n0504_002:0791a09": "也。",
    "X25n0504_002:0791a10": "何以故。如來者即諸法如義。",
    "X25n0504_002:0791a11": "如來得菩提。所以實無有法者何故。蓋如來之所",
    "X25n0504_002:0791a12": "以為如來者。即諸法如其本性之義。法外無別有",
    "X25n0504_002:0791a13": "如。如外無別有法。法即是佛。佛即是法也。盛釋",
    "X25n0504_002:0791a14": "云。真性是我之本體。法皆自外所設。惟知真如為",
    "X25n0504_002:0791a15": "法體。則知法不從外得矣。如如曰。上文空生直",
    "X25n0504_002:0791a16": "證無法。世尊反覆言無法。兩心業已相印。恐眾生",
    "X25n0504_002:0791a17": "認無有法為斷無。茲復闡明其故。而指出如來之",
    "X25n0504_002:0791a18": "體。言如來者。即諸法真如之義也。性無改異曰如。",
    "X25n0504_002:0791a19": "諸法者。一切世間出世間法也。諸法如義。即是生",
    "X25n0504_002:0791a20": "如是心。心有改異即不生。真如不變即為生。真如",
    "X25n0504_002:0791a21": "能生諸法。亦資諸法以生。所謂如土長苗也。憨",
    "X25n0504_002:0791a22": "山曰。空生不達法身真體。不屬因果。執定如來是",
    "X25n0504_002:0791a23": "有修有得。佛乃直示之曰。何故言無所得耶。以如",
    "X25n0504_002:0791a24": "來者。非色相之稱。即諸法如義耳。",
    "X25n0504_002:0791b01": "若有人言。如來得阿耨多羅三藐三菩提。",
    "X25n0504_002:0791b02": "諸法如義者。實無有法也。若言如來有得。豈如來",
    "X25n0504_002:0791b03": "之義乎。此借人言以決定也。",
    "X25n0504_002:0791b04": "須菩提實無有法佛得阿耨多羅三藐三菩提。(以上斷無佛疑竟次斷無法疑)須菩",
    "X25n0504_002:0791b05": "提。如來所得阿耨多羅三藐三菩提。於是中無實無",
    "X25n0504_002:0791b06": "虗。是故如來說一切法。皆是佛法。須菩提。所言一切",
    "X25n0504_002:0791b07": "法者。即非一切法。是故名一切法。",
    "X25n0504_002:0791b08": "盛釋。是中。即清淨法心。心本真空。洞無一物。菩提",
    "X25n0504_002:0791b09": "了無色相。故云無實。色相空處。即真性實處。便是",
    "X25n0504_002:0791b10": "菩提。故云無虗。既云無實無虗。則諸法皆是菩提。",
    "X25n0504_002:0791b11": "故云一切法皆佛法。不可於諸法之外另覔菩提",
    "X25n0504_002:0791b12": "也。然一切法非真實。人特假此修行。故云法即非",
    "X25n0504_002:0791b13": "法。不可於諸法之內執有菩提也。履昌曰。上言",
    "X25n0504_002:0791b14": "無法。非頑空斷滅也。真如湛寂。不立一法。萬法皆",
    "X25n0504_002:0791b15": "如。不捨一法。說一切法非一切法者。是中無實故。",
    "X25n0504_002:0791b16": "說一切法皆是佛法者。是中無虗故。如如曰。上",
    "X25n0504_002:0791b17": "文言生如是心。未指明如是者何在。特為拈出是",
    "X25n0504_002:0791b18": "中二字。是即如是之是。中者。中道也。凡有實則有",
    "X25n0504_002:0791b19": "虗。有虗則有實。以對待而成遮。實還成虗。虗還成",
    "X25n0504_002:0791b20": "實。以情執而成滯。惟中。則離相絕待。有無雙遣。故",
    "X25n0504_002:0791b21": "無窒礙之實有。亦無枯寂之虗無也。上文無實無",
    "X25n0504_002:0791b22": "虗以法言。此無實無虗以心言。法由菩提心出也。",
    "X25n0504_002:0791b23": "無虗者。以方便為菩提。故如來說一切法皆是佛",
    "X25n0504_002:0791b24": "法。此為假諦。無實者。以真性為菩提。故所言一切",
    "X25n0504_002:0791c01": "法即非一切法。此為空諦。無實即無虗者。以實智",
    "X25n0504_002:0791c02": "為菩提。故名一切法。此為中諦。兩是故。緊承中字",
    "X25n0504_002:0791c03": "說。前云諸佛法。此曰一切法。更兼五乘諸法言。佛。",
    "X25n0504_002:0791c04": "菩薩。聲聞。緣覺。人。天。諸法。皆是佛法。聖凡平等。權",
    "X25n0504_002:0791c05": "實會歸也。前云佛法即非佛法。此曰一切法即非",
    "X25n0504_002:0791c06": "一切法。言不止佛法非法。凡法皆從因緣和合而",
    "X25n0504_002:0791c07": "生無作無受也。故名一切法者。非法非非法。即法",
    "X25n0504_002:0791c08": "即非法。總一菩提法界。所謂諸法如義也。合前",
    "X25n0504_002:0791c09": "後而論。初言於法應無所住。依此為修。足成第一",
    "X25n0504_002:0791c10": "希有法矣。恐人逐幻迷真。故以不應取法。不應取",
    "X25n0504_002:0791c11": "非法。兩破其執。俱無所取。恐人見為無定。故以於",
    "X25n0504_002:0791c12": "法無得。及實無有法。直指其微。然止言無法。恐卓",
    "X25n0504_002:0791c13": "立靡從。故以如來所得法。及諸法如義。標趨造之",
    "X25n0504_002:0791c14": "的。止言如來法。恐唱高聽絕。故以一切法皆是佛",
    "X25n0504_002:0791c15": "法。非一切法名一切法。廣利益之路。說法至此。如",
    "X25n0504_002:0791c16": "摩尼珠。隨方現色。如家常飯。隨分可[(歹*又)/食]矣。○自然",
    "X25n0504_002:0791c17": "燈佛至此。言如來因地。空無所有也。",
    "X25n0504_002:0791c18": "須菩提。譬如人身長大。",
    "X25n0504_002:0792a01": "語未畢。正義曰。大身非真實。譬法非真實。人身",
    "X25n0504_002:0792a02": "長大。爭奈有生有滅。豈得為真實大。此承上設譬",
    "X25n0504_002:0792a03": "以起下文。剩閒曰。譬如人身長大。明明以色身",
    "X25n0504_002:0792a04": "喻法身也。此節意。是以色身之不實。喻諸法之本。",
    "X25n0504_002:0792a05": "無雖說大。意不在大。語似須彌山王節。而意實不",
    "X25n0504_002:0792a06": "同前以。報身明法身。借喻於山王。故下論大不大。",
    "X25n0504_002:0792a07": "掃迹中有推原意。此以色身喻法身。明說出人字。",
    "X25n0504_002:0792a08": "下但論實不實。以顯法身無相。止有掃迹意。無推",
    "X25n0504_002:0792a09": "原意。大圓曰。此言真佛真法之體性。以顯無佛",
    "X25n0504_002:0792a10": "無法之妙理。特語尚未畢耳。",
    "X25n0504_002:0792a11": "○須菩提言世尊。如來說人身長大。即為非大身。是",
    "X25n0504_002:0792a12": "名大身。",
    "X25n0504_002:0792a13": "圓旨云。諸法遍周沙界。豈不同大報身。然非法名",
    "X25n0504_002:0792a14": "法。猶之非身名大身耳。空生不待佛竟其說而直",
    "X25n0504_002:0792a15": "言之。剩閒曰。非身名大身。只就人身一直說下。",
    "X25n0504_002:0792a16": "不必串入法身。而明法身之意。自在言下。正義",
    "X25n0504_002:0792a17": "云。知大身非身。則知諸法非法。如如曰。前云佛",
    "X25n0504_002:0792a18": "說非身。是無身相。此云非大身。是無大身相。喻同",
    "X25n0504_002:0792a19": "意異。此大身宜就一切法上體貼。方不泛言。一切",
    "X25n0504_002:0792a20": "法皆是佛法。則一切世界皆是佛身。一切法非一",
    "X25n0504_002:0792a21": "切法。則法界之大身。即非大身也。非大身者。一切",
    "X25n0504_002:0792a22": "佛世界。猶如虗空花也。然虗空即不動之體。是故",
    "X25n0504_002:0792a23": "名大身。經中兩言大身。一以讚歎無得。一以讚歎",
    "X25n0504_002:0792a24": "所得。無得與得。是經中兩眼目。故下文善現以得",
    "X25n0504_002:0792b01": "為無得。闡其合義。○此言如來果地空無所有也。",
    "X25n0504_002:0792b02": "○須菩提。菩薩亦如是。若作是言。我當滅度無量眾",
    "X25n0504_002:0792b03": "生。即不名菩薩。",
    "X25n0504_002:0792b04": "言菩薩度。眾生無我。亦如佛之得菩提無法。亦如",
    "X25n0504_002:0792b05": "是。承上意言之。作是言。即指滅度眾生說。大圓",
    "X25n0504_002:0792b06": "曰。證果既無。修因豈容獨有。菩薩之發菩提。亦當",
    "X25n0504_002:0792b07": "如是不生法相。若自念我當滅度。則認度眾生有",
    "X25n0504_002:0792b08": "法。即認得菩提亦有法。而不得名為菩薩矣。正",
    "X25n0504_002:0792b09": "義云。菩薩之名為覺眾生。其不實亦如是也。蓋真",
    "X25n0504_002:0792b10": "性本無眾生。只因業緣現相。○若作是言三句。先",
    "X25n0504_002:0792b11": "反言以明之。何以故四句。方正釋其義。下莊嚴佛",
    "X25n0504_002:0792b12": "土例此。",
    "X25n0504_002:0792b13": "何以故。須菩提。實無有法。名為菩薩。",
    "X25n0504_002:0792b14": "佛又徵何故不名菩薩。正以菩薩以清淨得名。實",
    "X25n0504_002:0792b15": "無有法可容人取證。而以之度人也。集解。內智",
    "X25n0504_002:0792b16": "空寂。諸法不生。是名菩薩。正義云。菩薩正賴佛",
    "X25n0504_002:0792b17": "法修行度眾。而言實無有法者。謂真性中不見有",
    "X25n0504_002:0792b18": "此法耳。既無有法。尚有何說。佛所說者。惟說無四",
    "X25n0504_002:0792b19": "相。以明真空無相耳。",
    "X25n0504_002:0792b20": "是故佛說一切法無我無人無眾生無壽者。",
    "X25n0504_002:0792b21": "又釋上實無有法之義。佛所說一切法。不過隨機",
    "X25n0504_002:0792b22": "順應。開導眾生。以悟本性。我人眾生壽者。本無有",
    "X25n0504_002:0792b23": "也。一切法本無四相。何得著一眾生相。而說我當",
    "X25n0504_002:0792b24": "度生乎。○如如曰。如來無有法而得菩提。惟其為",
    "X25n0504_002:0792c01": "諸法如義也。佛如是。菩薩亦如是。一如無二如矣。",
    "X25n0504_002:0792c02": "此如是字。與生如是心相應。兩如字。當作如來如",
    "X25n0504_002:0792c03": "字看。下文言如如。亦言如於真如也。經中或言如",
    "X25n0504_002:0792c04": "來。或言菩薩。互見錯出。其中各有主客。言說法。則",
    "X25n0504_002:0792c05": "如來為主。廣說演說之人為客。以廣說演說。皆本",
    "X25n0504_002:0792c06": "於如來之護念付囑也。言修行。則菩薩為主。如來",
    "X25n0504_002:0792c07": "為客。以此經專問菩薩發心。而以如來作準繩也。",
    "X25n0504_002:0792c08": "前云生如是心。是無法相。乃以有我相非菩薩釋",
    "X25n0504_002:0792c09": "其故。此云若作是言我當滅度。是有我相。乃以實",
    "X25n0504_002:0792c10": "無有法名菩薩。釋其故。蓋我執即法執。法執即我",
    "X25n0504_002:0792c11": "執。故曰若心取法取非法。即著我人眾生壽者。菩",
    "X25n0504_002:0792c12": "薩實無有法。即是實無有我。猶生信之眾生。無我",
    "X25n0504_002:0792c13": "相。即無法相。無非法相也。我當滅度眾生。與前我",
    "X25n0504_002:0792c14": "應滅度一切眾生之言無異。然作是言。則非生如",
    "X25n0504_002:0792c15": "是心。故不名菩薩。",
    "X25n0504_002:0792c16": "須菩提。若菩薩作是言。我當莊嚴佛土。是不名菩薩。",
    "X25n0504_002:0792c17": "不特法無相見也。夫上求佛果。下化眾生。皆菩薩",
    "X25n0504_002:0792c18": "事。既求佛果。則當莊嚴佛土矣。然嚴土亦非實法。",
    "X25n0504_002:0793a01": "若菩薩自言。我當以七寶五采莊嚴佛土。是著有",
    "X25n0504_002:0793a02": "相。即不名菩薩。按正義。此佛土。謂佛剎土。下如",
    "X25n0504_002:0793a03": "來說莊嚴佛土。乃謂佛之心土。第十分言菩薩莊",
    "X25n0504_002:0793a04": "嚴佛土者。蓋見世人專務外飾莊嚴。所以辨論菩",
    "X25n0504_002:0793a05": "薩不在是。此節言菩薩不以莊嚴佛土。自見其能。",
    "X25n0504_002:0793a06": "所以只示無相之莊嚴也。",
    "X25n0504_002:0793a07": "何以故。如來說莊嚴佛土者。即非莊嚴。是名莊嚴。",
    "X25n0504_002:0793a08": "云何不名菩薩。如來所說莊嚴佛土。不是世諦取",
    "X25n0504_002:0793a09": "相莊嚴。乃心佛土也。心土無相。本來清淨。云何莊",
    "X25n0504_002:0793a10": "嚴。六塵不染。定慧常存。非莊嚴中。有妙莊嚴焉。是",
    "X25n0504_002:0793a11": "則名為莊嚴也。如如曰。此又以非莊嚴明其無",
    "X25n0504_002:0793a12": "度生之相也。莊嚴佛土者。以一切法利益眾生。悲",
    "X25n0504_002:0793a13": "智互運。福慧兼顯。成就受用之淨土也。非莊嚴佛",
    "X25n0504_002:0793a14": "土者。修一切法而無一切法之相。利益一切眾生",
    "X25n0504_002:0793a15": "而無一切眾生之相也。前虗叩以菩薩莊嚴。此直",
    "X25n0504_002:0793a16": "云我當莊嚴。不名菩薩。前以無為法。為莊嚴。此以",
    "X25n0504_002:0793a17": "一切法。為莊嚴。前以非莊嚴證其無得。此以非莊",
    "X25n0504_002:0793a18": "嚴明其無我。語同意異。盛釋云。嚴土。所以濟物",
    "X25n0504_002:0793a19": "也。以俗諦言。明法身教。調伏眾生。當莊嚴佛土。以",
    "X25n0504_002:0793a20": "真諦言。佛土本空。全修在性。故云即非。以中諦言。",
    "X25n0504_002:0793a21": "性修不二。故曰是名。不見能嚴之人。不見所嚴之",
    "X25n0504_002:0793a22": "土。即莊嚴心土。亦內不見我。外不見法。方是無法",
    "X25n0504_002:0793a23": "可得也。合而言之。有生可度。有土可嚴。皆是有我。",
    "X25n0504_002:0793a24": "度即無度。嚴即非嚴。皆由無我。故以通達無我法",
    "X25n0504_002:0793b01": "結之。○此言菩薩度生空無所有也。",
    "X25n0504_002:0793b02": "須菩提。若菩薩通達無我法者。如來說名真是菩薩。",
    "X25n0504_002:0793b03": "起度生心。著莊嚴相。不得名菩薩。畢竟如何可名。",
    "X25n0504_002:0793b04": "能通達無我法者是也。此總結上實無有法之義。",
    "X25n0504_002:0793b05": "發心。得果。授記。皆無法。至度生。嚴土。皆無法。此般",
    "X25n0504_002:0793b06": "若空四相之無我法也。通達此法者。清淨本然。無",
    "X25n0504_002:0793b07": "人我。無法我。於無實無虗中安住。其行深般若如",
    "X25n0504_002:0793b08": "是。得名菩薩。信不誣矣。菩薩尚不可執有我法。況",
    "X25n0504_002:0793b09": "如來豈有法得菩提乎。而無法發菩提心。益了然",
    "X25n0504_002:0793b10": "矣。如如曰。通達之義。全在明一切法。蓋一切法",
    "X25n0504_002:0793b11": "者無有我。能以此法通達彼法。一一無礙。既蕩凡",
    "X25n0504_002:0793b12": "夫之妄計。復鎔二乘之偏空。可以荷擔如來。利益",
    "X25n0504_002:0793b13": "眾生矣。法無我。即是無有法。通達無礙。乃是能生",
    "X25n0504_002:0793b14": "之心。不為法縛。大圓曰。以法體本具而言。則曰",
    "X25n0504_002:0793b15": "法無我。以菩薩智證而言。則曰無我法。聲聞。緣覺。",
    "X25n0504_002:0793b16": "但知無我。而不能通之一切法。止可自度。不能度",
    "X25n0504_002:0793b17": "人。名字菩薩。向一切法上修為。而不能知法法原",
    "X25n0504_002:0793b18": "來無我。則法相猶存。終歸權乘。若菩薩於法法頭",
    "X25n0504_002:0793b19": "邊。洞徹無我根源見之六度萬行。能所不立。名為",
    "X25n0504_002:0793b20": "通達無我法。終日嚴土而未嘗莊嚴。終日度生而",
    "X25n0504_002:0793b21": "本來無度。無煩惱障。而亦無所知障。人執空而法",
    "X25n0504_002:0793b22": "執亦空。則如來自當授記成佛。而說名真是菩薩",
    "X25n0504_002:0793b23": "矣。",
    "X25n0504_002:0793b24": "△決疑云。經中初問住降。為初發大心菩薩言也。",
    "X25n0504_002:0793c01": "始發度生之心。種種著相。依五蘊以修行。執六塵",
    "X25n0504_002:0793c02": "以布施。所求菩提。有色身可見。有佛土可嚴。故佛",
    "X25n0504_002:0793c03": "重重破之。至一切色相皆離。方契般若實際。此前",
    "X25n0504_002:0793c04": "半卷意也。至此再問住降。為已悟般若之菩薩言",
    "X25n0504_002:0793c05": "也。能證之智未忘。生佛之見未泯。仍存微細二執。",
    "X25n0504_002:0793c06": "則隱然尚有一法我在。故說實無有法。即實無有",
    "X25n0504_002:0793c07": "我。如來無法可得。菩薩亦無法可得。故以非度為",
    "X25n0504_002:0793c08": "度。非嚴為嚴也。宗通云。度眾生是大悲。嚴佛土",
    "X25n0504_002:0793c09": "是大智。皆菩薩分內事。然一有作念。便非菩薩。通",
    "X25n0504_002:0793c10": "達無我法者。不但離於人我。抑且離於法我。不但",
    "X25n0504_002:0793c11": "智能信此無我之法。且無能智之人。故終日度生。",
    "X25n0504_002:0793c12": "未嘗度生。終日莊嚴。未嘗莊嚴。是真無相。是真無",
    "X25n0504_002:0793c13": "住也。曹溪云。此段經文。自再行起請。至通達無",
    "X25n0504_002:0793c14": "我。皆一串說下。天親分作四疑。一無相。一無因。一",
    "X25n0504_002:0793c15": "無佛法。一無菩薩法。總歸無我。是究竟了義。其初",
    "X25n0504_002:0793c16": "正答住降。尚在破情顯智。所破者四相粗執。所顯",
    "X25n0504_002:0793c17": "者菩提正智也。至此再答住降。在破情忘智。所破",
    "X25n0504_002:0793c18": "者四相細執。所忘者發菩提心也。菩提且無。何有",
    "X25n0504_002:0794a01": "四相。智且不立。情從何生。故發菩提心。前說也。無",
    "X25n0504_002:0794a02": "發菩提心。後說也。心無其心。則無降可降。謂之真",
    "X25n0504_002:0794a03": "降。無住可住。謂之真住矣。如如居士曰。自發阿",
    "X25n0504_002:0794a04": "耨多羅句至此。皆遮其應住降伏之問也。言發心",
    "X25n0504_002:0794a05": "者。不必問其如何住。如何降伏。還當問其如何發",
    "X25n0504_002:0794a06": "也。發心之初。無復我相。則寧有法相。無法而發。則",
    "X25n0504_002:0794a07": "寧有法而得。故即生所發之心可矣。奚必復求如",
    "X25n0504_002:0794a08": "何住。如何降伏乎。",
    "X25n0504_002:0794a09": "釋旨。義略云。此下分作四章。是如來第一義諦",
    "X25n0504_002:0794a10": "正答降伏。而住修在其中。大品云。諸法無所有。",
    "X25n0504_002:0794a11": "如是有。此十七分中開合兩章。即是無所有也。後",
    "X25n0504_002:0794a12": "見智。三業。度生。來去。四章。即是如是有也。",
    "X25n0504_002:0794a13": "○一體同觀分第十八",
    "X25n0504_002:0794a14": "佛具五眼。體非實有。惟常住真心。虗靈不昧。眼",
    "X25n0504_002:0794a15": "雖分五。照共一心。所謂萬法歸一。更無異觀。○",
    "X25n0504_002:0794a16": "自此至二十一分。正明一切法無我。此分以本",
    "X25n0504_002:0794a17": "來心明無我也。覺非曰。十六分前。說解行發",
    "X25n0504_002:0794a18": "心。是從根本說到差別。十七分後。說證發心。皆",
    "X25n0504_002:0794a19": "從差別攝歸根本。此分是顯佛具差別智。而末",
    "X25n0504_002:0794a20": "仍攝歸根本。直至後菩提無得。俱同此意。○清",
    "X25n0504_002:0794a21": "淨妙心。各各具足。眾生將此三際心。障却本心。",
    "X25n0504_002:0794a22": "不能具眼。如來具足五眼。徧照妄心非心。清淨",
    "X25n0504_002:0794a23": "心湛然獨露。",
    "X25n0504_002:0794a24": "須菩提於意云何。如來有肉眼不。○如是。世尊。如來",
    "X25n0504_002:0794b01": "有肉眼。○須菩提於意云何。如來有天眼不。○如是。",
    "X25n0504_002:0794b02": "世尊。如來有天眼。○須菩提於意云何。如來有慧眼",
    "X25n0504_002:0794b03": "不。○如是。世尊。如來有慧眼。○須菩提於意云何。如",
    "X25n0504_002:0794b04": "來有法眼不。○如是。世尊。如來有法眼。○須菩提於",
    "X25n0504_002:0794b05": "意云何。如來有佛眼不。○如是。世尊。如來有佛眼。",
    "X25n0504_002:0794b06": "盛釋云。上文言不見諸法。方名菩薩。然不見之中。",
    "X25n0504_002:0794b07": "自有真見。故以佛之五眼證之。五眼具足於一心。",
    "X25n0504_002:0794b08": "其體本一。其用有五。而不住於一。不住於五。惟佛",
    "X25n0504_002:0794b09": "有之。大圓曰。佛問五眼。皆答以有。蓋知真空之",
    "X25n0504_002:0794b10": "中。自起實見。無纖毫之翳也。陳雄曰。華嚴經云。",
    "X25n0504_002:0794b11": "肉眼。見一切色故。天眼。見一切眾生心故。慧眼。見",
    "X25n0504_002:0794b12": "一切眾生諸根境界故。法眼。見一切法如實相故。",
    "X25n0504_002:0794b13": "佛眼。見如來十力故。大般若經所謂清淨五眼是",
    "X25n0504_002:0794b14": "也。顏丙曰。幻臭觀見為肉眼。普照大千為天眼。",
    "X25n0504_002:0794b15": "智燭常明為慧眼。了諸法空為法眼。本性常覺為",
    "X25n0504_002:0794b16": "佛眼。此惟從如來本體自性言也。按。肉眼見近不",
    "X25n0504_002:0794b17": "見遠。見障內不見障外。天眼能見障外。慧眼以根",
    "X25n0504_002:0794b18": "本智。照真諦理。得真空慧。法眼以差別智。達俗諦",
    "X25n0504_002:0794b19": "理。明一切法。佛眼。佛者覺義。細惑永盡。圓明徧照。",
    "X25n0504_002:0794b20": "以圓覺定等智為體。以無功用智為性。剩閒曰。",
    "X25n0504_002:0794b21": "眼以矚照為義。五眼。非實有五眼也。約所見以為",
    "X25n0504_002:0794b22": "眼耳。以形論。則為眼目。以理論。則為心竅。如如",
    "X25n0504_002:0794b23": "曰。通達一切者。菩薩之修。森羅萬象者。如來之藏。",
    "X25n0504_002:0794b24": "一切法皆是佛法。則人乘。天乘。聲聞緣覺乘。菩薩",
    "X25n0504_002:0794c01": "乘。無不攝於佛乘也。法身徧一切處。眼特其具足",
    "X25n0504_002:0794c02": "中之一耳。智慧之體。能見空見色。能見非空非色。",
    "X25n0504_002:0794c03": "能見即空即色。以其徧照一切法界。取喻為眼。即",
    "X25n0504_002:0794c04": "所謂般若是也。有此大光明之體。始成其為如來",
    "X25n0504_002:0794c05": "身。故道眼足該法身。猶般若足該六度。上文言即",
    "X25n0504_002:0794c06": "見如來。言見種種色。言如來悉知悉見。皆不以眼",
    "X25n0504_002:0794c07": "根為見者也。蓋聽者之機。貴於能聞。故利根人以",
    "X25n0504_002:0794c08": "耳入。設化者之宗。主於能見。故圓教以眼施。但眾",
    "X25n0504_002:0794c09": "生。因空有二執。自生幻翳。不能以此眼照於彼眼。",
    "X25n0504_002:0794c10": "遂不能以此乘達於彼乘。雖認我法極明。終是無",
    "X25n0504_002:0794c11": "慧目也。故世尊以無礙之五眼示之。",
    "X25n0504_002:0794c12": "(此節承上見淨以明智淨)須菩提於意云何。如恒河中所有沙。佛說是沙不。○",
    "X25n0504_002:0794c13": "如是。世尊。如來說是沙。○須菩提於意云何。如一恒",
    "X25n0504_002:0794c14": "河中所有沙。有如是沙等恒河。是諸恒河所有沙數。",
    "X25n0504_002:0794c15": "佛世界如是寧為多不。○甚多世尊。",
    "X25n0504_002:0794c16": "前說恒河。以喻布施。此說恒河。以喻世界。取意各",
    "X25n0504_002:0794c17": "別。佛世界者。凡有一世界。必有佛以教化之。故皆",
    "X25n0504_002:0794c18": "謂之佛世界。世界如此多矣。眾生在世界中者。其",
    "X25n0504_002:0795a01": "多益甚。故先以許多世界為問。如是者。應承之辭。",
    "X25n0504_002:0795a02": "○佛告須菩提。爾所國土中。所有眾生若干種心。如",
    "X25n0504_002:0795a03": "來悉知。",
    "X25n0504_002:0795a04": "此喻有五層。一舉恒河以數沙。再舉一沙一河以",
    "X25n0504_002:0795a05": "數河。三約諸沙以數界。四約界中所有眾生。五約",
    "X25n0504_002:0795a06": "眾生所有心。生滅萬狀。猶如是沙之多。如如曰。",
    "X25n0504_002:0795a07": "眾生心者。顛倒心也。若干種者。不可縷舉之意。攝",
    "X25n0504_002:0795a08": "下過去現在未來三者而言。如來明行滿足。故能",
    "X25n0504_002:0795a09": "知他。知不是空空觀察。由同體關切。故以慈悲運",
    "X25n0504_002:0795a10": "為實智。而兼行度厄之事也。",
    "X25n0504_002:0795a11": "何以故。(何以悉知)如來說諸心。皆為非心。是名為心。",
    "X25n0504_002:0795a12": "如來所說眾生諸心。總從六塵影現。皆識神顛倒",
    "X25n0504_002:0795a13": "之妄心。非真實常住之本心。是虗名為心耳。顏",
    "X25n0504_002:0795a14": "柄曰。如來說諸心。實無心可得。故曰非心但強名",
    "X25n0504_002:0795a15": "曰心。按是名為心句。諸本皆作指點真心解。正",
    "X25n0504_002:0795a16": "義謂其語意雖似深妙。與上下文勢欠合。皆為非",
    "X25n0504_002:0795a17": "心。是名為心二句。只宜一直說下。不點破真心。下",
    "X25n0504_002:0795a18": "節三心不可得。正申明此二語。如何是真心。亦不",
    "X25n0504_002:0795a19": "曾說破。",
    "X25n0504_002:0795a20": "所以者何。",
    "X25n0504_002:0795a21": "所以言諸心非心者何故。",
    "X25n0504_002:0795a22": "須菩提。過去心不可得。現在心不可得。未來心不可",
    "X25n0504_002:0795a23": "得。",
    "X25n0504_002:0795a24": "如如曰。事過去而有所係戀。為過去心。事現在而",
    "X25n0504_002:0795b01": "有所執著。為現在心。事未來而有所逆億。為未來",
    "X25n0504_002:0795b02": "心。眾生憧憧往來。惟此三者。流浪生死如來以不",
    "X25n0504_002:0795b03": "可得三字點破羣迷。慾薪積厝。頓入清涼。惑業久",
    "X25n0504_002:0795b04": "躔。立成解脫矣。可得者為菩提心。不可得則為非",
    "X25n0504_002:0795b05": "心。漚滅則海澄。惑消則智顯。心不可得。去其非心",
    "X25n0504_002:0795b06": "則油然生矣。此為生心者。標方便法也。如解云。",
    "X25n0504_002:0795b07": "不可得者。言本來無有。從何而得。識得這心之不",
    "X25n0504_002:0795b08": "可得。便是無我。不獨妄心無我。真心亦無我。惟無",
    "X25n0504_002:0795b09": "我。故無人無眾生無壽者。能於此參詳。不但勘破",
    "X25n0504_002:0795b10": "眾生。亦且勘破諸佛菩薩也。劉道開曰。上言無",
    "X25n0504_002:0795b11": "法。此言無心。心法俱空。不真何待。三際不可得。真",
    "X25n0504_002:0795b12": "心之體。本如是也。履昌曰。此三不可得。如來為",
    "X25n0504_002:0795b13": "一切眾生下一貼清涼散。欲其自得之也。經貫",
    "X25n0504_002:0795b14": "云。過去已滅。現在本空。未來未有。眾生戀其往。計",
    "X25n0504_002:0795b15": "其在。想其來。紛紛有此三心。三心豈可得而住。若",
    "X25n0504_002:0795b16": "能清淨。豈有三心。無三心。而一念不生。全體自現。",
    "X25n0504_002:0795b17": "則眾生之不終於眾生也可知矣。",
    "X25n0504_002:0795b18": "△直解。若干種心。皆差別心也。著一切六塵之相。",
    "X25n0504_002:0795b19": "躁擾不寧。自起生滅。總為妄心。人當自知而不能",
    "X25n0504_002:0795b20": "知。如來悉知。總以過去現在未來之為害耳。若悟",
    "X25n0504_002:0795b21": "真一之性。何來有此三心。故云不可得。惟從此不",
    "X25n0504_002:0795b22": "可得處。全體真心。則三觀皆圓。三智自顯矣。憨",
    "X25n0504_002:0795b23": "山云。此示心佛眾生。三無差別也。佛所具五眼非",
    "X25n0504_002:0795b24": "眼。但約見眾生心為眼耳。眾生者。皆佛自心之眾",
    "X25n0504_002:0795c01": "生。眾生心本自如如。皆無生滅與如來心寂滅平",
    "X25n0504_002:0795c02": "等。絕無生死去來之相。非心原不是他本性。故三",
    "X25n0504_002:0795c03": "際求心。了不可得。蓮師云。如來說三箇不可得",
    "X25n0504_002:0795c04": "不是婉轉商量。直是斬釘截鐵語。所以破眾生之",
    "X25n0504_002:0795c05": "非心者。亦甚決矣。",
    "X25n0504_002:0795c06": "○法界通化分第十九",
    "X25n0504_002:0795c07": "佛身充法界。通達化無邊。言法身充滿法界。則",
    "X25n0504_002:0795c08": "變通莫測。神化無方。其福德之多。無有窮盡矣。",
    "X25n0504_002:0795c09": "○此明福德無我也。○生心布施是因。福德是",
    "X25n0504_002:0795c10": "果。眾生心皆是顛倒識。若以福德為有實。則妄",
    "X25n0504_002:0795c11": "識住相。取著能所。即成顛倒心。故以福德無破",
    "X25n0504_002:0795c12": "之。上文只說諸法無性。諸心不實。若不知有",
    "X25n0504_002:0795c13": "緣生的道理。則上等人便落二乘偏空。下根人",
    "X25n0504_002:0795c14": "便撥無因果。點出因緣二字。方知菩薩有稱性",
    "X25n0504_002:0795c15": "因心。隨緣功德。即伏後二十七分不入斷滅案。",
    "X25n0504_002:0795c16": "須菩提於意云何。若有人滿三千大千世界七寶。以",
    "X25n0504_002:0795c17": "用布施。是人以是因緣得福多不。",
    "X25n0504_002:0795c18": "因。依也。藤蘿附本而生曰緣。因緣者。因其布施之",
    "X25n0504_002:0796a01": "功。緣之以得福德也。三心既不可得。則三世中之",
    "X25n0504_002:0796a02": "法。法中所行之布施。何一有實體乎。故以是為問。",
    "X25n0504_002:0796a03": "盛釋。此云因緣得福。以離相布施言。與前文福",
    "X25n0504_002:0796a04": "德異。正義。此與依法分數句。似同實異。依法分",
    "X25n0504_002:0796a05": "明。福德性為諸法之所自出。此則申明因緣所得。",
    "X25n0504_002:0796a06": "住相有為之福德非真實。若離相無為福德。充滿",
    "X25n0504_002:0796a07": "法界。流通化度。乃如來不住相布施然也。如解。",
    "X25n0504_002:0796a08": "前五番較量。俱言受持廣說。此以因緣空施相。即",
    "X25n0504_002:0796a09": "是受持廣說之實踐處。",
    "X25n0504_002:0796a10": "○如是世尊。此人以是因緣。得福甚多。",
    "X25n0504_002:0796a11": "果從因生。因從緣就。此人以是布施因緣。得福豈",
    "X25n0504_002:0796a12": "不甚多。長水云。如來以因緣問。空生以因緣答。",
    "X25n0504_002:0796a13": "因緣無性。福亦無性也。",
    "X25n0504_002:0796a14": "○須菩提。若福德有實(取福德為實有)。如來不說得福德多(反釋)。",
    "X25n0504_002:0796a15": "以福德無故(謂福德無住不見為實也)。如來說得福德多(順釋)。",
    "X25n0504_002:0796a16": "世尊復申釋之。若以妄識為本。取福德為實有。即",
    "X25n0504_002:0796a17": "是顛倒有漏之福。不足為多。惟以佛智為本。則不",
    "X25n0504_002:0796a18": "見福德為有。在如來無能施之心。在法界無可施",
    "X25n0504_002:0796a19": "之迹。無住之福。無得之得。同於虗空。無有邊際。所",
    "X25n0504_002:0796a20": "以說為多耳。惟福德無。故福德多。則福德仍歸無",
    "X25n0504_002:0796a21": "有。福德豈有礙於菩提哉。如如曰。此不是無福",
    "X25n0504_002:0796a22": "德。乃是福德無。無福德。則為斷滅。福德無。則福慧",
    "X25n0504_002:0796a23": "莊嚴。仍是湛然清淨。即所謂福德性也。性不實則",
    "X25n0504_002:0796a24": "為虗妄。福德有實則成我相。既有真體。自無妄用",
    "X25n0504_002:0796b01": "耳。或問。前云非福德性。故如來說福德多。則以多",
    "X25n0504_002:0796b02": "為嫌。此云以福德無故。如來說得福德多。又以多",
    "X25n0504_002:0796b03": "為勝。義何以異。曰有為之福。多則轉障性真。無漏",
    "X25n0504_002:0796b04": "之福。多則益顯不可思議也。又曰無上正道不以",
    "X25n0504_002:0796b05": "自住涅槃為福。而以法身遍滿為福。",
    "X25n0504_002:0796b06": "△盛釋。此為無住降心第一番較量。於前四處較",
    "X25n0504_002:0796b07": "量中。推出福德無住。發明降心之義。前文皆與經",
    "X25n0504_002:0796b08": "勝較量。此但就福性較量有相無相。與前福德性",
    "X25n0504_002:0796b09": "之說。遙相照應。前所云福。是持誦功德。此所云福。",
    "X25n0504_002:0796b10": "是修證極果。前所云多。是較量勝劣。此所云多。是",
    "X25n0504_002:0796b11": "究竟圓滿。須分別觀之。○如如曰。自如來有肉眼",
    "X25n0504_002:0796b12": "句至此。以因緣明無相之殊勝也。眾生成機。感佛",
    "X25n0504_002:0796b13": "為因。如來起應度生為緣。今如來以五眼說法。是",
    "X25n0504_002:0796b14": "為大事因緣也。眼等六根為因。色等六塵為緣。今",
    "X25n0504_002:0796b15": "如來以清淨心。知眾生若干種心。是照空緣影也。",
    "X25n0504_002:0796b16": "三世惑業。展轉感果名因。互相繇藉為緣。今過去",
    "X25n0504_002:0796b17": "現在未來皆不可得。是觀破十二因緣也。內有信",
    "X25n0504_002:0796b18": "心為因。福田財物為緣。今以滿世界七寶因緣布",
    "X25n0504_002:0796b19": "施。是三輪因緣體空也。因緣不同。而同歸於不實。",
    "X25n0504_002:0796b20": "其於因緣。既無能所之相。則於福德自無冀望之",
    "X25n0504_002:0796b21": "心。無作福田。不可思量。無相之殊勝顯然矣。",
    "X25n0504_002:0796b22": "○離色離相分第二十",
    "X25n0504_002:0796b23": "色者。顏色。相者。形體。離者。不著。言求見如來者。",
    "X25n0504_002:0796b24": "離諸色相也。○此分是明相好無我。掃盡色相",
    "X25n0504_002:0796c01": "之根。前半部。為信成就發心人說。法應二身。要",
    "X25n0504_002:0796c02": "分開不分開。不得見諸相非相。下半部。為證發",
    "X25n0504_002:0796c03": "心的人說。法應要渾合。不渾合。則不能通達一",
    "X25n0504_002:0796c04": "切法無我。所以問意與答意。較前不同。說可以",
    "X25n0504_002:0796c05": "相見固不是。說不可相見亦不是。故說不應以",
    "X25n0504_002:0796c06": "與不可以有別。謂單以身相見則不是。以身相",
    "X25n0504_002:0796c07": "即非身相見便是了。如上文福德無。故福德多。",
    "X25n0504_002:0796c08": "下文無說說。一例看。方得語氣。",
    "X25n0504_002:0796c09": "須菩提於意云何。佛可以具足(無虧欠也)色身見不。○不",
    "X25n0504_002:0796c10": "也。世尊。如來不應以具足色身見。何以故。如來說具",
    "X25n0504_002:0796c11": "足色身。即非具足色身。是名具足色身。○須菩提於",
    "X25n0504_002:0796c12": "意云何。如來可以具足諸相見不。○不也。世尊。如來",
    "X25n0504_002:0796c13": "不應以具足諸相見。何以故。如來說諸相具足。即非",
    "X25n0504_002:0796c14": "具足。是名諸相具足。",
    "X25n0504_002:0796c15": "前云可以見如來。(五分)是指諸人。欲以色身見如來",
    "X25n0504_002:0796c16": "也。今云如來可以見。是謂如來。有色相可令人見",
    "X25n0504_002:0796c17": "也。具足色身。即八十種隨形好。謂隨其身形。一一",
    "X25n0504_002:0796c18": "皆好也。乃佛法之見於身者。(此小相也)空生悟色身原",
    "X25n0504_002:0797a01": "從清淨法身中顯出。是無色之色。豈可認為實色",
    "X25n0504_002:0797a02": "耶。具足諸相。即三十二相。乃佛法之見於相者。(此大",
    "X25n0504_002:0797a03": "相也)空生悟相好原從真如實相中流露。如本無相。",
    "X25n0504_002:0797a04": "豈可認為生住異滅之相耶。然妙相之具足。即妙",
    "X25n0504_002:0797a05": "心之具足。良由全法身無為之體。起應身相好之",
    "X25n0504_002:0797a06": "用。相好二種。亦非不佛。無相而相。相而無相。即非",
    "X25n0504_002:0797a07": "具足。明真身也。是名具足。明應身也。○剩閒曰。佛",
    "X25n0504_002:0797a08": "既證清淨法身。亦感圓滿報身。如華嚴曰。清淨妙",
    "X25n0504_002:0797a09": "色身。神力故顯現。色身既從法身顯現。則色身何",
    "X25n0504_002:0797a10": "嘗不是法身。但色身是神力顯現。則未顯現時。止",
    "X25n0504_002:0797a11": "有法身。無有色身。法身本是離色離相者也。",
    "X25n0504_002:0797a12": "△此舉佛之報身無我。示降心無住之義。前云不",
    "X25n0504_002:0797a13": "可相見。是言色相非相。相非是佛。此云不可相見。",
    "X25n0504_002:0797a14": "是言無相即相。相非不佛。法身雖非色身。而色身",
    "X25n0504_002:0797a15": "何嘗不是法身。執色身以為法身固不可。離色身",
    "X25n0504_002:0797a16": "以求法身。亦不可。故如來無色。無無色。不可以色",
    "X25n0504_002:0797a17": "見。如來無相。無無相。不可以相見。此破執報身色",
    "X25n0504_002:0797a18": "相之見。以顯法報冥一也。可以。不應。即非。是名等。",
    "X25n0504_002:0797a19": "總是一意。芥疏云。即非者。不執有是名者。不執",
    "X25n0504_002:0797a20": "無。即非者。不落常見。是名者。不落斷見。即非者。不",
    "X25n0504_002:0797a21": "即乎此。是名者。不離乎此。單言即非。則是隨舉隨",
    "X25n0504_002:0797a22": "掃之詞。不舉。則無以明其理。不掃。則恐人泥其說。",
    "X25n0504_002:0797a23": "如如曰。上文舉三十二相。示奉持者之無相。故",
    "X25n0504_002:0797a24": "云不可以三十二相見如來。此舉具足色身。具足",
    "X25n0504_002:0797b01": "諸相。標設教者之離相。故云如來不可以具足諸",
    "X25n0504_002:0797b02": "相見。集解。由法身無身。故能現一切身。由實相",
    "X25n0504_002:0797b03": "無相。故能現一切相。如能通達非色名色。非相名",
    "X25n0504_002:0797b04": "相。是則名名為真菩薩。何疑有礙於菩提耶。",
    "X25n0504_002:0797b05": "○非說所說分第二十一",
    "X25n0504_002:0797b06": "無上菩提。乃本來真性。此非言語可說。覺悟眾",
    "X25n0504_002:0797b07": "生。是不可說而說也。○此明說法無我。掃盡從",
    "X25n0504_002:0797b08": "前說法相也。慧命下。言能信法之眾生亦無我。",
    "X25n0504_002:0797b09": "上言佛身色相。一切無我。佛身如是。佛法亦然。",
    "X25n0504_002:0797b10": "天親曰。佛以非身故現身。法亦無說強名說。",
    "X25n0504_002:0797b11": "是說法亦無我也。",
    "X25n0504_002:0797b12": "須菩提。汝勿謂如來作是念。我當有所說法。莫作是",
    "X25n0504_002:0797b13": "念。",
    "X25n0504_002:0797b14": "佛身既是無身之身。而佛法亦是無法之法。全是",
    "X25n0504_002:0797b15": "一真法界。了無自相可得。故佛不用詰問。直示戒",
    "X25n0504_002:0797b16": "辭。上念字。是如來說自己之念。下念字。是說眾生",
    "X25n0504_002:0797b17": "之念。大圓曰。如來所說。不過隨機方便。無所說",
    "X25n0504_002:0797b18": "相。無能說相。若有法住在言中。名為剩法。不是無",
    "X25n0504_002:0797b19": "上正覺。若有言住在法中。名為死句。不能開人悟",
    "X25n0504_002:0797b20": "門。惟無言默悟說以說其無說。是名說法耳。",
    "X25n0504_002:0797b21": "何以故。若人言如來有所說法。即為謗佛。不能解我",
    "X25n0504_002:0797b22": "所說故(復自釋之)。",
    "X25n0504_002:0797b23": "如如云。何以為謗。蓋說法四謗。執定有者其一也。",
    "X25n0504_002:0797b24": "今擬如來為有所說。雖非若外道之不信。而鄰於",
    "X25n0504_002:0797c01": "定有。是自奪正幟以益邪幟也。正覺一迷。凡趣永",
    "X25n0504_002:0797c02": "墮。以不解所說明其故者。蓋不信之謗。自外正法。",
    "X25n0504_002:0797c03": "此不足論。信而不解。則如聾人聽樂。盲人觀場。心",
    "X25n0504_002:0797c04": "心無主。法法相礙。以尊重之心。墮誹謗之見。為蠹",
    "X25n0504_002:0797c05": "更深所謂毫釐之差。千里之謬。",
    "X25n0504_002:0797c06": "須菩提。說法者。無法可說。是名說法(又正告之)。",
    "X25n0504_002:0797c07": "說法者實無有法。惟其本來無法。故但示人以真",
    "X25n0504_002:0797c08": "空實相妙理。使於言外自悟。斯乃不說之說。說而",
    "X25n0504_002:0797c09": "無說。經貫云。說法者因眾生之真性而為言。眾",
    "X25n0504_002:0797c10": "生真性之外。非有法可說。若眾生既悟。連此法亦",
    "X25n0504_002:0797c11": "併無用。是佛之說法。乃無法之法。無說之說也。",
    "X25n0504_002:0797c12": "○爾時慧命須菩提白佛言。世尊。頗有眾生。於未來",
    "X25n0504_002:0797c13": "世。聞說是法。生信心不。",
    "X25n0504_002:0797c14": "如如曰。慧即智慧。命則性命。謂具智慧。通命源。即",
    "X25n0504_002:0797c15": "所謂無量佛所種諸善根也。此是帶來般若之性。",
    "X25n0504_002:0797c16": "須菩提慧根雖夙具。然理境未深。則實智不發。故",
    "X25n0504_002:0797c17": "其慧命。不在未聞法之時。亦不在初聞法之時。而",
    "X25n0504_002:0797c18": "在聞如來無可說法之時。故曰爾時也。經中每言",
    "X25n0504_002:0798a01": "法不可說。何於此時始顯慧命。蓋前言如來。止於",
    "X25n0504_002:0798a02": "法中指示。未就性命上說。此言如來有五眼。如來",
    "X25n0504_002:0798a03": "非具足色身。如來不作是念。皆於智慧表如來。以",
    "X25n0504_002:0798a04": "佛智慧加被空生。宿種善根。於是頓露。故立此嘉",
    "X25n0504_002:0798a05": "名耳。聞說是法。承上無說之說來。善現前問眾生",
    "X25n0504_002:0798a06": "生信。是聞言說章句生信。此是問聞說是法生信。",
    "X25n0504_002:0798a07": "所信有淺深也。未來世。兼像法末法時言。眾生。謂",
    "X25n0504_002:0798a08": "一切有情眾生。皆假五陰和合。眾共而生也。",
    "X25n0504_002:0798a09": "○佛言須菩提。彼非眾生。非不眾生。何以故。眾生眾",
    "X25n0504_002:0798a10": "生者。如來說非眾生。是名眾生。",
    "X25n0504_002:0798a11": "佛言汝將謂眾生實是眾生。故不能信。不知彼非",
    "X25n0504_002:0798a12": "實是眾生。亦非不是眾生。蓋眾生與佛。同有真性。",
    "X25n0504_002:0798a13": "故曰非眾生。但背真逐妄。自喪本來。故曰非不眾",
    "X25n0504_002:0798a14": "生。非不眾生。即含是名眾生意。佛恐人未解又何",
    "X25n0504_002:0798a15": "以故問起而自釋之。如來說非眾生。申彼非眾生",
    "X25n0504_002:0798a16": "句。是名眾生。申非不眾生句。如如曰。生信無擇",
    "X25n0504_002:0798a17": "眾生。較前是人種諸善根之言。更為切近。經中每",
    "X25n0504_002:0798a18": "闡明如來之義。此則闡明眾生之義。知如來義可",
    "X25n0504_002:0798a19": "以證般若。知眾生義亦可以證般若。五陰和合。即",
    "X25n0504_002:0798a20": "具真如也。",
    "X25n0504_002:0798a21": "△前段如來直示須菩提以無法可說。尊者深領",
    "X25n0504_002:0798a22": "此旨。信法性與佛性相應。又欲未來眾生。各各信",
    "X25n0504_002:0798a23": "心。恐其難信難解。故又有眾生之問。佛言以下。明",
    "X25n0504_002:0798a24": "眾生之相。亦當空也。夫眾生既非實是眾生。又何",
    "X25n0504_002:0798b01": "疑其不能信哉。蓮師云。彼非眾生。非不眾生。是",
    "X25n0504_002:0798b02": "如來點化眾生處。夫卵胎濕化諸種。尚有變化而",
    "X25n0504_002:0798b03": "脫離其凡胎者。何況於人自當泯乎眾生之見。故",
    "X25n0504_002:0798b04": "下文不說眾生。而直言菩提心。○正義云。此與第",
    "X25n0504_002:0798b05": "七分十三分。大意略同。七分云無有定法可說。十",
    "X25n0504_002:0798b06": "三分云如來無所說。此云有所說法。即為謗佛。又",
    "X25n0504_002:0798b07": "云無法可說。是名說法。反覆叮嚀。總是要人自悟",
    "X25n0504_002:0798b08": "本性。勿執文字之陳言也。即孔子予欲無言之意。",
    "X25n0504_002:0798b09": "○無法可得分第二十二",
    "X25n0504_002:0798b10": "無上菩提。本是真空。我尚非有。何況於法。○此",
    "X25n0504_002:0798b11": "言無得法之我。掃盡從前菩提相也。大圓曰。",
    "X25n0504_002:0798b12": "前既說無得。又說所得。既說實無有法。又說一",
    "X25n0504_002:0798b13": "切法皆佛法。此處伏箇疑端在內。空生聞如來",
    "X25n0504_002:0798b14": "說智眼。福德。色相。言說。一切無我。方知有法不",
    "X25n0504_002:0798b15": "礙無法。有得不礙無得。福以無福為福。相以無",
    "X25n0504_002:0798b16": "相現相。法以無說為說。則菩提之得。豈非亦以",
    "X25n0504_002:0798b17": "無得而得耶。空生發此問端。正是他深解處。所",
    "X25n0504_002:0798b18": "以如來印可之。當與下二十三分合看。",
    "X25n0504_002:0798b19": "須菩提白佛言世尊。佛得阿耨多羅三藐三菩提。為",
    "X25n0504_002:0798b20": "無所得耶。",
    "X25n0504_002:0798b21": "須菩提因佛說身相空法相空眾生相空。因悟如",
    "X25n0504_002:0798b22": "來之得菩提。為得而無得。故舉以問。如如曰。善",
    "X25n0504_002:0798b23": "現聞非眾生。是名眾生之言。頓知眾生本具佛性。",
    "X25n0504_002:0798b24": "故發此言。悟眾生而知佛。真是體會入微。如來前",
    "X25n0504_002:0798c01": "言無得。復言所得。空生則合證之。發所未發。故為",
    "X25n0504_002:0798c02": "佛所深許。然何不於言所得時。即標合義。以佛言",
    "X25n0504_002:0798c03": "得菩提之後。又言三世心不可得。言福德無。言具",
    "X25n0504_002:0798c04": "足相好。非具足相好。言說法者無說。俱於得中淘",
    "X25n0504_002:0798c05": "汰得淨。故於此時。乃有得為無得之解。○空生此",
    "X25n0504_002:0798c06": "問。乃是證發心的公據也。",
    "X25n0504_002:0798c07": "佛言如是如是。須菩提。我(如來自述)於阿耨多羅三藐三菩提",
    "X25n0504_002:0798c08": "乃至無有少法可得。是名阿耨多羅三藐三菩提(以此無法可得為菩提)。",
    "X25n0504_002:0798c09": "如如曰。經中佛說如是如是凡三見。(十四分)空生言離一",
    "X25n0504_002:0798c10": "切相。佛曰如是如是。印其知無得也。(十七分)空生言無法",
    "X25n0504_002:0798c11": "而得。佛言如是如是。印其知所得也。此曰如是如",
    "X25n0504_002:0798c12": "是。印其知得為無得也。是經中三大關鍵。欲知修",
    "X25n0504_002:0798c13": "證先識菩提。前(第七分)云無有定法可名。猶恐行人迷向。",
    "X25n0504_002:0798c14": "故又翻前義示以可名。言我於菩提者。以己驗者",
    "X25n0504_002:0798c15": "引人也。前(第十分)云於法無所得。但約空寂之體。此云乃",
    "X25n0504_002:0798c16": "至無有少法可得。是析到至精至微處。惟萬物皆",
    "X25n0504_002:0798c17": "備。乃能一絲不掛也。無則無所不無。是為無上菩",
    "X25n0504_002:0798c18": "提。集解云。言得便從外來。從外來則由於法矣。",
    "X25n0504_002:0799a01": "蓮師云。此重無有少法句。如來不留一法乃通",
    "X25n0504_002:0799a02": "萬法。法在外。覺在心。然則如來正以無法可得名",
    "X25n0504_002:0799a03": "正智。安有法可以得菩提耶。",
    "X25n0504_002:0799a04": "△盛釋。尊者聞無我之說。已悟佛性即是菩提。無",
    "X25n0504_002:0799a05": "法可證。本無可得。而無所得者。乃為真得。故直陳",
    "X25n0504_002:0799a06": "所見。而世尊印可之。更發明之。見得說法無我證",
    "X25n0504_002:0799a07": "法亦無我也。菩提處。即所證處。但妄盡覺滿名曰",
    "X25n0504_002:0799a08": "菩提。自修因以至證果。中閒無有一法可得。如著",
    "X25n0504_002:0799a09": "一得字。便見佛是佛。菩提是菩提。無住相中。何從",
    "X25n0504_002:0799a10": "多此一層法障耶。賸閒曰。無有少法可得。不惟",
    "X25n0504_002:0799a11": "空有二法不可得。并中道法亦不可得也。陸騰",
    "X25n0504_002:0799a12": "曰。前言無法可得。未顯即是菩提。此言無少法可",
    "X25n0504_002:0799a13": "得。即是無上菩提。說更直捷。○四依解。無少法是",
    "X25n0504_002:0799a14": "無上心。是真如體。下平等二段。平是正等心。是真",
    "X25n0504_002:0799a15": "如相。以無我修善法明正覺心。是真如用。合之是",
    "X25n0504_002:0799a16": "體相用三大。又合之是無上正等正覺也。",
    "X25n0504_002:0799a17": "○淨心行善分第二十三",
    "X25n0504_002:0799a18": "不著一法於心。而行此善法也。○此言無行善",
    "X25n0504_002:0799a19": "之我。掃盡從前萬行莊嚴相。釋旨。上言菩提",
    "X25n0504_002:0799a20": "無法可得。豈一切斷滅者耶。菩提非以一切斷",
    "X25n0504_002:0799a21": "滅而無可得。正以一切周徧而無可得。是法平",
    "X25n0504_002:0799a22": "等三句。是明菩提無我。與諸法如義相應。是就",
    "X25n0504_002:0799a23": "諸法如之如上說。離相修一切善法。明得菩提",
    "X25n0504_002:0799a24": "無我。歸於無法可得。與所得菩提無實無虗相",
    "X25n0504_002:0799b01": "應。是就如來得菩提之如上說。即非善法。應前",
    "X25n0504_002:0799b02": "即非一切法三句。如來之得而無得。闡發無餘",
    "X25n0504_002:0799b03": "蘊矣。○此分是足上二十三分意也。佛答有三",
    "X25n0504_002:0799b04": "上言無法可得為正覺。此言平等為正覺。修善",
    "X25n0504_002:0799b05": "法成正覺。總是接引眾生之意。",
    "X25n0504_002:0799b06": "復次須菩提。是法平等。無有高下。是名阿耨多羅三",
    "X25n0504_002:0799b07": "藐三菩提(此以平等為菩提)。",
    "X25n0504_002:0799b08": "佛於阿耨菩提。云何無有少法可得。以是法依性",
    "X25n0504_002:0799b09": "而修。性平等。法亦平等。平等則無高下。故無得與",
    "X25n0504_002:0799b10": "不得。蓋聖凡同此佛性。在聖不增。在凡不減。平等",
    "X25n0504_002:0799b11": "無有高下。是以名為無上正等正覺耳。如來以證",
    "X25n0504_002:0799b12": "此平等為菩提。此外安有少法可得耶。釋義。是",
    "X25n0504_002:0799b13": "法。即指菩提覺體。無法之法。乃真法也。平等。謂凡",
    "X25n0504_002:0799b14": "有知者必同體也。無有高下者。非聖具而凡虧也。",
    "X25n0504_002:0799b15": "如如曰。前云一切法皆是佛法。覺法界中猶多",
    "X25n0504_002:0799b16": "一佛字。此云平等無有高下。并佛之名俱不立。有",
    "X25n0504_002:0799b17": "則無所不有。是謂無等等菩提。",
    "X25n0504_002:0799b18": "以無我無人無眾生無壽者。修一切善法。即得阿耨",
    "X25n0504_002:0799b19": "多羅三藐三菩提(以此修善法為菩提)。",
    "X25n0504_002:0799b20": "雖曰平等。非可不修而得。但不可以著相之修。反",
    "X25n0504_002:0799b21": "增其障。無四相。真是平等。以清淨平等不著相心。",
    "X25n0504_002:0799b22": "入在萬行門中。順性修為。隨緣成辦。事理無礙。一",
    "X25n0504_002:0799b23": "毫法相不留。一切善法滿足。所謂無實無虗者是",
    "X25n0504_002:0799b24": "也。即是為得無上正等正覺。而有少法乎哉。如",
    "X25n0504_002:0799c01": "如曰。既識菩提。可知修證。無我人等者。即無所得",
    "X25n0504_002:0799c02": "也。承無有少法來。善現以無所得證果。此則以無",
    "X25n0504_002:0799c03": "所得起修。前云一切法。義雖廣大。而未正其宗。乃",
    "X25n0504_002:0799c04": "特標一善字。以別於魔外。種種善法。皆以所種之",
    "X25n0504_002:0799c05": "善根而生。非求善於法也。承平等無有高下來。無",
    "X25n0504_002:0799c06": "我。則不滯於有。修法。則不滯於無。故得阿耨菩提。",
    "X25n0504_002:0799c07": "是又以無所得為得也。",
    "X25n0504_002:0799c08": "須菩提。所言善法者。如來說即非善法。是名善法。",
    "X25n0504_002:0799c09": "又恐人疑既無少法可得。云何復修善法。既有善",
    "X25n0504_002:0799c10": "法。即是少法。法獨稱善即非平等。故復釋之曰善",
    "X25n0504_002:0799c11": "法即非善法。以善是對惡之名。法亦假立之義。修",
    "X25n0504_002:0799c12": "證之後。即當舍去。不容執著。然則善原無善。法原",
    "X25n0504_002:0799c13": "非法。而得亦無得之得也。○翁應春曰。既云無法",
    "X25n0504_002:0799c14": "可得。則無法矣。恐人落無。故云平等。不妨修一切",
    "X25n0504_002:0799c15": "善法。既云修一切善法。則有法矣。恐人執有。故又",
    "X25n0504_002:0799c16": "言即非善法。步步回顧無相法。不失無實無虗之",
    "X25n0504_002:0799c17": "旨。總是欲人依法悟性。又要離法見真耳。下文又",
    "X25n0504_002:0799c18": "以福智結之。",
    "X25n0504_002:0800a01": "△圭峯曰。初以無法為正覺。次以平等為正覺。三",
    "X25n0504_002:0800a02": "以正助修正覺。大圓曰。雖無少法。不可以無法",
    "X25n0504_002:0800a03": "而入於斷滅。雖平等。不可以平等而據為真常。一",
    "X25n0504_002:0800a04": "法不了。一行不行。不得名為智滿之佛。修一切善",
    "X25n0504_002:0800a05": "法。是指出手下工夫。當以無四相為了因。為正道。",
    "X25n0504_002:0800a06": "以修六度為緣因。為助道。以無相為修。正見其無",
    "X25n0504_002:0800a07": "得。正見其平等也。長水云。所言修者。但是斷除",
    "X25n0504_002:0800a08": "我法。顯自真理。亦無一法可得也。如如曰。凡事",
    "X25n0504_002:0800a09": "理最當之處。學人有著。即復成病。此經每於如是",
    "X25n0504_002:0800a10": "如是之下即進一解。初(四分)印其第一希有之言。隨示",
    "X25n0504_002:0800a11": "以第一非第一。再(七分)印其無法得菩提之言。隨示以",
    "X25n0504_002:0800a12": "佛得菩提。三(二十二分)印其得為無得之言。隨示以無得為",
    "X25n0504_002:0800a13": "得。即夫子是道非藏之意。故貴於懸崖撒手也。",
    "X25n0504_002:0800a14": "博洽錄。前第三。第十二。十三。及此分。凡四處皆說",
    "X25n0504_002:0800a15": "得菩提。如何區別。蓋第三疑釋迦得果。第十二疑",
    "X25n0504_002:0800a16": "善慧成菩提因。十三疑無法無佛。此疑有修有證",
    "X25n0504_002:0800a17": "也。四義條然。無可相混。",
    "X25n0504_002:0800a18": "○福智無比分第二十四",
    "X25n0504_002:0800a19": "福即福德。智即智慧。福與智合。等如虗空。無可",
    "X25n0504_002:0800a20": "比方者也。○此因上言修善法。恐人疑於般若",
    "X25n0504_002:0800a21": "外別有善法可修。不知六度歸到離相。度生即",
    "X25n0504_002:0800a22": "非度生。嚴土即非嚴土。福德無福德。相好非相",
    "X25n0504_002:0800a23": "好。說法本無說。一切法皆佛法。而總歸於無我。",
    "X25n0504_002:0800a24": "可見差別智不在根本智外。圓滿法身不在清",
    "X25n0504_002:0800b01": "淨法身外。所謂一切佛法皆從此經出。不是虗",
    "X25n0504_002:0800b02": "語。所以點出般若經名。又將功德較量。善法不",
    "X25n0504_002:0800b03": "從般若出。亦是有漏功德。此經之外。別無善法",
    "X25n0504_002:0800b04": "可修也。",
    "X25n0504_002:0800b05": "須菩提。若三千大千世界中。所有諸須彌山王。如是",
    "X25n0504_002:0800b06": "等七寶聚。有人持用布施。",
    "X25n0504_002:0800b07": "前以恒河沙喻。言其多。此以須彌山喻。言其大。七",
    "X25n0504_002:0800b08": "寶所聚之多。有如此山之高大也。",
    "X25n0504_002:0800b09": "若人以此般若波羅蜜經。乃至四句偈等。受持讀誦。",
    "X25n0504_002:0800b10": "為他人說。於前福德。百分不及一。百千萬億分。乃至",
    "X25n0504_002:0800b11": "算數譬喻所不能及。",
    "X25n0504_002:0800b12": "大圓曰。上半部。說不住於相。單說箇清淨法身。是",
    "X25n0504_002:0800b13": "根本智歷舉功德較量。十三分遂說出經名。(十四分)空生",
    "X25n0504_002:0800b14": "深解。遂說離相發心。行六波羅蜜。利益眾生。下半",
    "X25n0504_002:0800b15": "部。說行六度。度眾生。嚴佛土。得菩提。一切法皆佛",
    "X25n0504_002:0800b16": "法。功德如此圓滿。不曾點出經名。恐人疑此經於",
    "X25n0504_002:0800b17": "般若外別有修證功夫。不知一切諸佛法。畢竟消",
    "X25n0504_002:0800b18": "歸無我。不出通達無我法之智眼。不曾於般若上",
    "X25n0504_002:0800b19": "加得毫釐。可見般若智慧。根本差別。盡在裏許。法",
    "X25n0504_002:0800b20": "身解脫。全得渠力。所以又將功德較量。點出般若",
    "X25n0504_002:0800b21": "經名。以見徹始徹終。更無二理。即因即果。更無二",
    "X25n0504_002:0800b22": "時。無上菩提。總不出此般若經名。此外別無善法。",
    "X25n0504_002:0800b23": "李次公曰。此經遇緊關節處。便較量福勝。讚歎",
    "X25n0504_002:0800b24": "流通。所以經末無流通。長水云。經詮真理。因之",
    "X25n0504_002:0800c01": "悟解起行。方得菩提。若無教門。安知所入。是故勝",
    "X25n0504_002:0800c02": "捨無量珍寶。",
    "X25n0504_002:0800c03": "△大圓曰。如許財施。不及受持演說者。以文字般",
    "X25n0504_002:0800c04": "若雖是無記之法。而離言說相。無少法之清淨法",
    "X25n0504_002:0800c05": "身。無高下之平等法身。俱以此為了因。了見自性",
    "X25n0504_002:0800c06": "法身本具之空理。能生報化。又為生因。修行六度。",
    "X25n0504_002:0800c07": "不住於相。又為正因。具此三因。故布施之福。不及",
    "X25n0504_002:0800c08": "持經之勝。又何疑於無記之非因耶。依解起行而",
    "X25n0504_002:0800c09": "得菩提。即是因也。發心菩薩。舍此般若經外。何以",
    "X25n0504_002:0800c10": "上成佛果。下度眾生乎。○芥蔬云。般若是生死海",
    "X25n0504_002:0800c11": "之智檝。煩惱病之良醫。破邪山之大風。敵魔君之",
    "X25n0504_002:0800c12": "猛將。照幽途之赫日。警昏識之迅雷。抉愚盲之金",
    "X25n0504_002:0800c13": "篦。沃渴愛之甘露。截疑網之之慧劒。給孤乏之寶",
    "X25n0504_002:0800c14": "珠。若般若不明萬。行虗設。○自佛可以具足色身",
    "X25n0504_002:0800c15": "句至此。以無得而得。顯無相之殊勝也。",
    "X25n0504_002:0800c16": "○化無所化分第二十五",
    "X25n0504_002:0800c17": "既是是法平等。孰為眾生。孰為度眾生。止隨其",
    "X25n0504_002:0800c18": "本性而導之。故化無所化。此言無度生之我。掃",
    "X25n0504_002:0801a01": "盡從前度生相。○大圓曰。上文說菩提得而無",
    "X25n0504_002:0801a02": "得。修善法而無我已了。結無法得菩提之案。至",
    "X25n0504_002:0801a03": "於度眾生實無滅度。前文屢言之。只在菩薩身",
    "X25n0504_002:0801a04": "上說得。未曾在如來身上說。未能自度。先欲度",
    "X25n0504_002:0801a05": "人者。菩薩發心。願隨信發。是因地中事。故第三",
    "X25n0504_002:0801a06": "分說度而無度。在未說行六波羅蜜之前。自覺",
    "X25n0504_002:0801a07": "已圓。復圓他覺者。如來極果。行隨智滿。是果位",
    "X25n0504_002:0801a08": "上事。故此分說度而無度。在菩提得而無得之",
    "X25n0504_002:0801a09": "後。恐人疑如來度生。有護念付囑種種諸法。不",
    "X25n0504_002:0801a10": "知如來無我。則法本無法。凡夫非凡夫。則度而",
    "X25n0504_002:0801a11": "無度了。結實無滅度之案。以佛為菩薩作榜樣",
    "X25n0504_002:0801a12": "也。○自十七分至此總名忘法證如。",
    "X25n0504_002:0801a13": "須菩提於意云何。汝等勿謂如來作是念。我當度眾",
    "X25n0504_002:0801a14": "生。須菩提。莫作是念。",
    "X25n0504_002:0801a15": "上文言以無我修善法。則菩提得而無得。固矣。至",
    "X25n0504_002:0801a16": "於度生。如來現無邊身。說無量法。實實見之行事。",
    "X25n0504_002:0801a17": "一一圓滿。又非菩薩所及。豈可云無滅度乎。不知",
    "X25n0504_002:0801a18": "是法平等。則是眾生本來寂滅。如來不過因其為",
    "X25n0504_002:0801a19": "眾生。而設法以度之。如來不作度生念。所以能度",
    "X25n0504_002:0801a20": "生也。故呼須菩提。汝等皆學般若菩薩。莫作是念。",
    "X25n0504_002:0801a21": "何以故。實無有眾生如來度者。若有眾生如來度者。",
    "X25n0504_002:0801a22": "如來即有我人眾生壽者。",
    "X25n0504_002:0801a23": "般若真性。人人具足。雖如來以法度之。然度其所",
    "X25n0504_002:0801a24": "自有非益其所本無。化歸無化。實無有眾生是如",
    "X25n0504_002:0801b01": "來度者。若見為有。是如來見得我能度化。即為有",
    "X25n0504_002:0801b02": "我。人因我度。即為有人度人離塵。登我法界。即有",
    "X25n0504_002:0801b03": "眾生。度人生死。不入輪迴。即有壽者。一念不忘。四",
    "X25n0504_002:0801b04": "相畢具。所謂平等真法界。佛不度眾生者謂何。而",
    "X25n0504_002:0801b05": "如來豈有此耶。",
    "X25n0504_002:0801b06": "須菩提。如來說有我者。即非有我。而凡夫之人以為",
    "X25n0504_002:0801b07": "有我。",
    "X25n0504_002:0801b08": "如來既無人我等相。何說法時有時稱我。須知其",
    "X25n0504_002:0801b09": "假名稱我。對所度之眾生而言。蓋如來純以法身",
    "X25n0504_002:0801b10": "為我。而無實我之體。權順世情說我。而無執我之",
    "X25n0504_002:0801b11": "情。所說有我。即非有我。但凡夫顛倒妄取。執之以",
    "X25n0504_002:0801b12": "為如來現三十二相。成菩提。轉法輪。度眾生。佛自",
    "X25n0504_002:0801b13": "有獨尊之我。而如來實本無是事也。",
    "X25n0504_002:0801b14": "須菩提。凡夫者。如來說即非凡夫。是名凡夫。",
    "X25n0504_002:0801b15": "大圓曰。不獨如來能度之我非我。即此取相凡夫。",
    "X25n0504_002:0801b16": "如來以法眼看來。全體是佛。特以彼未發明。暫現",
    "X25n0504_002:0801b17": "凡夫之相。假名凡夫耳。求凡夫我相尚不可得。如",
    "X25n0504_002:0801b18": "來豈有我耶。如來無我。誰度眾生。凡夫即非凡夫。",
    "X25n0504_002:0801b19": "有何眾生可度。然則菩提無少法。度眾生亦無少",
    "X25n0504_002:0801b20": "法。菩提平等。度眾生亦平等。菩提無我人。度眾生",
    "X25n0504_002:0801b21": "亦無我人。發菩提心度眾生者。可存一我相乎。",
    "X25n0504_002:0801b22": "△長水云。即根本智。證平等理。無有分別。有我即",
    "X25n0504_002:0801b23": "非有我也。所謂無分別者。不但能度之我不可得。",
    "X25n0504_002:0801b24": "即所度之人。亦不可得。故曰即非凡夫。以凡夫自",
    "X25n0504_002:0801c01": "性。各有如來。迷即凡夫。悟即是佛。雖凡夫亦且無",
    "X25n0504_002:0801c02": "我。如來何處有我耶。圓旨云。諸菩薩度生心切。",
    "X25n0504_002:0801c03": "不忘聖見早涉凡情。故如來囑其無生可度。我自",
    "X25n0504_002:0801c04": "何來。若在如來。不特度生無生。抑且說我無我。說",
    "X25n0504_002:0801c05": "凡夫無凡夫。○宗通曰。前後四處皆說度而無度。",
    "X25n0504_002:0801c06": "差別云何。曰。初言離我度生。十一疑能度是我。十",
    "X25n0504_002:0801c07": "四疑無我誰度。此疑平等法界。不合度生。四義判",
    "X25n0504_002:0801c08": "然。發明無度者。詳且盡矣。",
    "X25n0504_002:0801c09": "○法身非相分第二十六",
    "X25n0504_002:0801c10": "清淨法身。非屬相貌。○此分是又言不可以相",
    "X25n0504_002:0801c11": "見如來。掃盡從前法相。○此分以上。是教菩薩。",
    "X25n0504_002:0801c12": "通達無我法。然欲通達無我法。須先揀破有我",
    "X25n0504_002:0801c13": "見。通達無我法。要合得渾成。合得渾成。方能破",
    "X25n0504_002:0801c14": "一切相。所以將即非是名三句一時說。以後俱",
    "X25n0504_002:0801c15": "教人揀破有。我見要分得清楚。分得清楚。方能",
    "X25n0504_002:0801c16": "破一切見。二十六分相見如來。是有見名為邪",
    "X25n0504_002:0801c17": "道。二十七分相不具足。是無見名為斷滅。後說",
    "X25n0504_002:0801c18": "箇如來無所從來。亦無所去。故名如來。則有無",
    "X25n0504_002:0802a01": "之見破盡矣。又恐人從來去之應身。與無來無",
    "X25n0504_002:0802a02": "去之法身。生出一異見來。又以微塵。世界。一合",
    "X25n0504_002:0802a03": "相。喻明。說箇非塵名塵。非界名界。非一合名一",
    "X25n0504_002:0802a04": "合。則一異之見又破盡矣。一切諸見破盡。則我",
    "X25n0504_002:0802a05": "見消亡。自然無人。無眾生。無壽者。知見無見。方",
    "X25n0504_002:0802a06": "是如來之正見。敕令發心人如是知見信解。然",
    "X25n0504_002:0802a07": "後四相不生。三句齊說。法相。非法相。名法相。真",
    "X25n0504_002:0802a08": "能通達無我法矣。對全經說。則二十五分以前。",
    "X25n0504_002:0802a09": "是破相密說般若。二十六分以後。是破見顯說",
    "X25n0504_002:0802a10": "般若。對下半部經說。則二十五分以前。是為深",
    "X25n0504_002:0802a11": "解人說。將即非是名一連說出。無我法一一圓",
    "X25n0504_002:0802a12": "成。是始覺合本覺邊事。所謂入理深談。二十六",
    "X25n0504_002:0802a13": "分以後。是又兼為初心人說。將即非是名劈開",
    "X25n0504_002:0802a14": "說。有我見一一破盡。是由不覺而有始覺邊事。",
    "X25n0504_002:0802a15": "所謂門庭施設。護念付囑。至矣盡矣。",
    "X25n0504_002:0802a16": "須菩提。於意云何。可以三十二相觀如來不。",
    "X25n0504_002:0802a17": "前言諸相具足。即非具足。是名具足。則相好原不",
    "X25n0504_002:0802a18": "離法身。觀佛者見法身之相好。似可以悟無相之",
    "X25n0504_002:0802a19": "法身矣。觀與見不同。見是以相為佛。觀是相比而",
    "X25n0504_002:0802a20": "觀。謂可於應身相中。觀如來之法身否。",
    "X25n0504_002:0802a21": "○須菩提言。如是如是。以三十二相觀如來。",
    "X25n0504_002:0802a22": "不可以相見如來。空生屢答甚悉。今何反以如是",
    "X25n0504_002:0802a23": "為答。蓋觀不同於見。見是以相為佛也。以相觀佛。",
    "X25n0504_002:0802a24": "則以相雖非佛。而相好原從無相中現出。因此有",
    "X25n0504_002:0802b01": "相以觀無相之妙。亦未嘗不可。況須菩提從前止",
    "X25n0504_002:0802b02": "知即非之清淨法身。至此已知即非是名合一之",
    "X25n0504_002:0802b03": "圓滿法身。則此答在須菩提不為錯。正見他進步",
    "X25n0504_002:0802b04": "處。但非佛發問之意。若令初發心人聞之。未免誤",
    "X25n0504_002:0802b05": "入邪道。故佛即以轉輪之難。欄頭截之。",
    "X25n0504_002:0802b06": "○佛言須菩提。若以三十二相觀如來者。轉輪聖王。",
    "X25n0504_002:0802b07": "即是如來。",
    "X25n0504_002:0802b08": "盛釋。若於應身取著。即不達法體。世尊恐執相之",
    "X25n0504_002:0802b09": "見。尚有細惑未除。故以轉輪王難之。謂色相雖同。",
    "X25n0504_002:0802b10": "相之所依實異。當以本測末。不可以末測本也。轉",
    "X25n0504_002:0802b11": "輪王。即四天王。如輪之轉。管四天下察人間善惡",
    "X25n0504_002:0802b12": "者。以業報福德。亦具三十二相。豈其即是如來乎。",
    "X25n0504_002:0802b13": "○此直示無我法身。為一經究竟。",
    "X25n0504_002:0802b14": "○須菩提白佛言世尊。如我解佛所說義。不應以三",
    "X25n0504_002:0802b15": "十二相觀如來。",
    "X25n0504_002:0802b16": "尊者即時領悟。知輪王不可以為如來。則知如來",
    "X25n0504_002:0802b17": "不可以相好比知。遂以不應相觀結證。世尊因說",
    "X25n0504_002:0802b18": "偈終之。集解。須菩提原無妄見。一轉即靈。隨以",
    "X25n0504_002:0802b19": "不應為答者。因轉輪王之難。乃佛轉詰之以外相",
    "X25n0504_002:0802b20": "也。如是則已確見法身無我。不可於相中求佛矣。",
    "X25n0504_002:0802b21": "○經中言不可相見者凡四。(第一疑第七第十七及此)初明對",
    "X25n0504_002:0802b22": "果疑因。次明感果離相。又次說以真現假。此明約",
    "X25n0504_002:0802b23": "假求真。意義各別。",
    "X25n0504_002:0802b24": "爾時世尊而說偈言。若以色見我。以聲音求我。是人",
    "X25n0504_002:0802c01": "行邪道。不能見如來。",
    "X25n0504_002:0802c02": "若有三十二相觀如來之念。則此外尋聲墮色者。",
    "X25n0504_002:0802c03": "正復不少。世尊因空生此答。深契無相之理。遂說",
    "X25n0504_002:0802c04": "偈以證之。色即勝妙報身。如來身相也。音即名言",
    "X25n0504_002:0802c05": "文句。如來說法相也。我者。真常淨我。指法身言。法",
    "X25n0504_002:0802c06": "身無我。色見聲求皆倒見。故曰邪道。是則著有之",
    "X25n0504_002:0802c07": "見。不可以破乎。曹溪云。此我字。雖指法身。即可",
    "X25n0504_002:0802c08": "見眾生身中。各有自性清淨真常無相之體。若向",
    "X25n0504_002:0802c09": "相中求佛。法中求法。即心有生滅。不悟如來矣。",
    "X25n0504_002:0802c10": "芥疏云。學佛正見。當求諸心。外此求佛。即是邪心。",
    "X25n0504_002:0802c11": "如來者。即諸法如義。真常清淨之體。句含萬法。如",
    "X25n0504_002:0802c12": "如不動者。見。乃眾生自見。非見西方佛也。與上文",
    "X25n0504_002:0802c13": "見諸相非相。即見如來同義。六祖曰。我。即自性",
    "X25n0504_002:0802c14": "之我。乃無為無相。淨慧之體。自性之佛。廣伸曰。",
    "X25n0504_002:0802c15": "經言四句偈。的以此四句為主。餘皆旁說。蓮師",
    "X25n0504_002:0802c16": "云。此四句。是經中一大關紐。前之無我相四句。於",
    "X25n0504_002:0802c17": "此結穴。後之有為法四句。於此關照。",
    "X25n0504_002:0802c18": "△如如曰。凡夫非凡夫者。為其能依法修行。終見",
    "X25n0504_002:0803a01": "如來也。修行之法。先在習觀門。欲見如來。即以如",
    "X25n0504_002:0803a02": "來作觀可矣。觀者。定心運想之謂。凡夫顛倒輪迴。",
    "X25n0504_002:0803a03": "非觀不空。但或見性不真。雖觀因緣。觀事理。觀妄",
    "X25n0504_002:0803a04": "識。益增種種心。故直示以觀如來。不令作他觀。空",
    "X25n0504_002:0803a05": "生兩因佛說。各表觀義。非是以後解翻前解。其可",
    "X25n0504_002:0803a06": "觀不可觀之言。實禪觀不易之法也。上文三十二",
    "X25n0504_002:0803a07": "相見如來。是就如來現身說。此就學人作觀說。語",
    "X25n0504_002:0803a08": "同意異。履昌云。前此不可以身相得見如來。及",
    "X25n0504_002:0803a09": "見諸相非相即見如來等義。歸結此四句偈中。而",
    "X25n0504_002:0803a10": "以行邪道不見如來。發明正等正覺。",
    "X25n0504_002:0803a11": "標旨。大圓曰。色見聲求章。是結十四分以前所",
    "X25n0504_002:0803a12": "說離相見佛之義。不說斷滅二節。是結十四分以",
    "X25n0504_002:0803a13": "後所說忍辱布施功德無量之義。塵界一異。是結",
    "X25n0504_002:0803a14": "十七分後所說一切法無我之義。如來知見無見",
    "X25n0504_002:0803a15": "不生法相。通結一部經中所說無我人四相之義。",
    "X25n0504_002:0803a16": "○無斷無滅分第二十七",
    "X25n0504_002:0803a17": "法固不可泥。然亦不可斷滅。○此言無斷無滅。",
    "X25n0504_002:0803a18": "掃盡從前非法相。覺非曰。著諸相。即屬邪見。",
    "X25n0504_002:0803a19": "滅諸相。又屬斷見。拈出無斷無滅。連中間無實",
    "X25n0504_002:0803a20": "無虗。即非是名之旨。一時臚列目前。圭峯曰。",
    "X25n0504_002:0803a21": "由前相比法身是失。色見聲求是邪。則佛果無",
    "X25n0504_002:0803a22": "相。恐人疑修福德之因。但成色相之果。不得菩",
    "X25n0504_002:0803a23": "提。修菩提因。則得菩提。又失却福德。則佛果與",
    "X25n0504_002:0803a24": "福德。兩不相關矣。故又以斷滅破之。此先言不",
    "X25n0504_002:0803b01": "宜斷相以修菩提。下言得菩提亦不失福德。以",
    "X25n0504_002:0803b02": "斷此疑。全經破著相邊多。獨此破滅相。乃全經",
    "X25n0504_002:0803b03": "關捩。",
    "X25n0504_002:0803b04": "須菩提。汝若作是念如來不以具足相故。得阿耨多",
    "X25n0504_002:0803b05": "羅三藐三菩提(反其詞)。須菩提。莫作是念如來不以具足相",
    "X25n0504_002:0803b06": "故。得阿耨多羅三藐三菩提(正其詞)(此段貼如來說)。",
    "X25n0504_002:0803b07": "前以離相無我。顯般若空相。不墮常見。今以即相",
    "X25n0504_002:0803b08": "修因。顯般若實相。不墮斷見。天親論。雖不依福",
    "X25n0504_002:0803b09": "德得真菩提。而不失福德及果報。以能成就智慧",
    "X25n0504_002:0803b10": "莊嚴功德莊嚴故。長水疏之曰。福德是因。即五度。",
    "X25n0504_002:0803b11": "果報是果。即三十二相。相非不佛。故言不失。既不",
    "X25n0504_002:0803b12": "失果。即不失因。以能成就下。明不失之由。智慧即",
    "X25n0504_002:0803b13": "真身。福德即應身。履昌曰。上言不以具足相觀",
    "X25n0504_002:0803b14": "如來。真實理地不染一塵也。此言以足具得菩提。",
    "X25n0504_002:0803b15": "萬行門頭不捨一法也。",
    "X25n0504_002:0803b16": "須菩提。汝若作是念。發阿耨多羅三藐三菩提心者。",
    "X25n0504_002:0803b17": "說諸法斷滅(反其詞)。莫作是念。何以故。發阿耨多羅三藐三",
    "X25n0504_002:0803b18": "菩提心者。於法不說斷滅相(此段貼發心人說)。",
    "X25n0504_002:0803b19": "此正明所以不可作是念也。諸法斷滅。謂一切法。",
    "X25n0504_002:0803b20": "皆斷滅之而不用也。於法不說斷滅相。謂修行人",
    "X25n0504_002:0803b21": "必依般若之法而通達之。以為修行之具也。斷滅",
    "X25n0504_002:0803b22": "則無相矣。而亦謂之相者。以其執著也。凡執著皆",
    "X25n0504_002:0803b23": "謂之相。執有固是相。執無亦是相。此分佛恐人著",
    "X25n0504_002:0803b24": "空。又為之遣空。必空與不空雙泯。而後為般若真",
    "X25n0504_002:0803c01": "空也。大圓曰。佛止教人離相。不教人毀相。只怕",
    "X25n0504_002:0803c02": "人著相。非教人滅相。若福德不修。相好不具。又何",
    "X25n0504_002:0803c03": "以得菩提哉。○正義云。此一分。是金經中鐵門限。",
    "X25n0504_002:0803c04": "蓋前後俱以無相。無得。無說。無法為宗。非此一分",
    "X25n0504_002:0803c05": "定執空矣。晁太傅曰。諸佛說空法。為滯於有故。",
    "X25n0504_002:0803c06": "若復著於空。捨鷹還逐兔。",
    "X25n0504_002:0803c07": "△此分凡二段。前段是賓。後段是主。如來常言法",
    "X25n0504_002:0803c08": "無可說。恐凡夫認不觀三十二相為斷滅。故呼須",
    "X25n0504_002:0803c09": "菩提以示之。盛釋。上既云如來不可以相觀。然",
    "X25n0504_002:0803c10": "不可作念謂不依福果。得大菩提。是失福德。非菩",
    "X25n0504_002:0803c11": "提因。失果報。非菩提果矣。何異二乘偏空之見耶。",
    "X25n0504_002:0803c12": "故反覆戒之。一曰若作是念。再曰莫作是念。言毀",
    "X25n0504_002:0803c13": "相之不可也。三曰若作是念。四曰莫作是念。言毀",
    "X25n0504_002:0803c14": "相之所以不可也。總見真如法性。不落斷常二見。",
    "X25n0504_002:0803c15": "作有相觀。是執有。為常見。作無相觀。是執無。為斷",
    "X25n0504_002:0803c16": "見。此分專破斷見。秦大音曰。得此一段。便總攝",
    "X25n0504_002:0803c17": "空假結歸中道。不但無實無虗之兩言。於此暢發",
    "X25n0504_002:0803c18": "旨趣。亦且即非是名之義句。於此洗發精神。孟",
    "X25n0504_002:0804a01": "川集注。斷者斷絕。對常而言。滅者寂滅。對生而言。",
    "X25n0504_002:0804a02": "一著於常便是斷。一住於生便是滅。如來先不著",
    "X25n0504_002:0804a03": "常。如何著斷。本不有生。如何有滅。一反一正。曲折",
    "X25n0504_002:0804a04": "敷宣。引進大地眾生。盡得菩提妙相。盡成具足法",
    "X25n0504_002:0804a05": "身。住無所住。降無所降。斯為了義。",
    "X25n0504_002:0804a06": "○不受不貪分第二十八",
    "X25n0504_002:0804a07": "一塵不染。何貪何受。○此言無貪受之我掃盡",
    "X25n0504_002:0804a08": "從前福德相。○上言不宜斷相以修菩提。此言",
    "X25n0504_002:0804a09": "得菩提亦不失福德。蓋以知法無我。不受福德。",
    "X25n0504_002:0804a10": "故所得福德愈勝。所云不受。但心不貪著。非謂",
    "X25n0504_002:0804a11": "斷滅福德而不修也。此正申明上章不說斷滅",
    "X25n0504_002:0804a12": "之義。宗泐曰。菩薩修無我法。故福德雖勝。無",
    "X25n0504_002:0804a13": "受心貪心也。宋徵輿曰。有我則有受。有受故",
    "X25n0504_002:0804a14": "有貪。無我則無受。受者既無。貪何由生。欲除貪",
    "X25n0504_002:0804a15": "受。以法無我為本。經假布施一節明之。",
    "X25n0504_002:0804a16": "須菩提。若菩薩以滿恒河沙等世界七寶。持用布施。",
    "X25n0504_002:0804a17": "若復有人。知一切法無我得成於忍。此菩薩。勝前菩",
    "X25n0504_002:0804a18": "薩所得功德。",
    "X25n0504_002:0804a19": "覺非曰。自十七分後。俱言諸法無我。總收拾到得",
    "X25n0504_002:0804a20": "成於忍。忍者萬法繁喧。寂然不動。有耐久大力。忍",
    "X25n0504_002:0804a21": "無其忍意。寶施乃有漏之因。法忍為無漏之果。",
    "X25n0504_002:0804a22": "大圓曰。得忍是果。修福是因。無我者人無我。法無",
    "X25n0504_002:0804a23": "我也。得此二空之智。名之為忍。大般若有安受忍。",
    "X25n0504_002:0804a24": "觀察忍。修此二忍。便得成無生法忍。知是觀察。成",
    "X25n0504_002:0804b01": "是安受。宗注。前云通達無我法。此復推其成功",
    "X25n0504_002:0804b02": "於忍。作聖全功。只此一句。頓漸之階。隨人自得。",
    "X25n0504_002:0804b03": "集解。福歸己。德及人。德是因。福是果。圭峯云。初",
    "X25n0504_002:0804b04": "明菩薩以得忍故不失。",
    "X25n0504_002:0804b05": "何以故。須菩提。以諸菩薩不受福德故。",
    "X25n0504_002:0804b06": "此正明功德之所以勝也。即有法施功德。無有我",
    "X25n0504_002:0804b07": "施之心。誰其受之。惟此不受。福德無有邊際。故勝",
    "X25n0504_002:0804b08": "前菩薩所得功也。覺非曰。不受福德者。以本來",
    "X25n0504_002:0804b09": "無受福德之我也。有我。斯有貪。有貪。因有受。本來",
    "X25n0504_002:0804b10": "我如如不動。貪與受從何處安著。圭峯曰。次明",
    "X25n0504_002:0804b11": "不受故不失。",
    "X25n0504_002:0804b12": "○須菩提白佛言。世尊。云何菩薩不受福德。",
    "X25n0504_002:0804b13": "空生疑有福不受又成斷滅。故問菩薩既不說斷",
    "X25n0504_002:0804b14": "滅福德。云何不受。",
    "X25n0504_002:0804b15": "○須菩提。菩薩所作福德。不應貪著。是故說不受福",
    "X25n0504_002:0804b16": "德。",
    "X25n0504_002:0804b17": "不受。只是心淨。初非斷滅也。不貪著。即無我之義。",
    "X25n0504_002:0804b18": "大圓曰。貪著。則因成有漏。果亦有漏。因果俱失。",
    "X25n0504_002:0804b19": "菩薩修福德。不起貪著心。故名不受。非不修福德",
    "X25n0504_002:0804b20": "之謂也。然則福相。與得果。兩不相礙。正以相成。而",
    "X25n0504_002:0804b21": "謂如來之得菩提。可以斷滅諸法相耶。如如曰。",
    "X25n0504_002:0804b22": "凡夫著我見。即著福德。菩薩忍中。悉空諸相。豈有",
    "X25n0504_002:0804b23": "貪著。故其福德。非不受於身。乃不受於心也。前云",
    "X25n0504_002:0804b24": "通達無我法。真是菩薩。通達即是知。忍則入寂滅",
    "X25n0504_002:0804c01": "大海。非復通達位矣。",
    "X25n0504_002:0804c02": "△盛釋。上云不說斷滅。是不失福德也。此又明不",
    "X25n0504_002:0804c03": "失之故。言菩薩以無我心修福。空人我。又空法我。",
    "X25n0504_002:0804c04": "成其勝忍也。既以無我心修福。是惟不受。故能不",
    "X25n0504_002:0804c05": "失。不受者。不見為福德。并不見為能忍。則因成無",
    "X25n0504_002:0804c06": "漏。果亦無漏矣。不貪著者。全在利益眾生。非為得",
    "X25n0504_002:0804c07": "福而度生也。○此無住降心中第三番較量。獨顯",
    "X25n0504_002:0804c08": "無我之勝。功德甚大。故舉寶施以較之。不生貪著。",
    "X25n0504_002:0804c09": "即無實也。不受而受。即無虗也。○此分忍字。與六",
    "X25n0504_002:0804c10": "分信字。相為表裏。蓋不信。則心無主宰。無所適從。",
    "X25n0504_002:0804c11": "不能入道。不忍。則心有生滅。無所把持。不能成道。",
    "X25n0504_002:0804c12": "故如來說出信字。為入道之門。以忍字。為守道之",
    "X25n0504_002:0804c13": "終也。張有譽曰。上章就如來果位上說。見一切",
    "X25n0504_002:0804c14": "法不當斷滅。此章就菩薩因地上說。見一切法不",
    "X25n0504_002:0804c15": "必斷滅。要在知無我而能忍耳。",
    "X25n0504_002:0804c16": "○威儀寂靜分第二十九",
    "X25n0504_002:0804c17": "威儀者。行住坐臥也。寂靜者。去來不動也。此從",
    "X25n0504_002:0804c18": "威儀中指出寂靜。見性無染著。無生滅。不可認",
    "X25n0504_002:0805a01": "作以威儀為寂靜。○此分是掃去應身不定之",
    "X25n0504_002:0805a02": "迹。指出如來常寂法身以示人。上說箇不入斷",
    "X25n0504_002:0805a03": "滅。恐人便在四威儀中。執著如來應化之迹。是",
    "X25n0504_002:0805a04": "依舊向去來不定。兩時兩處觀應身。而不能就",
    "X25n0504_002:0805a05": "去來不動。無時無處見法身。故借人言發明無",
    "X25n0504_002:0805a06": "來無去之法身。方得了當。",
    "X25n0504_002:0805a07": "須菩提。若有人言如來若來若去若坐若臥。是人不",
    "X25n0504_002:0805a08": "解我所說義。",
    "X25n0504_002:0805a09": "正義云。如來法身遍虗空界。無相無所。凡其應現",
    "X25n0504_002:0805a10": "是隨眾生業緣而來。其實真性自如。未嘗有去來",
    "X25n0504_002:0805a11": "之迹。人見如來應化威儀。得毋謂既非斷滅落空",
    "X25n0504_002:0805a12": "又非色相落有。即是可以觀如來乎。是仍在應身",
    "X25n0504_002:0805a13": "上落想。而不能於法身上洞徹也。故呼須菩提告",
    "X25n0504_002:0805a14": "之。此分三言如來。皆指真性佛言。如如曰。去來",
    "X25n0504_002:0805a15": "坐臥。不宜實看。若者。相似之義。集解。華嚴經云",
    "X25n0504_002:0805a16": "云覺無來處。去亦無所從。清淨妙法身。神力故顯",
    "X25n0504_002:0805a17": "現。六祖云。諸法空寂。是如來清淨坐。無住云",
    "X25n0504_002:0805a18": "身心寂滅。是如來臥處。若以四威儀形容之。不亦",
    "X25n0504_002:0805a19": "謬哉。",
    "X25n0504_002:0805a20": "何以故。如來者無所從來亦無所去。故名如來。",
    "X25n0504_002:0805a21": "其不解者。何故。所謂如來者。不以應化為體。以法",
    "X25n0504_002:0805a22": "性為體。盡法界一如不動。本無來去。譬如水清月",
    "X25n0504_002:0805a23": "現。月本不來。水濁月隱。月亦非去。但水有清濁。非",
    "X25n0504_002:0805a24": "月有升沉。法中亦爾。心淨見佛。非是佛來。心垢不",
    "X25n0504_002:0805b01": "見。亦非佛去。但是人心垢淨。不是佛有去來。圭峯",
    "X25n0504_002:0805b02": "曰。不解我所說義。此斥錯解也。無來無去者。此示",
    "X25n0504_002:0805b03": "正見也。肇曰。解極會如。體無方所。長水疏曰。解",
    "X25n0504_002:0805b04": "極則心絕。心絕則會如。如體本周。故無方所。大",
    "X25n0504_002:0805b05": "圓曰。法身真佛。體絕去來。以不來。故離一切法。以",
    "X25n0504_002:0805b06": "不去。故即一切法。以不來。故不常。以不去。故不斷。",
    "X25n0504_002:0805b07": "以不來。故曰即非。不去。故曰是名。以不來不去。故",
    "X25n0504_002:0805b08": "不住一切。而能遍應一切。此所謂無我法身也。",
    "X25n0504_002:0805b09": "又曰。無所從來則非有。亦無所去則非無。無所來",
    "X25n0504_002:0805b10": "而亦來。無所去而亦去。有無四句。俱已破盡。至是",
    "X25n0504_002:0805b11": "而色見聲求。諸法斷滅之疑。徹底消釋矣。",
    "X25n0504_002:0805b12": "△此分單明如來兩字。如者。真性如如。不變不壞。",
    "X25n0504_002:0805b13": "來者。隨緣感應而來現於此。去來者。應現化身。無",
    "X25n0504_002:0805b14": "去來者。真性法身也。盛釋云。此於化身示現處",
    "X25n0504_002:0805b15": "證取法身。是證無我之極。悉是真如也。李次公",
    "X25n0504_002:0805b16": "曰。初取諸法如義。釋如來。則法法皆如。頭頭是佛。",
    "X25n0504_002:0805b17": "今取無所來去。釋如來。則指本原自性。真如法身",
    "X25n0504_002:0805b18": "佛。雖有體用之分。請真下文。足徵一貫。王匡石",
    "X25n0504_002:0805b19": "曰。此經前半言菩薩事。後半言如來事。至此仍以",
    "X25n0504_002:0805b20": "如來收束。此分則於正報中。即化身以顯法身。後",
    "X25n0504_002:0805b21": "分則於依報中。即塵界以顯法身。而佛果更無餘",
    "X25n0504_002:0805b22": "蘊矣。",
    "X25n0504_002:0805b23": "○一合理相分第三十",
    "X25n0504_002:0805b24": "真性之無去來是理。如來之具足色身是相。無",
    "X25n0504_002:0805c01": "理。則相無所攝。無相。則理無所附。必真空之理。",
    "X25n0504_002:0805c02": "與外具之相。合而為一。則表裏俱融。精粗無二",
    "X25n0504_002:0805c03": "矣。○此分是斷法身化身一異疑也。上言化身",
    "X25n0504_002:0805c04": "有去來。法身常不動。恐人住一異之見。所以將",
    "X25n0504_002:0805c05": "世界影法身。以微塵影化身破之。去來不離於",
    "X25n0504_002:0805c06": "法身。譬如微塵不離於世界。不可謂一。不可謂",
    "X25n0504_002:0805c07": "異。天親論云。彼諸佛如來。於真如法界中。非一",
    "X25n0504_002:0805c08": "處住。亦非異處住也。孰見其有分合之事哉。",
    "X25n0504_002:0805c09": "剩閒曰。上章明法身非應身。故表無去無來。此",
    "X25n0504_002:0805c10": "章即應身明法身。故表一合相。正義。此專為",
    "X25n0504_002:0805c11": "法身化身設喻。而釋其非一非異也。文分五科。",
    "X25n0504_002:0805c12": "自首至甚多。標界塵一異。以顯無實性。自何以",
    "X25n0504_002:0805c13": "故至是名微塵。釋微塵喻應身。無異性。自三千",
    "X25n0504_002:0805c14": "大千世界。至是名世界。釋世界。喻法身無一性。",
    "X25n0504_002:0805c15": "若世界實有以下。正明非世界之所以。言合塵",
    "X25n0504_002:0805c16": "為界。而曾無一合相。言外見上文析界為塵。而",
    "X25n0504_002:0805c17": "亦無分別相之義。塵界一異無實性。已破盡一",
    "X25n0504_002:0805c18": "合相者下。是破一合之見。因上說箇碎字。破合。",
    "X25n0504_002:0806a01": "而碎在其中矣。",
    "X25n0504_002:0806a02": "須菩提若善男子善女人。以三千大千世界碎為微",
    "X25n0504_002:0806a03": "塵。於意云何。是微塵眾。寧為多不(總標界塵一異以顯無實性)。",
    "X25n0504_002:0806a04": "上文言無從來。亦無所去。則應身全是法身。不落",
    "X25n0504_002:0806a05": "有無二見。但恐人隨語生解。向有來有去處。見法",
    "X25n0504_002:0806a06": "身散為應身。便謂如來住於異處。向無來無去處。",
    "X25n0504_002:0806a07": "見應身攝歸法身。便謂如來住於一處。住於異。則",
    "X25n0504_002:0806a08": "見一切法實有一切法。而法不歸如。事相不得消",
    "X25n0504_002:0806a09": "亡。住於一。則實相不能無相。而菩提有法。智照不",
    "X25n0504_002:0806a10": "得泯絕。不知如來法身無來無去。猶合三千大千",
    "X25n0504_002:0806a11": "以成一界。法身現而為應身。有來有去。猶碎三千",
    "X25n0504_002:0806a12": "大千以為微塵也。不知法身。但即法界觀之。如來",
    "X25n0504_002:0806a13": "此問。雖問微塵之多。而意顯界塵之無實性。塵因",
    "X25n0504_002:0806a14": "界碎。則異無實性。界碎為塵。則一無實性。俱已隱",
    "X25n0504_002:0806a15": "躍言外。盛釋云。上言化身有去來。法身不動。法",
    "X25n0504_002:0806a16": "真化假。是非一也。化依法起。是非異也。色身之相",
    "X25n0504_002:0806a17": "可空。猶法界之相可空。故佛以碎界成塵作喻發",
    "X25n0504_002:0806a18": "問。意以界喻法身。塵喻化身。塵界似有實無。亦猶",
    "X25n0504_002:0806a19": "三身總是一身也。甚多以下。皆尊者領會佛意。自",
    "X25n0504_002:0806a20": "徵自釋。正義云。塵身假合。與塵界假合無異。塵",
    "X25n0504_002:0806a21": "界為器世界。塵身為有情世界。此以器世界例有",
    "X25n0504_002:0806a22": "情世界。故從世界微塵。說到一合相。人身一小天",
    "X25n0504_002:0806a23": "地。即此義也。無著云。為破名色身。故言塵界等。",
    "X25n0504_002:0806a24": "名身即受等四蘊。色身即地等四大。故有二種摶",
    "X25n0504_002:0806b01": "取。及差別摶取。此情器雙明也。大雲曰。塵眾為",
    "X25n0504_002:0806b02": "器世界。眾生為有情世界。一合相。即是摶取和合",
    "X25n0504_002:0806b03": "為一故也。言一摶取者。即是名身眾生世界。和合",
    "X25n0504_002:0806b04": "為一也。言差別摶取者。即是器世界聚眾多微塵。",
    "X25n0504_002:0806b05": "和合成一世界也。言非一合相者。以第一義中。情",
    "X25n0504_002:0806b06": "器二界。俱無實故。故心經云。是故空中無色無受",
    "X25n0504_002:0806b07": "想行識等也。是名一合。約俗諦說則有也。言須菩",
    "X25n0504_002:0806b08": "提一合相者等。是明無中妄執有。不了人法二空。",
    "X25n0504_002:0806b09": "迷於事障而起煩惱。故名貪著其事。舊解。微塵",
    "X25n0504_002:0806b10": "在世界中。游氣飄揚。任其起滅。世界在太虗中。山",
    "X25n0504_002:0806b11": "河大地。任其聚散。猶如人身。煩惱塵心。皆逐妄而",
    "X25n0504_002:0806b12": "生。是亦以器界喻情界也。俗人不明此旨。單以人",
    "X25n0504_002:0806b13": "身微細雜念。猶如世界微塵立解。其說偏而不該。",
    "X25n0504_002:0806b14": "失却器世界矣。",
    "X25n0504_002:0806b15": "○須菩提言甚多。世尊。",
    "X25n0504_002:0806b16": "此微塵眾。不可謂非多。然若實認為多。則落在異",
    "X25n0504_002:0806b17": "見一邊矣。故下復釋之。空生說箇甚多。與前所答",
    "X25n0504_002:0806b18": "有淺深之判至此便能自出隻眼矣。",
    "X25n0504_002:0806b19": "何以故。若是微塵眾實有者。佛即不說是微塵眾(先言後塵本無實體)。所",
    "X25n0504_002:0806b20": "以者何。佛說微塵眾即非微塵眾。是名微塵眾(次言塵非實有之故)。",
    "X25n0504_002:0806b21": "尊者領會佛意。自徵自釋。宗泐云。此釋微塵喻應",
    "X25n0504_002:0806b22": "身無異性。若知碎世界作微塵。微塵全是世界。則",
    "X25n0504_002:0806b23": "塵無實性。故曰即非微塵。以離性計而說微塵。故",
    "X25n0504_002:0806b24": "曰是名微塵也。此喻全法起應。應即是法。何異性",
    "X25n0504_002:0806c01": "之有哉。如如曰。微塵者。理之至微至細者也。諸",
    "X25n0504_002:0806c02": "色識。及定中色。皆為色塵。世界碎為微塵。語甚奇",
    "X25n0504_002:0806c03": "特。碎字。最有力。所謂破一切煩惱賊也。眾字。對下",
    "X25n0504_002:0806c04": "一合而言。乃至碎之義。翁云。凡世間事事物物。",
    "X25n0504_002:0806c05": "莫不有理。析之為微塵。各一理也。該之為合相。統",
    "X25n0504_002:0806c06": "一理也。有相。故有人有我。有理。故有是有非。人我",
    "X25n0504_002:0806c07": "之念未忘。是非之心未化。而千態萬狀。出乎其中",
    "X25n0504_002:0806c08": "矣。劉科集注。心量所及。大無不包。細無不入。大",
    "X25n0504_002:0806c09": "中現小。小中現大。所謂世界碎為微塵也。須菩提",
    "X25n0504_002:0806c10": "將世界微塵。納入虗空性中。正是善男子善女人",
    "X25n0504_002:0806c11": "歸根復命處。又云。前在度生上說。自有而無。曰",
    "X25n0504_002:0806c12": "實無。此在析色上說。無中生有。曰非實有。下文又",
    "X25n0504_002:0806c13": "以世界申言之。",
    "X25n0504_002:0806c14": "世尊。如來所說三千大千世界。即非世界。是名世界(三言世界亦無實體)。",
    "X25n0504_002:0806c15": "異見既破。又恐人落在一見一邊。故即說世界亦",
    "X25n0504_002:0806c16": "無實性以破之。宗泐云。此釋世界。喻法身無一",
    "X25n0504_002:0806c17": "性。若知合微塵為世界。世界全是微塵。則世界無",
    "X25n0504_002:0806c18": "實性。故曰即非世界。以離性計而說世界。故曰是",
    "X25n0504_002:0807a01": "名世界也。此喻全應是法。法不離應。何一性之有",
    "X25n0504_002:0807a02": "哉。天親論云。若實有一世界。如來即不說三千",
    "X25n0504_002:0807a03": "界。大雲曰。若實有一世界。冥然是一一和合矣。",
    "X25n0504_002:0807a04": "盛釋云。以器世界論。為差別摶取。既云三千。便",
    "X25n0504_002:0807a05": "非一義。以情世界論。為一摶取。五陰和合。有質無",
    "X25n0504_002:0807a06": "質。總是眾生心識所成。原無實體。故佛取一合相。",
    "X25n0504_002:0807a07": "正告以不可說。",
    "X25n0504_002:0807a08": "何以故。若世界實有者。即是一合相。如來說一合相。",
    "X25n0504_002:0807a09": "即非一合相。是名一合相(四言界非實有之故)。",
    "X25n0504_002:0807a10": "一異之相雖破。恐碎合之見未忘。又即塵界以破",
    "X25n0504_002:0807a11": "和合。釋義。此言界非實有之故。若以世界為實",
    "X25n0504_002:0807a12": "有。凝合塵眾。成一世界之相。即是一合相。然塵界",
    "X25n0504_002:0807a13": "既無實性。安得實有和合。故引如來所說為證。即",
    "X25n0504_002:0807a14": "非一合者。乃空無之一合。非實有之一合也。如",
    "X25n0504_002:0807a15": "如曰。世界實有二句。與上微塵實有二句。語氣不",
    "X25n0504_002:0807a16": "同。上是辨實有之理。此是言執有者之謬。非一合",
    "X25n0504_002:0807a17": "者。情器二界無實故。大圓曰。以俗諦言。則凡有",
    "X25n0504_002:0807a18": "形有相之物。由多而一。由碎而合。則有和合之相",
    "X25n0504_002:0807a19": "可言。如來說一合相。正以第一義言。一真法界。平",
    "X25n0504_002:0807a20": "等圓融。非色相可以摶聚。非心思可以湊拍。微塵",
    "X25n0504_002:0807a21": "無自性。豈能合而成界。世界無自性。豈由塵合而",
    "X25n0504_002:0807a22": "成。法身之與應身。無後無先。非因非果。有時拈一",
    "X25n0504_002:0807a23": "塵而全界宛然。有時現千界而一塵不立。一即一",
    "X25n0504_002:0807a24": "切。一切即一。誰為能合。誰為所合。而成一合相耶。",
    "X25n0504_002:0807b01": "惟其非一合相。所以如來說名一合耳。如來說碎",
    "X25n0504_002:0807b02": "界為塵。空生却說非是合塵為界。正是深解處。寧",
    "X25n0504_002:0807b03": "說碎為微塵。不說合為世界。纔說箇合。便是差別。",
    "X25n0504_002:0807b04": "正義云。王日休以一合相為真性。是從理一邊",
    "X25n0504_002:0807b05": "說。六祖以根塵交合。為一合相。是從形一邊說。理",
    "X25n0504_002:0807b06": "為體。形為用。只各說得一半。竊謂經文以器界喻",
    "X25n0504_002:0807b07": "情界。真性。是器界情界之體。為無形一合相。無相",
    "X25n0504_002:0807b08": "之相。故不可說。器界情界。是真性之用。為有形一",
    "X25n0504_002:0807b09": "合相。有形則有變滅。皆非實有。經中一合相。是指",
    "X25n0504_002:0807b10": "情界合真性言。故上文從喻說來。云即是一合相。",
    "X25n0504_002:0807b11": "但方引起。不必分疏。",
    "X25n0504_002:0807b12": "○須菩提。一合相者。即是不可說。但凡夫之人。貪著",
    "X25n0504_002:0807b13": "其事。",
    "X25n0504_002:0807b14": "盛釋。謂此一合相中。無有一法可取。如界歸於塵。",
    "X25n0504_002:0807b15": "則無界可取。塵歸於識。則無塵可取。蘊離於念。則",
    "X25n0504_002:0807b16": "無心可取。二界無實。五蘊非有。本無可說也。凡夫",
    "X25n0504_002:0807b17": "取著。皆由虗妄分別。不了蘊空。是法執也。取和合",
    "X25n0504_002:0807b18": "相。是我執也。如如云。經義之不可說有二。無有",
    "X25n0504_002:0807b19": "定法名菩提。此實相不可說也。一合相則是不可",
    "X25n0504_002:0807b20": "說。此虗妄不可說也。前十三分塵界。是分說。此言",
    "X25n0504_002:0807b21": "塵界。是合說。語同意異。集解云。合有相之相則",
    "X25n0504_002:0807b22": "妄。合無相之相則真。即是不可說者。須是學人自",
    "X25n0504_002:0807b23": "省自悟。於理事上各無掛礙。今凡夫不能悟明真",
    "X25n0504_002:0807b24": "性。以不達於理。惟貪著性中所現之事耳。(事指六根)迷",
    "X25n0504_002:0807c01": "情執妄。不了覺觀。即有相之合也。曾氏云。貪則",
    "X25n0504_002:0807c02": "不能降心。著則不能無住。凡夫不悟世界本空。以",
    "X25n0504_002:0807c03": "為實有一合之相。是於非有中見有也。是於不可",
    "X25n0504_002:0807c04": "說中而妄說也。取著顛倒不實之事。烏知其非真",
    "X25n0504_002:0807c05": "哉。廣演云。凡經內度生非度生。莊嚴非莊嚴。俱",
    "X25n0504_002:0807c06": "屬即非微塵句收。般若非般若。無法得菩提。俱屬",
    "X25n0504_002:0807c07": "即非一合句收。凡言即非。謂實無也。世界亦然。第",
    "X25n0504_002:0807c08": "一義中。那有微塵。那有世界。是誰和合。所謂若人",
    "X25n0504_002:0807c09": "了得心。大地無寸土。而凡夫以為實有。此如海中",
    "X25n0504_002:0807c10": "蜃樓。帝王人物。宮殿樹木。種種顯現。飛鳥望見。認",
    "X25n0504_002:0807c11": "以為實。遄往投之。踏空而墮。貪著悞之也。",
    "X25n0504_002:0807c12": "△宗泐云。上明應身去來是異。法身無去來是一。",
    "X25n0504_002:0807c13": "佛恐善現有一異之見。故說喻以釋之。前舉世界",
    "X25n0504_002:0807c14": "微塵一異斷疑。繼舉言說我法離見。世界。一也。微",
    "X25n0504_002:0807c15": "塵。異也。碎界作塵。塵無異性。合塵為界。界無一性。",
    "X25n0504_002:0807c16": "喻全法起應。應無異性。全應即法。法無一性。如來",
    "X25n0504_002:0807c17": "體用互融。所以能一能異。非一非異。自在無礙也。",
    "X25n0504_002:0807c18": "侗人云。此段再申凡所有相。皆是虗妄。直指微",
    "X25n0504_002:0808a01": "妙。三千界碎為微塵。即虗空粉碎之說。須菩提徹",
    "X25n0504_002:0808a02": "底透悟。見得微塵世界。都是假妄。惟此不可說者",
    "X25n0504_002:0808a03": "是真。此不可說者。不離塵界。亦不著塵界。所云一",
    "X25n0504_002:0808a04": "合相者。相離而後有合。性與塵界。非和非合。非不",
    "X25n0504_002:0808a05": "和合。此中就有不可說之妙。凡夫認塵界是真。如",
    "X25n0504_002:0808a06": "來但見自性。故見諸相非相。正義云。侗人取遠",
    "X25n0504_002:0808a07": "脈。宗注取近脈。遠脈不可不知。近脈亦不可失。蓋",
    "X25n0504_002:0808a08": "以上經文。俱是開說。掃有歸無。此分經文。是合說。",
    "X25n0504_002:0808a09": "亦掃有歸無。以顯無為真體即在有為幻體。如來",
    "X25n0504_002:0808a10": "證無。凡夫著有。證無者。自能破相。故無相而相。相",
    "X25n0504_002:0808a11": "而無相。法身化身。非一非異。圓融無礙。著有者。未",
    "X25n0504_002:0808a12": "能破相。言有執有。言無執無。隨相流轉。為六欲沉",
    "X25n0504_002:0808a13": "溺。而常寂真體。如日在雲霧中。光明不現。是名凡",
    "X25n0504_002:0808a14": "夫也。傅大士頌曰。界塵何一異。報應亦同然。非",
    "X25n0504_002:0808a15": "因亦非果。誰後復誰。先事中通一合理。則兩俱捐。",
    "X25n0504_002:0808a16": "欲達無生路。應當識本源。賸閒曰。按大士頌。當",
    "X25n0504_002:0808a17": "以界喻報塵喻應。一合。指報應內有法身。子亦曾",
    "X25n0504_002:0808a18": "有此意。因宗注鑿鑿。而諸家惟金海光憨山提起",
    "X25n0504_002:0808a19": "報身。皆不明言喻意。故不敢輕翻前注。今讀傅頌。",
    "X25n0504_002:0808a20": "幸有同心。更考威儀寂靜分。彌勒偈。原從報應說",
    "X25n0504_002:0808a21": "起。解偈者。但將應法對講耳。則此分亦當以報應",
    "X25n0504_002:0808a22": "兼說。而一合相。則有形理之辨。形與理通合為一。",
    "X25n0504_002:0808a23": "在如來。則三身一體。在凡夫。則真性色身是一合。",
    "X25n0504_002:0808a24": "相亦假名。惟不可說之妙諦。乃為真實也。憨山",
    "X25n0504_002:0808b01": "曰。上文動靜不二。如如實際。妙極於斯。但一異之",
    "X25n0504_002:0808b02": "見未忘。三身一體之義未契。故世尊以微塵世界",
    "X25n0504_002:0808b03": "非一非異示之。一合相者。邊見也。以合一則不能",
    "X25n0504_002:0808b04": "異。合異則不能一。如來說一合相則不然。以離二",
    "X25n0504_002:0808b05": "邊。故名一合。二邊既離。則是不可說矣。凡夫不能",
    "X25n0504_002:0808b06": "遠離有無一異二邊。貪著其事。故不能達三身一",
    "X25n0504_002:0808b07": "體。平等法身之理。紫栢云。碎世界為微塵眾。微",
    "X25n0504_002:0808b08": "塵果有乎。合微塵而為世界。世界果有乎。善用其",
    "X25n0504_002:0808b09": "心者。終日處乎一多之中。而一多不能累也。誠知",
    "X25n0504_002:0808b10": "多碎相與合相。皆有名而無實。則凡聖情盡。體露",
    "X25n0504_002:0808b11": "真常。理外無事。事果有乎。事外無理。理果有乎。此",
    "X25n0504_002:0808b12": "貴自悟。不貴說破。所以如來於此經。提無生之綱",
    "X25n0504_002:0808b13": "於緣生之中。真深慈大悲也。",
    "X25n0504_002:0808b14": "○知見不生分第三十一",
    "X25n0504_002:0808b15": "真性本知見不生。此言明真性者。也要知見不",
    "X25n0504_002:0808b16": "生也。○此言空盡知見之相。收拾一部經文。",
    "X25n0504_002:0808b17": "大圓曰。上文如來歷數有無一異之見。而以佛",
    "X25n0504_002:0808b18": "之知見折衷之。在他人各執一見。在如來一切",
    "X25n0504_002:0808b19": "掃空。其破有不住無。破無不住有。破一不住異。",
    "X25n0504_002:0808b20": "破異不住一。不過隨人之見處而破之。非執自",
    "X25n0504_002:0808b21": "己之見而立之也。故借人言以發明。知見無見。",
    "X25n0504_002:0808b22": "乃為正見使眾生悟入。於一切法。皆以佛之知",
    "X25n0504_002:0808b23": "見為知見正。是善護念咐囑處。○自二十六分",
    "X25n0504_002:0808b24": "至此是破見顯智。",
    "X25n0504_002:0808c01": "須菩提。若人言。佛說我見。人見。眾生見。壽者見。須菩",
    "X25n0504_002:0808c02": "提於意云何。是人解我所說義不。",
    "X25n0504_002:0808c03": "盛釋。此承無分別理。破人我二執之見也。上云非",
    "X25n0504_002:0808c04": "一非異。而一異之見。皆從二執而生。故究竟以無",
    "X25n0504_002:0808c05": "我破之。前破我法所緣之境。為四相粗執。此破我",
    "X25n0504_002:0808c06": "法能緣之心。為四見細執。粗細不同。然一謂之見。",
    "X25n0504_002:0808c07": "便是虗妄。皆由分別而起。解我所說義者。欲顯正",
    "X25n0504_002:0808c08": "見以歸無見也。經貫云。凡夫所以貪著其事。起",
    "X25n0504_002:0808c09": "於有我等見耳。我等見無。貪著何有。見與相不同。",
    "X25n0504_002:0808c10": "見猶未成相。有見而後有相。見在相前一層。蓮",
    "X25n0504_002:0808c11": "師云。心有此見。即相雖無。而仍著於有。如來言此。",
    "X25n0504_002:0808c12": "恐人誤信如來說法。因有四相。欲其強制以歸於",
    "X25n0504_002:0808c13": "無。故復申明言此。以為正覺中本無四相。所以特",
    "X25n0504_002:0808c14": "說見字。正義。前言四相。此言四見。相者。法所現",
    "X25n0504_002:0808c15": "也。見者。心所取也。相粗而見精。四相乃一經所遣",
    "X25n0504_002:0808c16": "之執。而四相又成於四見。蓋至見歸真見。而相亦",
    "X25n0504_002:0808c17": "無相矣。此總收一經之義而結之。",
    "X25n0504_002:0808c18": "○不也。世尊。是人不解如來所說義。何以故。世尊說。",
    "X25n0504_002:0809a01": "我見人見。眾生見壽者見即非我見人見眾生見壽(以上破我見)",
    "X25n0504_002:0809a02": "者見。是名我見人見。眾生見壽者見。",
    "X25n0504_002:0809a03": "盛釋。如來真性中無此四見。故云即非。對有我說",
    "X25n0504_002:0809a04": "無我。其名假立。故云是名。惟存一我見。則分別無",
    "X25n0504_002:0809a05": "窮。但了二空。自無分別也。李文會曰。佛說金剛",
    "X25n0504_002:0809a06": "般若之法。始即令諸學人先除粗重四相。如大乘",
    "X25n0504_002:0809a07": "正宗分中說也。次令見自性之後。復除微細四相。",
    "X25n0504_002:0809a08": "如究竟無我分中說也。此二分中。已皆顯出。理中",
    "X25n0504_002:0809a09": "清淨四相。若於自心。無求無得。湛然常住。是清淨",
    "X25n0504_002:0809a10": "我見。如如曰。事理二障。總由我見為根。故推本",
    "X25n0504_002:0809a11": "於此以總結修證之法。前言菩薩。無我人眾生壽",
    "X25n0504_002:0809a12": "者相。眾生。無我人眾人壽者相。如來無我人眾生",
    "X25n0504_002:0809a13": "壽者相。盡乎人矣。言一切法無我人眾生壽者相。",
    "X25n0504_002:0809a14": "盡乎法矣。此言佛說無我人眾生壽者見。蓋合人",
    "X25n0504_002:0809a15": "說法。三者盡。而無相之義始全。四見原非實有。譬",
    "X25n0504_002:0809a16": "猶人身外感之症。故治之即除。如來無病者也。菩",
    "X25n0504_002:0809a17": "薩善除病者也。",
    "X25n0504_002:0809a18": "○須菩提。發阿耨多羅三藐三菩提心者。於一切法",
    "X25n0504_002:0809a19": "應如是知。如是見如是信解。不生法相。須菩提。所言",
    "X25n0504_002:0809a20": "法相者。如來說即非法相。是名法相(以上破法相)。",
    "X25n0504_002:0809a21": "盛註。世尊言我執既空。更空法執。又有發菩提心",
    "X25n0504_002:0809a22": "之提示。如是。即指無我及非相言。長水云。知者。止",
    "X25n0504_002:0809a23": "也。止即是定。智依此定也。見者。觀也。觀即是慧。依",
    "X25n0504_002:0809a24": "此慧體察一切也。定慧雙現。謂之信解。即從知見",
    "X25n0504_002:0809b01": "增進者。不生法相。是根本無分別智。即得無上菩",
    "X25n0504_002:0809b02": "提。言非者。遣絕之辭。言是者。要歸之論。非實有之",
    "X25n0504_002:0809b03": "法相。是本無之法相也。不著四見。則我空法空。故",
    "X25n0504_002:0809b04": "能無住。無住故能住。經中屢言無相。於此作一大",
    "X25n0504_002:0809b05": "歸結矣。正義云。此段雖釋俱生法執。亦是總結",
    "X25n0504_002:0809b06": "住降。四見掃去。則真空妙理。顯然無障。故云應如",
    "X25n0504_002:0809b07": "是知見信解。如是。指上須菩提之三疊言。此是近",
    "X25n0504_002:0809b08": "脈也。經初須菩提問云何應住。云何降伏其心。如",
    "X25n0504_002:0809b09": "來答應如是住。如是降伏其心。故今結云如是知",
    "X25n0504_002:0809b10": "見信解。此之謂住。不生法相。此之謂降伏。此是遠",
    "X25n0504_002:0809b11": "脈也。如如曰。上文言成忍。則竟菩薩之修。言無",
    "X25n0504_002:0809b12": "去來。則闡如來之秘。言事理二障。及我人等見。則",
    "X25n0504_002:0809b13": "了悉二乘眾生之通病。十界聖凡。同遊法海。說法",
    "X25n0504_002:0809b14": "無餘蘊矣。於是復標發菩提心者。以結前問。應如",
    "X25n0504_002:0809b15": "是知。通達無我法。及知一切法無我是也。如是見。",
    "X25n0504_002:0809b16": "不以色相見如來。以行正道見如來是也。如是信",
    "X25n0504_002:0809b17": "解。聞章句則信。聞說是法則信。種種解所說義是",
    "X25n0504_002:0809b18": "也。不生法相。離一切相是也。一切修持俱攝於此。",
    "X25n0504_002:0809b19": "心無兩生。不生法相。則生如是心矣。又言法相即",
    "X25n0504_002:0809b20": "非法相。以結實無有。發菩提心之意。",
    "X25n0504_002:0809b21": "△圭峯曰。上章約塵界破一異。此章約止觀破我",
    "X25n0504_002:0809b22": "法。我法乃知見所起分別。今破之令無分別。入聖",
    "X25n0504_002:0809b23": "道也。壽者見上。破我執。發菩提心下。破法執。集",
    "X25n0504_002:0809b24": "解。此言法相不生。知見不立。方為真空般若到彼",
    "X25n0504_002:0809c01": "岸也。無上菩提之道。雖無一法可得。然須得人空",
    "X25n0504_002:0809c02": "智。法空智。方能證入。若見有我人眾壽。即不見菩",
    "X25n0504_002:0809c03": "提。如來所說四見。原非有四見可說。特為眾生遣",
    "X25n0504_002:0809c04": "四見。故於無四見中示四見耳。若見有法相。亦不",
    "X25n0504_002:0809c05": "見菩提。故發菩提心者。應如是知見信解。得人空",
    "X25n0504_002:0809c06": "慧。得法空慧。是謂二智。即於相離相。於法離法。降",
    "X25n0504_002:0809c07": "伏其心。住於無住矣。經中言四相。不啻再三。而法",
    "X25n0504_002:0809c08": "相少有合說。惟第六分。既言四相。又言法相。此又",
    "X25n0504_002:0809c09": "以非四見為四見。非法相名法相。更進一步。無非",
    "X25n0504_002:0809c10": "覺示眾生。○憨山云。眾生迷於相見之中。所執堅",
    "X25n0504_002:0809c11": "固難破。故佛以金剛心智。逐一破之。令見本智法",
    "X25n0504_002:0809c12": "身真體。初執五蘊身心及六塵相。故著相行施以",
    "X25n0504_002:0809c13": "求福德。佛以無住破之。次執有菩提相。佛以無所",
    "X25n0504_002:0809c14": "得破之。次執布施有莊嚴佛土相。佛以無土可嚴",
    "X25n0504_002:0809c15": "破之。次執福德以感報相。佛以非具足色身破之。",
    "X25n0504_002:0809c16": "次執如來有報身相。佛以報身離相破之。次執有",
    "X25n0504_002:0809c17": "法身相。佛以法身非相破之。次執法身有實我相。",
    "X25n0504_002:0809c18": "佛以一切法無我破之。次執如來有三身相。佛以",
    "X25n0504_002:0810a01": "非一非異破之。重重斥破。一切皆非。諸相銷忘。直",
    "X25n0504_002:0810a02": "指法身實際。終之以真知真見真信真解。不起一",
    "X25n0504_002:0810a03": "法相知見。人法雙忘。聖凡俱掃。此般若究竟極則",
    "X25n0504_002:0810a04": "也。",
    "X25n0504_002:0810a05": "○應化非真分第三十二",
    "X25n0504_002:0810a06": "應現於事。設化於外。亦非真實。本性自如。乃為",
    "X25n0504_002:0810a07": "真實。○此經反覆說來。總歸到真空無相。即自",
    "X25n0504_002:0810a08": "性也。性本虗空。不取於相。如如不動。二句盡之。",
    "X25n0504_002:0810a09": "全經總為度生而發。故終以演說。○此是流通",
    "X25n0504_002:0810a10": "分。乃說經已完。讚受持功德。發起菩薩大心。因",
    "X25n0504_002:0810a11": "示以說法之軌則。觀法之妙智。冀傳慧命。永遠",
    "X25n0504_002:0810a12": "不絕也。受持法。前已詳盡。演說法。未曾闡明。故",
    "X25n0504_002:0810a13": "於經末示之。正是咐囑處。",
    "X25n0504_002:0810a14": "須菩提。若有人以滿無量阿僧祇(華言無央數)世界。七寶",
    "X25n0504_002:0810a15": "持用布施。(無量阿僧祇世界。又不止恒河沙矣)若有善男子善女人。發",
    "X25n0504_002:0810a16": "菩提心者。(陳魏二譯作菩薩心)持於此經。乃至四句偈等。受持",
    "X25n0504_002:0810a17": "讀誦。為人演說。其福勝彼。",
    "X25n0504_002:0810a18": "般若大意。上已說盡。如來欲後人持說此經以傳",
    "X25n0504_002:0810a19": "慧命。所以又呼而告之。以布施較量持經功德。凡",
    "X25n0504_002:0810a20": "八見矣。重重讚歎。意各不同。於經終極言之。醒人",
    "X25n0504_002:0810a21": "最切。蓋一切諸佛。及無上菩提法。皆從此出。只恐",
    "X25n0504_002:0810a22": "人以文字目之。不以心持。以樂小心持。而不以菩",
    "X25n0504_002:0810a23": "薩菩提心持耳。故又指出不取於相。如如不動。前",
    "X25n0504_002:0810a24": "說不取功德。為無相因。此示功德無量。為無相果。",
    "X25n0504_002:0810b01": "如如曰。持於此經。謂當持此所發之心。已發者",
    "X25n0504_002:0810b02": "弗退。未得者勤進。此示發心者以陀羅尼門也。若",
    "X25n0504_002:0810b03": "作持經解。則受持讀誦。緊接在下。豈宜重疊言之。",
    "X25n0504_002:0810b04": "持此心以印於經。乃至四句偈等。種種妙義。皆我",
    "X25n0504_002:0810b05": "本來面目。受持讀誦。則生大智慧。為人演說。則獲",
    "X25n0504_002:0810b06": "勝辨才。與未發心而持說者。何啻霄壤。故獲福最",
    "X25n0504_002:0810b07": "勝。盛釋。前此應住中。五番較量。降心中。三番較",
    "X25n0504_002:0810b08": "量。至此而結。但持經之勝。前已明言。演說之要。未",
    "X25n0504_002:0810b09": "經道破。故有云何演說一證。",
    "X25n0504_002:0810b10": "云何為人演說。不取於相如如不動。",
    "X25n0504_002:0810b11": "如者如是之謂。如如則自如之甚也。不動。正明其",
    "X25n0504_002:0810b12": "所謂如如。言不變動其本體也。取相即非如如。即",
    "X25n0504_002:0810b13": "是動不取相。即如如而不動也。又曰。心如。境如。故",
    "X25n0504_002:0810b14": "曰如如不動。即無染義。微細念慮。盡名為染。不必",
    "X25n0504_002:0810b15": "貪欲。六祖曰。若心取相。若取法相。若取非法相。",
    "X25n0504_002:0810b16": "即有所住。心無所住。方是真如。如者。萬物一如。不",
    "X25n0504_002:0810b17": "起分別。猶如一月當空。千波現影。影有現滅。月實",
    "X25n0504_002:0810b18": "自如。劉道開曰。不取於相如如不動八字。乃全",
    "X25n0504_002:0810b19": "經之歸宿。般若之宗旨。三十二分。反覆翻剝。只完",
    "X25n0504_002:0810b20": "箇不取於相而已。由淺入深。層層剔發。只求到如",
    "X25n0504_002:0810b21": "如不動而已。賸閒曰。不取於相如如不動。此世",
    "X25n0504_002:0810b22": "尊直指本性。演說以示人。使持經者。知所指歸。說",
    "X25n0504_002:0810b23": "經者。得其要旨。本文正解如是。若謂佛所說法。不",
    "X25n0504_002:0810b24": "取於相。如如不動。演說佛法者。須要不取於相。如",
    "X25n0504_002:0810c01": "如不動。行人攝心應事都要不取於相。如如不動。",
    "X25n0504_002:0810c02": "皆是論疏闡發演說之意。非經文正義。如如曰。",
    "X25n0504_002:0810c03": "演者。本於佛說而大暢其義。較解說更勝離一切",
    "X25n0504_002:0810c04": "相。是佛境界。不住於相。是菩薩境界。不生法相。是",
    "X25n0504_002:0810c05": "發心者之修習。然諸相皆由取生。故總歸於不取",
    "X25n0504_002:0810c06": "以拔其病源。相字。統括經中諸相而言。妄相與真",
    "X25n0504_002:0810c07": "如相反。有取與妄動相因。惟不取於相。故如其真",
    "X25n0504_002:0810c08": "如。安然不動。此如如妙境也。不取於相。勝義無盡。",
    "X25n0504_002:0810c09": "括言之。是不取外道之斷常。不取凡夫之事障。不",
    "X25n0504_002:0810c10": "取二乘之理障。以故如如。則契無去來之如來。不",
    "X25n0504_002:0810c11": "動。則證成忍之菩薩。五性圓融。諸乘冥會。可以自",
    "X25n0504_002:0810c12": "己所證演說。又能稱人機宜演說也。",
    "X25n0504_002:0810c13": "何以故。",
    "X25n0504_002:0810c14": "一切有為法。如夢幻泡影。如露亦如電。應作如是觀。",
    "X25n0504_002:0810c15": "如如曰。不取相。何以即能如如。以一切相。皆屬有",
    "X25n0504_002:0810c16": "為法。有為法。如夢幻等。而真如無有去來。惟不取",
    "X25n0504_002:0810c17": "夢幻等法。自如無為之真如也。眾生貪著有為。無",
    "X25n0504_002:0810c18": "非執以為實。若了達虗妄迅速。如夢幻等。則無可",
    "X25n0504_002:0811a01": "貪。自無所著。故應作如是觀。是又標不取相之法",
    "X25n0504_002:0811a02": "門也。以觀結經者。照五蘊空是為深般若也。菩薩",
    "X25n0504_002:0811a03": "得道得果。全是觀門成熟。觀即般若妙智。佛法有",
    "X25n0504_002:0811a04": "空假中三觀。集解。人之修道。必從空世法始。看",
    "X25n0504_002:0811a05": "世法不空。必不能於真如著力。此佛為人深意。明",
    "X25n0504_002:0811a06": "者得焉。四句偈。經屢言之。若以前四句言。則說真",
    "X25n0504_002:0811a07": "佛之無相。若以此四句言。則說有為法之不實。悟",
    "X25n0504_002:0811a08": "得二偈。則非淺矣。不必專於此。而此亦明明是偈",
    "X25n0504_002:0811a09": "也。直解。六喻皆非真實。夢中所見。覺則皆空。幻",
    "X25n0504_002:0811a10": "化之形。假而即滅。水泡物影。虗無據依。露凝電閃。",
    "X25n0504_002:0811a11": "現只頃刻。凡天地間有形有氣。皆為非實。應同六",
    "X25n0504_002:0811a12": "者觀之。圭峰云。夢幻泡影。空理全彰。露電二喻。",
    "X25n0504_002:0811a13": "無常足顯。悟真空。則不住諸相。觀生滅。則警策修",
    "X25n0504_002:0811a14": "行。妙符破相之宗。巧示無情之觀。憨山云。此入",
    "X25n0504_002:0811a15": "般若真空妙觀也。以真空冥寂。藉假而觀。若六喻",
    "X25n0504_002:0811a16": "觀成。則真空自現。一往俱顯理體。此則正示觀法。",
    "X25n0504_002:0811a17": "諸修行人宜從此入。法身真境。極盡於斯。",
    "X25n0504_002:0811a18": "佛說是經已。長老須菩提。及諸比邱比邱尼。(出家修道男女",
    "X25n0504_002:0811a19": "二眾)一切世間天人阿修羅。(天人阿修羅六道中之三道也)聞佛所說。",
    "X25n0504_002:0811a20": "皆大歡喜信受奉行。",
    "X25n0504_002:0811a21": "此結集者。結經常式。歡喜信受者。聆佛所說。頓悟",
    "X25n0504_002:0811a22": "三空。直趨佛地。足見此經。能度大眾入大乘證大",
    "X25n0504_002:0811a23": "果。人因法悟。法藉人宏。人法相須。流通無盡。經",
    "X25n0504_002:0811a24": "貫。皆大歡喜。便是不驚不怖不畏。信受。謂淨信而",
    "X25n0504_002:0811b01": "承受。奉行。遵持而奉行也。奉行二字甚喫緊。聞法",
    "X25n0504_002:0811b02": "不行。信受何益。然前曰。實無所行。又要無行之相。",
    "X25n0504_002:0811b03": "方無負善護念善付囑。如來之教。常行於天壤矣。",
    "X25n0504_002:0811b04": "△此分以流通終焉。前是較量流通。中說流通方",
    "X25n0504_002:0811b05": "法。末說流通相貌。凡此四眾。與三善道。各各以此",
    "X25n0504_002:0811b06": "為實。心清淨而信受此經。各各無住生心。離相布",
    "X25n0504_002:0811b07": "施。為人演說。而奉行此經。信受。則自利成就。奉行。",
    "X25n0504_002:0811b08": "則轉化無方。直至於今。金剛智眼。放光動地。諸佛",
    "X25n0504_002:0811b09": "列祖。以此傳法印心。六道眾生。因之滅罪證果。皆",
    "X25n0504_002:0811b10": "由如來與空生一番問答。發起此段大事因緣。所",
    "X25n0504_002:0811b11": "以得聞此經也。後五百歲有發菩提心者。不奉持",
    "X25n0504_002:0811b12": "般若。何由到彼岸哉。",
    "X25n0504_002:0811b14": "金剛般若波羅蜜經(終)　潔齋居士孫念劬敬纂",
    "X25n0504_002:0811b20": "跋",
    "X25n0504_002:0811b22": "乙未春間。余有高郵之行。於王丈賓谷處。獲覩金剛",
    "X25n0504_002:0811b23": "經彚纂一書。是書為潔齋居士孫公所纂輯。原書封",
    "X25n0504_002:0811b24": "面有小引。載是書初刻一本。校勘未精。字句訛脫。且",
    "X25n0504_002:0811c01": "闡發未透。辭義膚淺。後連得佳本。萃諸家註說。廣為",
    "X25n0504_002:0811c02": "搜輯。翦訛削膚。採集精論。以補原刻之不逮。三年乃",
    "X25n0504_002:0811c03": "定。於嘉慶元年。易稿再鐫。務使佛菩薩問答遮表之",
    "X25n0504_002:0811c04": "旨。精實詳盡。顯豁貫穿。揭領提綱。本末洞澈。讀者果",
    "X25n0504_002:0811c05": "能潛心玩索。即文字為觀照。實相般若。自爾刻刻現",
    "X25n0504_002:0811c06": "前。居士苦心孤詣。成此一書。洵足收般若之全綱。開",
    "X25n0504_002:0811c07": "金剛之智眼矣。原板藏常州府城東門新坊橋西孫",
    "X25n0504_002:0811c08": "宅。兵燹以後。板已漫漶闕失。余深慮其日久失傳。亟",
    "X25n0504_002:0811c09": "願流通。俾延慧命。因索歸重付梓人。嗣因患病幾危。",
    "X25n0504_002:0811c10": "繼又丁先慈之憂。校勘之工。屢有作輟。至丙申長夏。",
    "X25n0504_002:0811c11": "始克竣事。爰述重刻是書緣起附於簡末云。",
    "X25n0504_002:0811c12": "光緒二十二年丙申六月生蓮居士真州張淨觀謹",
    "X25n0504_002:0811c13": "跋",
    "X25n0504_002:0811c20": "彚纂一書。係(顗)捐資重鐫。藏板揚州馬市口東藏經",
    "X25n0504_002:0811c21": "院。此院先廢於兵。同治紀元。錢塘許公蔭亭。重為修",
    "X25n0504_002:0811c22": "葺。許公所刊經論甚多。均貯板於院樓住院。觀如大",
    "X25n0504_002:0811c23": "師。專精淨土。禪律兼深。尤以流通經典。及因果感應",
    "X25n0504_002:0811c24": "等書。為末法人天眼目。余刻是經。深知利益。且有校",
    "X25n0504_002:0812a01": "勘之勞。刊成。先印百部。託為流通。院中經典善書。向",
    "X25n0504_002:0812a02": "不取板價。來印者紙工自備。每次開刷。至多數十部",
    "X25n0504_002:0812a03": "為率。印擦太多。板易漫滅。識者諒之。",
    "X25n0504_002:0812a04": "光緒丙申季夏淨觀居士張允顗記"
}