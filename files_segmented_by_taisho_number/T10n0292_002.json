{
    "T10n0292_002:0623c16": "度世品經卷第二",
    "T10n0292_002:0623c18": "西晉月氏三藏竺法護譯",
    "T10n0292_002:0623c19": "普智菩薩復問普賢：「何謂建立？何謂樂信？何",
    "T10n0292_002:0623c20": "謂深入？何謂依怙？何謂意勇？何謂斷諸疑？何",
    "T10n0292_002:0623c21": "謂無思議？何謂解說真諦？何謂了報應？何",
    "T10n0292_002:0623c22": "謂定意？何謂何所有？何謂脫門？何謂神通？何",
    "T10n0292_002:0623c23": "謂通達？何謂解脫？何謂園囿？何謂宮殿？何",
    "T10n0292_002:0623c24": "謂遊觀？何謂莊嚴？何謂心不動？何謂性無所",
    "T10n0292_002:0623c25": "捨？何謂觀慧？何謂講法？何謂淨願？何謂為",
    "T10n0292_002:0623c26": "印？何謂慧光？何謂行無色？何謂無法心？何",
    "T10n0292_002:0623c27": "謂心如山？何謂如海？」普賢曰：「善哉問！菩薩",
    "T10n0292_002:0623c28": "建立有十事。何謂為十？常志於佛、恒思經法、",
    "T10n0292_002:0623c29": "勸化眾生使住佛道、勸安事業、修立正行、順",
    "T10n0292_002:0624a01": "樂誓願、常念威儀、所遊隨時、班宣善本、建立",
    "T10n0292_002:0624a02": "慧義，是為十事建立其心。」於時頌曰：",
    "T10n0292_002:0624a03": "「一心常念佛，　　專精思經典，",
    "T10n0292_002:0624a04": "　勸眾生入道，　　示以所造業。",
    "T10n0292_002:0624a05": "　讚助修正行，　　恒使不失願，",
    "T10n0292_002:0624a06": "　威儀、禮節備，　　善本成聖慧。",
    "T10n0292_002:0624a07": "「菩薩樂信有十事。何謂為十？「菩薩心自發念：",
    "T10n0292_002:0624a08": "『其有當來如來、正真出現於世，我當悉見。』「見",
    "T10n0292_002:0624a09": "諸佛已，供養奉事，志於無上，稽首自歸此諸",
    "T10n0292_002:0624a10": "正覺：『當訓誨我，以是訓誨歸菩薩地，如諸菩",
    "T10n0292_002:0624a11": "薩奉教敬心。心懷恭恪，如所聞者輒當修",
    "T10n0292_002:0624a12": "行。』「於是，菩薩復自念言：『使吾不離諸佛、世尊",
    "T10n0292_002:0624a13": "及諸開士，蠲除生死馳逸之難，無央數劫修",
    "T10n0292_002:0624a14": "菩薩行。』「又心念言：『昔未發無上道意之時未",
    "T10n0292_002:0624a15": "為法器，畏甚深義、亦畏世間誹謗惡名、又",
    "T10n0292_002:0624a16": "懼畏生死惡道眾會。我以離此，永不與合。以",
    "T10n0292_002:0624a17": "遠在事，所生之處不離道心，不恐、不畏、亦不",
    "T10n0292_002:0624a18": "懷懅。永無諸難，常遠塵垢；永滅穢濁，出入獨",
    "T10n0292_002:0624a19": "步；降伏眾魔，消諸外道。』「又心念言：『吾當勸",
    "T10n0292_002:0624a20": "化諸眾生界，使隨律教，志在無上正真道意，",
    "T10n0292_002:0624a21": "修菩薩行。得成佛時則隨尊聖微妙道教，吾",
    "T10n0292_002:0624a22": "當稽首，奉敬自歸，欣悅無量，盡其壽命。佛滅",
    "T10n0292_002:0624a23": "度後，當為興立無數廟寺、供事舍利、奉宣佛",
    "T10n0292_002:0624a24": "教、分布經典，使無上義永得長存。』「又心念言：",
    "T10n0292_002:0624a25": "『吾當莊嚴無極世界，皆令佛土清和柔軟，種",
    "T10n0292_002:0624a26": "種別異平等清淨。吾當感動無數佛土，悉使",
    "T10n0292_002:0624a27": "發意。演大光明照於十方，神足變化靡不周",
    "T10n0292_002:0624a28": "遍。』「又心念言：『吾成佛已，當決眾生一切狐疑，",
    "T10n0292_002:0624a29": "化其志性令常清和。寂靜其志、消滅塵欲、",
    "T10n0292_002:0624b01": "塞諸惡戶、闡永安門、除去幽冥、奮巨光耀、棄",
    "T10n0292_002:0624b02": "捐魔業、逮無上吉，以是功勳普示眾生。』「又心",
    "T10n0292_002:0624b03": "念言：『吾所在處常見諸佛。在危厄時思欲",
    "T10n0292_002:0624b04": "奉覲，必當如願得見正覺，莫使違遠。』「面見如",
    "T10n0292_002:0624b05": "來所說法時：『如來難值，無央數劫時一出耳，",
    "T10n0292_002:0624b06": "猶靈瑞華，久久希有。』發清淨心，棄捐一切不",
    "T10n0292_002:0624b07": "宜之計，其意質直而無諛諂。「又心念言：『吾",
    "T10n0292_002:0624b08": "成無上正真之道為最正覺，遍諸佛土施作",
    "T10n0292_002:0624b09": "佛事。為諸眾生各現佛身，擊大法鼓、雨法甘",
    "T10n0292_002:0624b10": "露，施無極法、清淨、無畏，為師子吼，立無底",
    "T10n0292_002:0624b11": "願。住於法界，班宣經道。一劫不休，身不疲懈；",
    "T10n0292_002:0624b12": "言辭無極，心亦不惓。』是為十事心所建立。」於",
    "T10n0292_002:0624b13": "時頌曰：",
    "T10n0292_002:0624b14": "「嚴淨諸佛土，　　勸道於眾生，",
    "T10n0292_002:0624b15": "　示以深妙法，　　令發無上道。",
    "T10n0292_002:0624b16": "　常願見諸佛，　　奉事自歸命，",
    "T10n0292_002:0624b17": "　聽受所說法，　　一心受奉行。",
    "T10n0292_002:0624b18": "　為斷三惡趣，　　開闡安樂門；",
    "T10n0292_002:0624b19": "　為於眾幽冥，　　顯示大光明。",
    "T10n0292_002:0624b20": "　流布經法施，　　消滅諸垢塵；",
    "T10n0292_002:0624b21": "　為大師子吼，　　而雨大甘露。",
    "T10n0292_002:0624b22": "「菩薩有十事法深入。何謂為十？皆入世界諸",
    "T10n0292_002:0624b23": "過去事，遊於志性深奧佛法；歸諸佛土當來",
    "T10n0292_002:0624b24": "之事，在在佛國而在諸數；正覺無二，雖在諸",
    "T10n0292_002:0624b25": "國現在寂然；世間方俗所言所說，嚴淨境土",
    "T10n0292_002:0624b26": "悉能知之；是入深法，所在天下有若干教；又",
    "T10n0292_002:0624b27": "能解識一切眾生罪福不同，計諸菩薩所行",
    "T10n0292_002:0624b28": "各異；又，菩薩解悉知過去諸如來處，菩薩悉",
    "T10n0292_002:0624b29": "知諸佛、世尊所教遲疾，菩薩復知現在國土",
    "T10n0292_002:0624c01": "諸佛、正覺眷屬聖眾所可說法、開化眾生；法",
    "T10n0292_002:0624c02": "界虛空，無有邊際，十方如來；又，分別知世俗",
    "T10n0292_002:0624c03": "之法、聲聞之法，及緣覺乘、菩薩、如來，入於",
    "T10n0292_002:0624c04": "此法，無所希求；講說若干所入法界，亦無所",
    "T10n0292_002:0624c05": "入亦不想法，隨諸法教而以開化；是為十",
    "T10n0292_002:0624c06": "事深入佛法。」於時頌曰：",
    "T10n0292_002:0624c07": "「知於過去世、　　當來及現在，",
    "T10n0292_002:0624c08": "　隨方俗示現，　　清淨佛世界。",
    "T10n0292_002:0624c09": "　分別人罪福、　　諸菩薩所行、",
    "T10n0292_002:0624c10": "　現在諸佛土、　　諸菩薩集會。",
    "T10n0292_002:0624c11": "　知眾生之數，　　說法虛空限，",
    "T10n0292_002:0624c12": "　悉達諸聲聞、　　緣覺、眾菩薩。",
    "T10n0292_002:0624c13": "「菩薩依怙有十事，以是依怙修菩薩行。何",
    "T10n0292_002:0624c14": "謂為十？常奉敬佛日有歸命、開化眾生、見諸",
    "T10n0292_002:0624c15": "善友而依附之、常喜積聚眾德之本、亦皆嚴",
    "T10n0292_002:0624c16": "淨諸佛剎土、常愍一切不捨眾生、普以遊入",
    "T10n0292_002:0624c17": "諸度無極、悉欲具足諸菩薩願、所修無量來",
    "T10n0292_002:0624c18": "歸道心、明解諸佛成至正覺，是為十事菩薩",
    "T10n0292_002:0624c19": "所依怙以成道行。」於時頌曰：",
    "T10n0292_002:0624c20": "「奉敬於諸佛，　　依附菩薩行，",
    "T10n0292_002:0624c21": "　開化眾生類，　　恭順諸善友，",
    "T10n0292_002:0624c22": "　積累眾德本，　　嚴淨諸佛土，",
    "T10n0292_002:0624c23": "　入諸度無極，　　具足菩薩願。",
    "T10n0292_002:0624c24": "「菩薩意勇有十事。何謂為十？消除一切諸陰",
    "T10n0292_002:0624c25": "蓋罪；諸佛、世尊雖以滅度，奉垂訓教；以勇猛",
    "T10n0292_002:0624c26": "心降伏眾魔；解知無常；不惜身命，以正法",
    "T10n0292_002:0624c27": "緣消化外道；以柔和心悅可眾生；懷踊躍",
    "T10n0292_002:0624c28": "意，眾會見之莫不欣然；調化一切天、龍、鬼",
    "T10n0292_002:0624c29": "神、揵沓惒、阿須倫、迦留羅、甄陀羅、摩睺勒皆",
    "T10n0292_002:0625a01": "受其緣；奉修柔順，依法深奧；常捨聲聞、緣覺",
    "T10n0292_002:0625a02": "之地，於無數劫行菩薩事而不懈惓；是為十",
    "T10n0292_002:0625a03": "事菩薩心勇。」於是頌曰：",
    "T10n0292_002:0625a04": "「棄捐諸陰蓋，　　佛逝奉乘教，",
    "T10n0292_002:0625a05": "　降伏於眾魔，　　不自惜身命。",
    "T10n0292_002:0625a06": "　降化眾外道，　　歡悅於眾生，",
    "T10n0292_002:0625a07": "　鬼神咸受教，　　常奉菩薩行。",
    "T10n0292_002:0625a08": "「菩薩有十事斷諸狐疑，令無沈吟。何謂為十？",
    "T10n0292_002:0625a09": "「菩薩發意，心自念言：『吾當以施、戒、忍辱、精進、",
    "T10n0292_002:0625a10": "一心、智慧救攝眾生，慈悲喜護而開導之。雖",
    "T10n0292_002:0625a11": "行於此，無有猶豫，欲令進退，未之有也。』「又心",
    "T10n0292_002:0625a12": "念言：『吾當普見十方正覺、當來諸佛，值無上",
    "T10n0292_002:0625a13": "慧，供養諸佛，心不沈吟若於毛氂。』「又，菩薩",
    "T10n0292_002:0625a14": "念：『以若干光具足照耀於諸佛土。聞諸菩",
    "T10n0292_002:0625a15": "薩當來所行，無央數劫心不厭惓，開化無",
    "T10n0292_002:0625a16": "量眾生之類不以為難。計於法界不可限量、",
    "T10n0292_002:0625a17": "無有崖際，猶如虛空；所度眾生其數亦然，",
    "T10n0292_002:0625a18": "不以厭退。』「又心念言：『修菩薩行，備悉諸願，成",
    "T10n0292_002:0625a19": "一切智諸通之慧。』「又復念言：『行菩薩時，令我",
    "T10n0292_002:0625a20": "皆逮道法之光、佛無極明。』「常當計樂一切諸",
    "T10n0292_002:0625a21": "法悉為佛法。「普知眾生意之所念，曉了無數",
    "T10n0292_002:0625a22": "諸無盡數、諸無為法及諸有為。「成平等覺，明",
    "T10n0292_002:0625a23": "達諸法皆諸度世，除倒見想，雖有穢濁本悉",
    "T10n0292_002:0625a24": "清淨。「菩薩曉了一切佛法成最正覺，無有眾",
    "T10n0292_002:0625a25": "想倒見之謬、一毛所著。「漏雖有為，達於無",
    "T10n0292_002:0625a26": "為，棄諸利養，則能遊入無央數際。是為十事",
    "T10n0292_002:0625a27": "菩薩斷諸狐疑。」於時頌曰：",
    "T10n0292_002:0625a28": "「念施、戒、忍、進、　　一心、修智慧，",
    "T10n0292_002:0625a29": "　行慈悲喜護，　　見諸佛奉敬。",
    "T10n0292_002:0625b01": "　光具足照耀，　　無量當來劫，",
    "T10n0292_002:0625b02": "　心不以懈惓，　　成佛一切智。",
    "T10n0292_002:0625b03": "　諸法悉佛法、　　皆亦度世法，",
    "T10n0292_002:0625b04": "　棄穢濁倒見，　　得佛最正覺。",
    "T10n0292_002:0625b05": "「菩薩無思議有十事。「何謂為十？「所修德本不",
    "T10n0292_002:0625b06": "可思議、一切所願不可計量，觀察諸法悉如",
    "T10n0292_002:0625b07": "幻化——因發道心、依諸善業——無所違失。「修菩薩",
    "T10n0292_002:0625b08": "行永無妄想，修深要義，普入諸法，不取滅",
    "T10n0292_002:0625b09": "度，道慧不備終不捨去。「菩薩行道，入胎出生",
    "T10n0292_002:0625b10": "積勤苦行，詣佛樹下降伏眾魔，逮最正覺而",
    "T10n0292_002:0625b11": "轉法輪，現取滅度，顯諸佛事，建立所現，不",
    "T10n0292_002:0625b12": "捨大哀護諸眾生，不違本願。「又，其菩薩建立",
    "T10n0292_002:0625b13": "示現如來十力，從初發意在於法界開化眾",
    "T10n0292_002:0625b14": "生未曾休廢。「又，其菩薩皆以無想入於眾想、",
    "T10n0292_002:0625b15": "又以有想入於無想，無所思念說諸念事。「又，",
    "T10n0292_002:0625b16": "以諸念說無念事，以無所有入於所有；又諸",
    "T10n0292_002:0625b17": "所有入無所有，化無所作入有所作、化有所",
    "T10n0292_002:0625b18": "作入無所作，於無所得說有所得、於有所得",
    "T10n0292_002:0625b19": "說無所得，解知諸法悉無所有。「又，其菩薩等",
    "T10n0292_002:0625b20": "心於道，道以平等解知眾生道心無異。心不",
    "T10n0292_002:0625b21": "倒見，所念無失，不隨邪疑，所覩平等。「又，其菩",
    "T10n0292_002:0625b22": "薩發意之頃，其心寂然，定意正受，在於本際",
    "T10n0292_002:0625b23": "而不造證，以無有漏而不永滅。布諸德本，曉",
    "T10n0292_002:0625b24": "了諸法，一切無漏而為人說、諸漏已盡亦為",
    "T10n0292_002:0625b25": "人宣。「當除諸漏，則以佛法入於俗法。雖在其",
    "T10n0292_002:0625b26": "中，無俗思想、無道俗念。「觀一切法皆入法身、",
    "T10n0292_002:0625b27": "亦無所入，曉了諸法而無有二亦無所行。是",
    "T10n0292_002:0625b28": "為菩薩十無思議，菩薩住此，疾逮無上正真",
    "T10n0292_002:0625b29": "之道。",
    "T10n0292_002:0625c01": "「菩薩有十事解說真諦。何謂為十？「演一切佛",
    "T10n0292_002:0625c02": "法，隨時真誠，棄捐惡法，不失其節。「以諸菩薩",
    "T10n0292_002:0625c03": "神足變化宣正覺教，能以隨便入於眾生罪",
    "T10n0292_002:0625c04": "福之業，宣暢眾生。「除去一切塵勞罪事，皆以",
    "T10n0292_002:0625c05": "能達眾生之義、無為法門，消諸罣礙，修閑靜",
    "T10n0292_002:0625c06": "業。「又，其菩薩悉無所住，猶如虛空。「一一所",
    "T10n0292_002:0625c07": "入不得禁戒，天地成敗無有猶豫，在諸世界",
    "T10n0292_002:0625c08": "而不沈吟，而於諸法境無所蔽礙。「所由方",
    "T10n0292_002:0625c09": "面益以微妙達如來、至真至生、出家，竟於",
    "T10n0292_002:0625c10": "滅度。「又，入法界菩薩、諸佛普見諸佛舉動進",
    "T10n0292_002:0625c11": "止。「菩薩悉見眾生之類處於泥洹，無所造故，",
    "T10n0292_002:0625c12": "願不墮落，會當備悉諸通慧智。「又，有菩薩見",
    "T10n0292_002:0625c13": "一切法無所依怙，不遠善友、所當近者亦不",
    "T10n0292_002:0625c14": "附著。「如來精進，不懈休法，禮儀一等。親友、怨",
    "T10n0292_002:0625c15": "惡，積累德本、勸助令集，皆使同一；讚揚成",
    "T10n0292_002:0625c16": "就，令無有二。是為菩薩十事說常隨時。",
    "T10n0292_002:0625c17": "「菩薩分別慧便有十事。何謂為十？曉了一切",
    "T10n0292_002:0625c18": "諸佛之國、解入眾生本原衰盛、識別群黎心",
    "T10n0292_002:0625c19": "行所存、宣暢黎庶諸根興耗、又知一切報應",
    "T10n0292_002:0625c20": "行果、普入聲聞別隨時義、皆亦復下眾緣覺",
    "T10n0292_002:0625c21": "行、悉以方便修諸菩薩、分別咸從世俗之法、",
    "T10n0292_002:0625c22": "一切悉順入諸佛法曉了慧宜，是為菩薩十",
    "T10n0292_002:0625c23": "分別慧。菩薩住此，速逮無上正真之道。",
    "T10n0292_002:0625c24": "「菩薩三昧有十事。何謂十事？定意之時皆知",
    "T10n0292_002:0625c25": "十方世界所有；能以意定寂眾生身，定諸法",
    "T10n0292_002:0625c26": "三昧；其三昧定見十方佛，則能建立一切諸",
    "T10n0292_002:0625c27": "念；隨時定意，其三昧有則能動轉無央數身，",
    "T10n0292_002:0625c28": "亦復能使從三昧起；普入諸佛、如來、正覺；三",
    "T10n0292_002:0625c29": "昧正受，開悟眾生；其慧普大，曉了隨時諸菩",
    "T10n0292_002:0626a01": "薩三昧；一發意頃入一心慧，以無為心開靜",
    "T10n0292_002:0626a02": "之慧；悉能普修諸菩薩慧，不廢篤信；以願大",
    "T10n0292_002:0626a03": "慧，曉了三昧；是為菩薩十事三昧。",
    "T10n0292_002:0626a04": "「菩薩何所有有十事。何謂為十？眾生何所",
    "T10n0292_002:0626a05": "有；國土亦然；觀所眾生亦解本無；劫燒之",
    "T10n0292_002:0626a06": "時天地為敗、或水災變；天地敗已，復還合",
    "T10n0292_002:0626a07": "成；計佛、正覺亦無所有；若干種行亦無處",
    "T10n0292_002:0626a08": "所；如來身者，功勳無量；一切諸法所說本",
    "T10n0292_002:0626a09": "末其義各異；若能供養諸佛、正覺，所歸亦無；",
    "T10n0292_002:0626a10": "是為菩薩十事何所有。」於是頌曰：",
    "T10n0292_002:0626a11": "「眾生何所有、　　國土無處所，",
    "T10n0292_002:0626a12": "　以察諸相好。　　劫燒天地壞，",
    "T10n0292_002:0626a13": "　還合亦如是。　　佛身若干品，",
    "T10n0292_002:0626a14": "　如來不可量，　　宣法若干品。",
    "T10n0292_002:0626a15": "「菩薩脫門有十事。何謂為十？其身普遍一切",
    "T10n0292_002:0626a16": "世界，現於十方若干品形無數色像、以諸法",
    "T10n0292_002:0626a17": "界入一佛土、建立一切眾生之眾、以佛莊嚴",
    "T10n0292_002:0626a18": "形周十方若干佛土、自然覺知至一切界、一",
    "T10n0292_002:0626a19": "發心頃遍諸佛土、皆現諸佛在一剎土、使諸",
    "T10n0292_002:0626a20": "佛界度入一身、悉使諸佛感動神足、而以",
    "T10n0292_002:0626a21": "娛樂顯入一心，是為菩薩十事脫門。」於是頌",
    "T10n0292_002:0626a22": "曰：",
    "T10n0292_002:0626a23": "「其身遍佛土，　　顯若干形像；",
    "T10n0292_002:0626a24": "　諸法入一土，　　建立諸世界。",
    "T10n0292_002:0626a25": "　遍世現佛身，　　自知靡不周；",
    "T10n0292_002:0626a26": "　諸法入一體，　　開心一切人。",
    "T10n0292_002:0626a27": "「菩薩神通有十事。何謂為十？識於過去所經",
    "T10n0292_002:0626a28": "歷處，曉了方便、出入、進退；天耳識別無所罣",
    "T10n0292_002:0626a29": "礙，悉聞言辭、眾所歸趣，能知他人眾生之",
    "T10n0292_002:0626b01": "類心所念行；無央數事、種種別異則以天眼",
    "T10n0292_002:0626b02": "無為之業觀察一切所經周旋；以大神足感",
    "T10n0292_002:0626b03": "動變化，建無思議眾生之類；從其本性而",
    "T10n0292_002:0626b04": "示現之，使得入律，見於無限諸佛世界；遍示",
    "T10n0292_002:0626b05": "諸身，發心之頃能周無量十方佛土；亦能莊",
    "T10n0292_002:0626b06": "嚴建立無數境界處所；亦復顯示具足身形，",
    "T10n0292_002:0626b07": "不懷自大，曉了通慧；於無底國逮得無上",
    "T10n0292_002:0626b08": "正真之道，為最正覺；心無思議，因其眾生志",
    "T10n0292_002:0626b09": "性本末而示現教。是為菩薩十事通義也，",
    "T10n0292_002:0626b10": "菩薩住此，獲致如來無上正真神通，歸趣",
    "T10n0292_002:0626b11": "方便，隨向諸佛所變，現於十方眾生訓誨，",
    "T10n0292_002:0626b12": "轉成其行，眾義備悉。",
    "T10n0292_002:0626b13": "「菩薩通達有十事。何謂為十？「則能隨時教化",
    "T10n0292_002:0626b14": "眾生，分別罪福、群生之類所經歷事若干不",
    "T10n0292_002:0626b15": "同，使其出家，令心寂然。「入諸蔽礙，一一眾",
    "T10n0292_002:0626b16": "生所行顛倒若干不同而使消除，達如金",
    "T10n0292_002:0626b17": "剛聖慧具足所可建立。「其音周遍，不可思",
    "T10n0292_002:0626b18": "議。教諸佛土曉了方便，一切猗著、習四等",
    "T10n0292_002:0626b19": "心悉普遊入。解所生處、亦復識了無所從",
    "T10n0292_002:0626b20": "生，皆已除去諸想、痛痒境界處所。「又，其菩薩",
    "T10n0292_002:0626b21": "不觀諸法、亦非不觀，諸法無想以為一淨、亦",
    "T10n0292_002:0626b22": "無有淨。明若干種，曉知精勤，於無數劫班宣",
    "T10n0292_002:0626b23": "經道，而以等歸趣於無上正真之道，常住法",
    "T10n0292_002:0626b24": "界。「又，其菩薩曉了眾生本悉滅度，不用家",
    "T10n0292_002:0626b25": "業、亦無所造，知有生者為隨顛倒。達其因",
    "T10n0292_002:0626b26": "緣報應之義，識可奉敬，以何緣便——所行本",
    "T10n0292_002:0626b27": "末、起滅處所——分別開化群萌之類，開明閉塞",
    "T10n0292_002:0626b28": "脫門之理，解其顛倒無謬之事。亦知塵欲瞋",
    "T10n0292_002:0626b29": "諍之原、亦別生死無為之業，復了反逆、無逆",
    "T10n0292_002:0626c01": "之事，知可依怙、不可怙者。「亦明究暢別所至",
    "T10n0292_002:0626c02": "處——知其退轉還復處者、知其至決及所歸",
    "T10n0292_002:0626c03": "趣、亦識壞敗當還成者。亦了開化，知眾生",
    "T10n0292_002:0626c04": "根，所當開化使得入律，若干方便教授黎庶",
    "T10n0292_002:0626c05": "而不迷惑失菩薩行。所以者何？佛子！欲知",
    "T10n0292_002:0626c06": "菩薩所以發無上正真道心者。何以故？開",
    "T10n0292_002:0626c07": "化眾生之故，既化眾生令從律教，身不勞惓。",
    "T10n0292_002:0626c08": "是為菩薩為一切故，所由無諍，曉了分別十",
    "T10n0292_002:0626c09": "二緣起。「又，其菩薩未曾猗佛、亦不發心依怙",
    "T10n0292_002:0626c10": "佛也，亦不著法、復不興心貪於法也，不著佛",
    "T10n0292_002:0626c11": "土、亦不生心依佛土也，亦不著人、復不起心",
    "T10n0292_002:0626c12": "慕樂眾生也，不見人民、亦不發心觀於群黎。",
    "T10n0292_002:0626c13": "「興顯眾行，具足所願，修無極哀，不想見佛，識",
    "T10n0292_002:0626c14": "念如來所班宣法。「得如來座，殖眾德本亦",
    "T10n0292_002:0626c15": "不悁悒，心好正覺，不以勞懈。亦以法則供",
    "T10n0292_002:0626c16": "養如來，心日加精，感動立威不可思議諸佛",
    "T10n0292_002:0626c17": "世界。「建立思惟第一法界，剖判若干經法之",
    "T10n0292_002:0626c18": "教，知於眾生有為之會、亦識眾生限節多少，",
    "T10n0292_002:0626c19": "了苦本末所可從起、亦知盡滅一切萬物皆為",
    "T10n0292_002:0626c20": "苦本。「若有菩薩以能見此，其所修行亦如影",
    "T10n0292_002:0626c21": "響，棄捐眾惡，斷其根本，即自發心救濟眾生。",
    "T10n0292_002:0626c22": "其所行者，悉無所行，曰菩薩行，學諸佛言。其",
    "T10n0292_002:0626c23": "心堅固如須彌山，覺除一切眾想顛倒，建立",
    "T10n0292_002:0626c24": "普智諸通慧門，逮成正覺，入於無極無限慧",
    "T10n0292_002:0626c25": "堂——所言慧堂，無上正真道——開度眾生三處",
    "T10n0292_002:0626c26": "漂流，反盡其原。是為菩薩十所通達，菩薩",
    "T10n0292_002:0626c27": "住此，逮成如來無上大慧。",
    "T10n0292_002:0626c28": "「菩薩解脫有十事。何謂為十？度諸塵勞愛欲",
    "T10n0292_002:0626c29": "之原、脫於邪見不正之路而濟五陰覆蓋之",
    "T10n0292_002:0627a01": "患、又捄形體四大諸入、越於聲聞緣覺之",
    "T10n0292_002:0627a02": "乘因此逮得無所從生法忍、發起一切眾生",
    "T10n0292_002:0627a03": "國土諸所宜法、便得超出諸菩薩行不可稱",
    "T10n0292_002:0627a04": "限、稱舉一切諸菩薩行、以無妄想入如來地、",
    "T10n0292_002:0627a05": "以一聖慧普知三世、平等神通靡不救濟，是",
    "T10n0292_002:0627a06": "為菩薩十事解脫。菩薩住此，開化眾生，使之",
    "T10n0292_002:0627a07": "無上。」於時頌曰：",
    "T10n0292_002:0627a08": "「以度欲塵勞、　　邪見、諸五陰，",
    "T10n0292_002:0627a09": "　四大諸種類，　　貪身之患難。",
    "T10n0292_002:0627a10": "　越聲聞、緣覺，　　逮無從生忍，",
    "T10n0292_002:0627a11": "　稱舉眾生土，　　菩薩無量行。",
    "T10n0292_002:0627a12": "　開士之所修，　　入如來之地，",
    "T10n0292_002:0627a13": "　超出眾妄想，　　神達解三界。",
    "T10n0292_002:0627a14": "「菩薩苑囿有十事。何謂為十？樂於生死，未曾",
    "T10n0292_002:0627a15": "惡厭。好化眾生，性無所著。處於一切眾想之",
    "T10n0292_002:0627a16": "地，啟受大行。常喜嚴淨諸佛世界，住己處所。",
    "T10n0292_002:0627a17": "志在諸魔、婇女、宮殿悉能降化，宮臺閣故，",
    "T10n0292_002:0627a18": "敬所說法。如所聞法，思惟知義，觀察歸趣，",
    "T10n0292_002:0627a19": "六通無極、四恩攝行、三十七品道慧之法為",
    "T10n0292_002:0627a20": "菩薩園，是己嚴父、所可遊居。如來十力、四無",
    "T10n0292_002:0627a21": "所畏、十八不共，取要言之，一切佛法為菩薩",
    "T10n0292_002:0627a22": "園。未曾復思他奇異法，一切菩薩所現變化、",
    "T10n0292_002:0627a23": "建立娛樂為菩薩園。轉於法輪，無自大律，而",
    "T10n0292_002:0627a24": "謹慎行，無所違失，一切發心不離正覺，普現",
    "T10n0292_002:0627a25": "群黎為菩薩園。然其法身皆遍十方諸佛世",
    "T10n0292_002:0627a26": "界，菩薩所行猶如虛空，是為菩薩十苑囿",
    "T10n0292_002:0627a27": "也。",
    "T10n0292_002:0627a28": "「菩薩宮殿有十事。何謂為十？樂菩薩宮，心不",
    "T10n0292_002:0627a29": "迷惑；十善章句、功德慧業，好積累是乃為",
    "T10n0292_002:0627b01": "菩薩宮；開化欲界眾生之類，修四梵行慈悲",
    "T10n0292_002:0627b02": "喜護；菩薩由此訓誨色界群黎之品往生淨",
    "T10n0292_002:0627b03": "居諸天宮殿；菩薩由此消滅一切塵勞諸穢",
    "T10n0292_002:0627b04": "到無欲色天；至其宮殿，訓誨大難，不閑群黎",
    "T10n0292_002:0627b05": "令其退還；或時生於雜穢境界，菩薩以是樂",
    "T10n0292_002:0627b06": "受其處，拔濟一切貪欲眾生；菩薩有樂現於",
    "T10n0292_002:0627b07": "後宮、婇女、男女，宿世曾興福行同故，由是",
    "T10n0292_002:0627b08": "教化四方四域諸帝、梵、釋、四天王；菩薩由",
    "T10n0292_002:0627b09": "此勸化凶危，計有常人使捨亂意，處於一",
    "T10n0292_002:0627b10": "切諸菩薩業，念化長故，自恣馳騁，遊戲神",
    "T10n0292_002:0627b11": "通；菩薩常皆一心脫門三昧正受，以慧開化",
    "T10n0292_002:0627b12": "而娛樂之，以一切智、無上正真諸佛之典斷",
    "T10n0292_002:0627b13": "眾罣礙，施一切法而得自在，得為國主，尊豪",
    "T10n0292_002:0627b14": "由己。菩薩樂此如來十力以為遊居，是為",
    "T10n0292_002:0627b15": "菩薩十宮殿也。",
    "T10n0292_002:0627b16": "「菩薩有十遊觀。何謂為十？意自好喜觀諸章",
    "T10n0292_002:0627b17": "句；所履跡行志意觀察，善權方便；其所住",
    "T10n0292_002:0627b18": "處輒得在諸佛足下，聞法啟受，意樂十方；心",
    "T10n0292_002:0627b19": "普周遍，敬諸菩薩，神足變化現無限門；化於",
    "T10n0292_002:0627b20": "眾生身意所惑，而奉定意一三昧門，則得普",
    "T10n0292_002:0627b21": "入諸定意門；處諸總持，一切所聞便能受持，",
    "T10n0292_002:0627b22": "未曾忽忘；以此總要為眾生演，使令歡然；樂",
    "T10n0292_002:0627b23": "於辯才，以一章句無央數劫諮嗟美辭，談",
    "T10n0292_002:0627b24": "言說事無能斷辭；志最正覺，而為眾生示現",
    "T10n0292_002:0627b25": "若干身形、無量品門；慕轉法輪，化諸異學，令",
    "T10n0292_002:0627b26": "諮受法；是為菩薩十遊觀也。",
    "T10n0292_002:0627b27": "「菩薩有十嚴淨。何謂為十？其力鮮明，故能獨",
    "T10n0292_002:0627b28": "步；無畏、清淨，無能過者；其義皎然，所演辭",
    "T10n0292_002:0627b29": "意無央數劫談言之事無能妨廢，其法清淨；",
    "T10n0292_002:0627c01": "能演八萬四千法藏，經言清和，不忘一義；所",
    "T10n0292_002:0627c02": "願微妙，一切菩薩不捨所誓；其行鮮潔，班宣",
    "T10n0292_002:0627c03": "聖賢諸正雅訓，莊嚴剎土；以一音聲普告",
    "T10n0292_002:0627c04": "十方如一剎土，己場清淨遍諸佛土；興以道",
    "T10n0292_002:0627c05": "雲、雨法甘露，建立正教，蠲除一切有為妄",
    "T10n0292_002:0627c06": "想、馳逸之行，無慢，清淨；以一體而現眾生",
    "T10n0292_002:0627c07": "身，教訓一切，精勤不惓，夙夜務求諸通敏",
    "T10n0292_002:0627c08": "慧，示無數諸力、無畏像；是為菩薩十清淨也。",
    "T10n0292_002:0627c09": "菩薩住此，普得一切諸佛嚴淨。",
    "T10n0292_002:0627c10": "「菩薩有十事心不動。何謂為十？一切所有施",
    "T10n0292_002:0627c11": "無所愛，其所施者悉以清淨而心不動；思惟",
    "T10n0292_002:0627c12": "明察諸佛深法，奉敬諸佛，承事自歸，專精無",
    "T10n0292_002:0627c13": "量；慈念眾生，未曾瞋恨，不捨一切蚑行、喘息、",
    "T10n0292_002:0627c14": "人物之類；求諸佛法未曾懈廢，一切眾生不",
    "T10n0292_002:0627c15": "可稱計；行菩薩業，無央數劫不近、不遠，為",
    "T10n0292_002:0627c16": "菩薩行未曾退轉，無塞、無闡；又，其菩薩本生",
    "T10n0292_002:0627c17": "信心，有所修行，無量清淨；其清淨者，離垢",
    "T10n0292_002:0627c18": "解明，慇懃修行，奉敬諸佛；棄所貪身，無所",
    "T10n0292_002:0627c19": "慕樂而為儔匹，逮大踊躍無極之歡；篤信",
    "T10n0292_002:0627c20": "為導，歸一切智，應其章句，究竟成就諸菩薩",
    "T10n0292_002:0627c21": "教；修行訓誨，其所聞信無所謗毀，煩惋變",
    "T10n0292_002:0627c22": "業，其心不動；是為十事菩薩心不動。而能住",
    "T10n0292_002:0627c23": "此，便即逮知諸通敏慧。",
    "T10n0292_002:0627c24": "「菩薩有十事心無所捨。何謂為十？逮成諸佛",
    "T10n0292_002:0627c25": "最正覺道，故曰不捨。教化眾生使從法律，無",
    "T10n0292_002:0627c26": "所遺棄；隨諸佛教，不廢訓誨；從諸善友，依附",
    "T10n0292_002:0627c27": "自歸而不違遠；普詣佛國，稽首跪拜如來、",
    "T10n0292_002:0627c28": "至真，不捨禮節；常求一切功勳之法，不捨大",
    "T10n0292_002:0627c29": "乘；敢值佛世，淨修梵行；奉護禁戒，終不毀",
    "T10n0292_002:0628a01": "犯；隨諸菩薩勤修道業，不以懈廢；慕求如",
    "T10n0292_002:0628a02": "來訓誨之義，隨時執持，諮受不忘；習諸菩",
    "T10n0292_002:0628a03": "薩本所行願，皆念思惟，通諸佛教；是為十",
    "T10n0292_002:0628a04": "事菩薩心無所捨。",
    "T10n0292_002:0628a05": "「菩薩觀慧有十事。何謂為十？觀一切法，分別",
    "T10n0292_002:0628a06": "章句隨時演說；察於三世眾德之本而為",
    "T10n0292_002:0628a07": "說法；視諸菩薩所行本際而開化之；瞻諸法",
    "T10n0292_002:0628a08": "門達其根原；亦覩諸佛所建立業；觀眾總持，",
    "T10n0292_002:0628a09": "以惠法門而用歸之；亦以明智普察世間；",
    "T10n0292_002:0628a10": "視諸法界，順慧而入；瞻知十方，慧無思議；",
    "T10n0292_002:0628a11": "覩諸佛慧，處了世界聖明無量；是為菩薩觀",
    "T10n0292_002:0628a12": "於十慧。",
    "T10n0292_002:0628a13": "「菩薩講法有十事。何謂為十？宣說諸法皆從",
    "T10n0292_002:0628a14": "緣起；名一切義，悉令歸趣，以積志行；演諸所",
    "T10n0292_002:0628a15": "有亦如幻化；又宣諸法皆亦本空；論議諸",
    "T10n0292_002:0628a16": "經，中間曠絕而無崖底；諸所有業悉無所",
    "T10n0292_002:0628a17": "著；又說諸法強如金剛，一切諸義如來所暢；",
    "T10n0292_002:0628a18": "又說眾業寂寞憺怕；又演諸法悉無所生；",
    "T10n0292_002:0628a19": "講一切法等一本淨，說無合成；是為菩薩講",
    "T10n0292_002:0628a20": "法十事。",
    "T10n0292_002:0628a21": "「菩薩清淨有十事。何謂為十？其性本淨而無",
    "T10n0292_002:0628a22": "沾污；除去狐疑、猶豫之結，令其鮮明；棄諸",
    "T10n0292_002:0628a23": "沈吟、六十二見，所行威儀而修禮節；好樂普",
    "T10n0292_002:0628a24": "智、諸通敏慧，所分別辯巍巍清淨；勇猛皦",
    "T10n0292_002:0628a25": "然，四無所畏；修菩薩行，一切遊居悉無瑕",
    "T10n0292_002:0628a26": "疵；勸諸菩薩願願修習；行無穢濁，百功勳",
    "T10n0292_002:0628a27": "相三十有二；大士之業求於無上正真之道；",
    "T10n0292_002:0628a28": "歸清白法，嚴淨一切眾德之本淨；是為菩薩",
    "T10n0292_002:0628a29": "十清淨也。菩薩住此，得成諸佛無上清淨。",
    "T10n0292_002:0628b01": "「菩薩印有十事，菩薩大士由是所印具菩薩",
    "T10n0292_002:0628b02": "慧，疾成無上正真之道，為最正覺。何謂為十？",
    "T10n0292_002:0628b03": "「菩薩悉知萬物皆苦——苦復苦、惱復惱、愛別離",
    "T10n0292_002:0628b04": "苦、怨會之苦。雖遭此難，勤求佛法，心不動",
    "T10n0292_002:0628b05": "搖、亦不違捨。「菩薩之行，不恐、不畏、亦不懷",
    "T10n0292_002:0628b06": "懅，不捨本願，不廢大智、一切敏達，心不違",
    "T10n0292_002:0628b07": "佛道業之要。「愚癡凡夫自己塵勞、恩愛之戀、",
    "T10n0292_002:0628b08": "修不善本、罵詈菩薩、毀辱輕易、演麁獷辭、瓦",
    "T10n0292_002:0628b09": "石打擲、加以刀杖，菩薩遭此故求佛法，未曾",
    "T10n0292_002:0628b10": "厭廢菩薩之行。「常行忍辱，多懷仁和，隨經典",
    "T10n0292_002:0628b11": "教亦勤忍辱，具足正行。「又，其菩薩班宣諸佛",
    "T10n0292_002:0628b12": "深妙之法，處一切智使入己慧，悉具所生，",
    "T10n0292_002:0628b13": "化令眾人歡喜愛法。「又，其菩薩觀其體慧，致",
    "T10n0292_002:0628b14": "仁和性，興普智心：『吾當成佛無上正真之道，",
    "T10n0292_002:0628b15": "為最正覺。』觀察眾生馳騁周旋五趣之難、",
    "T10n0292_002:0628b16": "憂惱悁悒，使發道心、歡喜悅豫、加大篤信、",
    "T10n0292_002:0628b17": "忻然如是、堅固精進。「又，其菩薩入於如來",
    "T10n0292_002:0628b18": "無邊際慧，不越境界。如來聖明不可稱限，聞",
    "T10n0292_002:0628b19": "諸佛、世尊班宣經道亦無崖底。不限佛智，於",
    "T10n0292_002:0628b20": "諸文字不生增減，分別諸義，不犯佛教。「又，其",
    "T10n0292_002:0628b21": "菩薩愛樂無上正真之道，好喜深義，至於微",
    "T10n0292_002:0628b22": "妙無極之慧。以與若干崇於無上，慇懃戀",
    "T10n0292_002:0628b23": "悵，未曾違遠。一切魔眾及與官屬、其諸異",
    "T10n0292_002:0628b24": "學、諸外讎敵無敢當前，未曾廢捨一切智心。",
    "T10n0292_002:0628b25": "菩薩所行饒益如是，終不迴還。「又，其菩薩行",
    "T10n0292_002:0628b26": "道之時無所恐畏、不惜身命，發通慧心修一",
    "T10n0292_002:0628b27": "切智以為元首，皆得諸佛光明照耀，不捨道",
    "T10n0292_002:0628b28": "義、不遠善友。「又，其菩薩見族姓子、若族姓女",
    "T10n0292_002:0628b29": "志學大乘，使勤修行、慕諸佛法，勸立德本、受",
    "T10n0292_002:0628c01": "一切智，未曾休廢。「又，其菩薩其所遊居等心",
    "T10n0292_002:0628c02": "眾生，亦復平正智慧，為諸群萌班宣經典，普",
    "T10n0292_002:0628c03": "至無上正真之道，趣不退轉，興大慈悲。「又，其",
    "T10n0292_002:0628c04": "菩薩計諸過去、當來、現在佛思惟為一，以諸",
    "T10n0292_002:0628c05": "德本奉啟諸佛，未曾斷絕觀諸敏慧。是為",
    "T10n0292_002:0628c06": "菩薩十印。以是印故，疾成正覺，印無上法。",
    "T10n0292_002:0628c07": "「菩薩慧光有十事。何謂為十？菩薩大士必當",
    "T10n0292_002:0628c08": "逮成無上正真之道，以佛道照於一切；常見",
    "T10n0292_002:0628c09": "諸佛、平等正覺；了知眾生終沒所生；明識一",
    "T10n0292_002:0628c10": "切經典法品；發菩薩心，常習善友；分別所積",
    "T10n0292_002:0628c11": "眾德之本；解智所印，常見諸佛；曉了開化眾",
    "T10n0292_002:0628c12": "生之類；立如來地，宣無思議法門道堂；識解",
    "T10n0292_002:0628c13": "諸佛隨時建立，普能備具諸度無極；是為菩",
    "T10n0292_002:0628c14": "薩十慧光明。",
    "T10n0292_002:0628c15": "「菩薩有十事行無量一切眾生、聲聞、緣覺。何",
    "T10n0292_002:0628c16": "謂為十？「於是，菩薩修本際行，不備諸願終不",
    "T10n0292_002:0628c17": "取證。「又，其菩薩殖眾德本，發心勸助一切",
    "T10n0292_002:0628c18": "法界，不著諸法。「又，其菩薩行道之時，察諸所",
    "T10n0292_002:0628c19": "行猶如幻化，諸法寂然而不迷惑；諸佛亦",
    "T10n0292_002:0628c20": "然。「又，其菩薩去諸眾生妄想之著，於無數劫",
    "T10n0292_002:0628c21": "修菩薩行、具足大願，不起疲懈。「又，其菩薩奉",
    "T10n0292_002:0628c22": "行諸法悉無所著，諸法自然悉亦寂靜亦不",
    "T10n0292_002:0628c23": "滅度，要當備悉一切智教。「又，其菩薩知諸",
    "T10n0292_002:0628c24": "妄想及無想願，宣無數劫所從本末真諦之",
    "T10n0292_002:0628c25": "行。「又，其菩薩解一切法悉無所有，雖解空無，",
    "T10n0292_002:0628c26": "不廢道行，求諸佛法。「又，其菩薩發意之頃普",
    "T10n0292_002:0628c27": "入三界，亦悉普解三世之義，其心所達，中間",
    "T10n0292_002:0628c28": "逈絕，靡所不通。「又，其菩薩用一人故在生死",
    "T10n0292_002:0628c29": "難，無央數劫行菩薩法，而建立志於一切",
    "T10n0292_002:0629a01": "智，如為一人忍諸勞惓；為諸眾生亦復俱",
    "T10n0292_002:0629a02": "然，終立之大道不懈廢以為勞厭當來之苦。",
    "T10n0292_002:0629a03": "「又，其菩薩備菩薩行，不肯速取無上正真之",
    "T10n0292_002:0629a04": "道。為一切故，周旋塵勞，開化饒益無數眾生，",
    "T10n0292_002:0629a05": "使立佛道。是為菩薩十無量行。菩薩住此疾",
    "T10n0292_002:0629a06": "成正覺。",
    "T10n0292_002:0629a07": "「菩薩有十事，心不怯弱發其道心。何謂為十？",
    "T10n0292_002:0629a08": "「菩薩自念：『一切諸魔及眾魔天當見降伏，心",
    "T10n0292_002:0629a09": "不怯弱；當以正法，諸外異道為我降伏，身當",
    "T10n0292_002:0629a10": "歡悅諸眾生界，心不弱劣。』具足一切諸度無",
    "T10n0292_002:0629a11": "極，備悉法界。「為眾生故，積累合集具功德",
    "T10n0292_002:0629a12": "品。其無上正真道者為大精進，雖為難辦，",
    "T10n0292_002:0629a13": "亦為大業。意菩薩行，不以怯弱開化一切",
    "T10n0292_002:0629a14": "眾生境界，順使隨律，為尊勸誨。「十方世界",
    "T10n0292_002:0629a15": "形貌各異、其被服者無央數種，菩薩入中從",
    "T10n0292_002:0629a16": "其所樂，在於其中成最正覺。「又，其菩薩心",
    "T10n0292_002:0629a17": "自發念：『吾所曾學修菩薩行皆從己出，若來",
    "T10n0292_002:0629a18": "求索手、脚、耳、鼻、肌肉、骨、髓、妻、子、男、女、象馬",
    "T10n0292_002:0629a19": "車乘、國邑城郭、眷屬、走使悉能施與，不逆",
    "T10n0292_002:0629a20": "人意。』以見眾人來有所求索，發心之頃恣其",
    "T10n0292_002:0629a21": "所樂，不起患厭。其身欲安一切眾生而懷愍",
    "T10n0292_002:0629a22": "哀，既有所施，無所希望，大哀為首，歸無極慈，",
    "T10n0292_002:0629a23": "不以為怯。「又，其菩薩遵修其行。諸在三界、",
    "T10n0292_002:0629a24": "諸佛法者、眾生佛土、群萌諸世，虛空境界、諸",
    "T10n0292_002:0629a25": "法音聲，悉為寂然，歸趣滅度。「諸法漸漸，一",
    "T10n0292_002:0629a26": "念之頃了平等應，分別解之，成最正覺。「悉趣",
    "T10n0292_002:0629a27": "譬喻，勸助神通，修行造證，無念、不念，不令別",
    "T10n0292_002:0629a28": "異。無若干行而節度之，使無財業、無造因",
    "T10n0292_002:0629a29": "緣，不為分異、亦無不分。「為無數法所作不",
    "T10n0292_002:0629b01": "過，以無二慧曉了諸二、以無想慧解諸有",
    "T10n0292_002:0629b02": "想、以無念慧識知諸念、無若干慧曉了若",
    "T10n0292_002:0629b03": "干、以無限智曉諸少明、以度世智明曉世",
    "T10n0292_002:0629b04": "俗一切所行、以世聖光開化方俗闇冥諸塞。",
    "T10n0292_002:0629b05": "「無過去智，悉能分別諸過去世；歸無人地，明",
    "T10n0292_002:0629b06": "識一切眾生境界。出諸倚著，遊行所作合集",
    "T10n0292_002:0629b07": "眾行，明識一切諸究竟慧，解諸究暢、解諸不",
    "T10n0292_002:0629b08": "暢。以純淑慧開解塵勞，而分別知無盡本際，",
    "T10n0292_002:0629b09": "開化諸盡，曉了法界，為第一智。「其身普現十",
    "T10n0292_002:0629b10": "方世界，入於無數音聲言教，從其無限而",
    "T10n0292_002:0629b11": "宣訓誨。一自然慧入無自然，一聖明行伸敘",
    "T10n0292_002:0629b12": "所修、現若干行。一切諸法悉不可得，解此義",
    "T10n0292_002:0629b13": "者以致無極，示現變化。示現變化成最正",
    "T10n0292_002:0629b14": "覺，至於大慧顯大神足，則以普智感動興",
    "T10n0292_002:0629b15": "行化諸群黎，是無怯弱。是為菩薩十無怯",
    "T10n0292_002:0629b16": "弱。",
    "T10n0292_002:0629b17": "「菩薩有十事心如大山。何謂為十？「於是，菩薩",
    "T10n0292_002:0629b18": "常修精進，專志思惟諸通敏慧。「又，其菩薩觀",
    "T10n0292_002:0629b19": "一切法本淨如空，而解諸法悉從顛倒。無央",
    "T10n0292_002:0629b20": "數劫修菩薩行，興發其心，豐盛一切清白之",
    "T10n0292_002:0629b21": "法；解知如來無量慧義，以能奉行諸清白法。",
    "T10n0292_002:0629b22": "「菩薩興發諸佛經道，平等清和，順善親友。所",
    "T10n0292_002:0629b23": "因發心，不懷疑結；尊敬經典，不當念異。法于",
    "T10n0292_002:0629b24": "餘業，唯當恭恪、謙下卑順，一切所有施無所",
    "T10n0292_002:0629b25": "悋，漸近道法。「菩薩愍哀一切眾生，忍諸憂患、",
    "T10n0292_002:0629b26": "眾苦之惱。假使遭遇危身之患、失命之難、罵",
    "T10n0292_002:0629b27": "詈毀辱、刀杖加形皆能忍之，不懷慼悒、",
    "T10n0292_002:0629b28": "定心不亂、不起瞋恨。懷無極慈愍念群黎，",
    "T10n0292_002:0629b29": "被大德鎧而不退還，不廢道意益加慇懃。興",
    "T10n0292_002:0629c01": "無極哀，其哀益廣。所以者何？佛子當知：菩",
    "T10n0292_002:0629c02": "薩所行一切諸法皆因由生。具足護行如來、",
    "T10n0292_002:0629c03": "正真，曉了諸法，忍辱仁和以為豪位。「菩薩",
    "T10n0292_002:0629c04": "大士修大功德，威神巍巍。若在天上，諸天中",
    "T10n0292_002:0629c05": "尊；若在世間，人中位高，面像端政，勢力第",
    "T10n0292_002:0629c06": "一，眷屬強盛，所欲自由；若為帝主，無極貴姓，",
    "T10n0292_002:0629c07": "功勳無限，智慧廣遠。「不好愛欲、不以財賄，眷",
    "T10n0292_002:0629c08": "屬自在，用為安隱；唯愛道法，喜法、樂法、慕法、",
    "T10n0292_002:0629c09": "求法，以法為室、因法得護、自歸於法、因法得",
    "T10n0292_002:0629c10": "度、常求法義、以法為樂、思惟經典。以是比",
    "T10n0292_002:0629c11": "像而得安居，不隨魔教。所以者何？若有菩",
    "T10n0292_002:0629c12": "薩發意之頃，蠲除眾生、吾我魔界，使住佛境。",
    "T10n0292_002:0629c13": "「又，其菩薩精進如是，無央數劫修菩薩行，自",
    "T10n0292_002:0629c14": "知如此：『吾於今日逮學無上正真之道，不恐、",
    "T10n0292_002:0629c15": "不畏、亦不懷懅。修菩薩行，有斯行已，吾今",
    "T10n0292_002:0629c16": "當成最正覺道，然於來世無央數劫修菩薩",
    "T10n0292_002:0629c17": "行自知見之。』「又，覩異學難化難療、無反復心、",
    "T10n0292_002:0629c18": "不識報恩，欲教此眾故被德鎧，遊在眾生",
    "T10n0292_002:0629c19": "而得自在，見凶惡眾不以為厭，不憎惡人、",
    "T10n0292_002:0629c20": "塵欲之故而退還也。「又，其菩薩不信仰人，發",
    "T10n0292_002:0629c21": "大道意：『吾以是行合集菩薩，身獨當辦，不須",
    "T10n0292_002:0629c22": "他人。於當來劫奉開士法，以己志行具諸佛",
    "T10n0292_002:0629c23": "法，興心存在無上大道。』以唯願樂開化眾生、",
    "T10n0292_002:0629c24": "樂化眾生；信菩薩行，自淨志性亦能復淨他",
    "T10n0292_002:0629c25": "人性行；解深境界亦復分別他人土地，去來",
    "T10n0292_002:0629c26": "今佛合一境土。「又，其菩薩不見諸法，亦復不",
    "T10n0292_002:0629c27": "覩諸菩薩行，不觀備悉諸開士義，亦復不見",
    "T10n0292_002:0629c28": "教眾生義，亦復不察奉諸佛法、亦復不見當",
    "T10n0292_002:0629c29": "逮無上正真道法已成、今成、方當成者，亦復",
    "T10n0292_002:0630a01": "不見班宣經道不得說者、亦無講者。「菩薩大",
    "T10n0292_002:0630a02": "士不從大道而退還耶。所以者何？佛子當知：",
    "T10n0292_002:0630a03": "是生菩薩因求諸法成最正覺。行一切法不",
    "T10n0292_002:0630a04": "隨倒見，益加精勤遵習德本，所行清淨，具足",
    "T10n0292_002:0630a05": "智慧。一發心頃，功勳、名德日新增益，不恐、不",
    "T10n0292_002:0630a06": "畏、亦不懷懅，因疾成無上正真之道。是為十",
    "T10n0292_002:0630a07": "事心如大山。",
    "T10n0292_002:0630a08": "「菩薩有十事慧如江海，入無上道。何謂為十？",
    "T10n0292_002:0630a09": "「入於眾生無量境界。「又，其，佛子！菩薩普遊十",
    "T10n0292_002:0630a10": "方諸佛境界，以大宮殿入於聖室，習無思想。",
    "T10n0292_002:0630a11": "「又，其菩薩修治無量一切空界，遊於虛空而",
    "T10n0292_002:0630a12": "無罣礙。十方寂然，如水、如網，以普平等。「又，",
    "T10n0292_002:0630a13": "其菩薩善入法界而遊無為。所入無斷，不計",
    "T10n0292_002:0630a14": "有常；所入無際，無造、無滅。曉了所入，靡不",
    "T10n0292_002:0630a15": "周至。「又，其積眾德本自歸過去、當來、現在",
    "T10n0292_002:0630a16": "諸佛、世尊，菩薩、法師、聲聞、緣覺、諸凡夫士",
    "T10n0292_002:0630a17": "亦於其所而造德本。復勸眾人：以是德",
    "T10n0292_002:0630a18": "本，去來今佛成正覺時——已成、今成、方當成",
    "T10n0292_002:0630a19": "者——去來今佛班宣經道——以說、今說、方當",
    "T10n0292_002:0630a20": "說者——彼眾生類諸啟受法——已成至道、意",
    "T10n0292_002:0630a21": "欲向道、方得道者——教化眾生。此諸德本合",
    "T10n0292_002:0630a22": "斯眾善，勸助一切，不求望報，於今現世不",
    "T10n0292_002:0630a23": "發疲厭。「又，其菩薩一一發意入過去世、遊無",
    "T10n0292_002:0630a24": "數劫，於一一劫見百億佛；若干無數不可計",
    "T10n0292_002:0630a25": "會、不可思議百千億劫，其所徹覩不可譬喻。",
    "T10n0292_002:0630a26": "入興佛世超過諸喻，亦觀諸佛眾會道場，",
    "T10n0292_002:0630a27": "為諸菩薩、聲聞說法。開化眾生，壽命短長",
    "T10n0292_002:0630a28": "所建立者而無所住。如於一劫所開度人，",
    "T10n0292_002:0630a29": "一切諸劫不可稱限。若於其劫世無佛時，",
    "T10n0292_002:0630b01": "菩薩知之，於其劫中應當修立大道德本，無",
    "T10n0292_002:0630b02": "能為勸開道教者然為講說。見去來佛純淑",
    "T10n0292_002:0630b03": "德本，入無量劫觀察其義，而無厭足入過去",
    "T10n0292_002:0630b04": "劫。「又，其菩薩入於當來，思惟觀察遊諸當",
    "T10n0292_002:0630b05": "來無量劫數：於何劫中當有正覺？何時無",
    "T10n0292_002:0630b06": "佛？當於何劫佛出於世？如來、至真多少之",
    "T10n0292_002:0630b07": "數？其號云何？出何佛土？其界名號、開化度",
    "T10n0292_002:0630b08": "脫、樂何眾生、壽命長短？豫覩無量不可計劫，",
    "T10n0292_002:0630b09": "不以勞倦。「又，其菩薩入於現在，觀十方界，班",
    "T10n0292_002:0630b10": "宣無際諸佛國土，分別方面，遐邇分數。諸",
    "T10n0292_002:0630b11": "佛思惟察其本末，得成無上正真之道。詣佛",
    "T10n0292_002:0630b12": "樹下，求取芻草，布地坐樹，降魔官屬。起入",
    "T10n0292_002:0630b13": "城邑、上於天上，廣說經義而轉法輪教誨",
    "T10n0292_002:0630b14": "眾生，現作佛事，成最正覺。釋梵勸助，捨其",
    "T10n0292_002:0630b15": "壽命至於無餘，至泥洹界而取滅度。流布經",
    "T10n0292_002:0630b16": "道，將護教訓，興隆法化，莊嚴廟寺，供養圖",
    "T10n0292_002:0630b17": "像，修法塔廟。念諸佛土，一一發心入於十",
    "T10n0292_002:0630b18": "方無數佛國，普察眾生皆見諸佛，聽所說",
    "T10n0292_002:0630b19": "法受、諷、誦、學，抱在心懷。選擇志行，進退有",
    "T10n0292_002:0630b20": "益，遍於十方，悉歸諸佛，不忘佛法。所以者",
    "T10n0292_002:0630b21": "何？達見諸法悉如夢耳。以是之故，供養如",
    "T10n0292_002:0630b22": "來一切所在。在在所生常在佛邊，自見其",
    "T10n0292_002:0630b23": "身奉敬如來，不貪己身、不著如來，不怙世",
    "T10n0292_002:0630b24": "界眾會道場、亦不希望聽聞經典。見在諸佛",
    "T10n0292_002:0630b25": "不以厭足，遊其佛土見十方佛亦復如是，無",
    "T10n0292_002:0630b26": "所希望。「又，其菩薩無央數劫供養奉事諸佛、",
    "T10n0292_002:0630b27": "世尊。於一一劫奉事歸命無限如來，從始現",
    "T10n0292_002:0630b28": "生皆由三世供養不廢，聲聞、菩薩、眷屬、群",
    "T10n0292_002:0630b29": "黨供養如來乃至滅度；滅度已後，奉敬舍",
    "T10n0292_002:0630c01": "利至於無極。布施所有，飽滿一切眾生境界。",
    "T10n0292_002:0630c02": "捨心所與不可思議，亦不想報、不見受者而",
    "T10n0292_002:0630c03": "有所取，愍哀之故，故供給耳。奉敬諸佛、施諸",
    "T10n0292_002:0630c04": "群黎，不用懈惓，如是比像歸命諸佛。不可計",
    "T10n0292_002:0630c05": "劫開化眾生，奉持法教，班宣經道，誘進群",
    "T10n0292_002:0630c06": "黎，使發無上正真道心。",
    "T10n0292_002:0630c07": "「復次，佛子！當知菩薩菩薩展轉相成，戒禁訓",
    "T10n0292_002:0630c08": "誨而奉道行、清淨之法，開化隨律，菩薩平",
    "T10n0292_002:0630c09": "等從其所生。志慕菩薩諸總持門，常覲諸",
    "T10n0292_002:0630c10": "佛無極大聖。求諸法師，恭敬稽首，諮受諷誦，",
    "T10n0292_002:0630c11": "未甞懈廢。攝護眾生，所學究竟，為諸群黎",
    "T10n0292_002:0630c12": "頒宣經道，化無限眾。發於無上正真之道，",
    "T10n0292_002:0630c13": "立不退轉，淨諸佛法，心念普智、諸通慧義，修",
    "T10n0292_002:0630c14": "諸佛法，於無數劫眾行備悉。是為菩薩十事",
    "T10n0292_002:0630c15": "如海成最正覺。」",
    "T10n0292_002:0630c16": "度世品經卷第二"
}