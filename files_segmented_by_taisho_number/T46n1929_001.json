{
    "T46n1929_001:0721a02": "No. 1929",
    "T46n1929_001:0721a03": "四教義卷第一",
    "T46n1929_001:0721a05": "天台山修禪寺智顗禪師撰",
    "T46n1929_001:0721a06": "夫眾生機緣不一。是以教門種種不同。經云。",
    "T46n1929_001:0721a07": "自從得道夜乃至泥洹夜。所說之法皆實不",
    "T46n1929_001:0721a08": "虛。仰尋斯旨。彌有攸致。所以言之。夫道",
    "T46n1929_001:0721a09": "絕二途。畢竟者常樂。法唯一味。寂滅者歸真。",
    "T46n1929_001:0721a10": "然鹿野鶴林之文。七處八會之教。豈非無",
    "T46n1929_001:0721a11": "頓漸之異。不定祕密之殊。是以近代諸師各",
    "T46n1929_001:0721a12": "為理釋。今所立義意異前規。故略撰四教門",
    "T46n1929_001:0721a13": "用通。大師漸頓不定祕密之蹤。若能達斯",
    "T46n1929_001:0721a14": "旨者。則如來權實信矣。無方至人本跡淵哉",
    "T46n1929_001:0721a15": "難究。況復此漸頓不定祕密之跡。皆無滯",
    "T46n1929_001:0721a16": "也。今明此義略開七重。",
    "T46n1929_001:0721a17": "第一釋四教名。第二辨所詮。第三明四門入",
    "T46n1929_001:0721a18": "理。第四明判位不同。第五明權實。第六約觀",
    "T46n1929_001:0721a19": "心。第七通諸經論也。第一釋四教名。四教",
    "T46n1929_001:0721a20": "者。一三藏教。二通教。三別教。四圓教。此四",
    "T46n1929_001:0721a21": "通言教者。教以詮理化物為義。大聖於四",
    "T46n1929_001:0721a22": "不可說用四悉檀。赴緣而有四說。說能詮理",
    "T46n1929_001:0721a23": "化轉物心。故言教也。化轉有三義。一轉惡為",
    "T46n1929_001:0721a24": "善。二轉迷成悟。三轉凡為聖。故教以詮理",
    "T46n1929_001:0721a25": "化物為義也。略為五意。一正釋四教名。二覈",
    "T46n1929_001:0721a26": "定四教。三引證。四料簡。五明經論用教多",
    "T46n1929_001:0721a27": "少不同。第一正釋四教名。即為四。一釋三藏",
    "T46n1929_001:0721a28": "教名。二釋通教名。三釋別教名。四釋圓教名。",
    "T46n1929_001:0721a29": "第一釋三藏教名者。此教明因緣生滅四聖",
    "T46n1929_001:0721b01": "諦理。正教小乘傍化菩薩。所言三藏教者。一",
    "T46n1929_001:0721b02": "修多羅藏。二毘尼藏。三阿毘曇藏。一修多",
    "T46n1929_001:0721b03": "羅藏者。修多羅。此或言有翻。或言無翻言",
    "T46n1929_001:0721b04": "有翻。亦有多家不同。然多用法本。出世善法",
    "T46n1929_001:0721b05": "言教之本。故云法本。即是四阿含經也。二",
    "T46n1929_001:0721b06": "毘尼藏者。毘尼此翻為滅。佛說作無作戒。能",
    "T46n1929_001:0721b07": "滅身口之惡。是故云滅。則是八十誦律也。",
    "T46n1929_001:0721b08": "三阿毘曇藏者。阿毘曇。此翻云無比法。聖人",
    "T46n1929_001:0721b09": "智慧分別法義世所無比。故云無比法。若佛",
    "T46n1929_001:0721b10": "自分別法義。若佛弟子分別法義。皆名阿毘",
    "T46n1929_001:0721b11": "曇也。然此三法通名藏者。藏以含藏為義。",
    "T46n1929_001:0721b12": "但解者不同。有言。文能含理故名為藏。又言。",
    "T46n1929_001:0721b13": "理能含文故名為藏。今言三法之名各是一",
    "T46n1929_001:0721b14": "句。三名各含一切文理。故名藏也。阿含即是",
    "T46n1929_001:0721b15": "定藏。四阿含多明修行法也。毘尼即是戒藏。",
    "T46n1929_001:0721b16": "正明因事制戒防止身口之惡法也。阿毘曇",
    "T46n1929_001:0721b17": "即是慧藏。分別無漏慧法不可比也。此之三",
    "T46n1929_001:0721b18": "藏教的屬小乘。故法華經云。貪著小乘三",
    "T46n1929_001:0721b19": "藏學者。問曰。如此對當義理可然。而何名",
    "T46n1929_001:0721b20": "乖詮次耶。答曰。說時非行時。教起之次四",
    "T46n1929_001:0721b21": "阿含為先。修行之初木叉為首。又如八正道。",
    "T46n1929_001:0721b22": "正見正思惟為先。次復正語等六法皆名為",
    "T46n1929_001:0721b23": "正。如人行法。眼前瞻路然後發足。故大智",
    "T46n1929_001:0721b24": "度論云。目足備故入清涼池。問曰。佛於三",
    "T46n1929_001:0721b25": "藏。初開三乘大乘最勝。何不以大乘為正小",
    "T46n1929_001:0721b26": "乘為傍耶。答曰。鹿苑初說四諦法輪。俱隣",
    "T46n1929_001:0721b27": "等五人見諦成道。八萬諸天得法眼淨。但有",
    "T46n1929_001:0721b28": "小乘得道未有大乘之益。故以小乘為正也。",
    "T46n1929_001:0721b29": "大智度論云。佛於阿含中。雖別為彌勒授",
    "T46n1929_001:0721c01": "記。亦不說種種菩薩行。故大乘為傍也。問曰。",
    "T46n1929_001:0721c02": "外人亦說戒定慧此有何異耶。答曰。外人所",
    "T46n1929_001:0721c03": "說戒定慧。即是舊醫。如彼蠱道舊醫。戒有",
    "T46n1929_001:0721c04": "二。一邪二正。一邪者。即是鷄狗等戒也。二",
    "T46n1929_001:0721c05": "正者。即是十善道也。舊定有二。一邪二正。一",
    "T46n1929_001:0721c06": "邪定者。即是九十六種外道經所說鬼神",
    "T46n1929_001:0721c07": "邪定之法。或能知世吉凶現神變相也。二正",
    "T46n1929_001:0721c08": "定者。即是四禪四無量心四無色定。及發",
    "T46n1929_001:0721c09": "五神通也。舊慧有二。一邪二正。一邪者。即是",
    "T46n1929_001:0721c10": "因身邊二見心。發諸邪智撥無因果。食糞",
    "T46n1929_001:0721c11": "裸形等也。二正者。即是因身邊二見心。發",
    "T46n1929_001:0721c12": "諸世智。說有因果修諸善法也。今佛說三藏",
    "T46n1929_001:0721c13": "教。所明客醫戒定慧即是。新醫從遠方來曉",
    "T46n1929_001:0721c14": "八種術。初說四枯正術。即是三藏教門所",
    "T46n1929_001:0721c15": "明戒定慧也。一戒者。即是十種得戒。發一切",
    "T46n1929_001:0721c16": "律儀無作。如是五部毘尼所明。身口諸善法",
    "T46n1929_001:0721c17": "也。二定者。即是依八背捨。入九次第定。師",
    "T46n1929_001:0721c18": "子奮迅超越三昧願智頂禪六通四辨等也。",
    "T46n1929_001:0721c19": "三慧者。即是生滅四諦。破身邊二見六十二",
    "T46n1929_001:0721c20": "見。發真無漏。成十一智三無漏根也。此戒定",
    "T46n1929_001:0721c21": "慧。外人尚不聞其名。況有少分。譬如驢乳牛",
    "T46n1929_001:0721c22": "乳。乳之色雖同若停驢乳則成臭糞。若停牛",
    "T46n1929_001:0721c23": "乳便成酪蘇醍醐也。二釋通教名者。通者",
    "T46n1929_001:0721c24": "同也。三乘同稟故名為通。此教明因緣即空",
    "T46n1929_001:0721c25": "無生四真諦理。是摩訶衍之初門也。正為菩",
    "T46n1929_001:0722a01": "薩傍通二乘。故大品經云。欲學聲聞乘者當",
    "T46n1929_001:0722a02": "學般若。欲學緣覺乘者當學般若。欲學菩薩",
    "T46n1929_001:0722a03": "乘者當學般若。三乘同稟此教見第一義。故",
    "T46n1929_001:0722a04": "云通教也。所言通教者。義乃多途略出八",
    "T46n1929_001:0722a05": "義。一教通。二理通。三智通。四斷通。五行通。",
    "T46n1929_001:0722a06": "六位通。七因通。八果通也。教通者。三乘通",
    "T46n1929_001:0722a07": "同稟因緣即空之教。理通者。同見偏真之",
    "T46n1929_001:0722a08": "理。智通者。同得巧度一切智。斷通者。界內",
    "T46n1929_001:0722a09": "惑斷同也。行通者。見思無漏行同也。位通者。",
    "T46n1929_001:0722a10": "從乾慧地乃至辟支佛地位皆同也。因通者九",
    "T46n1929_001:0722a11": "無礙因同也。果通者。九解脫有餘無餘二",
    "T46n1929_001:0722a12": "種涅槃之果同也。通義有八而但名通教者。",
    "T46n1929_001:0722a13": "若不因通教。即不知通理。乃至得成通果",
    "T46n1929_001:0722a14": "也。故諸大乘方等。及諸般若。有二乘得道者。",
    "T46n1929_001:0722a15": "為同稟此教也。問曰何故不名共教。答曰",
    "T46n1929_001:0722a16": "共名但得二乘近邊不得遠邊。若立通名近",
    "T46n1929_001:0722a17": "遠俱便。言遠便者通別通圓也。三釋別教名",
    "T46n1929_001:0722a18": "者。別者不共之名也。此教不共二乘人說。故",
    "T46n1929_001:0722a19": "名別教。此教正明因緣假名。無量四聖諦理。",
    "T46n1929_001:0722a20": "的化菩薩不涉二乘。故聲聞在座如聾如啞。",
    "T46n1929_001:0722a21": "法華經明。迦葉領解自述。往昔聞方等大品。",
    "T46n1929_001:0722a22": "淨佛國土成就眾生。心不喜樂。即其義也。所",
    "T46n1929_001:0722a23": "言別者。義乃多途略明有八。一教別。二理別。",
    "T46n1929_001:0722a24": "三智別。四斷別。五行別。六位別。七因別。八",
    "T46n1929_001:0722a25": "果別也。故名別教也。教別者。佛說恒沙佛",
    "T46n1929_001:0722a26": "法。別為菩薩不通二乘。理別者。藏識有恒沙",
    "T46n1929_001:0722a27": "俗諦之理別也。智別者。道種智也。斷別者。",
    "T46n1929_001:0722a28": "塵沙無知界外見思無明斷也。行別者。歷塵",
    "T46n1929_001:0722a29": "沙劫修。行諸波羅蜜自行化他之行別也。",
    "T46n1929_001:0722b01": "位別者。三十心伏無明是賢位。十地發真斷",
    "T46n1929_001:0722b02": "無明。是聖位之別也。因別者。無礙金剛之",
    "T46n1929_001:0722b03": "因也。果別者。解脫涅槃四德異二乘也。別義",
    "T46n1929_001:0722b04": "有八。種但名別教者。若不因別教。則不知",
    "T46n1929_001:0722b05": "別理乃至得成別果也。問曰何故不說為不",
    "T46n1929_001:0722b06": "共教。而作別教之名。答曰智論明不共般若。",
    "T46n1929_001:0722b07": "即是不共二乘人說之。如不思議經。今明",
    "T46n1929_001:0722b08": "別教如說方等大品。二乘共聞而別教菩薩。",
    "T46n1929_001:0722b09": "故用別名也。兼欲簡非圓教。亦別雖異通猶",
    "T46n1929_001:0722b10": "是未圓之名也。四釋圓教名者。圓以不偏為",
    "T46n1929_001:0722b11": "義。此教明不思議因緣。二諦中道事理具足",
    "T46n1929_001:0722b12": "不偏不別。但化最上利根之人。故名圓教也。",
    "T46n1929_001:0722b13": "華嚴經云。顯現自在力為說圓滿經。無量諸",
    "T46n1929_001:0722b14": "眾生悉授菩提記。此經云。一切眾生即大",
    "T46n1929_001:0722b15": "涅槃。不可復滅也。大品經具足品云。諸法雖",
    "T46n1929_001:0722b16": "空一心具足萬行。法華經云。合掌以敬心欲",
    "T46n1929_001:0722b17": "聞具足道。涅槃經云。金剛寶藏無所減缺。",
    "T46n1929_001:0722b18": "故名圓教也。所言圓者。義乃多途。略說有",
    "T46n1929_001:0722b19": "八。一教圓。二理圓。三智圓。四斷圓。五行圓。",
    "T46n1929_001:0722b20": "六位圓。七因圓。八果圓。教圓者。正說中道",
    "T46n1929_001:0722b21": "故言不偏也。理圓者。中道即一切法理不",
    "T46n1929_001:0722b22": "偏也。智圓者。一切種智圓也。斷圓者。不斷而",
    "T46n1929_001:0722b23": "斷無明惑也。行圓者。一行一切行也。大乘",
    "T46n1929_001:0722b24": "圓因涅槃圓果。即因果而具足無缺。是為一",
    "T46n1929_001:0722b25": "行一切行。位圓者。從初一地具足諸地功德",
    "T46n1929_001:0722b26": "也。因圓者。雙照二諦自然流入也。果圓者。",
    "T46n1929_001:0722b27": "妙覺不思議。三德之果不縱不橫也。圓義有",
    "T46n1929_001:0722b28": "八。但名圓教者。若不因圓教。則不知圓理乃",
    "T46n1929_001:0722b29": "至得成圓果也。問曰教理若圓。何得更有行",
    "T46n1929_001:0722c01": "位因果之殊。答曰只依教理圓。故便有智斷",
    "T46n1929_001:0722c02": "行位因果殊。如世間法書極能之本。修學",
    "T46n1929_001:0722c03": "之者得有階差。雖復初修劣於後修。本未",
    "T46n1929_001:0722c04": "曾異也。第二覈定者。明此四教通而為語。於",
    "T46n1929_001:0722c05": "一教中各有四教。雖有四教覈定其實三義",
    "T46n1929_001:0722c06": "不成。故各從一義以受其教名也。即為四",
    "T46n1929_001:0722c07": "意。一覈定三藏教。二覈定通教。三覈定別教。",
    "T46n1929_001:0722c08": "四覈定圓教。一覈定三藏教者。問曰。如三藏",
    "T46n1929_001:0722c09": "教說無常。三乘同稟入道。即是通教。別為菩",
    "T46n1929_001:0722c10": "薩說弘誓六度。此即別教。若為說一切種智",
    "T46n1929_001:0722c11": "令求佛果。豈非圓教。答曰今覈定此教三",
    "T46n1929_001:0722c12": "義。若言說無常通教三乘是通教者。二乘聞",
    "T46n1929_001:0722c13": "無常發真斷結。一世便入涅槃。可是稟教見",
    "T46n1929_001:0722c14": "無常理。菩薩雖稟無常之教。三阿僧祇劫。不",
    "T46n1929_001:0722c15": "發真斷結。豈見無常之理。故知無常理通教",
    "T46n1929_001:0722c16": "之義不成。雖說願行化物別教義不成者。本",
    "T46n1929_001:0722c17": "論別教詮別理斷別惑。初三藏教所明願行。",
    "T46n1929_001:0722c18": "猶約生滅四諦而起。見生滅四諦不及二乘。",
    "T46n1929_001:0722c19": "豈是別教。雖說一切種智勸菩薩慕果。行因",
    "T46n1929_001:0722c20": "不名為圓者。菩薩因中不得即具一切種智。",
    "T46n1929_001:0722c21": "豈得論圓。又此種智只照二諦不照中道。豈",
    "T46n1929_001:0722c22": "得圓也。是則雖有三教覈義不成。但名三藏",
    "T46n1929_001:0722c23": "教也。二覈定通教者。問曰通教說戒定智慧。",
    "T46n1929_001:0722c24": "豈非三藏教說道種智。豈非別教說一切種",
    "T46n1929_001:0722c25": "智。豈非圓教耶。答曰雖有此三教覈義不成。",
    "T46n1929_001:0722c26": "所以然者。通教說無生戒定智慧一相無相。",
    "T46n1929_001:0722c27": "不同三藏戒定慧別異相也。復次一得不",
    "T46n1929_001:0722c28": "失從勝受名。故不設三藏之名。受通教名",
    "T46n1929_001:0722c29": "也。雖說道種智只是照界內俗諦。非是說",
    "T46n1929_001:0723a01": "如來藏恒沙佛法之道種智。故別教義不成。",
    "T46n1929_001:0723a02": "雖復說一切種智。止是照界內二諦。明一切",
    "T46n1929_001:0723a03": "種智。非照中道不思議二諦之一切種智。故",
    "T46n1929_001:0723a04": "圓教義不成。是則三教義不成但名通教也。",
    "T46n1929_001:0723a05": "三覈定別教者。問曰別教亦說戒定智慧。何",
    "T46n1929_001:0723a06": "故不名三藏教。亦說無生空理。何故不名通",
    "T46n1929_001:0723a07": "教。亦說中道一切種智。何故不名圓教也。",
    "T46n1929_001:0723a08": "答曰別教說恒沙佛法。無量戒定智慧。異前",
    "T46n1929_001:0723a09": "生滅戒定智慧。故非三藏也。雖說空理是不",
    "T46n1929_001:0723a10": "可得空。非是但空。不與二乘同見。故非通",
    "T46n1929_001:0723a11": "教也。雖說中道一切種智。非初住發心即",
    "T46n1929_001:0723a12": "具一切種智。故非圓也。是則三義不成。但名",
    "T46n1929_001:0723a13": "別教也。四覈定圓教者。問曰圓教亦有戒",
    "T46n1929_001:0723a14": "定智慧。何故不名三藏。亦有真空之理。何故",
    "T46n1929_001:0723a15": "非通。亦有歷別階級法門。何故非別。答曰圓",
    "T46n1929_001:0723a16": "教所說戒定智慧。皆約真如實相佛性涅槃",
    "T46n1929_001:0723a17": "而辨。豈同三藏偏淺戒定慧乎。佛性真空",
    "T46n1929_001:0723a18": "平等之理。聲聞辟支佛所不能知。何況得入",
    "T46n1929_001:0723a19": "故非通也。種種法門位行階級。無不與實相",
    "T46n1929_001:0723a20": "相應。攝一切法。從初一地無不具足一切諸",
    "T46n1929_001:0723a21": "地。是故非別。三義不成但名圓教也。是則",
    "T46n1929_001:0723a22": "四教四名。雖復互通而研其理實。當教立名",
    "T46n1929_001:0723a23": "不可混濫。若圓教攝三。即是又多僕從而侍",
    "T46n1929_001:0723a24": "衛之也第三引證者。夫欲申通佛法事。須經",
    "T46n1929_001:0723a25": "論明文。但佛教浩漫玄旨難尋。若不立名辨",
    "T46n1929_001:0723a26": "義。何以得知旨趣也。今明此義略為三意。",
    "T46n1929_001:0723a27": "一明無文立名作義以通經教。二別引經論",
    "T46n1929_001:0723a28": "證。三總引經論證。一無文立名作義以通",
    "T46n1929_001:0723a29": "經教者。問曰立四教名義。若無經論明文。豈",
    "T46n1929_001:0723b01": "可承用。答曰古來諸師講說。何必盡有經",
    "T46n1929_001:0723b02": "論明文。如開善光宅五時明義。莊嚴四時判",
    "T46n1929_001:0723b03": "教。地論四宗五宗六宗。攝山單複中假。興皇",
    "T46n1929_001:0723b04": "四假並無明文。皆是隨情所立助揚佛化。其",
    "T46n1929_001:0723b05": "有緣者莫不承習。信解弘宣。問曰何意不依",
    "T46n1929_001:0723b06": "半滿五味幸出經論文。答曰佛教具有漸頓",
    "T46n1929_001:0723b07": "不定半滿五味。各據一邊。豈得通釋此諸教",
    "T46n1929_001:0723b08": "也。但使義符經論。無文何足致疑。大智度",
    "T46n1929_001:0723b09": "論云。法施者。依附經法廣作義理。為立名字",
    "T46n1929_001:0723b10": "皆名法施。今一家解釋佛法。處處約名作義。",
    "T46n1929_001:0723b11": "隨義立名。或有文證或無文證。若有文證故",
    "T46n1929_001:0723b12": "不應疑。無文證者亦須得意。譬如神農編",
    "T46n1929_001:0723b13": "鵲華他皆古之聖醫。所造藥對治世撰集",
    "T46n1929_001:0723b14": "諸經方。當時所治無往不差。今人依用未",
    "T46n1929_001:0723b15": "必皆愈。而即末代凡醫。雖約古方出意增",
    "T46n1929_001:0723b16": "損。隨病授藥少有不差。若深解此喻通經",
    "T46n1929_001:0723b17": "說法。覩時事所宜作義。立名亦有何失。今釋",
    "T46n1929_001:0723b18": "此經一部前後作義立名。此非一條。若不體",
    "T46n1929_001:0723b19": "此意者。何但四教之名而生疑也。經論正是",
    "T46n1929_001:0723b20": "趣前人機緣。末代學問。執見千端行道障起",
    "T46n1929_001:0723b21": "非一。寧可守株待㝹。必貽斯責。且佛教無窮",
    "T46n1929_001:0723b22": "恒沙非譬。東流之者萬不一。達智人君子希",
    "T46n1929_001:0723b23": "更詳焉。二別引經論證四教者。前釋名中以",
    "T46n1929_001:0723b24": "已具引經文。今更略出。如戒心云。應學修",
    "T46n1929_001:0723b25": "多羅毘尼阿毘曇。佛在世時豈無三藏之教",
    "T46n1929_001:0723b26": "故成實論云。我今正欲論三藏中實義。次",
    "T46n1929_001:0723b27": "證通教者。此經淨名為迦旃延解說五義。二",
    "T46n1929_001:0723b28": "百比丘心得解脫。大品經三慧品。明薩婆若",
    "T46n1929_001:0723b29": "智三乘同得。中論云。諸法實相三人共入。次",
    "T46n1929_001:0723c01": "證別教者。此經明以無所受而受諸受。未具",
    "T46n1929_001:0723c02": "佛法。亦不應滅心受而取證也。無量義經",
    "T46n1929_001:0723c03": "云。摩訶般若華嚴海空。宣說菩薩歷劫修行。",
    "T46n1929_001:0723c04": "即是別教文。涅槃經明五行。正是別教意",
    "T46n1929_001:0723c05": "也。大智論云。結使有二種。一者共二乘斷。二",
    "T46n1929_001:0723c06": "者不共斷。不共斷者。不共般若斷於別惑。",
    "T46n1929_001:0723c07": "次證圓教者。華嚴經云。為說圓滿修多羅。此",
    "T46n1929_001:0723c08": "經云。諸佛解脫。當於眾生心行之中求。大",
    "T46n1929_001:0723c09": "品經云。欲以一切種智知一切法。當學般",
    "T46n1929_001:0723c10": "若。法華經明多寶如來歎言。善哉釋迦牟尼",
    "T46n1929_001:0723c11": "佛。能以平等大慧教菩薩法為大眾說。如",
    "T46n1929_001:0723c12": "所說者皆是真實。涅槃經云。復有一行是如",
    "T46n1929_001:0723c13": "來行。所謂大乘大般涅槃。智度論云。三智",
    "T46n1929_001:0723c14": "其實一心中得。如是尋討大乘經論。四教義",
    "T46n1929_001:0723c15": "文處處有之也。三總引經論證者。今影傍大",
    "T46n1929_001:0723c16": "乘經論立四教名義者。如大涅槃經。明四不",
    "T46n1929_001:0723c17": "可說。有因緣故亦可得說。四種之說以此",
    "T46n1929_001:0723c18": "化前緣。即是四教意。又涅槃經云四種轉",
    "T46n1929_001:0723c19": "四諦法輪。即是四教意。又法華經明三草",
    "T46n1929_001:0723c20": "二木稟澤不同。譬方便說即三教也。一地所",
    "T46n1929_001:0723c21": "生一雨所潤。譬說最實事即圓教也。中論破",
    "T46n1929_001:0723c22": "諸異執既訖復說因緣四句通佛四說。即是",
    "T46n1929_001:0723c23": "四教之意。如此等四說法隨機化物即四教",
    "T46n1929_001:0723c24": "義。四說即是四教之異名也。第四料簡者。問",
    "T46n1929_001:0723c25": "曰法華經云。佛平等說如一味雨。何曾有四",
    "T46n1929_001:0723c26": "說之殊。答曰上來處處引四不可說。有因",
    "T46n1929_001:0723c27": "緣故亦可得說者。尚未曾定有一說。何曾定",
    "T46n1929_001:0723c28": "有四教耶故。此經云。佛以一音演說法。眾",
    "T46n1929_001:0723c29": "生隨類各得解。隨類異解者。即是四教不同",
    "T46n1929_001:0724a01": "之相也。且諸經明義不同。自有說異解異說。",
    "T46n1929_001:0724a02": "一解一說。異解一說。一解異說無說無解",
    "T46n1929_001:0724a03": "故。此經云。其說法者無說無示。其聽法者無",
    "T46n1929_001:0724a04": "聞無得。若達此意四教點定立義。何所疑哉。",
    "T46n1929_001:0724a05": "問曰四教從何而起。答曰今明四教。還從前",
    "T46n1929_001:0724a06": "所明三觀而起。為成三觀。初從假入空觀。具",
    "T46n1929_001:0724a07": "有折體拙巧二種入空不同。從折假入空故",
    "T46n1929_001:0724a08": "有藏教起。從體假入空故有通教起。若約",
    "T46n1929_001:0724a09": "第二從空入假之中。即有別教起。約第三一",
    "T46n1929_001:0724a10": "心中道正觀。即有圓教起。問曰三觀復因何",
    "T46n1929_001:0724a11": "而起。答曰三觀還因四教而起。問曰觀教",
    "T46n1929_001:0724a12": "復因何而起。答曰觀教皆從因緣所生四句",
    "T46n1929_001:0724a13": "而起。問曰因緣所生四句因何而起。答曰因",
    "T46n1929_001:0724a14": "緣所生四句即是心。心即是諸佛不思議解",
    "T46n1929_001:0724a15": "脫。諸佛不思議解脫畢竟無所有。即是不",
    "T46n1929_001:0724a16": "可說。故淨名杜口默然無說也。有因緣故",
    "T46n1929_001:0724a17": "亦可得說者。即是用四悉檀。說心因緣所生",
    "T46n1929_001:0724a18": "之四句。赴四種根性十二因緣法所成眾生",
    "T46n1929_001:0724a19": "而說也。四種根性者。一者下根。二者中根。",
    "T46n1929_001:0724a20": "三者上根。四者上上根。赴此四種根性故",
    "T46n1929_001:0724a21": "因此教觀無礙而起。普利益眾生得成信法",
    "T46n1929_001:0724a22": "兩行之益。此即若聖說法。若聖默然之義也。",
    "T46n1929_001:0724a23": "問曰。大涅槃經云。根有三種。一者下根二",
    "T46n1929_001:0724a24": "者中根三者上根。為中根人於波羅奈三",
    "T46n1929_001:0724a25": "轉小法輪。為上根人於拘尸那城轉大法",
    "T46n1929_001:0724a26": "輪。若為下根人如來終不為轉法輪。今何得",
    "T46n1929_001:0724a27": "言有四種根性。為下根人說三藏教耶。答曰",
    "T46n1929_001:0724a28": "諸佛教門隨緣不定。或說一根。或說二根。或",
    "T46n1929_001:0724a29": "說三根。或說四根。或言為下根者說。或言不",
    "T46n1929_001:0724b01": "為下根者說。言為下根者說者。如法華經三",
    "T46n1929_001:0724b02": "草。二木稟澤皆得增長。言不為下根者。說",
    "T46n1929_001:0724b03": "即如引涅槃經文也。問曰提謂經。說五戒明",
    "T46n1929_001:0724b04": "人天善。何意不開為五教義耶。答曰人天教",
    "T46n1929_001:0724b05": "舊醫所說。世之常道不離生死。法王出世欲",
    "T46n1929_001:0724b06": "化眾生令出火宅。是以鹿苑三轉法輪。人天",
    "T46n1929_001:0724b07": "得道以此為實。故有三藏教。此經大品法華",
    "T46n1929_001:0724b08": "涅槃諸大乘經。皆云於波羅奈轉四諦法輪。",
    "T46n1929_001:0724b09": "又大智度論。明結集法藏。亦從鹿苑而起。不",
    "T46n1929_001:0724b10": "取提謂經為初也。問曰若不開人天善。何得",
    "T46n1929_001:0724b11": "法華經明三草二木稟澤也。答曰三藏教明",
    "T46n1929_001:0724b12": "世間布施持戒禪定。即是人天之教。並是正",
    "T46n1929_001:0724b13": "因緣所生善法。此已為三藏教所攝。故不須",
    "T46n1929_001:0724b14": "為五也。問曰四教義。與地論人四宗義同不。",
    "T46n1929_001:0724b15": "答曰若人問言。四諦即是四大不此為非問。",
    "T46n1929_001:0724b16": "今不依四宗立四教者。意乃多途略出三妨。",
    "T46n1929_001:0724b17": "一四宗明義言方似滯。二細尋研覈。立名作",
    "T46n1929_001:0724b18": "義似如不便。三四宗雖言富博一家往望。攝",
    "T46n1929_001:0724b19": "佛法意猶有所闕。一四宗明義言方似滯者。",
    "T46n1929_001:0724b20": "彼不約四不可說。用四悉檀趣緣。而說即",
    "T46n1929_001:0724b21": "成滯也。二細尋研覈立名作義似如不便者。",
    "T46n1929_001:0724b22": "彼之四宗毘曇見有得道。可許因緣為宗。三",
    "T46n1929_001:0724b23": "假品是世諦何得為宗。成論見空得道何不",
    "T46n1929_001:0724b24": "以空為宗。且智度論明三藏教。有三門入",
    "T46n1929_001:0724b25": "道。一是有門。二是空門。三是假名門也。又",
    "T46n1929_001:0724b26": "智度論彈方廣義云。取十喻直說一切法不",
    "T46n1929_001:0724b27": "生不滅。失般若意。豈得用夢幻為不真宗也。",
    "T46n1929_001:0724b28": "今諮曰。不真宗即是通教。真宗即是通宗者。",
    "T46n1929_001:0724b29": "宗則通真不真。不真何意沒宗而用教。真",
    "T46n1929_001:0724c01": "宗何意無教而立宗。宗若無教何得知真。真",
    "T46n1929_001:0724c02": "宗若沒宗。有教則同名通教。若俱沒教留宗",
    "T46n1929_001:0724c03": "則同名通宗。若俱安教則同名通宗教。若留",
    "T46n1929_001:0724c04": "真不真則名通不。真宗教通真宗教通不真",
    "T46n1929_001:0724c05": "宗。可為三乘通修通真宗亦應三乘通修也。",
    "T46n1929_001:0724c06": "若言此通是融通之通者。通教亦是通真之",
    "T46n1929_001:0724c07": "通也。此則兩名混同。義無別也。答曰楞伽經",
    "T46n1929_001:0724c08": "云。說通教童朦宗通教菩薩。故以真宗為",
    "T46n1929_001:0724c09": "通宗也。又諮曰。若爾是則前因緣假名不真。",
    "T46n1929_001:0724c10": "宗皆是教童朦。不應悉立宗名也。覈却並",
    "T46n1929_001:0724c11": "決意邪謂立四宗名義不甚便也。今言四",
    "T46n1929_001:0724c12": "教者。佛從初得道至大涅槃。顯示一切法門。",
    "T46n1929_001:0724c13": "無非言教也。三設巧救四宗名義得立。若比",
    "T46n1929_001:0724c14": "古今雖為富博。一家往望攝佛法意猶大有",
    "T46n1929_001:0724c15": "所闕。今採諸經論立四教義。一教各有四門。",
    "T46n1929_001:0724c16": "合十六門。彼因緣假名兩宗。似與此所明三",
    "T46n1929_001:0724c17": "藏教。有空二門相參。猶闕昆勒門及非有非",
    "T46n1929_001:0724c18": "空兩門也。彼不真宗明諸法如幻如化。似與",
    "T46n1929_001:0724c19": "此通教有門相參。餘三門彼所不明。彼真宗",
    "T46n1929_001:0724c20": "似與此別教有門相參。餘三門彼所不明。此",
    "T46n1929_001:0724c21": "則四宗明義。但得與此三教四門相參。此圓",
    "T46n1929_001:0724c22": "教四門彼所不明。四教猶有十二門明義。彼",
    "T46n1929_001:0724c23": "四宗之所不明也。又護身法師用五宗明",
    "T46n1929_001:0724c24": "義。彼四宗如前長立法界宗。似與此圓教",
    "T46n1929_001:0724c25": "有門相參四教猶有十一門。彼所不明也。耆",
    "T46n1929_001:0724c26": "闍法師用六宗明義。三宗似與此三門相參。",
    "T46n1929_001:0724c27": "如上分別。彼真宗似與此通教空門相參。彼",
    "T46n1929_001:0724c28": "常宗似與此別教有門相參。彼圓宗似與此",
    "T46n1929_001:0724c29": "圓教有門相參。四教猶有十門。彼六宗之所",
    "T46n1929_001:0725a01": "不明也。故知四宗五宗六宗。雖言古今以",
    "T46n1929_001:0725a02": "來明義富博。今一家往望攝佛法意。猶大",
    "T46n1929_001:0725a03": "有所闕也。所以前明四悉檀義者。正是述一",
    "T46n1929_001:0725a04": "家通經說法。與古今所說通用不同也。故",
    "T46n1929_001:0725a05": "前明三觀竪破諸法。略為數十番。其尋覽者",
    "T46n1929_001:0725a06": "則知。與諸禪師及三論師所說意有殊也。今",
    "T46n1929_001:0725a07": "明四教一教各有四門。四教即有十六門。又",
    "T46n1929_001:0725a08": "開三藏教四門。如五百阿羅漢各說身因。即",
    "T46n1929_001:0725a09": "是五百門也。故經說泥洹真法寶。眾生從種",
    "T46n1929_001:0725a10": "種門入。道但三藏教四門尚開無量門入",
    "T46n1929_001:0725a11": "道。何況通教別教圓教。各有四門而不得各",
    "T46n1929_001:0725a12": "明開無量門也。故華嚴經明善財童子見四",
    "T46n1929_001:0725a13": "十二善知識。各言我唯知此一法門。如是見",
    "T46n1929_001:0725a14": "一百二十善知識。乃至無量善知識。皆各云",
    "T46n1929_001:0725a15": "我唯能知此一法門。是則大乘法門無量無",
    "T46n1929_001:0725a16": "邊也。此經三十二菩薩。各說入不二法門。乃",
    "T46n1929_001:0725a17": "至八千菩薩。皆說入不二法門。故法華經云。",
    "T46n1929_001:0725a18": "以種種法門宣示於佛道。如此法藏於不可",
    "T46n1929_001:0725a19": "說。用四悉檀而起教門。令一切眾生。以佛教",
    "T46n1929_001:0725a20": "門出三界苦。若留此意。比決四宗五宗六",
    "T46n1929_001:0725a21": "宗。自知殊別也。第五明經論用四教多少不",
    "T46n1929_001:0725a22": "同。若華嚴頓教用別圓兩教。若漸教之初。小",
    "T46n1929_001:0725a23": "乘經但用三藏教。若大乘方等則具有四教。",
    "T46n1929_001:0725a24": "若摩訶般若用通別圓三教。妙法蓮華經但",
    "T46n1929_001:0725a25": "用圓教。大涅槃名諸佛法界。四教皆入佛",
    "T46n1929_001:0725a26": "性涅槃。諸論隨經用教多少義類可解。問曰",
    "T46n1929_001:0725a27": "四教遍通眾經。何故偏於此經文前廣辯。答",
    "T46n1929_001:0725a28": "曰一切漸頓諸經未必皆明四教。唯方等大",
    "T46n1929_001:0725a29": "集及此經。典具有四教之文。故約此經意",
    "T46n1929_001:0725b01": "略明四教義也。但每嗟末代弘經之人。採",
    "T46n1929_001:0725b02": "眾經義用通一論。遂致使後生皆謂論富經",
    "T46n1929_001:0725b03": "貧輕經重論。今採眾經論立四教義。以通諸",
    "T46n1929_001:0725b04": "大小乘經者。意望後賢敬重佛言棄其枝",
    "T46n1929_001:0725b05": "末。若能專心大乘方等。聽說受持讀誦書",
    "T46n1929_001:0725b06": "寫如說修行。非但功不唐捐。亦能契理之",
    "T46n1929_001:0725b07": "要也。",
    "T46n1929_001:0725b08": "四教義卷第一"
}