{
    "T38n1782_002:1010a07": "說無垢稱經贊卷第二(本)",
    "T38n1782_002:1010a09": "大慈恩寺沙門基撰",
    "T38n1782_002:1010a10": "經。皆獲第一(至)波羅密多。贊曰。此顯能到",
    "T38n1782_002:1010a11": "彼岸功德。即是十種波羅密多。第一者。顯",
    "T38n1782_002:1010a12": "其十度。皆能具修。純是無漏。然此十度。在地",
    "T38n1782_002:1010a13": "前位。於一行中。唯修一行。唯是有漏七地",
    "T38n1782_002:1010a14": "以前。於一行中。修一切行。通有無漏。八地",
    "T38n1782_002:1010a15": "以上。一切行中。修一切行。唯是無漏。勝前",
    "T38n1782_002:1010a16": "位故。皆名第一。十度者。一布大。二淨戒。云",
    "T38n1782_002:1010a17": "調伏寂靜。尸羅者。即淨戒也。廣律毘奈耶名",
    "T38n1782_002:1010a18": "調伏。調和控御身語等業。制伏滅陰諸煩惱",
    "T38n1782_002:1010a19": "故。寂靜者。寂身語意。靜六根中。諸惡戒故。",
    "T38n1782_002:1010a20": "尸羅者。清涼義。當得涅槃清涼義故。或戒",
    "T38n1782_002:1010a21": "自體。能除煩惱惡業熱故。尸羅是體。調伏寂",
    "T38n1782_002:1010a22": "靜。是戒功能。三安忍。四正勤。正勤即精進。",
    "T38n1782_002:1010a23": "五靜慮。禪定也。六波若。七方便善巧。八妙",
    "T38n1782_002:1010a24": "願。九力。十智波羅密多。古經闕願。仍以第",
    "T38n1782_002:1010a25": "十第六合說。無不具足。意亦含故。應舉初",
    "T38n1782_002:1010a26": "一。具足例餘。若爾何勞更別列也。六度合",
    "T38n1782_002:1010a27": "以五門分別。一釋名。二出體。三釋相。四辨",
    "T38n1782_002:1010a28": "果。五諸門通局等　一釋名者。梵云始迦波",
    "T38n1782_002:1010a29": "羅蜜多。始迦十也。波羅彼岸也。蜜多離也",
    "T38n1782_002:1010b01": "到也。總云十離到彼岸。十者數也。彼岸有",
    "T38n1782_002:1010b02": "五。一所知。二都。三理。四行。五果。由此十",
    "T38n1782_002:1010b03": "行。能了一切空有境盡。能解一切五明教盡。",
    "T38n1782_002:1010b04": "能達一切真俗理盡。能修一切福慧行盡。能",
    "T38n1782_002:1010b05": "證一切菩提果盡。名到彼岸。菩提菩提斷。俱",
    "T38n1782_002:1010b06": "名菩提。菩提涅槃。並名菩提故。於五境中。有",
    "T38n1782_002:1010b07": "少不盡。不名到彼岸。離者遠離。由此十行。能",
    "T38n1782_002:1010b08": "離生死五蘊等法。能到所知五種彼岸。名十",
    "T38n1782_002:1010b09": "波羅密多。大般若中。作如此解。帶數釋也。",
    "T38n1782_002:1010b10": "釋別名者。能裂慳悋。名為布施。乃至決斷諸",
    "T38n1782_002:1010b11": "法事理。名之為智。布施即波羅蜜多。乃至智",
    "T38n1782_002:1010b12": "即波羅蜜多。皆持業釋也。二出體性者。布施",
    "T38n1782_002:1010b13": "有三。謂財施。法施。無畏施。貪苦良田。惠",
    "T38n1782_002:1010b14": "奉珍物。處生死者。惠以正法。怖懼眾生。惠以",
    "T38n1782_002:1010b15": "無畏。俱以無貪及彼所起三業為性。此體有",
    "T38n1782_002:1010b16": "二。一無貪。二思。三業即思故。戒有三種。謂",
    "T38n1782_002:1010b17": "律儀戒。攝善法戒。饒益有情戒。別解脫戒。能",
    "T38n1782_002:1010b18": "離眾惡。名律儀戒。諸有自利所修諸善。名攝",
    "T38n1782_002:1010b19": "善戒利樂眾生所有三業。名饒益有情戒。此",
    "T38n1782_002:1010b20": "三俱以受菩薩戒時三業為性。此體唯思。忍",
    "T38n1782_002:1010b21": "有三種。謂耐怨害忍。安受苦忍。諦察法忍。他",
    "T38n1782_002:1010b22": "為惱亂。能受不瞋。修行逼迫。能安不退。聞",
    "T38n1782_002:1010b23": "法諦理。能印不疑。初即無瞋。次忍即精進。",
    "T38n1782_002:1010b24": "後忍即審慧。三復總以三業為性。體即四法。",
    "T38n1782_002:1010b25": "一無瞋。二精進。三慧。四思。精進有三。謂被甲",
    "T38n1782_002:1010b26": "精進。攝善精進。利益精進。如契經說。住有",
    "T38n1782_002:1010b27": "勢有勤。有勇健堅猛。於諸善法中。常不捨善",
    "T38n1782_002:1010b28": "軛。輪作五名。謂被甲。加行。無下。無還。無",
    "T38n1782_002:1010b29": "足。如次配經五種精進。被甲精進。即初有勢。",
    "T38n1782_002:1010c01": "餘四精進。皆是攝善。雖攝五盡。並為自利。濟",
    "T38n1782_002:1010c02": "益他時。不生懈倦。名利樂精進。此三以勤及",
    "T38n1782_002:1010c03": "彼所起三業為性。體唯二法。一精進。二思。靜",
    "T38n1782_002:1010c04": "慮有三。謂安住靜慮。引發靜慮。辨事靜慮。現",
    "T38n1782_002:1010c05": "法樂住定。名安住靜慮。引發神通定。名引發",
    "T38n1782_002:1010c06": "靜慮。轉大地為金銀。反巨海為蘇酪。等施諸",
    "T38n1782_002:1010c07": "貧乏。名辨事靜慮。此三但以靜慮為性。體唯",
    "T38n1782_002:1010c08": "是定。般若有三。一生空無分別慧。二法空無",
    "T38n1782_002:1010c09": "分別慧。三俱空無分別慧。方便善巧有二種。",
    "T38n1782_002:1010c10": "謂迴向方便善巧。拔濟方便善巧。願有二種。",
    "T38n1782_002:1010c11": "謂求菩提願。利樂他巧願。力有二種。謂思擇",
    "T38n1782_002:1010c12": "力。修習力。智有二種。謂受用法樂。成熟有情",
    "T38n1782_002:1010c13": "智。此五皆以慧為其性。或第八願。以欲勝解",
    "T38n1782_002:1010c14": "及信為性。并慧為性。如是十度。合以九法為",
    "T38n1782_002:1010c15": "性。一無貪。二思。三無瞋。四精進。五慧。六靜",
    "T38n1782_002:1010c16": "慮。七欲。八勝解。九信。遍行一。思也。別境四。",
    "T38n1782_002:1010c17": "欲。勝解。定。慧。善有四。信。精進。無貪。無嗔。",
    "T38n1782_002:1010c18": "或身語色。即通無表。合十法為體。三釋相者。",
    "T38n1782_002:1010c19": "要具七種最勝攝受。方成十種波羅蜜多相。",
    "T38n1782_002:1010c20": "一安住最勝。謂安住菩薩種姓。無種性修。",
    "T38n1782_002:1010c21": "非為度相。二依止最勝。謂要依止大菩提心。",
    "T38n1782_002:1010c22": "若無道心。雖修非度。三意樂最勝。謂要悲愍",
    "T38n1782_002:1010c23": "一切有情。不悲有情。雖修非度。四事業最勝。",
    "T38n1782_002:1010c24": "謂要具行一切事業。且如施時。要信心至心。",
    "T38n1782_002:1010c25": "隨時自手如法行施。或具六義。一無所依",
    "T38n1782_002:1010c26": "施。解脫捨故。回向涅槃。無所繫著故。二廣大",
    "T38n1782_002:1010c27": "施。舒手施故。殷重廣施故。三歡喜施。樂棄捨",
    "T38n1782_002:1010c28": "故。施前。正施。施後意悅。無追悔故。四數數",
    "T38n1782_002:1010c29": "施。祠祱施故。一向如法。不以凶暴積集財",
    "T38n1782_002:1011a01": "物。施時數數周遍捨施物故。五田器施。捨",
    "T38n1782_002:1011a02": "圓滿故。謂於福田而奉獻故。六攝受眷屬施。",
    "T38n1782_002:1011a03": "於惠施中。樂分布故。謂於父母妻子等所。時",
    "T38n1782_002:1011a04": "時平等而分布故。非理求財不以施人。物不",
    "T38n1782_002:1011a05": "淨故。置羅機網不以施人。損眾生故。刀杖毒",
    "T38n1782_002:1011a06": "藥不以施人。害眾生故。音樂女色不以施人。",
    "T38n1782_002:1011a07": "壞淨心故。以要言之。一切不如法物。皆不應",
    "T38n1782_002:1011a08": "施。如是等。名事業最勝。五巧便最勝。謂要無",
    "T38n1782_002:1011a09": "相智所攝受。如不見施者施物受者。三事體",
    "T38n1782_002:1011a10": "空。三輪淨故。即般若云。以不住相相應行布",
    "T38n1782_002:1011a11": "施。故住相修。雖修非度。六回向最勝。謂要回",
    "T38n1782_002:1011a12": "向無上菩提。若不求此。雖修非度。七清淨最",
    "T38n1782_002:1011a13": "勝。要不為二障間雜。三時無悔。方成度故。",
    "T38n1782_002:1011a14": "煩惱若間。雖修非度。四辨果者。有漏有四。一",
    "T38n1782_002:1011a15": "異熟果。二等流果。三士用果。四增上果。不證",
    "T38n1782_002:1011a16": "無為。無離繫果。無漏有四。加離繫果。除異熟",
    "T38n1782_002:1011a17": "果。異熟果者。有漏善惡。能感得故。若十地等",
    "T38n1782_002:1011a18": "中。二互相資。通得五果。此五果相。至下當知",
    "T38n1782_002:1011a19": "五諸門分別者。於中復以五門分別。一次第。",
    "T38n1782_002:1011a20": "二離障三癈立。四修相。五純雜。如成唯識第",
    "T38n1782_002:1011a21": "九卷釋。",
    "T38n1782_002:1011a22": "經。成無所得不起法忍。贊曰。此第十四相",
    "T38n1782_002:1011a23": "續無生法忍功德。清辨釋曰。世俗故有。勝",
    "T38n1782_002:1011a24": "義空空者無所得也。觀法本空。何有生等。",
    "T38n1782_002:1011a25": "觀此無生。而起觀智忍。名無所得不起法",
    "T38n1782_002:1011a26": "忍。護法等云。遍計所執。云人法有。名有所",
    "T38n1782_002:1011a27": "得。今觀彼空。名無所得。起者生也。忍者智",
    "T38n1782_002:1011a28": "也。於三性上。觀所執無。名無所得。體既無",
    "T38n1782_002:1011a29": "有。何有生等。觀此不生法。而起忍可之智。即",
    "T38n1782_002:1011b01": "三無生忍也。一本性無生忍。觀遍計所執。人",
    "T38n1782_002:1011b02": "法二相。本無體故。二自然無生忍。觀依他起。",
    "T38n1782_002:1011b03": "唯假因緣。非自然生故。三惑苦無生忍。觀於",
    "T38n1782_002:1011b04": "真如。惑者本無生故。此三無生忍。地前學",
    "T38n1782_002:1011b05": "觀。入初地證。八地相續。今復任運自在成",
    "T38n1782_002:1011b06": "就。故與成名。",
    "T38n1782_002:1011b07": "經。已能隨轉不退法輪。贊曰。此顯能說上",
    "T38n1782_002:1011b08": "住功德。轉謂移轉。體即聖道。謂佛昔於他處",
    "T38n1782_002:1011b09": "受得。今為他說。名之為轉。菩薩遂佛。亦能",
    "T38n1782_002:1011b10": "移轉。故名為隨。轉輪者摧壞義。破二障故。",
    "T38n1782_002:1011b11": "不定義。而復往故。圓滿義。轂輞輻等皆圓",
    "T38n1782_002:1011b12": "滿故。八聖道具三義。故名為輪。法輪有五。",
    "T38n1782_002:1011b13": "一法輪體。謂八聖道。二法輪因。謂此教及念",
    "T38n1782_002:1011b14": "住等。得聖道因。三法輪眷屬。謂萬行福慧。四",
    "T38n1782_002:1011b15": "法輪果。謂菩提涅槃。五法輪境。謂真俗諦理。",
    "T38n1782_002:1011b16": "轉者動顯運起之義。動宜玄教。顯揚妙理。",
    "T38n1782_002:1011b17": "運聖道於聲前。起圓智於言後。故四法寶皆",
    "T38n1782_002:1011b18": "名為轉。不退有二。一已得不退。此初地得。於",
    "T38n1782_002:1011b19": "未得法。尚未能修。名之為退。二未得不退。八",
    "T38n1782_002:1011b20": "地方得。於未得法。任運能修。今具二不退。要",
    "T38n1782_002:1011b21": "八地後。故能轉之。或四不退。一信不退。十信",
    "T38n1782_002:1011b22": "第六心。不退生邪見。二位不退。謂十住第七",
    "T38n1782_002:1011b23": "住。不退作二乘。三證不退。謂初地上。已證得",
    "T38n1782_002:1011b24": "法。永不退故。四行不退。謂八地上。於一切",
    "T38n1782_002:1011b25": "行。不退修故。今隨其位。能轉具足此之四位。",
    "T38n1782_002:1011b26": "四不退轉法。要八地後故。",
    "T38n1782_002:1011b27": "經。咸得無相(至)諸根勝劣。贊曰。上二句。顯",
    "T38n1782_002:1011b28": "得決定法功德。下二句。顯得根上下智力功",
    "T38n1782_002:1011b29": "德。妙印有二。一有差別。謂三法印。一諸行無",
    "T38n1782_002:1011c01": "常。二涅槃寂靜。三諸法無我。此通大小二乘",
    "T38n1782_002:1011c02": "法印。二無差別。無相理為能印。所轉教法輪",
    "T38n1782_002:1011c03": "為所印。咸者皆也。得者獲也。由諸菩薩任運",
    "T38n1782_002:1011c04": "得無相理妙印所印之教。所以能轉不退法",
    "T38n1782_002:1011c05": "輪。未任運得無相理妙印所印之教。畢竟不",
    "T38n1782_002:1011c06": "能轉不退法。此以下句。釋上二句。如是便無",
    "T38n1782_002:1011c07": "四十一句。若依第二解。便成四十一句。無相",
    "T38n1782_002:1011c08": "妙印。即無相教。教之所印。謂無相理。此諸菩",
    "T38n1782_002:1011c09": "薩。皆任運得無相教印所印之無相理。前修",
    "T38n1782_002:1011c10": "十力。雖分已得。尚未圓滿。此大菩薩。皆於十",
    "T38n1782_002:1011c11": "力。第四力中。圓滿得之。名為善知有情根品。",
    "T38n1782_002:1011c12": "以舊經初云善解法相。由解法相能詮無",
    "T38n1782_002:1011c13": "相法教。故能隨轉不退法輪。義諸菩薩。善",
    "T38n1782_002:1011c14": "解一切法之真體。謂任運得無相之理。相者",
    "T38n1782_002:1011c15": "體故。雖知二解。今符新教。義理疎脫。智者當",
    "T38n1782_002:1011c16": "知。",
    "T38n1782_002:1011c17": "經。一切大眾(至)得無所畏。贊曰。顯能謂伏",
    "T38n1782_002:1011c18": "難化功德。如三迦葉。謂得道真。一切大眾。所",
    "T38n1782_002:1011c19": "不能伏。此諸菩薩。皆能調伏。彼既被屈。更",
    "T38n1782_002:1011c20": "無返詰違逆菩薩。是故菩薩得無所畏。舊經",
    "T38n1782_002:1011c21": "云。蓋諸大眾。即是邪見。諸難化者。惡名惡",
    "T38n1782_002:1011c22": "解。蓋大眾故。菩薩降之。或謂菩薩智辨兩成。",
    "T38n1782_002:1011c23": "蓋諸大眾故得無畏。",
    "T38n1782_002:1011c24": "經。已積無盡福智資糧。贊曰。此顯位運",
    "T38n1782_002:1011c25": "因圓滿功德。地前之位。已善積集福慧二",
    "T38n1782_002:1011c26": "因。七地以前。有漏無漏間雜修作。八地已",
    "T38n1782_002:1011c27": "上。第六識中。純無漏修。任運相續。故言已積",
    "T38n1782_002:1011c28": "無盡資糧。舊云。以修其心。不但修心。身亦修",
    "T38n1782_002:1011c29": "故。",
    "T38n1782_002:1012a01": "經。相好嚴身(至)所有飾好。贊曰。上二句。內",
    "T38n1782_002:1012a02": "體端嚴殊勝功德。下二句。棄世莊嚴果好功",
    "T38n1782_002:1012a03": "德。諸相隨好。第八識變諸異熟果。初地分得。",
    "T38n1782_002:1012a04": "第六意識。亦變無漏。八地已上。相好圓明。有",
    "T38n1782_002:1012a05": "漏無漏。相續殊妙。故言相好色像第一。諸相",
    "T38n1782_002:1012a06": "隨好。以眼根舌根身根男根四根依處。及舌",
    "T38n1782_002:1012a07": "根為體。故言色像。得上味相。舌根為體。眼如",
    "T38n1782_002:1012a08": "青紺牛王睫等。眼根依處。舌覆面輪。舌根依",
    "T38n1782_002:1012a09": "處。身皮金色等。身根依處。勢峯藏密。男根依",
    "T38n1782_002:1012a10": "處。餘准可知。世間業青。七寶什物之所莊",
    "T38n1782_002:1012a11": "嚴。翫好雕飾。名為飾好。今大菩薩。觀之無益。",
    "T38n1782_002:1012a12": "返為損害。一切盡捨。以德內嚴。不修外飾。",
    "T38n1782_002:1012a13": "經。名稱高遠踰於帝釋。贊曰。令譽遐振殊勝",
    "T38n1782_002:1012a14": "功德。而利天主釋迦提婆因達羅者。釋迦能",
    "T38n1782_002:1012a15": "姓。提婆天也。因達羅帝也。天中帝主。姓釋迦。",
    "T38n1782_002:1012a16": "故號帝釋。名憍尸迦。如餘經中具明本緣。以",
    "T38n1782_002:1012a17": "崇佛法。他方菩薩。上界天等。名多皆悉聞",
    "T38n1782_002:1012a18": "名。踰者越也。菩薩名聲。更越於彼。十方一切",
    "T38n1782_002:1012a19": "皆聞名故。但以翻譯之人。說帝釋居於須彌。",
    "T38n1782_002:1012a20": "執筆者遂即錄之。為此舊經乃云踰於須彌。",
    "T38n1782_002:1012a21": "其須彌山。他他之天。尚不知有。何況其餘。",
    "T38n1782_002:1012a22": "經。意樂堅固(至)得不壞信。讚曰。任運決定得",
    "T38n1782_002:1012a23": "於事理不疑功德。三二句。舉喻。下二句。顯",
    "T38n1782_002:1012a24": "體。意樂者。以信勝解二為得體。設有惡魔",
    "T38n1782_002:1012a25": "及諸外道。種種但壞。決定堅固。難壞難但。",
    "T38n1782_002:1012a26": "譬如金剛。極堅牢故。遂不墮破。故於佛法。",
    "T38n1782_002:1012a27": "得不壞信。佛法僧戒。此之四種。總名佛法。得",
    "T38n1782_002:1012a28": "不壞信。信四法故。即論所云四證淨也。或法",
    "T38n1782_002:1012a29": "真理。名為佛法同體三寶。今任運得此不壞",
    "T38n1782_002:1012b01": "信。初地雖得。尚於華中而有猶豫。此猶豫",
    "T38n1782_002:1012b02": "者。異熟生攝。八地已上。一切決定。今舉勝",
    "T38n1782_002:1012b03": "法。稱不壞信。信於一切。但言四者。據勝境",
    "T38n1782_002:1012b04": "說。俱舍論云。信三寶者。離惡道因。信於戒",
    "T38n1782_002:1012b05": "者。離賤貧因。故此偏故。舊但有喻。義便不",
    "T38n1782_002:1012b06": "足。",
    "T38n1782_002:1012b07": "經。流法寶光澍甘露雨。贊曰。說法破惡生",
    "T38n1782_002:1012b08": "善功德。流演法光。照破癡等暗。淡注教法雨",
    "T38n1782_002:1012b09": "如甘露者。長諸眾生善根牙故。或教法為說",
    "T38n1782_002:1012b10": "為文光。照顯理故。義如甘露。可味重故。此亦",
    "T38n1782_002:1012b11": "如雨潤萌牙故。",
    "T38n1782_002:1012b12": "經。於眾言音微妙第一。贊曰。既說法音聲",
    "T38n1782_002:1012b13": "勝妙功德。說法聲韻。如頻迦音。於一切眾生",
    "T38n1782_002:1012b14": "聲中第一。微者密也。善說深義。妙者好也。哀",
    "T38n1782_002:1012b15": "雅可愛。佛有五種美妙音聲。一甚深如雷。二",
    "T38n1782_002:1012b16": "清徹遠聞。聞者悅樂。三入心敬愛。四諦了",
    "T38n1782_002:1012b17": "而解。五聽者無厭。此具後四。故說言音微妙",
    "T38n1782_002:1012b18": "第一。即是三十二中。梵音聲相。功德最大。如",
    "T38n1782_002:1012b19": "經校量。",
    "T38n1782_002:1012b20": "經。於深法義(至)見習相續。讚曰。顯達中道功",
    "T38n1782_002:1012b21": "德。緣起者。待緣而起。亦名緣生。此有三種。",
    "T38n1782_002:1012b22": "一受非愛道緣起。即十二緣生。五蘊為性。善",
    "T38n1782_002:1012b23": "惡趣中。能顯現故。謂無明行識名色六處觸",
    "T38n1782_002:1012b24": "受愛取有生老死。二受用緣起。即六識身為",
    "T38n1782_002:1012b25": "性。能受用境故。三自性緣起。即是本識為性。",
    "T38n1782_002:1012b26": "生死緣起之自性故。此三緣起。理妙難解。",
    "T38n1782_002:1012b27": "名深法義。法義弘博。名為廣大。昔凡夫位。由",
    "T38n1782_002:1012b28": "迷中道緣起法故。便起常斷二邊鄙見。執無",
    "T38n1782_002:1012b29": "因起。如涅槃常。名常見。執後世果空無所有。",
    "T38n1782_002:1012c01": "名斷見。此之二見所熏習種。在於本識。相續",
    "T38n1782_002:1012c02": "不斷。今八地上。離分段生。達於中道三種緣",
    "T38n1782_002:1012c03": "起。二見現行種子習氣。相續便滅。法執二見",
    "T38n1782_002:1012c04": "斷。煩惱見隨捨。此常斷見現種相續。是迷緣",
    "T38n1782_002:1012c05": "起邊鄙之法。故達中道緣起之時。彼皆永滅。",
    "T38n1782_002:1012c06": "舊云斷諸邪見。本無此文。古人謂二見體即",
    "T38n1782_002:1012c07": "邪見。理未必然。不正名邪。二見亦是非四見",
    "T38n1782_002:1012c08": "之邪。唯損減見故。",
    "T38n1782_002:1012c09": "經。演法無畏(至)乃如雷震。贊曰。上二句。顯",
    "T38n1782_002:1012c10": "處眾說法無畏功德。下兩句。顯演法音聲深",
    "T38n1782_002:1012c11": "大功德。由諸煩惱不深。無明皆已不行。亦",
    "T38n1782_002:1012c12": "無分別我他勝於己。處眾說法。不是有能過",
    "T38n1782_002:1012c13": "自身者。是故無畏如師子吼。講說談論。其聲",
    "T38n1782_002:1012c14": "若雷。隱振隱振。深而大故。前五音中。此第一",
    "T38n1782_002:1012c15": "也。",
    "T38n1782_002:1012c16": "經。不可稱量過稱量境。讚曰。此顯德大妙",
    "T38n1782_002:1012c17": "逾心議殊勝功德。稱謂言說。量謂心度。謂大",
    "T38n1782_002:1012c18": "菩薩。聖德廣大。微妙難知。言說不可稱。情度",
    "T38n1782_002:1012c19": "不可量。非七地已前說思所及。故非稱量之",
    "T38n1782_002:1012c20": "境界也。此以下句。釋於上句。由過彼境故。言",
    "T38n1782_002:1012c21": "不可稱量。八地以上。剎那剎那。轉增進故。初",
    "T38n1782_002:1012c22": "一剎那。過前二劫所修一倍。二念二倍。乃至",
    "T38n1782_002:1012c23": "上倍。過前無數。故非七地以前稱量。舊經脫",
    "T38n1782_002:1012c24": "稱。義仍難解。",
    "T38n1782_002:1012c25": "經。集法寶慧(至)柔和微蜜。讚曰。上二句。歎",
    "T38n1782_002:1012c26": "獲聖寶功德。下二句。顯離惡法功德。教理行",
    "T38n1782_002:1012c27": "果。法可貴重。名之為寶。於法寶中。慧為上",
    "T38n1782_002:1012c28": "首。此能引導一切法故。八地以上。於一切法。",
    "T38n1782_002:1012c29": "能堪能思能持。三慧久積。名之為集。慧既久",
    "T38n1782_002:1013a01": "積。是故能為大引導師。若無慧者。不能為導",
    "T38n1782_002:1013a02": "師。或聖者財寶。即七聖財。謂信戒聞捨慧慚",
    "T38n1782_002:1013a03": "愧。雖具此法寶。慧為上首。久已積集。能為導",
    "T38n1782_002:1013a04": "師。古經云集眾法寶。文總無慧。難為導師。不",
    "T38n1782_002:1013a05": "謂不憍名正直。不麁不疎名審諦。不誷不",
    "T38n1782_002:1013a06": "戾名柔和。達細知深名微密。此下二句。古經",
    "T38n1782_002:1013a07": "所無。",
    "T38n1782_002:1013a08": "經。妙達諸法(至)甚深實義。贊曰。此歎能了真",
    "T38n1782_002:1013a09": "理功德。諸法真理。名甚深義。難以世俗慧見。",
    "T38n1782_002:1013a10": "分別心知。推求慧見。世俗智知。凡夫心見。二",
    "T38n1782_002:1013a11": "乘心知。眼識所見。餘識所知。此等諸法。今諸",
    "T38n1782_002:1013a12": "菩薩。皆能妙達。後得智達俗。正體智達真。",
    "T38n1782_002:1013a13": "經。隨入一切(至)意樂所歸。贊曰。此歎乃達",
    "T38n1782_002:1013a14": "空有所歸宗極功德。護法宗云。入者證解。有",
    "T38n1782_002:1013a15": "者有為無為。無者我及我所。即是三性。趣謂",
    "T38n1782_002:1013a16": "意況有趣無趣。意樂者。即緣有無之心。所歸",
    "T38n1782_002:1013a17": "者。謂中道道理。名有無趣意樂所歸。謂無漏",
    "T38n1782_002:1013a18": "智。是有無趣意樂。此無漏智所歸。即真如境",
    "T38n1782_002:1013a19": "也。諸佛所說有無所趣意樂。究竟所歸。真如",
    "T38n1782_002:1013a20": "之境。菩薩皆能隨入證解。此顯能達三性理",
    "T38n1782_002:1013a21": "也。清辨解云。世俗諦有。勝義諦無。無者空",
    "T38n1782_002:1013a22": "也。此之二趣意樂。究竟所歸。即真空理。此諸",
    "T38n1782_002:1013a23": "菩薩。能隨證入。舊云善知眾生往來所趣及",
    "T38n1782_002:1013a24": "心所行。便非此理。或往來者。分別搆畫。心所",
    "T38n1782_002:1013a25": "趣者。空有三性及心所行。歸真如三性。究竟",
    "T38n1782_002:1013a26": "心所行故。心即意樂。雖有此解。理路猶疎。",
    "T38n1782_002:1013a27": "經。獲無等等(至)共佛法。贊曰。上二句。歎將",
    "T38n1782_002:1013a28": "紹佛位功德。下二句。顯已隣佛德功德。大",
    "T38n1782_002:1013a29": "覺世尊。名無等等。無齊可齊故。第十地菩薩。",
    "T38n1782_002:1013b01": "座大寶蓮花。十方諸佛。如王子受職法。以佛",
    "T38n1782_002:1013b02": "智水。灌灑心頂。令受佛住。今獲此位。顯紹",
    "T38n1782_002:1013b03": "尊故。力者十力。畏者四無所畏。不共佛法",
    "T38n1782_002:1013b04": "者。十八佛不共法。十力。略以五門分別。一",
    "T38n1782_002:1013b05": "爾名。二出體。三行相。四次第。五諸門。辨名",
    "T38n1782_002:1013b06": "有二。一列。二釋。列名者。一處非處智力。二自",
    "T38n1782_002:1013b07": "業智力。三靜慮解脫等持等至智力。四根勝",
    "T38n1782_002:1013b08": "劣智力。五種種勝解智力。六種種界智力。七",
    "T38n1782_002:1013b09": "遍趣行智力。八宿住隨念智力。九死生智力。",
    "T38n1782_002:1013b10": "十漏盡智力。釋名者。初總。後別。總名力者。",
    "T38n1782_002:1013b11": "能摧怨敵我。不可屈伏義。瑜伽菩薩地第四",
    "T38n1782_002:1013b12": "十九五十。及決擇第五十七。菩薩藏經第五。",
    "T38n1782_002:1013b13": "顯揚第四。對法第十四。并大般若經。皆釋此",
    "T38n1782_002:1013b14": "相。與一切種利樂有情。功能相應。畢竟勝伏",
    "T38n1782_002:1013b15": "一切魔怨。大威力故。說名為力。故以能摧難",
    "T38n1782_002:1013b16": "屈名力。對法云。善降眾魔。善記問論。故十名",
    "T38n1782_002:1013b17": "力。十者是數。力用不同。有此十種。故名十",
    "T38n1782_002:1013b18": "力。依六釋中。帶數釋也。釋別名者。因果相",
    "T38n1782_002:1013b19": "當。名之為處。若不相當。名為非處。故瑜伽",
    "T38n1782_002:1013b20": "云。淨不淨果。非不平等。如轉變因。是名為",
    "T38n1782_002:1013b21": "處。處者建立義。依義。起義。能建立果為依。",
    "T38n1782_002:1013b22": "能起於果法故。因立處名。不平不因。與上",
    "T38n1782_002:1013b23": "相違。是名非處。於此二種。一切智。無滯智。",
    "T38n1782_002:1013b24": "清淨智。離增上慢。名之為智。力義如前。各自",
    "T38n1782_002:1013b25": "所作三世三業。或順現受。或順生受。後受不",
    "T38n1782_002:1013b26": "定。名為自業。於此正知。名自業智力。靜慮者",
    "T38n1782_002:1013b27": "四靜慮。解脫者八解脫。等持者一切有心定。",
    "T38n1782_002:1013b28": "等至者一切有心無心定。於此正知。名靜",
    "T38n1782_002:1013b29": "慮解脫等持持至智力。根者。信等五根。此",
    "T38n1782_002:1013c01": "眾中上。名為勝劣。於此正知。名根勝劣智",
    "T38n1782_002:1013c02": "力。若從他信。以為其無。或觀諸法。以為其",
    "T38n1782_002:1013c03": "先。成耎中上。愛樂勝解。名種種勝解。於此正",
    "T38n1782_002:1013c04": "知。名種種勝解智力。若廣建立種種種性。或",
    "T38n1782_002:1013c05": "一乘。或三乘。或四乘。或五乘。或貪瞋癡等分",
    "T38n1782_002:1013c06": "行等。為至有情八十千行。名種種界。界是",
    "T38n1782_002:1013c07": "性故。於此正知。名種種界智力。若即如是諸",
    "T38n1782_002:1013c08": "趣門中。隨順正行。如實行者修不淨觀等。名",
    "T38n1782_002:1013c09": "遍趣行。或趣一切五趣之行。或諸外道沙門",
    "T38n1782_002:1013c10": "婆羅門。各各異見品類諸行。或此世他世無",
    "T38n1782_002:1013c11": "罪趣行。名遍趣行。於此正知。名遍趣行智力。",
    "T38n1782_002:1013c12": "若於種種有情眾中。四方名字假設安立品",
    "T38n1782_002:1013c13": "類差別。隨先過去。所有自體。八言說句。謂如",
    "T38n1782_002:1013c14": "是名一。生類二。種性三。飲食四。受苦樂五。",
    "T38n1782_002:1013c15": "長壽六。久住七。壽量邊際八。於此八中。隨念",
    "T38n1782_002:1013c16": "六種略所行行。有無量種宿住隨念。六略行",
    "T38n1782_002:1013c17": "者。一呼召假名。二剎帝利等色類差別。三父",
    "T38n1782_002:1013c18": "母。四飲食方軌。五興衰。六壽量。此等宿住。",
    "T38n1782_002:1013c19": "是過去境。住宿也故。於此宿住。而起隨念。",
    "T38n1782_002:1013c20": "念俱行智。名宿住隨念智力。諸有情類。臨欲",
    "T38n1782_002:1013c21": "終沒。名為死時。住中有等。名為生時。於善惡",
    "T38n1782_002:1013c22": "趣。死時生時。能正了知。名死生智力。一切諸",
    "T38n1782_002:1013c23": "漏所有隨眠。無餘永斷。名為漏盡。於此正知。",
    "T38n1782_002:1013c24": "名漏盡智力。智者是體。力是作用。然力即智。",
    "T38n1782_002:1013c25": "更無別性。此中宿住隨念相應智力。是隣近",
    "T38n1782_002:1013c26": "釋。自餘最初處非處。乃至漏盡。是所觀境。智",
    "T38n1782_002:1013c27": "力是能觀智。處非處乃至漏盡之智力。皆依",
    "T38n1782_002:1013c28": "主釋也。二出體者。決擇分五十七云。佛具知",
    "T38n1782_002:1013c29": "根。以慧根為體。對法論云。若定若慧。及彼相",
    "T38n1782_002:1014a01": "應諸心心所。菩薩地云。謂總五根為其自性。",
    "T38n1782_002:1014a02": "雖復三文不同。然體有五。一最勝體。故決擇",
    "T38n1782_002:1014a03": "分。佛具知根慧根為性。二引出體。故對法云。",
    "T38n1782_002:1014a04": "若定若慧。三剋實體。菩薩地云。五根為性。由",
    "T38n1782_002:1014a05": "慧勝故。且說十力慧為自性。所以但言處非",
    "T38n1782_002:1014a06": "處等智力。不言信力精進等力。依此即會決",
    "T38n1782_002:1014a07": "擇文訖。四相應體。對法又云。及彼相應諸心",
    "T38n1782_002:1014a08": "心所。四蘊為性。五眷屬體。五蘊為性。定共道",
    "T38n1782_002:1014a09": "共。無漏色等。亦為體故。此雖無文。理必應",
    "T38n1782_002:1014a10": "爾。遮犯戒垢。助摧怨故。三行相者。處非處",
    "T38n1782_002:1014a11": "力。於諸因中。如實知因。於諸果中。如實知",
    "T38n1782_002:1014a12": "果。及能降伏無因惡因諸諍論者。自業智力。",
    "T38n1782_002:1014a13": "於自所作受用果業。如實了知。及能降伏施",
    "T38n1782_002:1014a14": "福移轉。不作而得。諸諍論者。靜慮解脫等持",
    "T38n1782_002:1014a15": "等至智力。能現三神變。教授有情。及能降伏",
    "T38n1782_002:1014a16": "安住相違。異品怨害。諸諍論者。并能悟入有",
    "T38n1782_002:1014a17": "情心行。根勝劣智力。於諸有情耎中止根。",
    "T38n1782_002:1014a18": "部分差別。如實了知。及能為彼。如應如宜。為",
    "T38n1782_002:1014a19": "說正法。種種勝解智力。於諸有情耎中止",
    "T38n1782_002:1014a20": "品。淨與不淨。勝解差別。如實了知。淨令增",
    "T38n1782_002:1014a21": "長。不淨令離。種種界力。於諸有情劣中妙界。",
    "T38n1782_002:1014a22": "部分差別。如實了知。能如其根意樂隨眠。",
    "T38n1782_002:1014a23": "依於彼彼趣入門中。無倒教授。如應安立。故",
    "T38n1782_002:1014a24": "對法云。悟入一切。可破隨眠。遍趣行力。於一",
    "T38n1782_002:1014a25": "切苦能出離行。不出離行。如實了知。及令捨",
    "T38n1782_002:1014a26": "離不出離行。能正授與能出離行。對法云。悟",
    "T38n1782_002:1014a27": "入一切大小乘教所入境界。宿住隨念力。於",
    "T38n1782_002:1014a28": "其前際本事本生。教教念已。為令所他心",
    "T38n1782_002:1014a29": "生厭離。心王淨信。正為宣說。及降常論諸",
    "T38n1782_002:1014b01": "諍論者。對法云。悟入一切前生所集聖道因",
    "T38n1782_002:1014b02": "緣。生死智力。於諸弟子過往遷謝。當所受生。",
    "T38n1782_002:1014b03": "能正記別。及降斷見諸諍論者。對法云。悟入",
    "T38n1782_002:1014b04": "一切當來功能性。漏盡智力。於自解脫。無惑",
    "T38n1782_002:1014b05": "無疑。及降於阿羅漢起增上慢者。對法云。悟",
    "T38n1782_002:1014b06": "入一切三界出離。此初二力。能說增上聖",
    "T38n1782_002:1014b07": "道。餘八力。能說決定勝道。故具顯示諸佛所",
    "T38n1782_002:1014b08": "作。四次第者。如來初得無上菩提。即便頓得。",
    "T38n1782_002:1014b09": "復次第起。初立一切無倒因果。起處非處",
    "T38n1782_002:1014b10": "力。次有希求欲界異熟。為說遠離諸不善業。",
    "T38n1782_002:1014b11": "令行善業。起自業力。次有求離欲之道。教授",
    "T38n1782_002:1014b12": "令趣。起靜慮解脫等持等至力。次觀離欲者",
    "T38n1782_002:1014b13": "根。起根勝劣力。次觀彼根為先所有意樂。起",
    "T38n1782_002:1014b14": "種種勝解力。次觀意樂為先所有隨眠。起種",
    "T38n1782_002:1014b15": "種界力。次令於所緣起入門淨而得起",
    "T38n1782_002:1014b16": "入。起遍趣行力。次由如應所緣趣入門加行。",
    "T38n1782_002:1014b17": "攝住心已。淨修行已。為說中道。令真遠離",
    "T38n1782_002:1014b18": "薩迦耶見。以為根本。常斷邊執。起宿住隨念",
    "T38n1782_002:1014b19": "力。及死生力。次令永斷一切煩惱。起漏盡智",
    "T38n1782_002:1014b20": "力。更有二解。次第如菩薩地。五諸門辨者。一",
    "T38n1782_002:1014b21": "分別門。二不共門。三平等門。四差別門。五引",
    "T38n1782_002:1014b22": "發門。分別門者。由三分別。一時分別。三世所",
    "T38n1782_002:1014b23": "知。隨悟入故。二品分別。謂於一一自共相一",
    "T38n1782_002:1014b24": "切行相。隨悟入故。三身分別。十方有情。各各",
    "T38n1782_002:1014b25": "差別。一切相續。一切事業。隨悟入故。不共門",
    "T38n1782_002:1014b26": "者。唯有如來。有此十力。不共一切聲聞獨覺。",
    "T38n1782_002:1014b27": "菩薩分得。而未圓滿。故今名近。平等門者。一",
    "T38n1782_002:1014b28": "切如來。皆悉平等。具足此力。無有差別。若就",
    "T38n1782_002:1014b29": "如來多所安住。是即諸佛展轉不同。有一如",
    "T38n1782_002:1014c01": "來。多住此力。所餘如來。復住餘力。差別門",
    "T38n1782_002:1014c02": "者。如菩薩地。廣說其相。恐繁不述。引發門",
    "T38n1782_002:1014c03": "者。復有三種。一方便。二根本。三發起。方便",
    "T38n1782_002:1014c04": "者。謂於隨所建立教法。以眾多作意定心起",
    "T38n1782_002:1014c05": "數數思恒行相。後便成滿。根本者。雖通靜",
    "T38n1782_002:1014c06": "慮皆悉有之。如來多住殊勝邊際第四靜慮。",
    "T38n1782_002:1014c07": "發起者有二種。一現前起用。以出世間後得",
    "T38n1782_002:1014c08": "世俗為體。而起作業。二居位本性用出世",
    "T38n1782_002:1014c09": "間正智為體。能發後得智。四無所畏。以五門",
    "T38n1782_002:1014c10": "分別。一爾名。二出體。三行相。四次第。五諸",
    "T38n1782_002:1014c11": "門。亦如菩薩藏經第四。顯揚第四。瑜伽五十。",
    "T38n1782_002:1014c12": "對法十四。辨名有二。一列。二釋。列名者。一",
    "T38n1782_002:1014c13": "正等覺無畏。二漏盡無畏。三障法無畏。四出",
    "T38n1782_002:1014c14": "苦道無畏。釋名有二。一總。二別。總者。四是",
    "T38n1782_002:1014c15": "數名。無所畏者。於此四處。能自了知。怛然無",
    "T38n1782_002:1014c16": "畏。心無怯劣。無所疑慮。都無驚懼。故名無",
    "T38n1782_002:1014c17": "畏。別名者。正覺諸法。等覺諸法。名正等覺。",
    "T38n1782_002:1014c18": "諸煩惱漏。種現俱斷。故名漏盡。說障礙法。染",
    "T38n1782_002:1014c19": "必為障。故言障法。說出離道。諸聖修習。決定",
    "T38n1782_002:1014c20": "出苦。名出苦道。於此四中。得無所畏。皆依主",
    "T38n1782_002:1014c21": "釋。出體性者。五十七卷云。以信精進念定慧。",
    "T38n1782_002:1014c22": "及具知根為性。對法云。若定若慧。及彼相",
    "T38n1782_002:1014c23": "應諸心心所。又云。若起作用。後得智為性。若",
    "T38n1782_002:1014c24": "住自性。正智為體。此體有五。據勝。二智為",
    "T38n1782_002:1014c25": "體。發起。定慧為體。談實。五根為體。相應。四",
    "T38n1782_002:1014c26": "蘊為性。眷屬。五蘊為體。行相者。如經云。世",
    "T38n1782_002:1014c27": "尊自稱我是正等覺者。復有沙門或非沙門。",
    "T38n1782_002:1014c28": "從他方來。佛慰勞言。安樂住不。乞食得不。遂",
    "T38n1782_002:1014c29": "於此中。有立難言。言正等覺無所未知。今問",
    "T38n1782_002:1015a01": "於他。一何相返。我於此難。正見無由。得安隱",
    "T38n1782_002:1015a02": "住。無怖無畏。自稱我處大仙尊位。所以者何。",
    "T38n1782_002:1015a03": "攝受來者。令發勝心。聞佛慰問。發道心故。欲",
    "T38n1782_002:1015a04": "令諸人審諦於事。佛和尚問。況餘不知。亦為",
    "T38n1782_002:1015a05": "後人。作其軌範。見來發心。應為引攝。非佛不",
    "T38n1782_002:1015a06": "知。仍言等覺。又如經言我諸漏永盡。後時",
    "T38n1782_002:1015a07": "天授行惡。佛常罵之。執曰性調。用常耎語。",
    "T38n1782_002:1015a08": "遂有難言。言諸漏盡。煩惱並亡。呵叱天授。",
    "T38n1782_002:1015a09": "愛語執曰貪瞋未滅。漏寧盡耶。一何乖返。我",
    "T38n1782_002:1015a10": "於此難。正見無由。安隱無怖。處大佛位。天",
    "T38n1782_002:1015a11": "授譬之惡馬。楚毒方調。若不叱呵。返言怖",
    "T38n1782_002:1015a12": "我。執曰喻之慧象。隨遂人心。故以耎言。即",
    "T38n1782_002:1015a13": "能調順。非有貪瞋漏不盡耶。又如經言。我",
    "T38n1782_002:1015a14": "為諸弟子。說障礙法。染必為障。便不遮預流",
    "T38n1782_002:1015a15": "一來有妻子等。遂有難言。染必為障。聖仍畜",
    "T38n1782_002:1015a16": "妻。一何乖返。我於此難。正見無由。安隱無",
    "T38n1782_002:1015a17": "怖。處大仙位。耶行障諸聖道。畜妻障離欲道。",
    "T38n1782_002:1015a18": "初二果人。既未離欲。性或久成。故除耶。行。",
    "T38n1782_002:1015a19": "不斷妻子。斯有何失。故諸染法。非不障也。又",
    "T38n1782_002:1015a20": "如經言。我為弟子。說出離道。諸聖修習。決定",
    "T38n1782_002:1015a21": "出離。決定通達。後有無學迦留陀夷。埋之糞",
    "T38n1782_002:1015a22": "壤。鴦掘摩羅。獄火焚身。遂有難言。聖道久",
    "T38n1782_002:1015a23": "修。望離眾苦。無學既還受苦。何用修道之為。",
    "T38n1782_002:1015a24": "一何乖返。我於此難。正見無由。安隱無怖。處",
    "T38n1782_002:1015a25": "大仙位。實得無學。苦果定亡。示現惠因必",
    "T38n1782_002:1015a26": "有苦報。由此聖者未相受苦。起後教故。或",
    "T38n1782_002:1015a27": "決定業道所不排。不定之業。無學可盡。或",
    "T38n1782_002:1015a28": "苦異熟。無學不受。惡業盡故。有必障果。不成",
    "T38n1782_002:1015a29": "無學。彼言無學。受彼苦者。現居有學。猶未離",
    "T38n1782_002:1015b01": "欲。定成無學。故與為名。縱得神通。非不還",
    "T38n1782_002:1015b02": "等。世五通故。次第者。此中次第。依對法論菩",
    "T38n1782_002:1015b03": "薩地中。出苦為第三。障法為第四。對法云。前",
    "T38n1782_002:1015b04": "二是自利。初智後斷。有差別故。後二是利他。",
    "T38n1782_002:1015b05": "遠離所治法。修能治道故。菩薩地云。初正等",
    "T38n1782_002:1015b06": "覺。不共聲聞。次諸漏盡。共二乘等。次出苦",
    "T38n1782_002:1015b07": "道。為脫眾苦。求解脫者。後說障法。出道為",
    "T38n1782_002:1015b08": "礙。故二聖教次第不同。諸門者有五。一所為。",
    "T38n1782_002:1015b09": "二分別。三平等。四差別。五引發。所為者。等",
    "T38n1782_002:1015b10": "覺無畏。為趣大乘諸菩薩故。漏盡無畏。為趣",
    "T38n1782_002:1015b11": "二乘諸有情故。後二無畏。俱為求趣諸乘者",
    "T38n1782_002:1015b12": "故。如經言。謂我為諸菩薩聲聞。說出離道。諸",
    "T38n1782_002:1015b13": "知集者。聲聞藏中。除菩薩言。菩薩藏中。唯",
    "T38n1782_002:1015b14": "誦菩薩之言。理實通也。所餘諸門。准前七",
    "T38n1782_002:1015b15": "力。怨繁應止。十八佛不共法。以五門分別。一",
    "T38n1782_002:1015b16": "名。二體。三行相。四差別。五諸門。辨名有二。",
    "T38n1782_002:1015b17": "一列。二釋。列名。一無誤失。二無卒暴音。三",
    "T38n1782_002:1015b18": "無忘失念。四無不定心。五無種種想。六無不",
    "T38n1782_002:1015b19": "擇捨。七志欲無退。八精進無退。九念無退。十",
    "T38n1782_002:1015b20": "定無退。十一慧無退。十二解脫無退。十三一",
    "T38n1782_002:1015b21": "切身業智為前導隨智而轉。十四一切語業",
    "T38n1782_002:1015b22": "智為前導隨智而轉。十五一切意業智為前",
    "T38n1782_002:1015b23": "導隨智而轉。十六知過去世無著無礙。十七",
    "T38n1782_002:1015b24": "知未來世無著無礙。十八知現在世無著無",
    "T38n1782_002:1015b25": "礙。釋名者。十八者數。佛者能成熟。不共法者",
    "T38n1782_002:1015b26": "所成熟。唯佛獨成。餘所無有。名不共法。或復",
    "T38n1782_002:1015b27": "餘人雖似分得。而一切種皆不圓滿。如來於",
    "T38n1782_002:1015b28": "彼一切。一切悉皆證得。於一切種。無不圓滿。",
    "T38n1782_002:1015b29": "最極超過。殊妙第一。名不共法。獨佛有義。是",
    "T38n1782_002:1015c01": "不共義。佛之不共法。名佛不共法。依主釋也。",
    "T38n1782_002:1015c02": "合言十八不共法。帶數釋也。體性者。初二以",
    "T38n1782_002:1015c03": "身語業思為性。第三第九以念。第四第十以",
    "T38n1782_002:1015c04": "定。第五以想。第六第十一及後六以慧。第七",
    "T38n1782_002:1015c05": "以欲。第八以精進。第十二以勝解為體。如是",
    "T38n1782_002:1015c06": "合以思想欲勤念定勝解慧八法為性。此中",
    "T38n1782_002:1015c07": "遍行二。謂思想。善一。謂勤。別境五。謂欲念",
    "T38n1782_002:1015c08": "定勝解慧。所餘為十八法體唯是三蘊。謂色",
    "T38n1782_002:1015c09": "想行。身語二業。色蘊攝故。歸本是思。若起作",
    "T38n1782_002:1015c10": "用。依後得智。若住自性。依正體智。若兼相",
    "T38n1782_002:1015c11": "應。四蘊為性。若加眷屬。五蘊為性。行相者。",
    "T38n1782_002:1015c12": "阿羅漢。雖漏也盡。為乞食故。出遊城邑。或",
    "T38n1782_002:1015c13": "與惡馬及盜賊等共而遊止。或踐隔荊棘。高",
    "T38n1782_002:1015c14": "足越坑。入女人家。不依正理。而作語言。棄捨",
    "T38n1782_002:1015c15": "正路。而行耶徑。如是誤失。如來永無。阿羅漢",
    "T38n1782_002:1015c16": "等。或迷道路。或入空宅。揚聲大叫。因不染習",
    "T38n1782_002:1015c17": "氣。聚落露脣齒。而現大咲。現卒暴音。如來永",
    "T38n1782_002:1015c18": "無。阿羅漢等。猶有不染污。久遠所作。久遠",
    "T38n1782_002:1015c19": "所說。忘失憶念。如來永無。阿羅漢等。斂心方",
    "T38n1782_002:1015c20": "定。出則不定。如來永無。阿羅漢等。於有餘生",
    "T38n1782_002:1015c21": "死。起違逆想。於無餘涅槃。起寂靜想。如來永",
    "T38n1782_002:1015c22": "無此種種想。住大捨故。阿羅漢等。不曾以智",
    "T38n1782_002:1015c23": "慧簡擇。便棄利樂有情之事。如來永無。阿羅",
    "T38n1782_002:1015c24": "漢等。於所知障清淨。有未得退。謂志欲退。精",
    "T38n1782_002:1015c25": "進退。念退。定退。慧退。解脫退。如來永無。阿",
    "T38n1782_002:1015c26": "羅漢等。或於一時。善三業轉。或非善三業轉。",
    "T38n1782_002:1015c27": "如來三業。智為前導。隨智而轉。故無無記。唯",
    "T38n1782_002:1015c28": "是善性。阿羅漢等。於三世境。不能起心即解。",
    "T38n1782_002:1015c29": "故智是有著。不能一切悉解。故智是有",
    "T38n1782_002:1016a01": "礙。如來於彼。暫起心時。即知一切。是故智",
    "T38n1782_002:1016a02": "是無著無礙。差別者。十八中。初六。依三業",
    "T38n1782_002:1016a03": "清淨說。無誤失依身清淨。無卒暴音依語清",
    "T38n1782_002:1016a04": "淨。餘四皆依意清淨說。中六。於所依及果根。",
    "T38n1782_002:1016a05": "未得不退說。所依謂志欲。由此為本起精進。",
    "T38n1782_002:1016a06": "故名所依。餘教說言。欲為精進依故。果謂解",
    "T38n1782_002:1016a07": "脫。由欲為先。後於涅槃解脫及一切境。起決",
    "T38n1782_002:1016a08": "定解。故名為果。欲所求故。精進念定慧名根。",
    "T38n1782_002:1016a09": "久修此四。生善勝故。起解脫故。後六之中。三",
    "T38n1782_002:1016a10": "業智為前導隨智而轉。乃是如來不共三業。",
    "T38n1782_002:1016a11": "知去來今。無著無礙。乃至則是如來不共之",
    "T38n1782_002:1016a12": "智。諸門者有五。一作業。二分別。三平等。四",
    "T38n1782_002:1016a13": "差別。五引發。作業者。謂由身語意業清淨。以",
    "T38n1782_002:1016a14": "得不退。若行若住。映敞一切聲聞獨覺。三",
    "T38n1782_002:1016a15": "業清淨者。初六作業。以得不退者。中六作業。",
    "T38n1782_002:1016a16": "若行若住者。後六作業。餘門准前。恐繁且止。",
    "T38n1782_002:1016a17": "此中所說力無畏等。唯佛獨成。今已分得。至",
    "T38n1782_002:1016a18": "紹隆位。故名為近。舉此類餘。佛法皆爾。舊",
    "T38n1782_002:1016a19": "經。合此位及功德。總為一近。",
    "T38n1782_002:1016a20": "經。已除所有(至)險穢深坑。贊曰。此歎離諸惡",
    "T38n1782_002:1016a21": "果功德。怖畏惡趣者。謂三惡趣。三惡趣果。可",
    "T38n1782_002:1016a22": "怖畏故。或八無暇。名可怖畏。餘云惡道。名",
    "T38n1782_002:1016a23": "為惡趣。或五怖畏。名怖畏。雖初地離。今八",
    "T38n1782_002:1016a24": "地上。復離其因。因果總盡。故今稱離。上生",
    "T38n1782_002:1016a25": "人天。故除惡趣。人天復有險惡深坑。無形二",
    "T38n1782_002:1016a26": "形黃門等類。及女人等。並名人中惡趣。此難",
    "T38n1782_002:1016a27": "救度。故名深坑。深可怖畏。故名險穢。如險穢",
    "T38n1782_002:1016a28": "道。亦如深坑。或起邪見。謗無因果。名穢深",
    "T38n1782_002:1016a29": "坑。如上所說。並通惡果。今皆超之。舊經總",
    "T38n1782_002:1016b01": "言。開閉一切諸惡趣門。義亦通也。",
    "T38n1782_002:1016b02": "經。永棄緣起(至)諸有趣生。贊曰。歎獲無住",
    "T38n1782_002:1016b03": "涅槃功德。生死緣起。難可破壞。猶如金剛。能",
    "T38n1782_002:1016b04": "損眾生。如刀如杖。謂緣起法。如似金剛。為刀",
    "T38n1782_002:1016b05": "為杖。能損眾生。難可破壞。或惡趣是苦果。深",
    "T38n1782_002:1016b06": "坑是彼因。沒而難出。故此緣起法。總談生死。",
    "T38n1782_002:1016b07": "皆已永離。菩薩久離分段生死。或定能離一",
    "T38n1782_002:1016b08": "切緣起。證得涅槃。而不住中。常思三有四有",
    "T38n1782_002:1016b09": "七有九有二十五有五趣四生。示現隨類。而",
    "T38n1782_002:1016b10": "教導之。永棄緣起。大智為先。不住生死。常思",
    "T38n1782_002:1016b11": "示現。隨類教導。大悲為先。不住涅槃。舊云。",
    "T38n1782_002:1016b12": "而生五道以現其身。雖有大悲。無大智中能",
    "T38n1782_002:1016b13": "棄緣起。",
    "T38n1782_002:1016b14": "經。為大醫王(至)愈疾施安。贊曰。此顯善達機",
    "T38n1782_002:1016b15": "宜濟利功德。醫者意也。善識病源。妙閑藥本。",
    "T38n1782_002:1016b16": "隨時救利。立以醫名。於此自在。名大醫王。方",
    "T38n1782_002:1016b17": "謂方法。說藥之教。術謂道術。救濟之要。善",
    "T38n1782_002:1016b18": "知此二。立醫王名。既識眾生之根。故能應病",
    "T38n1782_002:1016b19": "而與其藥。藥既與之。其疾便愈。施其安樂。樂",
    "T38n1782_002:1016b20": "有五樂。一自性樂。樂受體。二因樂。能生樂",
    "T38n1782_002:1016b21": "受根境等法。三苦對治樂。寒熱等苦。暫息滅",
    "T38n1782_002:1016b22": "時。生起樂想。四斷受樂。謂滅定。五無惱害樂。",
    "T38n1782_002:1016b23": "無惱害樂復有四種。一出離樂。謂色無色界。",
    "T38n1782_002:1016b24": "二遠離樂。謂出家者。三覺法樂。謂菩提。四寂",
    "T38n1782_002:1016b25": "靜樂。謂涅槃。如菩薩地解此五樂。安即是",
    "T38n1782_002:1016b26": "樂。此中二解。一解菩薩喻。療生死病大醫",
    "T38n1782_002:1016b27": "王故。病即機感。藥謂正法。二解。菩薩善解",
    "T38n1782_002:1016b28": "五明。知醫方術。故能應病與藥。愈疾施安。濟",
    "T38n1782_002:1016b29": "現身病及後身病。故通二解。",
    "T38n1782_002:1016c01": "經。無量功德(至)皆嚴淨。贊曰。此顯內外殊勝",
    "T38n1782_002:1016c02": "功德。內體功德。皆已成就。及外佛土。皆嚴淨",
    "T38n1782_002:1016c03": "故。若內德不成。而外土不淨。",
    "T38n1782_002:1016c04": "經。其見聞者(至)亦不唐捐。贊曰。此顯任運二",
    "T38n1782_002:1016c05": "利功德。若有眾生。見聞菩薩皆蒙濟利。隨其",
    "T38n1782_002:1016c06": "病宜。皆能濟拔。盲者得眼。聾者得耳。如是等",
    "T38n1782_002:1016c07": "類。菩薩舉心。凡所指意。無非善事。初必益",
    "T38n1782_002:1016c08": "故。終無有作虛棄功勞。唐者虛也。捐者棄也。",
    "T38n1782_002:1016c09": "上四十句。別歎德已。",
    "T38n1782_002:1016c10": "經。設經俱胝(至)亦不能盡。贊曰。此總結歎德",
    "T38n1782_002:1016c11": "廣道妙。設經多劫說。終難盡功德。百千十萬",
    "T38n1782_002:1016c12": "俱胝百億數那庚多億億數。少修業淺。述尚",
    "T38n1782_002:1016c13": "難窮。因廣智幽。德陳難盡。故經十萬箇百億",
    "T38n1782_002:1016c14": "億億劫。讚其功德。亦不能盡。",
    "T38n1782_002:1016c15": "經。其名曰(至)等不等觀菩薩。贊曰。此即第三",
    "T38n1782_002:1016c16": "別列名也。於中總有五十六菩薩。舊有五十",
    "T38n1782_002:1016c17": "二。此剩五介菩薩。一妙慧。二蓮花勝藏。三三",
    "T38n1782_002:1016c18": "摩地王。四勝魔。五殊寶蓋菩薩。闕舊經一",
    "T38n1782_002:1016c19": "寶勝菩薩。等觀者。平等觀理。觀事。觀諸有",
    "T38n1782_002:1016c20": "情。不等者。一觀理不等。謂觀真非俗。二觀事",
    "T38n1782_002:1016c21": "不等。其義可知。三觀有情不等。即可度者度",
    "T38n1782_002:1016c22": "之。不可度者不度之。或時等觀。或時不等觀。",
    "T38n1782_002:1016c23": "名等不等觀。合此二也。",
    "T38n1782_002:1016c24": "經。定神變王菩薩法自在菩薩。贊曰。依定",
    "T38n1782_002:1016c25": "起神變。以化眾生。名定神變。舊名定自在。但",
    "T38n1782_002:1016c26": "以入出諸定自在。無神變義。說法無礙。名法",
    "T38n1782_002:1016c27": "自在。",
    "T38n1782_002:1016c28": "經。法幢菩薩光幢菩薩。贊曰。梵云繫都。此",
    "T38n1782_002:1016c29": "云幢也。於法自在。高顯如幢。放光自在。亦如",
    "T38n1782_002:1017a01": "高幢。舊云法相光相。此語非也。但譯經人。說",
    "T38n1782_002:1017a02": "如高幢。受者不知。謂指幢為相。如標相相似。",
    "T38n1782_002:1017a03": "是故謬也。",
    "T38n1782_002:1017a04": "經。光嚴菩薩大嚴菩薩。贊曰。光中有眾彩。",
    "T38n1782_002:1017a05": "種種莊嚴。名光嚴。以種種寶行。莊嚴內身。名",
    "T38n1782_002:1017a06": "大莊嚴。",
    "T38n1782_002:1017a07": "經。寶峯(至)寶印手菩薩。贊曰。法寶高峻。名",
    "T38n1782_002:1017a08": "寶峯。言詞高峻。名辨峯。舊言寶積辨積。積寶",
    "T38n1782_002:1017a09": "積辨。義稍疎也。手出寶施。名寶手。手上有",
    "T38n1782_002:1017a10": "印。印諸眾生。令脫六趣。名寶印手。",
    "T38n1782_002:1017a11": "經。常舉手(至)無屈辨菩薩。贊曰。招諸眾生。",
    "T38n1782_002:1017a12": "勸之修善。名常舉手。授與善法。名常下手。引",
    "T38n1782_002:1017a13": "頸望眾生。常希拔濟。名常延頸。舊云常慘。",
    "T38n1782_002:1017a14": "悲慘拔濟義。菩薩無憂。故非慘也。六根暫觀",
    "T38n1782_002:1017a15": "一眾生時。一一根門。皆生歡喜。如父見子。名",
    "T38n1782_002:1017a16": "常喜根。若見眾生。含咲先云。常起大喜。如",
    "T38n1782_002:1017a17": "王自在。名喜王。言詞難伏。名無屈辨。舊云辨",
    "T38n1782_002:1017a18": "音。此義便爽。",
    "T38n1782_002:1017a19": "經。虛空藏(至)寶施菩薩。贊曰。虛空為藏。持",
    "T38n1782_002:1017a20": "以施生。名虛空藏。心持慧寶炬。照群生之癡",
    "T38n1782_002:1017a21": "暗。名執寶炬。以法寶施生。作吉祥事。名寶吉",
    "T38n1782_002:1017a22": "祥。舊名寶勇。寶施生。片得其意。闕無吉祥。",
    "T38n1782_002:1017a23": "常以七寶施諸眾生。名為寶施。舊名寶見。道",
    "T38n1782_002:1017a24": "理成難。",
    "T38n1782_002:1017a25": "經。帝網至慧峯菩薩。贊曰。如天帝釋有自",
    "T38n1782_002:1017a26": "在術。於一一事中。現一切事。網或眾生。菩",
    "T38n1782_002:1017a27": "薩神通。以作幻術。網利眾生。故名帝網。放大",
    "T38n1782_002:1017a28": "光明。猶如網珠。名為光網。舊云明網。所放神",
    "T38n1782_002:1017a29": "光不名明故。離諸定障。而入靜慮。得大自在。",
    "T38n1782_002:1017b01": "名無障靜慮。舊云。無緣觀。觀無所緣。其義非",
    "T38n1782_002:1017b02": "也。或無者無障。緣觀者定。其義可知。智慧高",
    "T38n1782_002:1017b03": "峻。名為慧峯。先云慧積。與義便乖。舊經次有",
    "T38n1782_002:1017b04": "寶勝菩薩。此本無之。",
    "T38n1782_002:1017b05": "經。天王菩薩(至)峯相等嚴菩薩。贊曰。於法自",
    "T38n1782_002:1017b06": "在。猶如天王。名為天王。又諸菩薩名清淨天。",
    "T38n1782_002:1017b07": "其中自在。如輪王故。漸得十力。能破四魔。名",
    "T38n1782_002:1017b08": "為壞魔。流注法寶。光明如電。自在如天。故名",
    "T38n1782_002:1017b09": "電天。舊名電德。德功德也。能現神變。自在如",
    "T38n1782_002:1017b10": "王。名現神變王。舊云自在生。即神變自在",
    "T38n1782_002:1017b11": "也。能以功德平等自嚴。如峯之相高峻頗道。",
    "T38n1782_002:1017b12": "名峯相等嚴。先云功德相嚴。相即峯也。義同",
    "T38n1782_002:1017b13": "名沙。",
    "T38n1782_002:1017b14": "經。師子吼(至)山相擊王菩薩。贊曰。說法音",
    "T38n1782_002:1017b15": "聲。如師子吼。無所畏故。名師子吼。說法之",
    "T38n1782_002:1017b16": "響。如雲雷音。西方說雷是雲聲故。名雲雷音。",
    "T38n1782_002:1017b17": "先無雲字。漢雷非雲。舊經除之。說法音聲。如",
    "T38n1782_002:1017b18": "兩山相擊轟礚可畏。名山相擊。自在如王。先",
    "T38n1782_002:1017b19": "云山相擊音。其義同也。",
    "T38n1782_002:1017b20": "經。香象(至)不捨善軛菩薩。贊曰。象中之勝。",
    "T38n1782_002:1017b21": "名為香象。如勢香象。故名香象。大香象者。",
    "T38n1782_002:1017b22": "更勝大故。先云白香象。白香象不如香象。故",
    "T38n1782_002:1017b23": "應名大香象。修行匪懈。名常精進。所修善法。",
    "T38n1782_002:1017b24": "猶如車軛。軛行者牛。向涅槃宮。不趣餘故。菩",
    "T38n1782_002:1017b25": "薩常住善中。名不捨善軛。先云不休息。但得",
    "T38n1782_002:1017b26": "總意。未善義也。",
    "T38n1782_002:1017b27": "經。妙慧(至)蓮花嚴菩薩。贊曰。其智殊勝。名",
    "T38n1782_002:1017b28": "為妙慧。先所無也。證淨法界。如來家生。名為",
    "T38n1782_002:1017b29": "妙生。內含法寶。名為勝藏。如蓮花未開。故名",
    "T38n1782_002:1017c01": "蓮花勝藏。得殊勝定。自在如王。或復如王。殊",
    "T38n1782_002:1017c02": "勝之定。名三摩地王。三摩地者。此名等持。體",
    "T38n1782_002:1017c03": "即定也。此二菩薩。先本所無。以如蓮花一乘",
    "T38n1782_002:1017c04": "妙德。而自嚴飾。或以蓮花。恒自莊嚴。表五",
    "T38n1782_002:1017c05": "淤泥故。開敷智覺故。名蓮花嚴。先云花嚴。亦",
    "T38n1782_002:1017c06": "同義也。",
    "T38n1782_002:1017c07": "經。觀自在(至)勝魔菩薩。贊曰。諸有殷淨三業",
    "T38n1782_002:1017c08": "歸依。必應所祈。六通乘化。八難危怖。飛輪",
    "T38n1782_002:1017c09": "摧拔。作不請友。為應病師。救攝難思。名觀",
    "T38n1782_002:1017c10": "自在。先云觀世音。不唯觀聲。而濟拔故。凡所",
    "T38n1782_002:1017c11": "遊適。利益生。有大威勢。名得大勢。梵網者。",
    "T38n1782_002:1017c12": "如大梵王。能於一事。現一切事。網石諸梵。",
    "T38n1782_002:1017c13": "令其信伏。菩薩神通。網惑利樂。亦復如是。",
    "T38n1782_002:1017c14": "故名梵網。手執寶杖。扣擊眾生。令發勝心。勤",
    "T38n1782_002:1017c15": "求菩提。故名寶杖。德高莫上。故名無勝。常摧",
    "T38n1782_002:1017c16": "魔侶。故名勝魔。此先無也。",
    "T38n1782_002:1017c17": "經。嚴上(至)珠髻菩薩。贊曰。常修妙行。莊嚴",
    "T38n1782_002:1017c18": "佛土。名為嚴土。觀無為法。不離心首。如以金",
    "T38n1782_002:1017c19": "為髻。故名金髻。常以智慧。嚴飾其心。如以珠",
    "T38n1782_002:1017c20": "為髻。故名珠髻。或一乘者。佛髻明珠。菩薩常",
    "T38n1782_002:1017c21": "修。故名珠髻。",
    "T38n1782_002:1017c22": "經。慈氏(至)珠蓋菩薩。贊曰。母性行慈。身亦",
    "T38n1782_002:1017c23": "慈愛。以慈為氏。故名慈氏。釋此本緣。如彌勒",
    "T38n1782_002:1017c24": "疏。先云彌勒是也。文殊師利。云妙吉祥。恒勸",
    "T38n1782_002:1017c25": "眾生。作吉祥事。極殊勝故。云妙吉祥。起四無",
    "T38n1782_002:1017c26": "量。覆蓋眾生。如以珠寶而為蓋故。名珠寶",
    "T38n1782_002:1017c27": "蓋。此先所無。",
    "T38n1782_002:1017c28": "經。如是上首三萬二千。贊曰。此即第四牒",
    "T38n1782_002:1017c29": "上總結。且舉德高。故言上首。餘之下位。略不",
    "T38n1782_002:1018a01": "足陳。故不二品三十一人。非今所烈。",
    "T38n1782_002:1018a02": "經。復有萬梵(至)東在會坐。贊曰。上明聖眾。",
    "T38n1782_002:1018a03": "下明凡眾。凡眾有三。一他方諸天眾。二威靈",
    "T38n1782_002:1018a04": "八部眾。此方諸天。入八部故。由此經文。合言",
    "T38n1782_002:1018a05": "會坐。三修行四部眾。或分為四。釋梵護世。別",
    "T38n1782_002:1018a06": "為一故。或分為五。他方梵王為一。他方帝釋",
    "T38n1782_002:1018a07": "為一故。今此即初也。有萬梵者。此總舉也。論",
    "T38n1782_002:1018a08": "其梵王。數有萬故。持髻梵王為上首者。此",
    "T38n1782_002:1018a09": "方初禪梵王故。法花云。尸棄大梵。光明大",
    "T38n1782_002:1018a10": "品等。舊經亦言尸棄等。頂持肉髻。似如來",
    "T38n1782_002:1018a11": "相。此是八地菩薩。增上生攝。為彰下經文對",
    "T38n1782_002:1018a12": "揚鶖子我見佛土清淨若斯。故非凡也。舉此",
    "T38n1782_002:1018a13": "顯上諸梵皆來。從本無憂者色界也。欲界有",
    "T38n1782_002:1018a14": "憂苦。有逼迫事故。上界無之。四大洲界者。初",
    "T38n1782_002:1018a15": "禪大小。如四大洲故。以上從下處。所為來處",
    "T38n1782_002:1018a16": "為欲瞻仰禮拜供養聽法者。說由四緣。來在",
    "T38n1782_002:1018a17": "會坐。舊本無本界之名。亦無來瞻禮供養意。",
    "T38n1782_002:1018a18": "雖言來聽。不言會坐。下准此知。",
    "T38n1782_002:1018a19": "經。復有萬二千(至)來在會坐。贊曰。此即第二",
    "T38n1782_002:1018a20": "他方帝釋。帝釋太住。在須彌頂。說從他方",
    "T38n1782_002:1018a21": "四洲來。亦是上方從下為名。以四大洲人所",
    "T38n1782_002:1018a22": "居處。在醎海中。非上處故。舉勝天帝釋。攝餘",
    "T38n1782_002:1018a23": "他方六欲天眾。",
    "T38n1782_002:1018a24": "經。并餘大威力(至)悉來會坐。贊曰。此下第三",
    "T38n1782_002:1018a25": "威靈八部。於中有三。初明八部眾。次明釋梵",
    "T38n1782_002:1018a26": "等。後明會坐。此八部眾。具大神用。名大威",
    "T38n1782_002:1018a27": "力。八部者。一天。一切天趣。俱名為天。二龍。",
    "T38n1782_002:1018a28": "本居大海。能興雲雨。三藥叉。此名暴惡。亦名",
    "T38n1782_002:1018a29": "勇健。飛空而行。攝地行類諸邏剎娑。羅剎",
    "T38n1782_002:1018b01": "娑者。此名可畏。並食生肉血。有尾有牙。頭狀",
    "T38n1782_002:1018b02": "火燃。手脚有爪。四健達縛。此云尋香行。西方",
    "T38n1782_002:1018b03": "呼散樂。名健達縛。不事生業。尋食香氣。作樂",
    "T38n1782_002:1018b04": "乞求。名尋香行。今此神鬼。常能作樂。食諸香",
    "T38n1782_002:1018b05": "氣。故名健達縛。智度論云。是天伎神。常隨諸",
    "T38n1782_002:1018b06": "天。其心柔軟。福少諸天。舉此上首。攝中有",
    "T38n1782_002:1018b07": "等。皆在其中。五阿素洛。此云非天。佛地論",
    "T38n1782_002:1018b08": "說。天趣所攝。行多諂誑。無天實行。名曰非",
    "T38n1782_002:1018b09": "天。如人惡行名曰非人。實是天趣。薩婆多宗。",
    "T38n1782_002:1018b10": "說為鬼趣。正法念經。說通鬼畜。羅睺阿修羅",
    "T38n1782_002:1018b11": "王。師子之兒。是畜生故。伽他經中。說天鬼畜",
    "T38n1782_002:1018b12": "三趣所攝。今依大乘。說唯天趣。本主所居。妙",
    "T38n1782_002:1018b13": "高山北大海之下。餘住不定。六揭路荼者。舊",
    "T38n1782_002:1018b14": "云金翅鳥。今云妙翅鳥。鳥翅種種寶色莊嚴。",
    "T38n1782_002:1018b15": "不唯金故。此有四生。化胎卵濕。隨力能食四",
    "T38n1782_002:1018b16": "生諸龍。舉此攝餘一切諸鳥。七緊捺洛。此云",
    "T38n1782_002:1018b17": "歌神。能唱歌詠。與健達縛。同事諸天。天須之",
    "T38n1782_002:1018b18": "時。更互來去。八莫呼洛伽。此云大腹。大蟒田",
    "T38n1782_002:1018b19": "蛟之流。舉此攝餘腹行之類。上標八部。雖",
    "T38n1782_002:1018b20": "攝威靈。此方尊高。猶未別列。故次第二列釋",
    "T38n1782_002:1018b21": "梵等。釋謂帝釋。梵謂梵王。護世者能護世間",
    "T38n1782_002:1018b22": "四洲人故。即四天王。東方天王名持國。南",
    "T38n1782_002:1018b23": "方天王名增長。西方天王名醜目。北方天王",
    "T38n1782_002:1018b24": "名多聞。瑜伽說。住妙高山腹第四層級。俱舍",
    "T38n1782_002:1018b25": "說。住初金山頂。此乃兩部不相違也。復云等",
    "T38n1782_002:1018b26": "者。等餘空居欲界四天色界天等。",
    "T38n1782_002:1018b27": "經。及諸四眾(至)俱來會坐。贊曰。此下第四修",
    "T38n1782_002:1018b28": "行四部眾。苾芻如前。尼者女聲。女具五義。名",
    "T38n1782_002:1018b29": "苾芻尼。鄔婆索迦者。鄔波近也。迦者事也。此",
    "T38n1782_002:1018c01": "名近事。復言索者。此是男聲。即近事男。以具",
    "T38n1782_002:1018c02": "戒業。堪能親近承事大苾芻眾故。言近事男。",
    "T38n1782_002:1018c03": "鄔波斯迦者。斯是女聲。餘義同前。即近事女。",
    "T38n1782_002:1018c04": "以具戒德。堪能親近承事諸苾芻尼故。名近",
    "T38n1782_002:1018c05": "事女。古云清信男女。非也。",
    "T38n1782_002:1018c06": "經。爾時世尊(至)而為說法。贊曰。眾圓滿中有",
    "T38n1782_002:1018c07": "二。初列大眾。後辨威儀。此第二也。文復有",
    "T38n1782_002:1018c08": "三。一標威儀。二舉喻況。三顯尊勝。此初也。",
    "T38n1782_002:1018c09": "三業翹仰。恭也。一心崇重。敬也。周環而覩。",
    "T38n1782_002:1018c10": "圍也。遍匝順化。繞也。四眾有此威儀。如來應",
    "T38n1782_002:1018c11": "機為說。未演此經。前有說故。",
    "T38n1782_002:1018c12": "經。譬如大寶(至)巍然逈出。贊曰。此舉喻況。",
    "T38n1782_002:1018c13": "須彌山者。此名妙高。水上高八萬踰繕那。四",
    "T38n1782_002:1018c14": "寶所成名妙。妙是勝義。依今大乘。東面金。西",
    "T38n1782_002:1018c15": "面銀。南面瑠璃。北面水精。用此四珍之所集",
    "T38n1782_002:1018c16": "成。故名大寶。妙高山王處在大海。大海深量",
    "T38n1782_002:1018c17": "八萬踰繕那。廣量二十四萬踰繕那。餘七金",
    "T38n1782_002:1018c18": "山。外半半下。海准亦然。獨妙高山。高大巍巍",
    "T38n1782_002:1018c19": "然。逈出於大海眾山之上。海喻生死一切眾",
    "T38n1782_002:1018c20": "生。山喻菩薩聲聞聖眾。妙高山王。喻於如來",
    "T38n1782_002:1018c21": "巍巍逈出。巍然者高大之貌。薩婆多宗。山",
    "T38n1782_002:1018c22": "踞金輪。大乘不然。故處大海。",
    "T38n1782_002:1018c23": "經。踞大師子(至)蔽諸大眾。贊曰。此顯尊勝。",
    "T38n1782_002:1018c24": "踞者坐也。如來處於無畏之座。名師子座。座",
    "T38n1782_002:1018c25": "為師子之形。顯居上者得無畏故。座以眾寶。",
    "T38n1782_002:1018c26": "帝青大青石藏杵藏末尼珠等之所嚴飾。名",
    "T38n1782_002:1018c27": "為勝藏。內身金色。外放神光。顯此燒耀威德",
    "T38n1782_002:1018c28": "之光。映蔽一切諸來大眾。若秋間之朗月光",
    "T38n1782_002:1018c29": "映眾星。譬春日之洪雷聲胦群響。皆由內",
    "T38n1782_002:1019a01": "德超絕。所以外形孤秀者也。",
    "T38n1782_002:1019a02": "經。時廣嚴城(至)名曰寶性。贊曰。說法緣起分",
    "T38n1782_002:1019a03": "中。大文有四。此下第三說因圓滿。於中有三。",
    "T38n1782_002:1019a04": "一明修行。獻蓋讚揚。二明請益。發問佛答。三",
    "T38n1782_002:1019a05": "顯決疑。鶖子疑生。聖者廣解。明修行中。大文",
    "T38n1782_002:1019a06": "復二。一明修身行。獻蓋等是也。二明修語行。",
    "T38n1782_002:1019a07": "說頌等是也。修身行中有三。一明寶性獻蓋。",
    "T38n1782_002:1019a08": "二明佛現神力。三明大眾覩見之歡喜讚歎。",
    "T38n1782_002:1019a09": "初中有十。此文有四。一明住處。時廣嚴城。二",
    "T38n1782_002:1019a10": "明行位。有一菩薩。三舉族姪。離咕毘種。此",
    "T38n1782_002:1019a11": "婆羅門十六姓中之一姓也。四舉名字。名曰",
    "T38n1782_002:1019a12": "寶性。與舊不同。其義可解。",
    "T38n1782_002:1019a13": "經。與離咕毘(至)奉上世尊。贊曰。此文有六。",
    "T38n1782_002:1019a14": "五明德屬。五百童子並姓離咕毘。六明蓋",
    "T38n1782_002:1019a15": "數。各持一蓋。七明雕飾。七寶莊嚴。八明來",
    "T38n1782_002:1019a16": "至。往菴羅林。九明進上。各奉世尊也。持一蓋",
    "T38n1782_002:1019a17": "者。顯各各起四無量心覆眾生故。七寶嚴者。",
    "T38n1782_002:1019a18": "顯修七聖財助嚴無量故。七寶者。佛地論說。",
    "T38n1782_002:1019a19": "一金。二銀。三吠瑠璃。四牟婆洛揭婆。臘舊",
    "T38n1782_002:1019a20": "云珊瑚。五羯雞呾諾迦。舊云車渠。六褐濕摩",
    "T38n1782_002:1019a21": "揭婆。舊云馬腦。七赤真珠。赤虫所出。或珠體",
    "T38n1782_002:1019a22": "赤。餘文雖說。隨方所重。種種不同。經言七",
    "T38n1782_002:1019a23": "寶。以此為定。奉獻佛者。表近修妙行。遠報佛",
    "T38n1782_002:1019a24": "恩故。",
    "T38n1782_002:1019a25": "經。奉已頂禮(至)却住一面。贊曰。此文有一。",
    "T38n1782_002:1019a26": "第十見軌儀也。進奉雖善。情仍不足。所以鄭",
    "T38n1782_002:1019a27": "重說虔儀。屈尊敬卑。故言頂禮世尊雙足。",
    "T38n1782_002:1019a28": "修神通因。右繞七匝。虔恭事訖。情有所待。隨",
    "T38n1782_002:1019a29": "類而立。故言却住一面。",
    "T38n1782_002:1019b01": "經。佛之威神(至)大千世界。贊曰。此下第二佛",
    "T38n1782_002:1019b02": "現神力。於中有三。一變多為少。二變小為大。",
    "T38n1782_002:1019b03": "三彰現其中。此有二文。一變多為少。合成一",
    "T38n1782_002:1019b04": "蓋。表修四無量等種種妙因。同證一真法界",
    "T38n1782_002:1019b05": "故。二變小為大。覆三千界故。顯真如理。遍充",
    "T38n1782_002:1019b06": "法界。無不在故。亦顯無量覆一切故。又顯因",
    "T38n1782_002:1019b07": "小而果大故。千四天下。有一輪圍。名小千界。",
    "T38n1782_002:1019b08": "千小千界。有一輪圍。名中千界。千中千界。有",
    "T38n1782_002:1019b09": "一輪圍。故名三千大千世界。第三重千。故云",
    "T38n1782_002:1019b10": "大千。由此下言輪圍山大輪圍山。",
    "T38n1782_002:1019b11": "經。而此世界(至)悉於中現。贊曰。此下第三。",
    "T38n1782_002:1019b12": "影現蓋中。下文云。十方神變示世間。一切",
    "T38n1782_002:1019b13": "皆如光影等。欲現世間因緣不實。故如影也。",
    "T38n1782_002:1019b14": "下文有二。一現此方。二現他界。此方有二。一",
    "T38n1782_002:1019b15": "現分量。二現眾像。此初文也。顯彼真如遍共",
    "T38n1782_002:1019b16": "相故。現世界量。表彼成佛得一切智故。",
    "T38n1782_002:1019b17": "經。又此三千(至)河陂泉池沼。贊曰。下現眾",
    "T38n1782_002:1019b18": "像有二。一明別現。二總結之。別現有八。此文",
    "T38n1782_002:1019b19": "有五。一現四大洲之都山。妙高也。二現一瞻",
    "T38n1782_002:1019b20": "部之別山。雪山以下七山也。三現四洲之總",
    "T38n1782_002:1019b21": "山。輪圍也四現小千等之總山。大輪圍也。五",
    "T38n1782_002:1019b22": "現四洲之別水。大海等也。",
    "T38n1782_002:1019b23": "經。及百俱胝(至)此寶蓋中。贊曰。此文有三。",
    "T38n1782_002:1019b24": "六現百億四大洲。洲謂洲渚。四大洲渚。各在",
    "T38n1782_002:1019b25": "水中。故名為洲。東勝身。西牛貨。南瞻部。北",
    "T38n1782_002:1019b26": "俱盧。壽命增減。處所形量。成壞之相。皆如瑜",
    "T38n1782_002:1019b27": "伽第四卷說。此經欲解深妙正理。故諸事相。",
    "T38n1782_002:1019b28": "略不釋之。七現諸宮。日月等也。日月高下分",
    "T38n1782_002:1019b29": "量名字。如瑜伽等說。八現王國。并諸國邑等",
    "T38n1782_002:1019c01": "也舊文無之。此影現者。表成佛時得一切種",
    "T38n1782_002:1019c02": "智。如是皆現此寶蓋中。總結之也。",
    "T38n1782_002:1019c03": "經。文十方所(至)無不見聞。贊曰。下現他方",
    "T38n1782_002:1019c04": "十方如來。及與彼佛所說正法。皆現蓋中。蓋",
    "T38n1782_002:1019c05": "中有聲。猶如谷響。應本所說。而此可聞。本聲",
    "T38n1782_002:1019c06": "影故。佛影可見。故言蓋內無不見聞。此略不",
    "T38n1782_002:1019c07": "言諸眾眷屬。理准定有。非佛獨居。法空說故。",
    "T38n1782_002:1019c08": "現他方者。表彼成佛能現一切佛淨土故。",
    "T38n1782_002:1019c09": "經。時諸大眾(至)默然而住。贊曰。此即第三。",
    "T38n1782_002:1019c10": "大眾覩之。歡喜讚敬。心生歡喜。意怡樂故。身",
    "T38n1782_002:1019c11": "為踴躍。跳弄舞故。言歎希有。說不盡故。以手",
    "T38n1782_002:1019c12": "合掌。以目瞻仰。渴德情深。曾不暫捨。希法靜",
    "T38n1782_002:1019c13": "聽。默然而住。",
    "T38n1782_002:1019c14": "經。爾時寶性(至)而讚佛曰。贊曰。明修行中。",
    "T38n1782_002:1019c15": "上修身行。下修語行。財供不足。以身頂禮。身",
    "T38n1782_002:1019c16": "供不足。故偈揚讚。表歸命之心深。顯虔恭",
    "T38n1782_002:1019c17": "之道備。此明讚揚義軌。自下正述歎詞。伽他",
    "T38n1782_002:1019c18": "梵音。此翻云頌。頌者美義。四句連屬。文義巧",
    "T38n1782_002:1019c19": "故。舊云偈者。語訛略也。",
    "T38n1782_002:1019c20": "經。日淨修廣(至)到彼岸。贊曰。四句為一頌。",
    "T38n1782_002:1019c21": "此有十九頌半。舊有十八頌。於中分三。初有",
    "T38n1782_002:1019c22": "十一頌半。牒前事以讚揚。舊有十頌半。次有",
    "T38n1782_002:1019c23": "四頌。陳眾益以稱歎。古今相似。後有四頌。敘",
    "T38n1782_002:1019c24": "述別德。一一歸誠。舊三頌半。初中有二。初十",
    "T38n1782_002:1019c25": "頌半。牒前事讚揚。舊有九頌。後有一頌。明現",
    "T38n1782_002:1019c26": "影意。初中復二。初三頌。牒現他方。舊有二頌。",
    "T38n1782_002:1019c27": "後七頌半。牒現此方。或總分二。初三頌。牒現",
    "T38n1782_002:1019c28": "他方以讚揚。後八頌半。牒現此方以讚揚。初",
    "T38n1782_002:1019c29": "中復二。初兩頌。讚佛六淨。後一頌。牒現十",
    "T38n1782_002:1020a01": "方。讚六淨中。初一頌半。讚六德。後半頌。結",
    "T38n1782_002:1020a02": "申敬禮。此有四淨。一目淨。二意樂淨。三定",
    "T38n1782_002:1020a03": "淨。四彼岸淨。舊經意樂名心淨。彼岸淨名已",
    "T38n1782_002:1020a04": "度。六根之首。目最為先。導引其身。無目不",
    "T38n1782_002:1020a05": "可。見事聞理。目用居先。於身端嚴。目妙為",
    "T38n1782_002:1020a06": "勝。故偏歎目。餘根准知。言目淨者。目有六",
    "T38n1782_002:1020a07": "勝。一淨勝。離障翳故。二修勝。修者長也。若",
    "T38n1782_002:1020a08": "雲間之半月。長入鬢故。三廣勝。廣濶也。與",
    "T38n1782_002:1020a09": "長相稱。能闊大故。四妙端嚴勝。上下相稱。",
    "T38n1782_002:1020a10": "厚薄得所。極婉麗故。五皎勝。皎者明也。明朗",
    "T38n1782_002:1020a11": "可愛。能徹視故。六色勝。青紺色故。喻中有",
    "T38n1782_002:1020a12": "之舊但有三。今者新譯。猶如青紺蓮花之葉。",
    "T38n1782_002:1020a13": "不同其蓮花落結實。臺露名蓮。故目似葉。不",
    "T38n1782_002:1020a14": "似真蓮。諸蓮花中。青蓮花似目。形勢別故。",
    "T38n1782_002:1020a15": "不取餘色之花。花葉團故。青蓮花葉。極大皎",
    "T38n1782_002:1020a16": "潔。鮮淨喻目。修長復闊。婉麗可觀。含翠明",
    "T38n1782_002:1020a17": "皎。故以為喻。紺通眾紺。今取青紺。三十二相",
    "T38n1782_002:1020a18": "中。佛眼大晴。青紺之色。仍有似環。周圍絞",
    "T38n1782_002:1020a19": "之。故以青紺蓮花為喻。已證第一淨意樂。意",
    "T38n1782_002:1020a20": "樂者。廣大阿世耶信勝解為體。佛意樂淨。無",
    "T38n1782_002:1020a21": "雜意樂。純利生故。勝過一切。故名第一。此乃",
    "T38n1782_002:1020a22": "所證菩提品類。故與證名。證第一淨言。勝",
    "T38n1782_002:1020a23": "奢摩他等。奢摩他者。此翻為止。止住心故。即",
    "T38n1782_002:1020a24": "是定淨。到彼岸者。即是菩提涅槃。佛已圓淨。",
    "T38n1782_002:1020a25": "故名為淨。不同二乘分得障在非第一淨故。",
    "T38n1782_002:1020a26": "經。久積無邊(至)寂路者。贊曰。此初二句明二",
    "T38n1782_002:1020a27": "淨。初句明第五業淨。第二句明第六名稱淨。",
    "T38n1782_002:1020a28": "無漏之行。名清淨業。如海深廣。時長修之。故",
    "T38n1782_002:1020a29": "言久積無邊業耳。德既高勝。故獲大名。遍十",
    "T38n1782_002:1020b01": "方剎。十號滿故。名勝名聞。稽者至也。首者頭",
    "T38n1782_002:1020b02": "也。以首至地。故名稽首。此乃敬禮之異名。大",
    "T38n1782_002:1020b03": "沙門者。此云息惡。佛果尊極。出過一切。故名",
    "T38n1782_002:1020b04": "為大。希夷者。涅槃宮也。聽之不得。名曰希。",
    "T38n1782_002:1020b05": "搏之不得。名曰夷。希夷體寂。寂生死故。性本",
    "T38n1782_002:1020b06": "寂故。路者道也。向涅槃宮之路。即聖道也。如",
    "T38n1782_002:1020b07": "來能名初學根未熟者。開此寂路。能為根",
    "T38n1782_002:1020b08": "熟。導此寂路。名開導者。開者發義。導者引",
    "T38n1782_002:1020b09": "義。又寂路即希裏。如屍陀林。名為寂路。故",
    "T38n1782_002:1020b10": "經說為憺怕路也。又能開導希表涅槃及寂",
    "T38n1782_002:1020b11": "路菩提之者。由佛其上六種淨故故我今時",
    "T38n1782_002:1020b12": "稽首沙門。此能開導涅槃菩提。舊經上來已",
    "T38n1782_002:1020b13": "說一頌。",
    "T38n1782_002:1020b14": "經。既見大聖(至)悉見聞。贊曰。上來讚佛六",
    "T38n1782_002:1020b15": "淨。此文牒現十方。近現大千。猶稱奇事。後現",
    "T38n1782_002:1020b16": "此界。理絕心表。長行據近遠而陳。頌中據勝",
    "T38n1782_002:1020b17": "劣而彰。所以先牒他方。後牒此界。妙用難測",
    "T38n1782_002:1020b18": "名神。轉換舊形名變。文意可知。故不別釋。",
    "T38n1782_002:1020b19": "經。法王法力(至)此法王。贊曰。下七頌半。牒",
    "T38n1782_002:1020b20": "現此方以讚揚。於中復二。初六頌半。讚佛三",
    "T38n1782_002:1020b21": "德。後有一頌。牒現此方。初中有三。初一頌半。",
    "T38n1782_002:1020b22": "歎佛從真起化德。次有四頌。歎佛得果利",
    "T38n1782_002:1020b23": "生德。後有一頌。歎佛違順不動德。此初文也。",
    "T38n1782_002:1020b24": "佛於法自在。名法王。其法難屈伏。名法力。已",
    "T38n1782_002:1020b25": "過三界。名超群生。具此三德故。恒以法財。",
    "T38n1782_002:1020b26": "施於一切。或由法王以法力故。能超群生。後",
    "T38n1782_002:1020b27": "以法財。能施一切。一切聖者。法為資財。益自",
    "T38n1782_002:1020b28": "他故。雖財無畏。亦以施生。塞生死源。唯施",
    "T38n1782_002:1020b29": "法故。所以偏說。佛後得智。能善分別法自共",
    "T38n1782_002:1020c01": "相。自相者。色受想等。共相者。苦無常等。以",
    "T38n1782_002:1020c02": "法施時。能善分別。雖外起此作用。而無分別",
    "T38n1782_002:1020c03": "智。常觀第一義。第一義者勝義。勝義體即真",
    "T38n1782_002:1020c04": "如。摧怨敵者。內觀真義。能破三魔。外起化",
    "T38n1782_002:1020c05": "用。能破天魔。名摧怨敵。摧者破壞義。四魔",
    "T38n1782_002:1020c06": "千佛。為怨為敵。故名怨敵。非佛與之。舊經",
    "T38n1782_002:1020c07": "闕此。名而不動。不為魔怨所動亂故。義亦少",
    "T38n1782_002:1020c08": "成。既起二智。證理事門。已於諸法得自在。自",
    "T38n1782_002:1020c09": "在有十。花嚴經中。亦說十種。名同義別。如",
    "T38n1782_002:1020c10": "花贊第十卷說。今依攝論。一壽自在。能延",
    "T38n1782_002:1020c11": "促命。二心自在。生死無染。三財自在。能隨樂",
    "T38n1782_002:1020c12": "現。由行施度。證此三果。四業自在。唯作善",
    "T38n1782_002:1020c13": "事。及勸他為。五生自在。隨欲能往。此二由行",
    "T38n1782_002:1020c14": "戒度所得。六勝解自在。能隨欲變。此由忍得。",
    "T38n1782_002:1020c15": "七願自在。隨所樂成。此由勤得。八神力自在。",
    "T38n1782_002:1020c16": "起最勝通。此由定得。九智自在。隨言音慧。十",
    "T38n1782_002:1020c17": "法自在。於契經等。任運能說。二由慧得。今顯",
    "T38n1782_002:1020c18": "由佛內具二智。故於此中而得自在。任運能",
    "T38n1782_002:1020c19": "宣。歎德一周。故申稽首。",
    "T38n1782_002:1020c20": "經。說法不有(至)亦不亡。贊曰。此下四頌。得",
    "T38n1782_002:1020c21": "果利生德。於中有二。初兩頌得果。後二頌利",
    "T38n1782_002:1020c22": "生。得果中有二。初一頌。所說窮理果。後一",
    "T38n1782_002:1020c23": "頌。所證窮真果。此初文也。清辨解云。佛說諸",
    "T38n1782_002:1020c24": "法不有。不有空也。亦不無有也。依世俗諦。法",
    "T38n1782_002:1020c25": "相不無。依勝義諦。法相不有。一切皆待因緣",
    "T38n1782_002:1020c26": "立者。法所藉因。法所藉緣。因即是緣。故名因",
    "T38n1782_002:1020c27": "緣。且如有為。待無為立。其無為法。復待有",
    "T38n1782_002:1020c28": "為。真待俗立。俗待真立。空有亦爾。其所待",
    "T38n1782_002:1020c29": "藉。名曰因緣。因果為宗。所待為因。能待為",
    "T38n1782_002:1021a01": "果。故世俗有。勝義成空。以世俗諦。有我作",
    "T38n1782_002:1021a02": "受。勝義諦中。都無我等。故世俗諦。待勝義",
    "T38n1782_002:1021a03": "成有。其勝義諦。待世俗成空。我等既是昔凡",
    "T38n1782_002:1021a04": "妄執。故今聖者。勝義成空。雖勝義空。不壞俗",
    "T38n1782_002:1021a05": "諦。故善惡業。依世俗諦。亦不說無。亡猶無",
    "T38n1782_002:1021a06": "也。或此總依勝義諦說。空性離言。何空何有。",
    "T38n1782_002:1021a07": "有空法皆待因緣立故。勝義諦中本無我等。",
    "T38n1782_002:1021a08": "善惡之業。業性不亡。由凡執有。聖證成空。性",
    "T38n1782_002:1021a09": "本空故。非今始空。云亦不亡。不亡者不無也。",
    "T38n1782_002:1021a10": "色自性空。非色滅空。非今始空。故言不無。護",
    "T38n1782_002:1021a11": "法解云。依勝義諦。佛說諸法不有不無。不有",
    "T38n1782_002:1021a12": "空也。即遍計所執。不無有也。即依他圓成。所",
    "T38n1782_002:1021a13": "以者何。一切皆待因緣立故。空有事理相待",
    "T38n1782_002:1021a14": "建立。所待稱因。能待稱果。佛說因果。以為宗",
    "T38n1782_002:1021a15": "故。不可唯空。亦不唯有。要相待故。舊云生",
    "T38n1782_002:1021a16": "者。其義非也。諸無有法。不待因緣而生。但",
    "T38n1782_002:1021a17": "待立故。無我等者。顯不有法。善惡之業亦不",
    "T38n1782_002:1021a18": "亡者。顯不無法。生死業緣。此非無故。此顯所",
    "T38n1782_002:1021a19": "說契空有理果。",
    "T38n1782_002:1021a20": "經。始在佛樹(至)所不測。贊曰。此一頌。顯所",
    "T38n1782_002:1021a21": "證窮真果。佛樹者菩提樹。菩提樹下成佛。因",
    "T38n1782_002:1021a22": "以為名。在佛樹下。於其復夜。降伏天魔。以",
    "T38n1782_002:1021a23": "十力降。伏魔名降魔。降魔之相。如諸教說。",
    "T38n1782_002:1021a24": "得甘露滅及勝菩提。滅謂涅槃。如甘露藥。服",
    "T38n1782_002:1021a25": "得不死故。勝菩提者。能證真智。過二乘故。名",
    "T38n1782_002:1021a26": "勝菩提。然此所說涅槃菩提。非是一切分別",
    "T38n1782_002:1021a27": "之心所受所行。亦非一切思量之意所受所",
    "T38n1782_002:1021a28": "行。餘心分別之所不及。餘意思量亦不及故。",
    "T38n1782_002:1021a29": "攝大乘云。非心而是心。是無分別智。非是思",
    "T38n1782_002:1021b01": "量心。是無分別心。此甘露滅等。是無分別心",
    "T38n1782_002:1021b02": "所緣。非思量心之所取義。彼分別故。受者領",
    "T38n1782_002:1021b03": "納。行者緣慮。或非餘心所行。餘意所受。別配",
    "T38n1782_002:1021b04": "心意。或甘露滅。即勝菩提。菩提性故。清辨解",
    "T38n1782_002:1021b05": "云。以佛證得空無所有甘露滅故。非心意所",
    "T38n1782_002:1021b06": "行。法體都空。何有心意而受行也。由此外道",
    "T38n1782_002:1021b07": "群邪所不能測。彼能測有。麁淺法故。不能",
    "T38n1782_002:1021b08": "測空。深妙法也。護法解云。所證涅槃菩提雖",
    "T38n1782_002:1021b09": "有。性微妙故。是智所證。非心意境。故諸外道",
    "T38n1782_002:1021b10": "群邪不測。由此下云。菩提者不可以身得。不",
    "T38n1782_002:1021b11": "可以心得。唯智所證。或上二頌中。初半頌。總",
    "T38n1782_002:1021b12": "歎所說空有道理。次一頌。別顯空有之法。後",
    "T38n1782_002:1021b13": "半頌。歎深難測。一頌顯空有法中無我。一句",
    "T38n1782_002:1021b14": "頌所執無法不有也。次有一句頌依他有後",
    "T38n1782_002:1021b15": "之半頌。頌圓成有。今此二性。法不無也。無漏",
    "T38n1782_002:1021b16": "諸法。皆是圓滿成。滅及菩提。俱圓成故。遣所",
    "T38n1782_002:1021b17": "執斷。依他證圓成。故此三別。此上明佛證三",
    "T38n1782_002:1021b18": "性理果故餘不測。下之二頌。明利生也。於中",
    "T38n1782_002:1021b19": "有二。初一頌。明轉法輪三寶出世。後之一頌。",
    "T38n1782_002:1021b20": "群生賚斯。能度生死。",
    "T38n1782_002:1021b21": "經。三轉法輪(至)現世間。贊曰。此明轉法輪三",
    "T38n1782_002:1021b22": "寶出世也。法輪有三。謂聲聞獨覺菩薩法輪。",
    "T38n1782_002:1021b23": "隨機有異。法成此三。且准法花。於三七日中。",
    "T38n1782_002:1021b24": "思惟此事已。方趣波羅捺。為五比丘眾。轉四",
    "T38n1782_002:1021b25": "諦法輪。此四諦輪。聲聞之人。於三生等。行修",
    "T38n1782_002:1021b26": "習已。依蘊處界。證四諦故。名聲聞法輪。獨覺",
    "T38n1782_002:1021b27": "之人。於四生等。行修習已。依十二緣。證四諦",
    "T38n1782_002:1021b28": "故。名獨覺法輪。菩薩之人。三大阿僧祇劫。修",
    "T38n1782_002:1021b29": "六波羅密。行十善巧。觀於三性。證四諦故。",
    "T38n1782_002:1021c01": "名菩薩法輪。故大般若經云。世尊初轉法輪",
    "T38n1782_002:1021c02": "之時。無量眾生。發聲聞心。無量眾生。發獨覺",
    "T38n1782_002:1021c03": "心。無量眾生。發於無上正等覺心。證於初地",
    "T38n1782_002:1021c04": "二地三地。乃至一生當得無上正等菩提。此",
    "T38n1782_002:1021c05": "乃三乘通行法輪。若不爾者。第二七日。他化",
    "T38n1782_002:1021c06": "天宮。已說十地。何故不名轉法輪也。彼非三",
    "T38n1782_002:1021c07": "乘同所修故。由此經中不名法輪。三轉有二。",
    "T38n1782_002:1021c08": "一自轉。二為他。自三轉者。初轉在見道。名印",
    "T38n1782_002:1021c09": "相轉。次轉在修。名應作轉。後在無學。名已作",
    "T38n1782_002:1021c10": "轉。為他亦三。一示相轉。示其五人四諦相故。",
    "T38n1782_002:1021c11": "謂此是苦。此是集。此是滅。此是道。二勸修",
    "T38n1782_002:1021c12": "轉。勸其五人修四諦故。謂此是苦汝應知。此",
    "T38n1782_002:1021c13": "是集汝應斷。此是滅汝應證。此是集汝應修。",
    "T38n1782_002:1021c14": "三作證轉。恐即其不信。佛引自身而終作",
    "T38n1782_002:1021c15": "證明。此是苦我已知。此是集我已斷。此是滅",
    "T38n1782_002:1021c16": "我已證。此是道我已修。初一轉時。解憍陳那",
    "T38n1782_002:1021c17": "入見道。第二轉時至修道。第三轉時成無學",
    "T38n1782_002:1021c18": "道。於一一諦。各各有十二行相。謂如於苦諦",
    "T38n1782_002:1021c19": "生聖慧眼為總。別於過去苦諦生智。未來苦",
    "T38n1782_002:1021c20": "諦生明。現在苦諦生覺。乃至道諦亦爾。一總",
    "T38n1782_002:1021c21": "法眼。三世別行相。合成於四。三轉合有四十",
    "T38n1782_002:1021c22": "八行相。不過十二故。總名三轉十二行相法",
    "T38n1782_002:1021c23": "輪。如法花贊第四卷中法輪章說。於大千者。",
    "T38n1782_002:1021c24": "大千世界百億釋迦一時同轉。俱釋迦化。故",
    "T38n1782_002:1021c25": "言大千。其輪能寂本性寂。本性寂者。即是真",
    "T38n1782_002:1021c26": "如本體寂理法輪境性。可名法輪。昔未轉時。",
    "T38n1782_002:1021c27": "為種煩惱。生於現行。囂煩所覆。今轉法輪。生",
    "T38n1782_002:1021c28": "聖道故。煩惱都盡。本性真寂。其理便顯。故言",
    "T38n1782_002:1021c29": "能寂。其本性寂。舊經云。其輪本來常清淨。即",
    "T38n1782_002:1022a01": "法輪境性。名為法輪本來清淨。彼意由轉聖",
    "T38n1782_002:1022a02": "道輪故。法性之輪。本來清淨。昔煩惱覆。今便",
    "T38n1782_002:1022a03": "顯淨。文隱難知。言法智者。三乘所獲無漏正",
    "T38n1782_002:1022a04": "智。此時天人。方能證得。舊經云。天人得道此",
    "T38n1782_002:1022a05": "為證。天人得道。此本淨輪。便為所證。與",
    "T38n1782_002:1022a06": "本便乖。由此三寶便現世間。三寶具足故。佛",
    "T38n1782_002:1022a07": "初成道。商人獻麨。佛與三歸。未來有僧。汝當",
    "T38n1782_002:1022a08": "歸依。三乘聖僧。時未有故。轉四諦已。三乘之",
    "T38n1782_002:1022a09": "僧。三寶方具。",
    "T38n1782_002:1022a10": "經。以斯妙法(至)功德海。贊曰。此之一頌。群",
    "T38n1782_002:1022a11": "生賚斯。得度生死。以斯妙法。牒上法輪。得果",
    "T38n1782_002:1022a12": "圓滿。更無所畏。已超生死。更無所畏。故得",
    "T38n1782_002:1022a13": "涅槃體常安寂。故說佛是能度生死之大醫",
    "T38n1782_002:1022a14": "王。我今稽首無邊德。舊云一受不退常寂",
    "T38n1782_002:1022a15": "然。得本寂已。更不退轉。故常寂然。便闕無畏",
    "T38n1782_002:1022a16": "無怖義。",
    "T38n1782_002:1022a17": "經。八法不動(至)此能仁。贊曰。次第三段。一",
    "T38n1782_002:1022a18": "頌明佛違順不動德。八法者。一利。二衰。三",
    "T38n1782_002:1022a19": "毀。四譽。五稱。六譏。七苦。八樂。得財位名利。",
    "T38n1782_002:1022a20": "失財位名衰。背面說惡名毀。背面說好名譽。",
    "T38n1782_002:1022a21": "對面說好為稱。對面說惡云譏。遭逼迫名苦。",
    "T38n1782_002:1022a22": "得怡適名樂。由佛住三念住。八法不動。三念",
    "T38n1782_002:1022a23": "住者。一分隨順供養不喜。一分違背損害不",
    "T38n1782_002:1022a24": "嗔。一大眾中半順半違。亦不憂喜。如妙高山",
    "T38n1782_002:1022a25": "王踞金輪上。四方猛風。不能傾動。舊無八法。",
    "T38n1782_002:1022a26": "但有毀譽。譯家脫也。好眾生名善。惡眾生名",
    "T38n1782_002:1022a27": "不善。佛於此輩。都無偏黨。俱慈與樂。俱愍拔",
    "T38n1782_002:1022a28": "苦。愍者悲也。佛心行相。離所執著。如大虛",
    "T38n1782_002:1022a29": "空。平等而住。都無憎愛。孰者誰也。誰不宗",
    "T38n1782_002:1022b01": "承敬仰此能仁也。梵云釋迦。此云能仁。且能",
    "T38n1782_002:1022b02": "且仁。佛本性。釋此本緣。如瑜伽論。舊云人",
    "T38n1782_002:1022b03": "法。人中寶珍。闕無釋迦。",
    "T38n1782_002:1022b04": "經。以斯微蓋(至)功德身。贊曰。上讚佛三德。",
    "T38n1782_002:1022b05": "此之一頌。牒蓋現影。讚述一周。故申敬禮。智",
    "T38n1782_002:1022b06": "見智也。功德福也。佛以福智而為身故。",
    "T38n1782_002:1022b07": "經。十力神變(至)大智見。贊曰。牒前前事以",
    "T38n1782_002:1022b08": "讚揚中。為第二明於蓋內現影所由。顯示",
    "T38n1782_002:1022b09": "世間皆性非實。猶如光影。非有似有。誑惑愚",
    "T38n1782_002:1022b10": "夫。令知虛偽。勿生封著。舊經無此。眾既覩",
    "T38n1782_002:1022b11": "已。莫不驚歎。此希奇事。故我今禮。",
    "T38n1782_002:1022b12": "經。眾會瞻仰(至)不其相。贊曰。下第二大段",
    "T38n1782_002:1022b13": "有四頌。陳眾益以稱歎。有上。初一頌身益。",
    "T38n1782_002:1022b14": "後三頌語益。此初文也。梵云牟尼。翻云寂默。",
    "T38n1782_002:1022b15": "能寂生死。證寂默法。故言寂也。諸有見佛能",
    "T38n1782_002:1022b16": "隨順者。莫不心生德清淨信。不隨順者。近信",
    "T38n1782_002:1022b17": "不生。久必還起。佛現神通。慈愍拔濟。唯向不",
    "T38n1782_002:1022b18": "背。於信者前。各各現身。為其說法。其信法",
    "T38n1782_002:1022b19": "者。亦各見佛。獨為現身。現前利樂。餘人所不",
    "T38n1782_002:1022b20": "能。故為不共相。",
    "T38n1782_002:1022b21": "經。佛以一音(至)不共相。贊曰。下有三頌。明",
    "T38n1782_002:1022b22": "語益。大文分三。佛有四無礙解。不歎辨無礙。",
    "T38n1782_002:1022b23": "說三無滯。即辨才故。一法無礙解。說法無滯",
    "T38n1782_002:1022b24": "智。二義無礙解。說理無滯智。三詞無礙解。隨",
    "T38n1782_002:1022b25": "諸方言音無滯智。四辨才無礙。巧說法義等",
    "T38n1782_002:1022b26": "七辨無滯智。此歎詞無礙解。為利益也。佛以",
    "T38n1782_002:1022b27": "一音者。謂一剎那聲。一方音聲。一本質聲。一",
    "T38n1782_002:1022b28": "法教聲。宣說法時。八部四眾。隨類各解。隨其",
    "T38n1782_002:1022b29": "方域。詞韻不同。佛皆能同。彼謂各同。故成不",
    "T38n1782_002:1022c01": "共。九地雖能得詞無礙。尚未圓滿。今顯圓故。",
    "T38n1782_002:1022c02": "經。佛以一音(至)不共相。贊曰。此歎法無礙解。",
    "T38n1782_002:1022c03": "說法逗機。應根應勝解。應界性。不同。故言各",
    "T38n1782_002:1022c04": "各隨其所解。聽者聞法。隨其根性。普得受行。",
    "T38n1782_002:1022c05": "隨獲彼果。故為不共。一雨普潤。稟不同故。",
    "T38n1782_002:1022c06": "經。佛以一音(至)不共相。贊曰。此歎義無礙",
    "T38n1782_002:1022c07": "解。佛說法義。先行惡者。聞法即怖。怖墮落",
    "T38n1782_002:1022c08": "故。先行善者。聞法歡喜。善路生故。耽生死",
    "T38n1782_002:1022c09": "者。聞法厭離。欣涅槃故。心不定者。聞法斷",
    "T38n1782_002:1022c10": "疑。心正定故。三獸渡河。證淺深故。",
    "T38n1782_002:1022c11": "經。稽首十方(至)於彼岸。贊曰。下有四頌。敘",
    "T38n1782_002:1022c12": "述別德。一一歸誠。有九稽首。舊三頌半。此中",
    "T38n1782_002:1022c13": "有六。一歎精勤。二歎離怖。三歎得定。四歎導",
    "T38n1782_002:1022c14": "首。五歎離漏。六歎得果。如文可知。諦者實",
    "T38n1782_002:1022c15": "也。行實精進。名諦勇猛。已除五怖。得四無",
    "T38n1782_002:1022c16": "畏。名得無怖。畏舊云得無所畏。而無怖言。",
    "T38n1782_002:1022c17": "佛已至定不共法。一切妙定。佛皆得故。舊經",
    "T38n1782_002:1022c18": "無此。結有九種。謂愛。恚。慢。無明。疑。見結。",
    "T38n1782_002:1022c19": "取結。嫉。慳。此九能結五趣四生。諸生自體亦",
    "T38n1782_002:1022c20": "如結。難可解故。縛有三種。謂貪嗔癡。此縛有",
    "T38n1782_002:1022c21": "情處生死故。",
    "T38n1782_002:1022c22": "經。稽首普濟(至)心解脫。贊曰。此有二歸。一",
    "T38n1782_002:1022c23": "歎慈悲。二歎得果。不依生死。出世間故。得諸",
    "T38n1782_002:1022c24": "有情平等趣者。證涅槃故。涅槃是有情平等",
    "T38n1782_002:1022c25": "所趣故。舊云善知眾生來去相者。向涅槃來。",
    "T38n1782_002:1022c26": "出生死去。然義稍乖。心解脫者。已離煩惱。慧",
    "T38n1782_002:1022c27": "既解脫。相應之心。不復彼[牛*句]。名心解脫。佛於",
    "T38n1782_002:1022c28": "諸趣。已得此故。",
    "T38n1782_002:1022c29": "經。牟尼如是(至)無所住。贊曰。此有一歸。歎",
    "T38n1782_002:1023a01": "證真空。清辨解云。善修空者。證真理故。如空",
    "T38n1782_002:1023a02": "無罣礙。如蓮不著水。諸相已遣。更無所遣。生",
    "T38n1782_002:1023a03": "死盡故。出世願滿。更無所願。故今稽首。如空",
    "T38n1782_002:1023a04": "無住。得真諦者。護法解云。善修空者。空有二",
    "T38n1782_002:1023a05": "種。一云舜若。此但名空。空者無也。即遍計",
    "T38n1782_002:1023a06": "所執。二云舜若多。此云空性。空之性故。體即",
    "T38n1782_002:1023a07": "真如。性是有也。善修所執空故。一切相遣。善",
    "T38n1782_002:1023a08": "修圓成空性故。一切願滿。由此歸佛。如空無",
    "T38n1782_002:1023a09": "住。舊經似有文中仍闕。",
    "T38n1782_002:1023a10": "經。爾時寶性(至)問我嚴淨佛土。贊曰。說因圓",
    "T38n1782_002:1023a11": "滿中。自下第二明其請益。於中有四。初明寶",
    "T38n1782_002:1023a12": "性請益。二明佛讚勅聽。三明寶性敬諾。四明",
    "T38n1782_002:1023a13": "如來廣說。此初文也。阿云無。耨多羅云上。三",
    "T38n1782_002:1023a14": "云正。藐云等。又三云正。菩提云覺。總云無上",
    "T38n1782_002:1023a15": "正等正覺。如常分別。不繁述之。發趣者。五百",
    "T38n1782_002:1023a16": "童子。發心求趣。彼減問我嚴淨佛土。此有二",
    "T38n1782_002:1023a17": "義。所嚴清淨土。即土相狀。能嚴修淨佛土。即",
    "T38n1782_002:1023a18": "土之因。故問有二。一問淨佛土狀相。二問修",
    "T38n1782_002:1023a19": "彼之因。舊經願聞淨土行。問唯問因。不問土",
    "T38n1782_002:1023a20": "相。",
    "T38n1782_002:1023a21": "經。作是語已(至)分別解說。贊曰。此明佛讚勅",
    "T38n1782_002:1023a22": "聽。有二。初讚。後勅。",
    "T38n1782_002:1023a23": "經。於是寶性(至)皆希聽受。贊曰。此明寶性敬",
    "T38n1782_002:1023a24": "諾。善哉世尊。敬之詞也。先本無之。",
    "T38n1782_002:1023a25": "經。爾時世尊(至)嚴淨佛土。贊曰。下明如來廣",
    "T38n1782_002:1023a26": "說。大文有二。初答前問。後勸嚴心。答問有",
    "T38n1782_002:1023a27": "二。先答土相。復次已下。答問嚴因。答土相中",
    "T38n1782_002:1023a28": "有三。一總標。次別顯。後釋所由。此總標也。",
    "T38n1782_002:1023a29": "凡土有二。一有情世間。二器世間。聖土有二。",
    "T38n1782_002:1023b01": "一菩薩二寶方。合此二種。假名為土。離有情",
    "T38n1782_002:1023b02": "等。無別土故。由有有情。方有器界。有情成菩",
    "T38n1782_002:1023b03": "薩。器界及寶方。菩薩本欲化諸有情。令得",
    "T38n1782_002:1023b04": "出世。方便變穢而為寶方。根本不為變器成",
    "T38n1782_002:1023b05": "淨土。器是末故。所以今標諸有情土。是為菩",
    "T38n1782_002:1023b06": "薩修行所嚴清淨佛土。故俗亦言人為邦本。",
    "T38n1782_002:1023b07": "本固邦寧。即同於此。舊云眾生之類是菩薩",
    "T38n1782_002:1023b08": "佛土。文義不同。嚴淨當來成佛之土。名淨佛",
    "T38n1782_002:1023b09": "土。非菩薩時已名佛土。",
    "T38n1782_002:1023b10": "說無垢稱經疏卷第二(本)",
    "T38n1782_002:1023b13": "說無垢稱經疏卷第二(末)(至第三之始)",
    "T38n1782_002:1023b15": "經。所以者何。贊曰。自下別顯有二。初徵後",
    "T38n1782_002:1023b16": "顯。此徵詞也。有何所以諸有情土。是所嚴土。",
    "T38n1782_002:1023b17": "經。諸善男子(至)嚴淨佛土。贊曰。下有五重。",
    "T38n1782_002:1023b18": "舊有四重。闕此第二。亦可合新二以為舊一。",
    "T38n1782_002:1023b19": "名隨化眾生而取佛土。理雖亦同。然義難知",
    "T38n1782_002:1023b20": "五重分二。初二重。明隨眾生發心修行。即攝",
    "T38n1782_002:1023b21": "彼生。以嚴佛土。後三重。明隨眾生應以如",
    "T38n1782_002:1023b22": "是嚴淨佛土而得成熟。即便攝受如是佛土。",
    "T38n1782_002:1023b23": "或初攝外凡生嚴變化土。後攝地前生嚴他",
    "T38n1782_002:1023b24": "報土。或初攝生。後攝行。二義雖殊。但以嚴眾",
    "T38n1782_002:1023b25": "生土為嚴佛土。初中有二。初重明生眾生生",
    "T38n1782_002:1023b26": "善離惡。即攝嚴淨。後重明眾生發起福慧。即",
    "T38n1782_002:1023b27": "攝嚴淨。或初明眾生發心修行。即攝嚴淨。後",
    "T38n1782_002:1023b28": "明眾生起餘功德。即攝嚴淨。或初明眾生得",
    "T38n1782_002:1023b29": "樂離苦。即攝嚴淨。後明眾生增善滅惡。即攝",
    "T38n1782_002:1023c01": "嚴淨。有三翻義。此初文也。以增長者。生起善",
    "T38n1782_002:1023c02": "故。或發心故。或得樂故。以饒益者。或離惡故。",
    "T38n1782_002:1023c03": "或修行故。或離苦故。舊云隨所化眾生而取",
    "T38n1782_002:1023c04": "佛土。合初二重。所資益有情名所化生。亦得。",
    "T38n1782_002:1023c05": "經。隨諸有情(至)嚴淨佛土。贊曰。此第二重。",
    "T38n1782_002:1023c06": "明隨眾生發起福慧。起餘功德。增善減惡。",
    "T38n1782_002:1023c07": "即攝彼生。以嚴佛土。一一對前。有三翻釋。",
    "T38n1782_002:1023c08": "經。隨諸有情(至)如是佛土。贊曰。下有三重。",
    "T38n1782_002:1023c09": "明隨眾生應以如是嚴淨佛土。而得成熟。即",
    "T38n1782_002:1023c10": "便攝受如是佛土。中有二。初一重。隨眾生應",
    "T38n1782_002:1023c11": "以如是嚴淨佛土。而得息惡。即攝是土。後二",
    "T38n1782_002:1023c12": "重。明隨眾生應以如是嚴淨佛土。而能獲善。",
    "T38n1782_002:1023c13": "即攝是土。此初文也。調伏者。調和控御身語",
    "T38n1782_002:1023c14": "等業。制伏滅除諸惑業故。應以如是嚴淨佛",
    "T38n1782_002:1023c15": "土者。修諸菩薩一切勝行。名嚴淨土。嚴淨土",
    "T38n1782_002:1023c16": "因故修因曰嚴。此中意說。隨諸眾生應以如",
    "T38n1782_002:1023c17": "是菩薩妙行而得息惡。即便攝此菩薩妙行。",
    "T38n1782_002:1023c18": "如自持。戒調伏他惡。嚴佛土者。本利生故。",
    "T38n1782_002:1023c19": "經。隨諸有情(至)如是佛土。贊曰。此之二重。",
    "T38n1782_002:1023c20": "明隨眾生而得獲善。即攝是土。有二。初明未",
    "T38n1782_002:1023c21": "得果者。隨得果善。後明未得因者。隨得因善。",
    "T38n1782_002:1023c22": "佛智者果善故。聖根行者因善故。得聖根者",
    "T38n1782_002:1023c23": "菩提心。得聖行者此後行。或聖根者信等五。",
    "T38n1782_002:1023c24": "其聖行者餘萬行。或聖者佛也。聖根即行。行",
    "T38n1782_002:1023c25": "為根本。而得聖故。或聖根者無漏慧。聖行者",
    "T38n1782_002:1023c26": "此餘因。",
    "T38n1782_002:1023c27": "經。所以者何(至)清淨功德。贊曰。此第三釋所",
    "T38n1782_002:1023c28": "由也。文有二。初釋所由。後舉喻顯。此初文",
    "T38n1782_002:1023c29": "也。先問後答。此中問意。前言諸有情土。即是",
    "T38n1782_002:1024a01": "菩薩嚴淨佛土。有何所以。而今乃言隨諸有",
    "T38n1782_002:1024a02": "情增上饒益。即攝彼生。以嚴彼土。佛言善",
    "T38n1782_002:1024a03": "男子。菩薩根本。攝受佛土。嚴淨佛土。所為",
    "T38n1782_002:1024a04": "所作。皆為有情增長饒益起淨功德。更不為",
    "T38n1782_002:1024a05": "餘。故以有情增長饒益等。而為佛土。若諸有",
    "T38n1782_002:1024a06": "情。不增長善法饒益與樂起淨功德。此非佛",
    "T38n1782_002:1024a07": "所化。不是菩薩嚴淨佛土故。舊文略。意亦微",
    "T38n1782_002:1024a08": "有異。",
    "T38n1782_002:1024a09": "經。諸善男子(至)終不能成。贊曰。下以喻顯。",
    "T38n1782_002:1024a10": "初喻後合。此喻也。此喻有四。一大。二空地。",
    "T38n1782_002:1024a11": "三宮室莊嚴。四虛空。其莊嚴者。以諸珍寶而",
    "T38n1782_002:1024a12": "莊嚴之。人於空地。不安宮室。於空不成。",
    "T38n1782_002:1024a13": "經。菩薩如是(至)如是佛土。贊曰。下合也。人",
    "T38n1782_002:1024a14": "如菩薩。虛空如所執人法體無。法為本故。但",
    "T38n1782_002:1024a15": "言法空。其空地者。喻依他性。一切有情造",
    "T38n1782_002:1024a16": "生宮室莊嚴等者。喻彼有情增長饒益生淨",
    "T38n1782_002:1024a17": "功德證圓成實。即便攝受如是佛土。",
    "T38n1782_002:1024a18": "經。攝受如是(至)非於空也。贊曰。除菩薩外。",
    "T38n1782_002:1024a19": "一切有情。於其所執空無之法。攝受佛土。必",
    "T38n1782_002:1024a20": "不得成。返顯必於依他有情增長饒益生淨",
    "T38n1782_002:1024a21": "功德證圓成實。",
    "T38n1782_002:1024a22": "經。復次寶性(至)來生其國。贊曰。下第二答",
    "T38n1782_002:1024a23": "問嚴淨因。於中有二。初答嚴因。後諸善男子",
    "T38n1782_002:1024a24": "如是菩薩隨發菩提心下。顯土因所為利益。",
    "T38n1782_002:1024a25": "今有十八嚴淨土行。舊有十七。無此第三。十",
    "T38n1782_002:1024a26": "八番中。分之為七。初四如文。以六度合。名",
    "T38n1782_002:1024a27": "止息諸障。四無量。四攝事。巧方便。菩提分。",
    "T38n1782_002:1024a28": "此之四法。名發起說。息無暇。自守戒行。十善",
    "T38n1782_002:1024a29": "業道。三名寂靜故。皆有二文。初皆出因行。後",
    "T38n1782_002:1024b01": "皆顯得果。此初翻也。若諸菩薩發無上心土",
    "T38n1782_002:1024b02": "者。即是嚴待當淨土因。次前文說諸有情土。",
    "T38n1782_002:1024b03": "是為菩薩嚴淨佛土。故言菩薩自發心土處",
    "T38n1782_002:1024b04": "即是嚴因。內因既爾。外感發起大乘有情未",
    "T38n1782_002:1024b05": "生其國。舊經當第三大菩提心。五根為體。大",
    "T38n1782_002:1024b06": "願為緣。以不退屈。而為策發。所有餘義。如幽",
    "T38n1782_002:1024b07": "贊說。問。佛地經說。淨土因圓滿者。勝出世間",
    "T38n1782_002:1024b08": "善根所起。何故此眾。說發心等。為淨土因。",
    "T38n1782_002:1024b09": "答。彼據正因能反之因。能導行因。唯智為性。",
    "T38n1782_002:1024b10": "此據要由萬行圓滿。方感淨土。故發心等為",
    "T38n1782_002:1024b11": "淨土因。亦不相違。",
    "T38n1782_002:1024b12": "經。純意樂土(至)來生其國。贊曰。此第二番。",
    "T38n1782_002:1024b13": "梵云何世耶。名為意樂。不雜惡名純淨意樂。",
    "T38n1782_002:1024b14": "意樂內純淨故。有不諂曲不虛誑瑕悟眾生",
    "T38n1782_002:1024b15": "來生其國。內純善直修故。舊云直心。直心之",
    "T38n1782_002:1024b16": "體。雖純意樂。無有癡直故。",
    "T38n1782_002:1024b17": "經。善加行土(至)來其國。贊曰。此先所無。妙",
    "T38n1782_002:1024b18": "修福慧。如功而修。名善加行。故有發生善行",
    "T38n1782_002:1024b19": "有情。任持不捨善行有情來生。加行體慧。或",
    "T38n1782_002:1024b20": "通諸善。",
    "T38n1782_002:1024b21": "經。上意樂土(至)來生其國。贊曰。上者增上。",
    "T38n1782_002:1024b22": "凡修善時。發起增上猛利威勢。名上意樂。故",
    "T38n1782_002:1024b23": "其善法有情來生。舊云深心增上猛利之",
    "T38n1782_002:1024b24": "意樂。亦是深心故。義得文疎。",
    "T38n1782_002:1024b25": "經。修布施土(至)來生其國。贊曰。此中六度。",
    "T38n1782_002:1024b26": "合名止息。止息障故。其體如前。布施除慳。外",
    "T38n1782_002:1024b27": "感能捨。戒捨犯垢。此即十善業道。故感十",
    "T38n1782_002:1024b28": "善有情來生。安忍除恚。故能感得三十二相。",
    "T38n1782_002:1024b29": "以自嚴身。三十二相。至下當知。由耐怨害。外",
    "T38n1782_002:1024c01": "感堪能忍受諸苦。由安受忍。外感柔和。由諦",
    "T38n1782_002:1024c02": "察忍。外感寂靜有情來生。舊但云三十二相",
    "T38n1782_002:1024c03": "眾生來生。理與此乖。勤除懈怠。外感可知。定",
    "T38n1782_002:1024c04": "除散亂。故感念知定者來生。由正念故得定。",
    "T38n1782_002:1024c05": "由聞思以定生。聞思二慧體正知故。又由念",
    "T38n1782_002:1024c06": "故得定。由定故以慧生。慧即正知故。舊本無",
    "T38n1782_002:1024c07": "此正念正知。慧除愚癡故。感入聖有情來生。",
    "T38n1782_002:1024c08": "入正定者。得見道等。此聚有三。一正定聚。入",
    "T38n1782_002:1024c09": "見道故。二邪定聚。諸邪見者。三不定聚。除二",
    "T38n1782_002:1024c10": "所餘故。入正定即諸聖者正定。亦通凡夫。信",
    "T38n1782_002:1024c11": "定亦名正定。於理未乖。",
    "T38n1782_002:1024c12": "經。四無量土(至)來生其國。贊曰。下有四番。",
    "T38n1782_002:1024c13": "令名名發起。既除障已。發起善故。此以五門",
    "T38n1782_002:1024c14": "分別。一列名。二釋名。三辨行相。四出體性。",
    "T38n1782_002:1024c15": "五辨差別。列名者。慈悲喜捨。釋名者。瑜伽第",
    "T38n1782_002:1024c16": "十二云。緣無量境。普緣一切有情。起此四故。",
    "T38n1782_002:1024c17": "起無量行。行解亦復極廣大故。感無量果。得",
    "T38n1782_002:1024c18": "大梵福。成如來故。名為無量。四者是數。帶數",
    "T38n1782_002:1024c19": "釋也。辨行相者。法界有情。總為三類。一無苦",
    "T38n1782_002:1024c20": "無樂者。無倒與樂名慈。無嗔為體。二有苦者。",
    "T38n1782_002:1024c21": "拔苦名悲。不害為體。三有樂者助喜。不嫉善",
    "T38n1782_002:1024c22": "根為性。復於無苦樂者。起離癡想。於有苦者。",
    "T38n1782_002:1024c23": "起離嗔想。於有樂者。起離貪相。平等欲令離",
    "T38n1782_002:1024c24": "諸惡故名捨。令捨惡故。善捨為體。出體性者。",
    "T38n1782_002:1024c25": "今為三法為體。謂無嗔不害及捨。辨差別者。",
    "T38n1782_002:1024c26": "此各有三。一有情緣。作有情想。二者法緣。",
    "T38n1782_002:1024c27": "不見有情。唯作法想。後於諸法。離分別心。",
    "T38n1782_002:1024c28": "作真如想。名為無緣。此三之中。初共外道。次",
    "T38n1782_002:1024c29": "者共二乘。後唯菩薩。初三安樂。後一利益。",
    "T38n1782_002:1025a01": "感果可知。",
    "T38n1782_002:1025a02": "經。四攝事土(至)來生其國。贊曰。此以三門分",
    "T38n1782_002:1025a03": "別。一釋名。二辨相。三出體。釋名者。以此四",
    "T38n1782_002:1025a04": "攝。攝取眾生。令向菩提。令得勝果。故名攝",
    "T38n1782_002:1025a05": "事。辨相者。一者布施。與布施波羅密別者。",
    "T38n1782_002:1025a06": "彼與他財。此後攝受。故二差別。二愛語。常說",
    "T38n1782_002:1025a07": "悅意。諦實如法。引義之語。遠離[口*賴][口*感]。含咲先",
    "T38n1782_002:1025a08": "言。命進問安。隨宜尉喻。乃至廣說。依四淨",
    "T38n1782_002:1025a09": "語。起八聖語。三利行。由愛語故。先示正理。",
    "T38n1782_002:1025a10": "隨所學處。悲無染心。勸導調伏。安處建立。令",
    "T38n1782_002:1025a11": "獲財位。出家離欲。輕安解脫。乃至廣說。雖受",
    "T38n1782_002:1025a12": "大苦。倍生歡喜。雖處財位。而自卑屈。如奴如",
    "T38n1782_002:1025a13": "僕。如彌荼羅。如孝子等。四固事。以此義",
    "T38n1782_002:1025a14": "利。若勸他學。亦自修學。令他善根堅固不退。",
    "T38n1782_002:1025a15": "見已行故。彼倍增修。本攝眾生。令向菩提。故",
    "T38n1782_002:1025a16": "得果時。解脫有情來生其國。出體者。施以無",
    "T38n1782_002:1025a17": "貪三業為性。愛語以語業為體。利行同事三",
    "T38n1782_002:1025a18": "業為體。合以二法為性。謂無貪及思。",
    "T38n1782_002:1025a19": "經。巧方便土(至)來生其國。贊曰。巧方便者。",
    "T38n1782_002:1025a20": "智慧之用。此有二種。一迴向。二拔濟。合有十",
    "T38n1782_002:1025a21": "二。至下當說。由此迴向拔濟二巧。故得果時。",
    "T38n1782_002:1025a22": "善觀諸法有情來生。智因巧故。舊經云。於一",
    "T38n1782_002:1025a23": "切法。方便無礙。亦善觀義。以後得智為體。",
    "T38n1782_002:1025a24": "經。修三十七(至)來生其國。贊曰。此三十七。",
    "T38n1782_002:1025a25": "略以五門分別。一釋總名。二明位數。三出體",
    "T38n1782_002:1025a26": "性。四明修位。五有漏無漏。釋總名者。菩提覺",
    "T38n1782_002:1025a27": "義。所求佛果。分是因義。此三十七。為覺果",
    "T38n1782_002:1025a28": "因。名菩提分。二明位數。略為七位。一念住。",
    "T38n1782_002:1025a29": "由念明記。慧於境住。隣近為名。此有四種。身",
    "T38n1782_002:1025b01": "受心法。觀此四慧。是念住體。二正斷。此有四",
    "T38n1782_002:1025b02": "種。一律儀斷。已生惡法。方便斷之。二斷斷。",
    "T38n1782_002:1025b03": "未正惡法。遮令不生。三防護斷。已生善法。護",
    "T38n1782_002:1025b04": "令增長。四修習斷。未生善法。修習令起。於此",
    "T38n1782_002:1025b05": "四中。精進起用。能正斷故。名為正斷。於所能",
    "T38n1782_002:1025b06": "斷令生不生。體皆精進。故言正斷。三神足。妙",
    "T38n1782_002:1025b07": "用無方曰神。即變化心神之所依名足。體即",
    "T38n1782_002:1025b08": "是定。此別有四。謂欲勤心觀。為此四種。而修",
    "T38n1782_002:1025b09": "定故。定名神足。四根。出生善法名根。五力。",
    "T38n1782_002:1025b10": "難可屈伏名力。二體各五。謂信精進念定慧。",
    "T38n1782_002:1025b11": "如名為體。初修為善本曰根。後修難可伏名",
    "T38n1782_002:1025b12": "力。六覺支。覺者慧也。支者分義。此有二種。",
    "T38n1782_002:1025b13": "一覺即支。擇法覺也。二覺之支。謂餘六慧支",
    "T38n1782_002:1025b14": "分故。此有七種。謂擇法精進喜念定捨輕安。",
    "T38n1782_002:1025b15": "三為別境。擇法念定。三為善法。精進捨輕安。",
    "T38n1782_002:1025b16": "一為遍行。喜哾支也。七道支。道者聖道無",
    "T38n1782_002:1025b17": "漏慧根。支者分義。一道即支。二道之支。謂",
    "T38n1782_002:1025b18": "餘七法。如前可知。此總有八。謂正見。正思",
    "T38n1782_002:1025b19": "惟。正語。正業。正命。正念。正定。正精進。其正",
    "T38n1782_002:1025b20": "思惟。以慧為性。在佛身中。無尋伺故。無嗔",
    "T38n1782_002:1025b21": "癡二。所發身語。名正語正業。無貪一種所發",
    "T38n1782_002:1025b22": "身語名正命。對五邪命。所以獨立。此三身語。",
    "T38n1782_002:1025b23": "俱以無表色思為性。明體性者。三十七種。合",
    "T38n1782_002:1025b24": "體有九。一慧。二精進。三定。四位。五念。六",
    "T38n1782_002:1025b25": "喜。七捨。八輕安。九無表色。故瑜伽五十七",
    "T38n1782_002:1025b26": "言。信等五根。三十七品中不攝。何等謂有六",
    "T38n1782_002:1025b27": "法。喜安捨語業命。業命三即無表故。此中",
    "T38n1782_002:1025b28": "遍行一。謂喜。別境三。謂念定慧。善有四。信",
    "T38n1782_002:1025b29": "精進捨輕安。色法一。謂無表色。此說佛位。若",
    "T38n1782_002:1025c01": "非佛位。十法為體。成唯識說。正思惟說。是無",
    "T38n1782_002:1025c02": "漏尋。彼有二說。此義為正。修位者。念住正斷",
    "T38n1782_002:1025c03": "神足。初修在解脫分善位。五根在暖頂位。五",
    "T38n1782_002:1025c04": "力在忍世第一法位。七覺在見。八道在修。有",
    "T38n1782_002:1025c05": "漏無漏者。唯位可知。見道前唯有漏。若見",
    "T38n1782_002:1025c06": "道後。可通無漏。乃至佛位。可唯無漏。廣說其",
    "T38n1782_002:1025c07": "相。如對法說。",
    "T38n1782_002:1025c08": "經。修迴向土(至)眾德莊嚴。贊曰。此第七段。",
    "T38n1782_002:1025c09": "凡所修善。迴向菩提。名為迴向。不求生死。故",
    "T38n1782_002:1025c10": "得果時。其國具足眾德莊嚴。迴向即願。願向",
    "T38n1782_002:1025c11": "菩提。具眾境故。願以信欲勝解為體。",
    "T38n1782_002:1025c12": "經。善說息除(至)趣無暇。贊曰。下有三翻。合",
    "T38n1782_002:1025c13": "名寂靜。寂靜二惡故。一寂八難。即寂惡果。二",
    "T38n1782_002:1025c14": "寂犯禁十惡業道。即寂惡因。此初文也。八無",
    "T38n1782_002:1025c15": "暇者。舊名八難。恒受眾苦。無暫閑暇可修善",
    "T38n1782_002:1025c16": "事求菩提故。八無暇者。三惡趣為三。四生盲",
    "T38n1782_002:1025c17": "聾喑啞等諸根不具。五世智辨聰惡邪見者。",
    "T38n1782_002:1025c18": "六佛前佛後。七生北俱盧。八長壽天。謂生色",
    "T38n1782_002:1025c19": "界。非聖天中。依成實論。天人四輪。能摧八",
    "T38n1782_002:1025c20": "難。一住善處。生中國是。此除五難。謂三惡趣",
    "T38n1782_002:1025c21": "北州長壽天。二依善人。謂值佛世。此除一",
    "T38n1782_002:1025c22": "難。謂除佛前後。三發正願。謂正見心。此除一",
    "T38n1782_002:1025c23": "難。世智辨聰。四植善根。此亦除一。盲聾啞",
    "T38n1782_002:1025c24": "等。又修五行。除此八難。一受持戒。治三惡",
    "T38n1782_002:1025c25": "趣。二樂行法施。除盲聾等。三正信解。除世智",
    "T38n1782_002:1025c26": "辨聰。四近善友。除生佛前後。五生中國。除生",
    "T38n1782_002:1025c27": "北洲及長壽天。菩薩常說初四種輪。或後五",
    "T38n1782_002:1025c28": "行。息除八無暇。故得果時。離三惡趣及八無",
    "T38n1782_002:1025c29": "暇。無暇總也。惡趣別也。",
    "T38n1782_002:1026a01": "經。自守戒行(至)禁之名。贊曰。寂靜之中。下",
    "T38n1782_002:1026a02": "止惡因。有二。一受善起惡。二性自為惡。此初",
    "T38n1782_002:1026a03": "也。守戒不缺。自惡數悔。他惡不譏。他善能",
    "T38n1782_002:1026a04": "讚。故得果時。其國尚無犯禁之名。何況有",
    "T38n1782_002:1026a05": "見諸犯禁者。",
    "T38n1782_002:1026a06": "經。十善業道(至)來生其國。贊曰。此止性自為",
    "T38n1782_002:1026a07": "惡。十善業道。略以三門分別。一出體。二釋",
    "T38n1782_002:1026a08": "名。三辨果。出體者。不殺等。身初三。不妄語",
    "T38n1782_002:1026a09": "等。語次四。無貪等。意後三。俱以思為體。三",
    "T38n1782_002:1026a10": "業之體。皆是思故。成唯識云。前七業道。亦思",
    "T38n1782_002:1026a11": "為體。不但後三體是思故。身語表彰意之思",
    "T38n1782_002:1026a12": "故。假名表業。此思熏種。假名無表色業。體實",
    "T38n1782_002:1026a13": "非色。顯揚論云。身語二色。性非善惡。表善惡",
    "T38n1782_002:1026a14": "故。假名善惡。故體即思。思有三種。一審慮思。",
    "T38n1782_002:1026a15": "審慮所作故。二決定思。決定將作故。三動發",
    "T38n1782_002:1026a16": "思。正起動作故。取此第三。為業道體。二釋名",
    "T38n1782_002:1026a17": "者。十者數也。善者順理益物義。業者造作義。",
    "T38n1782_002:1026a18": "道者所遊履義。能通生義。此思類別名十。能",
    "T38n1782_002:1026a19": "有順益名善。體能造作名業。成唯識云。此第",
    "T38n1782_002:1026a20": "三思。為前二思所遊履故。通生當來異熟果",
    "T38n1782_002:1026a21": "等。亦名為道。遊履者。緣慮引發義。與成業同",
    "T38n1782_002:1026a22": "然。瑜伽論第六十說。思是業。非業道。殺生乃",
    "T38n1782_002:1026a23": "至綺語。亦業亦業道。貪恚邪見。業道非業者。",
    "T38n1782_002:1026a24": "隨轉理門。隨薩婆多等說故。成唯識論。真實",
    "T38n1782_002:1026a25": "理門。又彼亦是真實理門。彼論意說。若業道",
    "T38n1782_002:1026a26": "思。造作遊履。可名為道。由第三思非業道思",
    "T38n1782_002:1026a27": "所遊履故。不與道名。成唯識中。但說第三思",
    "T38n1782_002:1026a28": "為他所遊。通生當果。與業道名。不相違也。又",
    "T38n1782_002:1026a29": "身語表由思發故。假說名業。所作業故。思所",
    "T38n1782_002:1026b01": "履故。假名業道。瑜伽依此復說。殺生乃至綺",
    "T38n1782_002:1026b02": "語亦業亦道。其實非業。可名為道。非能作故。",
    "T38n1782_002:1026b03": "邪見等三。彼此無別。釋此別名。翻惡可知。如",
    "T38n1782_002:1026b04": "瑜伽論第八第九。三辨果者。有漏善業道得",
    "T38n1782_002:1026b05": "四非離繫。無漏善業道得四非異熟。若互相",
    "T38n1782_002:1026b06": "資。各得五果。一一翻十惡業道說。如理應",
    "T38n1782_002:1026b07": "知。此中所言十善業道。極清淨者。無漏業道。",
    "T38n1782_002:1026b08": "名極清淨。非有漏故。明成佛時無異熟果。由",
    "T38n1782_002:1026b09": "行不殺。得後果時。壽量決定。離不與取故大",
    "T38n1782_002:1026b10": "富。上二皆等流果。離欲邪行故梵行。離虛誑",
    "T38n1782_002:1026b11": "語故所言誠諦。離麁惡語故常以煗語。上三",
    "T38n1782_002:1026b12": "皆增上果。離間語故眷屬不離。此等流果。",
    "T38n1782_002:1026b13": "離雜穢語故。善宣密意。此亦增上果。離貪恚",
    "T38n1782_002:1026b14": "邪見。得餘三種。此三皆等流果。此中合說離",
    "T38n1782_002:1026b15": "殺盜離間語貪恚邪見六業。得等流果。餘四",
    "T38n1782_002:1026b16": "得增上果。今互相准。如理可知。即厭繁文。",
    "T38n1782_002:1026b17": "故略不說。皆如瑜伽第八第九五十九六十。",
    "T38n1782_002:1026b18": "對法第七。成業唯識等廣說。舊經云。善和",
    "T38n1782_002:1026b19": "諍訟。是不雜穢語果。善宣密意故。密意者。",
    "T38n1782_002:1026b20": "謂隱心理。若綺飾文辭。便翳理故。正直語",
    "T38n1782_002:1026b21": "者。便能宣義。言必饒益。是無貪果。若貪欲",
    "T38n1782_002:1026b22": "起。不饒益故。不嫉不恚。俱無瞋果。次嫉之",
    "T38n1782_002:1026b23": "體即是瞋故。若依新文。便無疑難。",
    "T38n1782_002:1026b24": "經。諸善男子(至)則有寂靜。贊曰。自下第二顯",
    "T38n1782_002:1026b25": "嚴土因所為利益。於中合有十七轉。分之為",
    "T38n1782_002:1026b26": "二。初之八轉。牒上十八番行之次第展轉",
    "T38n1782_002:1026b27": "相。有後之九轉相。明嚴土因所生勝果。此初",
    "T38n1782_002:1026b28": "文也。舊有十三轉。初之七轉。牒上諸番。後",
    "T38n1782_002:1026b29": "之六轉。嚴土所生。此中第五轉止息者。合牒",
    "T38n1782_002:1026c01": "前六度。止六蔽故。此第六轉發起者。合牒前",
    "T38n1782_002:1026c02": "四無量攝事巧便菩提分法。發起自他二勝",
    "T38n1782_002:1026c03": "益故。此第八番寂靜者合牒前二息八無",
    "T38n1782_002:1026c04": "暇自守戒行十善業道。寂眾惡故。十八番",
    "T38n1782_002:1026c05": "中。第十六息無暇。第十七自守戒行。嚴此二",
    "T38n1782_002:1026c06": "因。人無惡器。嚴餘十六因。器無惡人。舊經。",
    "T38n1782_002:1026c07": "初直心。次發行。發行合是深心。深心應是",
    "T38n1782_002:1026c08": "大乘心。然文倒錯。發行為第二。道理難知。調",
    "T38n1782_002:1026c09": "伏者。牒上六度。伏六蔽故。如說行者無量攝",
    "T38n1782_002:1026c10": "事巧便道品。此四種修行故。第七方便者。",
    "T38n1782_002:1026c11": "即說八難自守戒行十善業道。此之三種殊",
    "T38n1782_002:1026c12": "勝方便。寂靜惡故。",
    "T38n1782_002:1026c13": "經。隨其寂靜(至)嚴淨佛土。贊曰。下有九轉。",
    "T38n1782_002:1026c14": "顯嚴土因所生勝果。於中有二。初之兩轉。明",
    "T38n1782_002:1026c15": "嚴前因感淨土果。後之七轉。明淨土成更生",
    "T38n1782_002:1026c16": "勝果。此初文也。由嚴前因感勝眾生。故言由",
    "T38n1782_002:1026c17": "此有清淨有情。離惡而修於善。此乃菩薩本",
    "T38n1782_002:1026c18": "所欣求。乃為如來佛土清淨。諸有情土。是佛",
    "T38n1782_002:1026c19": "土故。內有情界土。既為清淨。外器界土。自",
    "T38n1782_002:1026c20": "亦清淨。以心淨故。佛土清淨。",
    "T38n1782_002:1026c21": "經。隨其嚴淨佛土(至)諸妙功德。贊曰。下有七",
    "T38n1782_002:1026c22": "轉。明淨土成更生勝果。於中有二。初一轉。能",
    "T38n1782_002:1026c23": "化利益果。後六轉。所化利益果。此有二義。一",
    "T38n1782_002:1026c24": "是轉法輪義。展轉相生。故有彼情土。既有嚴",
    "T38n1782_002:1026c25": "淨已。便能化他。故有法教。法教既施。化生妙",
    "T38n1782_002:1026c26": "福。生天人中。受勝福故。次有漏聞思修三妙",
    "T38n1782_002:1026c27": "慧生。妙慧生已。無漏智起。無漏智起已。生無",
    "T38n1782_002:1026c28": "漏行。無漏行生已。即八識心一切清淨心既",
    "T38n1782_002:1026c29": "淨心已。得果圓滿。無量妙德。無不具足。如是",
    "T38n1782_002:1027a01": "復名嚴淨佛土。二是可施他義。彼有情土。既",
    "T38n1782_002:1027a02": "嚴淨已。便可以十地教而教化之。有情土淨。",
    "T38n1782_002:1027a03": "是十地故。法教既施。有無漏福。受十王果等",
    "T38n1782_002:1027a04": "種種福故。次後復有無分別慧生。無分別慧",
    "T38n1782_002:1027a05": "生已。復有後得智生。後得智生已。無漏行生。",
    "T38n1782_002:1027a06": "無漏行生已。八識心淨。八識心淨已。萬德具",
    "T38n1782_002:1027a07": "足。遂致作佛。此願由嚴淨。土因已。感淨土果",
    "T38n1782_002:1027a08": "生。感淨土果生已。生此勝果。舊經此中唯有",
    "T38n1782_002:1027a09": "四轉。闕無妙福妙行二種。合智與慧。而為一",
    "T38n1782_002:1027a10": "轉。",
    "T38n1782_002:1027a11": "經。諸善男子(至)嚴淨自心。贊曰。如來廣說",
    "T38n1782_002:1027a12": "中。下文第二勸發嚴心。有二。初勸後釋。此初",
    "T38n1782_002:1027a13": "也。",
    "T38n1782_002:1027a14": "經。所以者何(至)嚴淨佛土。贊曰。此釋所由。",
    "T38n1782_002:1027a15": "諸修行者。自心嚴淨。外感有情器土亦淨。自",
    "T38n1782_002:1027a16": "心不淨。何得淨地。所以菩薩自心清淨。五",
    "T38n1782_002:1027a17": "蘊假者有情亦淨。內心既淨。外感有情及器",
    "T38n1782_002:1027a18": "亦淨。佛地經言。最極自在。淨識為相。故識淨",
    "T38n1782_002:1027a19": "時。佛土便淨。上來但說有情為土。本所化故。",
    "T38n1782_002:1027a20": "不說器界。有情土淨。器界自淨。不說自成。",
    "T38n1782_002:1027a21": "經。爾時舍利子(至)雜穢若此。贊曰。說因圓滿",
    "T38n1782_002:1027a22": "中有三。自下第三明決疑也。於中有四。一鶖",
    "T38n1782_002:1027a23": "子疑生。二聖者慰喻。三佛現淨土。四鶖子疑",
    "T38n1782_002:1027a24": "除。此初文也。乘前嚴心。遂此疑生。若心淨",
    "T38n1782_002:1027a25": "故。有情土淨。有情土淨。器與淨者。牒前文",
    "T38n1782_002:1027a26": "也。莫我釋迦因心不淨佛土雜穢。勿者莫也。",
    "T38n1782_002:1027a27": "此言意顯乃是我佛先心不淨。今成佛土。穢",
    "T38n1782_002:1027a28": "若斯耶。梵言舍利。唐曰春鸎。以母辨才。指喻",
    "T38n1782_002:1027a29": "為號。顯彼所生。故名為子。少聞多解。聲聞上",
    "T38n1782_002:1027b01": "首。故佛加持。令興疑念。",
    "T38n1782_002:1027b02": "經。佛知其念(至)而盲不見。贊曰。下聖者慰",
    "T38n1782_002:1027b03": "喻有二。初佛喻。有三。一問。二答。三告。此初",
    "T38n1782_002:1027b04": "文也。",
    "T38n1782_002:1027b05": "經。對曰不也(至)非日月咎。贊曰。鶖子答也。",
    "T38n1782_002:1027b06": "經。佛言如是(至)而汝不見。贊曰。世尊告也。",
    "T38n1782_002:1027b07": "初總告。為眾生罪故。不見我之佛土嚴淨。後",
    "T38n1782_002:1027b08": "別告之。我土嚴淨。而汝不見。法花經云。我常",
    "T38n1782_002:1027b09": "住於此。以諸神通力。令顛倒眾生。雖近而不",
    "T38n1782_002:1027b10": "見。眾生既信伏。質直意柔軟。一心欲見佛。不",
    "T38n1782_002:1027b11": "自惜身命。時我及眾僧。俱出靈鷲山。又云。我",
    "T38n1782_002:1027b12": "淨土不毀。而眾見燒盡。憂怖諸苦惱。如是悉",
    "T38n1782_002:1027b13": "充滿。是諸罪眾生。以惡業因緣。過阿僧祇劫。",
    "T38n1782_002:1027b14": "不聞三寶名。乃至廣說。即是此也。",
    "T38n1782_002:1027b15": "經。爾時持髻(至)最極嚴淨。贊曰。下持髻喻。",
    "T38n1782_002:1027b16": "文有五重。一持髻告。二鶖子詰。三持髻喻。四",
    "T38n1782_002:1027b17": "鶖子指陳。五正理慰喻。此初文也。勿作汝心",
    "T38n1782_002:1027b18": "謂土不淨。今此佛土最極清淨故。舊文有三。",
    "T38n1782_002:1027b19": "無第二詰。乃合第三喻答。為第一。最後文",
    "T38n1782_002:1027b20": "中。復少差別。",
    "T38n1782_002:1027b21": "經。舍利子言(至)嚴淨云何。贊曰。此鶖子詰佛",
    "T38n1782_002:1027b22": "淨土相。",
    "T38n1782_002:1027b23": "經。持髻梵言(至)亦復如是。贊曰。此持髻喻。",
    "T38n1782_002:1027b24": "顯莊嚴已前舉喻。我見已下正示。欲界第六",
    "T38n1782_002:1027b25": "天。名他化自在。他為變化諸欲塵境。得大自",
    "T38n1782_002:1027b26": "在。而受用之。此最勝故。寄以為喻。雖知有漏",
    "T38n1782_002:1027b27": "非無漏喻。舉近況遠。令易解故。",
    "T38n1782_002:1027b28": "經。舍利言(至)穢惡充滿。贊曰。下鶖子指陳。",
    "T38n1782_002:1027b29": "指所見穢。以徵前淨。",
    "T38n1782_002:1027c01": "經。持髻梵言(至)為不嚴淨。贊曰。下正理慰",
    "T38n1782_002:1027c02": "喻。有二。初顯彼心不淨故見穢方。後顯菩薩",
    "T38n1782_002:1027c03": "心淨便見淨土。此初文也。淨心高下。行不",
    "T38n1782_002:1027c04": "嚴淨。復謂佛智意亦有高下。而便見土恒不",
    "T38n1782_002:1027c05": "清淨。故諸異生及二乘位。皆見土穢。",
    "T38n1782_002:1027c06": "經。若諸菩薩(至)最極嚴淨。贊曰。此顯菩薩心",
    "T38n1782_002:1027c07": "淨便見淨土。內心平等。功德嚴淨。亦復謂佛",
    "T38n1782_002:1027c08": "意樂亦復淨。便見佛土最極清淨。故十地菩",
    "T38n1782_002:1027c09": "薩所見之土。常極清淨。舊文稍殊。不依佛慧",
    "T38n1782_002:1027c10": "者。乍似不修佛慧。應云不依佛之淨不等",
    "T38n1782_002:1027c11": "慧。謂佛慧不平故見土穢。義意大同。",
    "T38n1782_002:1027c12": "經。爾時世尊(至)妙寶莊嚴。贊曰。自下第三。",
    "T38n1782_002:1027c13": "佛現淨土。佛土義。以八門分別。一顯差別。二",
    "T38n1782_002:1027c14": "出體性。三顯因行。四彰果相。五釋分量。六",
    "T38n1782_002:1027c15": "解處所。七共不。八諸門辨。第一顯差別者。",
    "T38n1782_002:1027c16": "佛地論第七云。佛身有二。一生身。二法身。若",
    "T38n1782_002:1027c17": "自性身。若自受用。俱名法身。諸功德法所集",
    "T38n1782_002:1027c18": "成故。若變他身。若他受用。俱名生身。隨眾",
    "T38n1782_002:1027c19": "所宜。數現生故。一切佛土。必有身居。身既有",
    "T38n1782_002:1027c20": "二。故土亦然。生身土通淨穢。法身土唯清淨。",
    "T38n1782_002:1027c21": "或身有二。一實。二權。實即法身。權即生體。",
    "T38n1782_002:1027c22": "土隨亦二。淨穢如前。佛地經說。佛身有三。頌",
    "T38n1782_002:1027c23": "曰。自性法受用。變化差別轉。彼論云。自性",
    "T38n1782_002:1027c24": "法者。即是如來初自性身。體常不變。故名自",
    "T38n1782_002:1027c25": "性。力無畏等諸功德法所依止故。亦名法身。",
    "T38n1782_002:1027c26": "受用者。即受用身。能令自他受用種種大法",
    "T38n1782_002:1027c27": "樂故。變化者。即變化身。為欲利益安樂有情。",
    "T38n1782_002:1027c28": "示現種種變化事故。雖淨法界體性無差。別",
    "T38n1782_002:1027c29": "而有三身種種相異。轉變不同。故名差別。身",
    "T38n1782_002:1028a01": "既有三。土隨亦爾。一法性土。二受用土。此二",
    "T38n1782_002:1028a02": "唯淨。三變化土。通淨及穢。成唯識論第十卷",
    "T38n1782_002:1028a03": "說。佛身有四。佛土亦爾。一自性身。依法性",
    "T38n1782_002:1028a04": "土。稱讚大乘功德經言。是薄伽梵。住法界藏。",
    "T38n1782_002:1028a05": "說彼經典。住法性土也。二自受用身。依自受",
    "T38n1782_002:1028a06": "用土。三他受用身。依他受用土。佛地經云。住",
    "T38n1782_002:1028a07": "最勝光耀十八圓滿也。四變化身。依變化土。",
    "T38n1782_002:1028a08": "此經所云住廣嚴城也。初三身土。唯淨非穢。",
    "T38n1782_002:1028a09": "後變化土。通淨及穢。為十地菩薩。現身及土。",
    "T38n1782_002:1028a10": "非穢唯淨。為地前菩薩二乘眾現。通淨及穢。",
    "T38n1782_002:1028a11": "若為分別煩惱及所知障未盡。未證二空真如",
    "T38n1782_002:1028a12": "者。所現身土。或淨或穢。若為二分別障盡及",
    "T38n1782_002:1028a13": "已證二空者。所現身土。必是淨故。佛地論說。",
    "T38n1782_002:1028a14": "三身有四句。一受用非變化。謂自受用身。二",
    "T38n1782_002:1028a15": "變化非受用。謂變化身。三亦受用亦變化。謂",
    "T38n1782_002:1028a16": "他受用身。四非受用非變化。謂自性身。亦同",
    "T38n1782_002:1028a17": "唯識。大般若經第五百六十八勝天王會第",
    "T38n1782_002:1028a18": "三卷說。佛有十身。一平等身。二清淨身。三無",
    "T38n1782_002:1028a19": "盡身。四善修身。五法性身。六離尋伺身。第",
    "T38n1782_002:1028a20": "七不思議身。八寂靜身。九虛空身。十妙智身。",
    "T38n1782_002:1028a21": "天王白言。何位能得如來十身。佛言。初地得",
    "T38n1782_002:1028a22": "平等身。通達法性。離諸邪曲。見平等故。第二",
    "T38n1782_002:1028a23": "地中。得清淨身。離犯戒失。戒清淨故。第三地",
    "T38n1782_002:1028a24": "中。得無盡身。離欲貪嗔。得勝定故。第四地",
    "T38n1782_002:1028a25": "中。得善修身。常勤修習菩提分故。第五地中。",
    "T38n1782_002:1028a26": "得法性身。觀諸諦理。證法性故。第六地中。得",
    "T38n1782_002:1028a27": "離尋伺身。觀緣起理。離尋伺故。第七地中。",
    "T38n1782_002:1028a28": "得不思議身。方便善巧智行滿故。第八地中。",
    "T38n1782_002:1028a29": "得寂靜身。離諸煩惱戲論事故。第九地中。得",
    "T38n1782_002:1028b01": "虛空身。身相無盡。遍一切故。第十地中。得妙",
    "T38n1782_002:1028b02": "智身。一切種智。修圓滿故。天王復言。佛菩薩",
    "T38n1782_002:1028b03": "身。寧無差別。佛言天王。身無差別。功德有",
    "T38n1782_002:1028b04": "異。以一切法同一法性。故身無差別。諸如",
    "T38n1782_002:1028b05": "來身。具諸功德。菩薩不爾。故功德異。廣說無",
    "T38n1782_002:1028b06": "量譬喻顯之。故知十身皆唯法身。法依義。",
    "T38n1782_002:1028b07": "既有十名。是故真如隨於勝德。亦成十土。",
    "T38n1782_002:1028b08": "一遍行土。二最勝土。三勝流土。四無攝受土。",
    "T38n1782_002:1028b09": "五類無別土。六無染淨土。七法無別土。八不",
    "T38n1782_002:1028b10": "增減土。九智自在土。十業自在土。亦隨能證。",
    "T38n1782_002:1028b11": "別分十土。依義別故。佛地論云。又餘經說。有",
    "T38n1782_002:1028b12": "十種佛。即花嚴經。一現等覺佛。二弘誓願佛。",
    "T38n1782_002:1028b13": "三業異熟佛。四住持佛。五變化佛。六法界佛。",
    "T38n1782_002:1028b14": "七心佛。八定佛。九本性佛。十隨樂佛。前五世",
    "T38n1782_002:1028b15": "俗。後五勝義。隨其所應。三身所攝。且隨麁相",
    "T38n1782_002:1028b16": "配三身者。初五化身。次二法身。後三受用。既",
    "T38n1782_002:1028b17": "即三身。土亦三土。更無別義。瑜伽第四云。復",
    "T38n1782_002:1028b18": "有超過淨居大自在住處。有十地菩薩。由極",
    "T38n1782_002:1028b19": "熏修第十地故。得生其中。即花嚴云。有妙淨",
    "T38n1782_002:1028b20": "土。出過三界。第十地菩薩。當生其中。亦即十",
    "T38n1782_002:1028b21": "地云。現報利益。受佛位故。後報利益。摩醯首",
    "T38n1782_002:1028b22": "羅智處生故。梵云摩醯首羅。即瑜伽所云大",
    "T38n1782_002:1028b23": "自在。第十地菩薩也。第十地菩薩。將成佛時。",
    "T38n1782_002:1028b24": "往色究竟上。坐大寶蓮花。成正覺故。感得此",
    "T38n1782_002:1028b25": "土。既成佛已。土便無邊。更無別處。對法第六",
    "T38n1782_002:1028b26": "云。復有清淨世界。非苦諦攝。非業煩惱力所",
    "T38n1782_002:1028b27": "生故。非業煩惱增上所起故。然由大願清淨",
    "T38n1782_002:1028b28": "善根增上所引。此所生處。不可思議。唯佛所",
    "T38n1782_002:1028b29": "覺。尚非得靜慮者境界。況尋思者。此自受",
    "T38n1782_002:1028c01": "用土。唯佛所知。尚非十地二乘境界。況非聖",
    "T38n1782_002:1028c02": "住有尋思者之所能知。雖有諸教種種不同。",
    "T38n1782_002:1028c03": "及如上說。身土差別。不過三四。更不釋餘。如",
    "T38n1782_002:1028c04": "理應知。第二出體性者。自性身土。即真如",
    "T38n1782_002:1028c05": "理。雖身土體無差別。而屬佛法相性異故。以",
    "T38n1782_002:1028c06": "義相為身。以體性為土。以覺相為身。以法性",
    "T38n1782_002:1028c07": "為土。體具恒沙真理功德。此佛身土。俱非色",
    "T38n1782_002:1028c08": "攝。非心心所。但依一如差別義說。自受用身。",
    "T38n1782_002:1028c09": "還依自土。謂圓鏡智相應淨識。由昔所修自",
    "T38n1782_002:1028c10": "利無漏純淨佛土因緣成熟。從初成佛。盡未",
    "T38n1782_002:1028c11": "來際。相續變為純淨佛土。唯以無漏色蘊。",
    "T38n1782_002:1028c12": "香味觸相續四塵間斷。亦聲五塵為性。體具",
    "T38n1782_002:1028c13": "事相色法功德。對法所言。唯佛所覺。尚非得",
    "T38n1782_002:1028c14": "靜慮者靜慮境界。況尋伺者。即是此土。他受",
    "T38n1782_002:1028c15": "用身。還依自土。謂平等智大慈悲力。由昔所",
    "T38n1782_002:1028c16": "修利他無漏純淨佛土因緣成熟。隨第十地",
    "T38n1782_002:1028c17": "菩薩所宜。變為淨土。器亦以無漏色蘊四塵",
    "T38n1782_002:1028c18": "五塵而為體性。譬如世間人王國土。以有情",
    "T38n1782_002:1028c19": "界及器世界以為體性。離二無別王國土故。",
    "T38n1782_002:1028c20": "由此他受用身所有淨土。亦以成十地菩薩",
    "T38n1782_002:1028c21": "五蘊。及金銀等所成四塵等器土。以為體性。",
    "T38n1782_002:1028c22": "此卷上說。諸有情土。是為菩薩嚴淨佛土。一",
    "T38n1782_002:1028c23": "切菩薩。隨諸有情增長饒益。即便攝受嚴淨",
    "T38n1782_002:1028c24": "佛土。乃至廣說。十善業道土是菩薩佛土。菩",
    "T38n1782_002:1028c25": "薩成佛時。大富梵行乃至正見有情。來生其",
    "T38n1782_002:1028c26": "國。故知有情及彼器界。俱稱佛土。持髻所言。",
    "T38n1782_002:1028c27": "我見釋迦佛土嚴淨。復有無量寶功德莊嚴。",
    "T38n1782_002:1028c28": "亦他受用土。持髻乃是第八地故。法花經言。",
    "T38n1782_002:1028c29": "眾生見劫盡。大火所燒時。我此土安穩天人",
    "T38n1782_002:1029a01": "常充滿。梵網經云。我今盧舍那。方坐蓮花",
    "T38n1782_002:1029a02": "臺。一花百億國。一國一釋迦。即他受用土。",
    "T38n1782_002:1029a03": "世親菩薩淨土論云。女人及根缺。二乘種不",
    "T38n1782_002:1029a04": "生。皆他受用土。此之佛土。佛所變化者。定唯",
    "T38n1782_002:1029a05": "無漏。菩薩變者。通有無漏。第八五識所變唯",
    "T38n1782_002:1029a06": "有漏。第六識或第七識及所變通無漏。其有",
    "T38n1782_002:1029a07": "情土。通以五蘊功德為性。其此器土。具十八",
    "T38n1782_002:1029a08": "圓滿。佛變化身。還居自土。謂成事智大慈悲",
    "T38n1782_002:1029a09": "力。由昔所修利他無漏淨穢佛土因緣成熟。",
    "T38n1782_002:1029a10": "隨未登地有情所宜。化為佛土。或淨或穢。如",
    "T38n1782_002:1029a11": "彌勒土淨釋迦土中。說無垢稱經。足未按",
    "T38n1782_002:1029a12": "前。現穢非淨。足按已後。暫令見淨。說法花",
    "T38n1782_002:1029a13": "時。十方佛。淨而非穢。未集已前。穢而非淨。",
    "T38n1782_002:1029a14": "涅槃亦云。爾時三千大千世界。以佛神力。地",
    "T38n1782_002:1029a15": "皆柔軟。無有坵墟土石沙礫。亦化土攝。隨所",
    "T38n1782_002:1029a16": "宜生。而現土故。此土亦以有情五蘊及器四",
    "T38n1782_002:1029a17": "塵等。以為體性。佛變唯無漏。餘有情變。通有",
    "T38n1782_002:1029a18": "無漏。第六識及所變。通有無漏。餘識及所",
    "T38n1782_002:1029a19": "變唯有漏。雖有種種眾寶莊嚴。依法出體。外",
    "T38n1782_002:1029a20": "土唯色。內土通五。所化有情五蘊成故。或似",
    "T38n1782_002:1029a21": "有功德。或似無功德。第三辨因行者。此上經",
    "T38n1782_002:1029a22": "言。發起無上菩提心正。是為菩薩嚴淨佛土。",
    "T38n1782_002:1029a23": "菩薩證得大菩提時。一切發趣大乘有情。來",
    "T38n1782_002:1029a24": "生其國。純意樂。善加行。上意樂。六波羅蜜。",
    "T38n1782_002:1029a25": "四無量。四攝事。巧方便。三十七種菩提分法。",
    "T38n1782_002:1029a26": "修迴向。善說息除八種無暇。自守戒行不譏",
    "T38n1782_002:1029a27": "彼短。十善業道。合十八種淨修佛土。皆淨土",
    "T38n1782_002:1029a28": "因。經下文言。成就八法生于淨土。香臺品言。",
    "T38n1782_002:1029a29": "堪忍世界辨諸菩薩眾。成熟八法。無毀無",
    "T38n1782_002:1029b01": "傷。從此命終。生餘淨土。一作思惟。我於有情。",
    "T38n1782_002:1029b02": "應作善事。不應於彼希望善報。二作思惟。我",
    "T38n1782_002:1029b03": "應代彼一切有情。受諸苦惱。我之善根。悉必",
    "T38n1782_002:1029b04": "迴施與。三作思惟。我於有情。應心平等。心無",
    "T38n1782_002:1029b05": "罣礙。四作思惟。我應於彼一切有情。摧伏憍",
    "T38n1782_002:1029b06": "慢。敬愛如佛。五信解增上。於未聽受甚深經",
    "T38n1782_002:1029b07": "典。暫得聽聞無疑無謗。六於他利養。無嫉妬",
    "T38n1782_002:1029b08": "心。於己利養。不生憍慢。七調伏自心。常省己",
    "T38n1782_002:1029b09": "過。不譏他犯。八恒無放逸。於諸善法常閑尋",
    "T38n1782_002:1029b10": "求。精進修行菩提分法。觀無量壽經。廣說諸",
    "T38n1782_002:1029b11": "觀生淨土因。乃至孝養父母。奉事師長。十念",
    "T38n1782_002:1029b12": "成熟。皆淨土因。佛地經論。及攝大乘。皆言勝",
    "T38n1782_002:1029b13": "出世間善根所起。唯說無漏善根為因。雖有",
    "T38n1782_002:1029b14": "如是諸文不同。各隨所化。機宜不同。宜聞說",
    "T38n1782_002:1029b15": "行。非定唯爾。故對法云。非業煩惱力所生故。",
    "T38n1782_002:1029b16": "非業煩惱增上起故。然由大願清淨善根之",
    "T38n1782_002:1029b17": "所引發。總而言之。淨土因者。一由善根。二由",
    "T38n1782_002:1029b18": "大願。若不修善根。佛土無因。不發大願。佛土",
    "T38n1782_002:1029b19": "無緣。因緣具足。方感果故。如是世有友資愛",
    "T38n1782_002:1029b20": "取潤。方感內外二土果故。要修眾行。以願為",
    "T38n1782_002:1029b21": "資。方得生於佛土之中。不爾便無見佛聞法",
    "T38n1782_002:1029b22": "生佛土義。總相雖爾。然佛四土勝因各別。謂",
    "T38n1782_002:1029b23": "法性土。唯以二空無分別智。為其因緣。證法",
    "T38n1782_002:1029b24": "性理。唯此智故。自受用土。唯以自利後所得",
    "T38n1782_002:1029b25": "智。為其因緣。證事五蘊。唯此智故。他受用土。",
    "T38n1782_002:1029b26": "及變化土。唯以利他後所得智。為其因緣。般",
    "T38n1782_002:1029b27": "若經云。莊嚴佛土莊嚴佛土者。即非莊嚴佛",
    "T38n1782_002:1029b28": "土。是名莊嚴佛土莊嚴佛土。天親論云。智習",
    "T38n1782_002:1029b29": "唯識通。如是取淨土。非形第一體。非嚴莊嚴",
    "T38n1782_002:1029c01": "意。廣如彼說。正與此同。此說佛土所化眾生。",
    "T38n1782_002:1029c02": "其因乃別。其法性土。十地菩薩。亦以無分別",
    "T38n1782_002:1029c03": "智。為其因緣。圓滿法性土。十地不生。分有證",
    "T38n1782_002:1029c04": "會。菩薩亦得。如前已說。故諸論云。初地已往",
    "T38n1782_002:1029c05": "生如來家。謂淨法界。名如來家。於中證會。名",
    "T38n1782_002:1029c06": "為生故。自受用土。十地不生。知而不證。他受",
    "T38n1782_002:1029c07": "用土。十地菩薩後所得智。為其因緣。無分別",
    "T38n1782_002:1029c08": "智加行智等。為其助因。佛地亦言。無分別者。",
    "T38n1782_002:1029c09": "相資通論。理智不為事因緣故。若變化土。地",
    "T38n1782_002:1029c10": "前凡夫。以加行智。二乘亦以後所得智。為正",
    "T38n1782_002:1029c11": "因緣。此上所說。皆正因緣。若兼助因及緣助",
    "T38n1782_002:1029c12": "者。隨應理土。以事行及願為緣助得。若事土",
    "T38n1782_002:1029c13": "者。以理行及願為緣助。生有漏土。以無漏為",
    "T38n1782_002:1029c14": "助。無漏土以有漏為助故。對法云。唯以大願",
    "T38n1782_002:1029c15": "善根為因。而得生起。諸教所說。種種不同。皆",
    "T38n1782_002:1029c16": "隨所宜。應時而說。非即決定。無垢所言。八法",
    "T38n1782_002:1029c17": "無瘡。生于淨土。佛地所言。勝出世間善根所",
    "T38n1782_002:1029c18": "起。此二皆是他受用因。無垢經言。發起天上",
    "T38n1782_002:1029c19": "菩提心土。乃至十善業道。是為淨修佛土者。",
    "T38n1782_002:1029c20": "通說有漏無漏二因相資。生于他受用土。亦",
    "T38n1782_002:1029c21": "可通說生變化淨土。觀經所說諸觀。及孝養",
    "T38n1782_002:1029c22": "父母等。乃至十念。為淨土因者。此有二義。一",
    "T38n1782_002:1029c23": "云。准攝大乘等。西方乃他受用土。觀經自",
    "T38n1782_002:1029c24": "言。阿鞞拔致不退菩薩。方得生故。非以少善",
    "T38n1782_002:1029c25": "根因緣而得生故。無著天親淨土論言。女人",
    "T38n1782_002:1029c26": "根缺二乘種等皆不生故。攝大乘論云。非唯",
    "T38n1782_002:1029c27": "由願方乃得生。別時意故。如以一錢貨得千",
    "T38n1782_002:1029c28": "錢。別時方得。非今即得。十念往生。亦復如",
    "T38n1782_002:1029c29": "是。十念為因。後方漸生。非由十念死後即生。",
    "T38n1782_002:1030a01": "為除懈怠不修善者。令其念佛。說十念力因",
    "T38n1782_002:1030a02": "生淨土故。又說阿彌陀佛身量豪相如五須",
    "T38n1782_002:1030a03": "彌也。非他受用。何容乃爾。又觀音授記經",
    "T38n1782_002:1030a04": "言。阿彌陀佛滅度之後。觀音菩薩。次當補處。",
    "T38n1782_002:1030a05": "十地大形。說當補處。非他受用。是何佛耶。二",
    "T38n1782_002:1030a06": "云。西方通於報化二土。報土文證。如前所說。",
    "T38n1782_002:1030a07": "化土證者。鼓音王經云。阿彌陀佛。父名月上。",
    "T38n1782_002:1030a08": "母名殊勝妙顏。有子有魔。亦有調達。亦有王",
    "T38n1782_002:1030a09": "城。若非化身。寧有此事。故觀經說九品生中。",
    "T38n1782_002:1030a10": "有阿羅漢須陀洹等。故生彼者。通有三乘。其",
    "T38n1782_002:1030a11": "土通是報化二土。若依前解。此是他受用身",
    "T38n1782_002:1030a12": "示現。亦有父母王國。實即無之。實無女人惡",
    "T38n1782_002:1030a13": "道怖等。九品生中。阿羅漢等。借彼名說。實是",
    "T38n1782_002:1030a14": "菩薩。二釋任情。取捨隨意。第四果相者。佛地",
    "T38n1782_002:1030a15": "經言。最極自在淨識為相。彼論釋言。佛無漏",
    "T38n1782_002:1030a16": "心。以為體相。唯有識故。非離識外別有其土。",
    "T38n1782_002:1030a17": "謂法性土。即法性心。此不離於無分別智相",
    "T38n1782_002:1030a18": "應淨識。識實性故。自他受用及變化土。皆不",
    "T38n1782_002:1030a19": "離於佛後得智相應淨識。然識有異。自受用",
    "T38n1782_002:1030a20": "土。即第八識。他受用土。即第七識。其變化",
    "T38n1782_002:1030a21": "土。即前五識。隨應是彼後所得智相應識故。",
    "T38n1782_002:1030a22": "十地菩薩。見法性土及他受用土。地前三",
    "T38n1782_002:1030a23": "乘。見變化土。皆隨所應。不離見者有漏無漏",
    "T38n1782_002:1030a24": "能觀淨穢。故此經言。若欲勤修嚴淨佛土。",
    "T38n1782_002:1030a25": "先應方便嚴淨自心。隨諸菩薩自心嚴淨。即",
    "T38n1782_002:1030a26": "得如是嚴淨佛土。天親菩薩般若論云。智習",
    "T38n1782_002:1030a27": "唯識通。如是取淨土。故修智因果便識淨。",
    "T38n1782_002:1030a28": "內識既淨。外感眾生及器世間國土皆淨。廣",
    "T38n1782_002:1030a29": "如經說。亦隨見者所應之識。如前准知。第五",
    "T38n1782_002:1030b01": "分量者。佛地唯識皆說。法性土雖非色攝。不",
    "T38n1782_002:1030b02": "可說其形量大小。然依事相。其量無邊。譬如",
    "T38n1782_002:1030b03": "虛空遍一切處。自受用土。十地經說。第十地",
    "T38n1782_002:1030b04": "菩薩。得生大自在宮。有十果相現。有大寶蓮",
    "T38n1782_002:1030b05": "花座。周圓如十阿僧祇百千三千大千世界",
    "T38n1782_002:1030b06": "微塵數量出。第十地菩薩。座登正覺。既成佛",
    "T38n1782_002:1030b07": "竟。盡未來際。相續變為純淨佛土。周圓無際。",
    "T38n1782_002:1030b08": "眾寶莊嚴。隨法性土量無邊故。他受用土。隨",
    "T38n1782_002:1030b09": "十地菩薩所宜而現。或大或小。或劣或勝。前",
    "T38n1782_002:1030b10": "後改轉。梵網經說。我今盧舍那。方坐蓮花座。",
    "T38n1782_002:1030b11": "一花百億國。一國一釋迦。攝論等云。初地菩",
    "T38n1782_002:1030b12": "薩。悟十百門。見百佛土。一佛國土。三千世",
    "T38n1782_002:1030b13": "界。三千世界有百億四天下。四天下各有一",
    "T38n1782_002:1030b14": "化佛。三千界中。有百億化佛。初地菩薩。見百",
    "T38n1782_002:1030b15": "箇百億化佛一受用身。受用身居一大寶花",
    "T38n1782_002:1030b16": "臺。花有百葉。葉即三千大千世界。一受用佛",
    "T38n1782_002:1030b17": "名盧舍那。百箇百億化佛名為釋迦。不離一",
    "T38n1782_002:1030b18": "盧舍那身。有眾釋迦。二地菩薩。見一受用佛",
    "T38n1782_002:1030b19": "坐千葉蓮花。乃至第十地見佛極大。花葉無",
    "T38n1782_002:1030b20": "邊。且二地中。見初地所見十受用身盧舍那。",
    "T38n1782_002:1030b21": "千箇百億化身釋迦。乃至十地。見九地所見",
    "T38n1782_002:1030b22": "無量受用身盧舍那。無量化身釋迦。大千世",
    "T38n1782_002:1030b23": "界。佛數雖多。不離釋迦之化。故名一佛所化。",
    "T38n1782_002:1030b24": "又小乘中。唯言一佛。無多化身。亦隨彼機。說",
    "T38n1782_002:1030b25": "一佛也。或資糧道。見一四天下有一主佛。加",
    "T38n1782_002:1030b26": "行道中。見三千界有一立佛。初地以上。漸漸",
    "T38n1782_002:1030b27": "增故。故他受用土。其量不定。變化土。或淨",
    "T38n1782_002:1030b28": "或穢。或小或大。前後改轉。亦無定限。隨生所",
    "T38n1782_002:1030b29": "宜。一時現故。無垢稱經。佛足指按。大千界淨。",
    "T38n1782_002:1030c01": "無垢將至。預變毘耶一城為淨。說法花經。初",
    "T38n1782_002:1030c02": "變大千。次變十方。各二百萬億佛國令淨。後",
    "T38n1782_002:1030c03": "更重變。故知大小隨時不定。瓔珞經言。毘盧",
    "T38n1782_002:1030c04": "遮那佛是法身。盧舍那佛是受用身。釋迦牟",
    "T38n1782_002:1030c05": "尼佛是化身。故作是說。第六處所者。其法性",
    "T38n1782_002:1030c06": "土。即真如理。無別處所。自受用土。亦充法",
    "T38n1782_002:1030c07": "界。更無別處。他受用土。佛地經言。超過三",
    "T38n1782_002:1030c08": "界所行之處。彼論釋言。非三界愛所執受。故",
    "T38n1782_002:1030c09": "離相應所緣二縛。隨增言超過三界故。是道",
    "T38n1782_002:1030c10": "諦善性所攝。彼有三釋。有義各別。有處說在",
    "T38n1782_002:1030c11": "淨居天上。有處說在西方等故。有義同處。淨",
    "T38n1782_002:1030c12": "土周圓。無有邊際。遍法界故。如實義者。自受",
    "T38n1782_002:1030c13": "用土。周遍法界。無處不有。不可說言。離三界",
    "T38n1782_002:1030c14": "處即三界處。若他受用土。或在色界淨居天",
    "T38n1782_002:1030c15": "上。或西方等。處所不定。法花亦言。眾生見劫",
    "T38n1782_002:1030c16": "盡。大火所燒時。我此土安穩。天人常充滿。十",
    "T38n1782_002:1030c17": "地所見。乃是報土。地前所見。乃是化土。隨宜",
    "T38n1782_002:1030c18": "而現。何得定方別指一處。欲令眾生起勝欣",
    "T38n1782_002:1030c19": "心。別指處所。隨心淨處。即淨土處。化土必隨",
    "T38n1782_002:1030c20": "三界處所。任物化生。即便現故。古人於此種",
    "T38n1782_002:1030c21": "種分別。三界之外。別有處所。以為淨土。理必",
    "T38n1782_002:1030c22": "不爾。所化必有異熟識在。異熟識在。必是界",
    "T38n1782_002:1030c23": "攝。何得出界。由非界繫。言超三界。非處有",
    "T38n1782_002:1030c24": "別。隨所化故。第七共不共者。成唯識云。其法",
    "T38n1782_002:1030c25": "性土。一切如來同所證故。體無差別。自受用",
    "T38n1782_002:1030c26": "土。雖一切佛各變不同。而皆無邊。不相障礙。",
    "T38n1782_002:1030c27": "餘二佛土。隨諸如來所化有情。有共不共。所",
    "T38n1782_002:1030c28": "化共者。同處同時。隨應諸佛。各變為土。形狀",
    "T38n1782_002:1030c29": "相似。不相障礙。展轉相雜。為增上緣。令所化",
    "T38n1782_002:1031a01": "生自識變現。謂於一土。有一佛身。為現神通。",
    "T38n1782_002:1031a02": "說法饒益。如是土眾生。宜聞釋迦彌勒彌",
    "T38n1782_002:1031a03": "陀。此等諸佛。即共變之。於不共者。唯一佛",
    "T38n1782_002:1031a04": "變。諸有情類。無始時來。種性法爾。更相繫",
    "T38n1782_002:1031a05": "屬。或多屬一。或一屬多。如底沙佛。令釋迦菩",
    "T38n1782_002:1031a06": "薩超九劫等。故所化生。有共不共。不爾多佛",
    "T38n1782_002:1031a07": "久住世間。各事劬勞。實為無益。一佛能益一",
    "T38n1782_002:1031a08": "切生故。由此變化他受用土。有共不共。第八",
    "T38n1782_002:1031a09": "諸門者。於中有十。一土主。二輔翼。三眷屬。",
    "T38n1782_002:1031a10": "四任持。五事業。六攝益。七無畏。八遊路。九",
    "T38n1782_002:1031a11": "所乘。十入門。第一主者。佛地經云。如來所",
    "T38n1782_002:1031a12": "都。謂諸佛土。諸佛為主。以殊勝故。非餘所",
    "T38n1782_002:1031a13": "都。唯屬世尊。或唯世尊攝受。非餘。即三佛",
    "T38n1782_002:1031a14": "身。各於自土。為主非餘。謂法性土體性唯一。",
    "T38n1782_002:1031a15": "法身為主。自受用土。雖遍法界。一一自變。名",
    "T38n1782_002:1031a16": "自為主。不相障礙。他受用土。及變化土。雖諸",
    "T38n1782_002:1031a17": "佛變。然一合相。亦一相身。各各隨應攝受",
    "T38n1782_002:1031a18": "為主。不相障礙。二輔翼者。其法性土。及自",
    "T38n1782_002:1031a19": "受用。唯有佛居。而無輔翼者。十地菩薩。雖分",
    "T38n1782_002:1031a20": "能證。非是法身之能輔翼。法身無相。不說之",
    "T38n1782_002:1031a21": "故。他受用土。佛地經云。諸大菩薩眾所雲",
    "T38n1782_002:1031a22": "集。謂此淨土。常有無量大菩薩僧。常來輔翼。",
    "T38n1782_002:1031a23": "故無怨敵能為違害。諸佛慈悲。於自識上。隨",
    "T38n1782_002:1031a24": "菩薩宜現麁妙土。菩薩隨自善根願力。於自",
    "T38n1782_002:1031a25": "識上。似佛所生淨土相現。雖是自心各別變",
    "T38n1782_002:1031a26": "現。而同一處。形相相似。謂為一土共集其中。",
    "T38n1782_002:1031a27": "佛地論云。如是十地所變淨土。為是有漏。為",
    "T38n1782_002:1031a28": "是無漏。略有三義。有義無漏。自無漏種子願",
    "T38n1782_002:1031a29": "力資故。變生淨土。於中受用大乘法樂。能證",
    "T38n1782_002:1031b01": "真如。得真無漏。常見諸佛。故道諦收。有義有",
    "T38n1782_002:1031b02": "漏。謂自心中加行有漏淨土種子願力資故。",
    "T38n1782_002:1031b03": "變生淨土。於中受用大乘法樂。七地已前。煩",
    "T38n1782_002:1031b04": "惱現起。十地修道煩惱。及所知障種。在第",
    "T38n1782_002:1031b05": "八識體。能持彼故。現受熏故。猶是有漏無記",
    "T38n1782_002:1031b06": "性攝。故非無漏。又非有情有二實身。身既有",
    "T38n1782_002:1031b07": "漏。所依淨土云何無漏。故唯有漏苦諦所攝。",
    "T38n1782_002:1031b08": "如實義者。十地菩薩。自心所變淨土有二。第",
    "T38n1782_002:1031b09": "八所變。唯是有漏。有漏第八相故攝故。為",
    "T38n1782_002:1031b10": "有漏身之所依故。雖無漏善力所資熏。其相",
    "T38n1782_002:1031b11": "淨妙。而是有漏隨加行等所現亦爾。若隨後",
    "T38n1782_002:1031b12": "得無漏心變淨土影像。是無漏識相分攝故。",
    "T38n1782_002:1031b13": "從無漏善種子生故。體是無漏。道諦所攝。其",
    "T38n1782_002:1031b14": "變化土。三乘眾集。二乘聖人菩薩凡夫之所",
    "T38n1782_002:1031b15": "集故。佛所變者。唯是無漏。餘所變者。有義唯",
    "T38n1782_002:1031b16": "有漏。無漏後得不能變為淨土相故。有義亦",
    "T38n1782_002:1031b17": "無漏。無漏後得隨佛所變增上緣力。亦變事",
    "T38n1782_002:1031b18": "相。理不乖違。故此釋善。第三眷屬者。佛地經",
    "T38n1782_002:1031b19": "云。無量天龍人非人等。常所翼從。其法性土。",
    "T38n1782_002:1031b20": "自受用土。二無輔翼。無相如前。他受用土。唯",
    "T38n1782_002:1031b21": "有天人。以為眷屬。無有餘類。雖超三界天等",
    "T38n1782_002:1031b22": "仍是三界攝故。淨識如是攝受變現。為嚴淨",
    "T38n1782_002:1031b23": "土。故不相違。或為成熟所化有情。示現如是",
    "T38n1782_002:1031b24": "變化種類。如為調伏劫比拏王。現化無量轉",
    "T38n1782_002:1031b25": "輪王眾。眷屬圍遶。或佛自化。或諸菩薩化作",
    "T38n1782_002:1031b26": "此類。住持淨土。莊嚴供養。引導他方。翼從如",
    "T38n1782_002:1031b27": "來。無量壽經亦言。命命鳥等。皆是阿彌陀佛",
    "T38n1782_002:1031b28": "之化作。化為二乘。莊嚴淨土。亦復如是。變化",
    "T38n1782_002:1031b29": "土中。亦以真實八部輔翼。他受用土。菩薩為",
    "T38n1782_002:1031c01": "真。二乘八部。皆為權現。非是真實得生中。",
    "T38n1782_002:1031c02": "變化土中。二乘八部。皆是真實。十地菩薩。皆",
    "T38n1782_002:1031c03": "為權迹。十地不應生變化土。權示化形生於",
    "T38n1782_002:1031c04": "中故。第四任持者。法性二依。不假任持。自",
    "T38n1782_002:1031c05": "受用土。自法樂持。他受用土。佛地經言。廣大",
    "T38n1782_002:1031c06": "法味嘉樂所持。十地菩薩。大乘法味喜樂所",
    "T38n1782_002:1031c07": "持。食能令住。是任持義。已超三界。性是無",
    "T38n1782_002:1031c08": "漏。能斷有漏。不應名食。是任持因。故亦名",
    "T38n1782_002:1031c09": "食。如有漏法。雖障無漏。然持有漏。得名為",
    "T38n1782_002:1031c10": "食。無漏亦爾。雖斷有漏。然持無漏。云何非",
    "T38n1782_002:1031c11": "食。諸佛菩薩後得妙智。能說能受大乘法味。",
    "T38n1782_002:1031c12": "生大喜樂。又正體智。受真如味。生大喜樂。法",
    "T38n1782_002:1031c13": "味生大喜樂。能任持身。令不斷壞。長養善法。",
    "T38n1782_002:1031c14": "故名為食。七地以前。猶分段生。非不資於",
    "T38n1782_002:1031c15": "段觸等四。八地以上。及一切佛。不資段食。可",
    "T38n1782_002:1031c16": "說資餘。諸論說為示現依止住食攝故。若變",
    "T38n1782_002:1031c17": "化土。實資四食。亦得資法味為食。如聞妙法",
    "T38n1782_002:1031c18": "花六十劫住故。然此經下菩提分品言。既飡",
    "T38n1782_002:1031c19": "不死法。還飲解脫味。以涅槃不死而為食者。",
    "T38n1782_002:1031c20": "所證妙境。生於喜樂。可名食故。能持無漏。亦",
    "T38n1782_002:1031c21": "與食名不相違也。然此食體。諸教不同。廣如",
    "T38n1782_002:1031c22": "別章及法花疏。第五事業者。其佛法身。或唯",
    "T38n1782_002:1031c23": "自利。為二身依。或通二利。自受用身。唯有自",
    "T38n1782_002:1031c24": "利。若他受用及變化身。唯屬利他。為他現故。",
    "T38n1782_002:1031c25": "佛地經云。作諸眾生一切義利。佛雖寂定。由",
    "T38n1782_002:1031c26": "先所修。如行願力。任運能作一切有情一切",
    "T38n1782_002:1031c27": "義利。他受用土中。多說妙法。少作神通。作利",
    "T38n1782_002:1031c28": "十地菩薩義利。變化土中。多作神通。少說妙",
    "T38n1782_002:1031c29": "法。作利三乘一切義利。第六攝益者。自性身",
    "T38n1782_002:1032a01": "土。及自受用。已斷圓滿。不說攝益。其他受用",
    "T38n1782_002:1032a02": "攝益義者。佛地經云。滅諸煩惱災橫纏垢。即",
    "T38n1782_002:1032a03": "諸煩惱名纏垢。如是即名諸災橫因。煩惱纏",
    "T38n1782_002:1032a04": "垢。此中無故。所作災橫此中亦無。或煩惱者。",
    "T38n1782_002:1032a05": "即十煩惱。三界見修。合有一百二十八種。纏有",
    "T38n1782_002:1032a06": "八種。謂無慚無愧惛沈睡眠掉舉惡作嫉慳。",
    "T38n1782_002:1032a07": "垢有六種。謂害恨惱諂誑憍。災橫即是彼所",
    "T38n1782_002:1032a08": "發業。及所得果。所知障中。種名煩惱。現起名",
    "T38n1782_002:1032a09": "纏垢。離此二種。名為攝益。如世封主。雖不攝",
    "T38n1782_002:1032a10": "受。但不為災。對戶亦言主攝益我。此亦如是。",
    "T38n1782_002:1032a11": "又現證得得解脫煩惱災橫纏垢殊勝福智。",
    "T38n1782_002:1032a12": "故名攝益。化身二中。二乘聖者。唯此亦爾。",
    "T38n1782_002:1032a13": "凡夫菩薩。雖未永斷。制伏現行。亦名攝益。地",
    "T38n1782_002:1032a14": "前名為損力益。能轉道故。然此諸位。分別二",
    "T38n1782_002:1032a15": "障。此心中漸能制伏。於四善根加行道中。能",
    "T38n1782_002:1032a16": "頓伏盡。初地頓斷。名為攝益。俱生二障。加行",
    "T38n1782_002:1032a17": "道中能漸伏之。十地隨應能漸斷之。初地已",
    "T38n1782_002:1032a18": "上。能頓伏盡。故名攝益。第七無畏者。內無損",
    "T38n1782_002:1032a19": "益。外無怖畏。法性身土。自他受用。及變化",
    "T38n1782_002:1032a20": "身。久已無畏。佛地經云。違離眾魔。魔即四",
    "T38n1782_002:1032a21": "魔。是怖畏因。由此能生諸怖畏故。佛皆無彼。",
    "T38n1782_002:1032a22": "故無怖畏。他受用土。十地菩薩。離麁四魔。無",
    "T38n1782_002:1032a23": "五怖畏。煩惱蘊死。漸斷位次。隨應說之。其義",
    "T38n1782_002:1032a24": "可解。變化土中。三乘聖者。亦分能離。十信菩",
    "T38n1782_002:1032a25": "薩。八相成道。能伏天魔。加行道中。亦能制伏",
    "T38n1782_002:1032a26": "分別煩惱。離煩惱魔。十住第四生貴住中。捨",
    "T38n1782_002:1032a27": "離生死。出三界故。分離死魔。入初地時。分離",
    "T38n1782_002:1032a28": "分段死。亦名分離五蘊之魔。是故無畏。第八",
    "T38n1782_002:1032a29": "遊路者。佛地經言。大念慧行。以為遊路。彼論",
    "T38n1782_002:1032b01": "釋言。若諸如來大念。即是無分別智。由念安",
    "T38n1782_002:1032b02": "住真如理故。無分別智。為法性土所遊之路。",
    "T38n1782_002:1032b03": "大慧即是後所得智。分別諸法真俗相故。為",
    "T38n1782_002:1032b04": "二受用。及變化路。此二皆有造作淨土增上",
    "T38n1782_002:1032b05": "業用。故俱名行。通生淨土。故俱名路。或大念",
    "T38n1782_002:1032b06": "行。是自利行。內攝記故。是法性土。及自受",
    "T38n1782_002:1032b07": "用路。大慧行者。是利他行。外分別故。是他受",
    "T38n1782_002:1032b08": "用。及變化路。上說佛已。十地菩薩大念者聞",
    "T38n1782_002:1032b09": "慧。大慧者思慧。大行者修慧。以此三慧。隨其",
    "T38n1782_002:1032b10": "所應。親疎相資。為其有漏無漏土路。三慧皆",
    "T38n1782_002:1032b11": "通有無漏故。若變化土。地前三乘。亦以三慧。",
    "T38n1782_002:1032b12": "為其遊路。二乘修慧。亦通無漏。凡夫菩薩。唯",
    "T38n1782_002:1032b13": "是有漏。為其遊路。第九所乘者。御此所乘。行",
    "T38n1782_002:1032b14": "彼路故。佛地經言。大止妙觀以為所乘。止謂",
    "T38n1782_002:1032b15": "三摩地。等持也。觀謂波羅若。慧也。止觀等",
    "T38n1782_002:1032b16": "運。故名所乘。路是總位。位中止觀。別名所",
    "T38n1782_002:1032b17": "乘。佛之三身。恒乘於此。入三佛土。十地菩",
    "T38n1782_002:1032b18": "薩。乘此入於他受用土。地前三乘。隨應前乘",
    "T38n1782_002:1032b19": "此止觀品。入於淨土。若化穢土。通散定慧。以",
    "T38n1782_002:1032b20": "為所乘。不爾無由生佛土故。第十入門者。從",
    "T38n1782_002:1032b21": "此入門。御彼入故。佛地經言。大空無相無願",
    "T38n1782_002:1032b22": "解脫。為所入門。解脫者涅槃。緣之妙智。名",
    "T38n1782_002:1032b23": "之為門。或無漏智。亦名解脫。離繫縛故。因此",
    "T38n1782_002:1032b24": "三門。入淨土故。且一義云。因無相門。入法性",
    "T38n1782_002:1032b25": "土。觀法無相。證真如故。因無願門。入自受用",
    "T38n1782_002:1032b26": "土。於三界中。無願求故。因空門。入他受用及",
    "T38n1782_002:1032b27": "變化土。達二無我。入二土故。或云三門皆入",
    "T38n1782_002:1032b28": "三種佛土。論說三門。或各別觀三種自性。或",
    "T38n1782_002:1032b29": "皆能觀三種性故。此說佛門。若諸菩薩。因此",
    "T38n1782_002:1032c01": "三種無漏之門。入他受用土。若地前二乘。亦",
    "T38n1782_002:1032c02": "因三無漏或復有漏。入於化土。凡夫菩薩。唯",
    "T38n1782_002:1032c03": "因此三有漏等持。入於他土。不名解脫門。",
    "T38n1782_002:1032c04": "非無漏攝故。理實他受用及變化土。皆有事",
    "T38n1782_002:1032c05": "乘遊路門等。為令有情欣樂實德。故就行說。",
    "T38n1782_002:1032c06": "其法性土。及自受用。皆量無邊。不說別有事",
    "T38n1782_002:1032c07": "門等相。他受用土。既有分限。皆依蓮花而方",
    "T38n1782_002:1032c08": "建立。佛地經云。大寶蓮花之所建立。觀經亦",
    "T38n1782_002:1032c09": "言。作懸鼓想。有蓮花座。化土不定。或有或",
    "T38n1782_002:1032c10": "無。唯此佛土。無蓮花故。佛現土中。文有其",
    "T38n1782_002:1032c11": "三。一明佛現。二舉喻彰。三顯眾觀。此初文",
    "T38n1782_002:1032c12": "也。菩薩之心。由來見淨。聲聞劣意。未覩淨",
    "T38n1782_002:1032c13": "方。令變下情。令見淨剎。故假指按大千方變。",
    "T38n1782_002:1032c14": "此化淨土。令凡見故。",
    "T38n1782_002:1032c15": "經。譬如功德(至)寶莊嚴土。贊曰。此舉喻顯。",
    "T38n1782_002:1032c16": "寶莊嚴佛。他受用身。寶莊嚴土。即無漏土。佛",
    "T38n1782_002:1032c17": "身不改。唯土變淨。舉他報土。以喻化土。或假",
    "T38n1782_002:1032c18": "喻顯。佛舉寶身。其土亦爾。",
    "T38n1782_002:1032c19": "經。一切大眾(至)坐寶蓮花。贊曰。下明眾觀。",
    "T38n1782_002:1032c20": "暫變彼心念為平等。故見坐花。見土亦淨。",
    "T38n1782_002:1032c21": "未久心淨。故令暫見。久者必由行成。近者佛",
    "T38n1782_002:1032c22": "令可得。",
    "T38n1782_002:1032c23": "經。爾時世尊(至)佛土不。贊曰。下第四鶖子疑",
    "T38n1782_002:1032c24": "除有三。初指土為問。次鶖子喜答。三述理",
    "T38n1782_002:1032c25": "除疑。此初文也。",
    "T38n1782_002:1032c26": "經。舍利子言(至)嚴淨悉現。贊曰。此鶖子喜答。",
    "T38n1782_002:1032c27": "經。告舍利子(至)雜穢土耳。贊曰。下述理除",
    "T38n1782_002:1032c28": "疑。此文有三。初總告。次喻示。後結成。此初",
    "T38n1782_002:1032c29": "文也。若者如義。我心久淨。土淨如此。為愍",
    "T38n1782_002:1033a01": "劣生。隨現劣生土。土本非我所嚴故。三乘",
    "T38n1782_002:1033a02": "眾生所宜見故。",
    "T38n1782_002:1033a03": "經。舍利子(至)其食有異。贊曰。此喻示也。妙",
    "T38n1782_002:1033a04": "高山頂三十三天。四面各八。帝釋居中。而為",
    "T38n1782_002:1033a05": "主故。舊言飯色。色見類義。",
    "T38n1782_002:1033a06": "經。如是舍利子(至)所見有異。贊曰。下結成",
    "T38n1782_002:1033a07": "也。此且總成。佛土雖同。唯釋迦土。有情心",
    "T38n1782_002:1033a08": "異。見淨穢殊。地前三乘。見土穢故。十地菩",
    "T38n1782_002:1033a09": "薩。恒見淨故。",
    "T38n1782_002:1033a10": "經。若人心淨(至)妙寶莊嚴。贊曰。下別結淨。",
    "T38n1782_002:1033a11": "如有持髻心淨。便是淨故。",
    "T38n1782_002:1033a12": "經。當佛現此(至)正等覺心。贊曰。下品第四段",
    "T38n1782_002:1033a13": "利益圓滿。有二。初大乘益。後小乘益。大乘益",
    "T38n1782_002:1033a14": "中。初明二益。後攝神足。此初也。初得無生",
    "T38n1782_002:1033a15": "在初地。任運無生在八地。既聞嚴淨。明彼未",
    "T38n1782_002:1033a16": "知佛之淨土。今得無生。故入初地。或時無生。",
    "T38n1782_002:1033a17": "得入八地。發心有二。一創發。始入初劫。二無漏",
    "T38n1782_002:1033a18": "發。在初地前。未得初地。故知發心方入初劫。",
    "T38n1782_002:1033a19": "經。時佛世尊(至)還復如故。贊曰。無變淨方。",
    "T38n1782_002:1033a20": "令興大意。大果斯得。故攝神足。雖小果亦證。",
    "T38n1782_002:1033a21": "無不為斯現淨土故。所以後說。",
    "T38n1782_002:1033a22": "經。求聲聞乘(至)善解脫。贊曰。下明小益。知",
    "T38n1782_002:1033a23": "無常者。見土轉變。順無常理。違苦諦故。此文",
    "T38n1782_002:1033a24": "見道。遠塵者無間道。斷障故。離垢者解脫道。",
    "T38n1782_002:1033a25": "離垢證無為故。得法智故。名法眼淨。永離諸",
    "T38n1782_002:1033a26": "漏。煩惱障盡。離所緣縛也。心善解脫。離相應",
    "T38n1782_002:1033a27": "縛也。此明證得阿羅漢果。舊云。不受諸法。不",
    "T38n1782_002:1033a28": "取我我所。不受生死果故。意解者。心解脫故。",
    "T38n1782_002:1033a29": "說無垢稱經贊卷第二(末)",
    "T38n1782_002:1033b01": "天保六乙未中冬中七日晝寫畢沙門遊識"
}