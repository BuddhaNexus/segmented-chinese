{
    "X65n1295_016:0568a12": "禪宗頌古聯珠通集卷第十六",
    "X65n1295_016:0568a14": "宋池州報恩光孝禪寺沙門法應　集",
    "X65n1295_016:0568a15": "元紹興天衣萬壽禪寺沙門普會續集",
    "X65n1295_016:0568a16": "　　祖師機緣",
    "X65n1295_016:0568a17": "六祖下第四世之二(南嶽下前第三世之二)",
    "X65n1295_016:0568a18": "【增收】洪州黃蘗希運禪師(嗣百丈)初遊天台逢一僧。",
    "X65n1295_016:0568a19": "與之言咲如舊相識。熟視之目光射人。乃偕行",
    "X65n1295_016:0568a20": "屬澗水暴漲。捐笠植杖而止。其僧率師同渡。師",
    "X65n1295_016:0568a21": "曰。兄要渡自渡。彼即褰衣躡波。若履平地。回顧",
    "X65n1295_016:0568a22": "曰。渡來渡來。師曰。咄這自了漢。吾早知當斫汝",
    "X65n1295_016:0568a23": "脛。其僧歎曰。真大乘法器。我所不及。言訖不見。",
    "X65n1295_016:0568a24": "　頌曰。",
    "X65n1295_016:0568b01": "道人猛利難親近。漾笠中流驗作家。憶昔高人何處",
    "X65n1295_016:0568b02": "去。夜深和月過平沙。(虛堂愚)。",
    "X65n1295_016:0568b03": "前溪綠漲雨初晴。浮笠波心掌樣平。伎倆由來祇如",
    "X65n1295_016:0568b04": "此。放教急急奔前程。(石溪月)。",
    "X65n1295_016:0568b05": "【增收】黃蘗一日在鹽官殿上禮佛次。時唐宣宗為沙",
    "X65n1295_016:0568b06": "彌。問曰。不著佛求。不著法求。不著僧求長老禮",
    "X65n1295_016:0568b07": "拜當何所求。師曰。不著佛求。不著法求。不著僧",
    "X65n1295_016:0568b08": "求。常禮如是事。彌曰。用禮何為。師便掌。彌曰。太",
    "X65n1295_016:0568b09": "麤生。師曰。這裏是甚麼所在說麤說細。隨後又",
    "X65n1295_016:0568b10": "掌。　頌曰。",
    "X65n1295_016:0568b11": "象王蹴踏師子嚬呻。奇哉三掌分付著人。大唐扶得",
    "X65n1295_016:0568b12": "真天子。不動干戈致太平。(枯禪鏡)。",
    "X65n1295_016:0568b13": "黃金殿上顯全機。爭似揚眉瞬目時。三度爪牙親弄",
    "X65n1295_016:0568b14": "處。干戈中立太平基。(東山源)。",
    "X65n1295_016:0568b15": "曾施三掌觸君王。佛法何曾有寸長。麤行沙門封斷",
    "X65n1295_016:0568b16": "際。至今無地著慚惶。(北海心)。",
    "X65n1295_016:0568b17": "大機之用誰擔荷。斷際孤風不可追。濟北少年曾未",
    "X65n1295_016:0568b18": "委。風光太子已先知。(石溪月)。",
    "X65n1295_016:0568b19": "從門入者不是家珍。攔腮便掌重賞分明。前際後際",
    "X65n1295_016:0568b20": "獨見太平。寶劒拂開龍體現。直至如今六國清。(尼",
    "X65n1295_016:0568b21": "閑林英)。",
    "X65n1295_016:0568b22": "膝下黃金貴。掌中天地寬。風雲欣際會。四海盡濤寒。",
    "X65n1295_016:0568b23": "(西巖惠)。",
    "X65n1295_016:0568b24": "轟雷掣電奮全機。正是潛龍熟睡時。忽地夢回春恨",
    "X65n1295_016:0568c01": "斷。曉風吹雨過前溪。(閑極雲)。",
    "X65n1295_016:0568c02": "【增收】黃蘗一日辭南泉。泉門送。提起師笠曰。長老身",
    "X65n1295_016:0568c03": "材沒量大。笠子太小生。師曰。雖然如此大千世",
    "X65n1295_016:0568c04": "界總在裏許。泉曰。王老師聻。師戴笠便行。　頌",
    "X65n1295_016:0568c05": "曰。",
    "X65n1295_016:0568c06": "相見錦江頭。相携上酒樓。會醫還少病。知分不多愁。",
    "X65n1295_016:0568c07": "(龍門遠)。",
    "X65n1295_016:0568c08": "黃蘗因裴相國鎮宛陵。建大禪苑。請師說法以",
    "X65n1295_016:0568c09": "師酷愛舊山。還以黃蘗名之。公一日拓一尊佛",
    "X65n1295_016:0568c10": "於師前跪曰。請師安名。師召曰。裴休。公應諾。師",
    "X65n1295_016:0568c11": "曰。與汝安名竟。公禮拜。　頌曰。",
    "X65n1295_016:0568c12": "師前跪托請安名。驀地當鋒喚一聲。不是裴公誰敢",
    "X65n1295_016:0568c13": "應。直教聾瞽也開聽。(汾陽昭)。",
    "X65n1295_016:0568c14": "裴相當時忘却名。被人喚著又惺惺。不知未具胞胎",
    "X65n1295_016:0568c15": "日。誰敢塗糊此性靈。(佛印元)。",
    "X65n1295_016:0568c16": "五彩粧來掌上擎。老胡剛為立虗名。君今欲得超諸",
    "X65n1295_016:0568c17": "祖。須向金剛頂上行。(保寧勇)。",
    "X65n1295_016:0568c18": "不是心兮不是佛。黃蘗喚出是何物。裴公從此認虗",
    "X65n1295_016:0568c19": "名。天下衲僧跳不出。(草堂清)。",
    "X65n1295_016:0568c20": "捧來前面請安名。黃蘗高高喚一聲。剖出從前真面",
    "X65n1295_016:0568c21": "目。從茲佐得國風清。(楚安方)。",
    "X65n1295_016:0568c22": "【續收】裴公悟處絕譊訛。尺水能翻萬丈波。霹靂機中反",
    "X65n1295_016:0568c23": "活眼。鋒鋩句裏罷干戈。峯頭路暫經過濃。綠萬枝紅",
    "X65n1295_016:0568c24": "一點。動人春色不須多。(湛堂深)。",
    "X65n1295_016:0569a01": "名正字亦正。形端影必端。呼來并諾去。驢屎雜旃檀。",
    "X65n1295_016:0569a02": "(西巖惠)。",
    "X65n1295_016:0569a03": "土木形骸權號佛。呼來喚去強名誰。要知箇裏難安",
    "X65n1295_016:0569a04": "立。相國須當大姓裴。(閑極雲)。",
    "X65n1295_016:0569a05": "黃蘗云。汝等盡是噇酒糟漢。還知大唐國內無",
    "X65n1295_016:0569a06": "禪師麼。時有僧問。諸方聚眾。為甚麼却道無禪",
    "X65n1295_016:0569a07": "師師曰。不道無禪。祇是無師。　頌曰。",
    "X65n1295_016:0569a08": "凜凜威風不自誇。端居寰海定龍蛇。大中天子曾輕",
    "X65n1295_016:0569a09": "觸。三度親遭弄爪牙。(雪竇顯)。",
    "X65n1295_016:0569a10": "無師充塞大唐國。噇酒糟漢會不得。竹寺閒過春已",
    "X65n1295_016:0569a11": "深。落花亂點莓苔色。(佛慧泉)。",
    "X65n1295_016:0569a12": "大唐國裏無禪師。與君携手歸家裏。拋鈎本欲釣鯤",
    "X65n1295_016:0569a13": "鯨。誰知釣得跛鼈子。(白雲端)。",
    "X65n1295_016:0569a14": "黃蘗山中明示眾。大唐國裏暗藏身。袈裟一角猶拖",
    "X65n1295_016:0569a15": "地。誰是藂林有眼人。(佛鑑懃)。",
    "X65n1295_016:0569a16": "大唐國裏無禪師。不許會兮祇許知。著肉汗衫如脫",
    "X65n1295_016:0569a17": "了。方知棒喝誑愚癡。(龍門遠)。",
    "X65n1295_016:0569a18": "大唐國裏無禪師。禮拜歸堂更不疑。堪咲河陽新婦",
    "X65n1295_016:0569a19": "子。不如臨濟小廝兒。(鼓山珪)。",
    "X65n1295_016:0569a20": "身上著衣方免寒。口邊說食終不飽。大唐國裏老婆",
    "X65n1295_016:0569a21": "禪。今日為君注破了。(徑山杲)。",
    "X65n1295_016:0569a22": "【續收】象外橫該宇宙身。聖凡極盡不容塵。衲僧意氣合",
    "X65n1295_016:0569a23": "如此。當場誰是奪標人。(雪竇宗)。",
    "X65n1295_016:0569a24": "有禪無師真可咲。大唐國裏何處討。可憐多少路行",
    "X65n1295_016:0569b01": "人。噇却酒糟隨路倒。(懶菴樞)。",
    "X65n1295_016:0569b02": "荊棘林中宣妙義。蒺藜園裏放毫光。千言萬語無人",
    "X65n1295_016:0569b03": "會。又逐流鸎過短墻。(慧通旦)。",
    "X65n1295_016:0569b04": "義從親處斷。貧向富邊休。腰纏十萬貫。騎鶴上揚州。",
    "X65n1295_016:0569b05": "(或菴體)。",
    "X65n1295_016:0569b06": "大冶烹金豈一途。無星秤子定錙銖。祗這無師成漏",
    "X65n1295_016:0569b07": "逗。扁舟已過洞庭湖。(退菴奇)。",
    "X65n1295_016:0569b08": "鬼門貼卦鬼猶驚。又見毛頭掃帚星。若得過關公驗",
    "X65n1295_016:0569b09": "正。夜深把手御街行。(中菴空)。",
    "X65n1295_016:0569b10": "國內無師眼最高。分明拈起七星刀。衲僧皮下如無",
    "X65n1295_016:0569b11": "血。未免依前噇酒糟。(咦菴鑒)。",
    "X65n1295_016:0569b12": "洞門無鑰。劒閣崔嵬。風露高寒。且非人世是則是。天",
    "X65n1295_016:0569b13": "上人間知幾。幾者僧一問不將來。黃蘗通身是泥水。",
    "X65n1295_016:0569b14": "(運菴巖)。",
    "X65n1295_016:0569b15": "大唐國裏無禪師。獨弄單提見也無。茫茫宇宙人無",
    "X65n1295_016:0569b16": "數。幾箇男兒是丈夫。(月林觀)。",
    "X65n1295_016:0569b17": "大唐國裏無禪師。噇酒糟漢難解注。只是無師苦口",
    "X65n1295_016:0569b18": "禪。天下無如黃蘗苦。(朴翁銛)。",
    "X65n1295_016:0569b19": "【增收】黃蘗在百丈開田歸。丈問。運闍黎開田不易。師",
    "X65n1295_016:0569b20": "云。隨眾作務。丈云。有煩道用。師云。爭敢辭勞。丈",
    "X65n1295_016:0569b21": "云。開得多少田地。師將鋤築地三下。丈便喝。師",
    "X65n1295_016:0569b22": "掩耳而去。　頌曰。",
    "X65n1295_016:0569b23": "相見言談理不虧。等閒轉面便相揮。畢竟水須朝海",
    "X65n1295_016:0569b24": "去。到頭雲定覔山歸。(龍門遠)。",
    "X65n1295_016:0569c01": "【增收】杭州大慈山寰中禪師(嗣百丈)上堂曰。山僧不",
    "X65n1295_016:0569c02": "解答話。祇能識病。時有僧出。師便歸方丈　法",
    "X65n1295_016:0569c03": "眼云。眾中喚作病。在目前不識　玄覺云。且道",
    "X65n1295_016:0569c04": "大慈識病不識病。此僧出來。是病不是病。每日",
    "X65n1295_016:0569c05": "行住不可總是病。若言不是病。出來又作麼生。",
    "X65n1295_016:0569c06": "　頌曰。",
    "X65n1295_016:0569c07": "輕如毫末重如山。地角天涯去復還。黃葉殞時風骨",
    "X65n1295_016:0569c08": "露。水邊依舊石斕斑。(虗堂愚)。",
    "X65n1295_016:0569c09": "【增收】大慈一日因趙州問。般若以何為體。師曰。般若",
    "X65n1295_016:0569c10": "以何為體。州大咲而出。明日州掃地次。師曰。般",
    "X65n1295_016:0569c11": "若以何為體。州置帚拊掌大咲。師便歸方丈。",
    "X65n1295_016:0569c12": "　頌曰。",
    "X65n1295_016:0569c13": "以何為體呵呵咲。推倒當頭陷虎機。鳥帶香從花裏",
    "X65n1295_016:0569c14": "出。龍含雨向洞中歸。(心聞賁)。",
    "X65n1295_016:0569c15": "【增收】台州平田普岸禪師(嗣百丈)師一日訪茂源。源",
    "X65n1295_016:0569c16": "纔起迎。師把住曰。開口即失閉口即喪。去此二",
    "X65n1295_016:0569c17": "途請師別道。源以手掩鼻。師放開曰。一步較易",
    "X65n1295_016:0569c18": "兩步較難。源曰。著甚死急。師曰。若非和尚。不免",
    "X65n1295_016:0569c19": "諸方檢點。　頌曰。",
    "X65n1295_016:0569c20": "主山高與案山低。幾見雲開又合時。彷彿暮樓堪對",
    "X65n1295_016:0569c21": "處。兩峯相峙絕高低。(絕像鑒)。",
    "X65n1295_016:0569c22": "廝擈欣逢是對頭。拳來踢去兩相酬。中間手面交加",
    "X65n1295_016:0569c23": "處。鶻眼鷹睛莫可求。(竹屋簡)。",
    "X65n1295_016:0569c24": "【增收】平田見僧來便打。僧近前把住拄杖。師曰。適來",
    "X65n1295_016:0570a01": "造次。僧奪棒却打師。師曰。作家作家。僧禮拜。師",
    "X65n1295_016:0570a02": "近前作攙勢。僧呵呵大咲拂袖出去。師曰。草賊",
    "X65n1295_016:0570a03": "大敗。　頌曰。",
    "X65n1295_016:0570a04": "祖令初行亦可觀。從他互換太無端。幸然打著其間",
    "X65n1295_016:0570a05": "漢。草賊終來識不難。(本覺一)。",
    "X65n1295_016:0570a06": "湖南長沙景岑招賢禪師(嗣南泉)師一日遊山",
    "X65n1295_016:0570a07": "歸。首座問。和尚甚處去來。師曰。遊山來座曰到",
    "X65n1295_016:0570a08": "甚麼處。師曰。始從芳草去。又逐落花回。座曰。大",
    "X65n1295_016:0570a09": "似春意。師曰。也勝秋露滴芙蕖。　頌曰。",
    "X65n1295_016:0570a10": "天地絕纖埃。何人眼不開。始隨芳草去。又逐落花回。",
    "X65n1295_016:0570a11": "羸鶴翹寒木。狂猿嘯古臺。長沙無限意(咄　雪竇顯)。",
    "X65n1295_016:0570a12": "拂拂山香滿路飛。野花零落草離披。春風無限深深",
    "X65n1295_016:0570a13": "意。不得黃鸎說向誰。(上方益)。",
    "X65n1295_016:0570a14": "獨步曾無語。逢人口便開。始隨芳草去。又逐落花回。",
    "X65n1295_016:0570a15": "薄霧篩紅日。輕烟襯綠苔。若將詩句會。埋沒法王才。",
    "X65n1295_016:0570a16": "(佛鑑懃)。",
    "X65n1295_016:0570a17": "【續收】無事携笻閒縱步。堂中首座問何來。潛奇掩勝皆",
    "X65n1295_016:0570a18": "窮盡。不謾遊山空往回。(本覺一)。",
    "X65n1295_016:0570a19": "落花芳草如鋪錦。滿目春光人畫圖。門外相逢親切",
    "X65n1295_016:0570a20": "處。也勝秋露滴芙蕖。(圓悟勤)。",
    "X65n1295_016:0570a21": "芳草織茵迎步綠。落花鋪錦拂衣香。歸來說似諸禪",
    "X65n1295_016:0570a22": "子。蕩蕩風光遶畫梁　□□□。",
    "X65n1295_016:0570a23": "【增收】長沙因僧問。如何是上上人行履處。師曰。如死",
    "X65n1295_016:0570a24": "人眼曰上上人相見時如何。師曰。如死人手。",
    "X65n1295_016:0570b01": "　頌曰。",
    "X65n1295_016:0570b02": "死人眼死人手。金烏飛玉兔走。直截根源取之左右。",
    "X65n1295_016:0570b03": "張翁醉倒官街。元是李翁喫私酒。(印空叟)。",
    "X65n1295_016:0570b04": "【增收】長沙因僧問。了即業障本來空。未了應須還宿",
    "X65n1295_016:0570b05": "債。只如二祖是了不了。師曰空。又問雲門。門曰",
    "X65n1295_016:0570b06": "確。　頌曰。",
    "X65n1295_016:0570b07": "長沙空雲門確。信手拈非造作。離心意識參出聖凡",
    "X65n1295_016:0570b08": "路學。纔有絲毫騰蛇遶脚。(大溈秀)。",
    "X65n1295_016:0570b09": "【增收】長沙一日遣僧問同參會和尚曰。和尚見南泉",
    "X65n1295_016:0570b10": "後如何。會默然。僧曰。和尚未見南泉已前作麼",
    "X65n1295_016:0570b11": "生。會曰。不可更別有也。僧回舉似師。師示偈曰。",
    "X65n1295_016:0570b12": "百尺竿頭不動人。雖然得入未為真。百尺竿頭",
    "X65n1295_016:0570b13": "須進步。十方世界是全身。僧便問。祇如百尺竿",
    "X65n1295_016:0570b14": "頭如何進步。師曰朗州山澧州水。曰不會。師曰。",
    "X65n1295_016:0570b15": "四海五湖皇化裏。　頌曰。",
    "X65n1295_016:0570b16": "玉人夢破一聲雞。轉眄生涯色色齊。有信風雷催出",
    "X65n1295_016:0570b17": "蟄。無言桃李自成蹊。及時及節力耕犁。誰怕春疇沒",
    "X65n1295_016:0570b18": "膝泥。(天童覺)。",
    "X65n1295_016:0570b19": "朗州山澧州水。四海五湖皇化裏。百尺竿頭進步時。",
    "X65n1295_016:0570b20": "築著磕著自家底。老長沙也希有。好路不行草裏走",
    "X65n1295_016:0570b21": "踏著南山鼈鼻蛇。驚起面南看北斗。(佛鑑懃)。",
    "X65n1295_016:0570b22": "一句舉揚宗旨事。法堂上草亦須荒。回頭却說人間",
    "X65n1295_016:0570b23": "話。大地山河常放光。光未明無有佛。三條椽下好商",
    "X65n1295_016:0570b24": "量。岑大蟲岑大蟲澧州水朗州峯。(蒙菴岳)。",
    "X65n1295_016:0570c01": "長沙因張拙秀才看千佛名經問師曰。百千諸",
    "X65n1295_016:0570c02": "佛但見其名。未審居何國土。還化物也無。師曰。",
    "X65n1295_016:0570c03": "黃鶴樓崔顥題後。秀才還曾題也未。曰未曾。師",
    "X65n1295_016:0570c04": "曰。得閒題取一篇。　頌曰。",
    "X65n1295_016:0570c05": "黃鶴樓前法戰時。百千諸佛竪降旗。渠無國土居何",
    "X65n1295_016:0570c06": "處。留與多才一首詩。(死心新)。",
    "X65n1295_016:0570c07": "聞名直下驚天地。更問所居成自謾。回首却登歸去",
    "X65n1295_016:0570c08": "路。家家門下透長安。(靈源清)。",
    "X65n1295_016:0570c09": "黃鶴樓詩崔顥題。古今吟詠韻難齊。秋空月影千江",
    "X65n1295_016:0570c10": "印。春曉流鸎是處啼。(大洪遂)。",
    "X65n1295_016:0570c11": "千佛靈蹤莫別求。長沙機轉有來由。要知覿面難藏",
    "X65n1295_016:0570c12": "處。黃鶴樓前鸚鵡洲。(禾山方)。",
    "X65n1295_016:0570c13": "海水有時終見底。人生到死不知心。秀才若會翻身",
    "X65n1295_016:0570c14": "句。管取白衣入翰林。(慈受深)。",
    "X65n1295_016:0570c15": "黃鶴樓中四望賒。滿天風月屬詩家。百千諸佛居何",
    "X65n1295_016:0570c16": "土。風起長江湧浪花。(普融平)。",
    "X65n1295_016:0570c17": "百千諸佛倒騎牛。對面分明失路頭。却問老師何處",
    "X65n1295_016:0570c18": "去。勸君更上一層樓。(黃龍震)。",
    "X65n1295_016:0570c19": "百千諸佛聞名久。國土莊嚴何處求。覿面若無精徹",
    "X65n1295_016:0570c20": "眼。又隨船子下揚州。(南華昺)。",
    "X65n1295_016:0570c21": "百千諸佛但聞名。國土何曾不現成。自是不歸歸便",
    "X65n1295_016:0570c22": "得。五湖烟景有誰爭。(寶峯明)。",
    "X65n1295_016:0570c23": "【續收】龍門遠曰。大眾。秀才問佛居何國土。長沙為甚",
    "X65n1295_016:0570c24": "麼。却恁麼道。秀才尋常嘲風咏月。為甚麼長沙",
    "X65n1295_016:0571a01": "面前一辭不措。若是黃鶴樓。有甚麼難題處。聽",
    "X65n1295_016:0571a02": "取山僧題破。乃頌曰。",
    "X65n1295_016:0571a03": "容顏甚奇妙。光明照十方。我適曾供養。今復還親覲",
    "X65n1295_016:0571a04": "黃鶴樓前共語時。白蘋紅蓼對江湄。衷腸已訴無人",
    "X65n1295_016:0571a05": "會。惟有清風明月知。(天童覺)。",
    "X65n1295_016:0571a06": "赤土纔將畫簸箕。烏雞何事忽驚飛。自從題入新詩",
    "X65n1295_016:0571a07": "後。黃鶴樓前忘却歸。(月堂昌)。",
    "X65n1295_016:0571a08": "黃鶴樓前鸚鵡洲。夕陽西去水東流。要知諸佛居何",
    "X65n1295_016:0571a09": "處。風葉蕭蕭月滿樓。(訥堂思)。",
    "X65n1295_016:0571a10": "黃鶴樓前題一篇。無限措大失平仄。長沙一隻眼長",
    "X65n1295_016:0571a11": "長。今古何曾有蹤跡。(心聞賁)。",
    "X65n1295_016:0571a12": "堂堂妙相真難比。歷歷梵音猶更奇。可憐逐句尋言",
    "X65n1295_016:0571a13": "者。蹉過長沙覿面機。知不知。黃鶴樓崔顥題詩。(佛",
    "X65n1295_016:0571a14": "性泰)。",
    "X65n1295_016:0571a15": "百千諸佛問來由。崔顥曾題黃鶴樓。雪後竹籬梅亂",
    "X65n1295_016:0571a16": "放。一枝臨水最風流。(懶菴樞)。",
    "X65n1295_016:0571a17": "[咸*鳥][咸*鳥]鳥守。空池魚從。脚底過[咸*鳥]。[咸*鳥]總不知。(遯菴演)。",
    "X65n1295_016:0571a18": "崔顥曾題黃鶴樓。上頭春色少人遊。清香已逐殘春",
    "X65n1295_016:0571a19": "去。無限狂蜂戀不休。(湛堂深)。",
    "X65n1295_016:0571a20": "崔顥曾題黃鶴樓。長沙拈起當風流。大千國土俱家",
    "X65n1295_016:0571a21": "業。諸佛何曾有地頭。(混源密)。",
    "X65n1295_016:0571a22": "秀才覔火和烟得。長沙賣石著雲饒。欲知千佛居何",
    "X65n1295_016:0571a23": "土。嬴得詩禪價轉高。(伊菴權)。",
    "X65n1295_016:0571a24": "黃鶴樓前一首詩。把將掃帚畫蛾眉。百千諸佛真消",
    "X65n1295_016:0571b01": "息。覿面分明舉似伊。(松源岳)。",
    "X65n1295_016:0571b02": "百尺竿頭一布巾。分明寫出酒家春。相逢不飲空歸",
    "X65n1295_016:0571b03": "去。明月清風也咲人。(掩室開)。",
    "X65n1295_016:0571b04": "百千諸佛居何土。崔顥曾題黃鶴樓。倒腹傾腸猶不",
    "X65n1295_016:0571b05": "會。長江千古自東流。(天目禮)。",
    "X65n1295_016:0571b06": "百千諸佛在何居。黃鶴樓詩錦不如。問汝秀才題也",
    "X65n1295_016:0571b07": "未。一篇題取莫躊躇。(石田薰)。",
    "X65n1295_016:0571b08": "【增收】長沙與仰山翫月次。山曰。人人盡有這箇。祇是",
    "X65n1295_016:0571b09": "用不得。師曰。恰是倩汝用。山曰。你作麼生用。師",
    "X65n1295_016:0571b10": "劈胷與一踏。山曰。[囗@力]直下似箇大蟲。自此諸方",
    "X65n1295_016:0571b11": "稱為岑大蟲　長慶云。前彼此作家。後彼此不",
    "X65n1295_016:0571b12": "作家。乃別云。邪法難扶。　頌曰。",
    "X65n1295_016:0571b13": "浮雲散盡月當空。兔子懷胎產大蟲。跳出風前弄牙",
    "X65n1295_016:0571b14": "爪。至今撼動廣寒宮。(曹源生)。",
    "X65n1295_016:0571b15": "作者提持逈不同。廣寒宮裏起清風。一朝踏到雖然",
    "X65n1295_016:0571b16": "活。已落他家陷穽中。(掩室開)。",
    "X65n1295_016:0571b17": "長沙因僧問。本來人還成佛也無。師曰。汝見大",
    "X65n1295_016:0571b18": "唐天子還自割茅刈草麼。曰未審是何人成佛。",
    "X65n1295_016:0571b19": "師曰。是汝成佛。僧無語。師曰。會麼。曰不會。師曰。",
    "X65n1295_016:0571b20": "如人因地而倒因地而起。地道甚麼。　頌曰。",
    "X65n1295_016:0571b21": "岑公拂袖播鴻機。問佛人多作佛稀。王主割茅親下",
    "X65n1295_016:0571b22": "手。不能土上更加泥。(汾陽昭)。",
    "X65n1295_016:0571b23": "臺殿重重紫氣深。星分辰位正乾坤。金輪不御閻浮",
    "X65n1295_016:0571b24": "境。豈並諸侯寶印尊。(投子青)。",
    "X65n1295_016:0571c01": "簾幙春風曉尚寒。歌樓聲咽夢驚殘。金輿不御人間",
    "X65n1295_016:0571c02": "世。休羨壺中日月寬。(雲巖因)。",
    "X65n1295_016:0571c03": "【續收】巨岳何曾乏土。唐皇豈可刈茅。禮拜近前叉手。西",
    "X65n1295_016:0571c04": "天十萬迢迢。古佛即自己。自己即古佛。珊瑚瀲灔十",
    "X65n1295_016:0571c05": "洲春。蟾蜍暎奪驪龍窟。(圓悟勤)。",
    "X65n1295_016:0571c06": "【增收】長沙因三聖令秀上座問師曰。南泉遷化向甚",
    "X65n1295_016:0571c07": "麼處去。師曰。石頭作沙彌時。參見六祖。秀曰不",
    "X65n1295_016:0571c08": "問石頭見六祖。南泉遷化向甚麼處去。師曰。教",
    "X65n1295_016:0571c09": "伊尋思去。秀曰。和尚雖有千尺寒松。且無抽條",
    "X65n1295_016:0571c10": "石筍。師默然。秀曰。謝和尚答話。師亦默然。秀回",
    "X65n1295_016:0571c11": "舉似三聖。聖曰。若恁麼猶勝臨濟七步。然雖如",
    "X65n1295_016:0571c12": "此。待我更驗看。至明日三聖上問。承聞。和尚昨",
    "X65n1295_016:0571c13": "日答南泉遷化一則語。可謂光前絕後。今古罕",
    "X65n1295_016:0571c14": "聞。師亦默然。　頌曰。",
    "X65n1295_016:0571c15": "客見長沙路陌同。令人依約探家風。須彌萬仞磨今",
    "X65n1295_016:0571c16": "古。折箭量天枉費工。(佛印元)。",
    "X65n1295_016:0571c17": "長沙似水洗水。者僧自倒自起。三聖特地出頭。賣盡",
    "X65n1295_016:0571c18": "滿園桃李。(月堂昌)。",
    "X65n1295_016:0571c19": "長沙老長沙老。入理深談何處討。昨夜三更斗柄垂。",
    "X65n1295_016:0571c20": "依舊天明日杲杲。南泉遷化知不知。今古傳來也大",
    "X65n1295_016:0571c21": "奇也大奇。雪裏誰能解辨梅。(大圓智)。",
    "X65n1295_016:0571c22": "探花蝴蝶舞三臺。啄木掉頭鳴訝鼓。處處相逢岑大",
    "X65n1295_016:0571c23": "蟲。元來便是長沙虎。(長靈卓)。",
    "X65n1295_016:0571c24": "蘿蔔頭禪聒噪人。霜刀累切了無痕。自古不通人咬",
    "X65n1295_016:0572a01": "嚼。只容衲子鶻崙吞。(正堂辯)。",
    "X65n1295_016:0572a02": "也大奇也大奇。長沙畫虎却成狸。南泉一去無消息。",
    "X65n1295_016:0572a03": "空使行人說是非。(佛鑑懃)。",
    "X65n1295_016:0572a04": "王老踪由孰可知。那堪更問大蟲兒。直饒石筍抽條",
    "X65n1295_016:0572a05": "盡。無處堪尋向上機。(投子舒)。",
    "X65n1295_016:0572a06": "也大奇也大奇。卷舒出沒看全機。若非鑑物張華眼。",
    "X65n1295_016:0572a07": "未免隨人說是非。(石溪月)。",
    "X65n1295_016:0572a08": "【增收】長沙因僧。問如何轉得山河國土歸自己。去師",
    "X65n1295_016:0572a09": "曰。如何轉得自己成山河國土去。曰不會。師曰。",
    "X65n1295_016:0572a10": "湖南城下好養民。米賤柴多足四鄰。僧無語。師",
    "X65n1295_016:0572a11": "示偈曰。誰向山河轉。山河轉向誰。圓通無兩畔。",
    "X65n1295_016:0572a12": "法性本無歸。　頌曰。",
    "X65n1295_016:0572a13": "塵剎平常露此身。疑生情動見疎親。湖南城裏從來",
    "X65n1295_016:0572a14": "事。米賤柴多足四鄰。(保寧勇)。",
    "X65n1295_016:0572a15": "誰問山河解轉身。轉身方覺體全真。清淨界中無一",
    "X65n1295_016:0572a16": "物。一重山後一重人。(大圓智)。",
    "X65n1295_016:0572a17": "一顆圓明非內外。老盧鏡裏絕纖塵。山河大地非他",
    "X65n1295_016:0572a18": "物。萬象森羅露此身。既不會更無人向道。湖南好養",
    "X65n1295_016:0572a19": "民　□□□。",
    "X65n1295_016:0572a20": "長沙因有僧問。如何是諸佛師。師云。汝從無量",
    "X65n1295_016:0572a21": "劫來。承甚麼人恩力。　頌曰。",
    "X65n1295_016:0572a22": "水墨丹青狀不成。混然竹木箇精靈。求恩乞福拋柸",
    "X65n1295_016:0572a23": "校。向道明明自不聽。(保寧勇)。",
    "X65n1295_016:0572a24": "混沌未分便有渠。堂堂相貌絕名模。長沙謾道承恩",
    "X65n1295_016:0572b01": "力。試問還曾識也無。(疎山常)。",
    "X65n1295_016:0572b02": "衢州子湖巖利蹤禪師(嗣南宗)師住子湖院。於",
    "X65n1295_016:0572b03": "門下立牌曰。子湖有一隻狗。上取人頭中取人",
    "X65n1295_016:0572b04": "心下取人足。擬議即喪身失命。臨濟會下二僧",
    "X65n1295_016:0572b05": "參師方揭簾。師喝曰。看狗僧回顧。師便歸方丈。",
    "X65n1295_016:0572b06": "或有人問。如何是子湖狗。師云嘷嘷。　頌曰。",
    "X65n1295_016:0572b07": "子湖堂上絕人行。只為堂前狗子獰。見影聞聲心膽",
    "X65n1295_016:0572b08": "懾當頭寧免喪殘生。(正覺逸)。",
    "X65n1295_016:0572b09": "子湖狗子最威獰。來者投明莫暗行。向道看時如不",
    "X65n1295_016:0572b10": "見。當頭咬殺喪平生。(佛國白)。",
    "X65n1295_016:0572b11": "老大宗師沒巴鼻。養狗之緣太兒戲。奪牌禪客如到",
    "X65n1295_016:0572b12": "來。鉛刀爭及吹毛利。(龍門遠)。",
    "X65n1295_016:0572b13": "【續收】子湖狗子劒戟牙齒。虎豹遭傷象龍被耻。外道天",
    "X65n1295_016:0572b14": "魔望風頂禮。立國安邦不勞弧矢。(南堂興)。",
    "X65n1295_016:0572b15": "貧家無所有。只養一隻狗。任是佛出來。也須遭一口。",
    "X65n1295_016:0572b16": "(顏如如)。",
    "X65n1295_016:0572b17": "蹉過跨門一機。昧却見成公案。子湖指處太親。直須",
    "X65n1295_016:0572b18": "急著眼看。(浙翁琰)。",
    "X65n1295_016:0572b19": "【增收】子湖因僧問。自古上賢還達真正理否。師曰達",
    "X65n1295_016:0572b20": "僧曰。真正理作麼生達。師曰。霍光當時賣銀城",
    "X65n1295_016:0572b21": "與單于契書。是什麼人作。其僧無語。　頌曰。",
    "X65n1295_016:0572b22": "手裏絲綸卷復舒。扁舟撩撥洞庭湖。忽然惡浪翻空",
    "X65n1295_016:0572b23": "立。收拾歸來一伎無。(月坡明)。",
    "X65n1295_016:0572b24": "鄂州茱萸山和尚(嗣南泉)問僧曰。闍黎為復是",
    "X65n1295_016:0572c01": "游山翫水。為復是問道參禪。曰和尚試道看。師",
    "X65n1295_016:0572c02": "曰。雕蚶鏤蛤不滲之泥勞君遠至。曰渾身是鐵",
    "X65n1295_016:0572c03": "猶被一槌。師曰。降將不斬。　頌曰。",
    "X65n1295_016:0572c04": "杖藜林下步蒼苔。擾擾勞生眼未開。好是花紅隨水",
    "X65n1295_016:0572c05": "綠。一時流出洞中來。(地藏恩)。",
    "X65n1295_016:0572c06": "游山翫水事尋常。早晚歸來鬢似霜。踏破草鞋回首",
    "X65n1295_016:0572c07": "看。數聲猿呌白雲鄉。(保寧勇)。",
    "X65n1295_016:0572c08": "來時相伴來。去時相伴去。須知去與來。同行不同步。",
    "X65n1295_016:0572c09": "池邊鴨聽雷。嶺上風吹樹。九曲黃河徹底渾。三千年",
    "X65n1295_016:0572c10": "清只一度。(佛鑑懃)。",
    "X65n1295_016:0572c11": "【增收】茱萸上堂。汝等諸人。莫向虗空裏釘橛。時有靈",
    "X65n1295_016:0572c12": "虗上座出眾曰。虗空是橛。師便打。虗曰。和尚莫",
    "X65n1295_016:0572c13": "錯打某甲。師便歸方丈。　頌曰。",
    "X65n1295_016:0572c14": "虗空是橛幾人諳。獨有靈虗最善參。潦倒茱萸雖倚",
    "X65n1295_016:0572c15": "勢。龍頭蛇尾更何堪。(本覺一)。",
    "X65n1295_016:0572c16": "【增收】荊南白馬曇照禪師(嗣南泉)常曰。快活快活。及",
    "X65n1295_016:0572c17": "臨終呌苦。又曰。閻羅王來取我也。院主問。和尚",
    "X65n1295_016:0572c18": "當時被節度使拋向水中。神色不動。如今何得",
    "X65n1295_016:0572c19": "恁麼地。師舉枕子曰。汝道當時是。如今是。主無",
    "X65n1295_016:0572c20": "對　法眼代云。當時但掩耳出去。　頌曰。",
    "X65n1295_016:0572c21": "一二三四五。金木水火土。鼓之以雷霆。潤之以風雨。",
    "X65n1295_016:0572c22": "誰道者漢。生也顢顢頇頇。死也莾莾鹵鹵(咄)。(地藏恩)。",
    "X65n1295_016:0572c23": "甜瓜徹蒂甜。苦瓠連根苦。拈起枕子時。新羅夜打鼓。",
    "X65n1295_016:0572c24": "(寶峯照)。",
    "X65n1295_016:0573a01": "一生呌快活。臨終沒依怙。甜瓜徹蒂甜。苦瓠連根苦。",
    "X65n1295_016:0573a02": "(圓照本)。",
    "X65n1295_016:0573a03": "終南山雲際師祖禪師(嗣南泉)初參南泉。問云。",
    "X65n1295_016:0573a04": "摩尼珠人不識。如來藏裏親收得。如何是藏。泉",
    "X65n1295_016:0573a05": "云。王老師與汝往來者是藏。(雪竇云草裏漢)師",
    "X65n1295_016:0573a06": "云。直得不往來時如何。泉云亦是藏。(雪竇云雪",
    "X65n1295_016:0573a07": "上加霜)師又問。如何是珠(雪竇云險)泉召師祖。",
    "X65n1295_016:0573a08": "師應諾。泉云。你不會我語。師信入　雪竇云。百",
    "X65n1295_016:0573a09": "尺竿頭作伎倆不是好手。者裏著得隻眼。賓主",
    "X65n1295_016:0573a10": "互換。便能深入虎穴。或不恁麼。縱饒師祖悟去。",
    "X65n1295_016:0573a11": "也是龍頭蛇尾漢。　頌曰。",
    "X65n1295_016:0573a12": "問渠摩尼珠。摩尼在何許。呼名應答聲。諸方莫錯舉。",
    "X65n1295_016:0573a13": "(神鼎諲)。",
    "X65n1295_016:0573a14": "碧波深處釣魚翁。拋餌牽絲力已窮。一棹清風明月",
    "X65n1295_016:0573a15": "下。不知身在水晶宮。(佛慧泉)。",
    "X65n1295_016:0573a16": "別是非明得喪。應之心指諸掌。往來不往來。只這便",
    "X65n1295_016:0573a17": "是藏。輪王賞之有功。黃帝得之罔象。轉樞機能伎倆。",
    "X65n1295_016:0573a18": "明眼衲僧莫鹵莾。(天童覺)。",
    "X65n1295_016:0573a19": "往來是藏珠何在。省去方知不外求。罔象得之猶特",
    "X65n1295_016:0573a20": "地。回光返照便甘休。(海印信)。",
    "X65n1295_016:0573a21": "【續收】蒼鷹逐兔。驪龍翫珠。透青眼不瞬照物手寧虗。往",
    "X65n1295_016:0573a22": "來不往來。草裏漫塗糊。百尺竿頭入虎穴。分明月上",
    "X65n1295_016:0573a23": "長珊瑚。(圓悟勤)。",
    "X65n1295_016:0573a24": "收者易見者難。見者易用則難。見得用得二無兩般。",
    "X65n1295_016:0573b01": "閒把一枝歸去笛。夜深吹過汨羅灣。(遯菴演)。",
    "X65n1295_016:0573b02": "分明月上長珊瑚。一段風光爍太虗。大地眾生同受",
    "X65n1295_016:0573b03": "用。如來藏裏本來無。(松源岳)。",
    "X65n1295_016:0573b04": "一顆玄珠不昧。歷劫曾無向背。可憐窮漢愚癡。日逐",
    "X65n1295_016:0573b05": "伶俜羣隊。南泉傾盡愁腸。恰似水澆鴨背。而今直下",
    "X65n1295_016:0573b06": "拈來。對面一槌打碎。(普菴玉)。",
    "X65n1295_016:0573b07": "宣州刺史陸亘大夫。或稱侍御。或稱中丞(見南",
    "X65n1295_016:0573b08": "泉)問南泉。弟子家中有一片石。有時或坐或臥。",
    "X65n1295_016:0573b09": "如今擬鐫作一尊佛。還得麼。泉云得。大夫云。莫",
    "X65n1295_016:0573b10": "不得麼。泉云。不得不得。　頌曰。",
    "X65n1295_016:0573b11": "問得也道得。不得還不得。侯白何曾白。侯黑未是黑。",
    "X65n1295_016:0573b12": "貴他王老師。天下賊中賊。賊大夫象簡曾拈得。(正",
    "X65n1295_016:0573b13": "覺逸)。",
    "X65n1295_016:0573b14": "得與不得。天寬地窄。坐臥經行。無勞疑惑。(真如喆)。",
    "X65n1295_016:0573b15": "南泉得得。何似不得。淑人君子。其儀不忒。(黃龍震)。",
    "X65n1295_016:0573b16": "親從家中來。家中何所有。持此一片石。廣大堅且久。",
    "X65n1295_016:0573b17": "靈山曾獻佛。帝釋聊舉手。心中出何物。安樂并長壽。",
    "X65n1295_016:0573b18": "(龍門遠)。",
    "X65n1295_016:0573b19": "【續收】南泉道得拈出片石。南泉道不得拈出片石。石中",
    "X65n1295_016:0573b20": "有玉淨無瑕。堪與大夫為寶璧。見得不見一絲毫。坐",
    "X65n1295_016:0573b21": "臥未曾離頃刻。不用雕鐫徒勞拂拭。儀相堂堂分明",
    "X65n1295_016:0573b22": "歷歷。若人於此便回光。何必當來見彌勒。(佛鑑懃)。",
    "X65n1295_016:0573b23": "前得得後不得。一貫誰知兩五百。雨檜蕭蕭風松瑟",
    "X65n1295_016:0573b24": "瑟。隔山人聽鷓鴣詞。錯認胡笳十八拍。(石菴玿)。",
    "X65n1295_016:0573c01": "大夫鐫石意彌高。王老無端教壞他。裂破重關行活",
    "X65n1295_016:0573c02": "路。一天風月照娑婆。(掩室開)。",
    "X65n1295_016:0573c03": "得得與不得。分明露肝膽。無人知此意。令我憶南泉。",
    "X65n1295_016:0573c04": "(簡翁敬)。",
    "X65n1295_016:0573c05": "坐臥曾經幾度春。半封苔蘚半籠雲。無稜無縫難提",
    "X65n1295_016:0573c06": "掇。空把肝腸說向人。(閑極雲)。",
    "X65n1295_016:0573c07": "兩手持來難蓋覆。依前兩手還分付。一枕清風睡正",
    "X65n1295_016:0573c08": "濃。鳥銜花落嵓前路。(諾菴肇)。",
    "X65n1295_016:0573c09": "陸大夫問南泉曰。肇法師也甚奇怪。解道天地",
    "X65n1295_016:0573c10": "同根萬物一體。泉指庭前牡丹曰。大夫。時人見",
    "X65n1295_016:0573c11": "此一株花。如夢相似。　頌曰。",
    "X65n1295_016:0573c12": "見聞覺知非一一。山河不在鏡中觀。霜天月落夜將",
    "X65n1295_016:0573c13": "半。誰共澄潭照影寒。(雪竇顯)。",
    "X65n1295_016:0573c14": "舉則易見還難。彌盧頂上天風寒。峨峨直下蒼龍窟。",
    "X65n1295_016:0573c15": "誰敢覷著。(晦堂心)。",
    "X65n1295_016:0573c16": "天地同根自唯然。當時猶喜遇南泉。指言見此花如",
    "X65n1295_016:0573c17": "夢。須信壺中別有天。(白雲端)。",
    "X65n1295_016:0573c18": "大夫作牧見南泉。舉古明今理事圓。正好捨身[拚-ㄙ+ㄊ]命",
    "X65n1295_016:0573c19": "處。不知何故却茫然。(保寧勇)。",
    "X65n1295_016:0573c20": "舉則易見還難。同根天地又顢頇。南泉指出花如夢。",
    "X65n1295_016:0573c21": "對此憑君子細看。(死心新)。",
    "X65n1295_016:0573c22": "一枝兩枝千萬枝。金刀擬剪却離披。不離披有誰知。",
    "X65n1295_016:0573c23": "自緣今日人心別。未必秋香一夜衰。(上方益)。",
    "X65n1295_016:0573c24": "山潤石韞玉。林秀淵藏珠。見此一株花似夢。灼然根",
    "X65n1295_016:0574a01": "本不同途。王老師脫規模。解向長安正閙處。喚起悠",
    "X65n1295_016:0574a02": "悠陸大夫。(圓悟勤)。",
    "X65n1295_016:0574a03": "南泉瀝膽為諸人。笑指庭前別是春。不是守株閒待",
    "X65n1295_016:0574a04": "兔。直須騎鶴上青雲。(佛鑑懃)。",
    "X65n1295_016:0574a05": "孰云天地與同根。事見爭如理見親。一檻庭花渾巳",
    "X65n1295_016:0574a06": "物。滿天風月與誰論。堪笑南泉老作。猶來因語識人。",
    "X65n1295_016:0574a07": "可憐陸亘大夫。對面埋沒家珍。(佛燈珣)。",
    "X65n1295_016:0574a08": "若知天地本同根。不應重來更問人。却得南泉親指",
    "X65n1295_016:0574a09": "似。等閒花發夢中春。(鼓山珪)。",
    "X65n1295_016:0574a10": "天地同根伸一問。未曾擡步已亡家。無陰陽處花重",
    "X65n1295_016:0574a11": "發。玉本無瑕似有瑕。(徑山杲)。",
    "X65n1295_016:0574a12": "【續收】南泉據令不輕酬。曾指庭花對陸侯。舉世盡從忙",
    "X65n1295_016:0574a13": "裏老。誰人肯向死前休。(真淨文)。",
    "X65n1295_016:0574a14": "須知天地共同根。萬物從來元一體。未審南泉庭下",
    "X65n1295_016:0574a15": "花。幾人看了夢相似。(照堂一)。",
    "X65n1295_016:0574a16": "指點深紅與昔同。更無夭艶在芳叢。南泉笑裏移春",
    "X65n1295_016:0574a17": "去。留得殘紅醉蜜蜂。(心聞賁)。",
    "X65n1295_016:0574a18": "玉洞玄關道路長。蟠桃豈是等閒芳。遮藏不許人間",
    "X65n1295_016:0574a19": "見。只恐春風漏泄香。(正堂辯)。",
    "X65n1295_016:0574a20": "堪笑當年陸大夫。獨誇身外更無餘。不因指出花如",
    "X65n1295_016:0574a21": "夢。爭得雙眸翳盡除。(懶菴需)。",
    "X65n1295_016:0574a22": "未曾脚下分泥水。剛向人前弄口唇。滿眼芳花蝴蝶",
    "X65n1295_016:0574a23": "夢。不知辜負洛陽春。(肯堂充)。",
    "X65n1295_016:0574a24": "同根一體都如夢。夢裏惺惺眼又花。蝴蝶飛來過墻",
    "X65n1295_016:0574b01": "去。不知春色落誰家。(雪菴瑾)。",
    "X65n1295_016:0574b02": "天地同根物一體。大夫曾舉向南泉。庭前指出花如",
    "X65n1295_016:0574b03": "夜。幾箇親曾到檻前。(天目禮)。",
    "X65n1295_016:0574b04": "裁書擬欲扣天閽。往往無人可共論。因得老生輕指",
    "X65n1295_016:0574b05": "撥。臨風不覺暗消魂。(虗堂愚)。",
    "X65n1295_016:0574b06": "天地同根已自明。大夫何用逞英靈。壓良為賤南泉",
    "X65n1295_016:0574b07": "老。笑指庭花換眼睛。(無隱鑑)。",
    "X65n1295_016:0574b08": "陸亘回珠轉玉。南泉換斗移星。花陰滿地日午。夢覺",
    "X65n1295_016:0574b09": "流鸎一聲。(南巖勝)。",
    "X65n1295_016:0574b10": "天地同根元一體。畫師難畫亦難描。南泉轉步移身",
    "X65n1295_016:0574b11": "處。引得黃鸎下柳條。(嘯巖蔚)。",
    "X65n1295_016:0574b12": "【增收】陸大夫問南泉。師姓甚麼。泉曰。姓王公曰。還有",
    "X65n1295_016:0574b13": "眷屬麼。曰四臣不昧。公曰。王居何位。曰玉殿苔",
    "X65n1295_016:0574b14": "生。公曰。玉殿苔生時如何。曰不居正位。　頌曰。",
    "X65n1295_016:0574b15": "金鴨香消更漏長。沉沉玉殿紫苔生。高空有月千門",
    "X65n1295_016:0574b16": "照。大道無人獨自行。(石帆衍)。",
    "X65n1295_016:0574b17": "玉殿苔生正不居。四臣無路納嘉謨。老農知是承誰",
    "X65n1295_016:0574b18": "力。風暖歌聲落野鉏。(石林鞏)。",
    "X65n1295_016:0574b19": "【增收】陸大夫問南泉。大悲菩薩用許多手眼作什麼。",
    "X65n1295_016:0574b20": "泉曰。如國家用大夫作甚麼。　頌曰。",
    "X65n1295_016:0574b21": "大悲手眼問來親。王老酬機列主賓。倒轉鎗頭來快",
    "X65n1295_016:0574b22": "便。從茲六國絕煙塵。(野菴璇)。",
    "X65n1295_016:0574b23": "【增收】陸大夫問南泉。弟子從六合來。彼中還有身麼。",
    "X65n1295_016:0574b24": "泉曰。分明記取舉似作家。公曰。和尚不可思議。",
    "X65n1295_016:0574c01": "到處世界成就。曰適來總是大夫分上事。　頌",
    "X65n1295_016:0574c02": "曰。",
    "X65n1295_016:0574c03": "馬前相撲入交失脚。不來外求當面修削。六合彼中",
    "X65n1295_016:0574c04": "身。分明舉似人。到處世界總成就。脫略窠臼還滲漏。",
    "X65n1295_016:0574c05": "(月堂昌)。",
    "X65n1295_016:0574c07": "禪宗頌古聯珠通集卷第十六"
}