{
    "T08n0222_001:0147a03": "光讚經卷第一",
    "T08n0222_001:0147a05": "西晉三藏竺法護譯",
    "T08n0222_001:0147a06": "摩訶般若波羅蜜光讚品第一",
    "T08n0222_001:0147a07": "聞如是：一時佛遊羅閱祇耆闍崛山中，與摩",
    "T08n0222_001:0147a08": "訶比丘僧五千俱，皆阿羅漢也——諸漏已盡，無",
    "T08n0222_001:0147a09": "有塵垢，而得自在；心安解脫，智慧善度，逮得",
    "T08n0222_001:0147a10": "仁和，為大開導；所作已辦，所設究竟，棄捐",
    "T08n0222_001:0147a11": "重擔，逮得己利，除終始患；平等解脫，濟一切",
    "T08n0222_001:0147a12": "想，得度無極——唯除一人賢者阿難，學須陀洹。",
    "T08n0222_001:0147a13": "復與五百比丘俱，及比丘尼、優婆塞、優婆夷",
    "T08n0222_001:0147a14": "皆悉現在；并諸菩薩摩訶薩——得諸總持逮成",
    "T08n0222_001:0147a15": "三昧，修于空行尊於無想，不念眾願以得",
    "T08n0222_001:0147a16": "等忍，制覽無數皆得五通；所言聰捷無有",
    "T08n0222_001:0147a17": "懈怠，蠲捨家利所慕之心，所說經法不僥供",
    "T08n0222_001:0147a18": "養，致深妙法度於無極，得無所畏超越魔事，",
    "T08n0222_001:0147a19": "脫於一切陰蓋之礙，講諸因緣心志所趣；從",
    "T08n0222_001:0147a20": "無數劫精進行願，其意所向，喜悅問訊常先",
    "T08n0222_001:0147a21": "於人，離於結恨；入於無數眾會之中，威勢巍",
    "T08n0222_001:0147a22": "巍無所畏難，憶念無量姟劫之事；若說經法",
    "T08n0222_001:0147a23": "曉練眾義，猶如幻、化、野馬、水月、夢與影、響，若",
    "T08n0222_001:0147a24": "鏡中像，勇猛無侶；以微妙慧，知眾生心所起",
    "T08n0222_001:0147a25": "所行，超度分別，意不懷害，慇懃忍辱具足所",
    "T08n0222_001:0147a26": "行，曉了審諦所當度者，攝取佛土無限之願，",
    "T08n0222_001:0147a27": "常三昧定，目覩無數諸佛世界，暢達宜便，啟",
    "T08n0222_001:0147a28": "請無量諸佛世尊；進退能決若干種見所著",
    "T08n0222_001:0147a29": "之處，定意自娛解百千行，諸菩薩者德皆如",
    "T08n0222_001:0147b01": "是——其名曰颰陀和菩薩、羅隣那竭菩薩、摩訶",
    "T08n0222_001:0147b02": "須菩和菩薩、那羅達菩薩、嬌日兜菩薩、",
    "T08n0222_001:0147b03": "和輪調菩薩、因坻菩薩、賢守菩薩、妙意菩",
    "T08n0222_001:0147b04": "薩、持意菩薩、增意菩薩、不虛見菩薩、立願菩",
    "T08n0222_001:0147b05": "薩、周旋菩薩、常精進應菩薩、不置遠菩薩、日",
    "T08n0222_001:0147b06": "盛菩薩、無吾我菩薩、光世音菩薩、漸首菩",
    "T08n0222_001:0147b07": "薩、寶印首菩薩、常舉手菩薩、常下手菩薩、慈",
    "T08n0222_001:0147b08": "氏菩薩。諸菩薩眾如是難限，不可計數億百",
    "T08n0222_001:0147b09": "千姟一切妙德清淨同真。爾時世尊，坐於自",
    "T08n0222_001:0147b10": "然師子床座而結加趺正身而處，心有所",
    "T08n0222_001:0147b11": "向、制立其意。有三昧名定意王，以時三昧自",
    "T08n0222_001:0147b12": "然正受，則皆普入一切定意，救攝平等，御而",
    "T08n0222_001:0147b13": "趣之。佛適三昧其心安寂，而以道眼觀斯世",
    "T08n0222_001:0147b14": "界，其身湛然而笑，從其足心放六萬億百千",
    "T08n0222_001:0147b15": "光明，十足指放十億百千光明，兩脇放二億",
    "T08n0222_001:0147b16": "百千光明，兩膝放二億百千光明，兩腳放二",
    "T08n0222_001:0147b17": "億百千光明，兩肩放二億百千光明，兩肘放",
    "T08n0222_001:0147b18": "二億百千光明，臍放二億百千光明，頭放億",
    "T08n0222_001:0147b19": "百千光明，兩手指放十億百千光明，兩臂放",
    "T08n0222_001:0147b20": "二億百千光明，兩眉放二億百千光明，項放",
    "T08n0222_001:0147b21": "億百千光明，兩眼放二億百千光明，兩耳放",
    "T08n0222_001:0147b22": "二億百千光明，鼻放億百千光明，四面放四",
    "T08n0222_001:0147b23": "百億百千光明，四十齒放四十億百千光明，",
    "T08n0222_001:0147b24": "眉間相放億百千光明，頂結相放六萬億百",
    "T08n0222_001:0147b25": "千光明，照此三千大千世界無所不周，普曜",
    "T08n0222_001:0147b26": "東方江河沙等諸佛國土，南方西方北方四",
    "T08n0222_001:0147b27": "隅上下皆亦如是。其有眾生蒙值光明，心",
    "T08n0222_001:0147b28": "皆恬怕，悉發無上正真之道。於是世尊即時",
    "T08n0222_001:0147b29": "欣笑，從諸毛孔放眾光明，照此三千大千世",
    "T08n0222_001:0147b30": "界，普遍十方無不周接。江河沙等諸佛世界，",
    "T08n0222_001:0147c01": "其有群萌，為光所照悉皆寂然，存于無上正",
    "T08n0222_001:0147c02": "真之道。是時世尊則演如來清淨真妙志性",
    "T08n0222_001:0147c03": "光明，照此三千大千世界，普及十方各江河",
    "T08n0222_001:0147c04": "沙等諸佛國土，假令人民逮斯光者，則皆究",
    "T08n0222_001:0147c05": "竟至於無上正真之道。於是世尊從其舌本",
    "T08n0222_001:0147c06": "悉覆佛土，而出無數億百千光明，照此三千",
    "T08n0222_001:0147c07": "大千世界，周遍十方各江河沙等諸佛國土。",
    "T08n0222_001:0147c08": "其光明中，自然而殖金寶蓮華，其蓮華上各",
    "T08n0222_001:0147c09": "有諸佛，結加趺坐寶蓮華，講說經法，演於六",
    "T08n0222_001:0147c10": "波羅蜜；十方一切亦復如是。若有眾生聞斯",
    "T08n0222_001:0147c11": "法講，一切究竟皆得堅住阿耨多羅三耶三",
    "T08n0222_001:0147c12": "菩。於是世尊坐師子床，有三昧名師子娛樂，",
    "T08n0222_001:0147c13": "以斯定意自然正受，如其色像，咸演威曜示",
    "T08n0222_001:0147c14": "現神足。三千大千世界六反震動，邊際亦",
    "T08n0222_001:0147c15": "搖，中順至邊，安和柔軟，愍傷一切眾生之類，",
    "T08n0222_001:0147c16": "令獲安隱快樂無患。爾時三千大千世界地",
    "T08n0222_001:0147c17": "獄、餓鬼、畜生，諸不閑者、恐懅厄者，自然為斷",
    "T08n0222_001:0147c18": "三塗，除已悉自致來，得生為人、四天王、忉利",
    "T08n0222_001:0147c19": "天、鹽天、兜術天、尼摩羅天、波羅尼蜜天。於時",
    "T08n0222_001:0147c20": "諸天適生彼間人中天上，即識宿命，歡喜悅",
    "T08n0222_001:0147c21": "豫，往詣佛所，稽首足下叉手歸命，十方一切",
    "T08n0222_001:0147c22": "亦復如是，等無差特。爾時此三千世界眾生之",
    "T08n0222_001:0147c23": "類，盲者得目而覩色像，聾者徹聽聞諸音聲，",
    "T08n0222_001:0147c24": "志亂意惑還復其心，迷憤者則時得定；其裸",
    "T08n0222_001:0147c25": "形者自然衣服，其飢虛者自然飽滿，其消渴",
    "T08n0222_001:0147c26": "者無所思僥，其疾病者而得除愈，身瑕玼者",
    "T08n0222_001:0147c27": "諸根具足；其疲極者自然得解，久猗身者",
    "T08n0222_001:0147c28": "則無所猗。一切眾生得平等心，展轉相瞻，",
    "T08n0222_001:0147c29": "如父如母、如兄如弟、如姊如妹，各各同心等",
    "T08n0222_001:0148a01": "無偏邪、皆行慈心；一切群萌悉修十善，清淨",
    "T08n0222_001:0148a02": "梵行無有塵埃；一切黎庶悉獲安隱，所得安",
    "T08n0222_001:0148a03": "隱猶如比丘得第三禪。于時眾生而致智慧，",
    "T08n0222_001:0148a04": "而悉具足善快調定，離於卑劣、逮得和雅。於",
    "T08n0222_001:0148a05": "是世尊在師子床，處於三千大千世界，而最",
    "T08n0222_001:0148a06": "超異威神巍巍，光燿煌煌無有畏懼，聖明輝",
    "T08n0222_001:0148a07": "赫尊顏具足，無不周普照于東方江河沙等",
    "T08n0222_001:0148a08": "諸佛世界，八維上下各江河沙等世尊國土，",
    "T08n0222_001:0148a09": "如須彌山超踰一切諸山之上，明在所通。於",
    "T08n0222_001:0148a10": "是世尊承如來旨已，自然聖令三千大千世",
    "T08n0222_001:0148a11": "界眾生悉共瞻覩。時此世界，首陀衛淨居諸",
    "T08n0222_001:0148a12": "天，梵天、波羅尼蜜天、尼摩羅天、兜術天、鹽天、忉",
    "T08n0222_001:0148a13": "利天、四天王天及三千大千世界所居人民，自",
    "T08n0222_001:0148a14": "然見身親近如來，皆得自然天華傅餝、天香",
    "T08n0222_001:0148a15": "天雜香天搗香、天青蓮芙蓉鮮華，諸妙天",
    "T08n0222_001:0148a16": "華莖葉具足，各各發行齎詣如來，稽首佛足",
    "T08n0222_001:0148a17": "各散佛上，及於人間水陸諸花，各各手執，",
    "T08n0222_001:0148a18": "往詣世尊而為供養。諸天人民所散供養諸",
    "T08n0222_001:0148a19": "華之具，上在虛空，三千大千世界化為宮殿",
    "T08n0222_001:0148a20": "自然樓觀，從其宮殿垂諸天華繒蓋幢幡，紛",
    "T08n0222_001:0148a21": "葩飄颺顯灼普現，其諸花香莊嚴三千大千",
    "T08n0222_001:0148a22": "佛國，自然巍巍，形像眾色如紫磨金，八維上",
    "T08n0222_001:0148a23": "下芬馥晃昱亦復如是。於是閻浮提城所有",
    "T08n0222_001:0148a24": "人民，瞻覩如來現身威變不可稱計，各心",
    "T08n0222_001:0148a25": "念言：「今日如來坐於我前。」普佛國土亦復如",
    "T08n0222_001:0148a26": "是，各各心念：「今日如來在我前坐而說經法。」",
    "T08n0222_001:0148a27": "於時世尊在師子床更復欣笑，加復重照三",
    "T08n0222_001:0148a28": "千大千世界，弘光赫弈。此土人民悉共覩見",
    "T08n0222_001:0148a29": "東方江河沙等諸佛國土，現在如來、至真、等正",
    "T08n0222_001:0148b01": "覺與諸菩薩聲聞之眾；又復東方江河沙等",
    "T08n0222_001:0148b02": "諸佛世界所有眾生，悉亦遙見此佛國土釋",
    "T08n0222_001:0148b03": "迦文佛與比丘僧及諸菩薩而坐說經；八維",
    "T08n0222_001:0148b04": "上下亦復如是，悉遙見此，等無差特。於是",
    "T08n0222_001:0148b05": "過東方江河沙等諸佛世界，最邊國土名寶",
    "T08n0222_001:0148b06": "迹，其佛號寶事如來、至真、等正覺，今現在為",
    "T08n0222_001:0148b07": "諸眾生，亦復講說《摩訶般若波羅蜜經》。彼時",
    "T08n0222_001:0148b08": "其佛世界，而有菩薩號曰普明，覩大光明及",
    "T08n0222_001:0148b09": "地大動，即便往詣寶事如來，稽首問曰：「唯",
    "T08n0222_001:0148b10": "然，世尊！以何因緣，其大光明照此佛土、地大",
    "T08n0222_001:0148b11": "震動？諸如來身自然為見，會當有意。」彼佛",
    "T08n0222_001:0148b12": "告於普明菩薩曰：「族姓子！欲知西方極遠有",
    "T08n0222_001:0148b13": "忍世界，其佛號曰釋迦文如來，今現在為",
    "T08n0222_001:0148b14": "諸菩薩說般若波羅蜜。是其威神光也。」普明",
    "T08n0222_001:0148b15": "菩薩白寶事如來：「唯然，世尊！我欲詣彼見",
    "T08n0222_001:0148b16": "釋迦牟尼如來，稽首作禮；及諸菩薩摩訶",
    "T08n0222_001:0148b17": "薩眾童真等，得總持究竟三昧，定意自在，",
    "T08n0222_001:0148b18": "得度無極，釋迦牟多阿竭、阿羅訶、三耶三佛。」",
    "T08n0222_001:0148b19": "寶事如來阿羅呵、三耶三佛告普明菩薩曰：",
    "T08n0222_001:0148b20": "「往，善男子！汝知是時。」寶事如來賜普明菩薩",
    "T08n0222_001:0148b21": "金色蓮華而有千葉：「取，善男子！此寶蓮華以",
    "T08n0222_001:0148b22": "用供散釋迦牟如來。善男子！欲往修寂然行，",
    "T08n0222_001:0148b23": "忍界菩薩生彼土者，甚有患難亦難值遇。」普",
    "T08n0222_001:0148b24": "明菩薩即受其金色蓮華，與無央數億百",
    "T08n0222_001:0148b25": "千姟諸菩薩眾男女、大小、居家、出家，則以供",
    "T08n0222_001:0148b26": "養東方諸佛天中天，承事歸命，上諸華香雜",
    "T08n0222_001:0148b27": "香搗香。次復詣釋迦牟如來，稽首足下，却住",
    "T08n0222_001:0148b28": "一面，普明菩薩白世尊曰：「唯然，大聖！寶事",
    "T08n0222_001:0148b29": "如來敬問無量，乞求輕便，力行安乎？又復",
    "T08n0222_001:0148c01": "遣進金色蓮華。」佛受蓮華，尋以遙散東方江",
    "T08n0222_001:0148c02": "河沙諸佛國土。其華即時周遍東方諸佛世",
    "T08n0222_001:0148c03": "界，有佛坐於自然金色蓮華，講說經法，亦復",
    "T08n0222_001:0148c04": "演斯六波羅蜜。其有眾生聞此說者，一切究",
    "T08n0222_001:0148c05": "竟即時堅住於阿耨多羅三耶三菩。男女大",
    "T08n0222_001:0148c06": "小悉禮佛足，各以功德，供養多阿竭、阿羅呵、",
    "T08n0222_001:0148c07": "三耶三菩。南方去此江河沙等最極邊際，有",
    "T08n0222_001:0148c08": "佛世界，名曰離一切憂，其佛號無憂首多阿",
    "T08n0222_001:0148c09": "竭、阿羅呵、三耶三佛。彼有菩薩名離戚，啟",
    "T08n0222_001:0148c10": "辭其佛，佛賜蓮華，與無數菩薩俱，經諸國土",
    "T08n0222_001:0148c11": "供養諸佛，來詣釋迦牟尼如來，稽首供養，",
    "T08n0222_001:0148c12": "却坐聽經。西方去此江河沙等，有世界名",
    "T08n0222_001:0148c13": "曰寂然，其佛號寶龍多阿竭、阿羅呵、三耶三",
    "T08n0222_001:0148c14": "佛。彼有菩薩名曰意行，啟辭其佛，佛賜蓮",
    "T08n0222_001:0148c15": "華，與無數菩薩俱，經諸國土供養諸佛，來",
    "T08n0222_001:0148c16": "詣釋迦牟尼如來，稽首供養，却坐聽經。",
    "T08n0222_001:0148c17": "北方去此江河沙等，有世界名曰致勝，其佛",
    "T08n0222_001:0148c18": "號勝諸根多阿竭、阿羅訶、三耶三佛。彼有菩",
    "T08n0222_001:0148c19": "薩名曰施勝，啟辭其佛，佛賜蓮華，與無數",
    "T08n0222_001:0148c20": "菩薩俱，經諸國土供養諸佛，詣釋迦牟如",
    "T08n0222_001:0148c21": "來，稽首供養，却坐聽經。下方去此江河沙等，",
    "T08n0222_001:0148c22": "有世界名曰仁賢，其佛號賢首多阿竭、阿羅",
    "T08n0222_001:0148c23": "呵、三耶三佛。彼土有菩薩名曰蓮華上，啟",
    "T08n0222_001:0148c24": "辭其佛，佛賜蓮華，與無數菩薩俱，經諸國土",
    "T08n0222_001:0148c25": "供養諸佛，詣釋迦牟如來，稽首供養，却坐聽",
    "T08n0222_001:0148c26": "經。上方去此江河沙等，有世界名曰欣樂，其",
    "T08n0222_001:0148c27": "佛號樂首多阿竭、阿羅呵、三耶三佛。彼有菩",
    "T08n0222_001:0148c28": "薩名施樂，啟辭其佛，佛賜蓮華，與無數菩薩",
    "T08n0222_001:0148c29": "俱，經諸國土供養諸佛，詣釋迦牟如來，稽",
    "T08n0222_001:0149a01": "首供養，却坐聽經。其四維者，亦復如是，等無",
    "T08n0222_001:0149a02": "差特。爾時於此三千大千世界，尋即而雨",
    "T08n0222_001:0149a03": "諸寶華香幡蓋，自然莊嚴香樹花樹，譬如蓮",
    "T08n0222_001:0149a04": "華跡世界普華多阿竭、阿羅訶、三耶三佛佛",
    "T08n0222_001:0149a05": "土，溥首菩薩所遊居處。善住意諸天子及餘",
    "T08n0222_001:0149a06": "大神尊勢無極菩薩之眾，世尊所與，及餘",
    "T08n0222_001:0149a07": "諸天、世間人民皆來聚會。諸魔、梵天并聲聞",
    "T08n0222_001:0149a08": "眾，揵沓惒、阿須倫神人民悉普來會。此諸",
    "T08n0222_001:0149a09": "菩薩摩訶薩為童子時，所服飲食功德自然。",
    "T08n0222_001:0149a10": "爾時世尊告賢者舍利弗：「於斯若有菩薩摩",
    "T08n0222_001:0149a11": "訶薩，便當精修學般若波羅蜜。」舍利弗白佛：",
    "T08n0222_001:0149a12": "「唯然，世尊！云何菩薩摩訶薩一切具足、曉解",
    "T08n0222_001:0149a13": "諸法，學般若波羅蜜乎？」佛告舍利弗：「菩薩摩",
    "T08n0222_001:0149a14": "訶薩住於般若波羅蜜已修無處所，即便具",
    "T08n0222_001:0149a15": "足檀波羅蜜；令不缺減，有所施與、無所愛逆，",
    "T08n0222_001:0149a16": "尸波羅蜜當令具足。從是因緣，未曾住於",
    "T08n0222_001:0149a17": "罪不罪；亦當具足羼波羅蜜，興無瞋恚；當學",
    "T08n0222_001:0149a18": "惟逮波羅蜜，便得受決；從其身意興諸精進，",
    "T08n0222_001:0149a19": "不起諸漏，當具足禪波羅蜜。由是之故，無所",
    "T08n0222_001:0149a20": "求慕。」佛言：「舍利弗！若菩薩摩訶薩住般若波",
    "T08n0222_001:0149a21": "羅蜜，則自具足於四意止，發無所發；又當具",
    "T08n0222_001:0149a22": "足得四意斷、四神足、五根、五力、七覺、八由行；",
    "T08n0222_001:0149a23": "悉令具足空無三昧、無想三昧、無願三昧；而",
    "T08n0222_001:0149a24": "決具足四禪、四等、四無色三昧、及八脫門漸",
    "T08n0222_001:0149a25": "漸具足，而以正受，以此為脫，無所思想，無有",
    "T08n0222_001:0149a26": "內想，若供養想、若光明想，無絳赤想，無腐敗",
    "T08n0222_001:0149a27": "想，無有青想，無食齧創爛想；亦無亂想，無",
    "T08n0222_001:0149a28": "枯骨想，無星散想，無處所想。悉離諸想，常志",
    "T08n0222_001:0149a29": "於佛，念於經典，念於眾僧，念於戒禁。意在惠",
    "T08n0222_001:0149b01": "施，志前諸天，出入之意、死亡之意，無常之想、",
    "T08n0222_001:0149b02": "苦樂之想，無非身之想、終始之想，一切世界",
    "T08n0222_001:0149b03": "無可樂想，諸習之想、滅盡之想，道慧、盡慧、",
    "T08n0222_001:0149b04": "無熱諸慧、無所起慧、法慧，於諸經法亦無所",
    "T08n0222_001:0149b05": "慧、亦無我慧，無有內慧、微妙意慧，曉了諸慧，",
    "T08n0222_001:0149b06": "如所謂慧，悉以思念所行三昧，無想、無念、無",
    "T08n0222_001:0149b07": "行定者而無有異；諸根為異，異根異行。又復",
    "T08n0222_001:0149b08": "有行，難所獲致如來十力、四無所畏、四分別辯、",
    "T08n0222_001:0149b09": "佛十八法不共之事、大慈大悲。欲得曉了此",
    "T08n0222_001:0149b10": "一切緣，菩薩摩訶薩當行般若波羅蜜；若有",
    "T08n0222_001:0149b11": "具足諸道慧者，菩薩摩訶薩當行般若波羅",
    "T08n0222_001:0149b12": "蜜；欲曉了慧具足、充備諸通慧者，當行般",
    "T08n0222_001:0149b13": "若波羅蜜；菩薩摩訶薩若欲明了一切，得",
    "T08n0222_001:0149b14": "近蠲除塵勞，菩薩摩訶薩當行般若波羅蜜。",
    "T08n0222_001:0149b15": "如是，舍利弗！菩薩摩訶薩則為修學般若波",
    "T08n0222_001:0149b16": "羅蜜。」佛復告舍利弗：「若有菩薩摩訶薩欲",
    "T08n0222_001:0149b17": "入寂然，當學般若波羅蜜；菩薩摩訶薩欲度",
    "T08n0222_001:0149b18": "聲聞、辟支佛地，住阿惟越地者，當學般若波",
    "T08n0222_001:0149b19": "羅蜜；菩薩摩訶薩欲處六通，學般若波羅",
    "T08n0222_001:0149b20": "蜜；菩薩摩訶薩欲知一切眾生薩惒薩心根",
    "T08n0222_001:0149b21": "所行者，當學般若波羅蜜；菩薩摩訶薩欲",
    "T08n0222_001:0149b22": "過諸聲聞、辟支佛慧者，當學般若波羅蜜；菩",
    "T08n0222_001:0149b23": "薩摩訶薩欲逮總持門，若男子勸助布施",
    "T08n0222_001:0149b24": "聲聞、辟支佛，超越彼等，當學般若波羅蜜；菩",
    "T08n0222_001:0149b25": "薩摩訶薩欲過一切聲聞、辟支佛戒禁，勸助",
    "T08n0222_001:0149b26": "心意，當學般若波羅蜜；若欲具足三昧、智慧、",
    "T08n0222_001:0149b27": "解脫、度知見慧，菩薩摩訶薩當學般若波羅",
    "T08n0222_001:0149b28": "蜜；菩薩摩訶薩欲成顯於禪定、三昧、三摩越，",
    "T08n0222_001:0149b29": "勸助合集，解心之念所，當學般若波羅蜜；菩",
    "T08n0222_001:0149c01": "薩摩訶薩若欲勸助布施，分別無限無量成",
    "T08n0222_001:0149c02": "就功德，當學般若波羅蜜；菩薩摩訶薩若欲",
    "T08n0222_001:0149c03": "具足成就無限無量持戒、忍辱、精進、一心、智慧，",
    "T08n0222_001:0149c04": "當學般若波羅蜜。」佛復語舍利弗：「若有菩薩",
    "T08n0222_001:0149c05": "摩訶薩欲具足立檀波羅蜜、尸波羅蜜、羼波",
    "T08n0222_001:0149c06": "羅蜜、惟逮波羅蜜、禪波羅蜜、般若波羅蜜行，一",
    "T08n0222_001:0149c07": "切所生得見諸佛自致成佛，當學般若波羅",
    "T08n0222_001:0149c08": "蜜；欲成三十二相、八十種好，具足菩薩性，若",
    "T08n0222_001:0149c09": "為真童，欲立此地不離諸佛世尊，所欲志念",
    "T08n0222_001:0149c10": "諸善德本，供養如來奉持順命，其願輙成；若",
    "T08n0222_001:0149c11": "欲具足一切眾生心之所僥，飲食衣服車乘、",
    "T08n0222_001:0149c12": "香華雜香塗香、床臥燈火手巾履襪，所當得",
    "T08n0222_001:0149c13": "者充滿諸財，當學般若波羅蜜。「復次，舍利弗！",
    "T08n0222_001:0149c14": "若菩薩摩訶薩欲具足江河沙等眾生，勸立",
    "T08n0222_001:0149c15": "於檀波羅蜜、尸波羅蜜、羼波羅蜜、惟逮波羅蜜、",
    "T08n0222_001:0149c16": "禪波羅蜜，當學般若波羅蜜。「復次，舍利弗！",
    "T08n0222_001:0149c17": "若菩薩摩訶薩以一善本順如來德，無有",
    "T08n0222_001:0149c18": "盡耗亦不缺減，乃至成阿耨多羅三耶三菩",
    "T08n0222_001:0149c19": "者，當學般若波羅蜜。「復次，舍利弗！若菩薩",
    "T08n0222_001:0149c20": "摩訶薩學般若波羅蜜，八維上下諸佛天中",
    "T08n0222_001:0149c21": "天，皆共歌誦其人功德。發意之頃，東方江河",
    "T08n0222_001:0149c22": "沙等諸佛國土，欲遊此界及至十方，當學般",
    "T08n0222_001:0149c23": "若波羅蜜。以一切音聲，欲告江河沙諸佛",
    "T08n0222_001:0149c24": "國土，東西南北四維上下，當學般若波羅蜜。",
    "T08n0222_001:0149c25": "「復次，舍利弗！若菩薩摩訶薩欲建立諸佛國",
    "T08n0222_001:0149c26": "土令不斷絕，欲住內空，若處外空、若內外空，",
    "T08n0222_001:0149c27": "若於空空，若於大空、究竟之空、所有空、",
    "T08n0222_001:0149c28": "無有空、有為空、無為空，若真空者、無祠祀",
    "T08n0222_001:0149c29": "空、無因緣空、因緣空、自然相空、一切法",
    "T08n0222_001:0150a01": "空、不可得空、無所有空，若自然空、無形自",
    "T08n0222_001:0150a02": "然空、因緣威神空諸行相，欲至此者，當",
    "T08n0222_001:0150a03": "學般若波羅蜜。「復次，舍利弗！菩薩摩訶薩",
    "T08n0222_001:0150a04": "欲得親近一切如來，欲得觀解一切諸法，",
    "T08n0222_001:0150a05": "欲了諸法在於本際，當學般若波羅蜜。如是，",
    "T08n0222_001:0150a06": "舍利弗！菩薩摩訶薩欲成般若波羅蜜，當",
    "T08n0222_001:0150a07": "如是住。「復次，舍利弗！菩薩摩訶薩欲計數",
    "T08n0222_001:0150a08": "知三千大千世界沙石樹花、一切諸塵、眾疑不",
    "T08n0222_001:0150a09": "決，當學般若波羅蜜。三千大千世界有如大",
    "T08n0222_001:0150a10": "海江河、川流泉原，欲知有幾渧多少之數，",
    "T08n0222_001:0150a11": "無所傷害度海蟲類，當學般若波羅蜜。復次，",
    "T08n0222_001:0150a12": "舍利弗！假使三千大千世界所有火者一時",
    "T08n0222_001:0150a13": "普然，猶如劫燒，一面一時悉欲滅者，令無所",
    "T08n0222_001:0150a14": "然，當學般若波羅蜜。「復次，舍利弗！菩薩摩",
    "T08n0222_001:0150a15": "訶薩，三千大千世界所有諸風，有時國土",
    "T08n0222_001:0150a16": "吹拔，崩碎諸須彌山令無有餘，譬如灰塵淨",
    "T08n0222_001:0150a17": "滅，有如然藎如然蒿草，若以一指——手指、足指——",
    "T08n0222_001:0150a18": "欲令滅盡三界火者，當學般若波羅蜜。「復次，",
    "T08n0222_001:0150a19": "舍利弗！菩薩摩訶薩，三千大千世界所有虛",
    "T08n0222_001:0150a20": "空，欲以普身一加趺坐周遍虛空者，當學般",
    "T08n0222_001:0150a21": "若波羅蜜；自在變化，無近無遠、無大無小，當",
    "T08n0222_001:0150a22": "學般若波羅蜜。「復次，舍利弗！菩薩摩訶薩",
    "T08n0222_001:0150a23": "欲取三千大千世界諸須彌山，以一手舉諸",
    "T08n0222_001:0150a24": "須彌山，置於殊異無量諸佛世界，無往反",
    "T08n0222_001:0150a25": "想，不增不減，當學般若波羅蜜。「復次，舍利弗！",
    "T08n0222_001:0150a26": "菩薩摩訶薩，東方江河沙等諸佛世界，佛天",
    "T08n0222_001:0150a27": "中天、聲聞、辟支佛，皆欲一時同時合集以供",
    "T08n0222_001:0150a28": "養者，當學般若波羅蜜。「復次，舍利弗！菩薩",
    "T08n0222_001:0150a29": "摩訶薩，若一衣服、香花搗香塗香、繒蓋幢幡",
    "T08n0222_001:0150b01": "以持供養多阿竭、阿羅呵、三耶三佛及聲聞",
    "T08n0222_001:0150b02": "眾，奉事歸命一時應集，當學般若波羅蜜。「復",
    "T08n0222_001:0150b03": "次，舍利弗！菩薩摩訶薩，三千大千世界所有",
    "T08n0222_001:0150b04": "眾生，皆欲建立於尸波羅蜜、三昧、智慧、解脫",
    "T08n0222_001:0150b05": "見慧，須陀洹果、斯陀含果、阿那含果，至於無",
    "T08n0222_001:0150b06": "餘住泥洹果而般泥洹，當學般若波羅蜜。「復",
    "T08n0222_001:0150b07": "次，舍利弗！菩薩摩訶薩行般若波羅蜜，若布",
    "T08n0222_001:0150b08": "施者波羅蜜，當作是學，如此施者獲大果報，",
    "T08n0222_001:0150b09": "如是施者生於君子傲姓家、梵志、大族姓長",
    "T08n0222_001:0150b10": "者；如此施者生於四天王上忉利天、兜術",
    "T08n0222_001:0150b11": "天、尼摩天、波羅尼蜜天；如是施者依於斯施，",
    "T08n0222_001:0150b12": "思第一禪第二第三至第四禪，無量虛空定",
    "T08n0222_001:0150b13": "意正受，無量空慧、無量不用慧天、無想有",
    "T08n0222_001:0150b14": "想三昧禪；如此施者興八聖路，得須陀洹",
    "T08n0222_001:0150b15": "果、斯陀含果、阿那含果、阿羅漢果、辟支佛果。",
    "T08n0222_001:0150b16": "若曉了此，當於是學般若波羅蜜。「復次，舍",
    "T08n0222_001:0150b17": "利弗！菩薩摩訶薩行般若波羅蜜，常以權慧",
    "T08n0222_001:0150b18": "有所施與，為具檀波羅蜜、尸波羅蜜、羼波羅",
    "T08n0222_001:0150b19": "蜜、惟逮波羅蜜、禪波羅蜜、般若波羅蜜。」舍利",
    "T08n0222_001:0150b20": "弗白佛言：「云何菩薩摩訶薩具足六波羅蜜？」",
    "T08n0222_001:0150b21": "答曰：「其布施主無所著念，所施受者亦不",
    "T08n0222_001:0150b22": "忘恩，是為檀波羅蜜。無所犯負，不以禁戒",
    "T08n0222_001:0150b23": "而自綺餝，是為尸波羅蜜。常懷忍辱，無瞋恚",
    "T08n0222_001:0150b24": "恨心向於眾生，是為羼波羅蜜。精進不怠",
    "T08n0222_001:0150b25": "欲度一切，是為惟逮波羅蜜。一心寂然而無",
    "T08n0222_001:0150b26": "憒亂，是為禪波羅蜜。智慧解空不計吾我，",
    "T08n0222_001:0150b27": "是為般若波羅蜜。取要言之，復重解議，於",
    "T08n0222_001:0150b28": "罪無罪亦無無罪，是尸波羅蜜。無有瞋恨，",
    "T08n0222_001:0150b29": "是羼波羅蜜。身心精進不以疲倦，是惟逮波",
    "T08n0222_001:0150c01": "羅蜜。興於不亂無所想念，是禪波羅蜜。解",
    "T08n0222_001:0150c02": "一切法而無所著，是般若波羅蜜。「復次，舍利",
    "T08n0222_001:0150c03": "弗菩！薩摩訶薩欲得成就過去當來今現在",
    "T08n0222_001:0150c04": "諸佛世尊功德之誼，當學般若波羅蜜。欲",
    "T08n0222_001:0150c05": "得超度有為、無為諸法行者，去來今法至於",
    "T08n0222_001:0150c06": "無本，諸法所興不起本際，欲逮此者，一切",
    "T08n0222_001:0150c07": "聲聞、辟支佛、諸菩薩法，欲行諸佛世尊而供",
    "T08n0222_001:0150c08": "養者，欲得具足諸佛眷屬無量群從，欲得獲",
    "T08n0222_001:0150c09": "致菩薩枝黨，欲得淨畢眾祐之德，欲致布施",
    "T08n0222_001:0150c10": "心無所受，不起犯戒想，無瞋恚心、無懈怠心，",
    "T08n0222_001:0150c11": "不欲發起於亂心者，又不欲起愚癡心者，當",
    "T08n0222_001:0150c12": "學般若波羅蜜。「復次，舍利弗！菩薩摩訶薩",
    "T08n0222_001:0150c13": "欲立眾生於布施德，持戒、智慧勸令修治，所",
    "T08n0222_001:0150c14": "受福德當所興者，當學般若波羅蜜。「復次，",
    "T08n0222_001:0150c15": "舍利弗！菩薩摩訶薩欲興五眼，當學般若波",
    "T08n0222_001:0150c16": "羅蜜。何謂五眼？肉眼、天眼、慧眼、法眼、佛眼。當",
    "T08n0222_001:0150c17": "學般若波羅蜜。「復次，舍利弗！菩薩摩訶薩欲",
    "T08n0222_001:0150c18": "見東方江河沙國土八維上下諸佛世尊，所",
    "T08n0222_001:0150c19": "說經法皆以天耳欲得聞者，又欲得知諸佛",
    "T08n0222_001:0150c20": "世尊心之所念，當學般若波羅蜜。「復次，舍利",
    "T08n0222_001:0150c21": "弗！菩薩摩訶薩，諸佛世尊普在十方說經法",
    "T08n0222_001:0150c22": "者，欲得聽聞而不斷絕至阿耨多羅三耶三",
    "T08n0222_001:0150c23": "菩者，當學般若波羅蜜。「復次，舍利弗！菩薩",
    "T08n0222_001:0150c24": "摩訶薩若欲得見過去多阿竭、阿羅訶、三耶",
    "T08n0222_001:0150c25": "三佛，欲得見於諸佛國土者，當來現在十方",
    "T08n0222_001:0150c26": "世界今現在佛欲得追見國土所有，當學般",
    "T08n0222_001:0150c27": "若波羅蜜。「復次，舍利弗！菩薩摩訶薩欲得",
    "T08n0222_001:0150c28": "解知如來所說十二部經——聞經、分別經、頌",
    "T08n0222_001:0150c29": "經、詩歌經、初經、此應經、生經、受經、方等",
    "T08n0222_001:0151a01": "經、未曾有法經、譬喻經、注解章句經——諸",
    "T08n0222_001:0151a02": "聲聞所不聞者，皆欲得玩習誦者，當學般若",
    "T08n0222_001:0151a03": "波羅蜜。「復次，舍利弗！菩薩摩訶薩欲得聽",
    "T08n0222_001:0151a04": "聞八維上下如來所說經法皆念不失，欲得",
    "T08n0222_001:0151a05": "執持已得執持而為眾會他人說者，當學般",
    "T08n0222_001:0151a06": "若波羅蜜。「復次，舍利弗！菩薩摩訶薩欲得",
    "T08n0222_001:0151a07": "啟問過去當來如所說誼者，已得聞者為",
    "T08n0222_001:0151a08": "他人說，當學般若波羅蜜。「復次，舍利弗！菩薩",
    "T08n0222_001:0151a09": "摩訶薩欲得照明東方江河沙等諸佛世界，",
    "T08n0222_001:0151a10": "窈窈冥冥不見日月光明之耀，欲得照斯及",
    "T08n0222_001:0151a11": "十方界，當學般若波羅蜜。「復次，舍利弗！菩",
    "T08n0222_001:0151a12": "薩摩訶薩欲得開化東方江河沙等諸佛國",
    "T08n0222_001:0151a13": "土，及十方界愚癡闇冥——不聞佛名、不得聽經、",
    "T08n0222_001:0151a14": "不覩眾僧——欲得開化眾生類立於正見，令得",
    "T08n0222_001:0151a15": "覩佛、逮聞經法及與聖眾，當學般若波羅蜜。",
    "T08n0222_001:0151a16": "「復次，舍利弗！菩薩摩訶薩欲令東方江河沙",
    "T08n0222_001:0151a17": "等諸佛世界及十方佛土所有眾生，其生盲",
    "T08n0222_001:0151a18": "者得目覩形，聾者逮聽，狂者復意，裸者獲",
    "T08n0222_001:0151a19": "衣，飢者致食，渴得水漿，吾願得力皆蒙斯",
    "T08n0222_001:0151a20": "恩，當學般若波羅蜜。「復次，舍利弗！菩薩摩",
    "T08n0222_001:0151a21": "訶薩其有於斯三千大千世界在惡趣者，地",
    "T08n0222_001:0151a22": "獄餓、鬼、畜生群萌之類，吾欲加恩使此黎庶",
    "T08n0222_001:0151a23": "逮得其所，八維上下各江河沙亦復如是，當",
    "T08n0222_001:0151a24": "學般若波羅蜜。「復次，舍利弗！菩薩摩訶薩，",
    "T08n0222_001:0151a25": "江河沙等諸佛世界所有眾生，欲得建立于",
    "T08n0222_001:0151a26": "禁戒者，三昧、智慧、解脫、度知見慧，須陀洹果、",
    "T08n0222_001:0151a27": "斯陀含果、阿那含果、阿羅漢果、辟支佛證，至",
    "T08n0222_001:0151a28": "成阿耨多羅三耶三菩；又欲修多訶竭威儀",
    "T08n0222_001:0151a29": "禮節，菩薩摩訶薩當學般若波羅蜜。「復次，舍",
    "T08n0222_001:0151b01": "利弗！菩薩摩訶薩行般若波羅蜜，當作是觀：",
    "T08n0222_001:0151b02": "『假令我身所不得覩而欲察之，當學般若波",
    "T08n0222_001:0151b03": "羅蜜。』設使我身四寸之地，而以足指靡不周",
    "T08n0222_001:0151b04": "遍，從四天王天，欲界、色界阿迦膩吒天，無",
    "T08n0222_001:0151b05": "央數億百千姟眷屬周匝，往詣佛樹處于道",
    "T08n0222_001:0151b06": "場，當學般若波羅蜜。「復次，舍利弗！菩薩摩",
    "T08n0222_001:0151b07": "訶薩或坐佛樹，四天王天上諸天人上乃至",
    "T08n0222_001:0151b08": "于淨居諸天等無差特，皆來具足布施，或當",
    "T08n0222_001:0151b09": "成就阿耨多羅三耶三菩阿惟三佛，往來住",
    "T08n0222_001:0151b10": "立坐臥，則於其地自為金剛。欲得獲斯，當",
    "T08n0222_001:0151b11": "學般若波羅蜜。「復次，舍利弗！菩薩摩訶薩行",
    "T08n0222_001:0151b12": "般若波羅蜜，當作斯觀：『吾當何日出去棄國",
    "T08n0222_001:0151b13": "捨家，即日當成阿耨多羅三耶三菩，得至阿",
    "T08n0222_001:0151b14": "惟三佛；以至阿惟三佛即日轉法輪，以轉法",
    "T08n0222_001:0151b15": "輪令無央數不可稱計眾生之類，遠塵離",
    "T08n0222_001:0151b16": "垢，諸法法眼淨，無量無限群萌之黨，得無",
    "T08n0222_001:0151b17": "起餘漏盡意解，無量無限眾生含血得阿惟",
    "T08n0222_001:0151b18": "越致、阿耨多羅三耶三菩。』是菩薩摩訶薩當",
    "T08n0222_001:0151b19": "學般若波羅蜜。「復次，舍利弗！菩薩摩訶薩心",
    "T08n0222_001:0151b20": "念欲得：『我成阿耨多羅三耶三菩，得至阿惟三",
    "T08n0222_001:0151b21": "佛，有無央數比丘聖眾聲聞學者，或以一反",
    "T08n0222_001:0151b22": "演說經法，於一坐上得阿羅漢；諸菩薩摩",
    "T08n0222_001:0151b23": "訶薩皆逮阿惟越致、阿耨多羅三耶三菩；有無",
    "T08n0222_001:0151b24": "央數、不可稱限、不可計量諸菩薩眾，其壽無",
    "T08n0222_001:0151b25": "量，光明照遠無有邊際。』當學般若波羅蜜。",
    "T08n0222_001:0151b26": "「復次，舍利弗！菩薩摩訶薩或欲得致阿耨多",
    "T08n0222_001:0151b27": "羅三耶三菩，逮成阿惟三佛，欲令其佛國土",
    "T08n0222_001:0151b28": "無有婬怒癡音響之名，使一切眾生皆獲如",
    "T08n0222_001:0151b29": "是色像，如般若波羅蜜具足成就，所施善",
    "T08n0222_001:0151c01": "哉、調順快哉，妙哉智慧、善修梵行，而順遊不",
    "T08n0222_001:0151c02": "居眾生則為快哉，當學般若波羅蜜。「復次，",
    "T08n0222_001:0151c03": "舍利弗！菩薩摩訶薩，願我當獲具足聖達，",
    "T08n0222_001:0151c04": "而以正法則富之定無有音聲，當學般若波",
    "T08n0222_001:0151c05": "羅蜜。心自願言：『吾清聲聞，令江河沙等世",
    "T08n0222_001:0151c06": "界眾生之類，逮得阿耨多羅三耶三菩。』當學",
    "T08n0222_001:0151c07": "般若波羅蜜。」",
    "T08n0222_001:0151c08": "摩訶般若波羅蜜順空品第二",
    "T08n0222_001:0151c09": "佛告舍利弗：「菩薩摩訶薩行般若波羅蜜時，",
    "T08n0222_001:0151c10": "興斯之德，四天王即時歡喜：『我等當立四枚",
    "T08n0222_001:0151c11": "之鉢，四天王前以所奉進過去怛薩阿竭、阿",
    "T08n0222_001:0151c12": "羅訶、三耶三佛，亦當貢上學道法者。』時忉利",
    "T08n0222_001:0151c13": "天亦復踊躍，焰天、兜率天、尼摩羅天、波羅",
    "T08n0222_001:0151c14": "尼蜜天：『吾等悉當奉事供養此善男子，阿",
    "T08n0222_001:0151c15": "須倫身則為減損，長益諸天身。』三千大千世",
    "T08n0222_001:0151c16": "界，上至阿迦膩吒天，莫不踊躍：『吾等請勸使",
    "T08n0222_001:0151c17": "轉法輪。』舍利弗！菩薩摩訶薩行般若波羅蜜",
    "T08n0222_001:0151c18": "時，則為長益，具六波羅蜜。善男子、善女人歡",
    "T08n0222_001:0151c19": "喜悅豫：『吾等當為父母之慈、妻子親屬朋",
    "T08n0222_001:0151c20": "友親厚之慈，父母兄弟妻子親厚知友愛，",
    "T08n0222_001:0151c21": "敬喜見之。』四天王、忉利天、焰天、兜率天、尼",
    "T08n0222_001:0151c22": "摩羅天、波羅尼蜜天，上至阿迦膩吒天，不令",
    "T08n0222_001:0151c23": "菩薩與塵欲相值，發心往詣承事作禮：『吾等",
    "T08n0222_001:0151c24": "亦當使得清淨梵天行、離穢濁行，無習婬欲，",
    "T08n0222_001:0151c25": "致生于梵天。』無有放逸而績放逸，諸有色者，",
    "T08n0222_001:0151c26": "不能進至阿耨多羅三耶三菩，是故菩薩以",
    "T08n0222_001:0151c27": "淨梵行棄捐家業，乃逮阿耨多羅三耶三菩",
    "T08n0222_001:0151c28": "阿惟三佛，不以穢濁而得佛道。」賢者舍利弗",
    "T08n0222_001:0151c29": "白世尊曰：「菩薩之法，必當有父母妻子、親厚",
    "T08n0222_001:0152a01": "知友耶？」佛告舍利弗：「若有菩薩，必當有父",
    "T08n0222_001:0152a02": "母，不應有妻子，或初發意淨修梵行成為童",
    "T08n0222_001:0152a03": "真，至成阿耨多羅三耶三菩阿惟三佛。或有",
    "T08n0222_001:0152a04": "菩薩，以漚惒拘舍羅習於五欲，然後捨家逮",
    "T08n0222_001:0152a05": "得阿耨多羅三耶三菩阿惟三佛。譬如巧黠",
    "T08n0222_001:0152a06": "幻師及與弟子，善學幻術化造五欲，以此五",
    "T08n0222_001:0152a07": "樂而用自娛戲笑為行。於舍利弗意云何，其",
    "T08n0222_001:0152a08": "幻師者寧為服習於五欲乎？」舍利弗白：「不",
    "T08n0222_001:0152a09": "也，天中天！」佛言：「如是，舍利弗！菩薩摩訶薩",
    "T08n0222_001:0152a10": "以漚惒拘舍羅習於五欲勸化眾生，其菩薩",
    "T08n0222_001:0152a11": "摩訶薩不為五欲之所沾污。菩薩摩訶薩以",
    "T08n0222_001:0152a12": "無央數事嗟歎愛欲，或有毀呰欲為然熾、愛",
    "T08n0222_001:0152a13": "欲瑕穢、欲為仇怨、欲為怨敵。如是，舍利弗！",
    "T08n0222_001:0152a14": "菩薩摩訶薩度眾生故，而為分別此五欲事。」",
    "T08n0222_001:0152a15": "舍利弗白佛：「唯，天中天！云何菩薩摩訶薩行",
    "T08n0222_001:0152a16": "般若波羅蜜？」佛告舍利弗：「菩薩摩訶薩行般",
    "T08n0222_001:0152a17": "若波羅蜜，不見菩薩亦不見菩薩字，亦不見",
    "T08n0222_001:0152a18": "般若波羅蜜，亦不見行般若波羅蜜字，亦不",
    "T08n0222_001:0152a19": "見非行。所以者何？菩薩之字自然空。其為",
    "T08n0222_001:0152a20": "空者，無色、無痛痒思想生死識，不復異色空，",
    "T08n0222_001:0152a21": "不復異痛痒思想生死識空。如色空、痛痒思",
    "T08n0222_001:0152a22": "想生死識亦空。所謂空者，色則為空，痛痒思",
    "T08n0222_001:0152a23": "想生死識亦自然。所以者何？所謂菩薩但假",
    "T08n0222_001:0152a24": "號耳，所謂道者則亦假號，所謂空者則亦假",
    "T08n0222_001:0152a25": "號。其法自然，不起不滅亦無塵勞，無所依倚、",
    "T08n0222_001:0152a26": "無所諍訟。若有菩薩所行如是，不見所起亦",
    "T08n0222_001:0152a27": "不見所滅，不見所猗、不見所訟。所以者何？誑",
    "T08n0222_001:0152a28": "詐立字因遊客想，或想念故而致此法。從何",
    "T08n0222_001:0152a29": "立字？但託虛言。曉了如是，菩薩摩訶薩則為",
    "T08n0222_001:0152b01": "行般若波羅蜜，一切不見有名號也，已無所見",
    "T08n0222_001:0152b02": "亦非不見，則無所猗，則為行般若波羅蜜。」◎",
    "T08n0222_001:0152b03": "◎摩訶般若波羅蜜行空品第三之一",
    "T08n0222_001:0152b04": "佛復告舍利弗：「菩薩摩訶薩行般若波羅蜜",
    "T08n0222_001:0152b05": "時，當作斯觀：『所號菩薩、所謂佛者，亦假號耳；",
    "T08n0222_001:0152b06": "所謂名色痛痒思想生死識亦假號耳；皆由",
    "T08n0222_001:0152b07": "吾我。所謂我者，適無所有，無我、無人、無命、",
    "T08n0222_001:0152b08": "無壽及含血蠕動，無心、無意。若作所造，",
    "T08n0222_001:0152b09": "自然所習所更所見知見之事，如此輩類，皆",
    "T08n0222_001:0152b10": "不可得、空無所著。悉由假號，但有虛言。』如是",
    "T08n0222_001:0152b11": "菩薩摩訶薩為行般若波羅蜜，不見眾生，設",
    "T08n0222_001:0152b12": "無所見亦不有見，亦復不見所託言也。菩",
    "T08n0222_001:0152b13": "薩摩訶薩所行如是，為隨怛薩阿竭所教行",
    "T08n0222_001:0152b14": "般若波羅蜜。捨怛薩阿竭已，其智慧過諸聲",
    "T08n0222_001:0152b15": "聞、辟支佛，所興空行而不迷惑。所以者何？",
    "T08n0222_001:0152b16": "其人所修，不見於字所當猗者。菩薩摩訶薩",
    "T08n0222_001:0152b17": "行如是者，為行般若波羅蜜。」佛言：「譬如舍利",
    "T08n0222_001:0152b18": "弗、摩訶目揵連諸比丘等，使滿閻浮提，猶如",
    "T08n0222_001:0152b19": "竹蘆甘蔗稻麻叢林，智慧具足，終不能及行",
    "T08n0222_001:0152b20": "般若波羅蜜菩薩，百倍千倍萬倍億倍，不任",
    "T08n0222_001:0152b21": "以前。所以者何？菩薩智慧欲度一切眾生",
    "T08n0222_001:0152b22": "之類之所致也。「復次，舍利弗！菩薩摩訶薩行",
    "T08n0222_001:0152b23": "般若波羅蜜，一日行智，皆過聲聞、辟支佛",
    "T08n0222_001:0152b24": "所立之上，置是滿閻浮提舍利弗、摩訶目揵",
    "T08n0222_001:0152b25": "連等比丘空。正使三千大千世界滿中舍",
    "T08n0222_001:0152b26": "利弗摩、訶目揵連諸比丘等所有智慧，不及",
    "T08n0222_001:0152b27": "行菩薩摩訶薩。置是三千大千世界舍利弗、",
    "T08n0222_001:0152b28": "摩訶目揵連諸比丘等。譬如東方江河沙等",
    "T08n0222_001:0152b29": "諸佛國土，悉滿其中舍利弗、摩訶目揵連諸",
    "T08n0222_001:0152c01": "比丘等普及十方，斯等不及行般若波羅蜜",
    "T08n0222_001:0152c02": "菩薩智慧一日，過一切聲聞、辟支佛智慧，",
    "T08n0222_001:0152c03": "百倍千倍巨億萬倍不相屬逮。」於是賢者舍",
    "T08n0222_001:0152c04": "利弗白世尊曰：「唯然，其聲聞智慧，須陀洹、斯",
    "T08n0222_001:0152c05": "陀含、阿那含、阿羅漢、辟支佛、菩薩、怛薩阿竭、",
    "T08n0222_001:0152c06": "阿羅訶、三耶三佛智慧，計此一切所有智慧，",
    "T08n0222_001:0152c07": "無所破壞、無所諍訟，而無所起，自然為空。唯，",
    "T08n0222_001:0152c08": "天中天！其無所壞、無所諍訟、無起、自然空者，",
    "T08n0222_001:0152c09": "寧可獲致若干差特不乎？云何菩薩一日行",
    "T08n0222_001:0152c10": "智，而復於此過一切聲聞、辟支佛乎？」佛告",
    "T08n0222_001:0152c11": "舍利弗：「於舍利弗意云何，菩薩所以行般若",
    "T08n0222_001:0152c12": "波羅蜜者何？一日之中所行智慧、所建立",
    "T08n0222_001:0152c13": "願，修於幻術而行愍哀，皆為一切眾生之類，",
    "T08n0222_001:0152c14": "悉了諸法以化群萌，欲令滅度。諸聲聞、辟支",
    "T08n0222_001:0152c15": "佛，寧為興立如是之緣智慧不乎？」答曰：「不",
    "T08n0222_001:0152c16": "也，天中天！」佛言：「於舍利弗意云何，諸聲聞、",
    "T08n0222_001:0152c17": "辟支佛豈有此念：『我等當逮阿耨多羅三耶",
    "T08n0222_001:0152c18": "三菩阿惟三佛，教化眾生至泥洹界，令滅度",
    "T08n0222_001:0152c19": "耶？』」答曰：「不也。」佛言：「以是故，當復知此一",
    "T08n0222_001:0152c20": "切聲聞、辟支佛所有智慧，百倍千倍智慧、百",
    "T08n0222_001:0152c21": "千倍巨億萬倍終不相及。於意云何，聲聞、辟",
    "T08n0222_001:0152c22": "支佛寧有此念：『吾等當行六波羅蜜，教化眾",
    "T08n0222_001:0152c23": "生嚴淨佛土，具足怛薩阿竭十種力、四無所",
    "T08n0222_001:0152c24": "畏、四分別辯、十八不共諸佛之法，得成阿耨",
    "T08n0222_001:0152c25": "多羅三耶三菩阿惟三佛，度脫滅度無量無",
    "T08n0222_001:0152c26": "限不可計數眾生之類不乎？』」答曰：「不也，天",
    "T08n0222_001:0152c27": "中天！」佛言：「菩薩摩訶薩發心念言：『吾當奉",
    "T08n0222_001:0152c28": "行六波羅蜜，具一切法，成阿耨多羅三耶三",
    "T08n0222_001:0152c29": "菩，度脫不可計數眾生之類。』」佛言：「譬如日",
    "T08n0222_001:0153a01": "之宮殿奮其光明，一時普照閻浮提地無不",
    "T08n0222_001:0153a02": "周遍。如是，舍利弗！菩薩摩訶薩行六波羅蜜，",
    "T08n0222_001:0153a03": "具十種力、四無所畏、四分別辯、十八不共諸佛",
    "T08n0222_001:0153a04": "之法，逮成阿耨多羅三耶三菩，開化度脫無",
    "T08n0222_001:0153a05": "量無限不可計數眾生之類。」賢者舍利弗白",
    "T08n0222_001:0153a06": "佛言：「云何菩薩摩訶薩越於聲聞、辟支佛地，",
    "T08n0222_001:0153a07": "而便逮及阿惟越致地淨修佛道？」佛告舍利",
    "T08n0222_001:0153a08": "弗：「於是菩薩摩訶薩，從初發意行六波羅蜜，",
    "T08n0222_001:0153a09": "過於空法、無想、無願，則為超越聲聞、辟支佛",
    "T08n0222_001:0153a10": "地，住阿惟越致地。」賢者舍利弗復白佛言：「云",
    "T08n0222_001:0153a11": "何菩薩摩訶薩，於一切聲聞、辟支佛為最眾祐？」",
    "T08n0222_001:0153a12": "佛告舍利弗：「菩薩摩訶薩從初發意行六波",
    "T08n0222_001:0153a13": "羅蜜，至坐佛樹，常於一切聲聞、辟支佛為最",
    "T08n0222_001:0153a14": "眾祐。所以者何？菩薩摩訶薩若來現者，則自",
    "T08n0222_001:0153a15": "然興真妙之法，具足十善、又成五戒，立八等",
    "T08n0222_001:0153a16": "事及八關齋，四禪、四等心、四無色三昧、四意",
    "T08n0222_001:0153a17": "止、四意斷、五根、五力、七覺意、八由行現於世間，",
    "T08n0222_001:0153a18": "如來十力、四無所畏、四分別辯、十八不共諸佛",
    "T08n0222_001:0153a19": "之法，如是輩類眾善之德興現于世，則",
    "T08n0222_001:0153a20": "分別君子族姓、梵志長者、傲族大姓及忉利",
    "T08n0222_001:0153a21": "天上至三十三處、想無想天，須陀洹、斯陀",
    "T08n0222_001:0153a22": "含、阿那含、阿羅漢、辟支佛、怛薩阿竭、阿羅呵、",
    "T08n0222_001:0153a23": "三耶三菩，緣此別知有此事耳。」舍利弗白佛",
    "T08n0222_001:0153a24": "言：「云何菩薩摩訶薩淨畢眾祐？」世尊告曰：「菩",
    "T08n0222_001:0153a25": "薩摩訶薩於眾祐中無所淨畢。所以者何？究",
    "T08n0222_001:0153a26": "竟於空則為菩薩摩訶薩成眾祐也。所以",
    "T08n0222_001:0153a27": "者何？舍利弗！菩薩摩訶薩為布施士。何所施",
    "T08n0222_001:0153a28": "者？以善法施，開化眾生。何謂善法？十善之事，",
    "T08n0222_001:0153a29": "五戒、六波羅蜜，十力、四無所畏、四分別辯、十",
    "T08n0222_001:0153b01": "八不共諸佛之法，開化須陀洹、斯陀含、阿那",
    "T08n0222_001:0153b02": "含、阿羅漢、辟支佛，怛薩阿竭、阿羅呵、三耶三",
    "T08n0222_001:0153b03": "佛布施之士。」舍利弗復白佛言：「唯然，世尊！",
    "T08n0222_001:0153b04": "菩薩摩訶薩遵修何行，為行般若波羅蜜？」佛",
    "T08n0222_001:0153b05": "告舍利弗：「於是菩薩設行色空者，則為行般",
    "T08n0222_001:0153b06": "若波羅蜜，設行痛痒思想生死識空者，是則",
    "T08n0222_001:0153b07": "為行。「復次，舍利弗！菩薩摩訶薩解知眼空、耳",
    "T08n0222_001:0153b08": "鼻舌身意空者，此則為行。解色空、聲香味",
    "T08n0222_001:0153b09": "觸法空者，此則為行。解眼界空者，此則為",
    "T08n0222_001:0153b10": "行。解色界、眼識界，解耳鼻舌身意界空",
    "T08n0222_001:0153b11": "者，此則為行。解耳聲耳識、鼻香鼻識、舌味",
    "T08n0222_001:0153b12": "舌識、身細滑身識、意所欲意識空者，此則為",
    "T08n0222_001:0153b13": "行。解苦空者，習亦復空，盡亦復空，八由",
    "T08n0222_001:0153b14": "亦空，此則為行。解無黠亦空、行亦空、識亦",
    "T08n0222_001:0153b15": "空、名色亦空、六入亦空、所更亦空、痛痒亦",
    "T08n0222_001:0153b16": "空、思愛亦空、所受亦空、所有亦空、生老死",
    "T08n0222_001:0153b17": "亦空，此則為行。解一切法空，此則為行。諸所",
    "T08n0222_001:0153b18": "自然有為無為悉能解空，此則為行。菩薩摩",
    "T08n0222_001:0153b19": "訶薩行般若波羅蜜，解本淨空志性亦然，此",
    "T08n0222_001:0153b20": "則為行。舍利弗！是為菩薩摩訶薩行般若波",
    "T08n0222_001:0153b21": "羅蜜，當解是七空，此乃為行。以此七空行般",
    "T08n0222_001:0153b22": "若波羅蜜，色無應不應、無行不行，不作此觀，",
    "T08n0222_001:0153b23": "不見痛痒思想生死識應不應、行不行，不見",
    "T08n0222_001:0153b24": "色法有所起有所滅、不見痛痒思想生死",
    "T08n0222_001:0153b25": "識法有所起法有所滅，不見色法有所依",
    "T08n0222_001:0153b26": "著法有所諍訟、不見痛痒思想生死識法有",
    "T08n0222_001:0153b27": "所著法有所諍，不見與色而俱遊居、不",
    "T08n0222_001:0153b28": "見與痛痒思想生死識而俱遊居，不見與",
    "T08n0222_001:0153b29": "生死而俱遊，亦不見不與生死而遊居",
    "T08n0222_001:0153c01": "也。所以者何？永無有法而與俱，緣起諸",
    "T08n0222_001:0153c02": "事本淨為空。舍利弗！色則為空則無有",
    "T08n0222_001:0153c03": "色，痛痒思想生死識空則無有識。」佛語舍",
    "T08n0222_001:0153c04": "利弗：「其為空者，無有起者、無有滅者。假使",
    "T08n0222_001:0153c05": "色空則無有色，假使痛痒思想生死識空則",
    "T08n0222_001:0153c06": "無有識。設使色空則不有見，設痛痒空則",
    "T08n0222_001:0153c07": "無所患，設思想空則無所念，設使行空則無",
    "T08n0222_001:0153c08": "所造，設識空者無所分別。所以者何？舍利",
    "T08n0222_001:0153c09": "弗！色者則異，不與空同；空不為異，色不為分",
    "T08n0222_001:0153c10": "別。色自然空，色則為空，痛痒思想生死識",
    "T08n0222_001:0153c11": "不為別異，空亦不異。設空不異，識亦不異，",
    "T08n0222_001:0153c12": "識自然空，識則為空。」佛語舍利弗：「其為空",
    "T08n0222_001:0153c13": "者，不起不滅、無所依著、無所諍訟，無所增、無",
    "T08n0222_001:0153c14": "所損，無過去無當來無現在。彼亦無色痛痒",
    "T08n0222_001:0153c15": "思想生死識，亦無眼耳鼻舌身心，亦無色",
    "T08n0222_001:0153c16": "聲香味細滑，所欲法彼則無。無黠不滅、無黠",
    "T08n0222_001:0153c17": "不行，不識、不名色、不六入、不細滑、不痛、不愛、",
    "T08n0222_001:0153c18": "不受、不有、不生、不老不病不死，亦不滅除生",
    "T08n0222_001:0153c19": "老病死。彼亦不苦，亦無習，亦無所盡，亦無",
    "T08n0222_001:0153c20": "所由。彼亦無得，亦無有時。彼無須陀洹果，",
    "T08n0222_001:0153c21": "無斯陀含果，無阿那含果，無阿羅漢果，無",
    "T08n0222_001:0153c22": "辟支佛覺，亦無得道，亦無佛道。菩薩摩訶薩",
    "T08n0222_001:0153c23": "行般若波羅蜜如是者，則為菩薩摩訶薩行",
    "T08n0222_001:0153c24": "般若波羅蜜，不見般若波羅蜜應不應、行不",
    "T08n0222_001:0153c25": "行，不見施，不戒、不忍、不進、不禪、不智，不",
    "T08n0222_001:0153c26": "見是六波羅蜜。不見色痛痒思想生死識應",
    "T08n0222_001:0153c27": "不應、行不行；不見眼應不應、行不行，不見耳",
    "T08n0222_001:0153c28": "鼻舌身心應不應、行不行；不見色聲香味細",
    "T08n0222_001:0153c29": "滑所欲法應不應、行不行；不見四意止應不",
    "T08n0222_001:0154a01": "應、行不行；不見四意斷、四神足、五根、五力、七",
    "T08n0222_001:0154a02": "覺、八由應不應、行不行；不見十種力、四無所",
    "T08n0222_001:0154a03": "畏、四分別辯、十八不共諸佛之法應不應、行不",
    "T08n0222_001:0154a04": "行；不見怛薩阿竭薩云然慧應不應、行不",
    "T08n0222_001:0154a05": "行。是為，舍利弗！菩薩摩訶薩行般若波羅蜜，",
    "T08n0222_001:0154a06": "此乃應行。」佛語舍利弗：「菩薩摩訶薩行般若",
    "T08n0222_001:0154a07": "波羅蜜，空不與空鬪，空不與空行；無相",
    "T08n0222_001:0154a08": "不與無相鬪，無想不與無想行；無願不",
    "T08n0222_001:0154a09": "與無願鬪，無願不與無願行。空不與空相應，",
    "T08n0222_001:0154a10": "無相不與無相相應，無願不與無願相應。所",
    "T08n0222_001:0154a11": "以者何？空者無行不行，無相者亦無行不行，",
    "T08n0222_001:0154a12": "無願者亦無行不行，菩薩摩訶薩行般若波",
    "T08n0222_001:0154a13": "羅蜜能如斯者，此乃為行。」佛復語舍利弗：",
    "T08n0222_001:0154a14": "「菩薩摩訶薩行般若波羅蜜，諸法自然相則",
    "T08n0222_001:0154a15": "得度空。已得度空，不與色諍亦無所行；不",
    "T08n0222_001:0154a16": "與痛痒思想生死識諍亦無所行；不與過去",
    "T08n0222_001:0154a17": "色諍，亦不見過去色；不與過去色諍，亦",
    "T08n0222_001:0154a18": "不見當來色；不與當來色諍，亦不見現",
    "T08n0222_001:0154a19": "在色；不與現在色諍，亦不與過去痛痒思",
    "T08n0222_001:0154a20": "想生死識諍，亦不與當來現在痛痒思想生",
    "T08n0222_001:0154a21": "死識諍，亦不見過去當來現在痛痒思想生",
    "T08n0222_001:0154a22": "死識。「復次，舍利弗！菩薩摩訶薩行般若波羅",
    "T08n0222_001:0154a23": "蜜，不與過去當來諍，不與當來過去諍，不",
    "T08n0222_001:0154a24": "與現在過去當來諍，不與過去當來現在諍，",
    "T08n0222_001:0154a25": "不見三世與於空行般若波羅蜜，如是行者",
    "T08n0222_001:0154a26": "此乃為行。「復次，舍利弗！菩薩摩訶薩行般若",
    "T08n0222_001:0154a27": "波羅蜜，所行如是，如所應行，不與過去薩芸",
    "T08n0222_001:0154a28": "若訟行，亦不見過去何所薩芸若，過去安有",
    "T08n0222_001:0154a29": "薩芸若及行訟行？不與當來薩芸若訟行，",
    "T08n0222_001:0154b01": "亦無所行，亦不見當來安有薩芸若與行訟",
    "T08n0222_001:0154b02": "行乎？亦不與現在薩芸若訟行，亦不見現在",
    "T08n0222_001:0154b03": "薩芸若，安有薩芸若訟行乎？行般若波羅蜜",
    "T08n0222_001:0154b04": "如是者，此乃為行。「復次，舍利弗！菩薩摩訶薩",
    "T08n0222_001:0154b05": "行般若波羅蜜，不行薩芸若色，亦不見薩芸",
    "T08n0222_001:0154b06": "若色，亦不見行薩芸若色痛痒思想生死識，",
    "T08n0222_001:0154b07": "亦不見薩芸若痛痒思想生死識。不行薩芸",
    "T08n0222_001:0154b08": "若眼，亦不見眼，亦不行薩芸若耳鼻舌",
    "T08n0222_001:0154b09": "身心，亦不見耳鼻舌身心。不行薩芸若",
    "T08n0222_001:0154b10": "色，亦不見色。不見色，不行薩芸若聲香味",
    "T08n0222_001:0154b11": "細滑所欲法，亦無所現。」佛語舍利弗：「行般",
    "T08n0222_001:0154b12": "若波羅蜜能如是者，此乃應行。「復次，舍利",
    "T08n0222_001:0154b13": "弗！菩薩摩訶薩行般若波羅蜜，亦不遵薩芸",
    "T08n0222_001:0154b14": "若檀波羅蜜，亦不見檀波羅蜜，尸波羅蜜、羼",
    "T08n0222_001:0154b15": "波羅蜜、惟逮波羅蜜、禪波羅蜜、般若波羅蜜，",
    "T08n0222_001:0154b16": "亦復如是，亦不行薩芸若般若波羅蜜，亦不",
    "T08n0222_001:0154b17": "見薩芸若般若波羅蜜；亦不遵薩芸若四意",
    "T08n0222_001:0154b18": "止，亦不見薩芸若四意止，亦不遵薩芸若四",
    "T08n0222_001:0154b19": "意斷、四神足、五根、五力、七覺意、八由行，亦不",
    "T08n0222_001:0154b20": "見薩芸若意止、意斷、神足、根、力、覺意、由行；亦",
    "T08n0222_001:0154b21": "不遵薩芸若十種力、四無所畏、四分別辯、十八",
    "T08n0222_001:0154b22": "不共諸佛之法，亦無所見，亦不見薩芸若怛",
    "T08n0222_001:0154b23": "薩阿竭諸力法。行般若波羅蜜如是，此乃",
    "T08n0222_001:0154b24": "為行。「復次，舍利弗！菩薩摩訶薩行般若波羅",
    "T08n0222_001:0154b25": "蜜，不行薩芸若、佛，佛亦不行薩芸若，不行",
    "T08n0222_001:0154b26": "薩芸若、道，道亦不行薩芸若。所以者何？佛",
    "T08n0222_001:0154b27": "則薩芸若，薩芸若則佛；道則薩芸若，薩芸",
    "T08n0222_001:0154b28": "若則道。十種力、四無所畏、四分別辯、十八不",
    "T08n0222_001:0154b29": "共諸佛之法，亦復如是。」佛語舍利弗：「行般",
    "T08n0222_001:0154c01": "若波羅蜜能如是者，此乃為行。「復次，舍利弗！",
    "T08n0222_001:0154c02": "菩薩摩訶薩行般若波羅蜜，不行色有、不行",
    "T08n0222_001:0154c03": "色無有，不行痛痒思想生死識有、不行痛痒",
    "T08n0222_001:0154c04": "思想生死識無有，不計色有常、亦不計色無",
    "T08n0222_001:0154c05": "常，不計色苦、不計色樂，不計色有我、不計",
    "T08n0222_001:0154c06": "色無我，五陰六衰亦復如是。不計五陰空、無",
    "T08n0222_001:0154c07": "空，不計五陰有相、無相，不計五陰有願、",
    "T08n0222_001:0154c08": "無願，行般若波羅蜜。今我所行亦無所受，",
    "T08n0222_001:0154c09": "亦無所行亦無所取，不有所行亦不不行，",
    "T08n0222_001:0154c10": "不有所受亦不不受，不有所取亦不不取。」佛",
    "T08n0222_001:0154c11": "語舍利弗：「菩薩摩訶薩行般若波羅蜜能如",
    "T08n0222_001:0154c12": "是者，此乃為行。「復次，舍利弗！菩薩摩訶薩行",
    "T08n0222_001:0154c13": "般若波羅蜜，不用檀波羅蜜、尸波羅蜜、羼提",
    "T08n0222_001:0154c14": "波羅蜜、惟逮波羅蜜、禪波羅蜜故，行般若波",
    "T08n0222_001:0154c15": "羅蜜。不用阿惟越致地，教化眾生故，行般",
    "T08n0222_001:0154c16": "若波羅蜜。不用淨佛國土故，行般若波羅蜜。",
    "T08n0222_001:0154c17": "不用怛薩阿竭十力故，行般若波羅蜜。不用",
    "T08n0222_001:0154c18": "四無所畏、四分別辯、十八不共諸佛之法，行",
    "T08n0222_001:0154c19": "般若波羅蜜。不究竟空、不用內空、不用外",
    "T08n0222_001:0154c20": "空、不用內外空、不用空空故，不用大空故，",
    "T08n0222_001:0154c21": "不用真空故，不用有為空故，不用無為空",
    "T08n0222_001:0154c22": "故，不用究竟空故，不用無品空故，不用",
    "T08n0222_001:0154c23": "本淨空故，不用自然相空故，不以一切法空",
    "T08n0222_001:0154c24": "故，不以無起空故，不以無滅空故，不以",
    "T08n0222_001:0154c25": "無形空故，不以自然空故，不以有形無形空",
    "T08n0222_001:0154c26": "故，不無本故，不以法界故，不以本際故，",
    "T08n0222_001:0154c27": "行般若波羅蜜。所以者何？菩薩摩訶薩行般",
    "T08n0222_001:0154c28": "若波羅蜜時，於諸法無所破壞亦無所見。」復",
    "T08n0222_001:0154c29": "次，舍利弗！菩薩摩訶薩行般若波羅蜜，不用",
    "T08n0222_001:0155a01": "神足故，行般若波羅蜜；不用天眼故，不用",
    "T08n0222_001:0155a02": "天耳故，不用觀他人心故，不用念過去事故。",
    "T08n0222_001:0155a03": "所以者何？行般若波羅蜜時，亦不見般若波",
    "T08n0222_001:0155a04": "羅蜜，何況當覩菩薩諸神通乎？行般若波羅",
    "T08n0222_001:0155a05": "蜜能如是者，此乃應行。「復次，舍利弗！菩薩",
    "T08n0222_001:0155a06": "摩訶薩行般若波羅蜜時，心不念言：『我當以",
    "T08n0222_001:0155a07": "神足往詣東方江河沙等見諸如來稽首禮。』",
    "T08n0222_001:0155a08": "亦不自念：『到八方上下。』亦復如是，等無有異。",
    "T08n0222_001:0155a09": "行般若波羅蜜能如是者，此乃應行。「復次，舍",
    "T08n0222_001:0155a10": "利弗！菩薩摩訶薩行般若波羅蜜，不自念言：",
    "T08n0222_001:0155a11": "『諸佛世尊所可暢說，吾則當以天耳皆聽，吾",
    "T08n0222_001:0155a12": "當察見眾生之心所可念者，當念過去所遊",
    "T08n0222_001:0155a13": "居處，我以天眼見諸群萌在所之處。』」佛言：",
    "T08n0222_001:0155a14": "「行般若波羅蜜能如是者，此乃應行。如是，",
    "T08n0222_001:0155a15": "舍利弗！行如是者，則為度脫無央數不可",
    "T08n0222_001:0155a16": "計會眾生之類。菩薩摩訶薩能如是者，魔及",
    "T08n0222_001:0155a17": "官屬不能得便。又復見及他方世界，諸人民",
    "T08n0222_001:0155a18": "遙聞其德皆為作禮。復次，東方江河沙等諸",
    "T08n0222_001:0155a19": "佛世界，八方上下諸佛世尊，皆共擁護於是",
    "T08n0222_001:0155a20": "菩薩，終不墮墜於聲聞、辟支佛地。四天王上",
    "T08n0222_001:0155a21": "至阿迦膩吒天，悉共擁護是菩薩摩訶薩，",
    "T08n0222_001:0155a22": "將無伺求得其便者，所可興發、所當作者，",
    "T08n0222_001:0155a23": "得現在福。所以者何？而以慈心向諸眾生。",
    "T08n0222_001:0155a24": "如是，舍利弗！菩薩摩訶薩行般若波羅蜜能",
    "T08n0222_001:0155a25": "如是者，乃為應行。「復次，舍利弗！菩薩摩訶薩",
    "T08n0222_001:0155a26": "行般若波羅蜜，而以微勞得總持門、三昧門，",
    "T08n0222_001:0155a27": "速疾近此怛薩阿竭、阿羅呵、三耶三菩，一切",
    "T08n0222_001:0155a28": "所生常值見佛、不離諸佛，至逮成阿耨多羅",
    "T08n0222_001:0155a29": "三耶三佛。」佛言：「行般若波羅蜜能如是",
    "T08n0222_001:0155b01": "者，乃為應行。「復次，舍利弗！菩薩摩訶薩行般",
    "T08n0222_001:0155b02": "若波羅蜜，不自念言：『寧有諸法？所謂法者一",
    "T08n0222_001:0155b03": "切為應、若不應乎？為平等、不平等乎？』所以者",
    "T08n0222_001:0155b04": "何？於時行者，不見諸法應若不應、行若不行、",
    "T08n0222_001:0155b05": "等與不等。」佛言：「行般若波羅蜜能如是者，",
    "T08n0222_001:0155b06": "乃為應行。「復次，舍利弗！菩薩摩訶薩行般若",
    "T08n0222_001:0155b07": "波羅蜜，不自念言：『我當速解諸法之界至阿",
    "T08n0222_001:0155b08": "惟三佛，亦無阿惟三佛。』所以者何？逮法界者",
    "T08n0222_001:0155b09": "亦無所覺。行般若波羅蜜能如是者，乃為應",
    "T08n0222_001:0155b10": "行。「復次，舍利弗！菩薩摩訶薩行般若波羅蜜，",
    "T08n0222_001:0155b11": "不見諸法及與法界有諸疾病及與空寂。行",
    "T08n0222_001:0155b12": "般若波羅蜜能如是者，乃為應行。「復次，舍",
    "T08n0222_001:0155b13": "利弗！菩薩摩訶薩行般若波羅蜜，不自念言：",
    "T08n0222_001:0155b14": "『諸法法界有若干種不計別異。』行般若波羅",
    "T08n0222_001:0155b15": "蜜能如是者，此能應行。「復次，舍利弗！菩薩",
    "T08n0222_001:0155b16": "摩訶薩行般若波羅蜜，不自念言：『於是諸法",
    "T08n0222_001:0155b17": "及與法界，觀與不觀、見與不見。』所以者何？彼",
    "T08n0222_001:0155b18": "則不見諸法所有、可持諸法分別觀也。行般",
    "T08n0222_001:0155b19": "若波羅蜜能如是，乃為應行。「復次，舍利弗！",
    "T08n0222_001:0155b20": "菩薩摩訶薩行般若波羅蜜，不念法界憂行",
    "T08n0222_001:0155b21": "空事，其空事者不憂法界。行般若波羅蜜",
    "T08n0222_001:0155b22": "能如是者，乃為應行。「復次，舍利弗！菩薩摩訶",
    "T08n0222_001:0155b23": "薩行般若波羅蜜，不念眼界為空空乎，亦不",
    "T08n0222_001:0155b24": "憂眼界；色不憂空，空不憂色；色界不憂空，",
    "T08n0222_001:0155b25": "空界不憂色；眼識界不憂空，識界不憂眼識",
    "T08n0222_001:0155b26": "空；耳鼻舌身心聲香味細滑所欲法亦",
    "T08n0222_001:0155b27": "如是。心界不憂空，空界不憂心；法界不憂",
    "T08n0222_001:0155b28": "空，空界不憂法；識界不憂空，空界不憂識。」",
    "T08n0222_001:0155b29": "佛言：「舍利弗！是為第一行，所謂空行。菩薩",
    "T08n0222_001:0155c01": "摩訶薩能行空者，則不墮落聲聞、辟支佛地，",
    "T08n0222_001:0155c02": "能淨佛國、開化眾生，疾逮阿耨多羅三耶三",
    "T08n0222_001:0155c03": "菩，成阿惟三佛。計諸所行般若波羅蜜行，",
    "T08n0222_001:0155c04": "般若波羅蜜行為最極尊、為長為上、無底無",
    "T08n0222_001:0155c05": "比。所以者何？般若波羅蜜行為無上行，空、",
    "T08n0222_001:0155c06": "無相、無願行。菩薩摩訶薩應行如是，當作斯",
    "T08n0222_001:0155c07": "持，速得近於受莂之地。菩薩摩訶薩應此行",
    "T08n0222_001:0155c08": "者，為無數不可計眾生開度利誼。若不念",
    "T08n0222_001:0155c09": "言：『我行般若波羅蜜，諸佛世尊當受決也。』",
    "T08n0222_001:0155c10": "亦不念言：『我得親近也；於受決也；我當清",
    "T08n0222_001:0155c11": "淨於佛國土，得至阿耨多羅三耶三菩阿惟三",
    "T08n0222_001:0155c12": "佛，當轉法輪。』所以者何？彼其行者，不著",
    "T08n0222_001:0155c13": "法界，亦不虛寂、不見異法，當行般若波羅蜜，",
    "T08n0222_001:0155c14": "諸佛天中天受我決及逮阿耨多羅三耶三",
    "T08n0222_001:0155c15": "菩阿惟三佛。所以者何？菩薩摩訶薩行般若",
    "T08n0222_001:0155c16": "波羅蜜者，不起人想，不起我想，不起壽想，",
    "T08n0222_001:0155c17": "不起命想，不起眾諸想，不起見知想。所以",
    "T08n0222_001:0155c18": "者何？計於吾我眾生不起不滅，又計人本",
    "T08n0222_001:0155c19": "不起不滅。其不起不滅者，何所行般若波羅",
    "T08n0222_001:0155c20": "蜜？菩薩摩訶薩行能如是，人無所起屬行",
    "T08n0222_001:0155c21": "般若波羅蜜，眾生為空、眾生不得、眾生寂",
    "T08n0222_001:0155c22": "寞，為行般若波羅蜜。如是，舍利弗！菩薩摩",
    "T08n0222_001:0155c23": "訶薩遵修於空為第一行。「復次，舍利弗！菩",
    "T08n0222_001:0155c24": "薩摩訶薩行般若波羅蜜能如是者，則皆超",
    "T08n0222_001:0155c25": "踰一切諸行。置是所可遵行，為大慈行、為大",
    "T08n0222_001:0155c26": "悲行。菩薩摩訶薩行於此者，終不起貪嫉之",
    "T08n0222_001:0155c27": "心，無毀戒心、無瞋恚心、無懈怠心、無亂意",
    "T08n0222_001:0155c28": "心、無邪智心。」◎",
    "T08n0222_001:0155c29": "光讚經卷第一"
}