{
    "T18n0865_001:0207a02": "金剛頂一切如來真實攝大乘",
    "T18n0865_001:0207a03": "現證大教王經卷上",
    "T18n0865_001:0207a05": "開府儀同三司特進試鴻臚卿肅圀",
    "T18n0865_001:0207a06": "公食邑三千戶賜紫贈司空諡大鑒",
    "T18n0865_001:0207a07": "正號大廣智大興善寺三藏沙門",
    "T18n0865_001:0207a08": "不空奉　詔譯",
    "T18n0865_001:0207a09": "金剛界大曼荼羅廣大儀軌品金剛界大曼荼羅廣大儀軌品之一",
    "T18n0865_001:0207a10": "如是我聞：一時婆伽梵成就一切如來金剛",
    "T18n0865_001:0207a11": "加持殊勝三昧耶智，得一切如來寶冠三界",
    "T18n0865_001:0207a12": "法王灌頂，證一切如來一切智智瑜伽自在，",
    "T18n0865_001:0207a13": "能作一切如來一切印，平等種種事業，於無",
    "T18n0865_001:0207a14": "盡無餘一切有情界一切意願作業皆悉成",
    "T18n0865_001:0207a15": "就，大悲毘盧遮那常恒住三世，一切身、口、心",
    "T18n0865_001:0207a16": "金剛如來，一切如來遊戲處住，阿迦尼吒天",
    "T18n0865_001:0207a17": "王宮中大摩尼殿，種種間錯鈴鐸、繒幡微風",
    "T18n0865_001:0207a18": "搖激，珠鬘、瓔珞、半滿月等而為莊嚴，與九十",
    "T18n0865_001:0207a19": "俱胝菩薩眾俱——所謂：金剛手菩薩摩訶薩、聖",
    "T18n0865_001:0207a20": "觀自在菩薩摩訶薩、曼殊室利童真菩薩摩",
    "T18n0865_001:0207a21": "訶薩、虛空藏菩薩摩訶薩、金剛拳菩薩摩訶",
    "T18n0865_001:0207a22": "薩、纔發心轉法輪菩薩摩訶薩、虛空庫菩薩",
    "T18n0865_001:0207a23": "摩訶薩、摧一切魔力菩薩摩訶薩……，如是等菩",
    "T18n0865_001:0207a24": "薩而為上首。與恒河沙等數如來——猶如胡",
    "T18n0865_001:0207a25": "麻——示現滿於閻浮提，於阿迦尼吒天亦復如",
    "T18n0865_001:0207a26": "是。彼無量數如來身從一一身現無量阿僧",
    "T18n0865_001:0207a27": "祇佛剎，於彼佛剎還說此法理趣。時婆伽梵",
    "T18n0865_001:0207a28": "大毘盧遮那如來常住一切虛空、一切如來",
    "T18n0865_001:0207a29": "身口心金剛、一切如來互相涉入、一切金剛",
    "T18n0865_001:0207b01": "界覺悟智薩埵、一切虛空界微塵金剛加持",
    "T18n0865_001:0207b02": "所生智藏，一切如來無邊故；大金剛智灌頂",
    "T18n0865_001:0207b03": "寶、一切虛空舒遍真如智、為現證三菩提，一",
    "T18n0865_001:0207b04": "切如來自身性清淨故；自性清淨一切法、",
    "T18n0865_001:0207b05": "遍一切虛空、能現一切色智盡無餘、調伏有",
    "T18n0865_001:0207b06": "情界行最勝，一切如來不空作教令故；一切",
    "T18n0865_001:0207b07": "平等無上巧智、一切如來大菩提堅固薩埵、",
    "T18n0865_001:0207b08": "一切如來鉤召三昧耶、一切如來隨染智自",
    "T18n0865_001:0207b09": "在、一切如來善哉、一切如來灌頂寶、一切如",
    "T18n0865_001:0207b10": "來日輪圓光、一切如來思惟王摩尼寶幢、一",
    "T18n0865_001:0207b11": "切如來大笑、一切如來大清淨法、一切如來",
    "T18n0865_001:0207b12": "般若智、一切如來輪、一切如來祕密語、一切",
    "T18n0865_001:0207b13": "如來不空種種事業、一切如來大精進妙堅",
    "T18n0865_001:0207b14": "固甲冑、一切如來遍守護金剛藥叉、一切如",
    "T18n0865_001:0207b15": "來身口心金剛印智。",
    "T18n0865_001:0207b16": "普賢妙不空，　　摩羅極喜主，",
    "T18n0865_001:0207b17": "空藏大妙光，　　寶幢大微笑。",
    "T18n0865_001:0207b18": "能觀大自在，　　曼殊一切壇，",
    "T18n0865_001:0207b19": "無言種種業，　　精進怒堅持。",
    "T18n0865_001:0207b20": "金剛鉤箭喜，　　寶日幢幡笑，",
    "T18n0865_001:0207b21": "蓮劍妙輪語，　　羯磨甲怖持。",
    "T18n0865_001:0207b22": "無始無終寂，　　暴怒大安忍，",
    "T18n0865_001:0207b23": "藥叉羅剎勇，　　威猛大富貴。",
    "T18n0865_001:0207b24": "鄔摩天世主，　　毘紐勝大寂，",
    "T18n0865_001:0207b25": "世護虛空地，　　三世及三界。",
    "T18n0865_001:0207b26": "大種善人益，　　諸設縛祖父，",
    "T18n0865_001:0207b27": "流轉涅槃常，　　正流轉大覺。",
    "T18n0865_001:0207b28": "覺清淨大乘，　　三有常恒者，",
    "T18n0865_001:0207b29": "降三世食樂，　　主宰諸能調。",
    "T18n0865_001:0207b30": "堅主妙地勝，　　智彼岸理趣，",
    "T18n0865_001:0207c01": "解脫覺有情，　　行一切如來。",
    "T18n0865_001:0207c02": "覺利益佛心，　　諸菩提無上，",
    "T18n0865_001:0207c03": "遍照最勝王，　　自然總持念。",
    "T18n0865_001:0207c04": "大薩埵大印，　　等持佛作業，",
    "T18n0865_001:0207c05": "一切佛為身，　　薩埵常益覺。",
    "T18n0865_001:0207c06": "大根本大黑，　　大染欲大樂，",
    "T18n0865_001:0207c07": "大方便大勝，　　諸勝宮自在。",
    "T18n0865_001:0207c08": "婆伽梵大菩提心普賢大菩薩住一切如來",
    "T18n0865_001:0207c09": "心時，一切如來滿此佛世界，猶如胡麻。",
    "T18n0865_001:0207c10": "爾時，一切如來雲集，於一切義成就菩薩摩",
    "T18n0865_001:0207c11": "訶薩坐菩提場，往詣示現受用身，咸作是言：",
    "T18n0865_001:0207c12": "「善男子！云何證無上正等覺菩提，不知一切",
    "T18n0865_001:0207c13": "如來真實忍諸苦行？」時一切義成就菩薩摩",
    "T18n0865_001:0207c14": "訶薩由一切如來警覺，即從阿娑頗娜伽三",
    "T18n0865_001:0207c15": "摩地起，禮一切如來，白言：「世尊如來教示我：",
    "T18n0865_001:0207c16": "云何修行？云何是真實？」如是說已，一切如來",
    "T18n0865_001:0207c17": "異口同音告彼菩薩言：「善男子！當住觀察自",
    "T18n0865_001:0207c18": "三摩地，以自性成就真言自恣而誦：",
    "T18n0865_001:0207c19": "「『唵質多鉢囉二合底丁以反微騰迦嚕弭』」",
    "T18n0865_001:0207c20": "時菩薩白一切如來言：「世尊如來！我遍知已，",
    "T18n0865_001:0207c21": "我見自心形如月輪。」一切如來咸告言：「善男",
    "T18n0865_001:0207c22": "子！心自性光明猶如遍修功用，隨作隨獲；",
    "T18n0865_001:0207c23": "亦如素衣染色，隨染隨成。」時一切如來為令",
    "T18n0865_001:0207c24": "自性光明心智豐盛故，復勅彼菩薩言：",
    "T18n0865_001:0207c25": "「唵菩提質多畆怛波娜夜弭」",
    "T18n0865_001:0208a01": "以此性成就真言令發菩提心。時彼菩薩復",
    "T18n0865_001:0208a02": "從一切如來承旨發菩提心已，作是言：「如彼",
    "T18n0865_001:0208a03": "月輪形，我亦如月輪形見。」一切如來告言：",
    "T18n0865_001:0208a04": "「汝已發一切如來普賢心，獲得齊等金剛。堅",
    "T18n0865_001:0208a05": "固善住此一切如來普賢發心，於自心月輪",
    "T18n0865_001:0208a06": "思惟金剛形，以此真言：",
    "T18n0865_001:0208a07": "「『唵底瑟姹二合嚩日囉二合』」",
    "T18n0865_001:0208a08": "菩薩白言：「世尊如來！我見月輪中金剛。」一切",
    "T18n0865_001:0208a09": "如來咸告言：「令堅固一切如來普賢心金剛，",
    "T18n0865_001:0208a10": "以此真言：",
    "T18n0865_001:0208a11": "「『唵嚩日羅二合怛麼二合句唅』」",
    "T18n0865_001:0208a12": "所有遍滿一切虛空界、一切如來身口心金",
    "T18n0865_001:0208a13": "剛界，以一切如來加持悉入於薩埵金剛，則",
    "T18n0865_001:0208a14": "一切如來於一切義成就菩薩摩訶薩以金",
    "T18n0865_001:0208a15": "剛名號金剛界金剛界灌頂。時金剛界菩薩",
    "T18n0865_001:0208a16": "摩訶薩白彼一切如來言：「世尊如來！我見一",
    "T18n0865_001:0208a17": "切如來為自身。」一切如來復告言：「是故，摩訶",
    "T18n0865_001:0208a18": "薩！一切薩埵金剛具一切形成就，觀自身佛",
    "T18n0865_001:0208a19": "形，以此自性成就真言隨意而誦：",
    "T18n0865_001:0208a20": "「『唵也他薩婆怛他誐多薩怛二合他唅』」",
    "T18n0865_001:0208a21": "作是言已，金剛界菩薩摩訶薩現證自身如",
    "T18n0865_001:0208a22": "來，盡禮一切如來已，白言：「唯願世尊諸如",
    "T18n0865_001:0208a23": "來加持於我，令此現證菩提堅固。」作是語已，",
    "T18n0865_001:0208a24": "一切如來入金剛界如來彼薩埵金剛中。時世",
    "T18n0865_001:0208a25": "尊金剛界如來當彼剎那頃現證等覺一切",
    "T18n0865_001:0208a26": "如來平等智，入一切如來平等智三昧耶，證",
    "T18n0865_001:0208a27": "一切如來法平等智自性清淨，則成一切如",
    "T18n0865_001:0208a28": "來平等自性光明智藏如來、應供、正遍知。時",
    "T18n0865_001:0208a29": "一切如來復從一切如來薩埵金剛出，以虛",
    "T18n0865_001:0208b01": "空藏大摩尼寶灌頂，發生觀自在法智，安",
    "T18n0865_001:0208b02": "立一切如來毘首羯磨，由此往詣須彌盧頂",
    "T18n0865_001:0208b03": "金剛摩尼寶峯樓閣。至已，金剛界如來以一",
    "T18n0865_001:0208b04": "切如來加持於一切如來師子座一切面安",
    "T18n0865_001:0208b05": "立。時不動如來、寶生如來、觀自在王如來、不",
    "T18n0865_001:0208b06": "空成就如來……，一切如來以一切如來加持自",
    "T18n0865_001:0208b07": "身。婆伽梵釋迦牟尼如來一切平等善通達",
    "T18n0865_001:0208b08": "故，一切方平等，觀察四方而坐。",
    "T18n0865_001:0208b09": "爾時，世尊毘盧遮那如來不久現說等覺一",
    "T18n0865_001:0208b10": "切如來普賢心、獲得一切如來虛空發生大",
    "T18n0865_001:0208b11": "摩尼寶灌頂、得一切如來觀自在法智彼岸、",
    "T18n0865_001:0208b12": "一切如來毘首羯磨不空無礙教、圓滿事業、",
    "T18n0865_001:0208b13": "圓滿意樂。一切如來性於自身加持，即入一",
    "T18n0865_001:0208b14": "切如來普賢摩訶菩提薩埵三昧耶，出生薩",
    "T18n0865_001:0208b15": "埵加持金剛三摩地，一切如來大乘現證三",
    "T18n0865_001:0208b16": "昧耶，名一切如來心，從自心出。",
    "T18n0865_001:0208b17": "「嚩日羅二合薩怛嚩二合，下同」",
    "T18n0865_001:0208b18": "纔出一切如來心，即彼婆伽梵普賢為眾多",
    "T18n0865_001:0208b19": "月輪，普淨一切有情大菩提心，於諸佛所周",
    "T18n0865_001:0208b20": "圍而住。從彼眾多月輪出一切如來智金剛，",
    "T18n0865_001:0208b21": "即入婆伽梵毘盧遮那如來心，由普賢堅牢",
    "T18n0865_001:0208b22": "故。從金剛薩埵三摩地由一切如來加持，合",
    "T18n0865_001:0208b23": "為一體，量盡虛空，遍滿成五峯光明。一切如",
    "T18n0865_001:0208b24": "來身、口、心出生金剛形，從一切如來心出，住",
    "T18n0865_001:0208b25": "佛掌中。復從金剛出金剛形種種色相，舒遍",
    "T18n0865_001:0208b26": "照曜一切世界。從彼金剛光明門出一切世",
    "T18n0865_001:0208b27": "界微塵等如來身，遍周法界，究竟一切虛空，",
    "T18n0865_001:0208b28": "遍一切世界雲海，遍證一切如來平等智神",
    "T18n0865_001:0208b29": "境通，發一切如來大菩提心，成辦普賢種種",
    "T18n0865_001:0208c01": "行，承事一切如來，往詣大菩提場摧諸魔",
    "T18n0865_001:0208c02": "軍，證成一切如來平等大菩提，轉正法輪，",
    "T18n0865_001:0208c03": "乃至拔濟一切，利益安樂盡無餘有情界，成",
    "T18n0865_001:0208c04": "就一切如來智最勝神境通悉地等，示現一",
    "T18n0865_001:0208c05": "切如來神通遊戲普賢故、金剛薩埵三摩地",
    "T18n0865_001:0208c06": "妙堅牢故，聚為一體，生普賢摩訶菩提薩埵",
    "T18n0865_001:0208c07": "身，住世尊毘盧遮那佛心，而說嗢陀南：",
    "T18n0865_001:0208c08": "「奇哉我普賢，　　堅薩埵自然，",
    "T18n0865_001:0208c09": "從堅固無身，　　獲得薩埵身。」",
    "T18n0865_001:0208c10": "時普賢大菩提薩埵身從世尊心下，一切如",
    "T18n0865_001:0208c11": "來前依月輪而住，復請教令。時婆伽梵入一",
    "T18n0865_001:0208c12": "切如來智三昧耶，名金剛三摩地受用一切",
    "T18n0865_001:0208c13": "如來戒定慧解脫解脫知見轉正法輪利益",
    "T18n0865_001:0208c14": "有情大方便力精進大智三昧耶，無盡無餘",
    "T18n0865_001:0208c15": "拔濟有情界，一切主宰，安樂悅意故，乃至得",
    "T18n0865_001:0208c16": "一切如來平等智，神境通無上大乘，現證最",
    "T18n0865_001:0208c17": "勝悉地果故。一切如來成就金剛授與彼普",
    "T18n0865_001:0208c18": "賢摩訶菩提薩埵一切如來轉輪王灌頂，以",
    "T18n0865_001:0208c19": "一切佛身寶冠繒綵灌頂已，授與雙手。則",
    "T18n0865_001:0208c20": "一切如來以金剛名——號金剛手——金剛手灌頂",
    "T18n0865_001:0208c21": "時，金剛手菩薩摩訶薩左慢右舞，弄跋折羅，",
    "T18n0865_001:0208c22": "則彼金剛安自心，持增進勢，說此嗢陀南：",
    "T18n0865_001:0208c23": "「此是一切佛，　　成金剛無上，",
    "T18n0865_001:0208c24": "授與我手掌，　　金剛加金剛。」",
    "T18n0865_001:0208c25": "爾時，世尊復入不空王大菩薩三昧耶，所生",
    "T18n0865_001:0208c26": "薩埵加持名金剛三摩地，名一切如來鉤召",
    "T18n0865_001:0208c27": "三昧耶，一切如來心從自心出。",
    "T18n0865_001:0208c28": "「嚩日囉二合邏引惹」",
    "T18n0865_001:0208c29": "從一切如來心纔出已，則彼婆伽梵金剛手",
    "T18n0865_001:0209a01": "為一切如來大鉤。出已，入世尊毘盧遮那心，",
    "T18n0865_001:0209a02": "聚為一體，生金剛大鉤形，住佛掌中。從金剛",
    "T18n0865_001:0209a03": "大鉤形出現一切世界微塵等如來身，召請",
    "T18n0865_001:0209a04": "一切如來等作一切佛神通遊戲妙不空王",
    "T18n0865_001:0209a05": "故、金剛薩埵三摩地極堅牢故，聚為一體，生",
    "T18n0865_001:0209a06": "不空王大菩薩身，住毘盧遮那佛心，說此嗢",
    "T18n0865_001:0209a07": "陀南：",
    "T18n0865_001:0209a08": "「奇哉不空王，　　金剛所生鉤，",
    "T18n0865_001:0209a09": "由遍一切佛，　　為成就鉤召。」",
    "T18n0865_001:0209a10": "時不空王大菩薩身從佛心下，依一切如來",
    "T18n0865_001:0209a11": "右月輪而住，復請教令。時婆伽梵入一切如",
    "T18n0865_001:0209a12": "來鉤召三昧耶，名金剛三摩地受一切如來",
    "T18n0865_001:0209a13": "鉤召三昧耶，盡無餘有情界一切鉤召，一切",
    "T18n0865_001:0209a14": "安樂悅意故、乃至一切如來集會加持最勝",
    "T18n0865_001:0209a15": "悉地故，則彼金剛鉤授與不空王大菩薩雙",
    "T18n0865_001:0209a16": "手。一切如來以金剛名——號金剛鉤召——金剛鉤",
    "T18n0865_001:0209a17": "召灌頂時，金剛鉤召菩薩摩訶薩以金剛鉤",
    "T18n0865_001:0209a18": "鉤召一切如來，說此嗢陀南：",
    "T18n0865_001:0209a19": "「此是一切佛，　　無上金剛智，",
    "T18n0865_001:0209a20": "成諸佛利益，　　最上能鉤召。」",
    "T18n0865_001:0209a21": "爾時，婆伽梵復入摩羅大菩薩三昧耶，出生",
    "T18n0865_001:0209a22": "薩埵加持，名金剛三摩地一切如來隨染三",
    "T18n0865_001:0209a23": "昧耶，名一切如來心，從自心出。",
    "T18n0865_001:0209a24": "「嚩日囉二合邏哦」",
    "T18n0865_001:0209a25": "從一切如來心纔出已，即彼婆伽梵持金剛",
    "T18n0865_001:0209a26": "為一切如來花器仗。出已，入世尊毘盧遮那",
    "T18n0865_001:0209a27": "佛心，聚為一體，生大金剛箭形，住佛掌中。從",
    "T18n0865_001:0209a28": "彼金剛箭形出一切世界微塵等如來身，作",
    "T18n0865_001:0209a29": "一切如來隨染等，作一切佛神通遊戲極殺",
    "T18n0865_001:0209b01": "故、金剛薩埵三摩地極堅牢故，聚為一體，生",
    "T18n0865_001:0209b02": "摩羅大菩薩身，住世尊毘盧遮那佛心，說此",
    "T18n0865_001:0209b03": "嗢陀南：",
    "T18n0865_001:0209b04": "「奇哉自性淨，　　隨染欲自然，",
    "T18n0865_001:0209b05": "離欲清淨故，　　以染而調伏。」",
    "T18n0865_001:0209b06": "時彼摩羅大菩薩身從世尊心下，依一切如",
    "T18n0865_001:0209b07": "來左月輪而住，復請教令。時世尊入一切如",
    "T18n0865_001:0209b08": "來隨染加持，名金剛三摩地受一切如來能",
    "T18n0865_001:0209b09": "殺三昧耶，盡無餘有情界，隨一切安樂悅",
    "T18n0865_001:0209b10": "意故、乃至得一切如來摩羅業最勝悉地果",
    "T18n0865_001:0209b11": "故，則彼金剛箭授與摩羅大菩薩雙手。則一",
    "T18n0865_001:0209b12": "切如來以金剛名——號金剛弓——金剛弓灌頂",
    "T18n0865_001:0209b13": "時，金剛弓菩薩摩訶薩以金剛箭殺，一切如",
    "T18n0865_001:0209b14": "來說此嗢陀南：",
    "T18n0865_001:0209b15": "「此是一切佛，　　染智無瑕穢，",
    "T18n0865_001:0209b16": "以染害厭離，　　能施諸安樂。」",
    "T18n0865_001:0209b17": "爾時，婆伽梵復入極喜王大菩薩三昧耶，所",
    "T18n0865_001:0209b18": "生薩埵加持名金剛三摩地一切如來極喜",
    "T18n0865_001:0209b19": "三昧耶，名一切如來心，從自心出。",
    "T18n0865_001:0209b20": "「嚩日囉二合娑度」",
    "T18n0865_001:0209b21": "從一切如來心纔出已，則彼婆伽梵持金剛",
    "T18n0865_001:0209b22": "為一切如來善哉相，入世尊毘盧遮那佛心，聚",
    "T18n0865_001:0209b23": "為一體，生大歡喜形，住佛掌中。從彼歡喜形",
    "T18n0865_001:0209b24": "出一切世界微塵等如來身，作一切如來善哉",
    "T18n0865_001:0209b25": "相，作一切佛神通遊戲極喜故、金剛薩埵三",
    "T18n0865_001:0209b26": "摩地極堅牢故，聚為一體，生歡喜王大菩薩",
    "T18n0865_001:0209b27": "身，住世尊毘盧遮那佛心，說此嗢陀南：",
    "T18n0865_001:0209b28": "「奇哉我善哉，　　諸一切勝智，",
    "T18n0865_001:0209b29": "所離分別者，　　能生究竟喜。」",
    "T18n0865_001:0209c01": "時歡喜王大菩薩身從世尊心下，依一切如",
    "T18n0865_001:0209c02": "來後月輪而住，復請教令。時世尊入一切如",
    "T18n0865_001:0209c03": "來等喜加持，名金剛三摩地，已受一切如來",
    "T18n0865_001:0209c04": "等喜一切安樂悅意故、乃至得一切如來",
    "T18n0865_001:0209c05": "無等喜一切安樂悅意故、乃至得一切如來無",
    "T18n0865_001:0209c06": "上喜味最勝悉地果故，則彼金剛喜授彼歡",
    "T18n0865_001:0209c07": "喜王大菩薩摩訶薩雙手。則一切如來以金",
    "T18n0865_001:0209c08": "剛名——號金剛喜——金剛喜灌頂時，金剛喜菩薩",
    "T18n0865_001:0209c09": "摩訶薩以金剛喜善哉相，歡悅一切如來，",
    "T18n0865_001:0209c10": "說此嗢陀南：",
    "T18n0865_001:0209c11": "「此是一切佛，　　能轉善哉相，",
    "T18n0865_001:0209c12": "作諸喜金剛，　　妙喜令增長。」",
    "T18n0865_001:0209c13": "大菩提心一切如來鉤召三昧耶，一切如來",
    "T18n0865_001:0209c14": "隨染智大歡喜，如是，一切如來大三昧耶",
    "T18n0865_001:0209c15": "薩埵。",
    "T18n0865_001:0209c16": "爾時，婆伽梵復入虛空藏大菩薩三昧耶，所",
    "T18n0865_001:0209c17": "生寶加持名金剛三摩地一切如來灌頂三",
    "T18n0865_001:0209c18": "昧耶，名一切如來心，從自心出。",
    "T18n0865_001:0209c19": "「嚩日囉二合囉怛那二合」",
    "T18n0865_001:0209c20": "從一切如來心纔出已，一切虛空平等性智",
    "T18n0865_001:0209c21": "善通達故、金剛薩埵三摩地極堅牢故，聚為",
    "T18n0865_001:0209c22": "一體。則彼婆伽梵持金剛為一切虛空光明",
    "T18n0865_001:0209c23": "出已，以一切虛空光明照耀一切有情界成",
    "T18n0865_001:0209c24": "一切虛空界，以一切如來加持一切虛空界，",
    "T18n0865_001:0209c25": "入世尊毘盧遮那佛心。善修習故，金剛薩埵",
    "T18n0865_001:0209c26": "三摩地、一切虛空界胎藏所成，一切世界遍",
    "T18n0865_001:0209c27": "滿等量出生大金剛寶形，住佛掌中。從彼金",
    "T18n0865_001:0209c28": "剛寶形出一切世界微塵等如來身，出生已，",
    "T18n0865_001:0209c29": "作一切如來灌頂等，於一切世界作一切如",
    "T18n0865_001:0210a01": "來神通遊戲。虛空界胎藏妙出生故、金剛薩",
    "T18n0865_001:0210a02": "埵三摩地極堅牢故，聚為一體，生虛空藏大",
    "T18n0865_001:0210a03": "菩薩身，住世尊毘盧遮那佛心，說此嗢陀南：",
    "T18n0865_001:0210a04": "「奇哉妙灌頂，　　無上金剛寶，",
    "T18n0865_001:0210a05": "由佛無所著，　　名為三界主。」",
    "T18n0865_001:0210a06": "時彼虛空藏大菩薩身從世尊心下，依一切",
    "T18n0865_001:0210a07": "如來前月輪而住，復請教令。時世尊入一切",
    "T18n0865_001:0210a08": "如來大摩尼寶，名金剛三摩地受一切如來",
    "T18n0865_001:0210a09": "圓滿意樂三昧耶，盡無餘有情界獲一切義",
    "T18n0865_001:0210a10": "利，受一切安樂悅意故、乃至得一切如來利益",
    "T18n0865_001:0210a11": "最勝榮盛悉地故，受彼金剛摩尼，與彼虛空",
    "T18n0865_001:0210a12": "藏大菩薩摩訶薩金剛寶轉輪王授與金剛寶",
    "T18n0865_001:0210a13": "形灌頂，安於雙手。則一切如來以金剛名——",
    "T18n0865_001:0210a14": "號金剛藏——金剛藏灌頂時，金剛藏菩薩摩訶",
    "T18n0865_001:0210a15": "薩以金剛摩尼安自灌頂處，說此嗢陀南：",
    "T18n0865_001:0210a16": "「此是一切佛，　　灌頂有情界，",
    "T18n0865_001:0210a17": "授與我手掌，　　寶安於寶中。」",
    "T18n0865_001:0210a18": "爾時，婆伽梵復入大威光大菩薩三昧耶，出",
    "T18n0865_001:0210a19": "生寶加持，名金剛三摩地一切如來光三昧",
    "T18n0865_001:0210a20": "耶，名一切如來心，從自心出。",
    "T18n0865_001:0210a21": "「嚩日囉二合帝惹」",
    "T18n0865_001:0210a22": "從一切如來心纔出已，即彼婆伽梵金剛手",
    "T18n0865_001:0210a23": "為眾多大日輪。出已，入世尊毘盧遮那佛心，",
    "T18n0865_001:0210a24": "聚為一體，生大金剛日形，住佛掌中。從彼金",
    "T18n0865_001:0210a25": "剛日輪出一切世界微塵等如來身，放一切",
    "T18n0865_001:0210a26": "如來光明等，作一切佛神通遊戲，極大威光",
    "T18n0865_001:0210a27": "故、金剛薩埵三摩地極堅牢故，聚為一體，生",
    "T18n0865_001:0210a28": "大威光菩薩摩訶薩身，住世尊毘盧遮那佛",
    "T18n0865_001:0210a29": "心，說此嗢陀南：",
    "T18n0865_001:0210b01": "「奇哉無比光，　　照耀有情界，",
    "T18n0865_001:0210b02": "能淨清淨者，　　諸佛救世者。」",
    "T18n0865_001:0210b03": "時彼無垢大威光菩薩身從世尊心下，依一",
    "T18n0865_001:0210b04": "切如來右月輪而住，復請教令。時世尊入一",
    "T18n0865_001:0210b05": "切如來圓光加持，名金剛三摩地受一切如",
    "T18n0865_001:0210b06": "來光三昧耶，盡無餘有情界無比光，一切安",
    "T18n0865_001:0210b07": "樂悅意故、乃至得一切如來自光明最勝悉",
    "T18n0865_001:0210b08": "地故，金剛日授與大威光菩薩摩訶薩雙手。",
    "T18n0865_001:0210b09": "則一切如來以金剛名——號金剛光——金剛光灌",
    "T18n0865_001:0210b10": "頂時，金剛光菩薩摩訶薩以彼金剛日照曜",
    "T18n0865_001:0210b11": "一切如來，說此嗢陀南：",
    "T18n0865_001:0210b12": "「此是一切佛，　　能壞無智暗，",
    "T18n0865_001:0210b13": "設微塵數日，　　此光超於彼。」",
    "T18n0865_001:0210b14": "爾時，婆伽梵復入寶幢大菩薩三昧耶，出生",
    "T18n0865_001:0210b15": "寶加持，名金剛三摩地一切如來滿意願三",
    "T18n0865_001:0210b16": "昧耶，名一切如來心，從自心出。",
    "T18n0865_001:0210b17": "「嚩日囉二合計都」",
    "T18n0865_001:0210b18": "從一切如來心纔出已，即彼婆伽梵持金",
    "T18n0865_001:0210b19": "剛為種種色幢幡莊嚴形。出已，入世尊毘盧",
    "T18n0865_001:0210b20": "遮那佛心，聚為一體，生金剛幢形，住佛掌中。",
    "T18n0865_001:0210b21": "從彼金剛幢形，出一切世界微塵等如來身，",
    "T18n0865_001:0210b22": "建一切如來寶幢等、作一切佛神通遊戲，大",
    "T18n0865_001:0210b23": "寶幢故、金剛薩埵三摩地極堅牢故，聚為一",
    "T18n0865_001:0210b24": "體，生寶幢大菩薩身，住世尊毘盧遮那佛心，",
    "T18n0865_001:0210b25": "說此嗢陀南：",
    "T18n0865_001:0210b26": "「奇哉無比幢，　　一切益成就，",
    "T18n0865_001:0210b27": "一切意滿者，　　令滿一切願。」",
    "T18n0865_001:0210b28": "時彼寶幢大菩薩身從世尊心下，依一切如",
    "T18n0865_001:0210b29": "來左月輪而住，復請教令。時世尊入一切如",
    "T18n0865_001:0210c01": "來建立加持，名金剛三摩地受一切如來思",
    "T18n0865_001:0210c02": "惟王摩尼幢能建三昧耶，盡無餘有情界，令",
    "T18n0865_001:0210c03": "一切意願圓滿、一切安樂悅意故，乃至得一",
    "T18n0865_001:0210c04": "切如來大利益最勝悉地果故，則彼金剛幢",
    "T18n0865_001:0210c05": "授彼寶幢菩薩摩訶薩雙手。則一切如來以",
    "T18n0865_001:0210c06": "金剛名——號金剛幢——金剛幢灌頂時，彼金剛幢",
    "T18n0865_001:0210c07": "菩薩摩訶薩以金剛幢，安立一切如來於檀",
    "T18n0865_001:0210c08": "波羅蜜，說此嗢陀南：",
    "T18n0865_001:0210c09": "「此是一切佛，　　能滿諸意欲，",
    "T18n0865_001:0210c10": "名思惟寶幢，　　是檀度理趣。」",
    "T18n0865_001:0210c11": "爾時，婆伽梵復入常喜悅大菩薩三昧耶，出",
    "T18n0865_001:0210c12": "生寶加持，名金剛三摩地一切如來喜悅三",
    "T18n0865_001:0210c13": "昧耶，名一切如來心，從自心出。",
    "T18n0865_001:0210c14": "「嚩日囉二合賀娑」",
    "T18n0865_001:0210c15": "從一切如來心纔出已，即彼婆伽梵持金剛",
    "T18n0865_001:0210c16": "為一切如來微笑。出已，入世尊毘盧遮那佛",
    "T18n0865_001:0210c17": "心，聚為一體，生金剛笑形，住佛掌中。從彼",
    "T18n0865_001:0210c18": "金剛笑形出一切世界微塵等如來身，作一",
    "T18n0865_001:0210c19": "切如來奇特等、作一切佛神通遊戲，常喜悅",
    "T18n0865_001:0210c20": "根故、金剛薩埵三摩地極堅牢故，聚為一體，",
    "T18n0865_001:0210c21": "生常喜悅根，大菩薩身，住世尊毘盧遮那佛",
    "T18n0865_001:0210c22": "心，說此嗢陀南：",
    "T18n0865_001:0210c23": "「奇哉我大笑，　　諸勝大奇特，",
    "T18n0865_001:0210c24": "安立佛利益，　　常住妙等引。」",
    "T18n0865_001:0210c25": "時彼常喜悅根大菩薩身從世尊心下，依一",
    "T18n0865_001:0210c26": "切如來後月輪而住，復請教令。時世尊入一",
    "T18n0865_001:0210c27": "切如來奇特加持，名金剛三摩地受一切如",
    "T18n0865_001:0210c28": "來出現三昧耶，盡無餘有情界，一切根無上",
    "T18n0865_001:0210c29": "安樂悅意故、乃至得一切如來根清淨智神",
    "T18n0865_001:0211a01": "境通果故，則彼金剛微笑授與彼常喜悅根",
    "T18n0865_001:0211a02": "大菩薩摩訶薩雙手。則一切如來以金剛名——",
    "T18n0865_001:0211a03": "號金剛喜——金剛喜灌頂時，金剛喜菩薩摩訶",
    "T18n0865_001:0211a04": "薩以金剛微笑悅一切如來，說此嗢陀南：",
    "T18n0865_001:0211a05": "「此是一切佛，　　奇哉示出現，",
    "T18n0865_001:0211a06": "能作大喜悅，　　他師不能知。」",
    "T18n0865_001:0211a07": "大灌頂、尋圓光、有情、大利、大笑……，如是一切如",
    "T18n0865_001:0211a08": "來大灌頂薩埵。",
    "T18n0865_001:0211a09": "爾時，婆伽梵復入觀自在大菩薩三昧耶，出",
    "T18n0865_001:0211a10": "生法加持，名金剛三摩地一切如來法三昧",
    "T18n0865_001:0211a11": "耶，名一切如來心，從自心出。",
    "T18n0865_001:0211a12": "「嚩日囉二合達摩」",
    "T18n0865_001:0211a13": "從一切如來心纔出已，即彼婆伽梵持金剛",
    "T18n0865_001:0211a14": "自性清淨，一切法平等智善通達故，金剛薩",
    "T18n0865_001:0211a15": "埵三摩地為正法光明。出已，以彼正法光明",
    "T18n0865_001:0211a16": "照曜一切世界成為法界，盡法界入世尊毘",
    "T18n0865_001:0211a17": "盧遮那佛心聚為一體，量遍虛空法界，生大",
    "T18n0865_001:0211a18": "蓮華形，住佛掌中。從彼金剛蓮華形出一切",
    "T18n0865_001:0211a19": "世界微塵等如來身，一切如來三摩地智神",
    "T18n0865_001:0211a20": "境通等作一切神通遊戲，於一切世界妙",
    "T18n0865_001:0211a21": "觀自在故、金剛薩埵三摩地極堅牢故，聚為",
    "T18n0865_001:0211a22": "一體，生觀自在大菩薩身，住世尊毘盧遮那",
    "T18n0865_001:0211a23": "佛心，說此嗢陀南：",
    "T18n0865_001:0211a24": "「奇哉我勝義，　　本清淨自然，",
    "T18n0865_001:0211a25": "諸法如筏喻，　　清淨而可得。」",
    "T18n0865_001:0211a26": "時彼觀自在大菩薩身從世尊心下，依一切",
    "T18n0865_001:0211a27": "如來前月輪而住，復請教令。時世尊入一切",
    "T18n0865_001:0211a28": "如來三摩地智三昧耶，出生名金剛三摩地，",
    "T18n0865_001:0211a29": "能淨一切如來，盡無餘有情界。我清淨一切",
    "T18n0865_001:0211b01": "安樂悅意故、乃至得一切如來法智神境通",
    "T18n0865_001:0211b02": "果故，則彼金剛蓮花授與觀自在菩薩摩訶",
    "T18n0865_001:0211b03": "薩正法轉輪王，授與一切如來法身灌頂，灌",
    "T18n0865_001:0211b04": "於雙手。則一切如來以金剛名——號金剛眼——金",
    "T18n0865_001:0211b05": "剛眼灌頂時，金剛眼菩薩摩訶薩則彼金剛",
    "T18n0865_001:0211b06": "蓮花如開敷蓮花勢，觀察貪染清淨無染著",
    "T18n0865_001:0211b07": "自性。觀已，說此嗢陀南：",
    "T18n0865_001:0211b08": "「此是一切佛，　　覺悟欲真實，",
    "T18n0865_001:0211b09": "授與我手掌，　　法安立於法。」",
    "T18n0865_001:0211b10": "爾時，婆伽梵復入曼殊室利大菩薩三昧耶，",
    "T18n0865_001:0211b11": "出生法加持，名金剛三摩地一切如來大智",
    "T18n0865_001:0211b12": "慧三昧耶，名一切如來心，從自心出。",
    "T18n0865_001:0211b13": "「嚩日囉二合底乞灑拏三合」",
    "T18n0865_001:0211b14": "從一切如來心纔出已，即彼婆伽梵持金剛",
    "T18n0865_001:0211b15": "為眾多慧劍。出已，入世尊毘盧遮那佛心聚",
    "T18n0865_001:0211b16": "為一體，生金剛釰形，住佛掌中。則從彼金",
    "T18n0865_001:0211b17": "剛劍形出一切世界微塵等如來身，一切如",
    "T18n0865_001:0211b18": "來智慧等作一切佛神通遊戲，妙吉祥故、金",
    "T18n0865_001:0211b19": "剛薩埵三摩地極堅牢故，聚為一體，生曼殊",
    "T18n0865_001:0211b20": "室利大菩薩身，住世尊毘盧遮那佛心，說此",
    "T18n0865_001:0211b21": "嗢陀南：",
    "T18n0865_001:0211b22": "「奇哉一切佛，　　我名微妙音，",
    "T18n0865_001:0211b23": "由慧無色故，　　音聲而可得。」",
    "T18n0865_001:0211b24": "時彼曼殊室利大菩薩身從世尊心下，依一",
    "T18n0865_001:0211b25": "切如來右月輪而住，復請教令。時世尊入一",
    "T18n0865_001:0211b26": "切如來智慧三昧耶，名金剛三摩地斷一切",
    "T18n0865_001:0211b27": "如來結使三昧耶，盡無餘有情界斷一切苦，",
    "T18n0865_001:0211b28": "受一切安樂悅意故、乃至得一切如來隨順",
    "T18n0865_001:0211b29": "音聲慧圓滿成就故，則彼金剛劍授與曼殊",
    "T18n0865_001:0211c01": "室利大菩薩摩訶薩雙手。則一切如來以金",
    "T18n0865_001:0211c02": "剛名——號金剛慧——金剛慧灌頂時，金剛慧菩薩",
    "T18n0865_001:0211c03": "摩訶薩以金剛劍揮斫，說此嗢陀南：",
    "T18n0865_001:0211c04": "「此是一切佛，　　智慧度理趣，",
    "T18n0865_001:0211c05": "能斷諸怨敵，　　除諸罪最勝。」",
    "T18n0865_001:0211c06": "爾時，婆伽梵復入纔發心轉法輪菩薩摩訶",
    "T18n0865_001:0211c07": "薩三昧耶，出生法加持，名金剛三摩地一切",
    "T18n0865_001:0211c08": "如來輪三昧耶，名一切如來心，從自心出。",
    "T18n0865_001:0211c09": "「嚩日囉二合係都」",
    "T18n0865_001:0211c10": "從一切如來心纔出已，即彼婆伽梵持金",
    "T18n0865_001:0211c11": "剛成金剛界大曼荼羅。為一切如來大漫荼",
    "T18n0865_001:0211c12": "羅出已，入世尊毘盧遮那佛心聚為一體，生",
    "T18n0865_001:0211c13": "金剛輪形，住佛掌中。從彼金剛輪形出一切",
    "T18n0865_001:0211c14": "世界微塵等如來身，纔發心轉法輪故、金剛",
    "T18n0865_001:0211c15": "薩埵三摩地極堅牢故，聚為一體，生纔發心",
    "T18n0865_001:0211c16": "轉法輪菩薩摩訶薩身，住世尊毘盧遮那佛",
    "T18n0865_001:0211c17": "心，說此嗢陀南：",
    "T18n0865_001:0211c18": "「奇哉金剛輪，　　我金剛勝持，",
    "T18n0865_001:0211c19": "由纔發心故，　　能轉妙法輪。」",
    "T18n0865_001:0211c20": "時彼纔發心轉法輪大菩薩身從世尊心下，",
    "T18n0865_001:0211c21": "依一切如來左月輪而住，復請教令。時世尊",
    "T18n0865_001:0211c22": "入一切如來輪，名金剛三摩地一切如來大",
    "T18n0865_001:0211c23": "漫荼羅三昧耶，盡無餘有情界，令入得不退",
    "T18n0865_001:0211c24": "轉法輪，受一切安樂悅意故、乃至轉一切如",
    "T18n0865_001:0211c25": "來正法輪最勝悉地故，則彼金剛輪授與纔",
    "T18n0865_001:0211c26": "發心轉法輪大菩薩摩訶薩雙手。則一切如",
    "T18n0865_001:0211c27": "來以金剛名——號金剛場——金剛場灌頂時，彼金",
    "T18n0865_001:0211c28": "剛場菩薩摩訶薩以彼金剛輪令一切如來",
    "T18n0865_001:0211c29": "安立不退轉，說此嗢陀南：",
    "T18n0865_001:0212a01": "「此是一切佛，　　能淨一切法，",
    "T18n0865_001:0212a02": "是則不退轉，　　亦名菩提場。」",
    "T18n0865_001:0212a03": "爾時，婆伽梵復入無言大菩薩摩訶薩三昧",
    "T18n0865_001:0212a04": "耶，出生法加持，名金剛三摩地一切如來念",
    "T18n0865_001:0212a05": "誦三昧耶，名一切如來心，從自心出。",
    "T18n0865_001:0212a06": "「嚩日囉二合婆沙」",
    "T18n0865_001:0212a07": "從一切如來心纔出已，即彼婆伽梵金剛手",
    "T18n0865_001:0212a08": "為一切如來法文字。出已，入世尊毘盧遮那",
    "T18n0865_001:0212a09": "佛心聚為一體，生金剛念誦形，住佛掌中。從",
    "T18n0865_001:0212a10": "彼金剛念誦形出一切世界微塵等如來身、",
    "T18n0865_001:0212a11": "一切如來法性等，作一切佛神通遊戲妙語",
    "T18n0865_001:0212a12": "言故、金剛薩埵三摩地極堅牢故，聚為一體",
    "T18n0865_001:0212a13": "生無言大菩薩身，住世尊毘盧遮那佛心，說",
    "T18n0865_001:0212a14": "此嗢陀南：",
    "T18n0865_001:0212a15": "「奇哉自然密，　　我名祕密語，",
    "T18n0865_001:0212a16": "所說微妙法，　　遠離諸戲論。」",
    "T18n0865_001:0212a17": "時彼無言大菩薩身從世尊心下，依一切如",
    "T18n0865_001:0212a18": "來後月輪而住，復請教令。時世尊入一切如",
    "T18n0865_001:0212a19": "來祕密語，名金剛三摩地一切如來語智三",
    "T18n0865_001:0212a20": "昧耶，盡無餘有情界，令語成就，受一切安樂",
    "T18n0865_001:0212a21": "悅意故、乃至得一切如來語祕密體性最勝",
    "T18n0865_001:0212a22": "悉地故，則彼金剛念誦授與無言大菩薩摩",
    "T18n0865_001:0212a23": "訶薩雙手。則一切如來以金剛名——號金剛語——",
    "T18n0865_001:0212a24": "金剛語灌頂時，金剛語菩薩摩訶薩以彼金",
    "T18n0865_001:0212a25": "剛念誦，共一切如來談論，說此嗢陀南：",
    "T18n0865_001:0212a26": "「此是一切佛，　　名金剛念誦，",
    "T18n0865_001:0212a27": "於一切如來，　　真言速成就。」",
    "T18n0865_001:0212a28": "金剛法智性、一切如來智慧、大轉輪智、一",
    "T18n0865_001:0212a29": "切如來語、輪轉戲論智……，此是一切如來大智",
    "T18n0865_001:0212b01": "薩埵。",
    "T18n0865_001:0212b02": "金剛頂一切如來真實攝大乘現證大教王",
    "T18n0865_001:0212b03": "經卷上"
}