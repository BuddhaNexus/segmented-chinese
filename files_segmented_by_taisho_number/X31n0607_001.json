{
    "X31n0607_001:0171a03": "玅法蓮華經新註敘",
    "X31n0607_001:0171a05": "法華之王諸經也。孩提之童。亦能言之。至於說其所",
    "X31n0607_001:0171a06": "以為王。則雖大才宏智。亦弗能也。其故何也。盖法華",
    "X31n0607_001:0171a07": "者佛乘也。佛乘者佛知見也。佛知見者佛境界也。以",
    "X31n0607_001:0171a08": "凡智說佛境界宜乎。弗能也。震旦諸師。釋之者數十",
    "X31n0607_001:0171a09": "家。惟天台大師。為得其說。大師者靈山同聞眾。而所",
    "X31n0607_001:0171a10": "謂降德為如來所使者也。夫得其說。不亦宜乎。大師",
    "X31n0607_001:0171a11": "之後。採摘其疏者亦多。惟若一如新註。則略而取之。",
    "X31n0607_001:0171a12": "引而伸之。於其折中。頗得宜當矣。一如號一庵。明永",
    "X31n0607_001:0171a13": "樂中。為僧錄司。住上天竺。甞奉勅探討大藏。撰三藏",
    "X31n0607_001:0171a14": "法數。我應永之間。奉使來于本朝。時與津絕海遊。和",
    "X31n0607_001:0171a15": "應制三山詩。其人品可知耳。余甞得新註一本。把玩",
    "X31n0607_001:0171a16": "不已。自惜不與人俱。遂弗顧固陋。竊訓其傍。授剞劂",
    "X31n0607_001:0171a17": "氏。夫一心之妙。散而為語言。結而為文字。語言及文",
    "X31n0607_001:0171a18": "字。祗是一心之玅焉耳矣。上機乃神而解之。下根乃",
    "X31n0607_001:0171a19": "信而入之。但如中智與愚者。則覺知而分別之。若夫",
    "X31n0607_001:0171a20": "神解與信入者。不取語言文字之相。直聞經文。亦可",
    "X31n0607_001:0171a21": "領焉。至乎覺知分別者。非疏愈惑。非訓難導。倘或尋",
    "X31n0607_001:0171a22": "之文義。偶發一句解。生一念信。而染其神。則其利益",
    "X31n0607_001:0171a23": "不可量。是吾流通之志也。",
    "X31n0607_001:0171a24": "旹",
    "X31n0607_001:0171b01": "寬文丁未季秋之穀僧不可思議書於霞谷蘭若之",
    "X31n0607_001:0171b02": "西庵",
    "X31n0607_001:0171b08": "重刻法華經科註序",
    "X31n0607_001:0171b10": "夫鈆錐鑿井。井在高原。非唯理水。而艱得現前。即至",
    "X31n0607_001:0171b11": "濕泥。而尚復懸遠。何如利钁斵地。直透金剛磐石無",
    "X31n0607_001:0171b12": "前。而法泉溢湧。昔在耆闍。說經八載。結集西竺。八里",
    "X31n0607_001:0171b13": "連綿。傳來震旦。而譯為七卷。則真實理味。隱在重山。",
    "X31n0607_001:0171b14": "而六朝諸師。竟為註疏。屈指可數七十餘家。求其理",
    "X31n0607_001:0171b15": "詣辭長。則光宅為最。豈高原鑿井乎。鈆錐弗銛乎。迨",
    "X31n0607_001:0171b16": "乎智者一出。玄義敷敡。先破光宅雲公。餘者望風而",
    "X31n0607_001:0171b17": "退。其利钁斵地乎。法泉溢湧乎。然而世人。徒知乎流",
    "X31n0607_001:0171b18": "長末茂。而未原乎源遠根深。蓋我智者。昔在靈山。預",
    "X31n0607_001:0171b19": "會親聞。思大同聽。的承印記。大蘇道場。圓證三昧。縱",
    "X31n0607_001:0171b20": "無礙辯。稱性宣敡。矧復章安結集。非撰述之足擬。荊",
    "X31n0607_001:0171b21": "溪記釋。有文獻之可徵。然則先賢既爾服從。後學何",
    "X31n0607_001:0171b22": "煩措意。不猶爝火之爭光二曜。蹄涔之擬酌四溟。多",
    "X31n0607_001:0171b23": "見其不知量也。須知智者法華之妙。在於玄義。文句",
    "X31n0607_001:0171b24": "次之。若夫今之科註。又其次也。學者或先科註。而後",
    "X31n0607_001:0171c01": "文句。文句而後玄義。其猶觀水於河於江於海。不免",
    "X31n0607_001:0171c02": "望洋向若而歎。若先玄義而後文句。文句而後科註。",
    "X31n0607_001:0171c03": "其猶伐木于根于莖于枝。可謂拔茅連茹而征。上天",
    "X31n0607_001:0171c04": "竺一庵如法師。國朝洪武時人也。是板刻於留都。年",
    "X31n0607_001:0171c05": "久板廢。余先得梵夾印本于四明。復廉覔之。得翻刻",
    "X31n0607_001:0171c06": "之板于閩之壽寧。後因學者求之不便。乃命四明會",
    "X31n0607_001:0171c07": "首寶峯高公。而募刻之。今存武林龍樹庵者是也。邇",
    "X31n0607_001:0171c08": "日東甌玄孫靈(操榮)慮。梵夾賷持不便。細書老眼難觀。",
    "X31n0607_001:0171c09": "改為方冊。稍大書之。募資剞劂。以廣流通。為法虔虔。",
    "X31n0607_001:0171c10": "可謂勤矣。復命刻余所述玄義輯略于前。庶令學者",
    "X31n0607_001:0171c11": "雖未能廣目義海。亦先使其染指知味。事竣問言于",
    "X31n0607_001:0171c12": "余。故不辭蕪穢。勉為之序云。旹",
    "X31n0607_001:0171c13": "皇明天啟七年。歲在疆圉單閼。坐夏之七旬五日。傳",
    "X31n0607_001:0171c14": "天台教觀七十四老僧傳燈。書於楞嚴壇之東方不",
    "X31n0607_001:0171c15": "瞬堂。",
    "X31n0607_001:0171c21": "法華經科註疏序",
    "X31n0607_001:0171c23": "如來說法四十九年。雖五時四教。而意極於圓。故華",
    "X31n0607_001:0171c24": "嚴屬兼。般若猶帶。惟至法華。直捨方便。單說無上。是",
    "X31n0607_001:0172a01": "以殷勤稱嘆。為經中王。良以此也。教流東夏。弘華嚴",
    "X31n0607_001:0172a02": "若賢首。弘般若如禪宗者。猶如恒沙。而弘法華者。止",
    "X31n0607_001:0172a03": "天台十餘代耳。此其故何哉。蓋偏權易受。圓實難肩。",
    "X31n0607_001:0172a04": "彼無情之旨。性惡之談。雖迦葉尊者。猶疑魔說。況金",
    "X31n0607_001:0172a05": "容掩色。欲舉當時天人所驚疑者。而直領之。豈不如",
    "X31n0607_001:0172a06": "鳳毛麟趾之希遘哉。余於是益信弘法華難也。諸佛",
    "X31n0607_001:0172a07": "出世。不值大根。有不說法華而入涅槃者。則機器之",
    "X31n0607_001:0172a08": "難遇也。光宅首唱河北。繼者數十家。權實本迹之義。",
    "X31n0607_001:0172a09": "至智者始定。則四依之難逢也。自台嶺集成。至五季",
    "X31n0607_001:0172a10": "四百餘年耳。中國已無有能舉其義者。求於高句麗",
    "X31n0607_001:0172a11": "而始得之。則傳習之難繼也。宋朝迄明。妙旨再絕。隆",
    "X31n0607_001:0172a12": "萬間。妙峯法師振起之。一傳無盡燈公。再傳幻由路",
    "X31n0607_001:0172a13": "公。圓乘獨[打-丁+怠]彼狹小偏秘之流。怨嫉載道。則特立之",
    "X31n0607_001:0172a14": "難堅也。由此觀之。則手把虗空。足躡須彌。猶為易事。",
    "X31n0607_001:0172a15": "而單提圓上。不墮通別。而其難為更陪也。路公之孫",
    "X31n0607_001:0172a16": "操師榮師者。慨佛種之難純。於是舉科註而更定之。",
    "X31n0607_001:0172a17": "與同志明宇王君葵赤張君振揚陳君知默鄧君季",
    "X31n0607_001:0172a18": "黃馬君禎甫姜君迎華陳君仰峯林君道如蓋君國",
    "X31n0607_001:0172a19": "進龔君應華高君汝化葉君等。謀壽諸梓。夫法華以",
    "X31n0607_001:0172a20": "文句為入門。玄義為堂宇。摩訶止觀為奧室。科註者",
    "X31n0607_001:0172a21": "文句之略也。不知科註而弘法華。即溫陵要解猶然",
    "X31n0607_001:0172a22": "兼帶。而況妄解經文。單伸臆說。其為法華也。猶北轍",
    "X31n0607_001:0172a23": "矣。　　師精玄義止觀。豈不能創為新異。而謹守妄",
    "X31n0607_001:0172a24": "傳者。正以自智者之外。皆雜通別。但攬轡白牛。於羊",
    "X31n0607_001:0172b01": "鹿交馳之世。已自橫絕。何必強作解事。而蒙不知之",
    "X31n0607_001:0172b02": "誚哉。此又雪竹師之難也。余於是風告諸方。因科註",
    "X31n0607_001:0172b03": "而玄義。因玄義而止觀。至法華藏深固幽遠者。可以",
    "X31n0607_001:0172b04": "徑造。慎毋墮落通別。而夾雜圓種也。則如來為其厚",
    "X31n0607_001:0172b05": "幸矣。是為敘。",
    "X31n0607_001:0172b06": "賜進士第",
    "X31n0607_001:0172b07": "欽差行人司行人永嘉邵建策薰沐合十書",
    "X31n0607_001:0172b13": "新註法華經序",
    "X31n0607_001:0172b15": "經云法華經藏深固幽遠無人能到若然豈言說可",
    "X31n0607_001:0172b16": "能跂及者哉此即",
    "X31n0607_001:0172b17": "釋迦世尊於三七日中所說華嚴法界無二無別雖",
    "X31n0607_001:0172b18": "智如鶖子未免驚疑況餘眾乎此實難信難解不可",
    "X31n0607_001:0172b19": "思議大解脫法門也陳隋間天台",
    "X31n0607_001:0172b20": "智者大師顗公靈山親承大蘇妙悟證法華三昧獲",
    "X31n0607_001:0172b21": "旋陀羅尼既而居江陵為章安等弟子開玄義十卷",
    "X31n0607_001:0172b22": "惟釋經題所謂九旬談妙者也後居瓦官寺復為章",
    "X31n0607_001:0172b23": "安等以權實本迹開顯之旨別釋經文名曰文句亦",
    "X31n0607_001:0172b24": "十卷先是光宅所註其中不免訛謬大師悉去之以",
    "X31n0607_001:0172c01": "正其說至唐荊溪尊者又推廣大師之說撰釋籤十",
    "X31n0607_001:0172c02": "卷釋玄義妙樂十卷釋文句則一經之妙大備而無",
    "X31n0607_001:0172c03": "餘蘊矣然而文辭浩博義理深玄自非老於座主之",
    "X31n0607_001:0172c04": "學者弗能入也於是元之慧愚谷者一以大師成言",
    "X31n0607_001:0172c05": "註於句下以使初學啟發蒙昧惜乎歲久板刻不存",
    "X31n0607_001:0172c06": "前住上天竺一菴如法師乃前高僧具菴法師之弟",
    "X31n0607_001:0172c07": "子也得其正傳博通教義講說熟閑於今兩測一人",
    "X31n0607_001:0172c08": "而已間居南京大報恩寺念祖道之荒涼大教之將",
    "X31n0607_001:0172c09": "墜於是亦一以大師成言註述斯經不敢妄加己見",
    "X31n0607_001:0172c10": "混餚其說疑誤後學比慧愚谷者加詳編為七卷吳",
    "X31n0607_001:0172c11": "中顧道珍繕寫極為嚴整道珍與同學佛人管叔純",
    "X31n0607_001:0172c12": "馮覺成顧道昇顧禧然姜孟圭等共募眾緣為之刊",
    "X31n0607_001:0172c13": "梓流通一日叔純等懷香過予徵予序引予時年八",
    "X31n0607_001:0172c14": "十四歲抱病在家焉能措筆然覩茲盛德之事亦當",
    "X31n0607_001:0172c15": "為之助喜若以法華經藏深固幽遠無人能到豈可",
    "X31n0607_001:0172c16": "以言說跂及者哉姑摭一二為序以弁其端當知此",
    "X31n0607_001:0172c17": "經不可思議果報亦不可思議上足以答君親之厚",
    "X31n0607_001:0172c18": "恩下足以濟飛潛之幽趣如太虗空豈有量哉故為",
    "X31n0607_001:0172c19": "序後之覽者當求言外之意云。",
    "X31n0607_001:0172c20": "永樂十六年正月十五日資善大夫",
    "X31n0607_001:0172c21": "太子少師吳郡姚廣孝序",
    "X31n0607_001:0173a03": "妙法蓮華經科註卷第一",
    "X31n0607_001:0173a05": "上天竺講寺住山比丘　一如　集註",
    "X31n0607_001:0173a06": "妙法蓮華經者本地甚深之奧藏也乃一化之根",
    "X31n0607_001:0173a07": "源五時之極唱如來出世意欲即說此經開示眾",
    "X31n0607_001:0173a08": "生本源覺藏究竟直指見性成佛故經曰諸佛惟",
    "X31n0607_001:0173a09": "為一大事因緣故出現於世所謂開示悟入佛之",
    "X31n0607_001:0173a10": "知見是也其奈小機未堪此聞聞則生謗墮苦故",
    "X31n0607_001:0173a11": "經曰若但讚佛乘眾生沒在苦謗法不信故墜於",
    "X31n0607_001:0173a12": "三惡道如來不得已而為實施權先以華嚴大教",
    "X31n0607_001:0173a13": "擬宜小乘之人既不能信受是以不動寂場遊化",
    "X31n0607_001:0173a14": "鹿苑為其說三藏教而又保證真空故須方等彈",
    "X31n0607_001:0173a15": "斥令其耻小慕大雖復慕大而執真之情未忘乃",
    "X31n0607_001:0173a16": "寄空生身子為之轉教廣譚空慧之法而淘汰之",
    "X31n0607_001:0173a17": "執情破已然猶以實覆權權掩於實未開二乘根",
    "X31n0607_001:0173a18": "敗作佛未顯如來成佛久本於是高會鷲峯劇談",
    "X31n0607_001:0173a19": "秘要開方便之權門示真實之妙理發眾聖之權",
    "X31n0607_001:0173a20": "巧顯本地之幽微故經曰正直捨方便但說無上",
    "X31n0607_001:0173a21": "道其為教也三乘咸會一乘九界同歸佛界長遠",
    "X31n0607_001:0173a22": "壽量至此方彰出世本懷於今始暢夫是之謂妙",
    "X31n0607_001:0173a23": "法蓮華經也。○此經凡二十八品所談妙法不出",
    "X31n0607_001:0173a24": "權實本迹權謂九界三乘實謂佛界圓乘本謂久",
    "X31n0607_001:0173b01": "遠成佛迹謂果後施化前十四品是迹門開權顯",
    "X31n0607_001:0173b02": "實後十四品是本門開迹顯本然迹本二門開顯",
    "X31n0607_001:0173b03": "由機分利鈍故有三周七喻不同三周者初法說",
    "X31n0607_001:0173b04": "周為上根人作三乘一乘說舍利弗一人得悟即",
    "X31n0607_001:0173b05": "方便品中所談是也二譬說周為中根人作三車",
    "X31n0607_001:0173b06": "一車說迦葉等四大弟子領解即譬諭品中所說",
    "X31n0607_001:0173b07": "是也三因緣周為下根人作宿世因緣說千二百",
    "X31n0607_001:0173b08": "聲聞得記即化城喻品中所明是也迹門施化終",
    "X31n0607_001:0173b09": "於三周周者終也終必對始故上根始於鹿苑稟",
    "X31n0607_001:0173b10": "小終於法華得記中根例知下根始於大通下種",
    "X31n0607_001:0173b11": "終於因緣開會故云三周也七喻者一火宅喻喻",
    "X31n0607_001:0173b12": "三界不安隱如譬喻品中所明是也二窮子喻喻",
    "X31n0607_001:0173b13": "小乘無大乘功德法財如信解品中所明是也三",
    "X31n0607_001:0173b14": "藥草喻喻有漏諸善皆能除惡而無漏之善為最",
    "X31n0607_001:0173b15": "如藥草喻品中所明是也四化城喻喻二乘真空",
    "X31n0607_001:0173b16": "涅槃能防見思之非禦生死之敵如化城喻品中",
    "X31n0607_001:0173b17": "所明是也五衣珠喻喻王子結緣下一乘智寶之",
    "X31n0607_001:0173b18": "種即了因種如五百弟子受記品中所明是也六",
    "X31n0607_001:0173b19": "髻珠喻喻中道實相極果所宗如安樂行品中所",
    "X31n0607_001:0173b20": "明是也已上六喻皆喻迹門開權顯實也七醫子",
    "X31n0607_001:0173b21": "喻喻佛如大醫王徧療一切眾生之病如壽量品",
    "X31n0607_001:0173b22": "中所明此一喻喻本門開迹顯本也。",
    "X31n0607_001:0173b23": "○初釋首題明五重玄義一法喻為名二實相為",
    "X31n0607_001:0173b24": "體三一乘因果為宗四斷疑生信為用五無上醍",
    "X31n0607_001:0173c01": "醐為教相法喻為名者法即妙法喻謂蓮華所言",
    "X31n0607_001:0173c02": "妙者妙名不可思議乃褒美之辭也所言法者十",
    "X31n0607_001:0173c03": "界十如權實本迹之法也良以妙法難解假喻易",
    "X31n0607_001:0173c04": "彰蓮華則華果同時妙法則權實一體故有迹門",
    "X31n0607_001:0173c05": "三喻本門三喻迹門三喻者一為蓮故華喻為實",
    "X31n0607_001:0173c06": "施權二華開蓮現喻開權顯實三華落蓮成喻廢",
    "X31n0607_001:0173c07": "權立實本門三喻者一為蓮故華喻從本垂迹二",
    "X31n0607_001:0173c08": "華開蓮現喻開迹顯本三華落蓮成喻廢迹立本",
    "X31n0607_001:0173c09": "此首題中蓮華一喻乃總喻也若經文中火宅等",
    "X31n0607_001:0173c10": "七喻是別喻也故妙玄云七譬是別蓮華是總舉",
    "X31n0607_001:0173c11": "總攝別故冠篇首總別雖殊莫非為顯權實本迹",
    "X31n0607_001:0173c12": "之法耳經者法也常也十界同軌之為法三世不",
    "X31n0607_001:0173c13": "易謂之常故以法喻為此經之名也實相為體者",
    "X31n0607_001:0173c14": "謂十界十如之法一一離虗妄相名為實相故龍",
    "X31n0607_001:0173c15": "樹云除諸法實相餘皆魔事然此妙體在迹門謂",
    "X31n0607_001:0173c16": "之諸法實相在本門謂之非如非異本迹雖殊妙",
    "X31n0607_001:0173c17": "體是一故以實相為此經之體也一乘因果為宗",
    "X31n0607_001:0173c18": "者宗即要義所謂佛自行因果為宗也云何為要",
    "X31n0607_001:0173c19": "無量眾善言因則攝無量證得言果則攝故以一",
    "X31n0607_001:0173c20": "乘因果為此經之宗也斷疑生信為用者用即力",
    "X31n0607_001:0173c21": "用也迹門開顯斷權疑生實信本門開顯斷近疑",
    "X31n0607_001:0173c22": "生遠信故以斷疑生信為此經之用也無上醍醐",
    "X31n0607_001:0173c23": "為教相者教者聖人被下之言也相者分別同異",
    "X31n0607_001:0173c24": "也此經純圓異乎偏少之教喻如醍醐上味不同",
    "X31n0607_001:0174a01": "乳酪生熟酥味故以無上醍醐為此經之教相也",
    "X31n0607_001:0174a02": "然此五重玄義皆是經中所詮之旨祖師預取解",
    "X31n0607_001:0174a03": "釋首題者欲令受持讀誦之人即於首題能了一",
    "X31n0607_001:0174a04": "經之大旨故也。",
    "X31n0607_001:0174a05": "妙法蓮華經弘傳序",
    "X31n0607_001:0174a06": "經題五字如前釋弘傳序者弘廣也大也傳轉也",
    "X31n0607_001:0174a07": "亦流傳也序即次序爾雅云東西墻謂之序註云",
    "X31n0607_001:0174a08": "所以別內外也謂見墻別宅舍之內外觀序知一",
    "X31n0607_001:0174a09": "經之由致也律師序述此經之大猷葢欲廣傳後",
    "X31n0607_001:0174a10": "代展轉流通而不絕也。",
    "X31n0607_001:0174a11": "終南山釋道宣述",
    "X31n0607_001:0174a12": "終南山名距長安八十里在扶風武功縣東接驪",
    "X31n0607_001:0174a13": "山太華西連太白隴山其山北來勢終於南故云",
    "X31n0607_001:0174a14": "終南關中記云終南一名中南在天之中居都之",
    "X31n0607_001:0174a15": "南故曰中南釋者梵語具云釋迦此云能仁佛之",
    "X31n0607_001:0174a16": "姓也故凡投佛出家者皆以釋為姓阿含經云四",
    "X31n0607_001:0174a17": "河入海同一鹹味四姓出家皆名為釋是也律師",
    "X31n0607_001:0174a18": "諱道宣生京兆錢氏父吏部尚書母夢月輪貫懷",
    "X31n0607_001:0174a19": "而孕又夢梵僧語之曰所孕者梁之祐律師也及",
    "X31n0607_001:0174a20": "長師日嚴頵(於倫切)公出家落髮年二十依首師進",
    "X31n0607_001:0174a21": "具又從學律唐高祖武德七年甲申徙居終南紵",
    "X31n0607_001:0174a22": "麻蘭若製行事鈔甞行般舟三昧前後總二十會",
    "X31n0607_001:0174a23": "常感天人送饌侍衛後在西明寺行道中夜臨砌",
    "X31n0607_001:0174a24": "足蹶且仆有少年介冑擁衛之律師問汝為誰曰",
    "X31n0607_001:0174b01": "弟子博叉天王子張瓊也以師戒德故來給衛耳",
    "X31n0607_001:0174b02": "因以佛牙授師夜捧行道晝藏地穴唯弟子文綱",
    "X31n0607_001:0174b03": "知之又授以餌藥修合之方即今天王補心丸是",
    "X31n0607_001:0174b04": "也師問以世尊在世及滅後時事瓊一一為言隨",
    "X31n0607_001:0174b05": "問隨錄集為感天侍應傳一卷高宗乾封二年丁",
    "X31n0607_001:0174b06": "卯冬十月三日入滅眾聞天人同聲請師歸彌勒",
    "X31n0607_001:0174b07": "內院穆宗讚曰代有覺人為如來使龍鬼歸降天",
    "X31n0607_001:0174b08": "人奉侍聲飛五天辭驚萬里金烏西墜佛日東舉",
    "X31n0607_001:0174b09": "稽首皈依肇律宗主懿宗朝諡澄照述者著述也",
    "X31n0607_001:0174b10": "述者之謂賢作者之謂聖儒典云述而不作律師",
    "X31n0607_001:0174b11": "自謙故云述也。",
    "X31n0607_001:0174b12": "妙法蓮華經者統諸佛降靈之本致也。",
    "X31n0607_001:0174b13": "統(他綜切)總也降靈猶降神也致趣也諸佛皆從兜",
    "X31n0607_001:0174b14": "率降神出現於世其本懷之致趣莫不為令眾生",
    "X31n0607_001:0174b15": "開示悟入佛之知見授記作佛而後已今經開顯",
    "X31n0607_001:0174b16": "既開眾生佛之知見授記作佛則總紀諸佛出世",
    "X31n0607_001:0174b17": "之意故云統諸佛降靈之本致也。",
    "X31n0607_001:0174b18": "蘊結大夏出彼千齡東傳震旦三百餘載。",
    "X31n0607_001:0174b19": "蘊積也蘊結即結集也大夏即竺國之美稱如來",
    "X31n0607_001:0174b20": "生於周昭王二十四年甲寅入滅於周穆王五十",
    "X31n0607_001:0174b21": "二年壬申二月十五日既入滅弟子阿難輩於是",
    "X31n0607_001:0174b22": "始結集大小經律論藏至東漢明帝永平七年計",
    "X31n0607_001:0174b23": "一千餘年故曰出彼千齡齡即年也是年帝夢金",
    "X31n0607_001:0174b24": "人長大項有日光飛至殿庭旦問羣臣太學聞人",
    "X31n0607_001:0174c01": "傅毅奏曰周昭王時西域有佛出世其形長一丈",
    "X31n0607_001:0174c02": "六尺而黃金色陛下所夢將非是乎博士王遵推",
    "X31n0607_001:0174c03": "周書異記佐之帝遂遣中郎將蔡愔博士秦景等",
    "X31n0607_001:0174c04": "一十八人使西域求佛法蔡愔等至天竺隣境月",
    "X31n0607_001:0174c05": "氏國遇梵僧摩騰法蘭二人奉佛經像來震旦遂",
    "X31n0607_001:0174c06": "同東還永平十年入闕獻經像帝大悅帝於雍門",
    "X31n0607_001:0174c07": "外立寺騰蘭居之以白馬馱經而來遂名白馬寺",
    "X31n0607_001:0174c08": "永平十四年五嶽道士費叔才褚善信等忌之斥",
    "X31n0607_001:0174c09": "言虗偽騰蘭白於帝曰吾佛出世法水火不能壞",
    "X31n0607_001:0174c10": "請與方士驗之帝敕叔才等盡出所有奇經秘訣",
    "X31n0607_001:0174c11": "與騰蘭所持來經像就焚之正月十五日火作而",
    "X31n0607_001:0174c12": "騰蘭諸經完然不燼方士稽首欽服帝益異之由",
    "X31n0607_001:0174c13": "是騰蘭習漢言久之譯四十二章經十地斷結佛",
    "X31n0607_001:0174c14": "本生法海藏佛本行等五經佛法自此始流東土",
    "X31n0607_001:0174c15": "故曰東傳震旦震旦或曰真丹琳法師云東方屬",
    "X31n0607_001:0174c16": "震是日出之方故云震旦華嚴音義翻為漢地樓",
    "X31n0607_001:0174c17": "炭經云葱河以東名為震旦以初日出耀於東隅",
    "X31n0607_001:0174c18": "故得名也據此則震旦非梵語矣自漢永平七年",
    "X31n0607_001:0174c19": "至獻帝合一百五十五年歸魏魏五主合四十五",
    "X31n0607_001:0174c20": "年歸西晉西晉四主合五十二年至東晉安帝義",
    "X31n0607_001:0174c21": "熈二年羅什譯此經時合八十九年總計三百四",
    "X31n0607_001:0174c22": "十一年故曰三百餘載載年也爾雅云唐虞曰載",
    "X31n0607_001:0174c23": "取物終更始也。",
    "X31n0607_001:0174c24": "西晉惠帝永康年中長安青門燉煌菩薩竺法護者",
    "X31n0607_001:0175a01": "初翻此經名正法華。",
    "X31n0607_001:0175a02": "西晉武皇帝司馬氏諱炎字安世文帝昭之子也",
    "X31n0607_001:0175a03": "受魏禪即帝位乙酉改元泰始國號晉都洛陽故",
    "X31n0607_001:0175a04": "曰西晉始自武帝次惠帝次懷帝終於愍帝惠帝",
    "X31n0607_001:0175a05": "諱衷字正度武帝第二子庚戌四月即位改元永",
    "X31n0607_001:0175a06": "熈繼改元康庚申又改永康止一年長安古稱咸",
    "X31n0607_001:0175a07": "陽漢高祖改名長安青門在長安城東即邵平種",
    "X31n0607_001:0175a08": "瓜處也燉煌即今甘肅沙州路古流沙地禹貢雍",
    "X31n0607_001:0175a09": "州之域也漢為燉煌郡陽關玉門關洼水在焉竺",
    "X31n0607_001:0175a10": "曇摩羅剎此云法護月氏國人究三十六國道術",
    "X31n0607_001:0175a11": "兼通其語泰始二年丙戌自天竺達於玉門因居",
    "X31n0607_001:0175a12": "燉煌世號燉煌菩薩後入長安居青門大周目錄",
    "X31n0607_001:0175a13": "云太康七年譯正法華今謂太康乃武帝年號序",
    "X31n0607_001:0175a14": "既云惠帝當以永康為正也。",
    "X31n0607_001:0175a15": "東晉安帝隆安年中後秦弘始丘慈沙門鳩摩羅什",
    "X31n0607_001:0175a16": "次翻此經名妙法蓮華。",
    "X31n0607_001:0175a17": "東晉司馬氏都建康始於元帝終於恭帝禪於宋",
    "X31n0607_001:0175a18": "凡十一主合一百三年元帝諱睿瑯琊王覲之子",
    "X31n0607_001:0175a19": "宣帝曾孫也年十五嗣封瑯琊王後為安東將軍",
    "X31n0607_001:0175a20": "鎮建康西晉愍帝建興四年丙子詔王攝萬幾明",
    "X31n0607_001:0175a21": "年即王位改元建武又明年戊寅始即帝位改元",
    "X31n0607_001:0175a22": "大興鳩摩羅什譯經於後秦境內序必先書東晉",
    "X31n0607_001:0175a23": "者存正統也第十主安帝諱德宗孝武太子丙申",
    "X31n0607_001:0175a24": "繼孝武即帝位次年丁酉改元隆安凡五年又改",
    "X31n0607_001:0175b01": "元興凡三年又改義熈凡十四年後秦姓姚名萇",
    "X31n0607_001:0175b02": "字景茂赤亭羗人當晉孝武皇帝太元八年癸未",
    "X31n0607_001:0175b03": "前秦符堅攻晉以兗州刺史姚萇為龍驤將軍後",
    "X31n0607_001:0175b04": "又以為司馬討慕容泓等萇軍大敗懼奔時渭北",
    "X31n0607_001:0175b05": "馬牧等紏扇羗豪率其戶口歸萇者五萬餘家推",
    "X31n0607_001:0175b06": "萇為盟主晉太元丙戌四月萇自陝西等路入長",
    "X31n0607_001:0175b07": "安即帝位改年建初國號大秦史以後秦別之萇",
    "X31n0607_001:0175b08": "遣將吳忠執堅於五將堅子丕立為馮該所害南",
    "X31n0607_001:0175b09": "安王符登立晉太元十八年癸巳十二月萇卒子",
    "X31n0607_001:0175b10": "興立率眾伐前秦秦主登大敗次年甲午興即帝",
    "X31n0607_001:0175b11": "位改年皇初凡五年又改弘始當晉隆安三年己",
    "X31n0607_001:0175b12": "亥也丘慈與龜茲同國名在焉耆西南沙門此云",
    "X31n0607_001:0175b13": "勤息謂勤脩眾善止息諸惡也鳩摩羅什此云童",
    "X31n0607_001:0175b14": "壽龜茲國人前秦符堅遣驍騎將軍呂光等率兵",
    "X31n0607_001:0175b15": "七萬伐龜茲國取什當晉太元七年壬午歲光與",
    "X31n0607_001:0175b16": "什俱還至涼州聞堅已歿光遂據涼州即三河王",
    "X31n0607_001:0175b17": "位國號大涼改年太安當晉太元十一年也及光",
    "X31n0607_001:0175b18": "卒子紹立為太原公呂纂所害纂立又為呂超所",
    "X31n0607_001:0175b19": "廢立呂隆後秦姚興弘始三年遣師伐隆隆上表",
    "X31n0607_001:0175b20": "隆興遂迎什至長安當晉隆安五年辛丑也弘始",
    "X31n0607_001:0175b21": "八年什於草堂寺譯出今經為七卷當晉義熈二",
    "X31n0607_001:0175b22": "年丙午也序文律師言隆安年中者乃是什始至",
    "X31n0607_001:0175b23": "長安之年非什譯此經之年也法華文句云鳩摩",
    "X31n0607_001:0175b24": "羅什以偽秦弘始五年四月二十三日於長安逍",
    "X31n0607_001:0175c01": "遙園譯大品經竟至八年夏於草堂寺譯此妙法",
    "X31n0607_001:0175c02": "蓮華經什少時日誦三萬二千言隨母出家遍遊",
    "X31n0607_001:0175c03": "西域淹貫羣籍尤善大乘在龜茲日諸王會同每",
    "X31n0607_001:0175c04": "請師說法必跪伏而聽後居秦國大闡經論所譯",
    "X31n0607_001:0175c05": "出者三百八十卷秦主以師禮事之優寵特甚弘",
    "X31n0607_001:0175c06": "始十五年四月十三日入滅壽七十歲當晉義熈",
    "X31n0607_001:0175c07": "九年癸丑也。",
    "X31n0607_001:0175c08": "隋氏仁壽大興善寺北天竺沙門闍那笈多後所翻",
    "X31n0607_001:0175c09": "者同名妙法。",
    "X31n0607_001:0175c10": "隋高祖文皇帝姓楊名堅弘農華陰人漢太尉震",
    "X31n0607_001:0175c11": "十四代孫初宇文秦仕魏封周公至子覺受魏禪",
    "X31n0607_001:0175c12": "國號周堅父忠甞事周有功官至太傅隋國公堅",
    "X31n0607_001:0175c13": "襲封焉陳大建十三年辛丑堅受周禪都長安國",
    "X31n0607_001:0175c14": "號隋自文帝至恭帝三主合三十七年今以國稱",
    "X31n0607_001:0175c15": "故云隋氏仁壽文帝年號也名義云天竺之稱異",
    "X31n0607_001:0175c16": "議紏紛舊云身毒或曰賢豆今從正音宜云印度",
    "X31n0607_001:0175c17": "此云月葢以其土賢聖繼軌導凡御物如月照臨",
    "X31n0607_001:0175c18": "故也五印度之境周九萬餘里今云北天竺者即",
    "X31n0607_001:0175c19": "五天竺國之一也闍那笈多二法師名闍那具云",
    "X31n0607_001:0175c20": "闍那崛多此云志德北天竺人剎帝利種遊涉行",
    "X31n0607_001:0175c21": "化來達此境笈多具云達摩笈多此云法密南天",
    "X31n0607_001:0175c22": "竺人序不云者缺也按添品經序云大隋仁壽元",
    "X31n0607_001:0175c23": "年辛酉普曜寺沙門上行請闍那崛多達摩笈多",
    "X31n0607_001:0175c24": "二法師於大興善寺重譯此經為八卷名曰添品",
    "X31n0607_001:0176a01": "妙法蓮華故知闍那笈多是二人也昇師目錄云",
    "X31n0607_001:0176a02": "言添品者謂於晉秦兩譯經內添合改移有五一",
    "X31n0607_001:0176a03": "於晉秦譯本添普門品後偈頌二於秦譯藥王品",
    "X31n0607_001:0176a04": "後補日光喻之全文三合天授品於寶塔品內四",
    "X31n0607_001:0176a05": "移囑累品於普賢品後五回陀羅尼品於神力品",
    "X31n0607_001:0176a06": "後又唐不空譯法華軌儀全與添品法華改易是",
    "X31n0607_001:0176a07": "同甚違什師按品次第。",
    "X31n0607_001:0176a08": "三經重沓文旨互陳時所宗尚皆弘秦本。",
    "X31n0607_001:0176a09": "一經三譯故云重沓文詞旨趣交互陳述如十如",
    "X31n0607_001:0176a10": "是晉譯則無秦譯則有又藥草喻後半品之文晉",
    "X31n0607_001:0176a11": "隋兩譯則有秦譯則無又囑累品秦譯置二十二",
    "X31n0607_001:0176a12": "隋譯則置之卷末故云文旨互陳也宗尊也尚高",
    "X31n0607_001:0176a13": "也此經雖更三譯然古今所尊尚者唯傳弘什師",
    "X31n0607_001:0176a14": "所譯之本。",
    "X31n0607_001:0176a15": "自餘支品別偈不無其流具如序曆故所非述。",
    "X31n0607_001:0176a16": "三譯之外如名義云達摩摩提於齊武永平年中",
    "X31n0607_001:0176a17": "譯出提婆達多品經一卷又東晉祗密帝譯出普",
    "X31n0607_001:0176a18": "門品經一卷此師名義不載支分各異故曰支品",
    "X31n0607_001:0176a19": "又闍那崛多於西川益州龍淵寺譯出普門品重",
    "X31n0607_001:0176a20": "頌偈一卷故曰別偈如是品偈雖支別不同莫不",
    "X31n0607_001:0176a21": "各有源流具如彼經本序紀其所自故今所不述",
    "X31n0607_001:0176a22": "也又流即流類如云品類相從目之為品是也曆",
    "X31n0607_001:0176a23": "象也又通作歷又一解餘饒也饒即多之義也葢",
    "X31n0607_001:0176a24": "言秦本之內自多支品別偈其品偈之源流流類",
    "X31n0607_001:0176b01": "備如各品各偈之中已自序曆可見故今所以不",
    "X31n0607_001:0176b02": "陳述也私謂前解獨指普門品重頌為別偈者固",
    "X31n0607_001:0176b03": "是若細詳之文意似不特言別譯達多普門二品",
    "X31n0607_001:0176b04": "為支品葢言一經之內諸品為支品也且律師作",
    "X31n0607_001:0176b05": "序正為序於秦本安得濫及別譯之品哉讀者審",
    "X31n0607_001:0176b06": "之。",
    "X31n0607_001:0176b07": "夫以靈嶽降靈非大聖無由開化適化所及非昔緣",
    "X31n0607_001:0176b08": "無以導心。",
    "X31n0607_001:0176b09": "靈嶽降靈者此借用儒典維嶽降靈生申及甫之",
    "X31n0607_001:0176b10": "意蓋言靈山所化之機皆蘊英靈之秀而降生者",
    "X31n0607_001:0176b11": "自非吾佛大聖神通駭動智辨宣揚則何由開導",
    "X31n0607_001:0176b12": "而化度之此言應稱於機也適化所及者適當也",
    "X31n0607_001:0176b13": "亦稱適也謂佛雖大聖不能化無緣之人如靈山",
    "X31n0607_001:0176b14": "所化之機昔皆於大通佛世聽王子覆講法華之",
    "X31n0607_001:0176b15": "時已下一乘之種中間退大漸次調停以至於今",
    "X31n0607_001:0176b16": "方得妙悟自非宿昔有緣種者則無因開導其心",
    "X31n0607_001:0176b17": "此言機稱於應也。",
    "X31n0607_001:0176b18": "所以仙苑告成機分大小之別金河顧命道殊半滿",
    "X31n0607_001:0176b19": "之科豈非教被乘時無足覈其高會。",
    "X31n0607_001:0176b20": "梵語婆羅痆(女黠切)斯舊曰波羅柰或翻江繞城或",
    "X31n0607_001:0176b21": "以羣鹿所居亦名鹿苑以古仙所居亦名仙苑告",
    "X31n0607_001:0176b22": "成者如來六年苦行之後於菩提樹下而成正覺",
    "X31n0607_001:0176b23": "也佛既成道必說法被機機有利鈍則大小不同",
    "X31n0607_001:0176b24": "如初華嚴大隔於小鹿苑小隔於大方等大小同",
    "X31n0607_001:0176c01": "聞是也此二句言應必被機也梵語[口*尸]剌拏伐底",
    "X31n0607_001:0176c02": "河此云有金河是產閻浮金處河畔有娑羅林在",
    "X31n0607_001:0176c03": "拘尸城外顧命者儒典尚書有顧命篇鄭玄註云",
    "X31n0607_001:0176c04": "臨終出命故謂之顧顧將去意也佛將入滅而垂",
    "X31n0607_001:0176c05": "言教說涅槃之經如成王將終作顧命之書也涅",
    "X31n0607_001:0176c06": "槃追說四教事同方等藏為半字教通別圓為滿",
    "X31n0607_001:0176c07": "字教故曰道殊半滿之科科等也此二句言機必",
    "X31n0607_001:0176c08": "稟教也初言仙苑後言金河者葢舉一化之初後",
    "X31n0607_001:0176c09": "以攝中間方等般若之二時故總結云教被乘時",
    "X31n0607_001:0176c10": "等如華嚴被大機乘時為說圓滿脩多羅教鹿苑",
    "X31n0607_001:0176c11": "被小機乘時為說藏教方等被大小機乘時為說",
    "X31n0607_001:0176c12": "藏通別圓之四教乃至涅槃亦復如是上之四時",
    "X31n0607_001:0176c13": "設教雖則被機乘時約部言之皆屬於權並不足",
    "X31n0607_001:0176c14": "以考覈其實如法華之高會唯譚一實也法華功",
    "X31n0607_001:0176c15": "高一化理冠羣經已今當說最為第一律師之言",
    "X31n0607_001:0176c16": "足可徵矣。",
    "X31n0607_001:0176c17": "是知五千退席為進增慢之儔五百授記俱崇密化",
    "X31n0607_001:0176c18": "之迹。",
    "X31n0607_001:0176c19": "方便品初如來既歎諸佛權實二智甚深無量難",
    "X31n0607_001:0176c20": "解難入舍利弗即騰疑致請及如來誡許為說五",
    "X31n0607_001:0176c21": "千人等便乃越席而去如來即斥言此輩罪根深",
    "X31n0607_001:0176c22": "重及增上慢又云退亦佳矣雖曰斥他意在策進",
    "X31n0607_001:0176c23": "在座有增上慢者不生退席之心也富樓那等五",
    "X31n0607_001:0176c24": "百弟子本是深位菩薩今內秘外現迹示聲聞至",
    "X31n0607_001:0177a01": "法華會上復授與成佛之記者蓋崇其密示輔佛",
    "X31n0607_001:0177a02": "行化之迹也崇高也猶迹高本下之義也。",
    "X31n0607_001:0177a03": "所以放光現瑞開發請之教源。",
    "X31n0607_001:0177a04": "序品中言如來說無量義經已入定放白毫光具",
    "X31n0607_001:0177a05": "現六瑞故使彌勒懷疑以請文殊決答是知放光",
    "X31n0607_001:0177a06": "現瑞乃開發起啟請說教之本源也。",
    "X31n0607_001:0177a07": "出定揚德暢佛慧之宏略。",
    "X31n0607_001:0177a08": "方便品如來從三昧安詳而起讚揚諸佛權實二",
    "X31n0607_001:0177a09": "智之德意令眾生開示悟入佛之知見則佛慧之",
    "X31n0607_001:0177a10": "宏遠方略方乃通暢也二智佛之知見皆佛慧之",
    "X31n0607_001:0177a11": "異名耳。",
    "X31n0607_001:0177a12": "朽宅通入大之文軌。",
    "X31n0607_001:0177a13": "譬喻品初以三車誘引諸子及出火宅後乃等賜",
    "X31n0607_001:0177a14": "大車以喻鹿苑初為聲聞等權說諦緣度三乘之",
    "X31n0607_001:0177a15": "法令其脩習出於三界逗至法華開權顯實唯談",
    "X31n0607_001:0177a16": "一乘圓實之法咸令開示悟入佛之知見故經云",
    "X31n0607_001:0177a17": "如來初以三乘引導眾生然後但以大乘而度脫",
    "X31n0607_001:0177a18": "之譬天下大治之時書同文車同軌約法則同圓",
    "X31n0607_001:0177a19": "教一實之文約喻則同大車一乘之軌豈非朽故",
    "X31n0607_001:0177a20": "火宅之喻乃是引小向大之說故云通入大之文",
    "X31n0607_001:0177a21": "軌。",
    "X31n0607_001:0177a22": "化城引昔緣之不墜。",
    "X31n0607_001:0177a23": "化城者無而倐有名化防非禦敵曰城以喻小乘",
    "X31n0607_001:0177a24": "真空涅槃防見思之非禦生死之歒也化城喻品",
    "X31n0607_001:0177b01": "初為疲極之眾化作一城以為止息然後令至寶",
    "X31n0607_001:0177b02": "所以譬如來昔為王子之時為其下大乘之種中",
    "X31n0607_001:0177b03": "間退大向小如止化城今至法華復為說大授記",
    "X31n0607_001:0177b04": "作佛豈非化城之喻是導引宿昔之緣之不墜失",
    "X31n0607_001:0177b05": "也。",
    "X31n0607_001:0177b06": "繫珠明理性之常在。",
    "X31n0607_001:0177b07": "五百弟子授記品陳如等得記之後悔過自責乃",
    "X31n0607_001:0177b08": "以繫珠為喻以陳領解珠譬實相之理乃大乘緣",
    "X31n0607_001:0177b09": "種也葢佛昔於大通佛世嘗以大法教令發心為",
    "X31n0607_001:0177b10": "下一乘之種多劫廢忘不知不覺今得授記方知",
    "X31n0607_001:0177b11": "緣種不失理性常在譬人至親友家親友以珠繫",
    "X31n0607_001:0177b12": "其衣內其人醉臥不覺及後親友復為示之即知",
    "X31n0607_001:0177b13": "衣內之珠不失以喻理性之常在也。",
    "X31n0607_001:0177b14": "鑿井顯示悟之多方。",
    "X31n0607_001:0177b15": "法師品佛說譬如有人渴乏須水穿鑿高原猶見",
    "X31n0607_001:0177b16": "乾土知水尚遠施功不已轉見濕土其心決定知",
    "X31n0607_001:0177b17": "水必近以喻在家出家之人若未聞解思惟脩習",
    "X31n0607_001:0177b18": "此經是人去阿耨菩提尚遠若得聞解思惟脩習",
    "X31n0607_001:0177b19": "此經必知是人得近阿耨菩提佛以種種方便教",
    "X31n0607_001:0177b20": "化方乃悟入故云示悟之多方。",
    "X31n0607_001:0177b21": "詞義宛然喻陳惟遠。",
    "X31n0607_001:0177b22": "文詞義理宛然符合加以如上種種比喻敷陳則",
    "X31n0607_001:0177b23": "一經之旨獨惟幽遠也。",
    "X31n0607_001:0177b24": "自非大哀曠濟拔滯溺之沉流一極悲心拯昏迷之",
    "X31n0607_001:0177c01": "失性。",
    "X31n0607_001:0177c02": "眾生滯著諸有沒溺愛河此等之流自非如來興",
    "X31n0607_001:0177c03": "大哀憐廣為津濟安能拔其生死之苦令得涅槃",
    "X31n0607_001:0177c04": "之樂又眾生為無明所覆昏惑迷倒自非如來等",
    "X31n0607_001:0177c05": "一至極悲愍之心安能拯其昏迷之暗令復本性",
    "X31n0607_001:0177c06": "之明也。",
    "X31n0607_001:0177c07": "自漢至唐六百餘載總歷羣籍四千餘軸受持盛者",
    "X31n0607_001:0177c08": "無出此經。",
    "X31n0607_001:0177c09": "自漢永平十年佛教始流東土至東晉合三百五",
    "X31n0607_001:0177c10": "十二年又宋五十九年又齊二十三年又梁五十",
    "X31n0607_001:0177c11": "五年又陳三十三年又隋三十七年又唐高祖至",
    "X31n0607_001:0177c12": "高宗乾封二年律師入滅合五十年總計六百九",
    "X31n0607_001:0177c13": "年故云六百餘載但莫考律師於唐代何年作此",
    "X31n0607_001:0177c14": "序耳六百餘載之內總經譯出諸經卷目雖有四",
    "X31n0607_001:0177c15": "千餘軸之多今昔受持之盛者莫出什師所譯之",
    "X31n0607_001:0177c16": "法華也。",
    "X31n0607_001:0177c17": "將非機教相扣並智勝之遺塵聞而深敬俱威王之",
    "X31n0607_001:0177c18": "餘勣。",
    "X31n0607_001:0177c19": "機教相扣者機即所化之機教即能被之教扣擊",
    "X31n0607_001:0177c20": "也謂機必稟教教必被機機教互相擊動也且稟",
    "X31n0607_001:0177c21": "教之機竝昔從大通智勝佛所同下一乘種子其",
    "X31n0607_001:0177c22": "上根利智者於初中間已得道竟其鈍根者中間",
    "X31n0607_001:0177c23": "退大以來佛為節節調停至今王城亦得道竟後",
    "X31n0607_001:0177c24": "之受持此經者將非昔同下種最鈍之人乎望前",
    "X31n0607_001:0178a01": "之多比今之少有若遺塵故云智勝之遺塵又若",
    "X31n0607_001:0178a02": "聞此經信敬不疑謗者乃是威音王佛所不輕為",
    "X31n0607_001:0178a03": "下大乘緣種之餘功故也。",
    "X31n0607_001:0178a04": "輙於經首序而綜之。",
    "X31n0607_001:0178a05": "輙專也綜即機縷之持絲制經者律師專於此經",
    "X31n0607_001:0178a06": "之首述為序文綜括一經之大旨庶使誦持者知",
    "X31n0607_001:0178a07": "義意之有歸法喻之相顯譬若機縷之持絲制經",
    "X31n0607_001:0178a08": "令其條然有緒而不紊亂也。",
    "X31n0607_001:0178a09": "庶得早淨六根仰慈尊之嘉會速成四德趣樂土之",
    "X31n0607_001:0178a10": "玄猷。",
    "X31n0607_001:0178a11": "此謂誦持之人苟知一經之大旨念念從聞思脩",
    "X31n0607_001:0178a12": "依解立行自然獲得六根清淨則能見佛常在耆",
    "X31n0607_001:0178a13": "山如隋智者大師行法華三昧誦經至藥王品是",
    "X31n0607_001:0178a14": "真精進是名真法供養如來即豁然大悟見靈山",
    "X31n0607_001:0178a15": "一會儼然未散故經云若有深心信解則為見佛",
    "X31n0607_001:0178a16": "常在耆山等或云慈尊指彌勒也普賢勸發品云",
    "X31n0607_001:0178a17": "若有受持讀誦解其義趣乃至云即往兜率天上",
    "X31n0607_001:0178a18": "彌勒菩薩所二說俱通速成四德者謂常樂我淨",
    "X31n0607_001:0178a19": "也不遷不變謂之常離二死苦謂之樂八大自在",
    "X31n0607_001:0178a20": "謂之我三惑淨盡謂之淨既成就四德必得往生",
    "X31n0607_001:0178a21": "極樂國土故經云如說脩行於此命終即往安樂",
    "X31n0607_001:0178a22": "世界阿彌陀佛大菩薩眾圍繞住處趣向也猷道",
    "X31n0607_001:0178a23": "也道即能通之義謂因此玄玅之道即能通至淨",
    "X31n0607_001:0178a24": "邦也。",
    "X31n0607_001:0178b01": "弘贊莫窮永貽諸後云爾。",
    "X31n0607_001:0178b02": "贊助也貽遺也律師作序之意葢欲贊助此經永",
    "X31n0607_001:0178b03": "遺後代冀展轉流通無窮無盡也或問法華本迹",
    "X31n0607_001:0178b04": "二門律師何但序迹而不言本今為答曰若知從",
    "X31n0607_001:0178b05": "本垂迹即知因迹顯本故荊溪尊者云若解迹妙",
    "X31n0607_001:0178b06": "本妙非遙本迹雖殊不思議一。",
    "X31n0607_001:0178b07": "妙法蓮華經弘傳序(終)",
    "X31n0607_001:0178b10": "妙法蓮華經卷第一",
    "X31n0607_001:0178b11": "姚秦三藏法師　鳩摩羅什奉　詔譯",
    "X31n0607_001:0178b12": "妙法蓮華經序品第一",
    "X31n0607_001:0178b13": "序義有三謂次也由也述也如是等五事冠於經",
    "X31n0607_001:0178b14": "首次序也放光六瑞起發之端由序也問答釋疑",
    "X31n0607_001:0178b15": "正說弄引序述也具此三義故稱為序品者梵語",
    "X31n0607_001:0178b16": "跋渠此翻為品義類同者聚在一段故名品也唯",
    "X31n0607_001:0178b17": "藥王菩薩本事品是佛親唱餘或結集者所置或",
    "X31n0607_001:0178b18": "譯人添足諸品之始故言第一然有通序別序從",
    "X31n0607_001:0178b19": "如是去至却坐一面是通序以諸經初同有如是",
    "X31n0607_001:0178b20": "等五事故從爾時世尊去至品盡是別序以別序",
    "X31n0607_001:0178b21": "一經故。△次釋經文二初迹次本法華文句章安",
    "X31n0607_001:0178b22": "祖師云天台智者大師分文為三初品為序方便",
    "X31n0607_001:0178b23": "品訖分別功德十九行偈凡十五品半名正從偈",
    "X31n0607_001:0178b24": "後盡經凡十一品半名流通又一時分為二從序",
    "X31n0607_001:0178c01": "至安樂行十四品約迹開權顯實從涌出訖經十",
    "X31n0607_001:0178c02": "四品約本開權顯實本迹各序正流通初品為序",
    "X31n0607_001:0178c03": "方便訖授學無學人記品為正法師訖安樂行為",
    "X31n0607_001:0178c04": "流通涌出訖彌勒已問斯事佛今答之半品名序",
    "X31n0607_001:0178c05": "從佛告阿逸多下訖分別功德品十九行偈名正",
    "X31n0607_001:0178c06": "此後盡經為流通今記從前三消文也初迹門三",
    "X31n0607_001:0178c07": "初一品序分二初通序六初所聞法體。",
    "X31n0607_001:0178c08": "如是。",
    "X31n0607_001:0178c09": "如是者舉所聞之法體也不異名如無非曰是如",
    "X31n0607_001:0178c10": "於三諦之是故曰如是若約教釋者諸經不同如",
    "X31n0607_001:0178c11": "是亦異若佛明俗諦有文字真諦無文字阿難傳",
    "X31n0607_001:0178c12": "佛俗諦文字與佛說不異故名如因此俗文會真",
    "X31n0607_001:0178c13": "諦理故名是此則三藏經初如是也佛明即色是",
    "X31n0607_001:0178c14": "空空即是色色空空色無二無別空色不異為如",
    "X31n0607_001:0178c15": "即事而真為是阿難傳佛能詮之文不異為如能",
    "X31n0607_001:0178c16": "詮即所詮為是此則通教經初如是也佛明生死",
    "X31n0607_001:0178c17": "是有涅槃是無出生死有入涅槃無出涅槃無入",
    "X31n0607_001:0178c18": "於中道阿難傳此出有入無出無入中與佛說不",
    "X31n0607_001:0178c19": "異為如從淺至深無非曰是此則別教經初如是",
    "X31n0607_001:0178c20": "也佛明生死即涅槃亦即中道真如法界實性實",
    "X31n0607_001:0178c21": "際徧一切處無非佛法阿難傳此與佛說無異故",
    "X31n0607_001:0178c22": "名如如如不動故名是文如理是究竟成就此則",
    "X31n0607_001:0178c23": "圓教經初如是即今經之如是也大論云佛將涅",
    "X31n0607_001:0178c24": "槃阿難問佛一切經首當作何語佛言應云如是",
    "X31n0607_001:0179a01": "我聞一時佛在某方某國與某大眾俱此即通序",
    "X31n0607_001:0179a02": "亦名破邪序對破外道阿漚故亦名證信序為令",
    "X31n0607_001:0179a03": "聞者不疑故。△二能持之人。",
    "X31n0607_001:0179a04": "我聞。",
    "X31n0607_001:0179a05": "我聞者謂如是之法阿難從佛而聞也大論云阿",
    "X31n0607_001:0179a06": "難與聽眾述佛遺旨親承不謬故曰我聞。△三聞",
    "X31n0607_001:0179a07": "持和合。",
    "X31n0607_001:0179a08": "一時。",
    "X31n0607_001:0179a09": "一時者聞持和合非異時也又感應因緣合一之",
    "X31n0607_001:0179a10": "時也。△四時從佛聞。",
    "X31n0607_001:0179a11": "佛。",
    "X31n0607_001:0179a12": "梵語佛陀此云知者知過去現在未來眾生非眾",
    "X31n0607_001:0179a13": "生數常無常等一切諸法故名佛陀又云覺者覺",
    "X31n0607_001:0179a14": "有三義一者自覺悟性真常了惑虗妄二者覺他",
    "X31n0607_001:0179a15": "運無緣慈度有情界三者覺行圓滿即名妙覺故",
    "X31n0607_001:0179a16": "華嚴經云一切諸法性無生亦無滅奇哉大導師",
    "X31n0607_001:0179a17": "自覺能覺他若約教釋者於道場樹下知覺世間",
    "X31n0607_001:0179a18": "出世間覺世即苦集覺出世即道滅亦能覺他三",
    "X31n0607_001:0179a19": "十四心正習俱盡現丈六身為三乘人說諦緣度",
    "X31n0607_001:0179a20": "法即三藏教佛也現帶劣勝應身樹下一念相應",
    "X31n0607_001:0179a21": "斷餘殘習者即通教佛也單現尊特相坐蓮華臺",
    "X31n0607_001:0179a22": "受佛職者即別教佛也隱前三相惟示不可思議",
    "X31n0607_001:0179a23": "如虗空相即圓教佛也今經正彰開顯開前三教",
    "X31n0607_001:0179a24": "果頭之佛即是圓教法身之佛如云垢衣內身實",
    "X31n0607_001:0179b01": "是瓔珞長者故三十二相相相無邊即是尊特亦",
    "X31n0607_001:0179b02": "即法身所以龍女讚云微妙淨法身具相三十二",
    "X31n0607_001:0179b03": "淨名疏云四處現尊特唯法華最勝。△五聞持之",
    "X31n0607_001:0179b04": "所。",
    "X31n0607_001:0179b05": "住王舍城耆闍崛山中。",
    "X31n0607_001:0179b06": "住者能住住所住能住即是首楞嚴三昧所住即",
    "X31n0607_001:0179b07": "是忍土王城王舍城者駁足王與千王共立舍城",
    "X31n0607_001:0179b08": "都五山中為大國故云王舍城因緣出大論耆闍",
    "X31n0607_001:0179b09": "崛此云靈鷲亦云鷲頭山峯似鷲故名亦云狼跡",
    "X31n0607_001:0179b10": "前佛今佛皆居此山若佛滅後羅漢住法滅後支",
    "X31n0607_001:0179b11": "佛鬼神住既是聖靈所居因呼為靈鷲山佛說此",
    "X31n0607_001:0179b12": "經凡三會中會在多寶塔內前後二會皆在此山",
    "X31n0607_001:0179b13": "中者佛居中道今處山中說中道也。△六聞持之",
    "X31n0607_001:0179b14": "伴二初列眾三初聲聞眾二初比丘眾二初多知",
    "X31n0607_001:0179b15": "識六初舉類。",
    "X31n0607_001:0179b16": "與大比丘眾。",
    "X31n0607_001:0179b17": "與者共義大者器量尊重為天王等大人所敬有",
    "X31n0607_001:0179b18": "大道故有大用故有大知故故言大比丘者淨名",
    "X31n0607_001:0179b19": "疏云或言有翻或言無翻有翻者翻云除饉眾生",
    "X31n0607_001:0179b20": "薄福在因無法自資得報多所饉乏出家戒行是",
    "X31n0607_001:0179b21": "良福田能生物善除因果之饉乏故言除饉言無",
    "X31n0607_001:0179b22": "翻者名含三義一破惡二怖魔三乞士戒防形非",
    "X31n0607_001:0179b23": "定除心亂慧悟想虗能破見思之惡故名破惡既",
    "X31n0607_001:0179b24": "能破惡摩羅念言其既出界復化餘人俱出三界",
    "X31n0607_001:0179c01": "乖於魔意魔乃愁懼故名怖魔夫在家人三種如",
    "X31n0607_001:0179c02": "法一田二商三仕用養身命出家之人佛不許此",
    "X31n0607_001:0179c03": "惟乞食自濟身安道存福利檀越故名乞士眾者",
    "X31n0607_001:0179c04": "梵語僧伽此云和合眾事和無別眾法和無別理",
    "X31n0607_001:0179c05": "也。△二明數。",
    "X31n0607_001:0179c06": "萬二千人俱。",
    "X31n0607_001:0179c07": "△三明位。",
    "X31n0607_001:0179c08": "皆是阿羅漢。",
    "X31n0607_001:0179c09": "梵語阿羅漢舊翻無著不生應供或言無翻名含",
    "X31n0607_001:0179c10": "三義無明糠脫後世田中不受生死果報故云不",
    "X31n0607_001:0179c11": "生斷九十八使煩惱盡故名殺賊具智斷功德堪",
    "X31n0607_001:0179c12": "為人天福田故云應供。△四歎德。",
    "X31n0607_001:0179c13": "諸漏已盡無復煩惱逮得己利盡諸有結心得自在。",
    "X31n0607_001:0179c14": "諸漏已盡無復煩惱此兩句歎上殺賊漏者三漏",
    "X31n0607_001:0179c15": "也一欲漏謂欲界一切煩惱除無明二有漏謂上",
    "X31n0607_001:0179c16": "二界一切煩惱除無明三無明漏謂三界無明無",
    "X31n0607_001:0179c17": "明即癡也成論云失道故名漏律云癡人造業開",
    "X31n0607_001:0179c18": "諸漏門毗曇云漏落生死成論義通因果律專在",
    "X31n0607_001:0179c19": "因毗曇唯果由惑造業致生死苦亡法身失慧命",
    "X31n0607_001:0179c20": "喪重寶皆是賊義煩惱者昏煩之法惱亂心神即",
    "X31n0607_001:0179c21": "九十八使也煩惱是能潤漏業是所潤能所既盡",
    "X31n0607_001:0179c22": "是殺賊義逮得己利一句是歎應供三界因果皆",
    "X31n0607_001:0179c23": "名為他智斷功德皆名己利己利具足故成應供",
    "X31n0607_001:0179c24": "盡諸有結心得自在此兩句是歎不生諸有即二",
    "X31n0607_001:0180a01": "十五有生處也結即二十五有生因也因果不亡",
    "X31n0607_001:0180a02": "故名為有因盡果亡即是不生心得自在者定具",
    "X31n0607_001:0180a03": "足名心自在慧具足名慧自在慧自在未必心自",
    "X31n0607_001:0180a04": "在心自在必慧自在今言心自在即是定慧具足",
    "X31n0607_001:0180a05": "也。△五列名。",
    "X31n0607_001:0180a06": "其名曰阿若憍陳如。",
    "X31n0607_001:0180a07": "阿若者名也此翻無知無知者非無所知乃知無",
    "X31n0607_001:0180a08": "耳若依二諦即是知真以無生智為名也憍陳如",
    "X31n0607_001:0180a09": "姓也此翻火器婆羅門種其先事火從此命族火",
    "X31n0607_001:0180a10": "有二義照也燒也照則暗不生燒則物不生故以",
    "X31n0607_001:0180a11": "不生為姓也或稱之為釋摩男者以其聞法得道",
    "X31n0607_001:0180a12": "最在一切人天羅漢之前如云佛最長子即陳如",
    "X31n0607_001:0180a13": "也。",
    "X31n0607_001:0180a14": "摩訶迦葉。",
    "X31n0607_001:0180a15": "此翻大龜氏其先代學道靈龜負仙圖而應從德",
    "X31n0607_001:0180a16": "命族故名大龜氏時人多以姓召之其名畢鉢羅",
    "X31n0607_001:0180a17": "父母禱樹神而生故亦云飲光以其身光能暎餘",
    "X31n0607_001:0180a18": "光使不現故亦云光波以其身光炎涌故佛弟子",
    "X31n0607_001:0180a19": "中多名迦葉如十力三迦葉等於同姓中最長故",
    "X31n0607_001:0180a20": "曰摩訶迦葉梵語摩訶含大多勝三義即五種不",
    "X31n0607_001:0180a21": "翻中多含不翻也如來滅後以法付之令法久住",
    "X31n0607_001:0180a22": "乃傳金縷大僧伽黎住鷄足山至未來彌勒出世",
    "X31n0607_001:0180a23": "付法授衣竟然後入滅。",
    "X31n0607_001:0180a24": "優樓頻螺迦葉伽耶迦葉那提迦葉。",
    "X31n0607_001:0180b01": "迦葉如前釋優樓頻羅此云木瓜林伽耶此云城",
    "X31n0607_001:0180b02": "那提此云河此三人昔於毗婆尸佛時共樹剎柱",
    "X31n0607_001:0180b03": "以是因緣報為兄弟兄為瓶沙王師有五百弟子",
    "X31n0607_001:0180b04": "兩弟亦各有二百五十皆行兄法不肯歸佛佛因",
    "X31n0607_001:0180b05": "作十種神變謂龍毒不中龍火不燒恒水不溺等",
    "X31n0607_001:0180b06": "兄及二弟師徒皆伏投佛出家具出瑞應經。",
    "X31n0607_001:0180b07": "舍利弗。",
    "X31n0607_001:0180b08": "舍利此云鶖(七由切)鷺水鳥也弗此云子大論云婆",
    "X31n0607_001:0180b09": "陀羅王婦生一女眼似舍利鳥眼即名此女為舍",
    "X31n0607_001:0180b10": "利以其是舍利所生故名舍利弗又翻身子此女",
    "X31n0607_001:0180b11": "好形身身之所生故言身子增一阿含經云我佛",
    "X31n0607_001:0180b12": "法中智慧無窮決了諸疑者舍利弗第一。",
    "X31n0607_001:0180b13": "大目犍連。",
    "X31n0607_001:0180b14": "目犍連婆羅門姓也此云讚誦名拘律陀拘律陀",
    "X31n0607_001:0180b15": "樹名禱此樹神而生故文殊問經翻萊茯根真諦",
    "X31n0607_001:0180b16": "云勿伽羅翻胡豆二物皆古仙嗜食因以命族正",
    "X31n0607_001:0180b17": "云摩訶沒特伽羅此云采菽氏菽亦豆也增一阿",
    "X31n0607_001:0180b18": "含經云我弟子中神通輕舉飛到十方者大目連",
    "X31n0607_001:0180b19": "第一。",
    "X31n0607_001:0180b20": "摩訶迦旃延。",
    "X31n0607_001:0180b21": "迦旃延婆羅門姓也此云文飾善論義故阿含經",
    "X31n0607_001:0180b22": "云善分別義敷演道教者迦旃延第一。",
    "X31n0607_001:0180b23": "阿[少/兔]樓馱。",
    "X31n0607_001:0180b24": "或云阿那律陀此云無貧或云阿泥盧豆此云如",
    "X31n0607_001:0180c01": "意即名也昔於飢世以稗飯施辟支佛獲九十一",
    "X31n0607_001:0180c02": "劫天人之中受如意樂故名如意爾來無所乏少",
    "X31n0607_001:0180c03": "故名無貧及稟佛出家由精進故七日七夜眼睫",
    "X31n0607_001:0180c04": "不交遂喪精失肉眼已佛令求天眼繫念在緣四",
    "X31n0607_001:0180c05": "大淨色半頭而發內外通徹明暗悉睹見大千世",
    "X31n0607_001:0180c06": "界如觀掌果增一阿含經云我佛法中天眼徹視",
    "X31n0607_001:0180c07": "者阿那律比丘第一。",
    "X31n0607_001:0180c08": "劫賓那。",
    "X31n0607_001:0180c09": "此云房宿以因父母禱房星而生故以名之又初",
    "X31n0607_001:0180c10": "出家時因往見佛夜值雨寄宿淘師房以草為座",
    "X31n0607_001:0180c11": "後一比丘亦來寄宿劫賓那即推草與之至中夜",
    "X31n0607_001:0180c12": "後來比丘問何所往答曰我欲見佛後比丘遂為",
    "X31n0607_001:0180c13": "說法豁然得道後比丘即佛也以共佛宿淘師房",
    "X31n0607_001:0180c14": "從得道處為名故言房宿又善占星宿明識圖像",
    "X31n0607_001:0180c15": "從解得名阿含經云我佛法中善知星宿日月者",
    "X31n0607_001:0180c16": "劫賓那比丘第一。",
    "X31n0607_001:0180c17": "憍梵波提。",
    "X31n0607_001:0180c18": "此云牛呞亦曰牛跡昔五百世曾為牛王牛若食",
    "X31n0607_001:0180c19": "後恒事虗哨餘報未除唼唼常嚼故時人稱為牛",
    "X31n0607_001:0180c20": "呞避人笑故恒居天上不知佛滅迦葉集千羅漢",
    "X31n0607_001:0180c21": "遣下座僧使追憍梵憍梵問佛使答云佛已入滅",
    "X31n0607_001:0180c22": "即言佛出我出佛住我住佛滅我滅遂入滅阿含",
    "X31n0607_001:0180c23": "經云樂在天上不樂人間牛跡比丘第一。",
    "X31n0607_001:0180c24": "離婆多。",
    "X31n0607_001:0181a01": "亦云離越此翻星宿父母從星辰乞子因星作名",
    "X31n0607_001:0181a02": "雖得出家猶隨本字阿含經云坐禪入定心不倒",
    "X31n0607_001:0181a03": "亂離越比丘第一。",
    "X31n0607_001:0181a04": "畢陵伽婆蹉(七何切)。",
    "X31n0607_001:0181a05": "此云餘習五百世為婆羅門餘氣猶貢高過恒水",
    "X31n0607_001:0181a06": "叱河神云小婢駐流河神分為兩派其神被叱遂",
    "X31n0607_001:0181a07": "往訴佛佛令懺謝即合掌言小婢莫嗔大眾笑之",
    "X31n0607_001:0181a08": "河神云懺而更罵佛言本習如此實無高心。",
    "X31n0607_001:0181a09": "薄拘羅。",
    "X31n0607_001:0181a10": "此云善容容貌端正故年一百六十歲無病無夭",
    "X31n0607_001:0181a11": "由昔持不殺戒故九十一劫命不中夭昔施僧一",
    "X31n0607_001:0181a12": "訶梨勒果故身常無病增一阿含曰壽命極長終",
    "X31n0607_001:0181a13": "不中夭常樂閑居不處眾中薄拘羅第一。",
    "X31n0607_001:0181a14": "摩訶拘絺羅。",
    "X31n0607_001:0181a15": "此云大膝膝骨麤大故乃舍利弗舅與姊舍利論",
    "X31n0607_001:0181a16": "議不如拘絺羅思惟念言非姊力也必懷智人寄",
    "X31n0607_001:0181a17": "言母口未生乃爾及生長大當如之何即棄家往",
    "X31n0607_001:0181a18": "南天竺讀十八經時人笑之累世難通一生非冀",
    "X31n0607_001:0181a19": "乃歎曰在家為姊所勝在外為他所輕誓讀不休",
    "X31n0607_001:0181a20": "無暇剪爪時人呼為長爪梵志後投佛出家得法",
    "X31n0607_001:0181a21": "眼淨。",
    "X31n0607_001:0181a22": "難陀。",
    "X31n0607_001:0181a23": "亦云放牛難陀此云善歡喜妙樂云從初慕道為",
    "X31n0607_001:0181a24": "名歡喜中勝故云善也。",
    "X31n0607_001:0181b01": "孫陀羅難陀。",
    "X31n0607_001:0181b02": "孫陀羅此名好愛妻名也難陀此云歡喜己號也",
    "X31n0607_001:0181b03": "揀異放牛難陀故標妻名也。",
    "X31n0607_001:0181b04": "富樓那彌多羅尼子。",
    "X31n0607_001:0181b05": "富樓那翻滿願是父名彌多羅翻慈是母名尼者",
    "X31n0607_001:0181b06": "天竺女人通名也從父母得名故名滿慈子阿含",
    "X31n0607_001:0181b07": "經云我父名滿我母名慈諸梵行人遂呼我為滿",
    "X31n0607_001:0181b08": "慈子。",
    "X31n0607_001:0181b09": "須菩提。",
    "X31n0607_001:0181b10": "此云空生亦云善吉亦云善業其生之日家中庫",
    "X31n0607_001:0181b11": "藏一切皆空故字空生庫藏空故父母驚異以問",
    "X31n0607_001:0181b12": "占者占者言吉因名善吉及其出家見空得道兼",
    "X31n0607_001:0181b13": "修慈心得無諍三昧是以常能將護物心故名善",
    "X31n0607_001:0181b14": "業佛從忉利天下率土輻凑爭先頂禮惟須菩提",
    "X31n0607_001:0181b15": "端坐石室念諸法空豁然悟道故為解空第一。",
    "X31n0607_001:0181b16": "阿難。",
    "X31n0607_001:0181b17": "此云歡喜或云慶喜或云無染佛成道日生舉國",
    "X31n0607_001:0181b18": "欣慶故名歡喜亦名慶喜阿難隨佛入天人龍宮",
    "X31n0607_001:0181b19": "見天人龍女心無染著故名無染佛滅度後迦葉",
    "X31n0607_001:0181b20": "大眾讚曰面如淨滿月目若青蓮華佛法大海水",
    "X31n0607_001:0181b21": "流入阿難心其入滅時於恒河中入風奮迅三昧",
    "X31n0607_001:0181b22": "分身為四分一與天上一與龍宮一毗舍離國一",
    "X31n0607_001:0181b23": "阿闍世王增一阿含經云知時明物所至無疑所",
    "X31n0607_001:0181b24": "憶不忘多聞廣達堪任奉持阿難第一。",
    "X31n0607_001:0181c01": "羅睺羅。",
    "X31n0607_001:0181c02": "此云覆障是佛親子往昔因塞鼠穴又不看婆羅",
    "X31n0607_001:0181c03": "門六日故處胎六年因名覆障初佛為太子時求",
    "X31n0607_001:0181c04": "出家父王不許乃曰汝若有子聽汝出家太子即",
    "X31n0607_001:0181c05": "以指指妃腹曰却後六年汝當生男太子既出家",
    "X31n0607_001:0181c06": "已耶輸有娠諸釋咸瞋疑其非正耶輸遂設火坑",
    "X31n0607_001:0181c07": "誓曰我若為非子母俱滅若真遺體天當為證因",
    "X31n0607_001:0181c08": "抱子投坑坑變為池蓮華捧體王及國人始復不",
    "X31n0607_001:0181c09": "疑於是父王喜曰雖失其子而獲其孫孫為金輪",
    "X31n0607_001:0181c10": "吾亦何恨後佛索令出家父王不許耶輸將上高",
    "X31n0607_001:0181c11": "樓目連飛空取之佛度出家為舍利弗弟子密行",
    "X31n0607_001:0181c12": "第一。△六結句。",
    "X31n0607_001:0181c13": "如是眾所知識大阿羅漢等。",
    "X31n0607_001:0181c14": "此結多知識眾也言知識者聞名為知見形為識",
    "X31n0607_001:0181c15": "或見形為知見心為識知識者多故曰眾所知識。",
    "X31n0607_001:0181c16": "△二少知識。",
    "X31n0607_001:0181c17": "復有學無學二千人。",
    "X31n0607_001:0181c18": "學無學者前之三果研真斷惑名為學第四阿羅",
    "X31n0607_001:0181c19": "漢果真窮惑盡名曰無學此但舉位明數而不歎",
    "X31n0607_001:0181c20": "德故名為少知識眾耳聖與凡絕交亦不分別多",
    "X31n0607_001:0181c21": "識少識特以希高慕遠者以多識引之藏名隱德",
    "X31n0607_001:0181c22": "退讓者以少識引之然不可以多少之迹失其本",
    "X31n0607_001:0181c23": "也。△二比丘尼。",
    "X31n0607_001:0181c24": "摩訶波闍波提比丘尼與眷屬六千人俱。",
    "X31n0607_001:0182a01": "摩訶波闍波提此云大愛道亦云憍曇彌此云眾",
    "X31n0607_001:0182a02": "主以有智故方能愛道故名大愛道為尼眾之主",
    "X31n0607_001:0182a03": "故名眾主乃佛之姨母也會正記云佛成道後十",
    "X31n0607_001:0182a04": "四年姨母求出家佛不許阿難為陳三請佛令阿",
    "X31n0607_001:0182a05": "難傳八敬法若能行者聽汝出家彼云能行遂度",
    "X31n0607_001:0182a06": "出家八敬者一百歲比丘尼見初受戒比丘當迎",
    "X31n0607_001:0182a07": "拜請坐二不得罵謗比丘三不得舉比丘過失比",
    "X31n0607_001:0182a08": "丘得說尼過四於僧中求受大戒五若犯僧殘罪",
    "X31n0607_001:0182a09": "應半月向僧中行摩那埵六當於僧中求教授人",
    "X31n0607_001:0182a10": "七不應在無比丘處夏安居八夏訖詣僧中求自",
    "X31n0607_001:0182a11": "恣人。",
    "X31n0607_001:0182a12": "羅睺羅母耶輸陀羅比丘尼亦與眷屬俱。",
    "X31n0607_001:0182a13": "耶輸陀羅此云華色亦曰名聞然在家為菩薩之",
    "X31n0607_001:0182a14": "妻天人知識出家為尼眾之主位居無學即名聞",
    "X31n0607_001:0182a15": "也十二遊經出三夫人一瞿夷二耶輸三鹿野未",
    "X31n0607_001:0182a16": "曾有及瑞應經皆云羅睺是瞿夷子涅槃及法華",
    "X31n0607_001:0182a17": "皆云是耶輸子二義云何通或可彼經舉大母此",
    "X31n0607_001:0182a18": "經舉所生釋論云瞿毗陀是寶女不孕即是瞿夷",
    "X31n0607_001:0182a19": "翻明女故知是耶輸子也。△二菩薩眾六初氣類。",
    "X31n0607_001:0182a20": "菩薩摩訶薩。",
    "X31n0607_001:0182a21": "具足應云菩提薩埵摩訶薩埵今略提埵二字菩",
    "X31n0607_001:0182a22": "提此云道薩埵此云心大論釋菩提名佛道薩埵",
    "X31n0607_001:0182a23": "名成眾生用諸佛道成就眾生故名菩提薩埵又",
    "X31n0607_001:0182a24": "菩提是自行薩埵是化他自修佛道又化他故。△",
    "X31n0607_001:0182b01": "二大數。",
    "X31n0607_001:0182b02": "八萬人。",
    "X31n0607_001:0182b03": "餘經集眾菩薩甚多此經何少或是語其大數或",
    "X31n0607_001:0182b04": "譬王論密事不可率土同謀且言八萬耳。△三階",
    "X31n0607_001:0182b05": "位。",
    "X31n0607_001:0182b06": "皆於阿耨多羅三藐三菩提不退轉。",
    "X31n0607_001:0182b07": "阿耨多羅三藐三菩提此云無上正徧知道莫之",
    "X31n0607_001:0182b08": "大無上也其道真正無法不知正徧知也苑師云",
    "X31n0607_001:0182b09": "阿翻無耨多羅翻上三藐翻正也等也徧也菩提",
    "X31n0607_001:0182b10": "翻覺梵語阿鞞跋致地此云不退轉不退有三一",
    "X31n0607_001:0182b11": "位不退二行不退三念不退華嚴明初住得如來",
    "X31n0607_001:0182b12": "一身無量身具三不退若以不次寄次第說者則",
    "X31n0607_001:0182b13": "七信名位不退八信已去名行不退初住已去名",
    "X31n0607_001:0182b14": "念不退又入空名位不退入假名行不退入中名",
    "X31n0607_001:0182b15": "念不退今言初住分具三德名三不退般若是位",
    "X31n0607_001:0182b16": "不退離二死故解脫是行不退諸行具故法身是",
    "X31n0607_001:0182b17": "念不退證實境故此不退轉一句即具兩意成上",
    "X31n0607_001:0182b18": "即是明位起後即是歎德今以不退轉至下能度",
    "X31n0607_001:0182b19": "百千眾生凡十三句作橫竪消文一竪約十地義",
    "X31n0607_001:0182b20": "便二橫約初住義便不退轉者竪論即是歎初歡",
    "X31n0607_001:0182b21": "喜地喜其不退墮二邊入於中道獲三不退故知",
    "X31n0607_001:0182b22": "歎初地也橫論即是歎初發心住一發一切發出",
    "X31n0607_001:0182b23": "過二邊革凡超聖住於中道其心念念寂滅故言",
    "X31n0607_001:0182b24": "得不退轉。△四歎德。",
    "X31n0607_001:0182c01": "皆得陀羅尼。",
    "X31n0607_001:0182c02": "陀羅尼此云總持又云遮持竪論即是歎第二地",
    "X31n0607_001:0182c03": "此地名離垢亦名離達離遮諸惡達持眾善即陀",
    "X31n0607_001:0182c04": "羅義故知歡第二地也橫論即是歎初住遮離取",
    "X31n0607_001:0182c05": "相無知無明等障持達般若解脫法身等德故言",
    "X31n0607_001:0182c06": "得陀羅尼。",
    "X31n0607_001:0182c07": "樂說辯才。",
    "X31n0607_001:0182c08": "樂說辯才即四無礙辯之一也竪論即是歎第三",
    "X31n0607_001:0182c09": "發光地亦名明地內智明外說辯欲知智在說故",
    "X31n0607_001:0182c10": "說有種種樂說最勝故知歎第三地也橫論即是",
    "X31n0607_001:0182c11": "歎初住十信似解尚能以一妙音徧滿三千界何",
    "X31n0607_001:0182c12": "況初住真解口密功德故言樂說辯才。",
    "X31n0607_001:0182c13": "轉不退轉法輪。",
    "X31n0607_001:0182c14": "不退轉如向釋輪有轉義摧碾義葢轉法輪即能",
    "X31n0607_001:0182c15": "摧破眾生惑業故也竪論即是歎第四燄慧地燄",
    "X31n0607_001:0182c16": "能破暗又能焦炷轉法輪自害己惑如焦炷破他",
    "X31n0607_001:0182c17": "迷如除暗故知歎第四地也橫論即是歎初住能",
    "X31n0607_001:0182c18": "分身百世界作佛以能說法教化故言能轉不退",
    "X31n0607_001:0182c19": "法輪。",
    "X31n0607_001:0182c20": "供養無量百千諸佛。",
    "X31n0607_001:0182c21": "竪論即是歎第五難勝地此地得深禪定用神通",
    "X31n0607_001:0182c22": "力難勝難及於一念頃徧至十方供養諸佛故知",
    "X31n0607_001:0182c23": "歎第五地也橫論即是歎初住得不思議神力徧",
    "X31n0607_001:0182c24": "能承事法界諸佛故言供養無量百千諸佛也。",
    "X31n0607_001:0183a01": "於諸佛所植眾德本。",
    "X31n0607_001:0183a02": "竪論即是歎第六現前地由得禪定能供養諸佛",
    "X31n0607_001:0183a03": "福資種智種智現前智是德本如種植於地故知",
    "X31n0607_001:0183a04": "歎第六地也橫論即是歎初住得實相本能植眾",
    "X31n0607_001:0183a05": "德也。",
    "X31n0607_001:0183a06": "常為諸佛之所稱歎。",
    "X31n0607_001:0183a07": "竪論即是歎第七遠行地二智方便出過一切廣",
    "X31n0607_001:0183a08": "修利益稱會佛心故知歎第七地也橫論即是歎",
    "X31n0607_001:0183a09": "初住開佛知見知見己法與諸佛同故為諸佛之",
    "X31n0607_001:0183a10": "所稱歎。",
    "X31n0607_001:0183a11": "以慈脩身。",
    "X31n0607_001:0183a12": "竪論即是歎第八不動地正智不動不出三界但",
    "X31n0607_001:0183a13": "以慈熏身應入五道熏口為說法熏心為設方便",
    "X31n0607_001:0183a14": "正法華具熏三業故知歎第八地也橫論即是歎",
    "X31n0607_001:0183a15": "初住以無緣慈普現色身徧應法界故言以慈脩",
    "X31n0607_001:0183a16": "身。",
    "X31n0607_001:0183a17": "善入佛慧。",
    "X31n0607_001:0183a18": "竪論即是歎第九善慧地深入實際妙徹本源此",
    "X31n0607_001:0183a19": "名義最合故知歎第九地也橫論即是歎初住入",
    "X31n0607_001:0183a20": "秘密藏故言善入佛慧。",
    "X31n0607_001:0183a21": "通達大智。",
    "X31n0607_001:0183a22": "竪論即是歎第十法雲地法身如虗空禪定如大",
    "X31n0607_001:0183a23": "雲智慧如大雨善入佛法名慧巧用佛法名智故",
    "X31n0607_001:0183a24": "知歎第十地也橫論即是歎初住一心三智無能",
    "X31n0607_001:0183b01": "障礙故云通達大智。",
    "X31n0607_001:0183b02": "到於彼岸。",
    "X31n0607_001:0183b03": "竪論即是歎第十地內德到三諦之彼岸因中說",
    "X31n0607_001:0183b04": "果又到在不久也橫論即是歎初住事理分究竟",
    "X31n0607_001:0183b05": "故言到於彼岸。",
    "X31n0607_001:0183b06": "名稱普聞無量世界。",
    "X31n0607_001:0183b07": "竪論即是歎第十地外德由內德深廣致令聲名",
    "X31n0607_001:0183b08": "普聞內外相稱也十地後若開等覺位者以上到",
    "X31n0607_001:0183b09": "於彼岸及今名稱普聞無量世界二句擬之橫論",
    "X31n0607_001:0183b10": "即是歎初住圓德真實與名相稱故言名稱普聞",
    "X31n0607_001:0183b11": "無量世界。",
    "X31n0607_001:0183b12": "能度無數百千眾生。",
    "X31n0607_001:0183b13": "竪論即是歎第十地餘地度人或一界至九界不",
    "X31n0607_001:0183b14": "名能度此第十地勝前故稱能度須知諸地悉具",
    "X31n0607_001:0183b15": "如上功德而今出沒釋者為人情好異故依十地",
    "X31n0607_001:0183b16": "名便又竪義易解故作此一途消文橫論即是歎",
    "X31n0607_001:0183b17": "初住能為十法界而作依止安立救護故言能度",
    "X31n0607_001:0183b18": "百千眾生圓歎初住何德不攝略言十三句耳初",
    "X31n0607_001:0183b19": "住尚爾況後位耶眾生者劫初男女眾共生世又",
    "X31n0607_001:0183b20": "五陰眾共而生又處處受生故名眾生。△五列名。",
    "X31n0607_001:0183b21": "其名曰文殊師利菩薩。",
    "X31n0607_001:0183b22": "文殊師利此云妙德大經云了了見佛性猶如妙",
    "X31n0607_001:0183b23": "德等思益經云雖說諸法而不起法相不起非法",
    "X31n0607_001:0183b24": "相故名妙德西域記云曼殊室利此云妙吉祥首",
    "X31n0607_001:0183c01": "楞嚴經云過去無量阿僧祇劫作佛號龍種上尊",
    "X31n0607_001:0183c02": "王佛央掘經云現在北方歡喜世界作佛號歡喜",
    "X31n0607_001:0183c03": "藏牟尼寶積佛慈恩上生經云未來成佛名曰普",
    "X31n0607_001:0183c04": "現。",
    "X31n0607_001:0183c05": "觀世音菩薩。",
    "X31n0607_001:0183c06": "梵語婆婁吉低稅此云觀世音能所圓融有無兼",
    "X31n0607_001:0183c07": "暢照窮正性察其本末故稱觀也世音者是所觀",
    "X31n0607_001:0183c08": "之境也萬像流動隔別不同類音殊唱俱蒙離苦",
    "X31n0607_001:0183c09": "菩薩弘慈一時普救皆令解脫故曰觀世音悲華",
    "X31n0607_001:0183c10": "經云若有眾生受苦稱我名念我者為我天耳天",
    "X31n0607_001:0183c11": "眼所見聞不得免苦不取正覺爾時寶藏佛云汝",
    "X31n0607_001:0183c12": "觀一切眾生生大悲心今當字汝為觀世音至本",
    "X31n0607_001:0183c13": "品詳釋。",
    "X31n0607_001:0183c14": "得大勢菩薩。",
    "X31n0607_001:0183c15": "梵語摩訶那鉢此云大勢至思益經云我投足之",
    "X31n0607_001:0183c16": "處震動三千大千世界及魔宮殿故名大勢至寶",
    "X31n0607_001:0183c17": "藏佛言由汝願取大千世界今當字汝為大勢至。",
    "X31n0607_001:0183c18": "常精進菩薩。",
    "X31n0607_001:0183c19": "寶積經云是菩薩為一眾生經無量劫隨逐不捨",
    "X31n0607_001:0183c20": "猶不受化無一念棄捨以身心精進故名常精進。",
    "X31n0607_001:0183c21": "不休息菩薩。",
    "X31n0607_001:0183c22": "思益經云恒河沙劫為一日夜三十日為月十二",
    "X31n0607_001:0183c23": "月為歲過百千萬億劫得值一佛如是值恒河沙",
    "X31n0607_001:0183c24": "佛行諸梵行修習功德然後受記心不休息故名",
    "X31n0607_001:0184a01": "不休息。",
    "X31n0607_001:0184a02": "寶掌菩薩。",
    "X31n0607_001:0184a03": "寶積經云以何義故名為寶掌謂彼菩薩於諸佛",
    "X31n0607_001:0184a04": "土化眾生時欲以右手徧捫若干諸佛世界即隨",
    "X31n0607_001:0184a05": "所欲而能成辦從其手出佛法僧聲乃至慈悲喜",
    "X31n0607_001:0184a06": "捨之聲又大論云寶掌菩薩七寶從其手出給施",
    "X31n0607_001:0184a07": "一切眾生又令歡喜得至涅槃故名寶掌。",
    "X31n0607_001:0184a08": "藥王菩薩。",
    "X31n0607_001:0184a09": "觀經云昔名星光從尊者日藏聞說佛慧以雪山",
    "X31n0607_001:0184a10": "上藥供養眾僧願於未來能治眾生身心二病舉",
    "X31n0607_001:0184a11": "世歡喜號為藥王後當作佛名曰樓至如來。",
    "X31n0607_001:0184a12": "勇施菩薩(至)越三界菩薩。",
    "X31n0607_001:0184a13": "此七菩薩疏文欠釋補註略出其義云出世法寶",
    "X31n0607_001:0184a14": "徧施眾生而無疲厭故名勇施所證三諦可尊如",
    "X31n0607_001:0184a15": "寶能證三智圓照如月故名寶月圓妙三智能除",
    "X31n0607_001:0184a16": "昏煩熱惱猶如月光清涼破暗故名月光三智圓",
    "X31n0607_001:0184a17": "明無有缺減猶如滿月故名滿月境智冥合有大",
    "X31n0607_001:0184a18": "力用故名大力以大力用徧應眾緣徧拔眾苦故",
    "X31n0607_001:0184a19": "名無量力超越分段變易二種生死故名越三界",
    "X31n0607_001:0184a20": "也。",
    "X31n0607_001:0184a21": "跋陀婆羅菩薩。",
    "X31n0607_001:0184a22": "跋陀婆羅此云善守思益經云若眾生聞名者畢",
    "X31n0607_001:0184a23": "定得三菩提故名善守或云賢首以位居等覺為",
    "X31n0607_001:0184a24": "眾賢之首故也。",
    "X31n0607_001:0184b01": "彌勒菩薩。",
    "X31n0607_001:0184b02": "西域記云梅哩麗耶此云慈氏姓也過去為王名",
    "X31n0607_001:0184b03": "曇摩流支慈育國人自爾至今常名慈氏思益經",
    "X31n0607_001:0184b04": "云若眾生見者即得慈心三昧故名慈氏又名阿",
    "X31n0607_001:0184b05": "逸多此云無能勝。",
    "X31n0607_001:0184b06": "寶積菩薩。",
    "X31n0607_001:0184b07": "什師註淨名經云積聚智慧寶故名寶積也。",
    "X31n0607_001:0184b08": "導師菩薩。",
    "X31n0607_001:0184b09": "思益經云於墮邪道眾生生大悲心令入正道不",
    "X31n0607_001:0184b10": "求恩報故名導師。△六結句。",
    "X31n0607_001:0184b11": "如是等菩薩摩訶薩八萬人俱。",
    "X31n0607_001:0184b12": "△三八部眾八初欲界天眾。",
    "X31n0607_001:0184b13": "爾時釋提桓因與其眷屬二萬天子俱。",
    "X31n0607_001:0184b14": "釋提桓因因陀羅此云能作能作忉利天主故也",
    "X31n0607_001:0184b15": "瓔珞經云過賢劫二千二十四劫作佛號無著世",
    "X31n0607_001:0184b16": "尊。",
    "X31n0607_001:0184b17": "復有名月天子普香天子寶光天子。",
    "X31n0607_001:0184b18": "此三天子是帝釋內臣如卿相即三光天子也名",
    "X31n0607_001:0184b19": "月是寶吉祥月天子普香是明星天子寶光是寶",
    "X31n0607_001:0184b20": "意日天子。",
    "X31n0607_001:0184b21": "四大天王與其眷屬萬天子俱。",
    "X31n0607_001:0184b22": "四大天王是帝釋外臣如武將居須彌山腹四面",
    "X31n0607_001:0184b23": "東提頭賴吒此云持國護持國土故亦云安民居",
    "X31n0607_001:0184b24": "黃金埵領乾闥婆富單那南毗留勒叉此云增長",
    "X31n0607_001:0184c01": "令他善根增長故居琉璃埵領薜茘多鳩槃茶西",
    "X31n0607_001:0184c02": "毗留愽叉此云廣目亦云雜語能作種種語言故",
    "X31n0607_001:0184c03": "居白銀埵領毒龍毗舍闍北毗沙門此云多聞福",
    "X31n0607_001:0184c04": "德之名聞四方故居水精埵領羅剎夜叉此四天",
    "X31n0607_001:0184c05": "王各領二鬼不令惱人故稱護世次此上有忉利",
    "X31n0607_001:0184c06": "夜摩兜率三天而不列者文略耳。",
    "X31n0607_001:0184c07": "自在天子大自在天子與其眷屬三萬天子俱。",
    "X31n0607_001:0184c08": "自在即第五化樂天於五欲境變化自娛樂故大",
    "X31n0607_001:0184c09": "自在即第六他化自在天欲得五欲境時餘天為",
    "X31n0607_001:0184c10": "化假他所作以成己樂故即魔王也。△二色界天",
    "X31n0607_001:0184c11": "眾。",
    "X31n0607_001:0184c12": "娑婆世界主梵天王(至)與其眷屬萬二千天子俱。",
    "X31n0607_001:0184c13": "娑婆正云索訶此翻忍其土眾生安於十惡不肯",
    "X31n0607_001:0184c14": "出離從人名土故稱為忍悲華經云云何名娑婆",
    "X31n0607_001:0184c15": "是諸眾生忍受三毒及諸煩惱故名忍土淨名疏",
    "X31n0607_001:0184c16": "云梵是西音此翻離欲除下地繫上升色界故名",
    "X31n0607_001:0184c17": "離欲尸棄此翻頂髻經標梵王後舉尸棄似如兩",
    "X31n0607_001:0184c18": "人依釋論正以尸棄為王梵王是舉位尸棄是顯",
    "X31n0607_001:0184c19": "名恐目一人耳此天居於初禪中間內有覺觀外",
    "X31n0607_001:0184c20": "有言說故得主領為王毗曇論云二禪已上無言",
    "X31n0607_001:0184c21": "語法不得為王若涅槃疏言摩醯首羅居色界頂",
    "X31n0607_001:0184c22": "主大千者乃取尊極為王若曰有言語號令能統",
    "X31n0607_001:0184c23": "上冠下只是尸棄為王光明即二禪天等即等於",
    "X31n0607_001:0184c24": "三禪四禪天也。△三龍王等眾。",
    "X31n0607_001:0185a01": "有八龍王難陀龍王跋難陀龍王。",
    "X31n0607_001:0185a02": "難陀此云歡喜跋此云善此兄弟二龍常護摩竭",
    "X31n0607_001:0185a03": "提國雨澤以時國無飢年瓶沙王年為一會以報",
    "X31n0607_001:0185a04": "百姓聞皆歡喜從此得名即目連所降者也。",
    "X31n0607_001:0185a05": "娑伽羅龍王。",
    "X31n0607_001:0185a06": "娑伽羅此云醎海從居海受名。",
    "X31n0607_001:0185a07": "和脩吉龍王。",
    "X31n0607_001:0185a08": "和脩吉此云多頭亦云寶稱。",
    "X31n0607_001:0185a09": "德叉迦龍王。",
    "X31n0607_001:0185a10": "德叉迦此云現毒亦云多舌。",
    "X31n0607_001:0185a11": "阿那婆達多龍王。",
    "X31n0607_001:0185a12": "亦云阿耨達此翻無惱阿含經云雪山有池名阿",
    "X31n0607_001:0185a13": "耨達池中有五柱堂龍常處此從池得名。",
    "X31n0607_001:0185a14": "摩那斯龍王。",
    "X31n0607_001:0185a15": "摩那斯此云大身亦云大力脩羅排海水淹善見",
    "X31n0607_001:0185a16": "城此龍縈身以遏海水。",
    "X31n0607_001:0185a17": "優鉢羅龍王。",
    "X31n0607_001:0185a18": "亦云漚鉢羅此翻黛色蓮華龍依此住從池得名。",
    "X31n0607_001:0185a19": "等各與若干百千眷屬俱。",
    "X31n0607_001:0185a20": "△四緊那羅眾。",
    "X31n0607_001:0185a21": "有四緊那羅王(至)各與若干百千眷屬俱。",
    "X31n0607_001:0185a22": "緊那羅此云疑神似人而有一角故號人非人乃",
    "X31n0607_001:0185a23": "天帝法樂之神也居十寶山若身有異相即上奏",
    "X31n0607_001:0185a24": "樂佛說法時諸天弦歌而頌法門即此神也舊云",
    "X31n0607_001:0185b01": "法緊奏四諦妙緊奏十二因緣大緊奏六度持緊",
    "X31n0607_001:0185b02": "總奏前三今言奏四教法門也本住不可思議迹",
    "X31n0607_001:0185b03": "寄弦管歌詠十力也。△五乾闥婆眾。",
    "X31n0607_001:0185b04": "有四乾闥婆王(至)各與若干百千眷屬俱。",
    "X31n0607_001:0185b05": "乾闥婆此云嗅香以香為食亦云香陰其身出香",
    "X31n0607_001:0185b06": "乃天帝俗樂之神也樂者緣幢倒擲之伎也樂音",
    "X31n0607_001:0185b07": "者鼓節弦管也美者幢倒中之勝者也美音者絃",
    "X31n0607_001:0185b08": "管中之勝者也。△六阿脩羅眾。",
    "X31n0607_001:0185b09": "有四阿修羅王(至)各與若干百千眷屬俱。",
    "X31n0607_001:0185b10": "正云阿素洛此云無端正男醜女端正故又云非",
    "X31n0607_001:0185b11": "天淨名疏云此神果報隣次諸天而非天故又云",
    "X31n0607_001:0185b12": "無酒四天下採華醞於大海魚龍業力其味不變",
    "X31n0607_001:0185b13": "瞋妬誓斷故言無酒有二種鬼道攝者居大海邊",
    "X31n0607_001:0185b14": "畜生道攝者居大海底婆稚正云跋稚迦此翻團",
    "X31n0607_001:0185b15": "圓與天帝戰時被縛因誓得脫故以名焉佉羅騫",
    "X31n0607_001:0185b16": "馱此云廣肩胛亦云惡陰即湧海水者毗摩質多",
    "X31n0607_001:0185b17": "羅此云淨心亦名種種疑即舍脂父也羅睺羅此",
    "X31n0607_001:0185b18": "云障持障持日月者也以日光照眼不能見遂舉",
    "X31n0607_001:0185b19": "手障日世人因言日蝕月亦如是。△七迦樓羅眾。",
    "X31n0607_001:0185b20": "有四迦樓羅王(至)各與若干百千眷屬俱。",
    "X31n0607_001:0185b21": "迦樓羅此云金翅其翅金色兩翅相去三百三十",
    "X31n0607_001:0185b22": "六萬里頸有如意珠以龍為食大威德者威勝羣",
    "X31n0607_001:0185b23": "輩又威攝諸龍故大身者身大羣輩故大滿者所",
    "X31n0607_001:0185b24": "噉之龍恒充足己意故如意者頸有此珠故。△八",
    "X31n0607_001:0185c01": "人王民眾。",
    "X31n0607_001:0185c02": "韋提希子阿闍世王與若干百千眷屬俱。",
    "X31n0607_001:0185c03": "韋提希此云思惟闍王母也阿闍世此云未生怨",
    "X31n0607_001:0185c04": "十六觀經疏云未生之日相師占之此兒生已定",
    "X31n0607_001:0185c05": "當害父故名未生怨妙樂云母懷之日已有惡心",
    "X31n0607_001:0185c06": "於瓶沙王未生已惡故名未生怨或呼婆羅留支",
    "X31n0607_001:0185c07": "此云無指妙樂云初生相者云凶王令升樓撲之",
    "X31n0607_001:0185c08": "不死但損一指故為名也內人將護呼為善見普",
    "X31n0607_001:0185c09": "超經云阿闍世從文殊懺悔得柔順忍命終入賓",
    "X31n0607_001:0185c10": "叱羅地獄即入即出生上方佛土得無生忍彌勒",
    "X31n0607_001:0185c11": "出時復來此界名不動菩薩後當作佛號淨界如",
    "X31n0607_001:0185c12": "來。△二總結。",
    "X31n0607_001:0185c13": "各禮佛足退坐一面。",
    "X31n0607_001:0185c14": "△二別序五初眾集序二初眾集威儀。",
    "X31n0607_001:0185c15": "爾時世尊四眾圍繞。",
    "X31n0607_001:0185c16": "爾時者欲現六瑞之時也梵語路迦那他此翻世",
    "X31n0607_001:0185c17": "尊成論云具上九號為物欽重天上人間所共尊",
    "X31n0607_001:0185c18": "仰故曰世尊四眾者舊謂出家在家各二合為四",
    "X31n0607_001:0185c19": "眾此名局意狹今約一眾更開為四謂發起當機",
    "X31n0607_001:0185c20": "影響結緣發起者權謀智鑑知機知時擊揚發動",
    "X31n0607_001:0185c21": "成辦利益名發起眾當機者宿植德本緣合時熟",
    "X31n0607_001:0185c22": "聞即得道名當機眾影響者古往諸佛法身菩薩",
    "X31n0607_001:0185c23": "隱其圓極匡輔法王如形之有影谷之有響雖無",
    "X31n0607_001:0185c24": "為作而有巨益名影響眾結緣者結謂結搆立機",
    "X31n0607_001:0186a01": "之始緣即緣助能成其終既無擊動之能亦無鎮",
    "X31n0607_001:0186a02": "嚴之用而過去根淺三慧不生現世雖見佛聞法",
    "X31n0607_001:0186a03": "無四悉檀益但作未來得度因緣名結緣眾比丘",
    "X31n0607_001:0186a04": "眾既爾餘三眾亦然合十六眾圍繞者行旋威儀",
    "X31n0607_001:0186a05": "也。△二眾集供養。",
    "X31n0607_001:0186a06": "供養恭敬尊重讚歎。",
    "X31n0607_001:0186a07": "供養者通論三業皆是供養別論施其依報名供",
    "X31n0607_001:0186a08": "養卑謹虔禮名恭敬至念專注名尊重發言稱美",
    "X31n0607_001:0186a09": "名讚歎。△二現瑞序二初此土六瑞六初說法。",
    "X31n0607_001:0186a10": "為諸菩薩說大乘經名無量義教菩薩法佛所護念。",
    "X31n0607_001:0186a11": "說大乘經者善戒經有七大一法大謂十二部毗",
    "X31n0607_001:0186a12": "佛略也二心大謂求菩提三解大謂解菩薩藏四",
    "X31n0607_001:0186a13": "淨大謂見道淨心五莊嚴大謂福德智慧六時大",
    "X31n0607_001:0186a14": "謂三僧祇行行七具足大謂以相好自嚴得菩提",
    "X31n0607_001:0186a15": "也前六是因大第七是果大大因大果合為大乘",
    "X31n0607_001:0186a16": "經乘以運載為義運歸三德秘藏故也無量義者",
    "X31n0607_001:0186a17": "從一法生其一法者所謂無相無相不相名為實",
    "X31n0607_001:0186a18": "相從此實相生無量法所謂二法三道四果此等",
    "X31n0607_001:0186a19": "諸法名為無量實相為義處從一義處出無量法",
    "X31n0607_001:0186a20": "得為無量法入一義處作序譬如算師從一算下",
    "X31n0607_001:0186a21": "諸算除諸算歸一算由下故除下為除本從一派",
    "X31n0607_001:0186a22": "諸收諸歸一開為合序亦復如是故無量義經謂",
    "X31n0607_001:0186a23": "之從一出多今經謂之收多歸一是以無量義經",
    "X31n0607_001:0186a24": "為法華之序也教菩薩法者無量義處用教菩薩",
    "X31n0607_001:0186b01": "義處即諦理也佛所護念者無量義處是佛自所",
    "X31n0607_001:0186b02": "證得是故如來之所護念經云佛自住大乘是也",
    "X31n0607_001:0186b03": "妙樂云無生死相故言無相涅槃亦無故言不相",
    "X31n0607_001:0186b04": "二法即頓漸三道即三乘四果即羅漢支佛菩薩",
    "X31n0607_001:0186b05": "佛。△二入定。",
    "X31n0607_001:0186b06": "佛說此經已(至)身心不動。",
    "X31n0607_001:0186b07": "結加趺坐者禪門云若半加以左壓右若全加更",
    "X31n0607_001:0186b08": "[跳-兆+必]右以壓左如龍蟠結古往諸佛及弟子眾盡行",
    "X31n0607_001:0186b09": "此法又加趺起惡覺尚生他敬心況入深境界而",
    "X31n0607_001:0186b10": "不適悅天人耶又非世受用法不與外道共能破",
    "X31n0607_001:0186b11": "魔軍煩惱故三昧此云調直定又云正定亦云正",
    "X31n0607_001:0186b12": "受佛說無量義經已復入無量義處三昧者慧定",
    "X31n0607_001:0186b13": "相成非禪不智須先入定非智不禪故先說法說",
    "X31n0607_001:0186b14": "此無量義經竟而更入者是為法華作序耳身心",
    "X31n0607_001:0186b15": "不動者三昧之法持於身心故不動也。△三雨華。",
    "X31n0607_001:0186b16": "是時天雨曼陀羅華(至)而散佛上及諸大眾。",
    "X31n0607_001:0186b17": "曼陀羅此云適意又云白華曼殊沙此云柔輭又",
    "X31n0607_001:0186b18": "云赤華雨此四華者表其當獲佛因佛因者住行",
    "X31n0607_001:0186b19": "向地圓因也小白表習種性十住開佛知見也大",
    "X31n0607_001:0186b20": "白表性種性十行示佛知見也小赤表道種性十",
    "X31n0607_001:0186b21": "回向悟佛知見也大赤表聖種性十地入佛知見",
    "X31n0607_001:0186b22": "也因有趣果之義故云而散佛上。△四地動。",
    "X31n0607_001:0186b23": "普佛世界六種震動。",
    "X31n0607_001:0186b24": "光明記云六種者動起踊三種是形震吼擊三種",
    "X31n0607_001:0186c01": "是聲妙樂云此六種者若約事釋新舊不同新云",
    "X31n0607_001:0186c02": "動涌震擊吼爆今且用舊搖颺不安名動自下升",
    "X31n0607_001:0186c03": "高名起[嶙-山+土]壠凹凸名涌隱隱有聲名震砰(披耕切)磕",
    "X31n0607_001:0186c04": "(克合切)發響名吼令物覺悟名覺經論略標多云震",
    "X31n0607_001:0186c05": "動即於形聲各標一也於六種中又各有三謂動",
    "X31n0607_001:0186c06": "徧動等徧動直動為動四天下動為徧動大千動",
    "X31n0607_001:0186c07": "為等徧動餘五亦如是合十八種動若約法者表",
    "X31n0607_001:0186c08": "淨十八界也今經言六種動即表住行向地等妙",
    "X31n0607_001:0186c09": "六番破無明無明盤礴未曾侵毀方將破壞故動",
    "X31n0607_001:0186c10": "地以表之無明若轉即變為明故普佛世界六種",
    "X31n0607_001:0186c11": "震動也六種中光記云擊今疏云覺擊打搏也爆",
    "X31n0607_001:0186c12": "火聲也。△五眾喜。",
    "X31n0607_001:0186c13": "爾時會中比丘(至)歡喜合掌一心觀佛。",
    "X31n0607_001:0186c14": "比丘比丘尼出家二眾也優婆塞優婆夷在家二",
    "X31n0607_001:0186c15": "眾也優婆塞正云鄔婆索迦此翻近事男優婆夷",
    "X31n0607_001:0186c16": "正云鄔婆斯迦此翻近事女言近事者親承近事",
    "X31n0607_001:0186c17": "諸佛法故梵語提婆此云天天然自然樂勝身勝",
    "X31n0607_001:0186c18": "故名天即欲界等諸天也梵語那伽此云龍龍有",
    "X31n0607_001:0186c19": "四種一守天宮殿持令不落者二興雲致雨益人",
    "X31n0607_001:0186c20": "間者三地龍決江開瀆者四伏藏守轉輪王大福",
    "X31n0607_001:0186c21": "人藏者夜叉正音藥叉此云捷疾亦云勇揵亦云",
    "X31n0607_001:0186c22": "暴惡乾闥婆等如前釋摩睺羅伽亦云摩呼羅伽",
    "X31n0607_001:0186c23": "此云大腹行什曰是地龍而腹行也人非人者八",
    "X31n0607_001:0186c24": "部中有人鬼畜故以人非人等總結也龍鬼等得",
    "X31n0607_001:0187a01": "預法會者以其乘急戒緩故由乘急得聞法由戒",
    "X31n0607_001:0187a02": "緩墮龍鬼也輪王者阿含經云人壽增至二萬歲",
    "X31n0607_001:0187a03": "時銕輪王出獨治南洲增至四萬歲時銅輪王出",
    "X31n0607_001:0187a04": "治東南二洲增至六萬歲時銀輪王出治東西南",
    "X31n0607_001:0187a05": "三洲增至八萬歲時金輪王出治四天下有金輪",
    "X31n0607_001:0187a06": "寶忽現在前王曰可向東方如法而轉輪即東轉",
    "X31n0607_001:0187a07": "王將四兵隨其後往巡行諸國南西北方亦復如",
    "X31n0607_001:0187a08": "是故曰轉輪聖王眾見雨華地動瑞相非常知甘",
    "X31n0607_001:0187a09": "露將降欣躍內充表大機當發感於勝應是故歡",
    "X31n0607_001:0187a10": "喜合掌一心觀佛也。△六放光。",
    "X31n0607_001:0187a11": "爾時佛放眉間白毫相光(至)靡不周徧。",
    "X31n0607_001:0187a12": "白毫者觀佛海三昧經云佛初生時牽長五尺苦",
    "X31n0607_001:0187a13": "行時長一丈四尺得佛時長一丈五尺其毫中表",
    "X31n0607_001:0187a14": "俱空如白琉璃筒內外清淨從初疑心中間行行",
    "X31n0607_001:0187a15": "種種相貌乃至入涅槃一切功德皆現毫中毫在",
    "X31n0607_001:0187a16": "二眉之間即表中道常德也其相柔軟表樂德卷",
    "X31n0607_001:0187a17": "舒自在表我德白表淨德光照此土他土表自覺",
    "X31n0607_001:0187a18": "覺他照東方者東是四方之初表十住是諸位之",
    "X31n0607_001:0187a19": "始也萬八千者約十八界論百法界千性相即有",
    "X31n0607_001:0187a20": "一萬八千此等境界佛慧未開今應當開故以數",
    "X31n0607_001:0187a21": "表之耳迹門說法生身菩薩朗然見理入於十住",
    "X31n0607_001:0187a22": "乃至十地本門說法法身菩薩增道損生亦四位",
    "X31n0607_001:0187a23": "增長故云靡不周徧。△二他土六瑞六初見六趣",
    "X31n0607_001:0187a24": "眾生。",
    "X31n0607_001:0187b01": "下至阿鼻地獄(至)盡見彼土六趣眾生。",
    "X31n0607_001:0187b02": "阿鼻此云無間成論明趣果受苦時命及形五皆",
    "X31n0607_001:0187b03": "無間也地獄者輔行云從義立名謂地下之獄名",
    "X31n0607_001:0187b04": "為地獄故婆沙論云贍部洲下過五百踰繕那乃",
    "X31n0607_001:0187b05": "有其獄阿迦尼吒此云質礙究竟即色究竟天也",
    "X31n0607_001:0187b06": "六趣者天人脩羅地獄鬼畜也趣是向義謂隨所",
    "X31n0607_001:0187b07": "作業向六道受生也。△二見彼土諸佛。",
    "X31n0607_001:0187b08": "又見彼土現在諸佛。",
    "X31n0607_001:0187b09": "是現彼佛為五濁故出現於世與此土佛出世意",
    "X31n0607_001:0187b10": "同也。△三聞諸佛說法。",
    "X31n0607_001:0187b11": "及聞諸佛所說經法。",
    "X31n0607_001:0187b12": "是現彼佛初從無相一法非頓而頓與此土佛初",
    "X31n0607_001:0187b13": "說華嚴意同也。△四見四眾得道。",
    "X31n0607_001:0187b14": "并見彼諸比丘比丘尼(至)諸脩行得道者。",
    "X31n0607_001:0187b15": "是現彼佛非漸而漸與此土佛次說三藏意同也",
    "X31n0607_001:0187b16": "諸脩行者三乘修諦緣度之行也得道者得見道",
    "X31n0607_001:0187b17": "脩道也。△五見菩薩行行。",
    "X31n0607_001:0187b18": "復見諸菩薩摩訶薩(至)種種相貌行菩薩道。",
    "X31n0607_001:0187b19": "是現彼佛說方等般若眾經與此土佛三藏之後",
    "X31n0607_001:0187b20": "所說意同也種種因緣者昔種善為因今稟教為",
    "X31n0607_001:0187b21": "緣菩薩通乎四教故云種種因緣四教各有四門",
    "X31n0607_001:0187b22": "即種種相貌故知因緣相貌種別無量皆是彼與",
    "X31n0607_001:0187b23": "此同妙樂云因緣謂感應差別信解謂能感不同",
    "X31n0607_001:0187b24": "相貌謂信後行異有此不同故云種種雖復殊途",
    "X31n0607_001:0187c01": "不逾二味。△六見諸佛涅槃。",
    "X31n0607_001:0187c02": "復見諸佛般涅槃者(至)以佛舍利起七寶塔。",
    "X31n0607_001:0187c03": "是現彼佛般若之後開權顯實收無量法還入一",
    "X31n0607_001:0187c04": "法唱入涅槃息化起塔與此土佛說法華涅槃意",
    "X31n0607_001:0187c05": "同也般涅槃者梵音略也具足應云摩訶般涅槃",
    "X31n0607_001:0187c06": "那此云大滅度大即法身滅即解脫度即般若即",
    "X31n0607_001:0187c07": "三德秘藏也舍利或云室利羅亦云設利羅他翻",
    "X31n0607_001:0187c08": "靈骨或翻骨身梵語塔婆或云窣堵波此翻方墳",
    "X31n0607_001:0187c09": "或翻圓塚亦翻高顯謂安置身骨處也起塔之相",
    "X31n0607_001:0187c10": "雖表二經法華之相仍隱若於所見中亦見授記",
    "X31n0607_001:0187c11": "聲聞及說壽長遠已泄正宗之意則不成序今雖",
    "X31n0607_001:0187c12": "見涅槃一相乃含於法華故疏云開權等也。△三",
    "X31n0607_001:0187c13": "疑念序二初彌勒疑念三初正念六瑞。",
    "X31n0607_001:0187c14": "爾時彌勒菩薩作是念(至)以何因緣而有此瑞。",
    "X31n0607_001:0187c15": "神變者神名天心即是天然內慧變名變動即是",
    "X31n0607_001:0187c16": "六瑞外彰法王法力超益一切彌勒不測外變亦",
    "X31n0607_001:0187c17": "不知內慧故興疑念又彌勒值佛植善既多何容",
    "X31n0607_001:0187c18": "不髣髴知應須隱明示暗權言不知耳。△二念問",
    "X31n0607_001:0187c19": "誰答。",
    "X31n0607_001:0187c20": "今佛世尊入於三昧(至)當以問誰誰能答者。",
    "X31n0607_001:0187c21": "△三念問文殊。",
    "X31n0607_001:0187c22": "復作此念(至)必應見此希有之相我今當問。",
    "X31n0607_001:0187c23": "△二大眾疑念二初念六瑞。",
    "X31n0607_001:0187c24": "爾時比丘比丘尼(至)是佛光明神通之相。",
    "X31n0607_001:0188a01": "神名天心通名慧性天然之慧徹照無礙故曰神",
    "X31n0607_001:0188a02": "通。△二念問誰答。",
    "X31n0607_001:0188a03": "今當問誰。",
    "X31n0607_001:0188a04": "△四發問序二初長行二初經家述二初述自疑。",
    "X31n0607_001:0188a05": "爾時彌勒菩薩欲自決疑。",
    "X31n0607_001:0188a06": "△二述他疑。",
    "X31n0607_001:0188a07": "又觀四眾比丘比丘尼(至)眾會之心。",
    "X31n0607_001:0188a08": "△二正發問二初問此土。",
    "X31n0607_001:0188a09": "而問文殊師利言(至)放大光明。",
    "X31n0607_001:0188a10": "△二問他土。",
    "X31n0607_001:0188a11": "照於東方萬八千土悉見彼佛國界莊嚴。",
    "X31n0607_001:0188a12": "△二偈頌二初頌上問二初頌問此土六瑞。",
    "X31n0607_001:0188a13": "於是彌勒菩薩欲重宣此義以偈問曰。",
    "X31n0607_001:0188a14": "西域記云舊曰偈梵本略也或曰偈他梵音訛也",
    "X31n0607_001:0188a15": "今從正音宜云伽陀此翻頌長行之後復有偈頌",
    "X31n0607_001:0188a16": "者龍樹毗婆沙云一隨國土天竺有散華貫華之",
    "X31n0607_001:0188a17": "說如此土序後銘也二隨樂欲不同有樂散說或",
    "X31n0607_001:0188a18": "樂章句三隨生解不同或於散說得解或於章句",
    "X31n0607_001:0188a19": "得解四隨利鈍不同利者一聞即悟鈍者再說方",
    "X31n0607_001:0188a20": "悟又表佛殷勤重說又為眾集前後故有偈也。",
    "X31n0607_001:0188a21": "文殊師利導師何故(至)身意快然得未曾有。",
    "X31n0607_001:0188a22": "初一行頌放光瑞導師謂佛也良以說法入定能",
    "X31n0607_001:0188a23": "導於人故稱導師次一行半頌雨華瑞梵語旃檀",
    "X31n0607_001:0188a24": "或曰此方無故不翻或云義翻與藥能除病故旃",
    "X31n0607_001:0188b01": "檀香風者風本無香而香為奇特香本屬華華香",
    "X31n0607_001:0188b02": "如檀故曰旃檀香風夫天華至妙豈有色而無香",
    "X31n0607_001:0188b03": "此表因運至果如華之有香風華既集地地則嚴",
    "X31n0607_001:0188b04": "淨此表因若趣果果則嚴淨也次半行頌地動瑞",
    "X31n0607_001:0188b05": "次一行頌眾喜瑞也。△二頌問他土六瑞六初問",
    "X31n0607_001:0188b06": "六趣眾生。",
    "X31n0607_001:0188b07": "眉間光明照於東方(至)受報好醜於此悉見。",
    "X31n0607_001:0188b08": "眾生是能趣之人生死是所趣之處善惡業緣是",
    "X31n0607_001:0188b09": "能趣之因受報或好或醜是所趣之果也。△二頌",
    "X31n0607_001:0188b10": "彼佛說法。",
    "X31n0607_001:0188b11": "又覩諸佛聖主師子(至)照明佛法開悟眾生。",
    "X31n0607_001:0188b12": "此四行偈謂彼佛說頓教逗大根性也聖主者聖",
    "X31n0607_001:0188b13": "即是主主謂主伴是諸菩薩伴中之主故云聖主",
    "X31n0607_001:0188b14": "梵語鄔波僧訶此云師子又云狻猊大經云師子",
    "X31n0607_001:0188b15": "發聲震吼為壞詐師子為欲試自力等喻佛能摧",
    "X31n0607_001:0188b16": "伏魔軍示眾十力等故云聖主師子又師子吼者",
    "X31n0607_001:0188b17": "名決定說前兩教主非師子吼說非決定不談真",
    "X31n0607_001:0188b18": "實第一義故演說經法微妙第一者即如此土先",
    "X31n0607_001:0188b19": "照高山說華嚴教也雖云兼別最初純大故云第",
    "X31n0607_001:0188b20": "一前之兩教猶雜煩惱故非清淨赴機未徧不名",
    "X31n0607_001:0188b21": "柔輭以彼說別圓二教故名清淨柔輭也教諸菩",
    "X31n0607_001:0188b22": "薩者即如此土七處等會無聲聞也別圓並詮中",
    "X31n0607_001:0188b23": "道故云梵音深妙稱理當機故云令人樂聞各於",
    "X31n0607_001:0188b24": "世界者一者以萬八千為各二者主伴不同為各",
    "X31n0607_001:0188c01": "別圓二教各有四門名為種種等照明佛法開悟",
    "X31n0607_001:0188c02": "眾生者即如此土始見我身入如來慧也妙樂云",
    "X31n0607_001:0188c03": "無三乘事故言佛法。△三問他土四眾三初開聲",
    "X31n0607_001:0188c04": "聞小乘。",
    "X31n0607_001:0188c05": "若人遭苦厭老病死為說涅槃盡諸苦際。",
    "X31n0607_001:0188c06": "此頌具明四諦若人遭苦苦含因果即苦集二諦",
    "X31n0607_001:0188c07": "厭老病死即道諦為說涅槃即滅諦若人遭苦而",
    "X31n0607_001:0188c08": "造惡業苦不得盡若人遭苦而造善業苦亦不盡",
    "X31n0607_001:0188c09": "若人遭苦於外道法中而求解脫但增見長非苦",
    "X31n0607_001:0188c10": "亦不盡若人遭苦厭苦復厭集感佛說涅槃者此",
    "X31n0607_001:0188c11": "人則能盡諸苦際也涅槃者肇法師涅槃論曰此",
    "X31n0607_001:0188c12": "云滅度言其大患永滅超度四流斯乃小乘真空",
    "X31n0607_001:0188c13": "涅槃也。△二開緣覺中乘。",
    "X31n0607_001:0188c14": "若人有福曾供養佛志求勝法為說緣覺。",
    "X31n0607_001:0188c15": "若人有福者聲聞三生種福支佛百劫種福形彼",
    "X31n0607_001:0188c16": "聲聞故言有福此是脩福多也曾供養佛是供佛",
    "X31n0607_001:0188c17": "多也志求勝法者謂深求緣起勝妙之理是聞法",
    "X31n0607_001:0188c18": "多也梵語辟支迦羅此云緣覺因觀十二因緣覺",
    "X31n0607_001:0188c19": "真諦理故言緣覺別行記云支佛脩行不立分果",
    "X31n0607_001:0188c20": "深觀緣起久種三多福慧既隆預侵二習故居聲",
    "X31n0607_001:0188c21": "聞上。△三開六度大乘。",
    "X31n0607_001:0188c22": "若有佛子脩種種行求無上慧為說淨道。",
    "X31n0607_001:0188c23": "以真慈悲能紹佛種故言佛子脩於六度故言種",
    "X31n0607_001:0188c24": "種行志求佛道故言無上慧六度中無六蔽如藥",
    "X31n0607_001:0189a01": "中無病故言淨道非畢竟淨也妙樂云脩種種行",
    "X31n0607_001:0189a02": "及無上慧諸教共有今形凡小亦得種種及無上",
    "X31n0607_001:0189a03": "名非畢竟者且約三藏六度言之藥中無病名為",
    "X31n0607_001:0189a04": "淨耳。△四結前并開後。",
    "X31n0607_001:0189a05": "文殊師利我住於此(至)如是眾多今當略說。",
    "X31n0607_001:0189a06": "見聞若斯者又見佛子等即見也演說經典及為",
    "X31n0607_001:0189a07": "說等即聞也大綱略足故云若斯此是結前也及",
    "X31n0607_001:0189a08": "千億事等即是開後也開後者續後而說故云今",
    "X31n0607_001:0189a09": "當略說。△五問脩菩薩行三初總略問。",
    "X31n0607_001:0189a10": "我見彼土恒沙菩薩種種因緣而求佛道。",
    "X31n0607_001:0189a11": "妙樂云恒沙者恒即恒河亦云殑伽河阿耨達池",
    "X31n0607_001:0189a12": "四面各出一河東銀牛口出殑伽河南金象口出",
    "X31n0607_001:0189a13": "信度河西琉璃馬口出縛芻河北頗胝迦師子口",
    "X31n0607_001:0189a14": "出徙多河各繞池一匝流入四海惟殑伽沙細而",
    "X31n0607_001:0189a15": "多外人所計以為福河入洗滅罪佛亦順俗故常",
    "X31n0607_001:0189a16": "指之又佛說法多近此河故以為喻。△二次第問",
    "X31n0607_001:0189a17": "六初問檀那三初問捨財。",
    "X31n0607_001:0189a18": "或有行施金銀珊瑚(至)欄楯華葢軒飾布施。",
    "X31n0607_001:0189a19": "軒大夫以上車也以物飾軒故曰軒飾。△二問捨",
    "X31n0607_001:0189a20": "身。",
    "X31n0607_001:0189a21": "復見菩薩身肉手足及妻子施求無上道。",
    "X31n0607_001:0189a22": "身肉等是內身妻子等是外身。△三問捨命。",
    "X31n0607_001:0189a23": "又見菩薩頭目身體欣樂施與求佛智慧。",
    "X31n0607_001:0189a24": "捨頭目即捨命而不言法者讓後般若也。△二問",
    "X31n0607_001:0189b01": "尸羅。",
    "X31n0607_001:0189b02": "文殊師利我見諸王(至)剃除鬚髮而被法服。",
    "X31n0607_001:0189b03": "諸王剃除鬚髮而科云問戒者正約比丘論持戒",
    "X31n0607_001:0189b04": "也在家施易戒難出家施難戒易故約比丘明戒",
    "X31n0607_001:0189b05": "也妙樂云往詣等者表往非餘故指佛所所問尊",
    "X31n0607_001:0189b06": "極云無上道所棄不輕故云樂土身心俱離故云",
    "X31n0607_001:0189b07": "剃除法服者即袈裟也瓔珞經云若天龍八部鬬",
    "X31n0607_001:0189b08": "諍念此袈裟生慈悲心意令比丘安可不忍又龍",
    "X31n0607_001:0189b09": "得一縷金翅不吞具明如僧祇律。△三問忍辱。",
    "X31n0607_001:0189b10": "或見菩薩而作比丘獨處閑靜樂誦經典。",
    "X31n0607_001:0189b11": "忍有三種閑林邃谷惡人惡獸忍耐無瞋即生忍",
    "X31n0607_001:0189b12": "自節守志即苦行忍為求佛道即第一義忍又而",
    "X31n0607_001:0189b13": "作比丘即苦行忍獨處閑靜即生忍樂誦經典即",
    "X31n0607_001:0189b14": "第一義忍也。△四問精進。",
    "X31n0607_001:0189b15": "又見菩薩勇猛精進入於深山思惟佛道。",
    "X31n0607_001:0189b16": "夫深山可畏非窳怯者所居唯勇進者能安之傍",
    "X31n0607_001:0189b17": "若無物思脩實相念念不休進求佛道也。△五問",
    "X31n0607_001:0189b18": "禪定二初問根本禪。",
    "X31n0607_001:0189b19": "又見離欲常處空閑深修禪定得五神通。",
    "X31n0607_001:0189b20": "離欲者藏通二教修根本背捨亦修不淨等觀離",
    "X31n0607_001:0189b21": "欲界欲別教兼離二乘欲圓教又離順道法愛欲",
    "X31n0607_001:0189b22": "深修禪定者發初禪一品此定未深乃至九品傳",
    "X31n0607_001:0189b23": "傳為深此定轉變自在能發諸通凡夫但五通二",
    "X31n0607_001:0189b24": "乘具六別教菩薩讓佛分有無漏亦但稱五通也",
    "X31n0607_001:0189c01": "圓教約理初後皆具六通若從實說初住已去亦",
    "X31n0607_001:0189c02": "但分得無漏通耳六通者一天眼二天耳三他心",
    "X31n0607_001:0189c03": "四宿命五身如意六漏盡今言得五神通者未得",
    "X31n0607_001:0189c04": "究竟漏盡通也二乘斷見思盡雖云具六若望菩",
    "X31n0607_001:0189c05": "薩亦但五也別圓無明未盡分證無漏故亦但稱",
    "X31n0607_001:0189c06": "五也。△二問出世禪。",
    "X31n0607_001:0189c07": "又見菩薩安禪合掌以千萬偈讚諸法王。",
    "X31n0607_001:0189c08": "此是別圓之禪靜散不相妨不起滅定現諸威儀",
    "X31n0607_001:0189c09": "如修羅琴不拊而韻無緣無念有感則形故能安",
    "X31n0607_001:0189c10": "禪讚佛也。△六問般若二初問自行。",
    "X31n0607_001:0189c11": "復見菩薩智深志固能問諸佛聞悉受持。",
    "X31n0607_001:0189c12": "智深者慧窮理本也志固者誓願廣大也此即二",
    "X31n0607_001:0189c13": "種莊嚴能問能持也。△二問化他。",
    "X31n0607_001:0189c14": "又見佛子定慧具足(至)破魔兵眾而擊法鼓。",
    "X31n0607_001:0189c15": "定慧具足者別圓地住方乃具足無量喻者即是",
    "X31n0607_001:0189c16": "種種方便諸教之中引無量譬類助顯第一義也",
    "X31n0607_001:0189c17": "破魔兵眾者空觀破四魔假觀次第破八魔中觀",
    "X31n0607_001:0189c18": "圓破八魔梵語魔羅此云能奪命死魔實能奪命",
    "X31n0607_001:0189c19": "餘煩惱魔五陰魔天主魔能作奪命因緣又能奪",
    "X31n0607_001:0189c20": "智慧命故四魔皆云能奪命也又翻為障能為修",
    "X31n0607_001:0189c21": "道者作障礙故前三魔可知天主魔者垂裕記云",
    "X31n0607_001:0189c22": "第六天上別有魔羅所居他化天攝既破魔已應",
    "X31n0607_001:0189c23": "轉法輪而云擊法鼓者初發心住便成正覺百佛",
    "X31n0607_001:0189c24": "世界作佛以真妙梵音警悟眾生即是圓擊梵輪",
    "X31n0607_001:0190a01": "法鼓輔行云八魔者謂陰等四及無常等四古譯",
    "X31n0607_001:0190a02": "經論魔字從石自梁武來謂魔能惱人字宜從鬼。",
    "X31n0607_001:0190a03": "△三不次問七初問禪定二初問入捨禪。",
    "X31n0607_001:0190a04": "又見菩薩寂然宴默天龍恭敬不以為喜。",
    "X31n0607_001:0190a05": "不以為喜即捨禪妙樂云捨禪者第四禪也亦可",
    "X31n0607_001:0190a06": "別圓忘懷之捨忘彼禪故名之為捨。△二問入悲",
    "X31n0607_001:0190a07": "禪。",
    "X31n0607_001:0190a08": "又見菩薩處林放光濟地獄苦令入佛道。",
    "X31n0607_001:0190a09": "婆沙論云初禪脩悲易二禪脩喜易三禪脩慈易",
    "X31n0607_001:0190a10": "四禪脩捨易此中悲禪既云化他豈獨初禪故知",
    "X31n0607_001:0190a11": "一一禪皆應云慈乃至喜捨。△三問精進。",
    "X31n0607_001:0190a12": "又見佛子未甞睡眠經行林中勤求佛道。",
    "X31n0607_001:0190a13": "未甞睡眠即是般舟念佛等法門也睡眠者止觀",
    "X31n0607_001:0190a14": "云心神昏昏為睡六識暗塞四大倚放為眠。△三",
    "X31n0607_001:0190a15": "問尸羅。",
    "X31n0607_001:0190a16": "又見具戒威儀無缺淨如寶珠以求佛道。",
    "X31n0607_001:0190a17": "威儀無缺即是初不缺戒淨如寶珠即是第十究",
    "X31n0607_001:0190a18": "竟戒但舉初後中間可解大論明十戒一不缺二",
    "X31n0607_001:0190a19": "不破三不穿四不雜五隨道六無著七智所讚八",
    "X31n0607_001:0190a20": "自在九隨定十具足即究竟也今十始終悉是菩",
    "X31n0607_001:0190a21": "薩故皆求佛道。△四問忍辱。",
    "X31n0607_001:0190a22": "又見佛子住忍辱力(至)皆悉能忍以求佛道。",
    "X31n0607_001:0190a23": "忍辱者法界次第云內心能安忍外所辱故名忍",
    "X31n0607_001:0190a24": "辱有二種一者生忍二者法忍生忍有二一於恭",
    "X31n0607_001:0190b01": "敬供養中能忍不著則不生憍逸二於瞋罵打害",
    "X31n0607_001:0190b02": "及蚊蚋等能忍則不生瞋惱是為生忍法忍亦二",
    "X31n0607_001:0190b03": "一者非心法謂寒熱風雨飢渴老病等二者心法",
    "X31n0607_001:0190b04": "謂瞋憂欲慢諸邪見等於此二法能忍不動是名",
    "X31n0607_001:0190b05": "法忍力者阿含經云力有六種小兒啼為力女人",
    "X31n0607_001:0190b06": "瞋為力國王憍為力羅漢進為力諸佛悲為力比",
    "X31n0607_001:0190b07": "丘忍為力遺教經云若不能忍受惡罵之毒如飲",
    "X31n0607_001:0190b08": "甘露者不名入道智慧人也妙樂云初半行能忍",
    "X31n0607_001:0190b09": "人次半行所忍境下半行用忍意。△五更問禪。",
    "X31n0607_001:0190b10": "又見菩薩離諸戲笑(至)億千萬歲以求佛道。",
    "X31n0607_001:0190b11": "離戲笑是却掉悔葢離痴眷屬是除瞋葢親近智",
    "X31n0607_001:0190b12": "者是除疑葢一心除亂是却貪葢攝念山林是除",
    "X31n0607_001:0190b13": "睡葢妙樂云初一行半明所離次半行明離意以",
    "X31n0607_001:0190b14": "諸教禪皆離五葢意在佛道如寶積經中迦葉云",
    "X31n0607_001:0190b15": "有四法急走捨離百由旬外一利養二惡友三惡",
    "X31n0607_001:0190b16": "眾四同住多戲笑或瞋鬬等。△六問檀那二初四",
    "X31n0607_001:0190b17": "事施。",
    "X31n0607_001:0190b18": "或見菩薩肴膳飲食(至)流泉浴池施佛及僧。",
    "X31n0607_001:0190b19": "妙樂云初一行二事謂飲食湯藥次一行衣服次",
    "X31n0607_001:0190b20": "二行臥具房舍等肴菹也膳美食也。△二結成施。",
    "X31n0607_001:0190b21": "如是等施種種微妙歡喜無厭求無上道。",
    "X31n0607_001:0190b22": "△七問般若三初不可說而說般若。",
    "X31n0607_001:0190b23": "或有菩薩說寂滅法種種教詔無數眾生。",
    "X31n0607_001:0190b24": "至理寂滅本不可說有因緣故亦可得說詔爾雅",
    "X31n0607_001:0190c01": "訓導。△二不可觀而觀般若。",
    "X31n0607_001:0190c02": "或見菩薩觀諸法性無有二相猶如虗空。",
    "X31n0607_001:0190c03": "諸法性空本不可觀順性而脩故可觀也。△三而",
    "X31n0607_001:0190c04": "說而觀論般若。",
    "X31n0607_001:0190c05": "又見佛子心無所著以此妙慧求無上道。",
    "X31n0607_001:0190c06": "心無所著即是心行處滅心不著故必離言說即",
    "X31n0607_001:0190c07": "是言語道斷言語道斷泯前初行不可說而說心",
    "X31n0607_001:0190c08": "行處滅泯前次行不可觀而觀雖復雙泯而說而",
    "X31n0607_001:0190c09": "照。△六問佛般涅槃六初標佛滅起塔。",
    "X31n0607_001:0190c10": "文殊師利又有菩薩佛滅度後供養舍利。",
    "X31n0607_001:0190c11": "△二問塔數多少。",
    "X31n0607_001:0190c12": "又見佛子造諸塔廟無數恒沙嚴飾國界。",
    "X31n0607_001:0190c13": "△三明塔量縱廣。",
    "X31n0607_001:0190c14": "寶塔高妙五千由旬縱廣正等二千由旬。",
    "X31n0607_001:0190c15": "△四明塔相莊嚴。",
    "X31n0607_001:0190c16": "一一塔廟各千幢幡珠交露幔寶鈴和鳴。",
    "X31n0607_001:0190c17": "幔(莫羊切)幕也交謂交結露謂顯露。△五明供養眾",
    "X31n0607_001:0190c18": "具。",
    "X31n0607_001:0190c19": "諸天龍神人及非人香華伎樂常以供養。",
    "X31n0607_001:0190c20": "△六結供養塔廟。",
    "X31n0607_001:0190c21": "文殊師利諸佛子等(至)如天樹王其華開敷。",
    "X31n0607_001:0190c22": "天樹王者即忉利天波利質多羅樹此云圓生大",
    "X31n0607_001:0190c23": "經云樹高百由旬根深五由旬枝葉布五十由旬",
    "X31n0607_001:0190c24": "其華香徧五十由旬光照八十由旬。△二頌請答",
    "X31n0607_001:0191a01": "二初舉疑述請三初舉見此土事。",
    "X31n0607_001:0191a02": "佛放一光我及眾會見此國界種種殊妙。",
    "X31n0607_001:0191a03": "△二舉見他土事。",
    "X31n0607_001:0191a04": "諸佛神力智慧希有放一淨光照無量國。",
    "X31n0607_001:0191a05": "初二句歎光本本即神力智慧言諸佛者舉諸顯",
    "X31n0607_001:0191a06": "一正指釋迦希有者正歎爾前不然故云希有第",
    "X31n0607_001:0191a07": "三句歎光體由二事故其光乃淨第四句歎光用",
    "X31n0607_001:0191a08": "即所照國也過萬八千方云無量故前立數且從",
    "X31n0607_001:0191a09": "所表。△三請答決眾疑。",
    "X31n0607_001:0191a10": "我等見此得未曾有佛子文殊願決眾疑。",
    "X31n0607_001:0191a11": "見此者見二土瑞也與一化異故云未曾諸佛子",
    "X31n0607_001:0191a12": "等疑事不輕故重啟之非專為己故云眾也。△二",
    "X31n0607_001:0191a13": "釋四伏難二初正釋。",
    "X31n0607_001:0191a14": "四眾欣仰瞻仁及我(至)及見諸佛此非小緣。",
    "X31n0607_001:0191a15": "此四行偈釋伏難也言伏難者文殊內心搆難不",
    "X31n0607_001:0191a16": "肯時答其意有三一此瑞希奇不可倉卒輕爾有",
    "X31n0607_001:0191a17": "判二智眾如海謙光推高三靳固前却生眾渴仰",
    "X31n0607_001:0191a18": "故以伏難潛而拒之彌勒彰灼釋難意亦有三一",
    "X31n0607_001:0191a19": "瑞大疑大若不為釋憂兕在懷妨聞正說二眾海",
    "X31n0607_001:0191a20": "乃多機在仁者三闔眾瞻仁故知注誠殷重所以",
    "X31n0607_001:0191a21": "彰言釋難請令時答初伏難者因正請生請云佛",
    "X31n0607_001:0191a22": "子文殊願決眾疑文殊仍此起初伏難汝云眾疑",
    "X31n0607_001:0191a23": "眾未曾疑若疑應問眾既不疑我何所決彌勒即",
    "X31n0607_001:0191a24": "以第一偈釋云四眾欣仰瞻仁及我及我欲令我",
    "X31n0607_001:0191b01": "問瞻仁欲得仁答文殊因此起第二難眾同有疑",
    "X31n0607_001:0191b02": "不易可答待佛出定然後決疑彌勒即用第二偈",
    "X31n0607_001:0191b03": "釋若有疑在懷憂兕不泰應以時答復知如來何",
    "X31n0607_001:0191b04": "時定起故言佛子時答決疑令喜文殊因此起第",
    "X31n0607_001:0191b05": "三難我與仁者同居學地欲測佛意微共籌量獨",
    "X31n0607_001:0191b06": "令我答於理不可彌勒即以第三偈釋我亦微心",
    "X31n0607_001:0191b07": "下思踟蹰兩楹為說妙法為當授記故言佛坐道",
    "X31n0607_001:0191b08": "場所得妙法為欲說此為當授記文殊因此起第",
    "X31n0607_001:0191b09": "四難若如汝說即是釋疑何煩我答彌勒即以第",
    "X31n0607_001:0191b10": "四偈釋安得以我猶豫之心而判大事故言示諸",
    "X31n0607_001:0191b11": "佛土此非小緣文殊伏難既窮謙光亦止此發問",
    "X31n0607_001:0191b12": "序中文殊伏乎四難則是潛也彌勒釋之四偈則",
    "X31n0607_001:0191b13": "是顯也文殊為賓彌勒為主此四伏難光宅受於",
    "X31n0607_001:0191b14": "次師次師受於江北釗師既是先賢文外巧思天",
    "X31n0607_001:0191b15": "台承用若下答問序中彌勒伏乎四疑則是潛也",
    "X31n0607_001:0191b16": "文殊釋之四偈則是顯也彌勒為賓文殊為主此",
    "X31n0607_001:0191b17": "亦文外巧思出自天台非傳他疏也。△二結請。",
    "X31n0607_001:0191b18": "文殊當知四眾龍神瞻察仁者為說何等。",
    "X31n0607_001:0191b19": "△五答問序二初長行四初自惟忖答二初標章。",
    "X31n0607_001:0191b20": "爾時文殊師利語彌勒菩薩摩訶薩(至)如我惟忖。",
    "X31n0607_001:0191b21": "惟者思惟忖者籌量惟今如昔忖昔如今然文殊",
    "X31n0607_001:0191b22": "古佛豈應不知迹示思惟也。△二正惟忖。",
    "X31n0607_001:0191b23": "今佛世尊欲說大法(至)擊大法鼓演大法義。",
    "X31n0607_001:0191b24": "欲說大法者惟昔諸佛說無量義經後則開權顯",
    "X31n0607_001:0191c01": "實收無量以歸一忖於今佛既說無量義已亦應",
    "X31n0607_001:0191c02": "開權顯實會無量以歸一一者即大法也雨大法",
    "X31n0607_001:0191c03": "雨者惟昔諸佛天雨四華之後一雨所潤普入圓",
    "X31n0607_001:0191c04": "因住行向地忖於今佛雨華之後亦應一雨所潤",
    "X31n0607_001:0191c05": "皆成佛因住行向地故言雨大法雨也吹大法螺",
    "X31n0607_001:0191c06": "者吹螺改號惟昔四眾見瑞歡喜障除機動即改",
    "X31n0607_001:0191c07": "人教行理皆一忖今眾喜亦應障除機動改人教",
    "X31n0607_001:0191c08": "行理皆一所改既深故言吹大法螺也擊大法鼓",
    "X31n0607_001:0191c09": "者嚴鼓誡兵譬破無明惟昔地動已後即有六番",
    "X31n0607_001:0191c10": "破無明賊忖於今佛地動已後亦應六番破無明",
    "X31n0607_001:0191c11": "賊聲教極妙故言擊大法鼓也演大法義者惟昔",
    "X31n0607_001:0191c12": "諸佛放白毫光後即說法華忖於今佛放光已後",
    "X31n0607_001:0191c13": "亦應即說法華故言演大法義也如是五句悉是",
    "X31n0607_001:0191c14": "惟昔判今忖今類昔也。△二略曾見答。",
    "X31n0607_001:0191c15": "諸善男子我於過去諸佛(至)故現斯瑞。",
    "X31n0607_001:0191c16": "初以己智惟忖今以略曾見答欲令眾生咸得聞",
    "X31n0607_001:0191c17": "知者聞即聞慧知即思慧收無量歸一改三乘教",
    "X31n0607_001:0191c18": "理六番破無明等開示悟入佛之知見故言一切",
    "X31n0607_001:0191c19": "世間難信之法也。△三廣曾見答三初引最初一",
    "X31n0607_001:0191c20": "佛同三初時節。",
    "X31n0607_001:0191c21": "諸善男子如過去無量無邊不可思議阿僧祇劫。",
    "X31n0607_001:0191c22": "梵語阿僧祇劫此云無數時。△二標名。",
    "X31n0607_001:0191c23": "爾時有佛號日月燈明(至)天人師佛世尊。",
    "X31n0607_001:0191c24": "日月燈明是別號如來等是通號佛佛應身皆具",
    "X31n0607_001:0192a01": "此十故名通號此十號義若總略釋者無虗妄名",
    "X31n0607_001:0192a02": "如來良福田名應供知法界名正徧知具三明名",
    "X31n0607_001:0192a03": "明行足不還來名善逝知眾生國土名世間解無",
    "X31n0607_001:0192a04": "與等名無上士調他心名調御丈夫為眾生眼名",
    "X31n0607_001:0192a05": "天人師知三聚名佛具茲十德名世間尊此十號",
    "X31n0607_001:0192a06": "名經論開合不同大經釋為十一句大論第三合",
    "X31n0607_001:0192a07": "無上士調御丈夫為一句世尊為第十句瓔珞經",
    "X31n0607_001:0192a08": "云一者如來乃至十者佛陀具足十號名世中尊。",
    "X31n0607_001:0192a09": "△三說法三初明初說頓教同。",
    "X31n0607_001:0192a10": "演說正法初善中善後善(至)具足清白梵行之相。",
    "X31n0607_001:0192a11": "初中後三善者即是頓教序正流通三段名為時",
    "X31n0607_001:0192a12": "節善其義深遠即是頓教了義之理二乘不測其",
    "X31n0607_001:0192a13": "邊底故言深遠名為義善其語巧妙即是頓教之",
    "X31n0607_001:0192a14": "文八音所吐會理直說悅菩薩心名為語善純一",
    "X31n0607_001:0192a15": "無雜不與二乘共即是頓教獨一善具足者具明",
    "X31n0607_001:0192a16": "界內界外滿字之法即是頓教圓滿善清白無二",
    "X31n0607_001:0192a17": "邊瑕穢即是頓教調柔善梵行之相者即是頓教",
    "X31n0607_001:0192a18": "無緣慈善此文殊引古佛頓教七善與今佛頓說",
    "X31n0607_001:0192a19": "七善同也。△二頓後開漸教同。",
    "X31n0607_001:0192a20": "為求聲聞者(至)為諸菩薩說應六波羅蜜。",
    "X31n0607_001:0192a21": "聞佛聲教故曰聲聞苦集滅道四皆審實不虗故",
    "X31n0607_001:0192a22": "名四諦止觀云苦則三相遷移(生異滅)集則四心流",
    "X31n0607_001:0192a23": "動(貪嗔痴等分)道則對治易奪(菩提煩惱更互相傾)滅則滅有還",
    "X31n0607_001:0192a24": "無(滅二十五有還無餘涅槃)涅槃者即小乘真空涅槃也上問",
    "X31n0607_001:0192b01": "若人遭苦為說涅槃今文殊引古佛次頓之後亦",
    "X31n0607_001:0192b02": "開此聲聞乘以答斯問也梵語辟支迦羅此云緣",
    "X31n0607_001:0192b03": "覺因觀十二因緣覺真諦理故名緣覺十二因緣",
    "X31n0607_001:0192b04": "者一無明(無所明了故曰無明即過去一切煩惱)二行(造作名行即過去業也)",
    "X31n0607_001:0192b05": "三識(既有惑業意識妄念投托母胎名之為識)四名色(名是心色是質)五六入",
    "X31n0607_001:0192b06": "(六根成此胎中根有入塵之義故名為入)六觸(出胎已後由根對塵是名為觸)七受(因六",
    "X31n0607_001:0192b07": "塵觸六根即領納前境名之為受)八愛(貪于五欲名之為愛)九取(於五塵境生取著心",
    "X31n0607_001:0192b08": "名之為取)十有(體即是業如過去行由善惡業當生三有故名為有)十一生(從有還受",
    "X31n0607_001:0192b09": "後世五眾之身是名為生)十二老死(從生五眾之身熟壞是名為死)無明行等",
    "X31n0607_001:0192b10": "展轉感果為因互相由藉為緣故名十二因緣也",
    "X31n0607_001:0192b11": "上問若人有福志求勝法今文殊引古佛次頓之",
    "X31n0607_001:0192b12": "後亦開此中乘以答斯問也六波羅蜜者布施持",
    "X31n0607_001:0192b13": "戒忍辱精進禪定智慧是為六波羅蜜此云到彼",
    "X31n0607_001:0192b14": "岸生死為此岸涅槃為彼岸由脩此六度能到涅",
    "X31n0607_001:0192b15": "槃故也亦云事究竟菩薩為眾生徧修一切事行",
    "X31n0607_001:0192b16": "滿足故也上問佛子脩種種行今文殊引古佛次",
    "X31n0607_001:0192b17": "頓之後亦開六度菩薩乘以答斯問也如上三乘",
    "X31n0607_001:0192b18": "皆明古佛頓後說漸與今佛說漸同也。△三頓漸",
    "X31n0607_001:0192b19": "後顯實同。",
    "X31n0607_001:0192b20": "令得阿耨多羅三藐三菩提成一切種智。",
    "X31n0607_001:0192b21": "一切種智者觀音玄義云能於一種智知一切道",
    "X31n0607_001:0192b22": "知一切種一相寂滅相種種行類能知能解名一",
    "X31n0607_001:0192b23": "切種智即佛智也。△二引中二萬佛同。",
    "X31n0607_001:0192b24": "次復有佛亦名日月燈明(至)所可說法初中後善。",
    "X31n0607_001:0192c01": "初引一佛備舉頓漸說法與今佛同中引二萬佛",
    "X31n0607_001:0192c02": "但舉說頓與今佛同故言所可說法初中後善後",
    "X31n0607_001:0192c03": "引一佛但舉開漸與今佛同故言說大乘經名無",
    "X31n0607_001:0192c04": "量義等所以然者文殊見時皆具五味但文殊巧",
    "X31n0607_001:0192c05": "說為避繁文指初一佛可知故中後引同但互舉",
    "X31n0607_001:0192c06": "耳頗羅墮此云捷疾亦云利根。△三引最後一佛",
    "X31n0607_001:0192c07": "同三初曾見事與今已同。",
    "X31n0607_001:0192c08": "其最後佛未出家時(至)已於千萬佛所植諸善本。",
    "X31n0607_001:0192c09": "昔佛八子今佛一子數雖不等竝出同居之土俱",
    "X31n0607_001:0192c10": "示有子一八赴緣別有所表生一子表一道清淨",
    "X31n0607_001:0192c11": "生八子表八正道其數雖異今取有子事同也言",
    "X31n0607_001:0192c12": "發大乘意者秪是四弘誓也梵行者慈悲喜捨因",
    "X31n0607_001:0192c13": "中化他之行也。△二曾見事與今今同二初現相",
    "X31n0607_001:0192c14": "同二初明此土六瑞。",
    "X31n0607_001:0192c15": "是時日月燈明佛(至)照東方萬八千佛土靡不周徧。",
    "X31n0607_001:0192c16": "此明昔佛自土六瑞悉與今同初至佛所護念是",
    "X31n0607_001:0192c17": "說法同二從說是經已至身心不動是入定同三",
    "X31n0607_001:0192c18": "從是時至及諸大眾是雨華同四普佛世界六種",
    "X31n0607_001:0192c19": "震動是地動同五從爾時會中至一心觀佛是眾",
    "X31n0607_001:0192c20": "喜同六從爾時如來至靡不周徧是放光同。△二",
    "X31n0607_001:0192c21": "明他土六瑞。",
    "X31n0607_001:0192c22": "如今所見是諸佛土。",
    "X31n0607_001:0192c23": "總云如今所見則知昔佛他土六瑞亦與今同。△",
    "X31n0607_001:0192c24": "二疑念同。",
    "X31n0607_001:0193a01": "彌勒當知爾時會中(至)欲知此光所為因緣。",
    "X31n0607_001:0193a02": "昔佛會中疑念與今彌勒疑念是同也。△二曾見",
    "X31n0607_001:0193a03": "事與今當同六初因人同。",
    "X31n0607_001:0193a04": "時有菩薩名曰妙光有八百弟子。",
    "X31n0607_001:0193a05": "昔佛定起因妙光說經今佛定起因身子說經正",
    "X31n0607_001:0193a06": "是所因人同昔佛八子師於妙光如來定起對告",
    "X31n0607_001:0193a07": "妙光又付託妙光今佛子羅雲亦師身子佛定起",
    "X31n0607_001:0193a08": "亦對告身子迹門竟又付託身子是故同也疑者",
    "X31n0607_001:0193a09": "云妙光是菩薩身子是聲聞云何是同昔事已彰",
    "X31n0607_001:0193a10": "稱為菩薩今事未發且言聲聞比及發迹身子是",
    "X31n0607_001:0193a11": "大菩薩非同何謂昔妙光垂迹何必不作聲聞特",
    "X31n0607_001:0193a12": "是文殊巧說方便隱顯耳弟子者淨名疏云夫師",
    "X31n0607_001:0193a13": "有匠成之能學者有資稟之德資則捨父從師敬",
    "X31n0607_001:0193a14": "師如父師之謙讓處之如弟。△二說法同。",
    "X31n0607_001:0193a15": "是時日月燈明佛(至)教菩薩法佛所護念。",
    "X31n0607_001:0193a16": "△三時節同。",
    "X31n0607_001:0193a17": "六十小劫不起于座(至)若身若心而生懈倦。",
    "X31n0607_001:0193a18": "昔佛說經六十小劫不起于座今佛說經五十小",
    "X31n0607_001:0193a19": "劫謂如半日即是時節同也妙樂云六十與五十",
    "X31n0607_001:0193a20": "食頃與半日數似小異皆即長而短故云同也須",
    "X31n0607_001:0193a21": "信六十小劫經文非虗聞法之志加以佛威一坐",
    "X31n0607_001:0193a22": "經時忘其久耳梵語劫簸此云分別時節以劫初",
    "X31n0607_001:0193a23": "人壽十歲時子年倍父年如是增至八萬四千歲",
    "X31n0607_001:0193a24": "後百年減一歲如是減至十歲此一增一減為一",
    "X31n0607_001:0193b01": "小劫如是二十番增減為一中劫成住壞空各二",
    "X31n0607_001:0193b02": "十番增減為一大劫空劫亦言二十番增減者且",
    "X31n0607_001:0193b03": "約住劫數量言之今釋迦出現於世正當二十小",
    "X31n0607_001:0193b04": "劫中第九減劫也。△三唱滅同。",
    "X31n0607_001:0193b05": "日月燈明佛於六十小劫(至)當入無餘涅槃。",
    "X31n0607_001:0193b06": "昔佛說法華即唱入滅亦如迦葉佛以土淨故於",
    "X31n0607_001:0193b07": "法華唱滅即入滅也今佛說寶塔品中明如來不",
    "X31n0607_001:0193b08": "久當入涅槃化道已足唱滅事齊也梵魔等者梵",
    "X31n0607_001:0193b09": "即色界主亦三界主魔為欲界主沙門此云勤息",
    "X31n0607_001:0193b10": "勤行眾善止息諸惡故婆羅門者此云淨行外道",
    "X31n0607_001:0193b11": "中出家云淨行種也。△五授記同。",
    "X31n0607_001:0193b12": "時有菩薩名曰德藏(至)阿羅訶三藐三佛陀。",
    "X31n0607_001:0193b13": "授記者聖言說與曰授果與心期曰記昔佛授德",
    "X31n0607_001:0193b14": "藏菩薩記今經授聲聞記豈得是同昔化事已成",
    "X31n0607_001:0193b15": "故言授菩薩記正是會三歸一聲聞得記也若說",
    "X31n0607_001:0193b16": "昔授聲聞記者佛從定起更何所論文殊巧談故",
    "X31n0607_001:0193b17": "不說授聲聞記耳多陀阿伽度此云如來阿羅訶",
    "X31n0607_001:0193b18": "此云應供三藐三佛陀此云正徧知十號中略舉",
    "X31n0607_001:0193b19": "三號也。△六滅後通經同五初明時節。",
    "X31n0607_001:0193b20": "佛授記已便於中夜入無餘涅槃。",
    "X31n0607_001:0193b21": "同緣出世薪盡火滅乃究竟涅槃也。△二出其人。",
    "X31n0607_001:0193b22": "佛滅度後妙光菩薩持妙法蓮華經。",
    "X31n0607_001:0193b23": "△三明久遠。",
    "X31n0607_001:0193b24": "滿八十小劫為人演說。",
    "X31n0607_001:0193c01": "△四明所化二初正明八子行成久已得佛。",
    "X31n0607_001:0193c02": "日月燈明佛八子(至)其最後成佛者名曰然燈。",
    "X31n0607_001:0193c03": "所以引此八子八百者近則釋疑密開壽量釋疑",
    "X31n0607_001:0193c04": "者或謂彌勒補處為大文殊非補處為小小不應",
    "X31n0607_001:0193c05": "答大不應問故舉彌勒是昔八百之一八百既是",
    "X31n0607_001:0193c06": "妙光弟子宜應有問妙光昔親對佛先復為師故",
    "X31n0607_001:0193c07": "應釋今彌勒六瑞之疑密開壽量者妙光是釋迦",
    "X31n0607_001:0193c08": "九世祖師孫今成佛祖師為弟子師弟無定將密",
    "X31n0607_001:0193c09": "顯生非生滅非滅之意也妙樂云若論八子皆師",
    "X31n0607_001:0193c10": "妙光則八子皆以妙光而為父師既云八子展轉",
    "X31n0607_001:0193c11": "授記雖同師妙光應先記長子餘者次第展轉為",
    "X31n0607_001:0193c12": "師故得妙光居八代之首八子最後名曰然燈然",
    "X31n0607_001:0193c13": "燈既為釋迦之師是故妙光為釋迦九代祖也生",
    "X31n0607_001:0193c14": "非生等者既師弟更互當知師弟生實非生爾前",
    "X31n0607_001:0193c15": "曾滅滅亦非滅然燈者大論云太子生時一切身",
    "X31n0607_001:0193c16": "邊光如燈故故云然燈以至成佛亦名然燈釋尊",
    "X31n0607_001:0193c17": "修行名儒童時二僧祇滿遇然燈佛得受記莂。△",
    "X31n0607_001:0193c18": "二八百之一方成今住補處。",
    "X31n0607_001:0193c19": "八百弟子中有一人(至)供養恭敬尊重讚歎。",
    "X31n0607_001:0193c20": "△五會古今。",
    "X31n0607_001:0193c21": "彌勒當知爾時妙光(至)求名菩薩汝身是也。",
    "X31n0607_001:0193c22": "△四分明判答。",
    "X31n0607_001:0193c23": "今見此瑞與本無異(至)教菩薩法佛所護念。",
    "X31n0607_001:0193c24": "△二偈頌三初頌廣曾見等同。",
    "X31n0607_001:0194a01": "爾時文殊師利於大眾中欲重宣此義而說偈言。",
    "X31n0607_001:0194a02": "我念過去世無量無數劫(至)令入佛智慧。",
    "X31n0607_001:0194a03": "△二頌最後佛三同三初頌曾與己同。",
    "X31n0607_001:0194a04": "佛未出家時所生八王子見大聖出家亦隨脩梵行。",
    "X31n0607_001:0194a05": "△二頌曾與今同二初頌此彼六瑞同二初頌此",
    "X31n0607_001:0194a06": "土六瑞。",
    "X31n0607_001:0194a07": "時佛說大乘經名無量義(至)現諸希有事。",
    "X31n0607_001:0194a08": "初一行頌說法次一行頌入定次二句頌雨華長",
    "X31n0607_001:0194a09": "出天鼓自鳴表無問自說也次半行頌眾喜次半",
    "X31n0607_001:0194a10": "行頌地動次一句頌放光現諸希有事者即總頌",
    "X31n0607_001:0194a11": "諸瑞也。△二頌他土六瑞五初頌見六趣眾生同。",
    "X31n0607_001:0194a12": "此光照東方萬八千佛土(至)各供養其佛。",
    "X31n0607_001:0194a13": "初半行重明總瑞次一句正舉六趣故云一切次",
    "X31n0607_001:0194a14": "一句中總明生死因果及處生死兩字總標也業",
    "X31n0607_001:0194a15": "明生死之因報明生死之果處即二十五有次一",
    "X31n0607_001:0194a16": "行明所依土前長行文及問答中皆不云光色至",
    "X31n0607_001:0194a17": "此方云者前豈應無玻瓈或云塞頗胝迦此云水",
    "X31n0607_001:0194a18": "玉琉璃具云吠琉璃此云青色寶亦翻不遠謂西",
    "X31n0607_001:0194a19": "域有山去波羅奈城不遠山出此寶因以名焉次",
    "X31n0607_001:0194a20": "一行明諸趣供養雖云供養意表機成當知前亦",
    "X31n0607_001:0194a21": "非無也。△二頌見彼土諸佛同。",
    "X31n0607_001:0194a22": "又見諸如來自然成佛道(至)內現真金像。",
    "X31n0607_001:0194a23": "自然成佛道者方便道則加心修習發真道即是",
    "X31n0607_001:0194a24": "自然任運與理合也自然成佛道是報身琉璃是",
    "X31n0607_001:0194b01": "法身本淨金像是應物現形。△三頌聞佛說頓教",
    "X31n0607_001:0194b02": "同。",
    "X31n0607_001:0194b03": "世尊在大眾敷演深法義。",
    "X31n0607_001:0194b04": "此則將法約人法既深玄當知必逗大機開頓教",
    "X31n0607_001:0194b05": "也此頌上純一無雜七善之文妙樂云言將法約",
    "X31n0607_001:0194b06": "人者但云深法不語菩薩約法須之。△四頌見聲",
    "X31n0607_001:0194b07": "聞等三乘即是昔佛開漸教法同。",
    "X31n0607_001:0194b08": "一一諸佛土聲聞眾無數(至)斯由佛光照。",
    "X31n0607_001:0194b09": "此即將人約法人既二乘必知開三藏說也初一",
    "X31n0607_001:0194b10": "行頌上為聲聞人說應四諦等也雖不頌出緣覺",
    "X31n0607_001:0194b11": "兼攝在中次二行頌上六度大乘也行施忍辱等",
    "X31n0607_001:0194b12": "等餘禪慧二度耳而以比丘為六度菩薩者前發",
    "X31n0607_001:0194b13": "問偈中既云又見菩薩而作比丘於此名比丘為",
    "X31n0607_001:0194b14": "菩薩義亦無妨妙樂云言將人約法者但云聲聞",
    "X31n0607_001:0194b15": "不云四諦約人須之亦可從或有諸比丘去至說",
    "X31n0607_001:0194b16": "法求佛道四行總頌菩薩即六度義足以第三行",
    "X31n0607_001:0194b17": "是禪第四行是智。△五頌見菩薩種種因緣即是",
    "X31n0607_001:0194b18": "開方等般若教同。",
    "X31n0607_001:0194b19": "又見諸菩薩深入諸禪定(至)說法求佛道。",
    "X31n0607_001:0194b20": "△二頌四眾疑念同。",
    "X31n0607_001:0194b21": "爾時四部眾見日月燈佛(至)是事何因緣。",
    "X31n0607_001:0194b22": "△三頌曾與當同六初頌因人同。",
    "X31n0607_001:0194b23": "天人所奉尊適從三昧起(至)令妙光歡喜。",
    "X31n0607_001:0194b24": "世間者隔別名世間差名間世間眼者言菩薩為",
    "X31n0607_001:0194c01": "世間出世間之眼目化導於人也。△二頌說法同。",
    "X31n0607_001:0194c02": "說是法華經。",
    "X31n0607_001:0194c03": "△三頌時節同。",
    "X31n0607_001:0194c04": "滿六十小劫不起於此座(至)悉皆能受持。",
    "X31n0607_001:0194c05": "妙光奉持昔佛之法亦如身子受今佛付囑也。△",
    "X31n0607_001:0194c06": "四頌唱滅同。",
    "X31n0607_001:0194c07": "佛說是法華令眾歡喜已(至)當入於涅槃。",
    "X31n0607_001:0194c08": "此是昔佛唱滅與今佛同尋繼也。",
    "X31n0607_001:0194c09": "汝一心精進當離於放逸諸佛甚難值億劫時一遇。",
    "X31n0607_001:0194c10": "此是昔佛囑累亦與今佛同如遺教經云汝等比",
    "X31n0607_001:0194c11": "丘我滅度後當珍敬波羅提木叉如暗遇明如貧",
    "X31n0607_001:0194c12": "得寶等。",
    "X31n0607_001:0194c13": "世尊諸子等聞佛入涅槃各各懷悲惱佛滅一何速。",
    "X31n0607_001:0194c14": "此時眾聞佛入滅而生悲泣亦與今佛同如大經",
    "X31n0607_001:0194c15": "云涕泣盈目徧體血現如波羅奢華此即重法慕",
    "X31n0607_001:0194c16": "人之志也。",
    "X31n0607_001:0194c17": "聖主法之王安慰無量眾我若滅度時汝等勿憂怖。",
    "X31n0607_001:0194c18": "此昔佛慰諭時眾亦與今佛同如遺教經云汝等",
    "X31n0607_001:0194c19": "比丘勿懷悲惱若我住世一劫二劫會亦應滅會",
    "X31n0607_001:0194c20": "而不離終不可得自利利人法皆具足若我久住",
    "X31n0607_001:0194c21": "更無所益。△五頌授記同。",
    "X31n0607_001:0194c22": "是德藏菩薩於無漏實相(至)亦度無量眾。",
    "X31n0607_001:0194c23": "無漏實相謂圓妙三諦之法也無漏者收攝三諦",
    "X31n0607_001:0194c24": "無漏失也實相者離虗妄分別之相名為實相即",
    "X31n0607_001:0195a01": "無相之相也。△六頌滅後通經同五初頌滅後時",
    "X31n0607_001:0195a02": "節眾益。",
    "X31n0607_001:0195a03": "佛此夜滅度如薪盡火滅(至)以求無上道。",
    "X31n0607_001:0195a04": "如薪盡火滅者小乘佛以果報身為薪智慧為火",
    "X31n0607_001:0195a05": "慧依報身身滅智亡故云薪盡火滅大乘以機為",
    "X31n0607_001:0195a06": "薪逗應為火眾生機盡應形亦滅故云薪盡火滅。",
    "X31n0607_001:0195a07": "△二頌能弘經人名號。",
    "X31n0607_001:0195a08": "是妙光法師奉持佛法藏。",
    "X31n0607_001:0195a09": "△三頌行經時節久近。",
    "X31n0607_001:0195a10": "八十小劫中廣宣法華經。",
    "X31n0607_001:0195a11": "△四頌所益弟子果滿二初頌已成弟子。",
    "X31n0607_001:0195a12": "是諸八王子妙光所開化(至)度脫無量眾。",
    "X31n0607_001:0195a13": "天中天者涅槃經明四種天一者世間天如諸國",
    "X31n0607_001:0195a14": "王二者生天從四天王至非非想天三者淨天謂",
    "X31n0607_001:0195a15": "四果支佛四者義天謂十住菩薩以見一切法是",
    "X31n0607_001:0195a16": "空義故今佛超出四天名天中天。△二頌當成弟",
    "X31n0607_001:0195a17": "子。",
    "X31n0607_001:0195a18": "是妙光法師時有一弟子(至)其數無有量。",
    "X31n0607_001:0195a19": "釋師子者華嚴經云譬如大師子吼小師子聞悉",
    "X31n0607_001:0195a20": "皆勇徤一切禽獸遠避竄伏佛師子吼諸菩薩等",
    "X31n0607_001:0195a21": "若聞讚歎菩提心聲長養法身妄見眾生慚伏退",
    "X31n0607_001:0195a22": "散今以師子喻釋迦佛故云釋師子也。△五結會",
    "X31n0607_001:0195a23": "古今。",
    "X31n0607_001:0195a24": "彼佛滅度後懈怠者汝是妙光法師者今則我身是。",
    "X31n0607_001:0195b01": "△三頌分明判答三初頌說大乘經。",
    "X31n0607_001:0195b02": "我見燈明佛本光瑞如此以是知今佛欲說法華經。",
    "X31n0607_001:0195b03": "△二頌教菩薩法。",
    "X31n0607_001:0195b04": "今相如本瑞是諸佛方便(至)充足求道者。",
    "X31n0607_001:0195b05": "上之六句但明欲說之由誡眾令生渴慕耳下二",
    "X31n0607_001:0195b06": "句正頌上教菩薩法。△三頌佛所護念。",
    "X31n0607_001:0195b07": "諸求三乘人若有疑悔者佛當為除斷令盡無有餘。",
    "X31n0607_001:0195b08": "是佛所護故為斷疑故此一行是頌佛所護念又",
    "X31n0607_001:0195b09": "從我見燈明佛至此凡四行即是約行五章但缺",
    "X31n0607_001:0195b10": "教相初一偈是妙法為名第二偈是實相為體第",
    "X31n0607_001:0195b11": "三偈是一乘因果為宗第四偈是斷疑生信為用",
    "X31n0607_001:0195b12": "天台大師約五義申釋首題葢本於此前彌勒釋",
    "X31n0607_001:0195b13": "四伏難令文殊必定有答此中是文殊斷四伏疑",
    "X31n0607_001:0195b14": "使彌勒莫復更問初第一疑因文殊廣引先佛曾",
    "X31n0607_001:0195b15": "說法華故彌勒潛疑欲問諸佛赴緣人時各異古",
    "X31n0607_001:0195b16": "佛雖名法華今佛何必如此文殊即以第一偈斷",
    "X31n0607_001:0195b17": "云我見燈明佛本光瑞如此以是知今佛欲說法",
    "X31n0607_001:0195b18": "華經此斷其疑名之問也彌勒因此又疑自有名",
    "X31n0607_001:0195b19": "同義同自有名同義異此名何所顯召文殊即以",
    "X31n0607_001:0195b20": "第二偈斷云今相如本瑞是諸佛方便今佛放光",
    "X31n0607_001:0195b21": "明助發實相義此斷其疑體之問也彌勒因此又",
    "X31n0607_001:0195b22": "疑實相無相何人會之文殊即以第三偈斷云諸",
    "X31n0607_001:0195b23": "人今當知合掌一心待佛當雨法雨充足求道者",
    "X31n0607_001:0195b24": "此斷其疑宗之問也彌勒因此又疑佛雨法雨止",
    "X31n0607_001:0195c01": "洽菩薩亦潤二乘文殊即以第四偈斷云諸求三",
    "X31n0607_001:0195c02": "乘人若有疑悔者佛當為除斷令盡無有餘此即",
    "X31n0607_001:0195c03": "斷其疑用之問也彌勒聯翩構疑文殊頻煩為斷",
    "X31n0607_001:0195c04": "既事窮理盡即得之於懷可謂善於問答具二莊",
    "X31n0607_001:0195c05": "嚴光宅但知述於釗師釋四種伏難使文殊必答",
    "X31n0607_001:0195c06": "顯彌勒之美不見文殊釋四伏疑令彌勒不問抑",
    "X31n0607_001:0195c07": "妙德之能此義出自天台非傳他疏。",
    "X31n0607_001:0195c08": "妙法蓮華經方便品第二",
    "X31n0607_001:0195c09": "方便有三一方者法也便者用也善用偏法逗會",
    "X31n0607_001:0195c10": "眾生即前三教方便也此義可釋他經非今品意",
    "X31n0607_001:0195c11": "二方便者門也門名能通通於所通方便權略皆",
    "X31n0607_001:0195c12": "為真實作門真實得顯功由方便從能顯得名故",
    "X31n0607_001:0195c13": "以門釋方便如經云開方便門示真實相此義可",
    "X31n0607_001:0195c14": "釋他經非今品意三方者祕也便者妙也妙達於",
    "X31n0607_001:0195c15": "方即是真祕點內衣裏無價之珠與王頂上唯有",
    "X31n0607_001:0195c16": "一珠無二無別指客作人是長者子亦無二無別",
    "X31n0607_001:0195c17": "如斯之言是祕是妙如經云惟我知是相十方佛",
    "X31n0607_001:0195c18": "亦然止止不須說我法妙難思故以祕釋方以妙",
    "X31n0607_001:0195c19": "釋便正是今品之意故言方便品也。△二八品正",
    "X31n0607_001:0195c20": "說文句云從此品訖分別功德品十九行偈或至",
    "X31n0607_001:0195c21": "偈後現在四信弟子文盡名為正說分若作兩正",
    "X31n0607_001:0195c22": "說從此下訖授學無學人記品是迹門正說今且",
    "X31n0607_001:0195c23": "逐近就迹門正說更為兩初方便品初略開三顯",
    "X31n0607_001:0195c24": "一二初開三顯一二初長行并十七行半偈歎二",
    "X31n0607_001:0196a01": "智二初長行二初寄言歎二智二初明諸佛權實",
    "X31n0607_001:0196a02": "三初雙歎二初經家提起。",
    "X31n0607_001:0196a03": "爾時世尊從三昧安詳而起告舍利弗。",
    "X31n0607_001:0196a04": "爾時者即指文殊答問竟時也佛常在定何故言",
    "X31n0607_001:0196a05": "起此有所示往古諸佛說此經時必前入無量義",
    "X31n0607_001:0196a06": "定今佛亦爾入定緣理安心實相出定令他亦安",
    "X31n0607_001:0196a07": "心實相內安實相方起化他故言安詳而起也告",
    "X31n0607_001:0196a08": "舍利弗者其小乘中智慧第一將欲因其破小智",
    "X31n0607_001:0196a09": "顯大智故先告之以動羣輩耳。△二歎智二初歎",
    "X31n0607_001:0196a10": "實智。",
    "X31n0607_001:0196a11": "諸佛智慧甚深無量。",
    "X31n0607_001:0196a12": "非三教化他權實故言諸佛顯自行之實故言智",
    "X31n0607_001:0196a13": "慧此智慧體即一心三智甚深無量者即稱歎之",
    "X31n0607_001:0196a14": "辭也明佛實智竪徹如理之底故言甚深橫窮法",
    "X31n0607_001:0196a15": "界之邊故言無量無量甚深竪高橫廣譬如根深",
    "X31n0607_001:0196a16": "則條茂源遠則流長實智既然權智例爾。△二歎",
    "X31n0607_001:0196a17": "權智。",
    "X31n0607_001:0196a18": "其智慧門難解難入一切聲聞辟支佛所不能知。",
    "X31n0607_001:0196a19": "道前方便有進趣之力故名為門從門入到道中",
    "X31n0607_001:0196a20": "道中稱實道前為權也難解難入者歎權智之辭",
    "X31n0607_001:0196a21": "也不謀而了無方大用七種方便不能測度十住",
    "X31n0607_001:0196a22": "始解解即開也十地為入舉初與後中間難示難",
    "X31n0607_001:0196a23": "悟可知而別舉聲聞緣覺所不能知者執重故別",
    "X31n0607_001:0196a24": "破之耳華嚴頓照聾啞瞽聵故云不知方等彈斥",
    "X31n0607_001:0196b01": "保住草菴故言不知般若轉教無心希取一飡之",
    "X31n0607_001:0196b02": "意故言不知今大機啟發放光動地彼此今古諸",
    "X31n0607_001:0196b03": "佛道同由懷疑惑故言不知利根菩薩節節能知",
    "X31n0607_001:0196b04": "鈍同二乘是亦不知也又智慧門者自有方便智",
    "X31n0607_001:0196b05": "慧為門得入佛智慧如瓔珞經云二觀為方便道",
    "X31n0607_001:0196b06": "得入中道第一義諦是也自有佛智慧為門得入",
    "X31n0607_001:0196b07": "佛智慧即是今經所歎其智慧門是也妙樂云此",
    "X31n0607_001:0196b08": "中須以十地為道前妙覺為道中證後為道後故",
    "X31n0607_001:0196b09": "知文意在因之位除真如外凡有脩入皆屬於權",
    "X31n0607_001:0196b10": "惟以果位真如究滿為清涼池此約自行因果相",
    "X31n0607_001:0196b11": "望以釋若通約事理等釋之此則不然豈以道前",
    "X31n0607_001:0196b12": "而無實豈以道後而無權耶故難解難入略歎道",
    "X31n0607_001:0196b13": "前因位始末耳。△二雙釋二初釋實智。",
    "X31n0607_001:0196b14": "所以者何佛曾親近(至)盡行諸佛無量道法。",
    "X31n0607_001:0196b15": "所以者何者雙冠二智何故實智甚深良由外值",
    "X31n0607_001:0196b16": "佛多稟承至要故實智甚深復由內行純厚盡行",
    "X31n0607_001:0196b17": "道法故實智無量無量則釋橫廣甚深則釋竪高。",
    "X31n0607_001:0196b18": "△二釋權智。",
    "X31n0607_001:0196b19": "勇猛精進名稱普聞。",
    "X31n0607_001:0196b20": "其智慧門難解難入良由勇猛精進能入難入之",
    "X31n0607_001:0196b21": "門既入門已澤被無疆物欽勝德故名稱普聞亦",
    "X31n0607_001:0196b22": "可勇猛精進能入法門即釋權智深名稱普聞即",
    "X31n0607_001:0196b23": "釋權智廣觀上歎權智文無深廣之語例實智此",
    "X31n0607_001:0196b24": "義則成。△三雙結二初結實智。",
    "X31n0607_001:0196c01": "成就甚深未曾有法。",
    "X31n0607_001:0196c02": "稱理究竟故言成就到彼岸底故言甚深昔所未",
    "X31n0607_001:0196c03": "說故未曾有此結成實智也。△二結權智。",
    "X31n0607_001:0196c04": "隨宜所說意趣難解。",
    "X31n0607_001:0196c05": "稱機適會故言隨宜非七方便所知故言難解此",
    "X31n0607_001:0196c06": "結成權智也。△二明釋迦權實三初雙歎二初歎",
    "X31n0607_001:0196c07": "實智。",
    "X31n0607_001:0196c08": "舍利弗吾從成佛以來。",
    "X31n0607_001:0196c09": "若實智不圓佛道不成既云成佛一成一切成此",
    "X31n0607_001:0196c10": "歎實智也。△二歎權智。",
    "X31n0607_001:0196c11": "種種因緣種種譬喻(至)引導眾生令離諸著。",
    "X31n0607_001:0196c12": "四十餘年以三種化他權實逗會眾生故言種種",
    "X31n0607_001:0196c13": "因緣也譬喻者小乘中以芭蕉水沫為譬大乘中",
    "X31n0607_001:0196c14": "以乾城鏡幻等為譬廣演者能於一法出無量義",
    "X31n0607_001:0196c15": "也無數方便者即七種方便也引導眾生令離諸",
    "X31n0607_001:0196c16": "著者說散十善離三途著說靜十善離欲界著說",
    "X31n0607_001:0196c17": "三藏離見思著說菩薩法離涅槃著說佛法離順",
    "X31n0607_001:0196c18": "道法愛著。△二雙釋。",
    "X31n0607_001:0196c19": "所以者何如來方便知見波羅蜜皆已具足。",
    "X31n0607_001:0196c20": "如來即是釋實智從真如實相中來而得成佛道",
    "X31n0607_001:0196c21": "故名如來方便即是釋權智由於方便善巧故能",
    "X31n0607_001:0196c22": "種種因緣說也知見波羅蜜者即是雙舉權實知",
    "X31n0607_001:0196c23": "見也一切種智名實知佛眼名實見道種智名權",
    "X31n0607_001:0196c24": "知法眼名權見悉到事理邊底故悉名波羅蜜言",
    "X31n0607_001:0197a01": "皆已具足者權實悉究竟也。△三雙結二初結實",
    "X31n0607_001:0197a02": "智。",
    "X31n0607_001:0197a03": "舍利弗如來知見廣大深遠。",
    "X31n0607_001:0197a04": "如來知見如前說廣大明橫深遠明竪如此實智",
    "X31n0607_001:0197a05": "非橫非竪寄言往歎論其橫竪照無限極如函大",
    "X31n0607_001:0197a06": "葢大也妙樂云無限故非橫無極故非竪如函大",
    "X31n0607_001:0197a07": "等者用不二智稱不二理也。△二結權智。",
    "X31n0607_001:0197a08": "無量無礙力無所畏(至)成就一切未曾有法。",
    "X31n0607_001:0197a09": "無量即佛地四無量心也無礙即佛地四無礙辯",
    "X31n0607_001:0197a10": "也力即十力十力者一是處非處力佛知一切因",
    "X31n0607_001:0197a11": "緣果報定相從是因緣生如是果報從是因緣不",
    "X31n0607_001:0197a12": "生如是果報如是種種是處不是處佛悉徧知無",
    "X31n0607_001:0197a13": "能壞無能勝故名力也二業智力佛知一切眾生",
    "X31n0607_001:0197a14": "過去未來現在諸業諸受三定力佛知一切諸禪",
    "X31n0607_001:0197a15": "三昧四根力佛知他眾生諸根上下五欲力佛知",
    "X31n0607_001:0197a16": "他眾生種種欲樂六性力佛知世間種種無數性",
    "X31n0607_001:0197a17": "七至處道力佛知一切道至處相八宿命力佛知",
    "X31n0607_001:0197a18": "種種宿命一世二世乃至百千世中如是姓名苦",
    "X31n0607_001:0197a19": "樂壽命長短等九天眼力佛見眾生死時生時端",
    "X31n0607_001:0197a20": "正醜陋若墮惡道若生善道十漏盡力佛諸漏盡",
    "X31n0607_001:0197a21": "故自知我生已盡不作後有無所畏即四無所畏",
    "X31n0607_001:0197a22": "也一一切智無所畏二漏盡無所畏三說障道無",
    "X31n0607_001:0197a23": "所畏四說盡苦道無所畏此四通名無所畏者於",
    "X31n0607_001:0197a24": "八眾中廣說自他智斷既決無失則無微致恐懼",
    "X31n0607_001:0197b01": "之相故稱無所畏禪即實相之禪定即首楞嚴定",
    "X31n0607_001:0197b02": "解脫者亦窮八脫之源三昧者禪定解脫至初住",
    "X31n0607_001:0197b03": "時破二十五有即王三昧也深入無際者結成竪",
    "X31n0607_001:0197b04": "深成就一切未曾有法者結成橫廣也妙樂云問",
    "X31n0607_001:0197b05": "實相之禪與楞嚴定何別答不同何者於根本禪",
    "X31n0607_001:0197b06": "達即實相名為達禪首楞嚴定本性徤相故。△二",
    "X31n0607_001:0197b07": "絕言歎二智二初舉絕歎由二初舉絕歎之由。",
    "X31n0607_001:0197b08": "舍利弗如來能種種分別(至)悅可眾心。",
    "X31n0607_001:0197b09": "種種分別巧說諸法者舉權智也言辭柔輭悅可",
    "X31n0607_001:0197b10": "眾心者舉實智也前寄言歎從實舒權故前實後",
    "X31n0607_001:0197b11": "權今絕言歎卷權歸實故前權後實妙樂云既言",
    "X31n0607_001:0197b12": "悅可眾心赴物應是舉權那云舉實等眾心乃以",
    "X31n0607_001:0197b13": "得實為悅故也。△二指絕言之境。",
    "X31n0607_001:0197b14": "舍利弗取要言之無量無邊未曾有法佛悉成就。",
    "X31n0607_001:0197b15": "取要言之是指實境無量無邊未曾有法是指權",
    "X31n0607_001:0197b16": "境又舉要是創指之端無量無邊是指權未曾有",
    "X31n0607_001:0197b17": "法是指實言此二法佛悉成就脩道得故此那可",
    "X31n0607_001:0197b18": "說。△二正絕言歎二初正絕言歎。",
    "X31n0607_001:0197b19": "止舍利弗不須復說。",
    "X31n0607_001:0197b20": "此法深寂言語道斷體不可說故止而歎之設慈",
    "X31n0607_001:0197b21": "悲為說聞不能解傷其善根是故止之也。△二釋",
    "X31n0607_001:0197b22": "止歎意二初佛最上人成就修得最上法故不可",
    "X31n0607_001:0197b23": "說二初明最上人權實橫滿不可說。",
    "X31n0607_001:0197b24": "所以者何佛所成就第一希有難解之法。",
    "X31n0607_001:0197c01": "成就對不成就第一對不第一希有對不希有難",
    "X31n0607_001:0197c02": "解對不難解即是橫明成就等脩道得故故不可",
    "X31n0607_001:0197c03": "說妙樂云成就對不成就者以果對因因即因人",
    "X31n0607_001:0197c04": "自他相對即是橫也第一對不第一希有對不希",
    "X31n0607_001:0197c05": "有者圓中極果方云第一希有降此之外皆非第",
    "X31n0607_001:0197c06": "一希有難解不難解可知。△二明最上人權實竪",
    "X31n0607_001:0197c07": "深不可說。",
    "X31n0607_001:0197c08": "唯佛與佛乃能究盡。",
    "X31n0607_001:0197c09": "惟釋迦與十方諸佛究竟實相邊底如十五日之",
    "X31n0607_001:0197c10": "月體無不圓光無不徧如此竪深脩道得故故不",
    "X31n0607_001:0197c11": "可說妙樂云前句既以成就等言對他為橫今有",
    "X31n0607_001:0197c12": "究盡之言故對因明竪。△二明權寔法甚深境不",
    "X31n0607_001:0197c13": "可思議故不可說二初略標權實章。",
    "X31n0607_001:0197c14": "諸法實相。",
    "X31n0607_001:0197c15": "諸法權也實相實也即實而權權外無實即權而",
    "X31n0607_001:0197c16": "實實外無權斯謂同體妙權妙實法華開顯如點",
    "X31n0607_001:0197c17": "銕成金妙在此也妙樂云此是法華之理本諸教",
    "X31n0607_001:0197c18": "之端首釋義之關鍵眾生之依止發心之凭杖權",
    "X31n0607_001:0197c19": "謀之用體迷悟之根源果德之理本一化之周窮",
    "X31n0607_001:0197c20": "五時之終卒得此十義以消諸異坦然無誤所以",
    "X31n0607_001:0197c21": "先歎能依之智即五佛之權實權實何依所謂妙",
    "X31n0607_001:0197c22": "境。△二廣釋權實相。",
    "X31n0607_001:0197c23": "所謂諸法如是相(至)如是本末究竟等。",
    "X31n0607_001:0197c24": "相以據外覽而可別名為相性以據內自分不改",
    "X31n0607_001:0198a01": "名為性主質名為體功能為力搆造為作習因為",
    "X31n0607_001:0198a02": "因助因為緣習果為果報果為報初相為本後報",
    "X31n0607_001:0198a03": "為末所歸趣為究竟等南岳大師讀此文皆云如",
    "X31n0607_001:0198a04": "故呼為十如也天台云依義讀文凡有三轉一云",
    "X31n0607_001:0198a05": "是相如是性如乃至是報如二云如是相如是性",
    "X31n0607_001:0198a06": "乃至如是報三云相如是性如是乃至報如是若",
    "X31n0607_001:0198a07": "皆稱為如者如名不異即空義也若作如是相等",
    "X31n0607_001:0198a08": "點空相性名字施設即假義也若作相如是等如",
    "X31n0607_001:0198a09": "於中道實相之是即中義也分別令易解故明空",
    "X31n0607_001:0198a10": "假中得意為言空即假中約如明空一空一切空",
    "X31n0607_001:0198a11": "點如明相一假一切假就是論中一中一切中非",
    "X31n0607_001:0198a12": "一二三而一二三不縱不橫名為實相此之十如",
    "X31n0607_001:0198a13": "乃十界上因果之法一法界具十如是十法界具",
    "X31n0607_001:0198a14": "百如是又一法界具九法界則有百法界千如是",
    "X31n0607_001:0198a15": "九界為權佛界為實細論各具權實然此權實不",
    "X31n0607_001:0198a16": "可思議乃是三世諸佛二智之境以此為境何法",
    "X31n0607_001:0198a17": "不收此境發智何智不發故荊溪云指的妙境出",
    "X31n0607_001:0198a18": "自法華正指此也。△二十七行半偈頌長行二初",
    "X31n0607_001:0198a19": "頌寄言歎二智二初合頌歎二佛二智二初頌歎",
    "X31n0607_001:0198a20": "諸佛二智。",
    "X31n0607_001:0198a21": "爾時世尊欲重宣此義而說偈言。",
    "X31n0607_001:0198a22": "世雄不可量諸天及世人一切眾生類無能知佛者。",
    "X31n0607_001:0198a23": "世即三世世必有方言三世十方諸佛智慧雄猛",
    "X31n0607_001:0198a24": "故云世雄頌上諸佛智慧也不可量者頌上甚深",
    "X31n0607_001:0198b01": "無量此頌諸佛實智也次三句頌上諸佛權智。△",
    "X31n0607_001:0198b02": "二頌歎釋迦二智。",
    "X31n0607_001:0198b03": "佛力無所畏解脫諸三昧及佛諸餘法無能測量者。",
    "X31n0607_001:0198b04": "佛者頌吾成佛也正頌實智力無畏等頌諸功德",
    "X31n0607_001:0198b05": "是頌權智餘法者即指化他之權是實智之餘助",
    "X31n0607_001:0198b06": "耳正頌上種種因緣等也妙樂云前行但云世雄",
    "X31n0607_001:0198b07": "世必有方故知是頌諸佛今直云佛力以前文中",
    "X31n0607_001:0198b08": "釋迦權智具有力無畏等知是頌釋迦也。△二合",
    "X31n0607_001:0198b09": "頌二佛釋歎結歎。",
    "X31n0607_001:0198b10": "本從無數佛具足行諸道(至)我已悉知見。",
    "X31n0607_001:0198b11": "本從無數佛具足行諸道頌上佛曾親近百千諸",
    "X31n0607_001:0198b12": "佛盡行道法也甚深微妙法頌上成就甚深未曾",
    "X31n0607_001:0198b13": "有法也難見難可了頌上意趣難解也於無量億",
    "X31n0607_001:0198b14": "劫行此諸道已頌上知見波羅蜜皆已具足此二",
    "X31n0607_001:0198b15": "句舉因具足道場得成果舉果具足我已悉知見",
    "X31n0607_001:0198b16": "一句頌上如來知見廣大深遠也。△二頌絕言歎",
    "X31n0607_001:0198b17": "二智五初頌不思議境。",
    "X31n0607_001:0198b18": "如是大果報種種性相義。",
    "X31n0607_001:0198b19": "頌上十如是大即妙也十界不同故云種種但舉",
    "X31n0607_001:0198b20": "初後中間可知義字兼頌究竟等也義謂義理一",
    "X31n0607_001:0198b21": "究竟之言有空假中義理故也。△二追頌絕言境。",
    "X31n0607_001:0198b22": "我及十方佛乃能知是事。",
    "X31n0607_001:0198b23": "頌上取要言之佛悉成就也。△三追頌絕言歎。",
    "X31n0607_001:0198b24": "是法不可示言辭相寂滅。",
    "X31n0607_001:0198c01": "頌上止止不須說也實相非方所故不可示非言",
    "X31n0607_001:0198c02": "語道故言辭相寂滅。△四頌舉不知人八初總揀",
    "X31n0607_001:0198c03": "不入者。",
    "X31n0607_001:0198c04": "諸餘眾生類無有能得解。",
    "X31n0607_001:0198c05": "即七方便人也。△二揀能入者。",
    "X31n0607_001:0198c06": "除諸菩薩眾信力堅固者。",
    "X31n0607_001:0198c07": "即圓教十信故言信力堅固者也長行明究竟佛",
    "X31n0607_001:0198c08": "知今頌中明初信知互舉耳。△三揀二乘不知。",
    "X31n0607_001:0198c09": "諸佛弟子眾曾供養諸佛(至)其力所不堪。",
    "X31n0607_001:0198c10": "一切漏三界見思也最後身二乘極果也。△四舉",
    "X31n0607_001:0198c11": "身子不知。",
    "X31n0607_001:0198c12": "假使滿世間皆如舍利弗盡思共度量不能測佛智。",
    "X31n0607_001:0198c13": "△五舉諸弟子不知。",
    "X31n0607_001:0198c14": "正使滿十方皆如舍利弗(至)亦復不能知。",
    "X31n0607_001:0198c15": "△六舉支佛不知。",
    "X31n0607_001:0198c16": "辟支佛利智無漏最後身(至)莫能知少分。",
    "X31n0607_001:0198c17": "△七舉發心菩薩不知。",
    "X31n0607_001:0198c18": "新發意菩薩供養無數佛(至)不能知佛智。",
    "X31n0607_001:0198c19": "新發意者發心語通或可六度菩薩三僧祇未斷",
    "X31n0607_001:0198c20": "惑名為發心或可指上諸天及世人等自攝得六",
    "X31n0607_001:0198c21": "度而發心之語別擬通別二教初心之人皆名新",
    "X31n0607_001:0198c22": "發意菩薩也。△八揀不退菩薩不知。",
    "X31n0607_001:0198c23": "不退諸菩薩其數如恒沙一心共思求亦復不能知。",
    "X31n0607_001:0198c24": "通教三八人地至第七已辦地斷界內惑名位不",
    "X31n0607_001:0199a01": "退別教初住至七住亦斷界內惑亦名位不退八",
    "X31n0607_001:0199a02": "住至十向名行不退等亦所不知也。△五頌唯佛",
    "X31n0607_001:0199a03": "能知實相境。",
    "X31n0607_001:0199a04": "又告舍利弗無漏不思議(至)十方佛亦然。",
    "X31n0607_001:0199a05": "無漏不思議者頌上結要舉權實二智所止之境",
    "X31n0607_001:0199a06": "也無漏名同應思義別收三諦無漏失權實智無",
    "X31n0607_001:0199a07": "漏失故名無漏即權而實即實而權故不可思議",
    "X31n0607_001:0199a08": "也甚深微妙法一句頌上第一希有難解之法我",
    "X31n0607_001:0199a09": "今已具得等三句頌上唯佛與佛乃能究竟也明",
    "X31n0607_001:0199a10": "諸佛道同同皆究竟故云唯我知是相十方佛亦",
    "X31n0607_001:0199a11": "然。△二三行半正略開顯動執生疑二初諸佛顯",
    "X31n0607_001:0199a12": "實三初諸佛道同。",
    "X31n0607_001:0199a13": "舍利弗當知諸佛語無異。",
    "X31n0607_001:0199a14": "△二勸令生信。",
    "X31n0607_001:0199a15": "於佛所說法當生大信力。",
    "X31n0607_001:0199a16": "△三正顯真實。",
    "X31n0607_001:0199a17": "世尊法久後要當說真實。",
    "X31n0607_001:0199a18": "△二釋迦開三三初正明開三。",
    "X31n0607_001:0199a19": "告諸聲聞眾及求緣覺乘我令脫苦縛逮得涅槃者。",
    "X31n0607_001:0199a20": "上明諸佛顯實今明釋迦開三顯實必開三開三",
    "X31n0607_001:0199a21": "必顯實互明一邊以顯佛佛道同也將明二乘之",
    "X31n0607_001:0199a22": "非故言逮得涅槃者又解我令解苦縛逮得涅槃",
    "X31n0607_001:0199a23": "即擬六度菩薩乘謂六度行前度他故故言我令",
    "X31n0607_001:0199a24": "脫苦縛後取無漏故言逮得涅槃此義推之知是",
    "X31n0607_001:0199b01": "六度乘也。△二正斥三乘。",
    "X31n0607_001:0199b02": "佛以方便力示以三乘教。",
    "X31n0607_001:0199b03": "△三出立三之意。",
    "X31n0607_001:0199b04": "眾生處處著引之令得出。",
    "X31n0607_001:0199b05": "立三之意意是權引離諸苦故非為真實但是方",
    "X31n0607_001:0199b06": "便門耳。△二騰疑致請二初敘疑二初經家敘二",
    "X31n0607_001:0199b07": "初敘千二百疑。",
    "X31n0607_001:0199b08": "爾時大眾中(至)阿若憍陳如等千二百人。",
    "X31n0607_001:0199b09": "△二敘四眾等疑。",
    "X31n0607_001:0199b10": "及發聲聞辟支佛心比丘比丘尼優婆塞優婆夷。",
    "X31n0607_001:0199b11": "上斥三乘皆是方便故執動疑生今敘疑但言二",
    "X31n0607_001:0199b12": "乘者以其執重疑深故偏舉耳若至下陳疑中即",
    "X31n0607_001:0199b13": "云求佛諸菩薩大數有八萬亦皆有疑故知三乘",
    "X31n0607_001:0199b14": "僉疑偏舉二乘耳。△二正生疑二初疑佛二智二",
    "X31n0607_001:0199b15": "初總疑二智。",
    "X31n0607_001:0199b16": "各作是念今者世尊何故殷勤稱歎方便。",
    "X31n0607_001:0199b17": "△二別疑二智二初疑實智。",
    "X31n0607_001:0199b18": "而作是言佛所得法甚深難解。",
    "X31n0607_001:0199b19": "△二疑權智。",
    "X31n0607_001:0199b20": "有所言說意趣難知一切聲聞辟支佛所不能及。",
    "X31n0607_001:0199b21": "因聞諸佛語無異要當說真實從此生疑何者佛",
    "X31n0607_001:0199b22": "昔說三乘智慧同證不差但餘習有盡不盡耳今",
    "X31n0607_001:0199b23": "忽稱歎如來二智非我所及是故疑佛二智也。△",
    "X31n0607_001:0199b24": "二疑己所得。",
    "X31n0607_001:0199c01": "佛說一解脫義(至)而今不知是義所趣。",
    "X31n0607_001:0199c02": "一解脫者藏教三人同一解脫也此是自疑所得",
    "X31n0607_001:0199c03": "三乘聖道是真出要我脩此理亦到涅槃而今忽",
    "X31n0607_001:0199c04": "言皆是方便未知何者真實故言不知是義所趣",
    "X31n0607_001:0199c05": "此從上斥三為偽而生是疑。△二正請決文有三",
    "X31n0607_001:0199c06": "請二止第一請二初長行二初陳疑。",
    "X31n0607_001:0199c07": "爾時舍利弗知四眾心疑(至)甚深微妙難解之法。",
    "X31n0607_001:0199c08": "此下有三請二止就前為三止葢佛預知三周得",
    "X31n0607_001:0199c09": "益前後不俱故三抑俟其三請也今先陳二疑第",
    "X31n0607_001:0199c10": "一下疑權智甚深下疑實智也。△二陳請。",
    "X31n0607_001:0199c11": "我自昔來(至)殷勤稱歎甚深微妙難解之法。",
    "X31n0607_001:0199c12": "我自昔下陳已請今者四眾下陳眾請也。△二偈",
    "X31n0607_001:0199c13": "頌六初頌疑實智。",
    "X31n0607_001:0199c14": "爾時舍利弗欲重宣此義而說偈言。",
    "X31n0607_001:0199c15": "慧日大聖尊久乃說是法。",
    "X31n0607_001:0199c16": "三智圓明能破癡暗故云慧日。△二頌疑權智。",
    "X31n0607_001:0199c17": "自說得如是力無畏三昧(至)諸佛之所得。",
    "X31n0607_001:0199c18": "△三明三乘疑。",
    "X31n0607_001:0199c19": "無漏諸羅漢及求涅槃者(至)願佛為解說。",
    "X31n0607_001:0199c20": "初句明聲聞次句明六度菩薩何以得知止云逮",
    "X31n0607_001:0199c21": "得涅槃者此中稱及及者此菩薩自求涅槃又以",
    "X31n0607_001:0199c22": "及他故異二乘知是菩薩也後二行明緣覺兩足",
    "X31n0607_001:0199c23": "尊者謂福慧二種莊嚴悉皆滿足為世間尊也。△",
    "X31n0607_001:0199c24": "四明身子疑。",
    "X31n0607_001:0200a01": "於諸聲聞眾佛說我第一(至)為是所行道。",
    "X31n0607_001:0200a02": "身子智慧第一不了佛之權實二智定是果上究",
    "X31n0607_001:0200a03": "竟之法定是因中所行之道。△五明佛子疑。",
    "X31n0607_001:0200a04": "佛口所生子合掌瞻仰待願出微妙音時為如實說。",
    "X31n0607_001:0200a05": "聞佛說法法身得生故言佛口所生子。△六總明",
    "X31n0607_001:0200a06": "同疑請。",
    "X31n0607_001:0200a07": "諸天龍神等其數如恒沙(至)欲聞具足道。",
    "X31n0607_001:0200a08": "△第二止第一止指上文止舍利弗不須復說。",
    "X31n0607_001:0200a09": "爾時佛告舍利弗(至)皆當驚疑。",
    "X31n0607_001:0200a10": "△第二請。",
    "X31n0607_001:0200a11": "舍利弗重白佛言(至)聞佛所說則能敬信。",
    "X31n0607_001:0200a12": "爾時舍利弗欲重宣此義而說偈言。",
    "X31n0607_001:0200a13": "法王無上尊惟說願勿慮是會無量眾有能敬信者。",
    "X31n0607_001:0200a14": "△第三止。",
    "X31n0607_001:0200a15": "佛復止舍利弗若說是事(至)將墮於大坑。",
    "X31n0607_001:0200a16": "爾時世尊重說偈言。",
    "X31n0607_001:0200a17": "止止不須說我法妙難思諸增上慢者聞必不敬信。",
    "X31n0607_001:0200a18": "△第三請。",
    "X31n0607_001:0200a19": "爾時舍利弗重白佛言(至)多所饒益。",
    "X31n0607_001:0200a20": "爾時舍利弗欲重宣此義而說偈言。",
    "X31n0607_001:0200a21": "無上兩足尊願說第一法(至)則生大歡喜。",
    "X31n0607_001:0200a22": "願說第一法者融師云由前斥三乘是偽又聞諸",
    "X31n0607_001:0200a23": "佛法久後要當說真實在二乘邊未知法華是實",
    "X31n0607_001:0200a24": "但據斥三非真三外必更有法故云願說第一法。",
    "X31n0607_001:0200b01": "△二后七品半廣明開三顯一三初兩品半為上",
    "X31n0607_001:0200b02": "根人法說五初正明法說二初長行三初許說三",
    "X31n0607_001:0200b03": "初順許。",
    "X31n0607_001:0200b04": "爾時世尊告舍利弗汝已殷勤三請豈得不說。",
    "X31n0607_001:0200b05": "初是順豈得下許也。△二誡許。",
    "X31n0607_001:0200b06": "汝今諦聽善思念之吾當為汝分別解說。",
    "X31n0607_001:0200b07": "初是誡吾當下許也諦聽是聞慧善思是思慧念",
    "X31n0607_001:0200b08": "之是修慧。△三揀許。",
    "X31n0607_001:0200b09": "說此語時會中有比丘(至)即從座起禮佛而退。",
    "X31n0607_001:0200b10": "初是揀汝今下許也初五千在座故如來三止今",
    "X31n0607_001:0200b11": "將許說威神遣去故禮佛而退。",
    "X31n0607_001:0200b12": "所以者何此輩罪根深重(至)有如此失是以不住。",
    "X31n0607_001:0200b13": "五濁障多名罪重執小翳大名根深未得三果謂",
    "X31n0607_001:0200b14": "得三果未證無學謂證無學名增上慢有如此失",
    "X31n0607_001:0200b15": "者謂障執慢三種之失也。",
    "X31n0607_001:0200b16": "世尊默然而不制止。",
    "X31n0607_001:0200b17": "上聞開三顯一言略義隱猶未生謗足作繫珠因",
    "X31n0607_001:0200b18": "緣去則有益若聞廣開三顯一乖情起謗住則有",
    "X31n0607_001:0200b19": "損是故不制止也。",
    "X31n0607_001:0200b20": "爾時佛告舍利弗我今此眾無復枝葉純有貞實。",
    "X31n0607_001:0200b21": "無復枝葉者枝葉細末不任器用此等執方便者",
    "X31n0607_001:0200b22": "於大非器大品云攀附枝葉棄於根本是人為不",
    "X31n0607_001:0200b23": "黠即是此義也。",
    "X31n0607_001:0200b24": "舍利弗如是增上慢人(至)汝今善聽當為汝說。",
    "X31n0607_001:0200c01": "應知上慢不全無法但以淺位自謂增上而慢他",
    "X31n0607_001:0200c02": "人名增上慢退亦佳矣者既以小自翳復妨他大",
    "X31n0607_001:0200c03": "光今退無謗法之[億-音+(天*天)]復無障他之過故云佳矣上",
    "X31n0607_001:0200c04": "枝葉未去故如來三止貞實願聞故身子四請師",
    "X31n0607_001:0200c05": "弟鑑機非徒靳固也汝今善聽即結許也。△二受",
    "X31n0607_001:0200c06": "旨。",
    "X31n0607_001:0200c07": "舍利弗言唯然世尊願樂欲聞。",
    "X31n0607_001:0200c08": "唯(愈水切)諾也又應聲唯之聲速而質諾之辭緩而",
    "X31n0607_001:0200c09": "文。△三正說二初明四佛章廣上諸佛權實二初",
    "X31n0607_001:0200c10": "總明諸佛章四初歎法希有。",
    "X31n0607_001:0200c11": "佛告舍利弗如是妙法(至)如優曇鉢華時一現耳。",
    "X31n0607_001:0200c12": "時乃說之者諸佛同出五濁必前開三如今世尊",
    "X31n0607_001:0200c13": "四十餘年始顯真實久久稀疎故云時乃說之久",
    "X31n0607_001:0200c14": "不說者為人不堪故時未至故五千未遣故今人",
    "X31n0607_001:0200c15": "已堪時已至五千已去決定說大乘故云時乃說",
    "X31n0607_001:0200c16": "之優曇華者此云靈瑞亦云瑞應三千年一現現",
    "X31n0607_001:0200c17": "則金輪王出表三乘調熟已後方說妙法授法王",
    "X31n0607_001:0200c18": "記般泥洹經云閻浮提內有尊樹王名優曇鉢有",
    "X31n0607_001:0200c19": "實無華若金華生者世乃有佛施設論云繞贍部",
    "X31n0607_001:0200c20": "洲有輪王路廣一踰繕那無輪王時海水所覆無",
    "X31n0607_001:0200c21": "能見者若輪王出海水減少金輪路現此華乃生",
    "X31n0607_001:0200c22": "作金輪王之先兆也。△二說無虗妄。",
    "X31n0607_001:0200c23": "舍利弗汝等當信佛之所說言不虗妄。",
    "X31n0607_001:0200c24": "汝等當信者勸信無虗妄也此理至深理與昔異",
    "X31n0607_001:0201a01": "此言至妙言與昔反此行至普行與昔乖此人至",
    "X31n0607_001:0201a02": "勝勝於昔劣還指客作四種之麤而今皆妙恐物",
    "X31n0607_001:0201a03": "生謗故勸信也妙樂云理教行人皆云至者實之",
    "X31n0607_001:0201a04": "極也若至今經無過上故故皆云至。△三開其方",
    "X31n0607_001:0201a05": "便三初開。",
    "X31n0607_001:0201a06": "舍利弗諸佛隨宜說法意趣難解。",
    "X31n0607_001:0201a07": "佛隨三種機宜說方便教故言諸佛隨宜說法而",
    "X31n0607_001:0201a08": "佛意在實物莫能解故云意趣難解。△二釋。",
    "X31n0607_001:0201a09": "所以者何我以無數方便(至)演說諸法。",
    "X31n0607_001:0201a10": "舉今佛之權能釋諸佛之方便巧慧同故借此釋",
    "X31n0607_001:0201a11": "彼如我以無數方便者諸佛開權亦如我也。△三",
    "X31n0607_001:0201a12": "結四示其真實五初標勝人法。",
    "X31n0607_001:0201a13": "是法非思量分別之所能解唯有諸佛乃能知之。",
    "X31n0607_001:0201a14": "是法非思量等者此有兩義或作結開權或正作",
    "X31n0607_001:0201a15": "顯實結開權者佛意難知唯佛與佛能了稟教者",
    "X31n0607_001:0201a16": "謂三諸佛知一耳作顯實者即屬後文初標人法",
    "X31n0607_001:0201a17": "舉無分別法惟是佛所知佛以無分別智解知無",
    "X31n0607_001:0201a18": "分別法即是顯實義也。△二標出世意。",
    "X31n0607_001:0201a19": "所以者何諸佛世尊唯以一大事因緣故出現於世。",
    "X31n0607_001:0201a20": "初總釋次分字釋總釋者諸佛覺知如實之相乘",
    "X31n0607_001:0201a21": "此實道出應於世秪令眾生得此實相唯為此事",
    "X31n0607_001:0201a22": "曾無他事次分字釋者一則一實相也非五非三",
    "X31n0607_001:0201a23": "非七非九故言一也其性廣博博五三七九故名",
    "X31n0607_001:0201a24": "為大諸佛出世之儀式故名為事眾生有此機感",
    "X31n0607_001:0201b01": "佛故名為因佛乘機而應故名為緣是為出世之",
    "X31n0607_001:0201b02": "本意而今開三者為一弄引耳雖說種種道其實",
    "X31n0607_001:0201b03": "為一乘即此義也妙樂云非五七九等者以三五",
    "X31n0607_001:0201b04": "等皆是方便故皆云非三藏三乘加人天五也加",
    "X31n0607_001:0201b05": "通教二乘七也加通別菩薩九也。△三重示出意。",
    "X31n0607_001:0201b06": "舍利弗云何名諸佛世尊(至)出現於世。",
    "X31n0607_001:0201b07": "將欲分別更重提起為解釋之端耳。△四正釋真",
    "X31n0607_001:0201b08": "實四初理一二初正釋。",
    "X31n0607_001:0201b09": "諸佛世尊欲令眾生開佛知見(至)出現於世。",
    "X31n0607_001:0201b10": "此釋理一復為四意一約四位二約四智三約四",
    "X31n0607_001:0201b11": "門四約觀心。○一約四位釋者諦境不可知見唯",
    "X31n0607_001:0201b12": "佛智佛眼乃能知見若二智四眼則不能知見今",
    "X31n0607_001:0201b13": "取圓教住行向地分得佛眼佛智則能知見故寄",
    "X31n0607_001:0201b14": "此四位以釋理一即約位顯理也開者即是十住",
    "X31n0607_001:0201b15": "初破無明開如來藏見實相理如日出暗滅眼目",
    "X31n0607_001:0201b16": "有用故名為開緣脩破惑故云使得清淨示者即",
    "X31n0607_001:0201b17": "是十行惑障既除知見體顯法界眾德顯示分明",
    "X31n0607_001:0201b18": "故名為示悟者即是十向障除體顯法界行明事",
    "X31n0607_001:0201b19": "理融通更無二趣故名為悟入者即是十地事理",
    "X31n0607_001:0201b20": "既融自在無礙任運從阿到茶入薩婆若海故名",
    "X31n0607_001:0201b21": "為入。○二約四智釋者一道慧見道實性實性中",
    "X31n0607_001:0201b22": "得開佛知見也二道種慧知十法界諸道種別解",
    "X31n0607_001:0201b23": "惑之相一一皆示佛知見也三一切智知一切法",
    "X31n0607_001:0201b24": "一相寂滅即悟佛知見也四一切種智知一切法",
    "X31n0607_001:0201c01": "一相寂滅相種種行類相貌皆識即入佛知見也。",
    "X31n0607_001:0201c02": "○三約圓教四門釋者空門一空一切空即開佛",
    "X31n0607_001:0201c03": "知見也有門一有一切有即示佛知見也亦空亦",
    "X31n0607_001:0201c04": "有門一切亦空亦有即悟佛知見也非空非有門",
    "X31n0607_001:0201c05": "一切非空非有即入佛知見也能通則四所通則",
    "X31n0607_001:0201c06": "一開示悟入是能通之門所知所見是所通之理",
    "X31n0607_001:0201c07": "也。○四約觀心釋者觀於心性三諦之理不可思",
    "X31n0607_001:0201c08": "議此觀明淨名為開雖不可思議而能分別空假",
    "X31n0607_001:0201c09": "中心宛然無濫名為示空假中心即三而一即一",
    "X31n0607_001:0201c10": "而三名為悟空假中心非空假中而齊照空假中",
    "X31n0607_001:0201c11": "名為入是為一心三觀而分開示悟入之殊也所",
    "X31n0607_001:0201c12": "以約四種釋者見理由位位立由智智發由門門",
    "X31n0607_001:0201c13": "通由觀觀故則門通門通故智成智成故位立位",
    "X31n0607_001:0201c14": "立故見理見理故名為理一也。△二結成。",
    "X31n0607_001:0201c15": "舍利弗是為諸佛以一大事因緣故出現於世。",
    "X31n0607_001:0201c16": "結成理一也昔方便教亦得義論開示悟入而非",
    "X31n0607_001:0201c17": "佛知見故是權今明佛知見故是實實即理一也。",
    "X31n0607_001:0201c18": "△二人一。",
    "X31n0607_001:0201c19": "佛告舍利弗諸佛如來但教化菩薩。",
    "X31n0607_001:0201c20": "就昔方便謂教化三乘理實而言但化菩薩如彼",
    "X31n0607_001:0201c21": "窮子自謂客作賤人長者所觀實為己子即是人",
    "X31n0607_001:0201c22": "一也。△三行一。",
    "X31n0607_001:0201c23": "諸有所作常為一事唯以佛之知見示悟眾生。",
    "X31n0607_001:0201c24": "三乘眾行名之為諸為圓故諸即是一事此行何",
    "X31n0607_001:0202a01": "所至到唯趣佛之知見即是行一意也。△四教一。",
    "X31n0607_001:0202a02": "舍利弗如來但以一佛乘故(至)無有餘乘若二若三。",
    "X31n0607_001:0202a03": "圓頓之教名一佛乘自別教已去皆名有餘之說",
    "X31n0607_001:0202a04": "即不了義非佛一乘今言但以一佛乘者純說佛",
    "X31n0607_001:0202a05": "法圓教乘也無餘乘者無別教帶方便有餘之說",
    "X31n0607_001:0202a06": "無二者無般若中所帶之義無三者無方等中所",
    "X31n0607_001:0202a07": "對之三也。△五總結法同。",
    "X31n0607_001:0202a08": "舍利弗一切十方諸佛法亦如是。",
    "X31n0607_001:0202a09": "△二列三世佛章三初過去佛二初開權。",
    "X31n0607_001:0202a10": "舍利弗過去諸佛(至)而為眾生演說諸法。",
    "X31n0607_001:0202a11": "△二顯實。",
    "X31n0607_001:0202a12": "是法皆為一佛乘故(至)究竟皆得一切種智。",
    "X31n0607_001:0202a13": "一佛乘是教一是諸眾生下即行一妙樂云是法",
    "X31n0607_001:0202a14": "及釋迦章如此兩字並指權是實故名顯實故知",
    "X31n0607_001:0202a15": "述其施權意在開也。△二未來佛二初開權。",
    "X31n0607_001:0202a16": "舍利弗未來諸佛當出於世(至)而為眾生演說諸法。",
    "X31n0607_001:0202a17": "△二顯實。",
    "X31n0607_001:0202a18": "是法皆為一佛乘故(至)究竟皆得一切種智。",
    "X31n0607_001:0202a19": "△三現在佛三初標出世意。",
    "X31n0607_001:0202a20": "舍利弗現在十方無量百千(至)多所饒益安樂眾生。",
    "X31n0607_001:0202a21": "如諸佛章中唯以大事因緣出現於世此亦如是",
    "X31n0607_001:0202a22": "唯以饒益安樂眾生而出於世也。△二開權。",
    "X31n0607_001:0202a23": "是諸佛亦以無量無數方便(至)而為眾生演說諸法。",
    "X31n0607_001:0202a24": "△三顯實二初別明現在教一行一。",
    "X31n0607_001:0202b01": "是法皆為一佛乘故(至)究竟皆得一切種智。",
    "X31n0607_001:0202b02": "△二總明三世人一理一。",
    "X31n0607_001:0202b03": "舍利弗是諸佛(至)欲令眾生入佛之知見故。",
    "X31n0607_001:0202b04": "但教化菩薩是人一欲以下是理一。△二釋迦章",
    "X31n0607_001:0202b05": "廣明上釋迦權實五初開方便權。",
    "X31n0607_001:0202b06": "舍利弗我今亦復如是(至)而為說法。",
    "X31n0607_001:0202b07": "我即現在釋迦佛也先三後一如四佛不異故言",
    "X31n0607_001:0202b08": "亦復如是知諸眾生有種種欲者即是五乘根性",
    "X31n0607_001:0202b09": "欲也過去名根現在名欲未來名性深心所著者",
    "X31n0607_001:0202b10": "即是根也方便者即是隨宜開三乘權法也妙樂",
    "X31n0607_001:0202b11": "云知諸眾生去感也種種因緣去應也。△二顯四",
    "X31n0607_001:0202b12": "真實。",
    "X31n0607_001:0202b13": "舍利弗如此皆為得一佛乘一切種智故。",
    "X31n0607_001:0202b14": "如此等者指權是實也佛乘是教一一切種智所",
    "X31n0607_001:0202b15": "知即理一能知即行一能得佛乘能得種智即兼",
    "X31n0607_001:0202b16": "人一也。△三舉濁釋權二初標其意。",
    "X31n0607_001:0202b17": "舍利弗十方世界中尚無二乘何況有三。",
    "X31n0607_001:0202b18": "將舉五濁先標其意上已說諸佛開權顯實未明",
    "X31n0607_001:0202b19": "隱實施權其法清淨湛如一空尚無帶二(般若)帶三",
    "X31n0607_001:0202b20": "(方等)之權況有單三(三乘)單五(加人天)之權秪為五濁障",
    "X31n0607_001:0202b21": "重實不得宣須施單三單五之權亦施帶三帶二",
    "X31n0607_001:0202b22": "之權故言於一佛乘分別說三分別說於若帶二",
    "X31n0607_001:0202b23": "帶三之三若單五單三之三也。△二舉五濁四初",
    "X31n0607_001:0202b24": "唱數。",
    "X31n0607_001:0202c01": "舍利弗諸佛出於五濁惡世。",
    "X31n0607_001:0202c02": "△二列名。",
    "X31n0607_001:0202c03": "所謂劫濁煩惱濁眾生濁見濁命濁。",
    "X31n0607_001:0202c04": "劫濁無別體劫是長時剎那是短時但約四濁立",
    "X31n0607_001:0202c05": "此假名名為劫濁眾生濁亦無別體攬見慢果報",
    "X31n0607_001:0202c06": "三濁立此假名名眾生濁煩惱濁指五鈍使為體",
    "X31n0607_001:0202c07": "見濁指五利使為體命濁指連持色心為體若論",
    "X31n0607_001:0202c08": "五濁相者四濁增劇聚在此時劫濁也瞋恚增劇",
    "X31n0607_001:0202c09": "刀兵起貪欲增劇饑饉起愚痴增劇疾疫起三災",
    "X31n0607_001:0202c10": "起故煩惱倍隆煩惱濁也諸見轉熾見濁也麤獘",
    "X31n0607_001:0202c11": "色心惡名穢稱眾生濁也摧年減壽命濁也妙樂",
    "X31n0607_001:0202c12": "云空成壞三而無劫濁於住劫中準悲華經八萬",
    "X31n0607_001:0202c13": "至三萬亦未有濁至二萬歲為五濁始四濁增聚",
    "X31n0607_001:0202c14": "故小劫名濁。△三體相。",
    "X31n0607_001:0202c15": "如是。",
    "X31n0607_001:0202c16": "如是者明五濁體相也濁體及相不可具說但略",
    "X31n0607_001:0202c17": "云如是也。△四結釋。",
    "X31n0607_001:0202c18": "舍利弗劫濁亂時(至)於一佛乘分別說三。",
    "X31n0607_001:0202c19": "劫濁亂時即劫濁眾生垢重即眾生濁慳貪是煩",
    "X31n0607_001:0202c20": "惱濁嫉妬是見濁成就不善根不善之言通於煩",
    "X31n0607_001:0202c21": "惱濁見濁諸根成就即連持為命即命濁秖由此",
    "X31n0607_001:0202c22": "土眾生五濁障重能障大乘故如來於一佛乘分",
    "X31n0607_001:0202c23": "別說三。△四揀偽敦信二初正揀真偽二初若不",
    "X31n0607_001:0202c24": "聞不知非真弟子。",
    "X31n0607_001:0203a01": "舍利弗若我弟子(至)非阿羅漢非辟支佛。",
    "X31n0607_001:0203a02": "如世弟子隨順師法繼嗣傳燈若不聞不知則無",
    "X31n0607_001:0203a03": "法可順何謂弟子如來昔說五濁開三汝隨順得",
    "X31n0607_001:0203a04": "涅槃得聞得知名為弟子今五濁既除為汝說一",
    "X31n0607_001:0203a05": "何意不聞不知不聞者即不聞教一不知者即不",
    "X31n0607_001:0203a06": "知行一非真即非理一非弟子即非人一。△二聞",
    "X31n0607_001:0203a07": "不信受成增上慢人。",
    "X31n0607_001:0203a08": "又舍利弗是諸比丘(至)若不信此法無有是處。",
    "X31n0607_001:0203a09": "此敦其使信也何者汝自謂再不受身是最後身",
    "X31n0607_001:0203a10": "汝雖出分段尚有變易土生身尚無量實非後身",
    "X31n0607_001:0203a11": "汝自謂究竟應變易土生死盡若未盡者實非究",
    "X31n0607_001:0203a12": "竟未得謂得豈非增上慢耶若實得者不起上慢",
    "X31n0607_001:0203a13": "知非究竟信於究竟故云若不信此法無有是處。",
    "X31n0607_001:0203a14": "△二開除釋疑二初開除二初揀除佛滅度後者",
    "X31n0607_001:0203a15": "則不成增上慢人。",
    "X31n0607_001:0203a16": "除佛滅度後現前無佛。",
    "X31n0607_001:0203a17": "若佛在世正說此經不信不受非真羅漢成增上",
    "X31n0607_001:0203a18": "慢若佛滅後方得羅漢者偏執權經不信圓法聽",
    "X31n0607_001:0203a19": "許非增上慢。△二好人難得深經難解亦不成增",
    "X31n0607_001:0203a20": "上慢。",
    "X31n0607_001:0203a21": "所以者何佛滅度後(至)是人難得。",
    "X31n0607_001:0203a22": "佛雖入滅此經尚在不信不受應是上慢耶即得",
    "X31n0607_001:0203a23": "開除佛滅度後雖有此經解其文義者此人難遇",
    "X31n0607_001:0203a24": "致令羅漢不信不解亦聽許非增上慢。△二釋疑。",
    "X31n0607_001:0203b01": "若遇餘佛於此法中便得決了。",
    "X31n0607_001:0203b02": "恐疑云若佛滅後解經人難遇得羅漢者即永入",
    "X31n0607_001:0203b03": "涅槃耶即釋云是人雖生滅度之想捨命已後便",
    "X31n0607_001:0203b04": "生界外有餘之國值遇餘佛得聞此經即便決了",
    "X31n0607_001:0203b05": "妙樂云方便有餘土佛名為餘佛南岳云餘佛者",
    "X31n0607_001:0203b06": "四依也羅漢遇之聞經決了又羅漢修念佛定見",
    "X31n0607_001:0203b07": "十方佛為說此經便得決了又凡夫行人苦到懺",
    "X31n0607_001:0203b08": "悔見十方佛為說亦得決了。△五明無虗妄三初",
    "X31n0607_001:0203b09": "勸信釋迦實說。",
    "X31n0607_001:0203b10": "舍利弗汝等當一心信解受持佛語。",
    "X31n0607_001:0203b11": "△二勸信諸佛無虗。",
    "X31n0607_001:0203b12": "諸佛如來言無虗妄。",
    "X31n0607_001:0203b13": "諸佛道同彌加信受。△二結成不虗之意。",
    "X31n0607_001:0203b14": "無有餘乘唯一佛乘。",
    "X31n0607_001:0203b15": "△二偈頌二初頌上許答二初頌揀許二初頌五",
    "X31n0607_001:0203b16": "千退席。",
    "X31n0607_001:0203b17": "爾斷世尊欲重宣此義而說偈言。",
    "X31n0607_001:0203b18": "比丘比丘尼有懷增上慢(至)不堪受是法。",
    "X31n0607_001:0203b19": "上慢我慢不信四眾通有但出家二眾多脩道得",
    "X31n0607_001:0203b20": "禪謬謂聖果偏起上慢在俗矜高多起我慢女人",
    "X31n0607_001:0203b21": "智淺多邪辟不信不自見其過者三失覆心藏玼",
    "X31n0607_001:0203b22": "揚德不能自省是無慚人也若自見過是有羞僧",
    "X31n0607_001:0203b23": "也於戒有缺漏者律儀有失名缺定共道共有失",
    "X31n0607_001:0203b24": "名漏無道定等故內起惡覺如玉含瑕無律儀故",
    "X31n0607_001:0203c01": "外動身口如玉露玼覆罪自得故名護惜小智者",
    "X31n0607_001:0203c02": "不得學無學智而有世間小智妄謂有漏以為無",
    "X31n0607_001:0203c03": "漏故言小智也糟糠者是五千等但有世間禪無",
    "X31n0607_001:0203c04": "無漏禪定潤故如糟但有文字解無理慧之實故",
    "X31n0607_001:0203c05": "如糠又糟糠無酒米譬其無大機下文枝葉譬其",
    "X31n0607_001:0203c06": "非好器悉不任用故須遣之妙樂云糟糠者若依",
    "X31n0607_001:0203c07": "世禪以得無漏如糟出酒從文入理如糠出米既",
    "X31n0607_001:0203c08": "無無漏反計世禪如棄酒存糟不得真理反封文",
    "X31n0607_001:0203c09": "字如棄米存糠。△二頌眾已清淨。",
    "X31n0607_001:0203c10": "此眾無枝葉惟有諸貞實。",
    "X31n0607_001:0203c11": "△二頌誡許。",
    "X31n0607_001:0203c12": "舍利弗善聽。",
    "X31n0607_001:0203c13": "△二頌上正答二初頌四佛章四初總頌諸佛章",
    "X31n0607_001:0203c14": "五初頌施權二初頌正施權法。",
    "X31n0607_001:0203c15": "諸佛所得法無量方便力(至)優波提舍經。",
    "X31n0607_001:0203c16": "諸佛所得法者脩道得於諸權法也正當自行體",
    "X31n0607_001:0203c17": "內之權即此法體亦不可說以方便故為眾生說",
    "X31n0607_001:0203c18": "成化他權故云無量方便力而為眾生說眾生心",
    "X31n0607_001:0203c19": "念等者頌上隨宜說法也現起希望名念法門不",
    "X31n0607_001:0203c20": "同名種種隨宜之相即是照九法界機說七方便",
    "X31n0607_001:0203c21": "法總言九七不可定判故言若干過去所習名性",
    "X31n0607_001:0203c22": "現在欣樂名欲善惡業者七方便傳傳迭論善惡",
    "X31n0607_001:0203c23": "佛悉知是己等者佛以權智照諸方便性欲然後",
    "X31n0607_001:0203c24": "以諸因緣譬喻隨其所宜說九部經修多羅此云",
    "X31n0607_001:0204a01": "契經有通有別通則聖教之都名別則為十二部",
    "X31n0607_001:0204a02": "中直說法相者名修多羅伽陀此云孤起不重頌",
    "X31n0607_001:0204a03": "者是也本事者說本昔世界事也本生說本昔受",
    "X31n0607_001:0204a04": "生事也未曾有者佛現種種神力眾生怪未曾有",
    "X31n0607_001:0204a05": "也因緣者一切佛語緣起事皆名因緣也譬喻者",
    "X31n0607_001:0204a06": "如云月隱重山舉扇喻之風息太虗動樹訓之祗",
    "X31n0607_001:0204a07": "夜此云重頌重頌上直說修多羅也優波提舍此",
    "X31n0607_001:0204a08": "云論議已上九部言昔施權為七方便人說也若",
    "X31n0607_001:0204a09": "十二部更有方廣無問自說授記。△二頌結施權",
    "X31n0607_001:0204a10": "意。",
    "X31n0607_001:0204a11": "鈍根樂小法貪著於生死(至)為是說涅槃。",
    "X31n0607_001:0204a12": "前世根鈍今世無機不堪聞大故言不行深妙道",
    "X31n0607_001:0204a13": "前世貪著障重今世眾苦所惱唯可聞小故言為",
    "X31n0607_001:0204a14": "是說涅槃也。△二頌顯實四初頌理一。",
    "X31n0607_001:0204a15": "我設是方便令得入佛慧(至)以故說是經。",
    "X31n0607_001:0204a16": "令得入佛慧頌上一大事因緣也決定說大乘總",
    "X31n0607_001:0204a17": "頌上開示悟佛知見也入大乘為本頌上入佛知",
    "X31n0607_001:0204a18": "見也。△二頌人一。",
    "X31n0607_001:0204a19": "有佛子心淨柔輭亦利根(至)皆成佛無疑。",
    "X31n0607_001:0204a20": "頌上諸佛如來但教化菩薩也上直云教化菩薩",
    "X31n0607_001:0204a21": "頌中廣出諸方便人皆成實人有佛子心淨即別",
    "X31n0607_001:0204a22": "教之人為此佛子說大乘經得記心喜即成圓教",
    "X31n0607_001:0204a23": "真實之人聲聞若菩薩者聲聞兼得緣覺若菩薩",
    "X31n0607_001:0204a24": "兼得六度通教等諸菩薩皆成佛無疑者即是七",
    "X31n0607_001:0204b01": "種方便無非佛子也。△三頌教一。",
    "X31n0607_001:0204b02": "十方佛土中唯有一乘法(至)說佛智慧故。",
    "X31n0607_001:0204b03": "頌上如來但以一佛乘為眾生說法無有餘乘若",
    "X31n0607_001:0204b04": "二若三也無二者無通教中半滿相對之二也無",
    "X31n0607_001:0204b05": "三者無三藏中之三乘也如此等二三皆是假名",
    "X31n0607_001:0204b06": "引導眾生即方便教也今但一佛圓乘故云說佛",
    "X31n0607_001:0204b07": "智慧也。△四頌行一。",
    "X31n0607_001:0204b08": "諸佛出於世唯此一事實(至)此事為不可。",
    "X31n0607_001:0204b09": "頌上諸有所作常為一事也終不以小乘濟度於",
    "X31n0607_001:0204b10": "眾生頌上常為一事之意也佛自住大乘以此度",
    "X31n0607_001:0204b11": "眾生頌上唯以佛之知見示悟眾生也後一行釋",
    "X31n0607_001:0204b12": "不以小乘度之意。△三頌勸信二初舉果勸信二",
    "X31n0607_001:0204b13": "初舉內心。",
    "X31n0607_001:0204b14": "若人信歸佛如來不欺誑(至)而獨無所畏。",
    "X31n0607_001:0204b15": "如來不欺誑者明佛心清淨無明慳垢眾惡已斷",
    "X31n0607_001:0204b16": "淨心中說故是可信。△二明外色。",
    "X31n0607_001:0204b17": "我已相嚴身光明照世間無量眾所尊為說實相印。",
    "X31n0607_001:0204b18": "身相炳著光色端嚴內無暗惑外有光明則口無",
    "X31n0607_001:0204b19": "欺誑為眾所尊說大乘印則可信受釋論云諸小",
    "X31n0607_001:0204b20": "乘經若有無常無我涅槃三印印之即是佛說脩",
    "X31n0607_001:0204b21": "之得道無三法印即是魔說大乘經但有一法印",
    "X31n0607_001:0204b22": "謂諸法實相名了義經能得大道若無實相印是",
    "X31n0607_001:0204b23": "魔所說故身子云世尊說實道波旬無此事。△二",
    "X31n0607_001:0204b24": "舉因勸信二初舉昔誓。",
    "X31n0607_001:0204c01": "舍利弗當知我本立誓願欲令一切眾如我等無異。",
    "X31n0607_001:0204c02": "我昔誓願非但自誓菩提亦誓眾生同入佛慧今",
    "X31n0607_001:0204c03": "酬誓故說是亦可信。△二明願滿。",
    "X31n0607_001:0204c04": "如我昔所願今者已滿足化一切眾生皆令入佛道。",
    "X31n0607_001:0204c05": "今菩提既滿眾生亦入汝既自證佛慧亦驗我誓",
    "X31n0607_001:0204c06": "不虗妙樂云問佛初立誓誓度一切今眾生尚多",
    "X31n0607_001:0204c07": "願云何滿答且從一期總而言之但令眾生得入",
    "X31n0607_001:0204c08": "佛乘即名願滿是故經云如我無異。△四舉五濁",
    "X31n0607_001:0204c09": "四初總明五濁障重令大不生。",
    "X31n0607_001:0204c10": "若我遇眾生盡教以佛道無智者錯亂迷惑不受教。",
    "X31n0607_001:0204c11": "眾生受苦諸佛興悲悲苦相對故云相遇遇則盡",
    "X31n0607_001:0204c12": "令入於佛道故五濁不能障大無智不受故云障",
    "X31n0607_001:0204c13": "大也。△二別廣明五濁障過患之相五初眾生濁。",
    "X31n0607_001:0204c14": "我知此眾生未曾修善本(至)備受諸苦毒。",
    "X31n0607_001:0204c15": "善本者真如實相也不依此種善根故不感大也",
    "X31n0607_001:0204c16": "五欲者謂色聲香味觸並能生於行者須欲之心",
    "X31n0607_001:0204c17": "故名五欲即諸惡之本也癡即無明愛即貪愛從",
    "X31n0607_001:0204c18": "癡有愛故現生苦惱後墮地獄餓鬼畜生也止觀",
    "X31n0607_001:0204c19": "明五欲過患者色如熱金丸執之則燒聲如塗毒",
    "X31n0607_001:0204c20": "鼓聞之必死香如憋龍氣嗅之則病味如沸蜜湯",
    "X31n0607_001:0204c21": "舌則爛如蜜塗刀舐之則傷觸如臥獅子近之必",
    "X31n0607_001:0204c22": "囓。△二命濁相。",
    "X31n0607_001:0204c23": "受胎之微形世世常增長薄德少福人眾苦所逼迫。",
    "X31n0607_001:0204c24": "形即五陰陰亦名世壽命連持諸陰入世初從薄",
    "X31n0607_001:0205a01": "酪已至老死故名世世增長下二句明命濁相也",
    "X31n0607_001:0205a02": "翻譯名義明胎中五位初七日名歌羅邏此云凝",
    "X31n0607_001:0205a03": "滑狀如凝酥二七日名頞部曇此云疱狀如瘡疱",
    "X31n0607_001:0205a04": "三七日名蔽尸此云凝結狀如就血四七日名徤",
    "X31n0607_001:0205a05": "男此云凝厚漸堅硬故五七日名鉢羅奢佉此云",
    "X31n0607_001:0205a06": "形位具諸形故。△三見濁相。",
    "X31n0607_001:0205a07": "入邪見稠林若有若無等依止此諸見具足六十二。",
    "X31n0607_001:0205a08": "五見交加如稠林密茂若有是常見若無是斷見",
    "X31n0607_001:0205a09": "因此二見生六十二如外道計我有四句色即是",
    "X31n0607_001:0205a10": "我離色是我色大我小我住色中我大色小色住",
    "X31n0607_001:0205a11": "我中四陰亦爾是為二十三世為六十并根本斷",
    "X31n0607_001:0205a12": "常二見為六十二。△四頌惱濁。",
    "X31n0607_001:0205a13": "深著虗妄法堅受不可捨我慢自矜高諂曲心不實。",
    "X31n0607_001:0205a14": "△五劫濁相。",
    "X31n0607_001:0205a15": "於千萬億劫不聞佛名字亦不聞正法如是人難度。",
    "X31n0607_001:0205a16": "長時無佛法即是劫濁又上來四濁集在時中故",
    "X31n0607_001:0205a17": "名劫濁如是人難度者五濁障故不信一乘則不",
    "X31n0607_001:0205a18": "可度也。△三明為治五濁障故先說小。",
    "X31n0607_001:0205a19": "是故舍利弗我為設方便說諸盡苦道示之以涅槃。",
    "X31n0607_001:0205a20": "此說三藏四諦也苦即苦諦苦必有因即集諦道",
    "X31n0607_001:0205a21": "即道諦涅槃即滅諦。△四明為大說小小治濁大",
    "X31n0607_001:0205a22": "興。",
    "X31n0607_001:0205a23": "我雖說涅槃是亦非真滅(至)來世得作佛。",
    "X31n0607_001:0205a24": "析三界妄盡滅色取空則非真滅若體達無明本",
    "X31n0607_001:0205b01": "無常寂即是真滅雖本無常寂若不修道無由契",
    "X31n0607_001:0205b02": "會故言佛子行道已來世得作佛也。△五頌不虗",
    "X31n0607_001:0205b03": "三初明釋迦先開三。",
    "X31n0607_001:0205b04": "我有方便力開示三乘法。",
    "X31n0607_001:0205b05": "△二明諸佛後顯實。",
    "X31n0607_001:0205b06": "一切諸世尊皆說一乘道。",
    "X31n0607_001:0205b07": "△三正明不虗除疑。",
    "X31n0607_001:0205b08": "今此諸大眾皆應除疑惑諸佛語無異唯一無二乘。",
    "X31n0607_001:0205b09": "前權後實誠言不虗勿生疑也。△二頌過去佛章",
    "X31n0607_001:0205b10": "二初頌開三。",
    "X31n0607_001:0205b11": "過去無數劫無量滅度佛(至)演說諸法相。",
    "X31n0607_001:0205b12": "△二頌顯一二初略頌上三一。",
    "X31n0607_001:0205b13": "是諸世尊等皆說一乘法化無量眾生令入於佛道。",
    "X31n0607_001:0205b14": "皆說一乘法是頌教一化無量眾生是頌人一令",
    "X31n0607_001:0205b15": "入於佛道是頌理一兼得行一也。△二約五乘廣",
    "X31n0607_001:0205b16": "頌顯一二初總約五乘顯一實。",
    "X31n0607_001:0205b17": "又諸大聖主知一切世間(至)助顯第一義。",
    "X31n0607_001:0205b18": "天人羣生類是舉諸乘以明人一更以異方便是",
    "X31n0607_001:0205b19": "舉諸行以顯行一兼得教一第一義即是理一若",
    "X31n0607_001:0205b20": "用圓妙正觀此即實相方便不名為異若用七方",
    "X31n0607_001:0205b21": "便觀助顯第一義者名異方便。△二別約五乘以",
    "X31n0607_001:0205b22": "顯一三初開菩薩乘。",
    "X31n0607_001:0205b23": "若有眾生類值諸過去佛(至)皆已成佛道。",
    "X31n0607_001:0205b24": "若作五乘釋者但是六度菩薩乘若作七方便釋",
    "X31n0607_001:0205c01": "者兼得通別菩薩乘何者三教大乘皆行六度而",
    "X31n0607_001:0205c02": "運心有異相心行六度即三藏菩薩無相即通教",
    "X31n0607_001:0205c03": "菩薩非相無相次第行六度即別教菩薩今但列",
    "X31n0607_001:0205c04": "六度未知定判屬誰尋上文云更以異方便者非",
    "X31n0607_001:0205c05": "獨六度菩薩即三教菩薩方便也六度中前五是",
    "X31n0607_001:0205c06": "福後一是慧故云種種福慧昔聞法皆已成教一",
    "X31n0607_001:0205c07": "昔六度行皆已成行一如是諸人等皆已成人一",
    "X31n0607_001:0205c08": "皆已成佛道皆已成理一。△二開二乘乘。",
    "X31n0607_001:0205c09": "諸佛滅度後若人善輭心如是諸眾生皆已成佛道。",
    "X31n0607_001:0205c10": "此開聲聞緣覺皆入一乘何以得知大品歎阿羅",
    "X31n0607_001:0205c11": "漢心調柔輭又淨名云住調伏心是賢聖行是以",
    "X31n0607_001:0205c12": "知之昔善輭心皆成行一諸眾生是人一成佛道",
    "X31n0607_001:0205c13": "是理一妙樂云二乘文中有人理行不云兼教者",
    "X31n0607_001:0205c14": "秪是文略。△三開天人乘二初約天人小善成緣",
    "X31n0607_001:0205c15": "因種子以顯實十初捨財造塔明天乘。",
    "X31n0607_001:0205c16": "諸佛滅度已(至)若於曠野中積土成佛廟。",
    "X31n0607_001:0205c17": "因時至心傾財捨寶果時任運自然受樂故是天",
    "X31n0607_001:0205c18": "乘也木樒者長安有木名樒亦任造像金光明云",
    "X31n0607_001:0205c19": "以佛舍利如芥粟許置小塔中三十三天已有自",
    "X31n0607_001:0205c20": "然果報即其義也。△二戲沙作塔明人業。",
    "X31n0607_001:0205c21": "乃至童子戲聚沙為佛塔如是諸人等皆已成佛道。",
    "X31n0607_001:0205c22": "因時泛泛悠然作善果時作意勤求得樂故是人",
    "X31n0607_001:0205c23": "業也。△三志心建像明天業。",
    "X31n0607_001:0205c24": "若人為佛故建立諸形像(至)皆已成佛道。",
    "X31n0607_001:0206a01": "優婆塞戒經不許用膠得失意罪而此經用者古",
    "X31n0607_001:0206a02": "師云外國用樹膠耳妙樂云造像功德經有十一",
    "X31n0607_001:0206a03": "種功德一者世世眼目清潔二者生處無惡三者",
    "X31n0607_001:0206a04": "常生貴家四者身如紫磨金色五者豐饒珍玩六",
    "X31n0607_001:0206a05": "者生賢善家七者生得為王八者作金輪王九者",
    "X31n0607_001:0206a06": "生梵天壽命一劫十者不墮惡道十一者後生還",
    "X31n0607_001:0206a07": "能敬重三寶又云若人臨終發言造像乃至如麥",
    "X31n0607_001:0206a08": "&#;能除三世八十億劫生死之罪。△四戲畫作佛",
    "X31n0607_001:0206a09": "明人業。",
    "X31n0607_001:0206a10": "乃至童子戲若草木及筆或以指爪甲而畫作佛像。",
    "X31n0607_001:0206a11": "△五結成建像者顯實。",
    "X31n0607_001:0206a12": "如是諸人等漸漸積功德(至)度脫無量眾。",
    "X31n0607_001:0206a13": "諸人皆成人一漸漸積功德具足大悲心即成行",
    "X31n0607_001:0206a14": "一佛道即成理一既已成佛復能化他但化菩薩",
    "X31n0607_001:0206a15": "即是教一。△六諸塵供養明天業。",
    "X31n0607_001:0206a16": "若人於塔廟寶像及畫像(至)皆已成佛道。",
    "X31n0607_001:0206a17": "唄者或云唄匿此云讚頌貝大螺也。△七散心塵",
    "X31n0607_001:0206a18": "供明人業。",
    "X31n0607_001:0206a19": "若人散亂心乃至以一華供養於畫像漸見無數佛。",
    "X31n0607_001:0206a20": "△八身業供養明天人業。",
    "X31n0607_001:0206a21": "或有人禮拜或復但合掌乃至舉一手或復小低頭。",
    "X31n0607_001:0206a22": "五體著地是上禮即天業合掌低頭是中禮即人",
    "X31n0607_001:0206a23": "業。△九結成供養者顯實。",
    "X31n0607_001:0206a24": "以此供養像漸見無量佛(至)如薪盡火滅。",
    "X31n0607_001:0206b01": "非但自入佛道亦能化度眾生入於涅槃子果縛",
    "X31n0607_001:0206b02": "盡名曰無餘機薪既盡應火云亡故云薪盡火滅",
    "X31n0607_001:0206b03": "也。△十口業供養明人業。",
    "X31n0607_001:0206b04": "若人散亂心入於塔廟中一稱南無佛皆已成佛道。",
    "X31n0607_001:0206b05": "南無或云那謨或云南摩此翻歸命或翻度我大",
    "X31n0607_001:0206b06": "品云佛言若有一人稱南無佛乃至畢苦其福不",
    "X31n0607_001:0206b07": "盡。△二約聞法則成了因種子以明顯實。",
    "X31n0607_001:0206b08": "於諸過去佛在世或滅後若有聞是法皆已成佛道。",
    "X31n0607_001:0206b09": "例上皆具相無相非相無相至心散心等五乘種",
    "X31n0607_001:0206b10": "子今皆開入一實至心聞一句是天業散心聞一",
    "X31n0607_001:0206b11": "句是人業。△三頌未來佛章二初頌開三。",
    "X31n0607_001:0206b12": "未來諸世尊其數無有量(至)以無量方便。",
    "X31n0607_001:0206b13": "△二頌顯一四初頌人一。",
    "X31n0607_001:0206b14": "度脫諸眾生入佛無漏智若有聞法者無一不成佛。",
    "X31n0607_001:0206b15": "△二頌行一。",
    "X31n0607_001:0206b16": "諸佛本誓願我所行佛道普欲令眾生亦同得此道。",
    "X31n0607_001:0206b17": "△三頌教一。",
    "X31n0607_001:0206b18": "未來世諸佛雖說百千億(至)是故說一乘。",
    "X31n0607_001:0206b19": "知法常無性者實相常住無自性乃至無無因性",
    "X31n0607_001:0206b20": "無性亦無性是名無性佛種從緣起者中道無性",
    "X31n0607_001:0206b21": "即是佛種迷此理者由無明為緣則有眾生起解",
    "X31n0607_001:0206b22": "此理者由教行為緣則有正覺起欲起佛種須一",
    "X31n0607_001:0206b23": "乘教是為頌教一也。△四頌理一。",
    "X31n0607_001:0206b24": "是法住法位世間相常住於道場知已導師方便說。",
    "X31n0607_001:0206c01": "是法住法位者眾生正覺一如無二悉不出如故",
    "X31n0607_001:0206c02": "皆以如法為位也分局定限故名為位世間相常",
    "X31n0607_001:0206c03": "住者十界依正生住異滅之相名世間相以即理",
    "X31n0607_001:0206c04": "故皆常住也故法智尊者云生法即性故常住異",
    "X31n0607_001:0206c05": "滅即性故常即性之常非常無常言偏意圓斯之",
    "X31n0607_001:0206c06": "謂歟又世間相常住者出世正覺以如為位亦以",
    "X31n0607_001:0206c07": "如為相位相常住世間眾生亦以如為位亦以如",
    "X31n0607_001:0206c08": "為相豈不常住世間相既常住豈非理一於道場",
    "X31n0607_001:0206c09": "知已者此舉果釋成開權顯實道場朗然斯理久",
    "X31n0607_001:0206c10": "暢物情障重方便施三故云導師方便說妙樂云",
    "X31n0607_001:0206c11": "染淨之法皆名是法染謂眾生淨即正覺一一皆",
    "X31n0607_001:0206c12": "住真如法位故云是法住法位。△四頌現在佛章",
    "X31n0607_001:0206c13": "三初頌化意。",
    "X31n0607_001:0206c14": "天人所供養現在十方佛(至)亦說如是法。",
    "X31n0607_001:0206c15": "△二頌顯實。",
    "X31n0607_001:0206c16": "知第一寂滅以方便力故雖示種種道其實為佛乘。",
    "X31n0607_001:0206c17": "知第一寂滅即頌理一其實為佛乘或頌教一或",
    "X31n0607_001:0206c18": "頌行一。△三頌開權。",
    "X31n0607_001:0206c19": "知眾生諸行深心之所念(至)隨應方便說。",
    "X31n0607_001:0206c20": "△二頌釋迦章二初略頌上權實為下總譬作本",
    "X31n0607_001:0206c21": "二初頌顯實。",
    "X31n0607_001:0206c22": "今我亦如是安隱眾生故以種種法門宣示於佛道。",
    "X31n0607_001:0206c23": "今我亦如是者我即釋迦一化之主同以一實教",
    "X31n0607_001:0206c24": "化眾生故言如是為下有大長者譬作本也安隱",
    "X31n0607_001:0207a01": "者即大涅槃常樂住處此處寂靜無五濁障故名",
    "X31n0607_001:0207a02": "安隱安隱即對不安隱謂三界有五濁障名不安",
    "X31n0607_001:0207a03": "隱即為下火宅譬作本眾生即是五道受化之徒",
    "X31n0607_001:0207a04": "為下五百人譬作本種種法門即對不種種為下",
    "X31n0607_001:0207a05": "唯有一門譬作本妙樂云如來本以一門利物事",
    "X31n0607_001:0207a06": "不獲已施種種門施權之意本在顯實故云宣示",
    "X31n0607_001:0207a07": "於佛道。△二頌開權。",
    "X31n0607_001:0207a08": "我以智慧力知眾生性欲方便說諸法皆令得歡喜。",
    "X31n0607_001:0207a09": "智慧力者即權智力也知眾生性欲者即是五道",
    "X31n0607_001:0207a10": "根性有三乘差別為下三十子譬作本諸法即三",
    "X31n0607_001:0207a11": "乘法也又云知眾生性欲者鑑小機也方便說諸",
    "X31n0607_001:0207a12": "法者正施權也皆令得歡喜者隨宜稱機也二偈",
    "X31n0607_001:0207a13": "雖略收佛一化開權顯實原始要終罄無不盡故",
    "X31n0607_001:0207a14": "稱略頌為下總譬本也。△二廣頌上六義為下別",
    "X31n0607_001:0207a15": "譬作本六初頌上五濁三初明佛有能見之眼。",
    "X31n0607_001:0207a16": "舍利弗當知我以佛眼觀。",
    "X31n0607_001:0207a17": "佛眼觀見為下長者能見譬作本明佛在法身地",
    "X31n0607_001:0207a18": "上以常寂佛眼圓照羣機若根利濁輕則以盧舍",
    "X31n0607_001:0207a19": "那像說一乘法若根鈍濁重則脫瓔珞以老比丘",
    "X31n0607_001:0207a20": "像驚入火宅方便開三秪是于時鑑機故言我以",
    "X31n0607_001:0207a21": "佛眼觀見也若觀色法應用天眼若分別根機應",
    "X31n0607_001:0207a22": "用法眼云何言以佛眼見耶佛眼圓通舉勝兼劣",
    "X31n0607_001:0207a23": "又四眼入佛眼皆名為佛眼故也。△二頌上明所",
    "X31n0607_001:0207a24": "見五濁五初眾生濁。",
    "X31n0607_001:0207b01": "見六道眾生貧窮無福慧。",
    "X31n0607_001:0207b02": "妙樂云貧窮等為眾生濁者貧故由無福痴故由",
    "X31n0607_001:0207b03": "無慧痴貧眾生聚在一處故名眾生濁也。△二頌",
    "X31n0607_001:0207b04": "命濁。",
    "X31n0607_001:0207b05": "入生死險道相續苦不斷。",
    "X31n0607_001:0207b06": "妙樂云入生死為命濁者於生死中又加險道險",
    "X31n0607_001:0207b07": "道之中命易斷故即短壽處而猶相續為命濁也。",
    "X31n0607_001:0207b08": "△三頌煩惱濁。",
    "X31n0607_001:0207b09": "深著於五欲如犛牛愛尾以貪愛自蔽盲瞑無所見。",
    "X31n0607_001:0207b10": "犛牛者獸如牛而尾長說文云西南夷長髦牛也",
    "X31n0607_001:0207b11": "牛愛其尾就身護尾人愛其尾故殺其身譬人貪",
    "X31n0607_001:0207b12": "五欲而害其身亦若是也。△四頌劫濁。",
    "X31n0607_001:0207b13": "不求大勢佛及與斷苦法。",
    "X31n0607_001:0207b14": "妙樂云劫中無佛故名為濁四濁生此亦無所求",
    "X31n0607_001:0207b15": "劫若有佛雖濁能破故經云唯我一人能為救護。",
    "X31n0607_001:0207b16": "△五頌見濁。",
    "X31n0607_001:0207b17": "深入諸邪見以苦欲捨苦。",
    "X31n0607_001:0207b18": "或云外道五熱炙身欲望捨苦反得苦報或云諸",
    "X31n0607_001:0207b19": "見即是受受即是苦行此苦因望欲捨苦豈可得",
    "X31n0607_001:0207b20": "耶妙樂云六十二多故名為諸由此見故則有三",
    "X31n0607_001:0207b21": "受見家之受故云見即是受三受皆苦以此苦受",
    "X31n0607_001:0207b22": "欲捨苦者無有是處。△三明起大悲應赴機。",
    "X31n0607_001:0207b23": "為是眾生故而起大悲心。",
    "X31n0607_001:0207b24": "為五濁眾生故大悲熏心應入三界施設方便引",
    "X31n0607_001:0207c01": "趣佛慧。△三頌施化宜不得三初明用大擬宜。",
    "X31n0607_001:0207c02": "我始坐道場觀樹亦經行(至)微妙最第一。",
    "X31n0607_001:0207c03": "始坐道場者至理無時假時化物為化之初故言",
    "X31n0607_001:0207c04": "始也事釋者道場在摩竭提國西南去尼連河不",
    "X31n0607_001:0207c05": "遠佛初在此處脩治得道故言道場坐此樹下得",
    "X31n0607_001:0207c06": "三菩提故名道樹感樹恩故觀察念地德故經行",
    "X31n0607_001:0207c07": "道成賽澤之時欲以大法擬宜眾生也樹地無有",
    "X31n0607_001:0207c08": "分別豈須報恩未曾有經云秪以通化傳法名報",
    "X31n0607_001:0207c09": "耳三七日者過去因果經云佛成道初一七日思",
    "X31n0607_001:0207c10": "惟我法妙無能受者二七日思惟眾生上中下根",
    "X31n0607_001:0207c11": "三七日思惟誰應先聞法即至波羅奈為五人說",
    "X31n0607_001:0207c12": "四諦等且以三乘而為三根此就小乘釋也今明",
    "X31n0607_001:0207c13": "佛在法身之地寂而常照恒以佛眼洞覽無遺豈",
    "X31n0607_001:0207c14": "始至道場淹留三七方思此事言三七者明有所",
    "X31n0607_001:0207c15": "表也表佛初欲三周說法故假言三七耳初七思",
    "X31n0607_001:0207c16": "法說次七思譬說後七思因緣說皆無機不得是",
    "X31n0607_001:0207c17": "故息大施小也此偏就圓教大乘為釋耳若通途",
    "X31n0607_001:0207c18": "約大乘釋者初七思惟欲說圓教次七思惟欲說",
    "X31n0607_001:0207c19": "別教後七思惟欲說通教皆無機不得是故息大",
    "X31n0607_001:0207c20": "說三藏三乘為方便之化也。△二明眾生無機三",
    "X31n0607_001:0207c21": "初明障重故。",
    "X31n0607_001:0207c22": "眾生諸根鈍著樂癡所盲。",
    "X31n0607_001:0207c23": "△二明不堪聞。",
    "X31n0607_001:0207c24": "如斯之等類云何而可度。",
    "X31n0607_001:0208a01": "△三明諸梵請。",
    "X31n0607_001:0208a02": "爾時諸梵王及諸天帝釋(至)請我轉法輪。",
    "X31n0607_001:0208a03": "諸梵雖請說大佛知無機所以不說妙樂云問如",
    "X31n0607_001:0208a04": "何得知梵王請大答據佛酬云若但讚佛乘等故",
    "X31n0607_001:0208a05": "知是請大也若據一四天下只一梵王為三界天",
    "X31n0607_001:0208a06": "主今云諸梵王者如來統御大千世界有百億四",
    "X31n0607_001:0208a07": "天下則有百億梵王又禪禪各一梵王故云諸也",
    "X31n0607_001:0208a08": "若論請法正在初禪三界天主也。△三明念欲息",
    "X31n0607_001:0208a09": "化二初無機。",
    "X31n0607_001:0208a10": "我即自思惟若但讚佛乘(至)墜於三惡道。",
    "X31n0607_001:0208a11": "明無機強說聞則有損。△二息化。",
    "X31n0607_001:0208a12": "我寧不說法疾入於涅槃。",
    "X31n0607_001:0208a13": "說則有損滅但無益故此思惟為下施權之張本",
    "X31n0607_001:0208a14": "也寧(平聲)願詞也如人言寧可如此是願如此也。",
    "X31n0607_001:0208a15": "△二念同諸佛用權稱宜二初明化得四初三乘",
    "X31n0607_001:0208a16": "疑宜。",
    "X31n0607_001:0208a17": "尋念過去佛所行方便力我今所得道亦應說三乘。",
    "X31n0607_001:0208a18": "尋念者仍念彼雖無大機不容永捨要以方便而",
    "X31n0607_001:0208a19": "誘濟之非都不知開三欲引同諸佛故云尋念也。",
    "X31n0607_001:0208a20": "△二明有小機二初明諸佛稱歎五初釋迦自敘",
    "X31n0607_001:0208a21": "諸佛現。",
    "X31n0607_001:0208a22": "作是思惟時十方佛皆現梵音慰喻我。",
    "X31n0607_001:0208a23": "佛現者由念佛方便力故現現由擬法會機二義",
    "X31n0607_001:0208a24": "故佛現也。△二佛歎釋迦隱實設權。",
    "X31n0607_001:0208b01": "善哉釋迦文第一之導師(至)而用方便力。",
    "X31n0607_001:0208b02": "上欲大化於彼無機故諸佛不歎今欲說小曲會",
    "X31n0607_001:0208b03": "根緣則始終得度所以佛歎善哉也為一施三引",
    "X31n0607_001:0208b04": "入佛慧即是第一導師得是無上法者即是得實",
    "X31n0607_001:0208b05": "智微妙第一也而用方便力者隨諸一切佛隱實",
    "X31n0607_001:0208b06": "用權也釋迦是姓此云能仁淨名疏云天竺語釋",
    "X31n0607_001:0208b07": "迦為能文文為儒義即名能儒大論亦云釋迦文",
    "X31n0607_001:0208b08": "佛。△二明諸佛亦隱實用權。",
    "X31n0607_001:0208b09": "我等亦皆得最妙第一法為諸眾生類分別說三乘。",
    "X31n0607_001:0208b10": "△四雙釋隱實設權二義。",
    "X31n0607_001:0208b11": "少智樂小法不自信作佛是故以方便分別說諸果。",
    "X31n0607_001:0208b12": "為眾生少智不堪聞大所以隱實而復樂小所以",
    "X31n0607_001:0208b13": "施權。△五雙結隱實設權二義。",
    "X31n0607_001:0208b14": "雖復說三乘但為教菩薩。",
    "X31n0607_001:0208b15": "雖復說三終為顯實也。△二明釋迦酬順二初發",
    "X31n0607_001:0208b16": "言酬順。",
    "X31n0607_001:0208b17": "舍利弗當知我聞聖師子深淨微妙音稱南無諸佛。",
    "X31n0607_001:0208b18": "既聞諸佛稱歎即對曰南無諸佛南無此云敬從",
    "X31n0607_001:0208b19": "若翻度我等非此意也妙樂云今釋迦因聞十方",
    "X31n0607_001:0208b20": "諸佛慰喻乃稱南無答於諸佛故知釋迦不請諸",
    "X31n0607_001:0208b21": "佛度也。△二念順物機。",
    "X31n0607_001:0208b22": "復作如是念我出濁惡世如諸佛所說我亦隨順行。",
    "X31n0607_001:0208b23": "△三明施化小。",
    "X31n0607_001:0208b24": "思惟是事已即趣波羅奈(至)為五比丘說。",
    "X31n0607_001:0208c01": "波羅奈正音婆羅痆(女熙切)中印度境婆沙云有河",
    "X31n0607_001:0208c02": "名波羅奈去其不遠造立王城或翻江繞城亦云",
    "X31n0607_001:0208c03": "鹿苑諸法寂滅相不可以言宣下即是前說中道",
    "X31n0607_001:0208c04": "無性佛種之理此理非數又不可說今以方便作",
    "X31n0607_001:0208c05": "三乘說又非生非滅而以方便作生滅說又偏真",
    "X31n0607_001:0208c06": "之理亦不可說以方便故作四門說初為五人說",
    "X31n0607_001:0208c07": "無常有門也佛念五人當往先度故至波羅奈一",
    "X31n0607_001:0208c08": "夏調根初為陳如說四諦得道次為頞鞞跋提說",
    "X31n0607_001:0208c09": "布施生天福樂二人同時證果三為迦葉拘利二",
    "X31n0607_001:0208c10": "人亦如前說皆得聖果是為三番度五比丘也。△",
    "X31n0607_001:0208c11": "四受行悟入。",
    "X31n0607_001:0208c12": "是名轉法輪便有涅槃音及以阿羅漢法僧差別名。",
    "X31n0607_001:0208c13": "轉佛心中化他之法度入他心名轉法輪陳如初",
    "X31n0607_001:0208c14": "得初果即斷見惑分證滅諦亦是分得有餘涅槃",
    "X31n0607_001:0208c15": "涅槃之音起自於此由此得成無學便有羅漢之",
    "X31n0607_001:0208c16": "名能說三乘者名佛所說三乘即法初果與羅漢",
    "X31n0607_001:0208c17": "名僧三寶於是現世間也妙樂云涅槃音者由弟",
    "X31n0607_001:0208c18": "子受行煩惱斷處涅槃名生故名為音眾教之始",
    "X31n0607_001:0208c19": "故言起自於此三寶現世間者亦約漸始且在小",
    "X31n0607_001:0208c20": "乘未論一體。△二釋疑念。",
    "X31n0607_001:0208c21": "從久遠劫來讚示涅槃法生死苦永盡我常如是說。",
    "X31n0607_001:0208c22": "恐疑師云佛初未能鑑機尋念諸佛始知根性即",
    "X31n0607_001:0208c23": "釋云非我不知用於方便特欲引同故念諸佛非",
    "X31n0607_001:0208c24": "始念方知從久遠劫來見其樂小已為讚示令盡",
    "X31n0607_001:0209a01": "眾苦所以聞小即得解脫也恐疑弟子云云何眾",
    "X31n0607_001:0209a02": "生一世暫聞即證羅漢即釋云從久遠劫來為其",
    "X31n0607_001:0209a03": "讚示稱於本習故速得道故以一偈釋二疑也。△",
    "X31n0607_001:0209a04": "三頌顯真實四初頌人一。",
    "X31n0607_001:0209a05": "舍利弗當知(至)曾從諸佛聞方便所說法。",
    "X31n0607_001:0209a06": "此二行頌人一三乘行人皆是佛子故也又此二",
    "X31n0607_001:0209a07": "行亦名大乘機發亦云索果明由機發故索果索",
    "X31n0607_001:0209a08": "果由於機發此應有四句自有障除機未發如諸",
    "X31n0607_001:0209a09": "羅漢在三藏時以樂小故濁障雖除大根鈍故妙",
    "X31n0607_001:0209a10": "機未發自有大機發障未除如法華中諸凡夫人",
    "X31n0607_001:0209a11": "等雖未斷結以大根利故機發自有障即除機即",
    "X31n0607_001:0209a12": "發如說無量義經時證二乘果即於此座大機即",
    "X31n0607_001:0209a13": "發自有障未除機未發即五千等是也志求佛道",
    "X31n0607_001:0209a14": "者即是索大非求小果也咸以恭敬心皆來至佛",
    "X31n0607_001:0209a15": "所者一云耻小慕大大機感佛故云至佛所今明",
    "X31n0607_001:0209a16": "非但機至佛所亦乃身到如無量義中四眾圍繞",
    "X31n0607_001:0209a17": "合掌敬心欲聞具足道也曾從諸佛聞方便所說",
    "X31n0607_001:0209a18": "法者此中初味調伏受行三藏六度通別等三教",
    "X31n0607_001:0209a19": "方便由此調熱故使障除機發而求大也。△二頌",
    "X31n0607_001:0209a20": "理一。",
    "X31n0607_001:0209a21": "我即作是念如來所以出為說佛慧故今正是其時。",
    "X31n0607_001:0209a22": "此一行頌理一故云為說佛慧即上種智佛知見",
    "X31n0607_001:0209a23": "也又從此至下今我喜無畏二行一句亦名佛歡",
    "X31n0607_001:0209a24": "喜佛為佛慧故出昔障重無機不得即說佛慧中",
    "X31n0607_001:0209b01": "間雖障除又未得說今機發正是說時故云今正",
    "X31n0607_001:0209b02": "是其時又昔眾生機鈍智小恐其謗法墮惡故未",
    "X31n0607_001:0209b03": "是說時今機利智大聞必信解故佛歡喜無畏者",
    "X31n0607_001:0209b04": "不畏執小謗大起罪墮惡故言無畏也。△三頌教",
    "X31n0607_001:0209b05": "一。",
    "X31n0607_001:0209b06": "舍利弗當知鈍根小智人(至)但說無上道。",
    "X31n0607_001:0209b07": "此二行頌教一故云但說無上道又從於諸菩薩",
    "X31n0607_001:0209b08": "眾至但說無上道三句亦名正顯實也五乘是曲",
    "X31n0607_001:0209b09": "而非直通別偏傍而非正今皆捨彼偏曲但說正",
    "X31n0607_001:0209b10": "直一道也。△四頌行一。",
    "X31n0607_001:0209b11": "菩薩聞是法疑網皆已除千二百羅漢悉亦當作佛。",
    "X31n0607_001:0209b12": "此一行頌行一故云悉亦當作佛又此一行亦名",
    "X31n0607_001:0209b13": "信行悟入六度通教二菩薩初聞略說動舊執致",
    "X31n0607_001:0209b14": "新疑今悉已除非獨菩薩二乘亦爾而云聲聞皆",
    "X31n0607_001:0209b15": "當作佛者昔教不說二乘作佛今與授記授記豈",
    "X31n0607_001:0209b16": "獨二乘除疑豈獨菩薩互存則兩備。○舍利弗當",
    "X31n0607_001:0209b17": "知下亦名大乘機動我即作是念下亦名佛歡喜",
    "X31n0607_001:0209b18": "於諸菩薩中下亦名正顯實菩薩聞是法下亦名",
    "X31n0607_001:0209b19": "受行悟入。△四歎法希有二初頌上如是妙法。",
    "X31n0607_001:0209b20": "如三世諸佛說法之儀式我今亦如是說無分別法。",
    "X31n0607_001:0209b21": "如三世者引同諸佛用權權是引物之儀式也說",
    "X31n0607_001:0209b22": "無分別法引同諸佛顯實實則言語道斷豈存儀",
    "X31n0607_001:0209b23": "式又權實無分別為鈍根小智分別權實今還悟",
    "X31n0607_001:0209b24": "入一三不二即知佛說三一無分別也諸佛皆爾",
    "X31n0607_001:0209c01": "何獨我耶。△二頌上時乃說之五初舉人難遇。",
    "X31n0607_001:0209c02": "諸佛興出世懸遠值遇難。",
    "X31n0607_001:0209c03": "久久懸遠時有佛出此舉人難。△二舉法難說。",
    "X31n0607_001:0209c04": "正使出于世說是法復難。",
    "X31n0607_001:0209c05": "如今佛出世四十餘年始顯真實。△三舉聞法難。",
    "X31n0607_001:0209c06": "無量無數劫聞是法亦難。",
    "X31n0607_001:0209c07": "如五千之流梵音盈耳越席而去聞豈不難乎。△",
    "X31n0607_001:0209c08": "四舉信受難。",
    "X31n0607_001:0209c09": "能聽是法者斯人亦復難。",
    "X31n0607_001:0209c10": "眾中唯身子前達中下之機雖聽猶未能了。△五",
    "X31n0607_001:0209c11": "舉華譬四難。",
    "X31n0607_001:0209c12": "譬如優曇華(至)是人甚希有過於優曇華。",
    "X31n0607_001:0209c13": "此華非其時不現現則維其時故云時時乃一出",
    "X31n0607_001:0209c14": "但合聞者難餘例可解。△五頌上不虗二初勿於",
    "X31n0607_001:0209c15": "可信人生疑。",
    "X31n0607_001:0209c16": "汝等勿有疑我為諸法王(至)無聲聞弟子。",
    "X31n0607_001:0209c17": "法王者夫為人王言則不二佛為法王豈容虗說",
    "X31n0607_001:0209c18": "夫方便可是權假真實寧應是妄聞法王說法勿",
    "X31n0607_001:0209c19": "生疑也。△二勿於可信法起疑。",
    "X31n0607_001:0209c20": "汝等舍利弗聲聞及菩薩當知是妙法諸佛之秘要。",
    "X31n0607_001:0209c21": "四十餘年蘊在佛心他無知者名為秘一乘直道",
    "X31n0607_001:0209c22": "總攝萬途故言要也。△六揀眾敦信二初頌揀眾",
    "X31n0607_001:0209c23": "三初頌揀增上慢非佛弟子。",
    "X31n0607_001:0209c24": "以五濁惡世但樂著諸欲如是等眾生終不求佛道。",
    "X31n0607_001:0210a01": "若樂諸欲是行魔業故須揀之上文著涅槃尚非",
    "X31n0607_001:0210a02": "佛弟子此文著生死那是佛弟子互揀非耳終不",
    "X31n0607_001:0210a03": "求佛道者頌上揀增上慢上慢者未得上法謂得",
    "X31n0607_001:0210a04": "上法是故其人不求佛道也。△二頌佛滅後解義",
    "X31n0607_001:0210a05": "者難得。",
    "X31n0607_001:0210a06": "當來世惡人聞佛說一乘迷惑不信受破法墮惡道。",
    "X31n0607_001:0210a07": "此明不善人勿為說也。△三頌若遇餘佛便得決",
    "X31n0607_001:0210a08": "了。",
    "X31n0607_001:0210a09": "有慚愧清淨志求佛道者當為如是等廣讚一乘道。",
    "X31n0607_001:0210a10": "此明善人當為說也。△二頌敦信二初敦信於權。",
    "X31n0607_001:0210a11": "舍利弗當知諸佛法如是(至)不能曉了此。",
    "X31n0607_001:0210a12": "初一行結秘要明此法如是先以萬億方便然後",
    "X31n0607_001:0210a13": "乃示真實其不習學不能曉了此正結不善者勿",
    "X31n0607_001:0210a14": "為說也兼對習學者則能曉了此乃可為說也。△",
    "X31n0607_001:0210a15": "二敦信於實。",
    "X31n0607_001:0210a16": "汝等既已知諸佛世之師(至)自知當作佛。",
    "X31n0607_001:0210a17": "方便施權正為於實權實無疑自知作佛。",
    "X31n0607_001:0210a19": "妙法蓮華經科註卷第一"
}