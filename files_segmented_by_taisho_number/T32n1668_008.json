{
    "T32n1668_008:0652b22": "釋摩訶衍論卷第八",
    "T32n1668_008:0652b24": "龍樹菩薩造",
    "T32n1668_008:0652b25": "姚秦三藏筏提摩多奉　詔譯",
    "T32n1668_008:0652b26": "已說解釋分。次說修行信心分。",
    "T32n1668_008:0652b27": "就此分中則有七門。云何為七。一者能治",
    "T32n1668_008:0652b28": "所治契當門。二者信心品類分剖門。三者修",
    "T32n1668_008:0652b29": "行方便善巧門。四者廣釋魔事對治門。五者",
    "T32n1668_008:0652c01": "讚歎三昧功德門。六者兩輪具闕益損門。七",
    "T32n1668_008:0652c02": "者勸劣向勝不退門。是名為七。能治所治契",
    "T32n1668_008:0652c03": "當門者。其相云何。",
    "T32n1668_008:0652c04": "本曰。是中依未入正定聚眾生故。說修",
    "T32n1668_008:0652c05": "行信心分。",
    "T32n1668_008:0652c06": "論曰。言是中依未入正定聚眾生者。即",
    "T32n1668_008:0652c07": "是所治。所謂所化之境界故。故說修行信心",
    "T32n1668_008:0652c08": "分者。即是能治。所謂能化之教法故。所化",
    "T32n1668_008:0652c09": "境界其量云何。謂攝二聚之眾生故。云何為",
    "T32n1668_008:0652c10": "二。一者邪定聚。二者不定聚。是名為一。所",
    "T32n1668_008:0652c11": "以者何。此二眾生皆悉未入正定聚故。言",
    "T32n1668_008:0652c12": "契當者其相云何。謂二眾生中各契教說故。",
    "T32n1668_008:0652c13": "契相云何。謂欲邪定聚眾生故說信心門。",
    "T32n1668_008:0652c14": "欲彼不定聚眾生故說修行門。所以者何。",
    "T32n1668_008:0652c15": "進入次第其法爾故。謂未信人先起信故。其",
    "T32n1668_008:0652c16": "已信人直修行故。復次通利益故。",
    "T32n1668_008:0652c17": "已說能治所治契當門。次說信心品類分剖",
    "T32n1668_008:0652c18": "門。",
    "T32n1668_008:0652c19": "本曰。何等信心。云何修行。略說信心有",
    "T32n1668_008:0652c20": "四種。云何為四。一者信根本。所謂樂念真",
    "T32n1668_008:0652c21": "如法故。二者信佛有無量功德。常念親近",
    "T32n1668_008:0652c22": "供養恭敬發起善根。願求一切智故。三者",
    "T32n1668_008:0652c23": "信法有大利益。常念修行諸波羅蜜故。四",
    "T32n1668_008:0652c24": "者信僧能正修行自利利他。常樂親近諸菩",
    "T32n1668_008:0652c25": "薩眾。求學如實行故。",
    "T32n1668_008:0652c26": "論曰。就此文中則有三門。云何為三。一者",
    "T32n1668_008:0652c27": "直問信心品類門。二者直問修行品類門。三",
    "T32n1668_008:0652c28": "者略答顯示信心門。是名為三。言直問信心",
    "T32n1668_008:0652c29": "品類門者。所謂總問信心量故。如本何等",
    "T32n1668_008:0652c30": "信心故。言直問修行品類門者。所謂總問",
    "T32n1668_008:0653a01": "修行量故。如本云何修行故。就第三門中",
    "T32n1668_008:0653a02": "即有三門。云何為三。一者總答門。二者總",
    "T32n1668_008:0653a03": "問門。三者廣答門。言總答門者。所謂總答",
    "T32n1668_008:0653a04": "其所說故。如本略說信心有四種故。言總",
    "T32n1668_008:0653a05": "問門者。所謂總問其所說故。如本云何為",
    "T32n1668_008:0653a06": "四故。就第三門中故有四種門。云何為四。",
    "T32n1668_008:0653a07": "一者信本令心平等門。二者信佛欣有功德",
    "T32n1668_008:0653a08": "門。三者信法精進修行門。四者信僧令心無",
    "T32n1668_008:0653a09": "諍門。是名為四。言信本令心平等門者。所",
    "T32n1668_008:0653a10": "謂樂信為自根本真如理法。由無明力種",
    "T32n1668_008:0653a11": "種差別。一切諸心皆悉會一令平等故。如",
    "T32n1668_008:0653a12": "本一者信根本所謂樂念真如法故故。言",
    "T32n1668_008:0653a13": "信佛欣有功德門者。所謂樂信無上大覺如",
    "T32n1668_008:0653a14": "來世尊。欣求所有無量無邊一切功德故。如",
    "T32n1668_008:0653a15": "本二者信佛有無量功德常念親近供養恭",
    "T32n1668_008:0653a16": "敬發起善根願求一切智故故。言信法精",
    "T32n1668_008:0653a17": "進修行門者。所謂樂信三世諸佛。為自恩",
    "T32n1668_008:0653a18": "父為自恩母為自恩師。不能改壞不能",
    "T32n1668_008:0653a19": "生滅。虛空金剛不動軌則。有不可思議中",
    "T32n1668_008:0653a20": "不可思議殊勝利益。常恒轉轉於一切時",
    "T32n1668_008:0653a21": "於一切處。修行一切助道品故。如本三者",
    "T32n1668_008:0653a22": "信法有大利益常念修行諸波羅蜜故故。",
    "T32n1668_008:0653a23": "言信僧令心無諍門者。所謂樂信一切無",
    "T32n1668_008:0653a24": "量菩薩僧眾以兩勝行為自內德。若遠若近",
    "T32n1668_008:0653a25": "隨自聞時隨自見時。隨自思時往詣僧所。",
    "T32n1668_008:0653a26": "至心聽受種種深法種種深經。種種深論種",
    "T32n1668_008:0653a27": "種深理。種種妙事不斷絕故。如本四者信",
    "T32n1668_008:0653a28": "僧能正修行自利利他常樂親近諸菩薩眾",
    "T32n1668_008:0653a29": "求學如實行故故。",
    "T32n1668_008:0653b01": "已說信心品類分剖門。次說修行方便善巧",
    "T32n1668_008:0653b02": "門。",
    "T32n1668_008:0653b03": "本曰。修行有五門能成此信。云何為五。",
    "T32n1668_008:0653b04": "一者施門。二者戒門。三者忍門。四者進門。五",
    "T32n1668_008:0653b05": "者止觀門。云何修行施門。若見一切來求",
    "T32n1668_008:0653b06": "索者。所有財物隨力施與。以自捨慳貪令",
    "T32n1668_008:0653b07": "彼歡喜。若見厄難恐怖危逼。隨己堪任施",
    "T32n1668_008:0653b08": "與無畏。若有眾生來求法者。隨己能解方",
    "T32n1668_008:0653b09": "便為說。不應貪求名利恭敬。唯念自利利",
    "T32n1668_008:0653b10": "他迴向菩提故。云何修行戒門。所謂不殺",
    "T32n1668_008:0653b11": "不盜不婬。不兩舌不惡口不妄言不綺語。遠",
    "T32n1668_008:0653b12": "離貪嫉欺詐諂曲瞋恚邪見。若出家者為折",
    "T32n1668_008:0653b13": "伏煩惱故。亦應遠離憒閙常處寂靜。修習",
    "T32n1668_008:0653b14": "少欲知足頭陀等行。乃至小罪心生怖畏慚",
    "T32n1668_008:0653b15": "愧改悔。不得輕於如來所制禁戒。當護譏",
    "T32n1668_008:0653b16": "嫌不令眾生妄起過罪故。云何修行忍",
    "T32n1668_008:0653b17": "門。所謂應忍他人之惱心不懷報。亦當",
    "T32n1668_008:0653b18": "忍於利衰毀譽稱譏苦樂等法故。云何修",
    "T32n1668_008:0653b19": "行進門。所謂於諸善事心不懈退。立志堅",
    "T32n1668_008:0653b20": "強遠離怯弱。當念過去久遠已來。虛受一",
    "T32n1668_008:0653b21": "切身心大苦無有利益。是故應勤修諸功",
    "T32n1668_008:0653b22": "德。自利利他速離眾苦。復次若人雖修行信",
    "T32n1668_008:0653b23": "心。以從先世來多有重罪惡業障故。為",
    "T32n1668_008:0653b24": "魔邪諸鬼之所惱亂。或為世間事務種種",
    "T32n1668_008:0653b25": "牽纏。或為病苦所惱。有如是等眾多障礙。",
    "T32n1668_008:0653b26": "是故應當勇猛精進。晝夜六時禮拜諸佛。",
    "T32n1668_008:0653b27": "誠心懺悔勸請隨喜。迴向菩提常不休廢。",
    "T32n1668_008:0653b28": "得免諸障善根增長故。云何修行止觀門。",
    "T32n1668_008:0653b29": "所言止者。謂止一切境界相隨順奢摩他",
    "T32n1668_008:0653c01": "觀義故。所言觀者。謂分別因緣生滅相隨",
    "T32n1668_008:0653c02": "順毘跋舍那觀義故。云何隨順以此二義漸",
    "T32n1668_008:0653c03": "漸修習。不相捨離雙現前故。若修止者住",
    "T32n1668_008:0653c04": "於靜處端坐正意。不依氣息不依形色不",
    "T32n1668_008:0653c05": "依於空不依地水火風。乃至不依見聞覺",
    "T32n1668_008:0653c06": "知。一切諸想隨念皆除。亦遣除想以一切",
    "T32n1668_008:0653c07": "法本來無相。念念不生念念不滅。亦不得",
    "T32n1668_008:0653c08": "隨心外念境界。後以心除心。心若馳散即",
    "T32n1668_008:0653c09": "當攝來住於正念。是正念者。當知唯心無",
    "T32n1668_008:0653c10": "外境界。即復此心亦無自相。念念不可得。若",
    "T32n1668_008:0653c11": "從坐起去來進止所作。於一切時常念方",
    "T32n1668_008:0653c12": "便隨順觀察。久習淳熟其心得住。以心住",
    "T32n1668_008:0653c13": "故漸漸猛利。隨順得入真如三昧。深伏煩",
    "T32n1668_008:0653c14": "惱信心增長速成不退。唯除疑惑不信誹",
    "T32n1668_008:0653c15": "謗。重罪業障我慢懈怠。如是等人所不能",
    "T32n1668_008:0653c16": "入。復次依是三昧故。則知法界一相。謂一",
    "T32n1668_008:0653c17": "切諸佛法身。與眾生身平等無二。即名一",
    "T32n1668_008:0653c18": "行三昧。當知真如是三昧根本。若人修行。漸",
    "T32n1668_008:0653c19": "漸能生無量三昧。",
    "T32n1668_008:0653c20": "論曰。就此文中即有五門。云何為五。一者",
    "T32n1668_008:0653c21": "總標答前所問門。二者通達總問所說門。三",
    "T32n1668_008:0653c22": "者略答建立門數門。四者略問廣答散說門。",
    "T32n1668_008:0653c23": "五者讚歎三昧殊勝門。是名為五。言總標答",
    "T32n1668_008:0653c24": "前所問門者。所謂總答彼前問故。如本修",
    "T32n1668_008:0653c25": "行有五門能成此信故。言通達總問所說",
    "T32n1668_008:0653c26": "門者。所謂總問其所說故。如本云何為五",
    "T32n1668_008:0653c27": "故。言略答建立門數門者。所謂建立大門",
    "T32n1668_008:0653c28": "數故。如本一者施門二者戒門三者忍門四",
    "T32n1668_008:0653c29": "者進門五者止觀門故。何故次第如是。謂",
    "T32n1668_008:0654a01": "修行六度次第法如是故。次就略問廣答散",
    "T32n1668_008:0654a02": "說門中。故有五門故。故有五門應審觀察。",
    "T32n1668_008:0654a03": "此五種門中各各具二門。云何為二。一者",
    "T32n1668_008:0654a04": "略問門。二者廣答門。是名為二。如其次第",
    "T32n1668_008:0654a05": "不亂數量。應審思擇。第一修行施門中。言",
    "T32n1668_008:0654a06": "云何修行施門者。即是略問門。所謂開問。",
    "T32n1668_008:0654a07": "故後後諸門應如是知。就廣答門中即有",
    "T32n1668_008:0654a08": "三種施。云何為三。一者財物施。二者隨應施。",
    "T32n1668_008:0654a09": "三者教法施。言財物施者。所謂若有眾生",
    "T32n1668_008:0654a10": "來到我所乞我所有。則便不疑隨時隨處。",
    "T32n1668_008:0654a11": "皆悉施與無所顧惜故。何等物名為財物耶",
    "T32n1668_008:0654a12": "有幾種物。所謂有二種財物故。云何為二。",
    "T32n1668_008:0654a13": "一者內物。二者外物。是名為二。就內物中亦",
    "T32n1668_008:0654a14": "有二種。云何為二。一者無色。二者有色。言",
    "T32n1668_008:0654a15": "無色者。則是心識。言有色者。即是諸根。若",
    "T32n1668_008:0654a16": "有眾生來到我所。乞我心識。則便不惜隨",
    "T32n1668_008:0654a17": "時施與令彼歡喜若有眾生來到我所。隨",
    "T32n1668_008:0654a18": "其所用乞我一一有色妙根。則便不惜隨",
    "T32n1668_008:0654a19": "時施與令彼歡喜。是名為二種內財物。就",
    "T32n1668_008:0654a20": "外物中亦有二種。云何為二。一者有識。二",
    "T32n1668_008:0654a21": "者無識。言有識者。即是妻子奴婢等類。言",
    "T32n1668_008:0654a22": "無識者。則是宮殿舍宅衣服嚴具等類。若有",
    "T32n1668_008:0654a23": "眾生來到我所乞此等物。即便不惜隨時",
    "T32n1668_008:0654a24": "施與令彼歡喜。是名為二種外財物。如本",
    "T32n1668_008:0654a25": "若見一切來求索者所有財物隨力施與以",
    "T32n1668_008:0654a26": "自捨慳貪令彼歡喜故。已說財物施。次說",
    "T32n1668_008:0654a27": "隨應施。云何名為隨應施耶。謂或有眾生",
    "T32n1668_008:0654a28": "五根壞失不能具足。或有眾生病苦無量",
    "T32n1668_008:0654a29": "不得安隱或有眾生其心愚癡不能明了。",
    "T32n1668_008:0654b01": "行者爾時以賢士。則隨其所應隨其所當。",
    "T32n1668_008:0654b02": "隨其所宜隨其所用。能善揀擇能善分別。",
    "T32n1668_008:0654b03": "除彼苦惱令歡喜故。是故說言隨應施焉",
    "T32n1668_008:0654b04": "如本若見厄難恐怖危逼隨己堪任施與",
    "T32n1668_008:0654b05": "無畏故。已說隨應施。次說教法施。云何名",
    "T32n1668_008:0654b06": "為教法施耶。謂有眾生若時不時若親不",
    "T32n1668_008:0654b07": "親。若貴不貴若愚不愚。若夫不夫若女不女。",
    "T32n1668_008:0654b08": "若惡不惡若人不人。如是等類來到我所。",
    "T32n1668_008:0654b09": "欲求法時則便不惜。發起無量無邊廣大",
    "T32n1668_008:0654b10": "圓滿大慈悲心。決斷彼疑。分除煩惱徐增",
    "T32n1668_008:0654b11": "智慧。攝取彼人不墮惡道。令到無上大菩",
    "T32n1668_008:0654b12": "提故。是故說言教法施焉。如本若有眾生",
    "T32n1668_008:0654b13": "來求法者隨己能解方便為說不應貪求",
    "T32n1668_008:0654b14": "名利恭敬唯念自利利他迴向菩提故故。",
    "T32n1668_008:0654b15": "已說修行施門。次說修行戒門。就此門中",
    "T32n1668_008:0654b16": "則有四門。云何為四。一者建立戒相標宗",
    "T32n1668_008:0654b17": "門。二者成就戒品勝處門。三者具足戒行不",
    "T32n1668_008:0654b18": "輕門。四者守護不令誹謗門。是名為四。言",
    "T32n1668_008:0654b19": "建立戒相標宗門者。所謂建立十種清淨防",
    "T32n1668_008:0654b20": "轉戒故。如本云何修行戒門所謂不殺不",
    "T32n1668_008:0654b21": "盜不婬不兩舌不惡口不妄語不綺語遠離貪",
    "T32n1668_008:0654b22": "嫉欺詐諂曲瞋恚邪見故。言成就戒品勝處",
    "T32n1668_008:0654b23": "門者所謂若為具足戒品。常當遠離散亂",
    "T32n1668_008:0654b24": "雜處。常當親近寂靜勝處。安住其中不",
    "T32n1668_008:0654b25": "捨離故。如本若出家者為折伏煩惱故亦",
    "T32n1668_008:0654b26": "應遠離憒閙常處寂靜故。言具足戒行不",
    "T32n1668_008:0654b27": "輕門者。所謂修行種種妙行起深信心。不",
    "T32n1668_008:0654b28": "得輕賤如來所制師母戒故。如本修習少",
    "T32n1668_008:0654b29": "欲知足頭陀等行乃至小罪心生怖畏慚愧",
    "T32n1668_008:0654c01": "改悔不得輕於如來所制禁戒故。言守護",
    "T32n1668_008:0654c02": "不令誹謗門者。所謂護持佛眼睛戒。終不",
    "T32n1668_008:0654c03": "破失具足自利。種種放逸譏嫌眾生。不令",
    "T32n1668_008:0654c04": "發起妄想過罪。具足利他圓滿莊嚴大覺",
    "T32n1668_008:0654c05": "海故。如本當護譏嫌不令眾生妄起過",
    "T32n1668_008:0654c06": "罪故故。",
    "T32n1668_008:0654c07": "已說修行戒門。次說修行忍門。就此門中",
    "T32n1668_008:0654c08": "即有二門。云何為二。一者顯示略忍伏我",
    "T32n1668_008:0654c09": "門。二者顯示廣忍無我門。是名為二。言顯",
    "T32n1668_008:0654c10": "示略忍伏我門者。所謂若有眾生。造作惡",
    "T32n1668_008:0654c11": "阿世耶之境令惱我心。行者爾時其心能忍",
    "T32n1668_008:0654c12": "不動惱故。如本云何修行忍門所謂應",
    "T32n1668_008:0654c13": "忍他人之惱心不懷報故。言顯示廣忍無",
    "T32n1668_008:0654c14": "我門者。所謂或有眾生。以飲食衣服等種",
    "T32n1668_008:0654c15": "種財物。施與我所利益歡樂。或有眾生。以",
    "T32n1668_008:0654c16": "劍杖等種種怖相來到我所。損滅我依正",
    "T32n1668_008:0654c17": "令不得自在。或有眾生。以麁惡誹謗等種",
    "T32n1668_008:0654c18": "種穢語。若遠若近毀嫌於我。或有眾生。以",
    "T32n1668_008:0654c19": "正住等種種之德讚歎我身。於如是等種",
    "T32n1668_008:0654c20": "種事中。其心平等堅固不動。如須彌故。如",
    "T32n1668_008:0654c21": "本亦當忍於利衰毀譽稱譏苦樂等法故",
    "T32n1668_008:0654c22": "故。",
    "T32n1668_008:0654c23": "已說修行忍門。次說修行進門。就此門中",
    "T32n1668_008:0654c24": "則有二門。云何為二。一者通示修行精進",
    "T32n1668_008:0654c25": "門。二者別釋修行精進門。言通示修行精進",
    "T32n1668_008:0654c26": "門者。所謂於諸種種妙事其心轉勝。勤欲",
    "T32n1668_008:0654c27": "精進終不息故。如本云何修行進門所謂",
    "T32n1668_008:0654c28": "於諸善事心不懈退立志堅強遠離怯弱",
    "T32n1668_008:0654c29": "故。就別釋修行精進門中故有二門。云何",
    "T32n1668_008:0655a01": "為二。一者無障修行精進門。二者有障修行",
    "T32n1668_008:0655a02": "精進門。言無障修行精進門者。所謂行者",
    "T32n1668_008:0655a03": "作如是念。我從無始過去時來。唯受虛妄",
    "T32n1668_008:0655a04": "不實身心。都不能受金剛不壞之身心者",
    "T32n1668_008:0655a05": "無餘因緣。唯妙行中不勤行故。我若懈怠",
    "T32n1668_008:0655a06": "如前不行。向未來去。亦復受都無有利",
    "T32n1668_008:0655a07": "益虛妄身心。無出離期。我自身尚不得出",
    "T32n1668_008:0655a08": "離都失自利。何況救濟所餘種種有苦眾",
    "T32n1668_008:0655a09": "生具足利他。作是念已。即便發起大精進",
    "T32n1668_008:0655a10": "心。修行行因之海。莊嚴滿德之果。建立兩",
    "T32n1668_008:0655a11": "利無闕偏故。如本當念過去久遠已來虛",
    "T32n1668_008:0655a12": "受一切身心大苦無有利益是故應勤修",
    "T32n1668_008:0655a13": "諸功德自利利他速離眾苦故。言有障修",
    "T32n1668_008:0655a14": "行精進門者。所謂若有眾生。有無始過去",
    "T32n1668_008:0655a15": "之餘業障故。為魔外道及惡鬼神之所惱",
    "T32n1668_008:0655a16": "亂不能修行。或有眾生。為現在世種種事",
    "T32n1668_008:0655a17": "務之所牽纏不能修行。或有眾生。為一",
    "T32n1668_008:0655a18": "切諸種種病苦之所逼惱不能修行。如是",
    "T32n1668_008:0655a19": "等諸眾生雖耳聽聞軌則尊辭。眼中觀見",
    "T32n1668_008:0655a20": "文教說相。而不能勤修行生厭求心。然若",
    "T32n1668_008:0655a21": "其心勇猛精進。發起種種勝妙方便。存堪任",
    "T32n1668_008:0655a22": "心。業障之海漸漸波息。功德之岳彌彌峯高。",
    "T32n1668_008:0655a23": "八風不飄。九結不縛故。如本復次若人雖",
    "T32n1668_008:0655a24": "修行信心以從先世來多有重罪惡業障",
    "T32n1668_008:0655a25": "故為魔邪諸鬼之所惱亂或為世間事務",
    "T32n1668_008:0655a26": "種種牽纏或為病苦所惱有如是等眾多",
    "T32n1668_008:0655a27": "障礙。是故應當勇猛精勤晝夜六時禮拜諸",
    "T32n1668_008:0655a28": "佛誠心慚悔勸請隨喜迴向菩提常不休",
    "T32n1668_008:0655a29": "廢得免諸障善根增長故故。",
    "T32n1668_008:0655b01": "已說修行精進門。次說修行止觀門。就此",
    "T32n1668_008:0655b02": "門中即有四門。云何為四。一者總標總釋",
    "T32n1668_008:0655b03": "止輪門。二者總標總釋觀輪門。三者略釋決",
    "T32n1668_008:0655b04": "擇隨順門。四者廣釋決擇止輪門。是名為四。",
    "T32n1668_008:0655b05": "言總標總釋止輪門者。謂止慮知之心。礙",
    "T32n1668_008:0655b06": "散亂之思。安住於一中寂靜性。不出於一",
    "T32n1668_008:0655b07": "切境界相。隨順定標陀阿羅觀義故。如本云",
    "T32n1668_008:0655b08": "何修行止觀門所言止者謂止一切境界",
    "T32n1668_008:0655b09": "相隨順奢摩他觀義故故。言總標總釋觀",
    "T32n1668_008:0655b10": "輪門者。謂明揀擇因緣之道理。審分別無",
    "T32n1668_008:0655b11": "常之形相。能善通達能善遍知。隨順觀標陀",
    "T32n1668_008:0655b12": "阿羅觀義故。如本所言觀者謂分別因緣",
    "T32n1668_008:0655b13": "生滅相隨順毘跋舍那觀義故故。言略釋",
    "T32n1668_008:0655b14": "決擇隨順門者。謂定隨時彼觀則順觀隨時",
    "T32n1668_008:0655b15": "中彼定即順。具足具足不離轉故。如本云何",
    "T32n1668_008:0655b16": "隨順以此二義。漸漸修習不相捨離雙現前",
    "T32n1668_008:0655b17": "故故。就廣釋決擇止輪門中即有四門。云",
    "T32n1668_008:0655b18": "何為四。一者成就止輪因緣門。二者直示修",
    "T32n1668_008:0655b19": "行止輪門。三者修行止輪得益門。四者揀入",
    "T32n1668_008:0655b20": "不入分際門。是名為四。就第一成就止輪",
    "T32n1668_008:0655b21": "因緣門中。即有十五種。云何為十五。一者",
    "T32n1668_008:0655b22": "住處寂靜因緣。二者獨一不共因緣。三者所",
    "T32n1668_008:0655b23": "居方善因緣。四者衣服具足因緣。五者飲食",
    "T32n1668_008:0655b24": "具足因緣。六者結界護淨因緣。七者舍宅造",
    "T32n1668_008:0655b25": "立因緣。八者言語不出因緣。九者坐像造立",
    "T32n1668_008:0655b26": "因緣。十者坐其座中因緣。十一者出入時節",
    "T32n1668_008:0655b27": "因緣。十二者知識善友因緣。十三者印知邪",
    "T32n1668_008:0655b28": "正因緣。十四者植善林樹因緣。十五者字輪",
    "T32n1668_008:0655b29": "服膺因緣。是名十五種大因緣言住處寂靜",
    "T32n1668_008:0655c01": "因緣者。謂若為修彼止輪門。居山林等空",
    "T32n1668_008:0655c02": "閑處中。遠離散亂聚落處故。所以者何。散",
    "T32n1668_008:0655c03": "亂處中彼止輪門難成就故。言獨一不共因",
    "T32n1668_008:0655c04": "緣者。謂若為修彼止輪門。一界內中二人",
    "T32n1668_008:0655c05": "共住不得理故。所以者何。互動煩故。言所",
    "T32n1668_008:0655c06": "居方善因緣者。謂若為修彼止輪門。居止",
    "T32n1668_008:0655c07": "東西之兩方中。南北方中不得居故。所以者",
    "T32n1668_008:0655c08": "何。有覺輪故。言衣服具足因緣者。謂若為",
    "T32n1668_008:0655c09": "修彼止輪門。必當用三種衣故。云何為",
    "T32n1668_008:0655c10": "三。一者黃色。二者赤色。三者白色。如是三",
    "T32n1668_008:0655c11": "衣一時用故。所以者何。毘叉羅虫不能入",
    "T32n1668_008:0655c12": "故。言飲食具足因緣者。謂若為修彼止輪",
    "T32n1668_008:0655c13": "門。必當用乾練伽摩伊陀耶。所餘穀等不",
    "T32n1668_008:0655c14": "能用故。所以者何。彼伽摩伊陀耶有仙性",
    "T32n1668_008:0655c15": "故。",
    "T32n1668_008:0655c16": "復次若無用婆尼羅等故。受用時節唯用自",
    "T32n1668_008:0655c17": "中。無有定故。言結界護淨因緣者。謂若為",
    "T32n1668_008:0655c18": "修彼止輪門。離自居室一俱盧舍量中。誦",
    "T32n1668_008:0655c19": "一百十遍大神呪。其相云何。謂即誦呪言。",
    "T32n1668_008:0655c20": "[口*怛][口*姪]咃那羅帝　婆叉尼　阿摩[口*耶]迦陀帝",
    "T32n1668_008:0655c21": "婆婆阿阿婆婆[口*彌]陀　闍佉那　鄔呵伊陀",
    "T32n1668_008:0655c22": "帝　奄奄奄奄帝　哆跋陀陀[口*耶]　摩那尸只",
    "T32n1668_008:0655c23": "帝　奢陀尼筏　叉羅尼鳩訶阿訶鳩多[口*尸]",
    "T32n1668_008:0655c24": "　奄囂陀陀帝　摩訶伽耶帝　摩訶阿伽耶",
    "T32n1668_008:0655c25": "帝　鍵多尼　阿羅羅羅羅羅羅羅羅羅",
    "T32n1668_008:0655c26": "羅羅阿帝娑婆呵",
    "T32n1668_008:0655c27": "若誦此呪已訖。即便結界護淨。所以者何。",
    "T32n1668_008:0655c28": "種種毒類不能入故。言舍宅造立因緣者。",
    "T32n1668_008:0655c29": "謂若為造修定舍宅。當具十事。云何為十。",
    "T32n1668_008:0656a01": "一者門戶事。唯向東方非餘方故。二者高",
    "T32n1668_008:0656a02": "下事。東方漸高西方漸下故。三者方角事。於",
    "T32n1668_008:0656a03": "一方中各一丈故。四者品重事。重十重故。",
    "T32n1668_008:0656a04": "五者作物事。唯用五種非餘種故。云何為",
    "T32n1668_008:0656a05": "五。一者金二者銀三者銅四者鐵五者松木。",
    "T32n1668_008:0656a06": "是名為五。六者戶塌事。等其地量無差",
    "T32n1668_008:0656a07": "別故。七者戶重事。重十戶故。八者戶樞事。",
    "T32n1668_008:0656a08": "無音聲故。九者壁牆事。其高一丈重十重",
    "T32n1668_008:0656a09": "故。十者出入事。彼諸戶中各誦呪故。其相云",
    "T32n1668_008:0656a10": "何。謂若為出。即誦呪言。",
    "T32n1668_008:0656a11": "喃嚤[口*夜]帝　摩訶鳩毘那呵　阿羅婆提　陀",
    "T32n1668_008:0656a12": "陀阿伽度　般枳阿枳尸　遮娑[言*尼]諾帝",
    "T32n1668_008:0656a13": "　婆枳摩毘摩　婆枳摩阿那　阿那尸枳尼",
    "T32n1668_008:0656a14": "尸枳　娑婆呵",
    "T32n1668_008:0656a15": "若此神呪誦一千遍。即便順時皆悉開通。若",
    "T32n1668_008:0656a16": "為入時。即誦呪言。",
    "T32n1668_008:0656a17": "南無喃枳那　南無筏尸陀　南無諵阿帝",
    "T32n1668_008:0656a18": "　南無諵阿唎那　南無鍵陀尼娑婆呵",
    "T32n1668_008:0656a19": "若此神呪誦一千五百遍已訖。即便順時皆",
    "T32n1668_008:0656a20": "悉開閉。言言語不出因緣者。謂若為修彼",
    "T32n1668_008:0656a21": "止輪門。於一切時於一切處不出言故。所",
    "T32n1668_008:0656a22": "以者何。隨其言說心識出故。言坐像造立",
    "T32n1668_008:0656a23": "因緣者。謂若為造修定坐像。當具五事。云",
    "T32n1668_008:0656a24": "何為五。一者作物事。用松木故。二者高量",
    "T32n1668_008:0656a25": "事。如自身半不增減故。三者方角事。於一",
    "T32n1668_008:0656a26": "方中各四尺故。四者方向事。唯向東方非",
    "T32n1668_008:0656a27": "餘方故五者坐上具事。唯用黃陀羅帝及黃",
    "T32n1668_008:0656a28": "坐具故。是名為五。言坐其座中因緣者。謂",
    "T32n1668_008:0656a29": "若為修彼止輪門。當具十事坐其座中。云",
    "T32n1668_008:0656b01": "何為十。一者足等事。兩膝末中其兩母指。",
    "T32n1668_008:0656b02": "互相契當令無差故。二者膝等事。兩膝平攝",
    "T32n1668_008:0656b03": "令無差故。三者腰端事。其腰端直無&#;[出*面]",
    "T32n1668_008:0656b04": "故。四者手累事。兩手相對右手為下左手為",
    "T32n1668_008:0656b05": "上。左手為下右手為上。經一日已互互易",
    "T32n1668_008:0656b06": "變不忘失故。亦復其手置根上故。五者頸",
    "T32n1668_008:0656b07": "端事。其頸之質端直不動定建立故。六者面",
    "T32n1668_008:0656b08": "端事。其面相貌不仰不俯令平相故。七者",
    "T32n1668_008:0656b09": "口相事。其口之相不癀不狹開中間故。八",
    "T32n1668_008:0656b10": "者鼻相事。出其氣息令無差違不出一",
    "T32n1668_008:0656b11": "故。九者眼相事。其眼根量不上不下平等舒",
    "T32n1668_008:0656b12": "故。十者止眼事。置其眼處安置大虛空字",
    "T32n1668_008:0656b13": "輪中。恒不離故。是名為十。言出入時節因",
    "T32n1668_008:0656b14": "緣者。謂若為修彼止輪門。唯用辰及午之",
    "T32n1668_008:0656b15": "二時。此餘時中不出入故。言知識善友因",
    "T32n1668_008:0656b16": "緣者。謂若為修彼止輪門。深智慧人以為",
    "T32n1668_008:0656b17": "友故。言印知邪正因緣者。謂若為修彼止",
    "T32n1668_008:0656b18": "輪門。隨至像量須金剛印。即便了知邪",
    "T32n1668_008:0656b19": "及正故相。其云何。謂即誦呪言。",
    "T32n1668_008:0656b20": "坦咥咃[口*曼]那鄔陀帝　婆羅枳陀尼　遮[口*尸][口*彌]",
    "T32n1668_008:0656b21": "哆耶　掩阿尸帝那娑婆呵",
    "T32n1668_008:0656b22": "若此神呪誦四千六百五十遍已訖。即彼像",
    "T32n1668_008:0656b23": "中付二字輪。謂若邪人付邪字輪。若正直人",
    "T32n1668_008:0656b24": "付正字輪。以之為別。言植善林樹因緣者。",
    "T32n1668_008:0656b25": "謂若為修彼止輪門人。自室前中植二種",
    "T32n1668_008:0656b26": "大吉祥草故。云何為二。一者松木。二者石",
    "T32n1668_008:0656b27": "榴木。是名為二言字輪服膺因緣者。謂若",
    "T32n1668_008:0656b28": "為修彼止輪門人。必當服[囗@(王/玨)]字輪而已。",
    "T32n1668_008:0656b29": "服何處耶。謂方寸處故。以何義故必付此",
    "T32n1668_008:0656c01": "輪。謂此字輪三世諸佛無量無邊一切菩薩。",
    "T32n1668_008:0656c02": "大恩師長大恩父母大恩天地大恩海故。此",
    "T32n1668_008:0656c03": "因緣故。為修止人當付此輪。如是因緣雖",
    "T32n1668_008:0656c04": "有無量。而今此摩訶衍論中。明第一因緣。",
    "T32n1668_008:0656c05": "不明餘者。舉初攝後故。如是而已。如本",
    "T32n1668_008:0656c06": "若修止者住於靜處故。",
    "T32n1668_008:0656c07": "已說成就止輪因緣門。次說直示修行止輪",
    "T32n1668_008:0656c08": "門。就此門中則有七門。云何為七。一者存",
    "T32n1668_008:0656c09": "心決定門。不生不滅。真空理中其心定故。如",
    "T32n1668_008:0656c10": "本端坐正意故。二者不著身體門。能善通達",
    "T32n1668_008:0656c11": "此身空無。其本自性不可得故。如本不依",
    "T32n1668_008:0656c12": "氣息不依形色不依於空不依地水火",
    "T32n1668_008:0656c13": "風故。三者不著心識門。能善通達慮知之",
    "T32n1668_008:0656c14": "心。自性空無無所有故。如本乃至不依見",
    "T32n1668_008:0656c15": "聞覺知一切諸想隨念皆除亦遣除想故。",
    "T32n1668_008:0656c16": "自此已下作其身心空無因緣。如本以一",
    "T32n1668_008:0656c17": "切法本來無相念念不生念念不滅亦不得",
    "T32n1668_008:0656c18": "隨心外念境界故。四者不著不著門。能遣",
    "T32n1668_008:0656c19": "之心亦遣除故。如本後以心除心故。五者",
    "T32n1668_008:0656c20": "集散會一門。攝散動心置一中故。如本心",
    "T32n1668_008:0656c21": "若馳散即當攝來住於正念故。六者顯示",
    "T32n1668_008:0656c22": "正念門。顯示諸法唯一心故。如本是正念",
    "T32n1668_008:0656c23": "者當知唯心無外境界即復此心亦無自",
    "T32n1668_008:0656c24": "相念念不可得故。七者不離恒行門。如是定",
    "T32n1668_008:0656c25": "心於一切時於一切處。常恒相續不捨離",
    "T32n1668_008:0656c26": "故。如本若從坐起去來進止所作於一切",
    "T32n1668_008:0656c27": "時常念方便隨順觀察故。",
    "T32n1668_008:0656c28": "已說直示修行止輪門。次說修行止輪得益",
    "T32n1668_008:0656c29": "門。謂若有人能修此定。漸漸轉轉。竭煩惱",
    "T32n1668_008:0657a01": "海崩業障岳。入真如定達一切法到不",
    "T32n1668_008:0657a02": "退故。如本久習淳熟其心得住以心住故",
    "T32n1668_008:0657a03": "漸漸猛利隨順得入真如三昧深伏煩惱",
    "T32n1668_008:0657a04": "信心增長速成不退故。",
    "T32n1668_008:0657a05": "已說修行止輪得益門。次說簡入不入分際",
    "T32n1668_008:0657a06": "門。就此門中即有二意。云何為二。一者入",
    "T32n1668_008:0657a07": "趣意。二者不入意。言入趣意者。所謂或有",
    "T32n1668_008:0657a08": "眾生趣入深法心無所疑。或有眾生聞甚",
    "T32n1668_008:0657a09": "深法。其心決定不生不信。或有眾生聞甚",
    "T32n1668_008:0657a10": "深法。即便尊重不生誹謗。或有眾生無重",
    "T32n1668_008:0657a11": "業障。或有眾生無我慢心。或有眾生無懈",
    "T32n1668_008:0657a12": "怠心。如是六人入佛種性決定不疑。是名",
    "T32n1668_008:0657a13": "入趣意焉。言不入意者。所謂若有眾生此",
    "T32n1668_008:0657a14": "六相違。永斷絕三寶之種子。決定不疑。是",
    "T32n1668_008:0657a15": "名不入意焉。如本唯除疑惑不信誹謗重",
    "T32n1668_008:0657a16": "罪業障我慢懈怠如是等人所不能入故。",
    "T32n1668_008:0657a17": "已說略問廣答散說門。次說讚歎三昧殊",
    "T32n1668_008:0657a18": "勝門。就此門中則有二門。云何為二。一者",
    "T32n1668_008:0657a19": "體大無邊殊勝門。二者眷屬無盡殊勝門。是",
    "T32n1668_008:0657a20": "名為二。言體大無邊殊勝門者。修此三昧",
    "T32n1668_008:0657a21": "通達一切無量諸佛法。同體一相無差別",
    "T32n1668_008:0657a22": "故。如本復次依此三昧故則知法界一相",
    "T32n1668_008:0657a23": "謂一切諸佛法身與眾生身平等無二即",
    "T32n1668_008:0657a24": "名一行三昧故。言眷屬無盡殊勝門者。所",
    "T32n1668_008:0657a25": "謂即是真如三昧。能為一切無量無邊金剛",
    "T32n1668_008:0657a26": "三昧作正根本。而能出生增長故。如本當",
    "T32n1668_008:0657a27": "知真如是三昧根本若人修行漸漸能生無",
    "T32n1668_008:0657a28": "量三昧故。",
    "T32n1668_008:0657a29": "釋摩訶衍論卷第八"
}