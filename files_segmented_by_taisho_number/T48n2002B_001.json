{
    "T48n2002B_001:0133b25": "天童遺落錄序",
    "T48n2002B_001:0133b27": "夫佛祖道實際理地。本離言語相。然佛事門",
    "T48n2002B_001:0133b28": "中為物垂慈。則雖非有為又非無語。洞山五",
    "T48n2002B_001:0133b29": "位臨濟三玄。共是垂慈心。聲止啼黃葉。若就",
    "T48n2002B_001:0133c01": "語中生實解者。求馬於唐肆待兔於枯株也。",
    "T48n2002B_001:0133c02": "璨無文之無文印第五卷天地雪屋韶禪師塔",
    "T48n2002B_001:0133c03": "銘序中云。嘉定間淨禪師。倡足菴之道于天",
    "T48n2002B_001:0133c04": "童。懼洞宗玄學或為語言勝。以惡拳痛棒。陶",
    "T48n2002B_001:0133c05": "冶學者。肆口縱談。擺落枝葉。無華滋旨味。如",
    "T48n2002B_001:0133c06": "蒼松架壑風雨盤空。曹洞正宗為之一變。所",
    "T48n2002B_001:0133c07": "謂懼洞宗玄學或為語言勝。等實得淨公意。",
    "T48n2002B_001:0133c08": "抓著其癢處。永平正法眼藏中。有言云。有一",
    "T48n2002B_001:0133c09": "般野猫兒。言洞山高祖有偏正五位。只須知",
    "T48n2002B_001:0133c10": "洞山高祖有正法眼藏。是亦會淨公意。懼為",
    "T48n2002B_001:0133c11": "語言勝也。但所謂曹洞正宗。為之一變者不",
    "T48n2002B_001:0133c12": "爾。其似變者唯語言跡。而如正宗。冥合洞山",
    "T48n2002B_001:0133c13": "本旨。莫過於淨公。譬如言能學柳下惠者不",
    "T48n2002B_001:0133c14": "師其跡也。淨公有六會語錄二卷。所謂建康",
    "T48n2002B_001:0133c15": "府清涼。台州瑞巖。臨安府淨慈。明州瑞巖。再",
    "T48n2002B_001:0133c16": "住淨慈。寧波府天童之六會。而侍者文素妙",
    "T48n2002B_001:0133c17": "宗唯敬如玉智湖祖日等所編次。桐柏吏呂",
    "T48n2002B_001:0133c18": "瀟作序。靈隱高原泉天衣嘯巖蔚共作跋。淨",
    "T48n2002B_001:0133c19": "公小師廣宗。以理宗紹定二年乙丑夏。所募",
    "T48n2002B_001:0133c20": "刻。而永平廣錄第一卷。有天童和尚語錄到",
    "T48n2002B_001:0133c21": "上堂云。箇是天童打[跳兆+孛]跳。蹈翻東海龍魚驚。",
    "T48n2002B_001:0133c22": "乃此二卷錄也。延寶八年庚申之秋。(予)在東",
    "T48n2002B_001:0133c23": "武王子峯。挍讎鏤梓至今三十五年。而偶得",
    "T48n2002B_001:0133c24": "見丹州德雲室中所祕。梵清和尚真筆瑞巖",
    "T48n2002B_001:0133c25": "遠公所編天童如淨禪師語錄一卷。但是天",
    "T48n2002B_001:0133c26": "童上堂法語二十則而已矣。於其卷末。高祖",
    "T48n2002B_001:0133c27": "元和尚。記淨公法嗣六人機緣淨公略傳了",
    "T48n2002B_001:0133c28": "云。日本仁治二年歲。次辛丑二月中旬。瑞巖",
    "T48n2002B_001:0133c29": "遠公遙送此錄付吾。蓋仁治二年者。廣宗募",
    "T48n2002B_001:0134a01": "刻後十三年也。而其六會中之天童錄者。祖",
    "T48n2002B_001:0134a02": "日侍者所編。而其編中遺落二十則瑞巖搜",
    "T48n2002B_001:0134a03": "出編集。寄元和尚者分明也。而今德雲寺主",
    "T48n2002B_001:0134a04": "了山師。南陽寺主大鏡師。捨衣資圖災木。甚",
    "T48n2002B_001:0134a05": "是好心可以嘉矣。(予)乃考其顛末。令其附前",
    "T48n2002B_001:0134a06": "刻。併為三卷。前刻有跋云。昔瑞巖遠公。拔取",
    "T48n2002B_001:0134a07": "永平廣錄為一卷。作之跋云。得百千之十一。",
    "T48n2002B_001:0134a08": "抑此亦天童之十一歟。想必有廣錄在。只願",
    "T48n2002B_001:0134a09": "後賢勤搜羅之。而今二師附此一卷。則實後",
    "T48n2002B_001:0134a10": "賢搜羅之一數也。好事不乏。天必錫類。則正",
    "T48n2002B_001:0134a11": "好摩眼待附之附矣。",
    "T48n2002B_001:0134a12": "旹",
    "T48n2002B_001:0134a13": "正德五年龍舍乙未春二月吉旦",
    "T48n2002B_001:0134a14": "永平遠孫卍山白嗣祖比丘稽首拜書",
    "T48n2002B_001:0134a17": "天童山景德寺如淨禪師續語錄",
    "T48n2002B_001:0134a19": "住瑞巖嗣法小師義遠編",
    "T48n2002B_001:0134a20": "師初到明州。上堂示眾云。受與不受。空谷橫",
    "T48n2002B_001:0134a21": "雲。寒溪濯月。住與無住。虛舟駕浪。夜宿蘆",
    "T48n2002B_001:0134a22": "花。這裏還有出頭者麼。理理泯絕。事事和融。",
    "T48n2002B_001:0134a23": "(良久云)高處高平。低處低平。目前異草。千種萬",
    "T48n2002B_001:0134a24": "般。不可受他授記去(卓拄杖一下)下座。",
    "T48n2002B_001:0134a25": "蔣山夷和尚白槌云。法筵龍象眾。當觀第一",
    "T48n2002B_001:0134a26": "義。又白槌云。諦觀法王法法王法。如是便人",
    "T48n2002B_001:0134a27": "事已畢。",
    "T48n2002B_001:0134a28": "上堂云。靈靈而時時。昧不得月隨流水。歷歷",
    "T48n2002B_001:0134a29": "而處處。混不得雨逐行雲。畢竟作麼生。聖人",
    "T48n2002B_001:0134b01": "無己勿所不已。(良久云)周遍十方心。不在一切",
    "T48n2002B_001:0134b02": "處。還會麼。南岳嶺頭雲片片。天台峯下雨漓",
    "T48n2002B_001:0134b03": "漓。",
    "T48n2002B_001:0134b04": "上堂云。山披錦雲而爛成春意。水含碧月而",
    "T48n2002B_001:0134b05": "淡存秋容。恁麼也恁麼。說似曾不中。黃頭并",
    "T48n2002B_001:0134b06": "碧眼。消息子難通。(卓拄杖一下云)西天用梵語。",
    "T48n2002B_001:0134b07": "此土使唐言。",
    "T48n2002B_001:0134b08": "上堂云。是不是是。江光鋪練。非不是非。花岳",
    "T48n2002B_001:0134b09": "疊錦。畢竟合成什麼邊事。三界無法。何處求",
    "T48n2002B_001:0134b10": "心便下座(揖云)嶮。",
    "T48n2002B_001:0134b11": "上堂云。我為法王。於法自在。霽寒破夜。霜月",
    "T48n2002B_001:0134b12": "行空。安穩眾生。故現於世。露沾衣袖。秋苦吟",
    "T48n2002B_001:0134b13": "心。畢竟如何。履踐去。(良久云)多歲定眼夢未",
    "T48n2002B_001:0134b14": "醒。一朝風月作清明。(又云)放。",
    "T48n2002B_001:0134b15": "上堂云。世尊有密語。寒潭月夜圓。迦葉不覆",
    "T48n2002B_001:0134b16": "藏。枯木雲籠秀。若人死中得活。活中得死。以",
    "T48n2002B_001:0134b17": "知有箇是消息。(展開兩手云)花林馥郁芳春氣。",
    "T48n2002B_001:0134b18": "一點靈光照世明。",
    "T48n2002B_001:0134b19": "上堂云。真如實際一切了然。山雲冉冉而江",
    "T48n2002B_001:0134b20": "水滔滔。跡包寒溪之流。聲送冷嶂之松。處處",
    "T48n2002B_001:0134b21": "觀音入理之門。家家古佛堂前之心。若人欲",
    "T48n2002B_001:0134b22": "知爭得知。還辨得麼。(一喝云)山河不隔越。處處",
    "T48n2002B_001:0134b23": "是光明。且道。何處是光明。阿嚕嚕繼。是什麼",
    "T48n2002B_001:0134b24": "章句。",
    "T48n2002B_001:0134b25": "上堂云。太白峯高。影沈四海之波濤。堂前雲",
    "T48n2002B_001:0134b26": "湧。勢吞九天之皓月。區分杖拂。而烹煉爐鎚。",
    "T48n2002B_001:0134b27": "至這裏作家。衲子如何下嘴。(良久云)還會麼。放",
    "T48n2002B_001:0134b28": "行也瓦礫生光。而煒煒煌煌。把住也真金失",
    "T48n2002B_001:0134b29": "色。而暗暗默默。畢竟如何。若不得流水。還應",
    "T48n2002B_001:0134c01": "過別山。",
    "T48n2002B_001:0134c02": "上堂云。月增寒影蘆花底。夜宿江邨漁父歌。",
    "T48n2002B_001:0134c03": "可謂絕學無為閒。道人不知清夢老。來事得",
    "T48n2002B_001:0134c04": "坐披衣瑩徹麼。也是知趣能有幾人。(良久云)。自",
    "T48n2002B_001:0134c05": "此陽春應有脚。百花富貴草精神。",
    "T48n2002B_001:0134c06": "上堂云。列坐昭鑒古今無間。(竪起拂子云)還見",
    "T48n2002B_001:0134c07": "麼。德雲比丘從來不下山。善財童子於別峯",
    "T48n2002B_001:0134c08": "相見。已是不下山。為什麼別山相見。(良久云)風",
    "T48n2002B_001:0134c09": "隣寒水波。月浸雲中鏡。",
    "T48n2002B_001:0134c10": "上堂云。金牛弄得爛銀蹄。耕破劫空田地開。",
    "T48n2002B_001:0134c11": "不帶泥痕今古路。牧童疎笛入雲來。一氣發",
    "T48n2002B_001:0134c12": "生萬德作化。靈靈而運步。密密而轉身。德雲",
    "T48n2002B_001:0134c13": "不下山。誰相見別山。經事長一智。善財隔關",
    "T48n2002B_001:0134c14": "山。畢竟如何立命(良久云)。山虛風落石。樓靜月",
    "T48n2002B_001:0134c15": "侵門。",
    "T48n2002B_001:0134c16": "上堂云。善行者不移雙足。善入者不動雙扉。",
    "T48n2002B_001:0134c17": "清秋夜冷波心月。誰問安禪友亦稀。出入從",
    "T48n2002B_001:0134c18": "來曾不覺。所以騰騰和尚了。元歌曰。今日任",
    "T48n2002B_001:0134c19": "運騰騰。明日騰騰任運。畢竟古佛堂前。無可",
    "T48n2002B_001:0134c20": "不可學人。須恁麼體取。",
    "T48n2002B_001:0134c21": "上堂云。不勞澄九鼎流動。百花新木雞前樹。",
    "T48n2002B_001:0134c22": "報月磨蘿鏡輪。還會麼(掛拂子於禪床角而云)。用",
    "T48n2002B_001:0134c23": "何竪拂拈杖。自是國有賢臣。民悉安寧。滿堂",
    "T48n2002B_001:0134c24": "雲眾。如何商量去現成公案。大難大難。",
    "T48n2002B_001:0134c25": "上堂云。青蘿倚喬松之勢。紅尾競禹門之浪。",
    "T48n2002B_001:0134c26": "還有出頭人麼。(舉拂子云)寶劍振來試霜刃。何",
    "T48n2002B_001:0134c27": "用埃塵惹匣中。(一喝云)超方者委。(又云)吾王庫",
    "T48n2002B_001:0134c28": "裏無如是刀。(良久云)收。",
    "T48n2002B_001:0134c29": "上堂云。念念勿生疑。碧波江上靜。觀世音淨",
    "T48n2002B_001:0135a01": "聖。翠竹真如體。於苦惱死厄。曾錦紋添花。能",
    "T48n2002B_001:0135a02": "為作依怙。山色春猶香。畢竟如何。世界無心",
    "T48n2002B_001:0135a03": "塵不染。山河不盡意無巧。(乃擲下拂子云)且低聲。",
    "T48n2002B_001:0135a04": "上堂云。一花開五家宗要。一葉綴九室訣機。",
    "T48n2002B_001:0135a05": "朝朝暮暮只斯是。何用瓊林覓玉枝。畢竟如",
    "T48n2002B_001:0135a06": "何(良久云)。虛谷傳聲妙應手。塵塵剎剎達磨宗。",
    "T48n2002B_001:0135a07": "(又云)關。",
    "T48n2002B_001:0135a08": "上堂云。一機織作錦衣裳。是可太平君子床。",
    "T48n2002B_001:0135a09": "只許寶山堆這裏。細把玉鍼貞上方。畢竟如",
    "T48n2002B_001:0135a10": "何。(良久云)須知佛國三千界。只在吾皇一化",
    "T48n2002B_001:0135a11": "中。",
    "T48n2002B_001:0135a12": "上堂云。一片間田地荒草。曾不鋤誰把金鋤",
    "T48n2002B_001:0135a13": "犁。方彰玉手段。無鼻之鍼穴細。無頭之線芒",
    "T48n2002B_001:0135a14": "長。所以道。古鏡臺前荒草秀。未曾與人天相",
    "T48n2002B_001:0135a15": "見。畢竟如何。將劫外之口。正辨那人之心。",
    "T48n2002B_001:0135a16": "上堂云。時節因緣佛性義。共移靈棹渡頭舟。",
    "T48n2002B_001:0135a17": "玉麟帶月離雲漢。金鳳銜花下彩樓。若能如",
    "T48n2002B_001:0135a18": "是通自己心。又合萬象體。所以洞山大師道。",
    "T48n2002B_001:0135a19": "盡底來徹底恁麼見。畢竟如何。內既不可得。",
    "T48n2002B_001:0135a20": "外又不思議。還會麼。(掛拂子於禪床角云)是什麼。",
    "T48n2002B_001:0135a21": "上堂云。靈鷲山頭無師句。少室峯下不傳妙。",
    "T48n2002B_001:0135a22": "直下道得。堪報不報之恩。畢竟作麼生。高天",
    "T48n2002B_001:0135a23": "日上煙猶冷。匝地月輝雨正晴。還會麼。(良久云)",
    "T48n2002B_001:0135a24": "梅花依舊綻紅墀。",
    "T48n2002B_001:0135a25": "上堂云。帝力山岳重。君恩雨露深。丹霄步轉。",
    "T48n2002B_001:0135a26": "清曉風逈。野菊銜金。山泉漱玉。正與麼時作",
    "T48n2002B_001:0135a27": "麼生。是一念萬年。一氣契同。萬象生成。畢竟",
    "T48n2002B_001:0135a28": "無位真人。在什麼處。(舉拂子云)夜深水冷魚不",
    "T48n2002B_001:0135a29": "飡滿船虛載月明浮。",
    "T48n2002B_001:0135b01": "上堂云。倚天長劍。明珠在掌。太虛有月。老兔",
    "T48n2002B_001:0135b02": "含霜。大海無風。華鯨吐浪。有時萬年。松下擊",
    "T48n2002B_001:0135b03": "金鐘。有時三昧門下握玉印。畢竟作麼生。委",
    "T48n2002B_001:0135b04": "悉去。(良久云)觀彼久遠猶如今日。",
    "T48n2002B_001:0135b05": "上堂云。田地穩密言行玄妙。至這裏知。音路",
    "T48n2002B_001:0135b06": "斷而無伴。獨行還發一步。作水牯牛。此眼可",
    "T48n2002B_001:0135b07": "將來。若不將來。有什麼活處。諸人是活是死。",
    "T48n2002B_001:0135b08": "言語道斷非去來今。(拈拄杖云)天台楖[木*栗]黑粼",
    "T48n2002B_001:0135b09": "皴。",
    "T48n2002B_001:0135b10": "上堂云。舉。仰山問溈山。如何是祖師西來意。",
    "T48n2002B_001:0135b11": "山云。大好燈籠。仰云。莫便是也無。山云。適",
    "T48n2002B_001:0135b12": "來道什麼。仰云。大好燈籠。山云。果然不會。",
    "T48n2002B_001:0135b13": "師云。無明暗室勿人近。暮日江山相映紅。處",
    "T48n2002B_001:0135b14": "處煙塵收不得。早來晚去失真風。諸人畢竟",
    "T48n2002B_001:0135b15": "如何。委悉去。(一喝云)南山向海聳。北岳接雲",
    "T48n2002B_001:0135b16": "高。參。",
    "T48n2002B_001:0135b17": "上堂舉。僧問曹山。如何是布袋家風。山云。奇",
    "T48n2002B_001:0135b18": "哉此老笑滿腮。僧云。有何忌諱。山云。朝入僧",
    "T48n2002B_001:0135b19": "堂暮歸方丈。師云。雲形水意擁通身。德用不",
    "T48n2002B_001:0135b20": "孤道正親。年少風流猶一段。花棚鋪錦蝶飛",
    "T48n2002B_001:0135b21": "頻。且道。布袋即今在什麼處。曹山老子見之",
    "T48n2002B_001:0135b22": "有分。山僧又如何。(以手指面前云)看看百草頭",
    "T48n2002B_001:0135b23": "上閑。和尚為露柱燈籠。說法參。",
    "T48n2002B_001:0135b24": "上堂舉。古德云。道也須臾不可離。可離非道",
    "T48n2002B_001:0135b25": "莫尋思。師云。且道。如何是道心田法。地有靈",
    "T48n2002B_001:0135b26": "苗。不動金鋤。耕步休何事長松脩竹下風師",
    "T48n2002B_001:0135b27": "雨客逐春秋諸禪德畢竟如何。覓即知君不",
    "T48n2002B_001:0135b28": "可見。且道。如何即是。(舉拂子云)即此用離此用",
    "T48n2002B_001:0135b29": "乎。參。",
    "T48n2002B_001:0135c01": "上堂舉。僧問曹山。如何是真實人體。山云。儞",
    "T48n2002B_001:0135c02": "是虛頭人體。僧云。家業解什麼活計。山云。無",
    "T48n2002B_001:0135c03": "是非交結之憶。僧禮拜。山云。若真實如是。今",
    "T48n2002B_001:0135c04": "日也不妨。師云。淨妙妙時解活計。露堂堂處",
    "T48n2002B_001:0135c05": "有家風。須知脫體卓然道。廓落圓通是箇宗。",
    "T48n2002B_001:0135c06": "諸禪德心跡俱泯。體上無瘡。真實人體也。若",
    "T48n2002B_001:0135c07": "不與麼只是虛頭漢參。",
    "T48n2002B_001:0135c08": "上堂舉。僧問曹山。如何是四稜蹈地處。山云。",
    "T48n2002B_001:0135c09": "入摩訶三摩地異性湛然。僧云。還存分別智",
    "T48n2002B_001:0135c10": "麼否。山云。是是。僧禮拜。山云。鳳穴雛皆好。",
    "T48n2002B_001:0135c11": "龍門客又新。師云。如何是四稜蹈地。入三摩",
    "T48n2002B_001:0135c12": "存分別智。若是有事而不通。知未知伊彼元",
    "T48n2002B_001:0135c13": "氣。諸兄弟畢竟作麼生。照東方萬八千土。天",
    "T48n2002B_001:0135c14": "上人間金色尊參。",
    "T48n2002B_001:0135c15": "上堂舉。僧問曹山。如何是純無學處。山云。雲",
    "T48n2002B_001:0135c16": "吐波中月。天橫雨外山。僧云。恁麼去時如何。",
    "T48n2002B_001:0135c17": "山云。意氣天然別。神筆畫不成。僧禮拜。山",
    "T48n2002B_001:0135c18": "云。他不受人禮道聻。師云。到純無學處。語路",
    "T48n2002B_001:0135c19": "若何生。意氣天然別。神筆畫不成。諸人者且",
    "T48n2002B_001:0135c20": "道。如何是純無學處。(良久云)槐夏日長麥秋",
    "T48n2002B_001:0135c21": "風凉參。",
    "T48n2002B_001:0135c22": "上堂舉。曹山因慧霞參。問如何是佛袈裟。山",
    "T48n2002B_001:0135c23": "云。汝披得始得。霞云。學人披得時如何。山",
    "T48n2002B_001:0135c24": "云。非公境界。霞云。還和尚境界也無。山云。老",
    "T48n2002B_001:0135c25": "僧又不得披得。霞云。與麼則無方便乎。山云。",
    "T48n2002B_001:0135c26": "從無相田披得始得。霞云。從無相田披得時",
    "T48n2002B_001:0135c27": "如何。山云。生下還有一句子。霞擬進語。山乃",
    "T48n2002B_001:0135c28": "打。霞禮拜退山後。令侍者喚慧霞。霞乃來。山",
    "T48n2002B_001:0135c29": "畫米字與之。霞受之捧云。大好大好。無相福",
    "T48n2002B_001:0136a01": "田衣。山云。如是如是。師云。一粒曾生無相",
    "T48n2002B_001:0136a02": "田。異苗繁茂試機先。莊嚴劫佛借他力。雙樹",
    "T48n2002B_001:0136a03": "蔭涼本自然。諸大德是箇曹山。老子米袈裟",
    "T48n2002B_001:0136a04": "後。曹山慧霞大師。已得披得。即今這裏誰為",
    "T48n2002B_001:0136a05": "我得披。(便舉拂子云)這箇又佛袈裟。那箇是米",
    "T48n2002B_001:0136a06": "袈裟。人人正命食。佛佛正傳授。衲僧披得底",
    "T48n2002B_001:0136a07": "眾類活眼睛。畢竟非米袈裟乎參。",
    "T48n2002B_001:0136a08": "天童山如淨禪師續語錄(終)"
}