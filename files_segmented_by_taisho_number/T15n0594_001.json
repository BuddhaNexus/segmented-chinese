{
    "T15n0594_001:0127a09": "No. 594",
    "T15n0594_001:0127a10": "佛說大自在天子因地經",
    "T15n0594_001:0127a12": "西天譯經三藏朝散大夫試鴻臚少卿",
    "T15n0594_001:0127a13": "傳法大師臣施護奉　詔譯",
    "T15n0594_001:0127a14": "如是我聞：一時，佛在舍衛國祇樹給孤獨園。",
    "T15n0594_001:0127a15": "爾時，尊者大目乾連於其食時，著衣持鉢，以",
    "T15n0594_001:0127a16": "精進力運大神通放無數光，其光金色，遍照",
    "T15n0594_001:0127a17": "虛空。復以神力變化其身，或大、或小、或一、或",
    "T15n0594_001:0127a18": "多，如火光炎，往崑崙山。山峯如雪，其山頂",
    "T15n0594_001:0127a19": "內以金銀、瑠璃、真珠、碼碯、珊瑚、摩尼種種諸寶",
    "T15n0594_001:0127a20": "莊嚴其地，有諸宮殿，一切珍寶殊妙莊嚴。於",
    "T15n0594_001:0127a21": "其中間有大自在宮，廣二由旬、高五由旬，光",
    "T15n0594_001:0127a22": "明照曜，有六十大神恒常守護，百千天女圍",
    "T15n0594_001:0127a23": "繞四邊作七種妓樂。於宮四方，而有七殿，廣",
    "T15n0594_001:0127a24": "一俱盧舍，各以七寶而用嚴飾。復於四邊，各",
    "T15n0594_001:0127a25": "有浴池，甘露之水清淨彌滿。於其池中生白",
    "T15n0594_001:0127a26": "蓮華、俱母㮈花，如天白月，金銀摩尼莊嚴其",
    "T15n0594_001:0127a27": "上。彼大自在天子與烏摩天后於師子座上",
    "T15n0594_001:0127a28": "同座而坐，彼諸天眾恒來圍繞恭敬供養。其",
    "T15n0594_001:0127a29": "天忽聞琴樂之聲，音韻微妙，聞已愛著令心",
    "T15n0594_001:0127b01": "迷亂。爾時，尊者大目乾連雖聞其樂，以無畏",
    "T15n0594_001:0127b02": "善根調伏其心，無所愛著，如妙高山出于大",
    "T15n0594_001:0127b03": "海安住不動，行精進妙行，受一切世間眾所",
    "T15n0594_001:0127b04": "供養，身相端嚴，威儀具足，手持鉢器。烏摩天",
    "T15n0594_001:0127b05": "后忽然見已，心生疑惑，告天子言：「此是何人？",
    "T15n0594_001:0127b06": "身被法服端嚴寂靜，調伏諸根威儀具足，圓",
    "T15n0594_001:0127b07": "光照曜如日初出，安然不動如妙高山？」天聞",
    "T15n0594_001:0127b08": "言已，觀察尊者，而復告言：「天后！汝知識耶？」",
    "T15n0594_001:0127b09": "天后答言：「我昔未見，今亦不知。」大自在天白",
    "T15n0594_001:0127b10": "言：「此是大福德離欲佛弟子，能破諸過，教化",
    "T15n0594_001:0127b11": "眾生與作安樂，因為乞食而來至此。」烏摩天",
    "T15n0594_001:0127b12": "后聞是語已，而白天曰：「彼師云何？具何色相？",
    "T15n0594_001:0127b13": "有何道德威力及未曾有法？我願樂聞。」自在",
    "T15n0594_001:0127b14": "天曰：「彼人之師於三無數劫，求大菩提廣修",
    "T15n0594_001:0127b15": "福力，於其世間難作能作，行檀波羅蜜，施",
    "T15n0594_001:0127b16": "於飲食、衣服、臥具、醫藥、金銀、珍寶、奴婢、車乘、城",
    "T15n0594_001:0127b17": "邑、聚落，及大寶藏國王之位，亦曾施諸婆羅",
    "T15n0594_001:0127b18": "門妻子、男女，於彼心中無其毫塵之許貪惜",
    "T15n0594_001:0127b19": "煩惱，亦無貪愛之名；又為悲愍眾生故，捨",
    "T15n0594_001:0127b20": "頭目、髓腦、鼻舌、身肉而無毫塵之許痛苦之",
    "T15n0594_001:0127b21": "想，亦無虛假之名，行真實施，為求菩提大",
    "T15n0594_001:0127b22": "威力果，具足檀波羅蜜；又於三無數劫為對",
    "T15n0594_001:0127b23": "種種境界相故，行戒波羅蜜，堅守禁戒，以",
    "T15n0594_001:0127b24": "持戒威德常得天人供養；復為冤親不等、違",
    "T15n0594_001:0127b25": "順情差，行忍辱波羅蜜，以八正道調伏其心，",
    "T15n0594_001:0127b26": "歡喜忍辱令心平等；復為上、中、下三品眾生，",
    "T15n0594_001:0127b27": "愍念、饒益、利樂彼故，行精進波羅蜜，於晝夜",
    "T15n0594_001:0127b28": "中策勤修進；復恐心意散亂、妄緣退故，行禪",
    "T15n0594_001:0127b29": "波羅蜜，令心決定、寂靜、輕安。復為出生智慧，",
    "T15n0594_001:0127c01": "讀誦分別微妙經典，行般若波羅蜜：如是三",
    "T15n0594_001:0127c02": "無數劫行六波羅蜜，求一切智智，今得佛位",
    "T15n0594_001:0127c03": "圓滿，降伏一切魔王，證寂滅理，色心微妙，",
    "T15n0594_001:0127c04": "具三十二相、八十種好，金色莊嚴，圓光如日，",
    "T15n0594_001:0127c05": "三界無等，出輪迴難，安樂解脫。」時大自在天",
    "T15n0594_001:0127c06": "說是語已，烏摩天后聞復歡喜，布施等行所",
    "T15n0594_001:0127c07": "得大果今聞可解，復問：「於汝天自前因修",
    "T15n0594_001:0127c08": "何行業？願賜歡喜，為我略說。」時大自在天",
    "T15n0594_001:0127c09": "而復白言：「汝今諦聽，而為汝說。天后！我於",
    "T15n0594_001:0127c10": "過去無數俱胝劫，於大牟尼佛所布施、供養、",
    "T15n0594_001:0127c11": "修福、持戒、薰習智慧，過是已來獲自在報，於",
    "T15n0594_001:0127c12": "八生身中得八種自在。我曾生生布施、持戒、",
    "T15n0594_001:0127c13": "苦行，求主宰自在、欲樂解脫乃至究竟寂",
    "T15n0594_001:0127c14": "滅，安樂亦然，是故布施、智慧觀察、一心守護",
    "T15n0594_001:0127c15": "修行不斷。」說是語已，大自在天於其宮內，",
    "T15n0594_001:0127c16": "以其金鉢滿盛百味殊妙香飯，詣目連前志",
    "T15n0594_001:0127c17": "心奉上。目連尊者即受鉢飯，騰空欲迴。大自",
    "T15n0594_001:0127c18": "在天具宿命智，告目連曰：「尊者大目乾連！",
    "T15n0594_001:0127c19": "汝今暫住，諦聽我言。極久遠時，佛乃方出。我",
    "T15n0594_001:0127c20": "念過去生中，於此大地為其主宰，能生滅世",
    "T15n0594_001:0127c21": "間，為三界師，無人等我。汝聽此言，一心往",
    "T15n0594_001:0127c22": "彼香醉山中。」時大目乾連運神通力，騰空而",
    "T15n0594_001:0127c23": "往香醉山中。彼山一面有聖跡池，名曰天水，",
    "T15n0594_001:0127c24": "於此池中即便洗浴。既洗浴已，坐香醉山上",
    "T15n0594_001:0127c25": "開其金鉢，其飯殊妙、色香具足，變成天食。目",
    "T15n0594_001:0127c26": "連食已，忽有天女奉上淨水。目連受已，於身",
    "T15n0594_001:0127c27": "五分而皆結淨，坐彼山上，繫意專心入定，作",
    "T15n0594_001:0127c28": "觀思惟：「自在天言：『極久遠時佛乃方出。』經",
    "T15n0594_001:0127c29": "於千生不能得知，百千生中亦不能知，經俱",
    "T15n0594_001:0128a01": "胝百千生中亦不能知。」從禪定起，往摩呬印捺",
    "T15n0594_001:0128a02": "囉山，入定思惟亦不能知；復入摩呬印捺囉",
    "T15n0594_001:0128a03": "山王窟，入定思惟亦不能知；從此遍歷七十",
    "T15n0594_001:0128a04": "諸山禪觀思惟，亦莫能知；又往三十二洲，寂",
    "T15n0594_001:0128a05": "坐思惟亦不能知。目連曰：「彼大自在天智慧",
    "T15n0594_001:0128a06": "所生言意，諸小聲聞、辟支佛亦非能知。」而乃",
    "T15n0594_001:0128a07": "一心告長老舍利弗：「尊者！諦聽！我於崑崙",
    "T15n0594_001:0128a08": "山頂見大自在天，而白我言：『極久遠時，佛乃",
    "T15n0594_001:0128a09": "出世。』我於此意終不能知。汝今尊者具大智",
    "T15n0594_001:0128a10": "慧，深鑒精微，其天降雨經三年三月知其點",
    "T15n0594_001:0128a11": "數，四大海水知其滴數，四大洲人知其心行。",
    "T15n0594_001:0128a12": "如是大智佛子，於此言意應可了知，唯願慈",
    "T15n0594_001:0128a13": "悲略為顯示。」時，長老舍利弗聞是語已，即入",
    "T15n0594_001:0128a14": "禪定，經百千俱胝生，思惟此事而不能知。",
    "T15n0594_001:0128a15": "爾時，長老大迦葉白舍利弗曰：「大自在天所",
    "T15n0594_001:0128a16": "言之法，其意甚深，微妙難測。若汝得其佛力",
    "T15n0594_001:0128a17": "方乃了知；若以自力思惟，如持寸草量須彌",
    "T15n0594_001:0128a18": "山。」時大迦葉而自思惟：「若電影之間、剎那之",
    "T15n0594_001:0128a19": "頃，觀過去久遠之事如在掌中，唯佛大智乃",
    "T15n0594_001:0128a20": "能知之。」於是大迦葉發無垢清淨之聲，告大",
    "T15n0594_001:0128a21": "目連曰：「若大自在天自行儀則，人間天上無",
    "T15n0594_001:0128a22": "人了知，唯三界無等一切智智即可證知。何",
    "T15n0594_001:0128a23": "以故？謂佛世尊於百千俱胝恒河沙數世界，",
    "T15n0594_001:0128a24": "所有過去、現在，一切眾生上、中、下品根宜心",
    "T15n0594_001:0128a25": "行，皆悉了知如觀掌內，如是名為一切智智。」",
    "T15n0594_001:0128a26": "是時，長老大目乾連、舍利弗、大迦葉同詣佛",
    "T15n0594_001:0128a27": "所，旋繞世尊，五體投地，一心敬禮，退坐一面。",
    "T15n0594_001:0128a28": "爾時，世尊知彼心念，顧示微笑。時大目乾連",
    "T15n0594_001:0128a29": "讚佛功德：「佛面端嚴如金蓮開，慈顏適悅福",
    "T15n0594_001:0128b01": "相深厚，牙齒齊密身體殊妙，放大光明青黃",
    "T15n0594_001:0128b02": "赤白，普照世間，山川幽谷無不朗然——設使百",
    "T15n0594_001:0128b03": "千俱胝日月團聚，光明亦不能及——宣清涼法",
    "T15n0594_001:0128b04": "味三界普霑，一切眾生無不蒙益。」如是讚已，",
    "T15n0594_001:0128b05": "恭敬作禮，白言：「世尊！我於一時，持其鉢器",
    "T15n0594_001:0128b06": "往大自在宮，於彼乞食。時大自在天見我持",
    "T15n0594_001:0128b07": "鉢，如法施食，而告我言：『極久遠時，佛乃方出。』",
    "T15n0594_001:0128b08": "我於此言終不通達。佛具一切智，世間所有",
    "T15n0594_001:0128b09": "那臾多俱胝恒河沙世界，眾生心行差別，皆",
    "T15n0594_001:0128b10": "悉了知如視掌內，其舌廣長上覆面輪，唯願",
    "T15n0594_001:0128b11": "牟尼為決疑意。」爾時，世尊以微妙梵音告大",
    "T15n0594_001:0128b12": "目乾連：「汝今諦聽，善思念之！吾當為汝分別",
    "T15n0594_001:0128b13": "解說。彼於過去八萬四千劫前，彼時有佛、正",
    "T15n0594_001:0128b14": "等正覺出現世間，名功德海。有一大城亦名",
    "T15n0594_001:0128b15": "功德海，彼有婆羅門名曰寂靜，有其二子——一",
    "T15n0594_001:0128b16": "名商迦、二名魯支——漸次成長，聰明多智。俱",
    "T15n0594_001:0128b17": "厭生死，作禮父母，而白父言：『我欲入山於彼",
    "T15n0594_001:0128b18": "修道。』父母不從：『汝不得去。』復白父言：『須去",
    "T15n0594_001:0128b19": "修道。』如是三白，即離父母入於山谷，於其",
    "T15n0594_001:0128b20": "山間草菴而住。「去菴十一步外，有老婆羅門",
    "T15n0594_001:0128b21": "修仙人之法，復有一人亦相隣近而自修行。",
    "T15n0594_001:0128b22": "忽因節日四人聚會，而復相問各自愛樂所",
    "T15n0594_001:0128b23": "求之事。魯支問老婆羅門曰：『汝修何行，求何",
    "T15n0594_001:0128b24": "果報？』老婆羅門曰：『我所修者，求梵天身、天上",
    "T15n0594_001:0128b25": "千歲。』問隣近修行者：『汝修何行，求何果報？』",
    "T15n0594_001:0128b26": "彼自答云：『我求三界之主、天上千歲。』商迦大",
    "T15n0594_001:0128b27": "仙而自告言：『我求天上千歲、世間愛敬。』魯支",
    "T15n0594_001:0128b28": "仙人具大智慧，而白彼言：『汝等三人所求成",
    "T15n0594_001:0128b29": "就得世間果報，我今所求為彼世間有色、無",
    "T15n0594_001:0128c01": "色，二足、四足、多足、無足，上、中、下等輪迴眾生，",
    "T15n0594_001:0128c02": "皆令解脫。』「如是後時，佛從天上與無數百千",
    "T15n0594_001:0128c03": "俱胝那臾多釋、梵、人、天凡聖之眾隨從圍繞。",
    "T15n0594_001:0128c04": "其佛安處金蓮之座，身著紅衣面如滿月，放",
    "T15n0594_001:0128c05": "吉祥光青黃赤白，降臨大地照諸有情，令心",
    "T15n0594_001:0128c06": "清淨。彼前四人修行之者來詣佛所。時，老婆",
    "T15n0594_001:0128c07": "羅門以白吉祥草花供養於佛，作禮旋繞，而",
    "T15n0594_001:0128c08": "發願言：『以我此善，為梵世主，五面端嚴，與無",
    "T15n0594_001:0128c09": "數眾生施願圓滿。』次一仙人以一鐵片用供",
    "T15n0594_001:0128c10": "養佛，復用香油塗佛足上，而發願言：『以我此",
    "T15n0594_001:0128c11": "善，得那羅延天身，為三界主宰。』次商迦仙人",
    "T15n0594_001:0128c12": "然燈三盞，施三條針，志心供養，而發願言：",
    "T15n0594_001:0128c13": "『獻此三燈三針，願具三眼得三股叉，於生",
    "T15n0594_001:0128c14": "生中恒行施願，為世間主宰得八自在，成就",
    "T15n0594_001:0128c15": "欲樂心識聰利。』爾時，魯支頭髻殊妙，髮長赤",
    "T15n0594_001:0128c16": "色，遂解頭髻布於道路，告世尊言：『願佛慈",
    "T15n0594_001:0128c17": "悲踏我髮過，佛之兩足於三界中得未曾有，",
    "T15n0594_001:0128c18": "千輻網鞔，有幢印、幡印、金剛杵印——如是印",
    "T15n0594_001:0128c19": "相紋同綺畫，妙善莊嚴！』佛遂踏過，而發願言：",
    "T15n0594_001:0128c20": "『以我此善，當得成佛，救諸輪迴一切眾生。』「如",
    "T15n0594_001:0128c21": "是四人各發願後，其老婆羅門所修眾善，獲",
    "T15n0594_001:0128c22": "梵王身，具五頭面，為三界主，用吉祥花布施",
    "T15n0594_001:0128c23": "感手持天拂。若次修行者，所修善根得無",
    "T15n0594_001:0128c24": "邊福，獲那羅延天身，施鐵供養感手持輪寶，",
    "T15n0594_001:0128c25": "名曰妙現，能破一切修羅。第三商迦仙人，",
    "T15n0594_001:0128c26": "若施三燈感面生三目，施於三針感得三股",
    "T15n0594_001:0128c27": "叉，若旋繞世尊，得世間愛敬八種自在，為",
    "T15n0594_001:0128c28": "其主宰，能生滅世間。第四魯支者，布髮供養",
    "T15n0594_001:0128c29": "以願力故，當得離欲出過三界，成一切智智，",
    "T15n0594_001:0129a01": "號天中天。」爾時世尊欲重宣此義，而說頌",
    "T15n0594_001:0129a02": "曰：",
    "T15n0594_001:0129a03": "「最上吉祥花，　　施已復旋繞，",
    "T15n0594_001:0129a04": "當得梵王身，　　稱為索訶主，",
    "T15n0594_001:0129a05": "五面相莊嚴，　　手持於天拂。",
    "T15n0594_001:0129a06": "施鐵獲功德，　　得那羅延天，",
    "T15n0594_001:0129a07": "手持妙現輪，　　能破於修羅。",
    "T15n0594_001:0129a08": "燃彼三盞燈，　　三針同供養，",
    "T15n0594_001:0129a09": "面感三目生，　　手執三股叉。",
    "T15n0594_001:0129a10": "魯支大仙人，　　布髮而供養，",
    "T15n0594_001:0129a11": "以此妙善因，　　當得成佛果。",
    "T15n0594_001:0129a12": "自在天憶念，　　過去無數劫，",
    "T15n0594_001:0129a13": "彼等修行因，　　其後當作佛，",
    "T15n0594_001:0129a14": "出現於世間，　　聲聞不能知，",
    "T15n0594_001:0129a15": "唯佛無上覺，　　曉了能分別。」",
    "T15n0594_001:0129a16": "爾時，世尊告目連曰：「彼大自在天所生此身，",
    "T15n0594_001:0129a17": "甚為希有。彼從梵天下降人間，時寒林中有",
    "T15n0594_001:0129a18": "餓女鬼，名曰幻化，彼與鬼交，鬼即有娠。彼",
    "T15n0594_001:0129a19": "即託生在鬼腹內，後乃生身，面有三目，身有",
    "T15n0594_001:0129a20": "光明。其母見已怕怖而走，以彼福故，光照寒",
    "T15n0594_001:0129a21": "林一切鬼眾。是時鬼眾見光如日，心生疑",
    "T15n0594_001:0129a22": "懼而即問曰：『汝是何人？』彼即答云：『我是大",
    "T15n0594_001:0129a23": "自在天，名曰自生。』鬼眾聞已，恭敬禮拜，而乃",
    "T15n0594_001:0129a24": "讚言：『勝力精進，色相殊妙。』復有天人及彼",
    "T15n0594_001:0129a25": "梵天，俱來瞻仰。天人之眾見彼梵天具其",
    "T15n0594_001:0129a26": "五頭內一醜惡，眾懷驚恐心生熱惱，告大自",
    "T15n0594_001:0129a27": "在天：『可能為我截去彼頭。』大自在天告天",
    "T15n0594_001:0129a28": "眾曰：『若截彼頭，令我獲得殺梵天罪。』天眾復",
    "T15n0594_001:0129a29": "言：『如有過罪，我等分受。』時大自在天許之，言：",
    "T15n0594_001:0129b01": "『得。』尋即自變為大鷹身，以其手爪摘去一頭。",
    "T15n0594_001:0129b02": "是故，大自在天於其手中持梵天頭，一切天",
    "T15n0594_001:0129b03": "人、婆羅門眾普遍皆知。」佛說是語，時長老大",
    "T15n0594_001:0129b04": "目乾連等，一心聽受，皆大歡喜。",
    "T15n0594_001:0129b05": "佛說大自在天因地經"
}