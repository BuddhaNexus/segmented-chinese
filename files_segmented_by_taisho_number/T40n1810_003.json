{
    "T40n1810_003:0555a01": "尼羯磨卷下出《四分律》",
    "T40n1810_003:0555a02": "西太原寺沙門懷素集",
    "T40n1810_003:0555a03": "14 設諫篇(下)設諫篇第十四",
    "T40n1810_003:0555a04": "諫隨順被舉比丘法時闡陀比丘，比丘僧中為作舉，如法、如律、如佛所教，不順從，",
    "T40n1810_003:0555a05": "不懺悔，僧未與作共住。時有比丘尼名尉次，往返承事",
    "T40n1810_003:0555a06": "闡陀比丘。佛言：「聽僧與尉次比丘尼作呵諫白四羯磨。」諸",
    "T40n1810_003:0555a07": "比丘尼語此比丘尼言：此比丘，僧與作舉，如法、如律、如佛",
    "T40n1810_003:0555a08": "所教，不順從，不懺悔，僧未與作共住。汝莫隨",
    "T40n1810_003:0555a09": "順，可捨此事，莫為僧所舉，更犯重罪。若隨語者善，若不隨",
    "T40n1810_003:0555a10": "語者當作白。白已，復應語言：妹當知，我已白，餘有羯磨在。",
    "T40n1810_003:0555a11": "汝捨此事，莫為僧所舉，更犯重罪。若隨語者善，若不隨語者",
    "T40n1810_003:0555a12": "當作初羯磨。作初羯磨已，當語言：妹！我已與汝作白初羯",
    "T40n1810_003:0555a13": "磨，餘有二羯磨在。汝可捨此事，莫為僧所舉，",
    "T40n1810_003:0555a14": "更犯重罪。若隨語者善，若不隨語者當作第二羯磨。作第二羯磨已，當復語言：",
    "T40n1810_003:0555a15": "妹知不！我已作白二羯磨，餘有一羯磨在。汝",
    "T40n1810_003:0555a16": "捨此事，莫為僧所舉，更犯重罪。若隨語者善，若不隨語者作第",
    "T40n1810_003:0555a17": "三羯磨。作第三羯磨竟，波羅夷。白二羯磨竟，捨者，三偷蘭",
    "T40n1810_003:0555a18": "遮。白一羯磨竟，捨者，二偷蘭遮。白竟，捨者，一偷",
    "T40n1810_003:0555a19": "蘭遮。若作白未竟，捨者，突吉羅。若未白前，隨順所",
    "T40n1810_003:0555a20": "舉比丘，一切突吉羅。羯磨法體，具如律明也。",
    "T40n1810_003:0555a21": "諫破僧法若比丘尼方便欲破和合僧，受破僧法，堅持不捨。彼比丘尼當諫此比丘尼言：大姊！",
    "T40n1810_003:0555a22": "莫方便欲破和合僧，莫受破僧法，堅持不捨。",
    "T40n1810_003:0555a23": "大姊！當與僧和合，歡喜不諍，同一水乳，於佛",
    "T40n1810_003:0555a24": "法中有增益安樂住。大姊！可捨此事，莫令僧",
    "T40n1810_003:0555a25": "作呵諫，而犯重罪。若用語者善，若不用語者復令比丘、比丘尼、",
    "T40n1810_003:0555a26": "優婆塞、優婆夷、若王、大臣、種種異道沙門、婆羅",
    "T40n1810_003:0555a27": "門等，若餘方比丘尼聞知其人，信用言者，應",
    "T40n1810_003:0555a28": "來。若用言者善，若不用言者應作白。作白已，應更求：大姊！我已白竟，餘",
    "T40n1810_003:0555a29": "有羯磨在。汝今可捨此事，莫令僧為汝作羯",
    "T40n1810_003:0555b01": "磨，更犯重罪。若用語者善，若不用語者應作初羯磨。作初羯磨已，應更求：大",
    "T40n1810_003:0555b02": "姊！我已白作初羯磨竟，餘有二羯磨在。汝可",
    "T40n1810_003:0555b03": "捨此事，莫令僧更為汝作羯磨，而犯重罪。若用言者",
    "T40n1810_003:0555b04": "善，若不用言者應作第二羯磨。作第二已，應更求云：大姊！我已作",
    "T40n1810_003:0555b05": "白二羯磨竟，餘有一羯磨在。汝可捨此事，莫",
    "T40n1810_003:0555b06": "令僧更為汝作羯磨，而犯重罪。若能捨者善，若不能捨者與說",
    "T40n1810_003:0555b07": "第三羯磨。說第三羯磨竟，僧伽婆尸沙。作白二羯磨竟，捨者，三偷蘭遮。作白一羯磨竟，捨者，二偷蘭",
    "T40n1810_003:0555b08": "遮。作白竟，捨者，一偷蘭遮。若初白未竟，捨者，突吉羅。若一切未白前，方便欲破和合僧，受破和合僧法，堅持不捨，一",
    "T40n1810_003:0555b09": "切突吉羅。羯磨法體，具如律明。",
    "T40n1810_003:0555b10": "諫破僧助伴法僧眾諫彼破僧比丘尼時，復有非法群黨比丘尼，一、二、三、眾多，語諸比丘尼",
    "T40n1810_003:0555b11": "言：「大姊！莫諫此比丘尼，此比丘尼是法語比丘尼、律語比丘尼；此比丘尼所說，我等忍可。」諸比丘尼應語言：",
    "T40n1810_003:0555b12": "汝莫作是語，言：「此比丘尼是法語比丘尼、律",
    "T40n1810_003:0555b13": "語比丘尼；此比丘尼所說，我等忍可。」而此比",
    "T40n1810_003:0555b14": "丘尼非法語比丘尼、非律語比丘尼。汝等莫",
    "T40n1810_003:0555b15": "壞和合僧，當助和合僧。大姊！與僧和合，歡喜",
    "T40n1810_003:0555b16": "不諍等。如前。羯磨法體，亦如律明。",
    "T40n1810_003:0555b17": "諫被擯謗僧法若有比丘尼行惡行，污他家，見聞皆具。僧作擯法，便謗僧言：「諸比丘尼有",
    "T40n1810_003:0555b18": "愛、有恚、有怖、有癡，有如是同罪比丘尼，有驅者、有不驅者。」諸比丘尼應語彼言：大姊！污他家",
    "T40n1810_003:0555b19": "亦見亦聞，行惡行亦見亦聞。大姊！污他家，行",
    "T40n1810_003:0555b20": "惡行，捨此事，莫為僧所呵，更犯重罪。若隨語者善；若不隨語",
    "T40n1810_003:0555b21": "者，乃至與說第三，如上。白四法體，亦如律明。",
    "T40n1810_003:0555b22": "諫惡性不受語法若有比丘尼惡性不受人語，諸比丘尼以戒律如法教受，自身作",
    "T40n1810_003:0555b23": "不可共語，語諸比丘尼言：「大姊！莫語我若好、若惡，我亦不語諸大姊若好、若惡。大姊止！不須諫我。」彼比丘尼",
    "T40n1810_003:0555b24": "諫此比丘尼言：大姊！莫自作不可共語，當作可共語。",
    "T40n1810_003:0555b25": "大姊如法諫諸比丘尼，諸比丘尼亦當如法",
    "T40n1810_003:0555b26": "諫大姊。如是佛弟子眾，得增益展轉相教，展轉",
    "T40n1810_003:0555b27": "相諫，展轉懺悔。大姊！可捨此事，莫為僧所呵，",
    "T40n1810_003:0555b28": "更犯重罪。若隨語者善；若不隨語者，乃至第三，如上。白四法體，亦如律明爾。",
    "T40n1810_003:0555c01": "諫習近住法時有二比丘尼，一名蘇摩，二名婆頗夷，常相近住，共作惡行，惡聲流布，展轉共",
    "T40n1810_003:0555c02": "相覆罪。餘比丘尼語言：「大姊！汝等二人莫相近，共作惡行，惡聲流布，展轉共相覆罪。汝等若不相親近，共作惡行，",
    "T40n1810_003:0555c03": "惡聲流布，展轉共相覆罪者，於佛法中，有增益安樂住。」而彼猶故不改。佛言：「聽僧與作呵諫，捨此事故，白四羯磨。」",
    "T40n1810_003:0555c04": "餘比丘尼諫此比丘尼言：大姊！汝等莫共相近，共作惡行，惡",
    "T40n1810_003:0555c05": "聲流布，共相覆罪。汝等若不相親近，共作惡",
    "T40n1810_003:0555c06": "行，惡聲流布，於佛法中，得增益安樂住。汝等",
    "T40n1810_003:0555c07": "宜捨此事，勿為僧所呵，更犯重罪。若隨語者善；若不隨語者，",
    "T40n1810_003:0555c08": "乃至與說第三，如上。白四法體，亦如律明。",
    "T40n1810_003:0555c09": "諫謗僧勸習近住法時二習近住比丘尼為僧呵諫已，六群比丘尼等教作如是言：",
    "T40n1810_003:0555c10": "「汝等當共住。何以故？我亦見餘比丘尼共住，共相親近，共作惡行，惡聲流布，共相覆罪。眾僧以恚故，教汝等別住。」佛",
    "T40n1810_003:0555c11": "言：「聽僧與六群比丘尼等，作呵責白四羯磨。」是比丘尼應諫彼比丘尼言：大姊！汝莫教餘",
    "T40n1810_003:0555c12": "比丘尼言：「汝等莫別住，當共住。我亦見餘",
    "T40n1810_003:0555c13": "比丘尼共相親近，共作惡行，惡聲流布，共相覆",
    "T40n1810_003:0555c14": "罪。僧以恚故，教汝等別住。」今正有此二比丘",
    "T40n1810_003:0555c15": "尼，更無有餘，汝共相親近，共作惡行，惡聲流",
    "T40n1810_003:0555c16": "布，共相覆罪，若此比丘尼別住者，於佛法有",
    "T40n1810_003:0555c17": "增益安樂住。汝今可捨此事，莫為僧所呵，更",
    "T40n1810_003:0555c18": "犯重罪。若隨語者善；若不隨語者，乃至第三，如上。白四法體，亦如律明。",
    "T40n1810_003:0555c19": "諫瞋心捨三寶法時六群比丘尼趣以一小事，瞋恚不喜，便作是語：「我捨佛、捨法、捨僧，不",
    "T40n1810_003:0555c20": "獨有此沙門釋子，更有餘沙門、婆羅門、修梵行者，我等亦可於彼修梵行。」佛言：「聽僧作呵責，捨此事故，白四羯磨。」是比丘",
    "T40n1810_003:0555c21": "尼諫彼比丘尼言：大姊！汝莫趣以一小事瞋恚不喜，便",
    "T40n1810_003:0555c22": "作是語：「我捨佛、捨法、捨僧，不獨有此沙門釋",
    "T40n1810_003:0555c23": "子，更有餘沙門、婆羅門、修梵行者，我等亦可",
    "T40n1810_003:0555c24": "於彼修梵行。」汝捨此事，莫為僧所呵責，更犯",
    "T40n1810_003:0555c25": "重罪。若隨語者善；若不隨語者，乃至第三，如上。白四法體，亦如律明。",
    "T40n1810_003:0555c26": "諫發起四諍謗僧法時有比丘尼名黑，喜鬪，不善憶持諍事，後遂瞋恚，作是言：「僧有愛、",
    "T40n1810_003:0555c27": "有恚、有怖、有癡。」佛言：「聽僧與黑比丘尼作呵責，捨此事故，白四羯磨。」是比丘尼當諫彼比丘尼言：大姊！汝",
    "T40n1810_003:0556a01": "莫喜鬪諍，不善憶持諍事，後瞋恚，作是語：",
    "T40n1810_003:0556a02": "「僧有愛、有恚、有怖、有癡。」而僧不愛、不恚、不怖、",
    "T40n1810_003:0556a03": "不癡，汝自有愛、有恚、有怖、有癡。汝今可捨此",
    "T40n1810_003:0556a04": "事，莫為僧所呵責，更犯重罪。若隨語者善；若不隨語者，乃至第三，如上。",
    "T40n1810_003:0556a05": "白四法體，亦如律明。",
    "T40n1810_003:0556a06": "諫惡見說欲不障道法若有比丘尼作如是言：「我知佛所說法，行婬欲非障道法。」",
    "T40n1810_003:0556a07": "諸善比丘尼應諫此比丘尼言：汝莫作是語，莫謗世尊，謗世尊",
    "T40n1810_003:0556a08": "者不善，世尊不作是語。世尊無數方便說行",
    "T40n1810_003:0556a09": "婬欲是障道法。汝今可捨此事，莫為僧所呵，",
    "T40n1810_003:0556a10": "更犯重罪。若隨語者善；若不隨語者，乃至第三，如上。白四法體，亦如律明。諫式叉摩那及沙彌尼法，同此",
    "T40n1810_003:0556a11": "無異。",
    "T40n1810_003:0556a12": "諫習近居士子法時有比丘尼親近居士、居士兒，共住，作不隨順行。時諸比丘尼諫言：",
    "T40n1810_003:0556a13": "「汝莫親近居士、居士兒，作不隨順行。汝！妹！可別住。汝若別住，於佛法中，得增益安樂。」而彼故不別住。佛言：「聽僧與",
    "T40n1810_003:0556a14": "彼比丘尼作呵責，捨此事故，白四羯磨。」是比丘尼諫彼比丘尼言：妹！莫親近居士、居",
    "T40n1810_003:0556a15": "士兒，作不隨順行。汝當別住，汝若別住，於佛",
    "T40n1810_003:0556a16": "法有增益安樂。汝今可捨此事，莫為僧所呵",
    "T40n1810_003:0556a17": "責，而犯重罪。若隨語者善；若不隨語者，乃至第三，如上。白四法體，亦如律明。",
    "T40n1810_003:0556a18": "諫犯罪法若有比丘尼欲犯波羅夷乃至惡說，諸比丘尼如法諫此比丘尼言：大姊！莫",
    "T40n1810_003:0556a19": "作是，此不應作。大姊所作，非法、非律、非佛所",
    "T40n1810_003:0556a20": "教。然此比丘尼不從諸善比丘尼如法諫勸，即便犯戒。若此比丘尼自知所作是，明他諫者非，故作，犯根本；不從語者，",
    "T40n1810_003:0556a21": "突吉羅。若此比丘尼自知所作非，明他諫者是，故作，犯根本；不從語者，波逸提。若無智人、不知諫法，應語彼云：汝可",
    "T40n1810_003:0556a22": "問汝和上、阿闍梨，更學問誦經，知諫法已，然",
    "T40n1810_003:0556a23": "後設諫。此一諫法，通防止作，不同僧諫，隨事別立。",
    "T40n1810_003:0556a24": "15 滅諍篇(下)滅諍篇第十五",
    "T40n1810_003:0556a25": "與現前毘尼法若有比丘尼，人不在現前，便作羯磨。佛言：「不應人不現前而作羯磨。」自今",
    "T40n1810_003:0556a26": "已去，與諸比丘尼結現前毘尼滅諍，應如是",
    "T40n1810_003:0556a27": "說現前毘尼。但現前有五，謂：法、毘尼、人、僧、界。云何法現前？所持法滅諍者是。云何毘尼現前？所",
    "T40n1810_003:0556a28": "持毘尼滅諍者是。云何人現前？言義往返者是。云何僧現前？同羯磨和合集一處，不來者囑授，在現前應呵者不呵",
    "T40n1810_003:0556b01": "者是。云何界現前？在界內羯磨作制限者是。",
    "T40n1810_003:0556b02": "與憶念毘尼法若有比丘尼實不犯重罪波羅夷、僧伽婆尸沙、偷蘭遮，有諸比丘尼皆言犯",
    "T40n1810_003:0556b03": "重罪。問言：「汝憶犯重罪不？」彼不憶犯，答言：「我不憶犯如是罪。」即語諸比丘尼言：「妹！莫數詰問我。」諸比丘尼故詰問",
    "T40n1810_003:0556b04": "不止。佛言：「聽僧為作憶念毘尼白四羯磨。」乞作如文。自今已去，與諸比丘尼",
    "T40n1810_003:0556b05": "結憶念毘尼滅諍，應如是說憶念毘尼。云何憶念毘尼？",
    "T40n1810_003:0556b06": "彼比丘尼此罪，更不應作舉、作憶念。",
    "T40n1810_003:0556b07": "與不癡毘尼法若有比丘尼癡狂心亂，多犯眾罪，非沙門法，言無齊限，行來出入不順威",
    "T40n1810_003:0556b08": "儀。後還得心，有諸比丘尼言：「犯重罪波羅夷、僧伽婆尸沙。」問言：「汝憶犯重罪不？」彼即答言：「我先癡狂心亂時多",
    "T40n1810_003:0556b09": "犯眾罪，非我故作，是狂癡耳，諸妹不須數見難詰。」諸比丘尼故難詰不止。佛言：「聽僧與作不癡毘尼白四羯磨。」乞",
    "T40n1810_003:0556b10": "作如文。自今已去，與諸比丘尼結不癡毘尼滅",
    "T40n1810_003:0556b11": "諍，應如是說不癡毘尼。云何不癡毘尼？彼比丘尼此罪，更不應作舉、作憶念。",
    "T40n1810_003:0556b12": "與自言治毘尼法若比丘尼以天眼清淨，見比丘尼犯戒，不取自言，牽出門外。佛言：",
    "T40n1810_003:0556b13": "「不應如是。若於異時，亦不應如是。令彼伏罪然後與罪，不應不伏罪而與罪也。」自今已去，與",
    "T40n1810_003:0556b14": "諸比丘尼結自言治滅諍，應如是說自言毘",
    "T40n1810_003:0556b15": "尼。是中人現前者，受懺者、懺悔者是。云何自言？說罪名、說罪種懺悔者是。云何治？自責汝心，生厭離。",
    "T40n1810_003:0556b16": "與多人語毘尼法若諸比丘尼諍事現前不能滅者，應多求知法比丘尼行舍羅滅，以籌多",
    "T40n1810_003:0556b17": "表語。自今已去，與諸比丘尼結用多人語滅諍",
    "T40n1810_003:0556b18": "法，應如是說用多人語。云何多人語？若用多人說，持法、持毘尼、持摩夷。",
    "T40n1810_003:0556b19": "與罪處所毘尼法若諸比丘尼犯罪，前後相違。佛言：「聽僧與彼比丘尼作罪處所白四。」應如",
    "T40n1810_003:0556b20": "是與：集僧；集已，為作舉；作舉已，為作憶念；作憶念已，與罪。作法如文。作已，順行七五之行。自今已去，",
    "T40n1810_003:0556b21": "與諸比丘尼結罪處所滅諍法，應如是說結",
    "T40n1810_003:0556b22": "罪處所。云何罪處所？彼比丘尼此罪，應與作舉、作憶念者是。",
    "T40n1810_003:0556b23": "與草覆地毘尼法若諸比丘尼作念：「我曹多犯眾戒，非沙門法，亦作亦說，出入無限。若我",
    "T40n1810_003:0556b24": "曹還自共善問此事，或能令此諍事轉深重，經歷年月，不得如法、如毘尼、如佛所教滅除諍事，令僧不得安樂。」佛言：",
    "T40n1810_003:0556b25": "「應滅此諍，猶如草覆地。」自今已去，與諸比丘尼結如草覆",
    "T40n1810_003:0556b26": "地滅諍法，應如是說如草覆地。云何草覆地？此罪更不說罪名、罪種",
    "T40n1810_003:0556b27": "懺悔者是。",
    "T40n1810_003:0556c01": "諍有四種言諍、覓諍、犯諍、事諍。云何言諍？比丘尼共比丘尼諍言，引十八諍事：法、非法，乃至說、不",
    "T40n1810_003:0556c02": "說。若以如是相共諍言語，遂彼此共鬪，是為言諍。云何覓諍？若比丘尼與比丘尼覓罪，以三舉事：破戒、破見、破威",
    "T40n1810_003:0556c03": "儀，見、聞、疑，作如是相覓罪，共語不妄，求伴勢力，安慰其意，若舉、作憶念，若安此事、若不安此事，不癡、不脫，是為",
    "T40n1810_003:0556c04": "覓諍。云何犯諍？犯七種罪，波羅夷乃至惡說，是為犯諍。云何事諍？言諍中事作，覓諍中事作，犯諍中事作，是為",
    "T40n1810_003:0556c05": "事諍。舉藥對諍，律文廣明。",
    "T40n1810_003:0556c06": "16 雜行篇(下)雜行篇第十六",
    "T40n1810_003:0556c07": "結說戒堂法律言：不知當於何處說戒？佛言：「聽作說戒堂。」應一比丘尼具儀唱某大堂、閣上堂、經行",
    "T40n1810_003:0556c08": "堂、若河側、若樹下、若石側、若生草處已。應如是作。大姊僧聽！若僧時到，僧",
    "T40n1810_003:0556c09": "忍聽，在某處作說戒堂。白如是。大姊僧聽！今",
    "T40n1810_003:0556c10": "眾在某處作說戒堂。誰諸大姊忍僧在某處",
    "T40n1810_003:0556c11": "作說戒堂者默然，誰不忍者說。僧已忍聽",
    "T40n1810_003:0556c12": "在某處作說戒堂竟。僧忍，默然故，是事如是",
    "T40n1810_003:0556c13": "持。",
    "T40n1810_003:0556c14": "解說戒堂法若比丘尼先立說戒堂，復欲餘處立。聽解前說戒堂，然後更結白二羯磨。應如是解：",
    "T40n1810_003:0556c15": "大姊僧聽！若僧時到，僧忍聽，解某處說戒堂。",
    "T40n1810_003:0556c16": "白如是。大姊僧聽！今僧解某處說戒堂。誰諸",
    "T40n1810_003:0556c17": "大姊忍僧解某處說戒堂者默然，誰不忍者",
    "T40n1810_003:0556c18": "說。僧已忍解某處說戒堂竟。僧忍，默然故，",
    "T40n1810_003:0556c19": "是事如是持。",
    "T40n1810_003:0556c20": "結庫藏法若安物處不堅牢，佛聽於別房結作庫藏屋白二羯磨。應唱房、若溫室、若重屋、若經行處，應",
    "T40n1810_003:0556c21": "一比丘尼具儀僧中，唱某房作庫藏屋。唱已，應如是作。大姊僧聽！若僧時到，僧",
    "T40n1810_003:0556c22": "忍聽，僧結某甲房作庫藏屋。白如是。大姊僧",
    "T40n1810_003:0556c23": "聽！僧結某甲房作庫藏屋。誰諸大姊忍僧結",
    "T40n1810_003:0556c24": "某甲房作庫藏屋者默然，誰不忍者說。僧已",
    "T40n1810_003:0556c25": "忍結某甲房作庫藏屋竟。僧忍，默然故，是事",
    "T40n1810_003:0556c26": "如是持。若庫藏不堅牢，聽差守庫藏人，具德如上。若不肯者，與福饒、與粥。若故不肯，一切所受衣食分，應與",
    "T40n1810_003:0556c27": "二分。若故不肯，當如法治。",
    "T40n1810_003:0556c28": "解庫藏法文略無，解應翻結云：大姊僧聽！若僧時到，僧忍",
    "T40n1810_003:0557a01": "聽，僧解某甲房庫藏屋。白如是。大姊僧聽！僧",
    "T40n1810_003:0557a02": "解某甲房庫藏屋。誰諸大姊忍僧解某甲房",
    "T40n1810_003:0557a03": "庫藏屋者默然，誰不忍者說。僧已忍解某甲",
    "T40n1810_003:0557a04": "房庫藏屋竟。僧忍，默然故，是事如是持。",
    "T40n1810_003:0557a05": "與無主為己造房法若比丘尼看無難、無妨處，應於僧中具儀，作如是乞。大姊",
    "T40n1810_003:0557a06": "僧聽！我某甲比丘尼，自乞作屋，無主，自為己，",
    "T40n1810_003:0557a07": "我今從僧乞處分無難、無妨處。三說。僧應觀察此比丘尼為可信不？若",
    "T40n1810_003:0557a08": "可信者，即當聽作；若不可信者，一切眾僧應到彼看。若僧不去，遣僧中可信者看。若彼處有難、有妨處，不應與處分。",
    "T40n1810_003:0557a09": "若無難、有妨處，有難、無妨處，亦不應與處分。若無難、無妨處，應與處分。作如是與。大姊僧聽！某",
    "T40n1810_003:0557a10": "甲比丘尼，自求作屋，無主，自為己，從僧乞處",
    "T40n1810_003:0557a11": "分無難、無妨處。若僧時到，僧忍聽，僧今與某",
    "T40n1810_003:0557a12": "甲比丘尼處分無難、無妨處。白如是。大姊僧",
    "T40n1810_003:0557a13": "聽！某甲比丘尼，自求作屋，無主，自為己，從",
    "T40n1810_003:0557a14": "僧乞處分無難、無妨處；僧今與某甲比丘尼",
    "T40n1810_003:0557a15": "處分無難、無妨處。誰諸大姊忍僧與某甲比",
    "T40n1810_003:0557a16": "丘尼處分無難、無妨處者默然，誰不忍者說。",
    "T40n1810_003:0557a17": "僧已忍與某甲比丘尼處分無難、無妨處竟。",
    "T40n1810_003:0557a18": "僧忍，默然故，是事如是持。有主造房，文同，但稱有主為異。",
    "T40n1810_003:0557a19": "與結不失衣法若有比丘尼得乾痟病，有糞掃僧伽梨極重，有因緣事欲往人間行，不堪持行。",
    "T40n1810_003:0557a20": "佛亦聽僧與此病比丘尼結不失衣白二羯磨。應至僧中，具儀作如是乞。大姊僧聽！我某甲",
    "T40n1810_003:0557a21": "比丘尼得乾痟病，此糞掃僧伽梨重，有因緣",
    "T40n1810_003:0557a22": "事欲人間行，不堪持行，我今從僧乞結不失",
    "T40n1810_003:0557a23": "衣法。三說。僧如是與。大姊僧聽！某甲比丘尼得乾痟病，",
    "T40n1810_003:0557a24": "有糞掃僧伽梨重，有因緣事欲人間行，不堪",
    "T40n1810_003:0557a25": "持行，從僧乞結不失衣法。若僧時到，僧忍聽，",
    "T40n1810_003:0557a26": "與此比丘尼結不失衣法。白如是。大姊僧聽！",
    "T40n1810_003:0557a27": "某甲比丘尼得乾痟病，有糞掃僧伽梨重，有",
    "T40n1810_003:0557a28": "因緣事欲人間行，不堪持行，從僧乞結不失",
    "T40n1810_003:0557a29": "衣法；今僧與某甲比丘尼結不失衣法。誰諸",
    "T40n1810_003:0557b01": "大姊忍僧與某甲比丘尼結不失衣法者默",
    "T40n1810_003:0557b02": "然，誰不忍者說。僧已忍與某甲比丘尼結不",
    "T40n1810_003:0557b03": "失衣法竟。僧忍，默然故，是事如是持。",
    "T40n1810_003:0557b04": "與作新臥具法若有比丘尼得乾痟病，有糞掃臥具極重，未滿六年，不堪持行。佛亦聽僧與彼",
    "T40n1810_003:0557b05": "比丘尼白二羯磨更作新臥具。當往僧中，具儀作如是乞。大姊僧聽！我某甲比丘",
    "T40n1810_003:0557b06": "尼得乾痟病，有小因緣欲人間行，有糞掃臥",
    "T40n1810_003:0557b07": "具極重，不堪持行，我今從僧乞作新臥具羯",
    "T40n1810_003:0557b08": "磨。三說。僧若是與。大姊僧聽！此某甲比丘尼得乾痟病，",
    "T40n1810_003:0557b09": "欲人間行，有糞掃臥具重，今從僧乞作新臥",
    "T40n1810_003:0557b10": "具羯磨。若僧時到，僧忍聽，僧與此某甲比丘",
    "T40n1810_003:0557b11": "尼作新臥具羯磨。白如是。大姊僧聽！此某甲",
    "T40n1810_003:0557b12": "比丘尼得乾痟病，有糞掃臥具重，欲人間遊",
    "T40n1810_003:0557b13": "行，今從僧乞更作新臥具羯磨；僧與此某甲",
    "T40n1810_003:0557b14": "比丘尼更作新臥具羯磨。誰諸大姊忍僧與",
    "T40n1810_003:0557b15": "此某甲比丘尼更作新臥具羯磨者默然，誰",
    "T40n1810_003:0557b16": "不忍者說。僧已忍與某甲比丘尼更作新臥",
    "T40n1810_003:0557b17": "具羯磨竟。僧忍，默然故，是事如是持。",
    "T40n1810_003:0557b18": "與畜杖絡囊法若有比丘尼羸老，不能無絡囊盛鉢無杖而行。佛言：「聽僧與彼比丘尼作杖絡",
    "T40n1810_003:0557b19": "囊白二。」應至僧中，具儀作如是乞。大姊僧聽！我某甲比丘尼老病，",
    "T40n1810_003:0557b20": "不能無絡囊盛鉢無杖而行，今從僧乞畜杖",
    "T40n1810_003:0557b21": "絡囊。願僧聽我某甲比丘尼畜杖絡囊，慈愍",
    "T40n1810_003:0557b22": "故。三說。僧應如是與法。大姊僧聽！此某甲比丘尼羸老，不",
    "T40n1810_003:0557b23": "能無絡囊盛鉢無杖而行，今從僧乞杖絡囊。",
    "T40n1810_003:0557b24": "若僧時到，僧忍聽與某甲比丘尼杖絡囊。白",
    "T40n1810_003:0557b25": "如是。大姊僧聽！此某甲比丘尼羸老，不能無",
    "T40n1810_003:0557b26": "杖絡囊而行，今從僧乞杖絡囊；僧今與此某",
    "T40n1810_003:0557b27": "甲比丘尼杖絡囊。誰諸大姊忍僧與某甲比",
    "T40n1810_003:0557b28": "丘尼杖絡囊者默然，誰不忍者說。僧已忍與",
    "T40n1810_003:0557b29": "某甲比丘尼杖絡囊竟。僧忍，默然故，是事如",
    "T40n1810_003:0557c01": "是持。",
    "T40n1810_003:0557c02": "六念法依《僧祇》云：第一念：謂知日數，月之大小、黑白。稱云：此月大月小稱小，白",
    "T40n1810_003:0557c03": "月一日乃至十五日。黑月應云：黑月一日乃至十四、",
    "T40n1810_003:0557c04": "十五日。西方本制，月有黑白，白月純大，黑有小大；此土立法，以三十日為月。故作念者，通知大小，即應此方",
    "T40n1810_003:0557c05": "立其月法；別言黑白一二日等，復順西方本制月日。第二念：謂知食處。食處不定，隨其食處稱云：或",
    "T40n1810_003:0557c06": "食僧常、或常乞食、或受彼請、或自食等。若未定食",
    "T40n1810_003:0557c07": "處者，稱云：今日念不背請食。第三念：謂知受戒時日歲數。稱云：我於",
    "T40n1810_003:0557c08": "某年某月某日某時，一尺木若干影，受具足",
    "T40n1810_003:0557c09": "戒，無夏。若有夏者，隨夏稱之。第四念：謂知衣鉢緣資有無具闕。若衣鉢有闕者，隨有稱云：某",
    "T40n1810_003:0557c10": "衣及鉢具。餘不具者，稱云：某衣及鉢不具，念當時具。若總具足，",
    "T40n1810_003:0557c11": "應云：五衣鉢具。餘長衣藥鉢，念知已淨、未淨。若有未淨者，稱云：有某長衣及藥",
    "T40n1810_003:0557c12": "鉢未作淨，念當說淨。若無，稱云：無長衣藥鉢。第五念：",
    "T40n1810_003:0557c13": "謂知食之同別。勸與眾同，稱云：不別眾食。第六念：謂知病不？有病者云：我今有",
    "T40n1810_003:0557c14": "病，念當療治。無病者云：我今無病，依眾行道。捨請",
    "T40n1810_003:0557c15": "法若比丘尼無病及施衣緣，一日之中有多請者，應自受一，餘者，轉施與人。作如是言：大姊！某甲",
    "T40n1810_003:0557c16": "家請我施五正食，我應往彼，今布施汝。若不捨前",
    "T40n1810_003:0557c17": "請，受後請食，食者，咽咽波逸提；若不捨後請，受前請食，食者，咽咽突吉羅。",
    "T40n1810_003:0557c18": "作餘食法食有二種：一者正食，二者不正食。不正食者，謂：根、莖食等。此非正食，非足。正食者，",
    "T40n1810_003:0557c19": "謂：飯、󰉓、乾飯、魚、及肉。若粥初出釜，以草畫之不合者，是正食，不得食。於五種食中，若食一一食令飽足已，捨威",
    "T40n1810_003:0557c20": "儀，不作餘食法，更食五正食者，咽咽波逸提。若欲食者，持食至一未足食比丘尼所，作是言：大姊！我",
    "T40n1810_003:0557c21": "足食已，知是看是，此作餘食法。彼比丘尼應取少許食已，語此",
    "T40n1810_003:0557c22": "比丘尼言：大姊！我已食止，汝取食之。彼應答云：爾。作此法已，得隨意食。",
    "T40n1810_003:0557c23": "別眾食白入出法別眾者，若四人、若過四人。若二人、三人，隨意食。四人、若過四人，應分作二",
    "T40n1810_003:0557c24": "部更互食。若比丘尼有別眾食因緣，欲入食者，當起白言：我有某別眾食緣，欲求",
    "T40n1810_003:0557c25": "入。佛言：「當聽隨上座次入。」別眾食緣者，病時、作衣時、施衣時、道行時、船行時、大眾集時、沙門施食時。若比丘尼無別眾",
    "T40n1810_003:0557c26": "食因緣，彼比丘尼即當起白言：我於此別眾食中無因緣，欲求出。",
    "T40n1810_003:0557c27": "佛言：「聽出。」彼比丘尼別眾食，咽咽波逸提。若有因緣不說者，突吉羅。",
    "T40n1810_003:0557c28": "前食後食詣餘家囑授法若比丘尼大有請處，不敢入城，聽相囑授入城。",
    "T40n1810_003:0558a01": "作如是言：大姊一心念！我某甲比丘尼，已受某甲",
    "T40n1810_003:0558a02": "請。今有某緣，入某聚落，至某甲家，白大姊令",
    "T40n1810_003:0558a03": "知。病時、作衣時、施衣時，開不囑授。若囑授已，欲詣所去處而中道還；或不至所囑處，更詣餘家，乃至庫藏",
    "T40n1810_003:0558a04": "處、聚落邊房、及比丘僧伽藍；若至所囑處白衣家還出；如是等，皆失前囑授，若欲往者，當更囑授也。",
    "T40n1810_003:0558a05": "非時入聚落囑授法若有僧事、塔寺事、瞻視病比丘尼事，聽囑授入聚落。作如是言：",
    "T40n1810_003:0558a06": "大姊一心念！我某甲比丘尼，非時入某聚落，",
    "T40n1810_003:0558a07": "至某甲家，為某緣故，白大姊令知。若道由村過、若有啟白、若",
    "T40n1810_003:0558a08": "喚、受請、或為力勢所持、繫縛等，不犯。",
    "T40n1810_003:0558a09": "17 修奉篇(下)修奉篇第十七此修奉法依大僧出，尼有不同，具如本律。",
    "T40n1810_003:0558a10": "爾時世尊告諸比丘：「汝等諦聽，善思念之！若",
    "T40n1810_003:0558a11": "比丘說相似文句，遮法毘尼，此比丘令多人",
    "T40n1810_003:0558a12": "不得利益，作諸苦業，以滅正法；若比丘隨順",
    "T40n1810_003:0558a13": "文句，不違法毘尼，如此比丘利益多人，不令",
    "T40n1810_003:0558a14": "作眾苦業，正法久住。是故諸比丘，汝等當隨",
    "T40n1810_003:0558a15": "順文句，勿令增減、違法毘尼，當如是學。」佛說",
    "T40n1810_003:0558a16": "如是，諸比丘聞，歡喜信樂受持。爾時佛告諸",
    "T40n1810_003:0558a17": "比丘：「如來出世，見眾過失，故以一義為諸聲",
    "T40n1810_003:0558a18": "聞結戒：攝取於僧。以此一義故，如來為諸聲",
    "T40n1810_003:0558a19": "聞結戒。」佛說如是，諸比丘聞，歡喜信樂受持。",
    "T40n1810_003:0558a20": "乃至正法久住，句句亦如是。爾時佛告諸比",
    "T40n1810_003:0558a21": "丘：「如來出世，以一義故，為諸比丘制呵責羯",
    "T40n1810_003:0558a22": "磨：攝取於僧。以是一義故，如來出世為諸比",
    "T40n1810_003:0558a23": "丘制呵責羯磨。」佛說如是，諸比丘聞，歡喜信",
    "T40n1810_003:0558a24": "樂受持。乃至正法久住，句句亦如是。如是擯",
    "T40n1810_003:0558a25": "羯磨、依止羯磨、遮不至白衣家羯磨，作不",
    "T40n1810_003:0558a26": "見罪舉羯磨、不懺悔羯磨、惡見不捨羯磨，檢",
    "T40n1810_003:0558a27": "校法律所制，制受依止、制梵罰、制舉、制憶念、",
    "T40n1810_003:0558a28": "制求聽、制自言、制遮阿㝹婆陀、制遮說戒、制",
    "T40n1810_003:0558a29": "遮自恣、制戒、制說戒、制布薩、制布薩羯磨、",
    "T40n1810_003:0558b01": "制自恣、制自恣羯磨、制單白羯磨、制白二羯",
    "T40n1810_003:0558b02": "磨、制白四羯磨、制與覆藏、與本日治、與摩那",
    "T40n1810_003:0558b03": "埵、與出罪、制四波羅夷、制十三僧伽婆尸沙、",
    "T40n1810_003:0558b04": "二不定法、三十尼薩耆、九十波逸提、四波羅",
    "T40n1810_003:0558b05": "提提舍尼、式叉迦羅尼、七滅諍，一一句如呵",
    "T40n1810_003:0558b06": "責羯磨。",
    "T40n1810_003:0558b07": "爾時佛告諸比丘：「有二見，出家人不應行：非",
    "T40n1810_003:0558b08": "法見法，法見非法。復有二見：毘尼言非毘尼，",
    "T40n1810_003:0558b09": "非毘尼言毘尼。復有二見：非犯見犯，是犯見",
    "T40n1810_003:0558b10": "非犯。復有二見：輕而見重，重而見輕。復有二",
    "T40n1810_003:0558b11": "見：有餘見無餘，無餘見有餘。復有二見：麁",
    "T40n1810_003:0558b12": "惡見非麁惡，非麁惡見麁惡。復有二見：舊法",
    "T40n1810_003:0558b13": "見非舊法，非舊法見舊法。復有二見：制見非",
    "T40n1810_003:0558b14": "制，非制見制。復有二見：說見非說，非說見",
    "T40n1810_003:0558b15": "說。復有二見：酒見非酒，非酒見酒。復有二",
    "T40n1810_003:0558b16": "見：飲見非飲，非飲見飲。復有二見：食見非",
    "T40n1810_003:0558b17": "食，非食見食。復有二見：時見非時，非時見",
    "T40n1810_003:0558b18": "時。復有二見：淨見不淨，不淨見淨。復有二",
    "T40n1810_003:0558b19": "見：重見非重，非重見重。復有二見：難見非",
    "T40n1810_003:0558b20": "難，非難見難。復有二見：無蟲見蟲，蟲見無",
    "T40n1810_003:0558b21": "蟲。復有二見：破見不破，不破見破。復有二",
    "T40n1810_003:0558b22": "見：種見非種，非種見種。復有二見：已解義",
    "T40n1810_003:0558b23": "見未解，未解義見已解。復有二見：可親見非",
    "T40n1810_003:0558b24": "親，非親見可親。復有二見：怖見不怖，不怖",
    "T40n1810_003:0558b25": "見怖。復有二見：道見非道，非道見道。復有二",
    "T40n1810_003:0558b26": "見：可行見非行，非行見可行。復有二見：出",
    "T40n1810_003:0558b27": "離見不出離，不出離見出離。復有二見：棄見",
    "T40n1810_003:0558b28": "不棄，不棄見棄。復有二見：見世間常，見世間",
    "T40n1810_003:0558b29": "無常。復有二見：見世界有際，見世界無際。復",
    "T40n1810_003:0558c01": "有二見：是身是命，身異命異。復有二見：有",
    "T40n1810_003:0558c02": "如來滅度，無如來滅度。復有二見：有無如來",
    "T40n1810_003:0558c03": "滅度，非有無如來滅度。於佛法內有如是二",
    "T40n1810_003:0558c04": "見，出家人不應修行；若修行，如法治。」佛說如",
    "T40n1810_003:0558c05": "是，諸比丘聞，歡喜信樂受持。",
    "T40n1810_003:0558c06": "爾時佛告諸比丘：「有二種人住不安樂：一憙",
    "T40n1810_003:0558c07": "瞋，二懷怨。復有二法：一急性，二難捨。復有",
    "T40n1810_003:0558c08": "二法：一慳，二嫉妬。復有二法：一欺詐，二諂",
    "T40n1810_003:0558c09": "曲。復有二法：一自高，二憙諍。復有二法：一",
    "T40n1810_003:0558c10": "好飾，二放逸。復有二法：一慢，二增上慢。復有",
    "T40n1810_003:0558c11": "二法：一貪，二恚。復有二法：一自譽，二毀他。",
    "T40n1810_003:0558c12": "復有二法：一邪見，二邊見。復有二法：一有",
    "T40n1810_003:0558c13": "難教，二不受訓導。」佛說如是，諸比丘聞，歡喜",
    "T40n1810_003:0558c14": "信樂受持。",
    "T40n1810_003:0558c15": "爾時佛告諸比丘：「破戒墮二道：地獄、畜生中。",
    "T40n1810_003:0558c16": "持戒生二道：生天及人中。屏處造惡業，生墮",
    "T40n1810_003:0558c17": "於二道：地獄及畜生。屏處造善業，得生於二",
    "T40n1810_003:0558c18": "道：生天及人中。邪見生二道：地獄及畜生。正",
    "T40n1810_003:0558c19": "見生二道：生天及人中；佛聖弟子，天人中尊",
    "T40n1810_003:0558c20": "貴。有二法不得解脫：一犯戒，二不見犯。有二",
    "T40n1810_003:0558c21": "法自得解脫：一不犯，二見犯。有二法不得解",
    "T40n1810_003:0558c22": "脫：一犯而不見罪，二見犯而不如法懺悔。有",
    "T40n1810_003:0558c23": "二法自得解脫：一見犯罪，二犯而能如法懺",
    "T40n1810_003:0558c24": "悔。有二法不得解脫：一見罪不如法懺悔，二",
    "T40n1810_003:0558c25": "若如法懺悔而彼不受。有二法自得解脫：一",
    "T40n1810_003:0558c26": "見罪能如法懺，二如法懺者彼能如法受。縛、",
    "T40n1810_003:0558c27": "不縛亦如是。有二種清淨：一不犯，二懺悔。」佛",
    "T40n1810_003:0558c28": "說如是，諸比丘聞，歡喜信樂受持。",
    "T40n1810_003:0558c29": "爾時佛告諸比丘：「有二眾：一法語眾，二非法",
    "T40n1810_003:0559a01": "語眾。何等非法語眾？眾中不用法毘尼，不以",
    "T40n1810_003:0559a02": "佛所教而說，應教不教而住，應滅不滅而住，",
    "T40n1810_003:0559a03": "是為非法語眾。何等法語眾？眾中用法毘尼，",
    "T40n1810_003:0559a04": "隨佛所教而說，應教教而住，應滅滅而住，是",
    "T40n1810_003:0559a05": "為法語眾。此二眾中，法語眾，我讚歎為尊。」佛",
    "T40n1810_003:0559a06": "說如是，諸比丘聞，歡喜信樂受持。「復有二眾：",
    "T40n1810_003:0559a07": "如法眾，不如法眾。何等不如法眾？眾中若非",
    "T40n1810_003:0559a08": "法者有力，如法者無力；非法者得伴，如法者",
    "T40n1810_003:0559a09": "不得伴；作非法羯磨，不作法羯磨；作非毘尼",
    "T40n1810_003:0559a10": "羯磨，不作毘尼羯磨；非法便行，是法不行；是",
    "T40n1810_003:0559a11": "為非法眾。何等如法眾？若眾中如法者有力，",
    "T40n1810_003:0559a12": "非法者無力；如法者得伴，不如法者不得伴；",
    "T40n1810_003:0559a13": "作法羯磨，不作非法羯磨；作毘尼羯磨，不作",
    "T40n1810_003:0559a14": "非毘尼羯磨；是法行，非法滅；是為如法眾。此",
    "T40n1810_003:0559a15": "二眾中，如法眾，我讚歎為尊。」佛說如是，諸比",
    "T40n1810_003:0559a16": "丘聞，歡喜信樂受持。有二眾：等眾，不等眾，亦",
    "T40n1810_003:0559a17": "如是。爾時佛告諸比丘：「若國法王力弱，眾賊",
    "T40n1810_003:0559a18": "熾盛，爾時法王不得安樂出入，邊國小王不",
    "T40n1810_003:0559a19": "順教令，國界人民亦不安樂出入，生業休廢，",
    "T40n1810_003:0559a20": "憂苦、損減，不得利益。如是非法比丘有力，",
    "T40n1810_003:0559a21": "是如法比丘無力。如法比丘不得安樂，若",
    "T40n1810_003:0559a22": "在眾中亦不得語。若在空處住，是時作非法",
    "T40n1810_003:0559a23": "羯磨，不作法羯磨；作非毘尼羯磨，不作毘尼",
    "T40n1810_003:0559a24": "羯磨；非法便行，是法不行。彼不勤行精進，未",
    "T40n1810_003:0559a25": "得令得，未入令入，未證令證，則令諸天人民",
    "T40n1810_003:0559a26": "不得利益，長夜受苦。」佛說如是，諸比丘聞，歡",
    "T40n1810_003:0559a27": "喜信樂受持。",
    "T40n1810_003:0559a28": "爾時佛告諸比丘：「若國法王力強，眾賊力弱，",
    "T40n1810_003:0559a29": "皆來歸伏或復逃竄。時王安樂出入，無有憂",
    "T40n1810_003:0559b01": "患，邊國小王順從教令，境內人民亦得安樂，",
    "T40n1810_003:0559b02": "生業自恣無諸憂苦，多得利益無有損減。如",
    "T40n1810_003:0559b03": "是如法比丘得力，非法比丘無力，非法比丘",
    "T40n1810_003:0559b04": "來至如法比丘所，隨順教令不敢違逆，若當",
    "T40n1810_003:0559b05": "逃竄，不作眾惡。爾時如法比丘安隱得樂，",
    "T40n1810_003:0559b06": "若在僧中得語。若在空處住，作如法羯磨，不",
    "T40n1810_003:0559b07": "作非法羯磨；作毘尼羯磨，不作非毘尼羯",
    "T40n1810_003:0559b08": "磨；是法便行，非法不行；勤修精進，未得能得，",
    "T40n1810_003:0559b09": "未入能入，未證能證，則令諸天人民得大利",
    "T40n1810_003:0559b10": "益。」佛說如是，諸比丘聞，歡喜信樂受持。",
    "T40n1810_003:0559b11": "爾時舍利弗告諸比丘：「諸長老！若有鬪諍，舉",
    "T40n1810_003:0559b12": "他比丘及有罪比丘不自觀察，當知此諍遂",
    "T40n1810_003:0559b13": "更增長，不得如法、如毘尼除滅，諸比丘不安",
    "T40n1810_003:0559b14": "樂。若比丘共諍，舉他比丘及有罪者各自觀",
    "T40n1810_003:0559b15": "過，當知此諍不復增長深重，得如法、如毘尼",
    "T40n1810_003:0559b16": "除滅，諸比丘便得安樂住。諸比丘云何自觀",
    "T40n1810_003:0559b17": "過？有罪比丘作是念：『我犯如是事，彼見我犯",
    "T40n1810_003:0559b18": "非，我若不犯者，彼不得見我犯非，以我犯故，",
    "T40n1810_003:0559b19": "令彼見我；我今應自悔過，令彼不復以惡語",
    "T40n1810_003:0559b20": "呵我，我若如是，使善法增長。』是為比丘能自",
    "T40n1810_003:0559b21": "觀其過。云何舉他比丘自觀其過？彼作如是",
    "T40n1810_003:0559b22": "念：『彼比丘犯非，令我得見，若彼不犯非者，我",
    "T40n1810_003:0559b23": "則不見，以彼犯非故，令我得見；若彼自能至",
    "T40n1810_003:0559b24": "誠懺悔者，不令我出惡言，如是令善法增長。』",
    "T40n1810_003:0559b25": "是為舉他比丘自觀其過。若比丘有諍事，舉",
    "T40n1810_003:0559b26": "他比丘、有罪比丘能作如是自觀其過，當知",
    "T40n1810_003:0559b27": "此過不復增長，如法、如毘尼、如佛所教，諸比",
    "T40n1810_003:0559b28": "丘得安樂住。」舍利弗說如是，諸比丘聞，歡喜",
    "T40n1810_003:0559b29": "信樂受持。",
    "T40n1810_003:0559c01": "爾時有眾多比丘往世尊所，頭面禮足，却坐",
    "T40n1810_003:0559c02": "一面，白世尊言：「大德是法之主，說言學，云",
    "T40n1810_003:0559c03": "何為學？」佛告諸比丘：「學於戒，故言學。云何",
    "T40n1810_003:0559c04": "學戒？增戒學、增心學、增慧學，是故言學。彼增",
    "T40n1810_003:0559c05": "戒學、增心學、增慧學時，得調伏貪欲、瞋恚、愚",
    "T40n1810_003:0559c06": "癡盡；彼得貪欲、瞋恚、愚癡盡已，不造不善，不",
    "T40n1810_003:0559c07": "近諸惡，是故言學。」佛說如是，諸比丘聞，歡喜",
    "T40n1810_003:0559c08": "信樂受持。",
    "T40n1810_003:0559c09": "爾時佛問諸比丘：「汝云何學？云何為學？」諸比",
    "T40n1810_003:0559c10": "丘白佛言：「大德是法之根本，為法之主，如世",
    "T40n1810_003:0559c11": "尊向所說，我等受持，故言學。復有三學：增戒",
    "T40n1810_003:0559c12": "學、增心學、增慧學，學此三學，得須陀洹、斯陀",
    "T40n1810_003:0559c13": "含、阿那含、阿羅漢果，是故當勤精進，學此三",
    "T40n1810_003:0559c14": "學。」爾時阿難在波羅梨子城鷄園中，時有孔",
    "T40n1810_003:0559c15": "雀冠婆羅門至阿難所，問訊已，在一面坐，白",
    "T40n1810_003:0559c16": "阿難言：「沙門瞿曇何故為諸比丘制增戒學、",
    "T40n1810_003:0559c17": "增淨行學、增波羅提木叉學？」阿難答言：「所以",
    "T40n1810_003:0559c18": "爾者，為調伏貪欲、瞋恚、愚癡令盡故，世尊為",
    "T40n1810_003:0559c19": "諸比丘制戒。」復問言：「若比丘得阿羅漢漏",
    "T40n1810_003:0559c20": "盡，彼何所學？」阿難答言：「貪欲、瞋恚、愚癡盡，不",
    "T40n1810_003:0559c21": "造不善，不近諸惡，所作已辦，名為無學。」婆羅",
    "T40n1810_003:0559c22": "門言：「如向所說，便為無學耶？」阿難答言：「如是。」",
    "T40n1810_003:0559c23": "孔雀冠婆羅門聞已，歡喜信樂受持。佛告迦",
    "T40n1810_003:0559c24": "葉比丘言：「若上座既不學戒亦不讚歎戒，若",
    "T40n1810_003:0559c25": "有餘比丘樂學戒讚歎戒者，亦復不能以時勸",
    "T40n1810_003:0559c26": "勉讚歎。迦葉比丘！我不讚歎如是上座。何以",
    "T40n1810_003:0559c27": "故？若我讚歎者，令諸比丘親近；若有親近者，",
    "T40n1810_003:0559c28": "令餘人習學其法；若有習學其法，長夜受苦。",
    "T40n1810_003:0559c29": "是故迦葉比丘！我見如是上座過失，故不讚",
    "T40n1810_003:0560a01": "歎。」若中座、下座，亦如是。次有上、中、下座如法，反上句是。爾時佛告諸比丘：「譬",
    "T40n1810_003:0560a02": "如有驢與群牛共行，自言：『我亦是牛！我亦是",
    "T40n1810_003:0560a03": "牛！』而驢毛不似牛，脚不似牛，音聲亦不似牛，",
    "T40n1810_003:0560a04": "而與牛共行，自言是牛。如是有癡人隨逐如",
    "T40n1810_003:0560a05": "法比丘，自言是比丘。此癡人無有增戒、增心、",
    "T40n1810_003:0560a06": "增慧如善比丘，與眾僧共行，自言：『我是比丘！』",
    "T40n1810_003:0560a07": "是故汝等當勤修習增戒、增心、增慧學。」佛說",
    "T40n1810_003:0560a08": "如是，諸比丘聞，歡喜信樂受持。",
    "T40n1810_003:0560a09": "爾時佛告諸比丘：「有三學：增戒學、增心學、增",
    "T40n1810_003:0560a10": "慧學。何等增戒學？若比丘尊重於戒，以戒為",
    "T40n1810_003:0560a11": "主；不重於定，不以定為主；不重於慧，不以慧",
    "T40n1810_003:0560a12": "為主。彼於此戒，若犯輕者懺悔，何以故？此中",
    "T40n1810_003:0560a13": "非如破器、破石故；若是重戒，便應堅持，善住",
    "T40n1810_003:0560a14": "於戒，應親近行，不毀闕行，不染污行。常如是",
    "T40n1810_003:0560a15": "修習，彼斷下五使，於上涅槃，不復還此。若比",
    "T40n1810_003:0560a16": "丘重於戒，以戒為主；重於定，以定為主；不重",
    "T40n1810_003:0560a17": "於慧，不以慧為主；如上。若比丘重於戒，以戒",
    "T40n1810_003:0560a18": "為主；重於定，以定為主；重於慧，以慧為主；彼",
    "T40n1810_003:0560a19": "漏盡得無漏心解脫、慧解脫，於現在前自知",
    "T40n1810_003:0560a20": "得證，我生已盡，梵行已立，所作已辦，不復還",
    "T40n1810_003:0560a21": "此。滿足行者，具滿成就；不滿足行者，得不滿",
    "T40n1810_003:0560a22": "足成就。我說此戒，無有唐捐。」佛說如是，諸比",
    "T40n1810_003:0560a23": "丘聞，歡喜信樂受持。「復有三學：增戒、增心、增",
    "T40n1810_003:0560a24": "慧學。何等增戒學？若有比丘具滿戒行，少行",
    "T40n1810_003:0560a25": "定行，少行慧行，彼斷下五使，便於上涅槃，不",
    "T40n1810_003:0560a26": "復還此。若不能至如是處，能薄三結：貪欲、瞋",
    "T40n1810_003:0560a27": "恚、癡，得斯陀含來生世間，便盡苦際。若不",
    "T40n1810_003:0560a28": "能至如是處，能斷三結，得須陀洹，不墮惡趣，",
    "T40n1810_003:0560a29": "決定取道，七生天上、七生人中，便盡苦際。若",
    "T40n1810_003:0560b01": "比丘具滿戒行，具滿定行，少行慧行，亦如上。",
    "T40n1810_003:0560b02": "若比丘具滿戒行，具滿定行，具滿慧行，亦如",
    "T40n1810_003:0560b03": "上。」「復有三學：增戒學、增心學、增慧學。何等增",
    "T40n1810_003:0560b04": "戒學？若比丘具足持波羅提木叉戒，成就威",
    "T40n1810_003:0560b05": "儀，畏慎輕戒重若金剛，等學諸戒，是為增戒",
    "T40n1810_003:0560b06": "學。何等增心學？若比丘能捨欲惡，乃至得入",
    "T40n1810_003:0560b07": "第四禪，是為增心學。何等增慧學？若比丘如",
    "T40n1810_003:0560b08": "實知苦諦，知集、盡、道，是為增慧學。」慶聞修奉等同前。",
    "T40n1810_003:0560b09": "爾時世尊在婆闍國地城中，告諸比丘：「我說",
    "T40n1810_003:0560b10": "四種廣說，汝等善聽，當為汝說。」諸比丘言：「大",
    "T40n1810_003:0560b11": "德！願樂聞之。」「何等四？若比丘如是語：『諸長",
    "T40n1810_003:0560b12": "老！我於某村某城，親從佛聞受持，此是法、是",
    "T40n1810_003:0560b13": "毘尼、是佛教。』若聞彼比丘說，不應便生嫌疑，",
    "T40n1810_003:0560b14": "亦不應呵，應審定文句已，應尋究修多羅、毘",
    "T40n1810_003:0560b15": "尼、檢校法律。若聽彼比丘說，尋究修多羅、毘",
    "T40n1810_003:0560b16": "尼、檢校法律時，若不與修多羅、毘尼、法律相",
    "T40n1810_003:0560b17": "應，違背於法，應語彼比丘：『汝所說者，非佛所",
    "T40n1810_003:0560b18": "說，或是長老不審得佛語。何以故？我尋究修",
    "T40n1810_003:0560b19": "多羅、毘尼、法律，不與修多羅、毘尼、法律相應，",
    "T40n1810_003:0560b20": "違背於法。長老！不須誦習，亦莫教餘比丘，今",
    "T40n1810_003:0560b21": "應捨棄。』若聞彼比丘說，尋究修多羅、毘尼、法",
    "T40n1810_003:0560b22": "律時，若與修多羅、毘尼、法律相應，應語彼比",
    "T40n1810_003:0560b23": "丘言：『長老所說是佛所說，審得佛語。何以故？",
    "T40n1810_003:0560b24": "我尋究修多羅、毘尼、法律，與共相應，而不違",
    "T40n1810_003:0560b25": "背。長老！應善持誦習，教餘比丘，勿令忘失。』此",
    "T40n1810_003:0560b26": "是初廣說。復次，若比丘如是語：『長老！我於某",
    "T40n1810_003:0560b27": "村某城，和合僧中上坐前聞，此是法、是毘尼、",
    "T40n1810_003:0560b28": "是佛所教。』聞彼比丘說時，不應嫌疑，亦不應",
    "T40n1810_003:0560b29": "呵，應審定文句，尋究修多羅、毘尼、檢校法律。",
    "T40n1810_003:0560c01": "若聞彼比丘說，尋究修多羅、毘尼、法律時，不",
    "T40n1810_003:0560c02": "與相應，違背於法，應語彼比丘言：『長老！此非",
    "T40n1810_003:0560c03": "佛所說，是彼眾僧及上座不審得佛語，長老",
    "T40n1810_003:0560c04": "亦爾。何以故？我尋究修多羅、毘尼、法律，不與",
    "T40n1810_003:0560c05": "相應，違背於法，長老不須誦習，亦莫教餘比",
    "T40n1810_003:0560c06": "丘，今當棄之。』若聞彼比丘語，尋究修多羅、毘",
    "T40n1810_003:0560c07": "尼、法律，而與相應，不違背於法，應語彼比丘",
    "T40n1810_003:0560c08": "言：『長老！是佛所說，彼眾僧上座及長老亦審",
    "T40n1810_003:0560c09": "得佛語。何以故？我尋究修多羅、毘尼、法律，而",
    "T40n1810_003:0560c10": "與相應，無有違背。長老！應善持誦習，亦教餘",
    "T40n1810_003:0560c11": "人，勿令忘失。』此是第二廣說。次第三句，從知法、毘尼、摩夷眾多比丘所",
    "T40n1810_003:0560c12": "聞，亦如是。第四句，從知法、毘尼、摩夷一比丘所聞，亦如是。是為四廣說。」佛說如是，",
    "T40n1810_003:0560c13": "諸比丘聞，歡喜信樂受持。",
    "T40n1810_003:0560c14": "毘尼有五事答：一、序，二、制，三、重制，四、修多",
    "T40n1810_003:0560c15": "羅，五、隨順修多羅。有五法名為持律：知犯，知",
    "T40n1810_003:0560c16": "不犯，知輕，知重，廣誦二部戒。復有五法：四法",
    "T40n1810_003:0560c17": "同前，第五、廣誦毘尼。復有五法：四法同前，第",
    "T40n1810_003:0560c18": "五、住毘尼而不動。復有五法：四法同前，第五、",
    "T40n1810_003:0560c19": "諍事起善能除滅。有五種持律：誦戒序，四事，",
    "T40n1810_003:0560c20": "十三事，二不定，廣誦三十事，是初持律；若廣",
    "T40n1810_003:0560c21": "誦九十事，是第二持律；若廣誦戒毘尼，是第",
    "T40n1810_003:0560c22": "三持律；若廣誦二部戒毘尼，是第四持律；若",
    "T40n1810_003:0560c23": "都誦毘尼，是第五持律。是中春秋冬，應依上四種持律；若不依住，突吉羅。夏",
    "T40n1810_003:0560c24": "安居應依第五持律；若不依住者，波逸提。",
    "T40n1810_003:0560c25": "持律人有五功德：戒品堅牢，善勝諸怨，於眾",
    "T40n1810_003:0560c26": "中決斷無畏，若有疑悔能開解，善持毘尼令",
    "T40n1810_003:0560c27": "正法久住。復次，有五種犯：波羅夷，僧伽婆尸",
    "T40n1810_003:0560c28": "沙，波逸提，波羅提提舍尼，突吉羅；亦名五種",
    "T40n1810_003:0560c29": "制戒，亦名五犯聚。若不知、不見五犯者，我說",
    "T40n1810_003:0561a01": "此人愚癡波羅夷乃至突吉羅。",
    "T40n1810_003:0561a02": "復次，死人有五不好：一、不淨，二、臭，三、有恐",
    "T40n1810_003:0561a03": "畏，四、令人恐畏，惡鬼得便，五、惡獸非人所住",
    "T40n1810_003:0561a04": "處。犯戒人有五過失：有身口意業不淨，如彼",
    "T40n1810_003:0561a05": "死屍不淨；我說此人亦復如是。或有身口意",
    "T40n1810_003:0561a06": "業不淨，惡聲流布，如彼死屍臭氣從出；我說",
    "T40n1810_003:0561a07": "此人亦復如是。有身口意業不淨，諸善比丘",
    "T40n1810_003:0561a08": "畏避，如彼死屍令人恐怖；我說此人亦復如",
    "T40n1810_003:0561a09": "是。有身口意業不淨，令諸善比丘見之生惡",
    "T40n1810_003:0561a10": "心，言：「我云何乃見如是惡人。」如人見死屍生",
    "T40n1810_003:0561a11": "恐畏，令惡鬼得便；我說此人亦復如是。有身",
    "T40n1810_003:0561a12": "口意業不淨者，與不善人共住，如彼死屍處",
    "T40n1810_003:0561a13": "惡獸非人共住；我說此人亦復如是。是為犯",
    "T40n1810_003:0561a14": "戒人五事過失，如彼死屍。破戒有五過失：自",
    "T40n1810_003:0561a15": "害，為智者所呵，有惡名流布，臨終時生悔恨，",
    "T40n1810_003:0561a16": "死墮惡道。",
    "T40n1810_003:0561a17": "持戒有五功德反上句是。復有五事：先未得物不",
    "T40n1810_003:0561a18": "能得；既得不護；若隨所在眾，若剎利眾、婆羅",
    "T40n1810_003:0561a19": "門眾、若居士眾、若比丘眾，於中聞有愧恥；",
    "T40n1810_003:0561a20": "無數由旬內，沙門、婆羅門稱說其惡；破戒惡人",
    "T40n1810_003:0561a21": "死墮惡道。持戒有五功德反上句是。有五種淨果：火",
    "T40n1810_003:0561a22": "淨、刀淨、瘡淨、鳥淨、不任種淨。復有五淨：若",
    "T40n1810_003:0561a23": "剝少皮、若都剝、若腐爛、若破、若瘀。有五法",
    "T40n1810_003:0561a24": "令正法疾滅，何等五？有比丘不諦受誦，憙忘",
    "T40n1810_003:0561a25": "誤，文不具足，以教餘人；文既不具，其義有闕。",
    "T40n1810_003:0561a26": "是為第一疾滅正法。復次，有比丘為僧中勝",
    "T40n1810_003:0561a27": "人上座，若一國所宗，而多不持戒，但修諸不",
    "T40n1810_003:0561a28": "善法，放捨戒行，不勤精進，未得而得，未入而",
    "T40n1810_003:0561a29": "入，未證而證。後生年少比丘倣習其行，亦多",
    "T40n1810_003:0561b01": "破戒，修不善法，放捨戒行，亦不勤精進，未得",
    "T40n1810_003:0561b02": "而得，未入而入，未證而證。是為第二疾滅正",
    "T40n1810_003:0561b03": "法。復次，有比丘多聞，持法、持律、持摩夷，不以",
    "T40n1810_003:0561b04": "所誦教餘比丘、比丘尼、優婆塞、優婆私，便命",
    "T40n1810_003:0561b05": "終；彼既命終，令法斷滅。是為第三疾滅正法。",
    "T40n1810_003:0561b06": "復次，有比丘難可教授，不受善言，不能忍辱，",
    "T40n1810_003:0561b07": "餘善比丘即便捨置。是為第四疾滅正法。復",
    "T40n1810_003:0561b08": "次，有比丘喜鬪諍，共相罵詈，彼此諍言，口如",
    "T40n1810_003:0561b09": "刀劍，互求長短。是為第五疾滅正法。復有五",
    "T40n1810_003:0561b10": "法令正法久住反上句是。",
    "T40n1810_003:0561b11": "爾時有異比丘往佛所，白言：「大德！以何因緣",
    "T40n1810_003:0561b12": "正法疾滅而不久住？」佛告比丘：「若比丘在法",
    "T40n1810_003:0561b13": "律中出家，不至心為人說法，亦不至心聽法",
    "T40n1810_003:0561b14": "憶持，設復堅持，不能思惟義趣，彼不知義，不",
    "T40n1810_003:0561b15": "能如說修行，不能自利，亦不利人。」佛告比丘：",
    "T40n1810_003:0561b16": "「有是因緣，令法疾滅而不久住。」「大德！復以何",
    "T40n1810_003:0561b17": "因緣令法久住？」反上句是爾時佛告諸比丘：「比丘至",
    "T40n1810_003:0561b18": "僧中先有五法：應以慈心；應自卑下如拭塵",
    "T40n1810_003:0561b19": "巾；應善知坐起，若見上坐不應安坐，若見下",
    "T40n1810_003:0561b20": "座不應起立；彼至僧中，不為雜說論世俗事，",
    "T40n1810_003:0561b21": "若自說法，若請人說法；若見僧中有不可事，",
    "T40n1810_003:0561b22": "心不安忍，應作默然，何以故？恐僧別異故。比",
    "T40n1810_003:0561b23": "丘應先有此五法，然後至僧中。」爾時世尊在",
    "T40n1810_003:0561b24": "瞻婆城伽伽池邊，白月十五日說戒時，於露",
    "T40n1810_003:0561b25": "地坐，與眾僧俱前後圍繞。時有比丘舉彼比",
    "T40n1810_003:0561b26": "丘見、聞、疑罪，當舉罪時，彼比丘乃作餘語答，",
    "T40n1810_003:0561b27": "便起瞋恚。佛告諸比丘：「應審定問彼人。彼人",
    "T40n1810_003:0561b28": "於佛法中無所堪任，無所增長，譬如農夫田",
    "T40n1810_003:0561b29": "苗稊稗參生，苗葉相類不別而為妨害，乃至",
    "T40n1810_003:0561c01": "秀實，方知非穀之異。既知非穀，即耘除根本。",
    "T40n1810_003:0561c02": "何以故？恐害善苗故。比丘亦復如是，有惡比",
    "T40n1810_003:0561c03": "丘行來坐起，攝持衣鉢，如善比丘不別，乃至",
    "T40n1810_003:0561c04": "不出罪；時既出其罪，方知比丘中稊稗之異。",
    "T40n1810_003:0561c05": "既知其異，應和合為作滅擯除之。何以故？恐",
    "T40n1810_003:0561c06": "妨善比丘故。譬如農夫治穀，當風簁揚，好穀",
    "T40n1810_003:0561c07": "留聚其下，秕𦮽隨風除之。何以故？恐污好穀",
    "T40n1810_003:0561c08": "故。如是惡比丘行來入出，如善比丘不別，乃",
    "T40n1810_003:0561c09": "至不出罪；時既出其罪，方知比丘中秕𦮽穢",
    "T40n1810_003:0561c10": "惡。既知已，應和合為作滅擯除之。譬如有人",
    "T40n1810_003:0561c11": "須木作井欄，從城中出，手捉利斧，往彼林中",
    "T40n1810_003:0561c12": "遍扣諸樹，若是實中者，其聲貞實；若是空中",
    "T40n1810_003:0561c13": "者，其聲虛而㽄。而彼空樹根莖枝葉如貞實",
    "T40n1810_003:0561c14": "者不異，至於扣時，方知內空；既知內空，即便",
    "T40n1810_003:0561c15": "斬伐，截落枝葉，先去麁樸，然後釿剗細治，內",
    "T40n1810_003:0561c16": "外俱淨，以作井欄。如是惡比丘行來出入，攝",
    "T40n1810_003:0561c17": "持衣鉢，威儀如善比丘不異，乃至不出罪；時",
    "T40n1810_003:0561c18": "既出其罪，方知沙門中垢穢稊稗空樹。若知",
    "T40n1810_003:0561c19": "已，即應和合作滅擯。何以故？恐妨害善比丘",
    "T40n1810_003:0561c20": "故。」而說偈言：",
    "T40n1810_003:0561c21": "「同住知性行，　　嫉妬喜瞋恚，",
    "T40n1810_003:0561c22": "人中說善語，　　屏處造非法。",
    "T40n1810_003:0561c23": "方便作妄語，　　明者能覺知，",
    "T40n1810_003:0561c24": "稊稗應除棄，　　及以空中樹。",
    "T40n1810_003:0561c25": "自說是沙門，　　虛妄應滅擯，",
    "T40n1810_003:0561c26": "已作滅擯竟，　　行惡非法者。",
    "T40n1810_003:0561c27": "清淨者共住，　　當知是光顯，",
    "T40n1810_003:0561c28": "和合共滅擯，　　和合盡苦際。」",
    "T40n1810_003:0561c29": "佛說如是，諸比丘聞，歡喜信樂受持。",
    "T40n1810_003:0561c30": "尼羯磨卷下"
}