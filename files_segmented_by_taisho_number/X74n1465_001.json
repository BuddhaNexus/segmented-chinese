{
    "X74n1465_001:0061c07": "中峯三時繫念儀範",
    "X74n1465_001:0061c09": "舉呪(晨朝畢法師行香禮佛班首執手磬領大眾繞壇行道)",
    "X74n1465_001:0061c10": "南無阿彌多婆夜哆(外曷切)(一)　他伽跢(都餓切)(二)　夜哆地(途賣切)(三)",
    "X74n1465_001:0061c11": "　夜他阿彌利(上聲)(四)　都婆毗(五)　阿彌利哆(六)　悉躭婆毗",
    "X74n1465_001:0061c12": "(七)　阿彌利哆(八)　毗迦蘭諦(九)　阿彌利哆(十)　毗迦蘭哆",
    "X74n1465_001:0061c13": "(十一)　伽彌膩(十二)　伽伽那(十三)　枳多迦隷(十四)　莎婆訶(十五)",
    "X74n1465_001:0061c14": "雲集讚(大眾序立佛前作聲念)",
    "X74n1465_001:0061c15": "西資會啟淨土門開。白豪光裏見如來。諸佛嘆奇哉。",
    "X74n1465_001:0061c16": "永脫塵埃。同願上蓮臺。",
    "X74n1465_001:0061c17": "雲來集菩薩摩訶薩。",
    "X74n1465_001:0061c18": "登座偈(法師上座)",
    "X74n1465_001:0061c19": "五彩雲垂。大法王座。我今一登。神天擁護。常擁護。菩",
    "X74n1465_001:0061c20": "薩摩訶薩。",
    "X74n1465_001:0061c21": "提綱(法師端莊整肅觀想彌陀作禮平舉)",
    "X74n1465_001:0061c22": "　三時禮念不思議　　一道圓明最上機",
    "X74n1465_001:0061c23": "　了法了心心寂照　　無形無相相超離",
    "X74n1465_001:0061c24": "　罪花凋殞三塗息　　菡蓞香浮七寶池",
    "X74n1465_001:0062a01": "　念念豁然真佛見　　斯時覺悟證真如",
    "X74n1465_001:0062a02": "　阿彌陀如來(眾和)　　證明繫念",
    "X74n1465_001:0062a03": "緣起(法師鳴尺一下)",
    "X74n1465_001:0062a04": "蓋聞西方世界。淨土樂邦。徧界而百寶莊嚴。諸地而",
    "X74n1465_001:0062a05": "七珍布砌。池流八德。蓮吐四花。寶樹重重。祥光爍爍。",
    "X74n1465_001:0062a06": "其土有佛。號曰彌陀。往昔因中。曾發誓願。若有眾生。",
    "X74n1465_001:0062a07": "稱念我名。即生我國。是以天親馬鳴龍樹。三大菩薩。",
    "X74n1465_001:0062a08": "造論指歸。沿至歷代祖師。靡不稱讚西方。勸人念佛。",
    "X74n1465_001:0062a09": "超往極樂。逮我。",
    "X74n1465_001:0062a10": "中峯祖師。著文繫念。何云繫念。一心繫屬于佛。不雜",
    "X74n1465_001:0062a11": "他念之謂也。乘此念心。堅固純熟。決定往生。我今叨",
    "X74n1465_001:0062a12": "臨法會。禮宜然香灑淨。恭迎列聖雲臨。然後演說。眾",
    "X74n1465_001:0062a13": "等虔誠。稱揚聖號。",
    "X74n1465_001:0062a14": "歸依西方　阿彌陀佛彌陀佛　阿彌陀佛　阿彌",
    "X74n1465_001:0062a15": "陀佛彌陀佛(大眾齊和。五聲畢。再起五聲。去首四字畢。法師執罏拈香)",
    "X74n1465_001:0062a16": "祝香舉香光王如來然香供養和",
    "X74n1465_001:0062a17": "　開建淨土大道場　　先然五分法身香",
    "X74n1465_001:0062a18": "　西方眾聖俱雲集　　列聖垂光大闡揚",
    "X74n1465_001:0062a19": "是香也。不從天降。豈屬地生。第一義諦結成。真三昧",
    "X74n1465_001:0062a20": "海流出。成雲成霧。為盖為臺。培自己之靈苗。慕樂邦",
    "X74n1465_001:0062a21": "之覺父。名超極樂。價重娑婆。爇向罏中。供養。",
    "X74n1465_001:0062a22": "娑婆大教主。萬德至尊。本師釋迦牟尼佛。西方世界。",
    "X74n1465_001:0062a23": "淨土教主。接引導師阿彌陀佛。輔讚西方。同願化度。",
    "X74n1465_001:0062a24": "觀音勢至。清淨海眾。三賢十地。緣覺聲聞。西乾東土。",
    "X74n1465_001:0062b01": "禪律諸宗。諸祖師僧。方等會上。護教天龍。星主大帝。",
    "X74n1465_001:0062b02": "列曜高真。三界萬靈。十方玄造。當山土地。弘護伽藍。",
    "X74n1465_001:0062b03": "淨土會內。無量聖凡。惟願普熏。同垂感降。",
    "X74n1465_001:0062b04": "　天風吹送紫檀烟　　瑞氣祥光燭大千",
    "X74n1465_001:0062b05": "　要識涅槃安樂處　　寶池初綻一枝蓮",
    "X74n1465_001:0062b06": "香雲盖。菩薩摩訶薩(三聲。畢。法師執水盂)。",
    "X74n1465_001:0062b07": "祝水(舉廿露王如來加持呪水和)",
    "X74n1465_001:0062b08": "　滴水能令淨六塵　　毫端點處便回春",
    "X74n1465_001:0062b09": "　法筵一灑皆清淨　　西方眾聖盡雲臨",
    "X74n1465_001:0062b10": "夫水也。原泉有本。潤澤為功。作雨作霖。恩普沾于萬",
    "X74n1465_001:0062b11": "物。為江為海。利普濟于羣生。朝沉萬里烟霞。暮浸一",
    "X74n1465_001:0062b12": "天星斗。漣漪湘浦。蕩漾越溪。許由洗耳于當年。盖因",
    "X74n1465_001:0062b13": "乎潔。孺子濯纓于昔日。而取其清。逝波興孔聖之嗟。",
    "X74n1465_001:0062b14": "盈科發孟軻之喻。今也八德池中親受得。七珍瓶內",
    "X74n1465_001:0062b15": "始分來。呪以密言。變為法水。",
    "X74n1465_001:0062b16": "(舉大悲呪洒淨念偈)。",
    "X74n1465_001:0062b17": "　大士神通不可言　　海中心內坐紅蓮",
    "X74n1465_001:0062b18": "　願祈菩薩枝頭水　　洗盡眾生惡業冤",
    "X74n1465_001:0062b19": "清涼地菩薩摩訶薩(三聲)。",
    "X74n1465_001:0062b20": "讚極樂世界(法師揚鈴宣念各讚後大眾和歌佛號)",
    "X74n1465_001:0062b21": "　極樂世界淨瑠璃　　寶樹行行列四維",
    "X74n1465_001:0062b22": "　金沙布地銀堦道　　璧玉闌干繞四圍",
    "X74n1465_001:0062b23": "讚阿彌陀佛",
    "X74n1465_001:0062b24": "　淨土教主號彌陀　　四十八願利娑婆",
    "X74n1465_001:0062c01": "　九品咸令登彼岸　　願度眾生出愛河",
    "X74n1465_001:0062c02": "讚觀音菩薩",
    "X74n1465_001:0062c03": "　身披素服戴花冠　　救苦尋聲見世間",
    "X74n1465_001:0062c04": "　揚柳淨瓶皆玅法　　安然輔贊展慈顏",
    "X74n1465_001:0062c05": "讚勢至菩薩",
    "X74n1465_001:0062c06": "　勢至端嚴德莫量　　六銖衣掛拂天香",
    "X74n1465_001:0062c07": "　巍巍坐處花香遠　　舉步行時振十方",
    "X74n1465_001:0062c08": "讚海眾菩薩",
    "X74n1465_001:0062c09": "　無邊海眾遍虗空　　法界光明不見踪",
    "X74n1465_001:0062c10": "　慈悲接引歸淨土　　有緣直下決相逢",
    "X74n1465_001:0062c11": "讚西方眾聖",
    "X74n1465_001:0062c12": "　聖賢聞請悉雲臨　　大眾咸生渴仰心",
    "X74n1465_001:0062c13": "　皈命慈悲稱讚嘆　　同聲唱禮廣修因",
    "X74n1465_001:0062c14": "讚聖賢安座",
    "X74n1465_001:0062c15": "　蝸居化作廣樓臺　　丈室寬宏戶牖開",
    "X74n1465_001:0062c16": "　三萬二千獅子座　　一華臺上一如來",
    "X74n1465_001:0062c17": "登寶座菩薩摩訶薩。",
    "X74n1465_001:0062c18": "呈意(法師鳴尺班首宣讀)",
    "X74n1465_001:0062c19": "南贍部州大明國(某省某府某縣某都)堅修淨業信士某。洎十",
    "X74n1465_001:0062c20": "方在會善信某某等。沐手焚香。拜干",
    "X74n1465_001:0062c21": "慈相。某等切念閻浮幻報。眾苦為因。曠劫沉淪。未嘗",
    "X74n1465_001:0062c22": "返本。而况百年在呼吸之間。四大非堅久之質。日染",
    "X74n1465_001:0062c23": "塵緣。身縈世網。心識每多於謀慮。運用寧免於過愆。",
    "X74n1465_001:0062c24": "即生迷上之迷。成就業中之業。捫心知愧。揣己懷慚。",
    "X74n1465_001:0063a01": "賴",
    "X74n1465_001:0063a02": "釋迦大聖。開方便之門。指極樂淨邦。為往生之路。由",
    "X74n1465_001:0063a03": "是投誠實際。歸命真如。披陳種種之罪瑕。蕩滌般般",
    "X74n1465_001:0063a04": "之業障。欽聞法華經云。一稱南無佛。皆已成佛道。死",
    "X74n1465_001:0063a05": "心禪師云。念阿彌陀佛。若也不生淨土。我當墮拔舌",
    "X74n1465_001:0063a06": "犁耕地獄。某敢秉誠立志。依願奉行。結西方會。修淨",
    "X74n1465_001:0063a07": "土因。即今恭就(家庭某菴)祇建三時繫念淨業道場。然香",
    "X74n1465_001:0063a08": "炳炬。供果獻茶。看誦彌陀經。大彌陀經。無量壽觀經。",
    "X74n1465_001:0063a09": "講說大乘第一義諦。決定往生要法。拜禮彌陀大讖。",
    "X74n1465_001:0063a10": "淨土願文。及開啟回向。讖罪發願。所集殊勳。專祈眾",
    "X74n1465_001:0063a11": "等。內魔不起。外障不生。三業氷清。六根雪淨。今生善",
    "X74n1465_001:0063a12": "果。栽培於八識田中。他報靈苗。成熟於九蓮池內。普",
    "X74n1465_001:0063a13": "報四恩。均資三有。法界含靈。同願往生。",
    "X74n1465_001:0063a14": "演念(法師鳴尺舉揚)",
    "X74n1465_001:0063a15": "盖聞西方教主。接引導師。號曰同名。壽稱無量。紺目",
    "X74n1465_001:0063a16": "澄清四大海。白豪宛轉五須彌。恩極無涯。玅深莫測。",
    "X74n1465_001:0063a17": "化見瑠璃苑囿。莊嚴碼碯堦墀。六時行道寶林間。九",
    "X74n1465_001:0063a18": "品標名金沼內。水鳥樹林能說法。迦陵頻伽共談禪。",
    "X74n1465_001:0063a19": "寶欄寶網影玲瓏。寶座寶幢光燦爛。幸我佛願弘六",
    "X74n1465_001:0063a20": "八。慈濟三塗。塵塵涉入度眾生。處處圓融超萬類。顯",
    "X74n1465_001:0063a21": "不空真空之理。開玅有非有之門。感觀音救苦尋聲。",
    "X74n1465_001:0063a22": "荷勢至多方濟拔。念(某)等。罪根深固。障重瀰漫。結煩",
    "X74n1465_001:0063a23": "惱以為儔。染塵緣而作種。內宗不悟。外見縈纏。利欲",
    "X74n1465_001:0063a24": "情深。貪饕意闊。忘却本源覺藏。難趨淨土道場。集四",
    "X74n1465_001:0063b01": "眾以熏修。啟三時而禮念。萬聲異口。一念同音。奪志",
    "X74n1465_001:0063b02": "尋源。稱揚寶號。",
    "X74n1465_001:0063b03": "(歌揚佛號法。班首舉念。大眾齊和)",
    "X74n1465_001:0063b04": "彌陀佛　彌陀佛　阿彌陀佛彌陀佛　彌陀佛",
    "X74n1465_001:0063b05": "(五聲畢。別起五聲)",
    "X74n1465_001:0063b06": "彌陀佛　阿彌陀佛彌陀佛　南無阿彌陀佛彌",
    "X74n1465_001:0063b07": "陀佛",
    "X74n1465_001:0063b09": "第一時佛事",
    "X74n1465_001:0063b10": "起大彌陀經(上卷)(或小彌陀經代)念往生呪(三遍)",
    "X74n1465_001:0063b11": "提綱(舉佛號三聲。三鳴尺。三問訊。大眾默坐聽講)",
    "X74n1465_001:0063b12": "　世界何緣稱極樂　　只因眾苦不能侵",
    "X74n1465_001:0063b13": "　道人若要尋歸路　　但向塵中了自心",
    "X74n1465_001:0063b14": "夫心心即佛。醍醐酥酪。咸自乳生。佛佛惟心。釵釧瓶",
    "X74n1465_001:0063b15": "盤。盡從金出。十萬程。東西不隔。二六時。凡聖同途。一",
    "X74n1465_001:0063b16": "合掌。一低頭。碧玉毫。星明日麗。一讚揚。一歌詠。紫金",
    "X74n1465_001:0063b17": "容。霆震雷轟。清涼月。有水皆含。功德雲。無山不戴。一",
    "X74n1465_001:0063b18": "稱嘉號。越二死。揵如香象之渡河。再舉洪名。厭眾鳥。",
    "X74n1465_001:0063b19": "宛類頻伽之出[穀-禾+卵]。音樂奏時行樹密。水禽飛處藕花",
    "X74n1465_001:0063b20": "多。芬陀梨。優鉢曇。向清旦滿盛衣裓。白硨磲。紅碼碯",
    "X74n1465_001:0063b21": "引陽春間錯樓臺。羣情惟忖以難思。一念回光而易",
    "X74n1465_001:0063b22": "往。究竟不居心外。分明只在目前。審如是。即今眾等。",
    "X74n1465_001:0063b23": "繫念阿彌陀佛萬德洪名。三時佛事。只如不涉證修。",
    "X74n1465_001:0063b24": "親蒙授記一句。如何舉揚。",
    "X74n1465_001:0063c01": "　風吟樹樹千般樂　　香浸池池四色花",
    "X74n1465_001:0063c02": "(舉阿彌陀佛身金色。坐持)",
    "X74n1465_001:0063c03": "南無阿彌陀佛(五百聲。法師鳴尺。舉)",
    "X74n1465_001:0063c04": "南無觀音勢至海眾菩薩(各十聲。畢。唱)",
    "X74n1465_001:0063c05": "南無蓮池海會佛菩薩(三聲。稍止)",
    "X74n1465_001:0063c06": "講演(法師鳴尺)",
    "X74n1465_001:0063c07": "　諸苦盡從貪欲起　　不知貪欲起於何",
    "X74n1465_001:0063c08": "　因忘自性彌陀佛　　異念紛馳總是魔",
    "X74n1465_001:0063c09": "記得教中道。生而無生。法性湛然。無生而生。業果儼",
    "X74n1465_001:0063c10": "然。謂生者。即眾生生滅之迹也。謂無生者。即諸佛寂",
    "X74n1465_001:0063c11": "滅之本也。謂法性湛然。乃人人本具之法性。雖為業",
    "X74n1465_001:0063c12": "網所纏。流轉五道。遠從曠劫。逮至今生。妄隨生死之",
    "X74n1465_001:0063c13": "所升沉。當知生自緣生。而法性不與緣俱生。滅自緣",
    "X74n1465_001:0063c14": "滅。而法性不與緣俱滅。所以云法性湛然也。謂湛然",
    "X74n1465_001:0063c15": "者。喻如水在古井澄潭。寸波不動。八風不搖。一碧涵",
    "X74n1465_001:0063c16": "空。瑩淨明潔之謂也。謂法性于擾擾生滅中。其湛然",
    "X74n1465_001:0063c17": "之體。如如不動。是謂生而無生者也。言無生而生者。",
    "X74n1465_001:0063c18": "眾生以迷妄入心。積業成果。虗受輪轉。妄見生滅。皆",
    "X74n1465_001:0063c19": "業果所見。於法性體上。如鏡見像。似珠隨色。當知鏡",
    "X74n1465_001:0063c20": "光本淨。珠體絕痕。不違色像。而物境互彰。其實鏡珠。",
    "X74n1465_001:0063c21": "本來清淨。故知鏡珠之清淨。喻吾法性。彼色像之去",
    "X74n1465_001:0063c22": "來。猶業果之儼然也。此說。明諸佛于儼然生滅中。惟",
    "X74n1465_001:0063c23": "見無生。眾生于湛然無生中。惟見生滅。以迷悟之有",
    "X74n1465_001:0063c24": "差。而見量亦因之而異也。當知生。無自性。無生。亦無",
    "X74n1465_001:0064a01": "自性。悟。則生滅皆無生。迷。則無生皆生滅。所以離生",
    "X74n1465_001:0064a02": "滅外。別無無生。離無生外。別無生滅。乃一體而異名",
    "X74n1465_001:0064a03": "也。審如是。則阿彌陀佛即我心。我心即阿彌陀佛。淨",
    "X74n1465_001:0064a04": "土即此方。此方即淨土。亦迷悟之自殊。非聖凡彼此",
    "X74n1465_001:0064a05": "之有間也。乃知見前眾等。及法界一切眾生。生日決",
    "X74n1465_001:0064a06": "定非生。滅時決定非滅。即今自性阿彌陀。與大眾舌",
    "X74n1465_001:0064a07": "根。普同運轉根本法輪。不為一物之所留礙。諸人還",
    "X74n1465_001:0064a08": "委悉麼。更聽一偈。",
    "X74n1465_001:0064a09": "　生滅無生生不生　　樂邦那肎禁人行",
    "X74n1465_001:0064a10": "　誰知萬丈紅塵裏　　菡蓞花開月一更",
    "X74n1465_001:0064a11": "(法師班首下座。運動法樂。繞旋行道)",
    "X74n1465_001:0064a12": "舉念",
    "X74n1465_001:0064a13": "南無阿彌陀佛(五百聲畢眾復位法師上座鳴尺一下舉)",
    "X74n1465_001:0064a14": "南無觀音勢至海眾菩薩(各十聲唱)",
    "X74n1465_001:0064a15": "南無蓮池海會佛菩薩(三聲)",
    "X74n1465_001:0064a16": "懺悔(法師鳴尺)",
    "X74n1465_001:0064a17": "蓋聞人人分上。本有彌陀。個個心中。總為淨土。了得",
    "X74n1465_001:0064a18": "的。頭頭見佛。頓悟的。步步西方(上來啟建三時繫念",
    "X74n1465_001:0064a19": "淨業道場今當第一時佛事已圓。眾等捧誦大阿彌陀",
    "X74n1465_001:0064a20": "經。往生神呪。稱念阿彌陀佛萬德洪名一千聲。及舉列聖",
    "X74n1465_001:0064a21": "洪名各二十聲。如上殊勳。投入彌陀大願海中。功德良",
    "X74n1465_001:0064a22": "因。專為某等。消除已誤之愆。蕩滌輕重之罪。捨此報身。",
    "X74n1465_001:0064a23": "第生淨土)。仍念某等。自從無始。迄至今生。於一念迷",
    "X74n1465_001:0064a24": "真之後。六根逐妄以本。縱己為非。隨情造業。身過。則",
    "X74n1465_001:0064b01": "邪婬殺盜。口愆。則綺語妄言。狂意常起貪嗔。妄識深",
    "X74n1465_001:0064b02": "生癡愛。由茲三業。致染六塵。但茫茫于歲月。每自縈",
    "X74n1465_001:0064b03": "纏。常汩汩于塵勞。罔思出離。是以惟憑懺悔。及藉熏",
    "X74n1465_001:0064b04": "修。伏冀眼耳鼻舌身意之過咎。應念頓消。色聲香味",
    "X74n1465_001:0064b05": "觸法之塵勞。即時淨盡。速證阿鞞跋致。成就無上菩",
    "X74n1465_001:0064b06": "提。更為某等志心懺悔(班首舉偈眾跪應和)。",
    "X74n1465_001:0064b07": "　一障二語三毒罪　　四重五逆六根愆",
    "X74n1465_001:0064b08": "　七遮八難廣無邊　　九結十纏皆懺悔",
    "X74n1465_001:0064b09": "　前心起罪雲覆空　　後心滅罪炬破暗",
    "X74n1465_001:0064b10": "　須知炬滅暗還生　　晝夜六時勤懺悔",
    "X74n1465_001:0064b11": "上來懺悔已竟。不為塵業之所纏繞。身心潔白。欲生",
    "X74n1465_001:0064b12": "安養極樂世界。須憑發願。然後往生。盖有行無願。行",
    "X74n1465_001:0064b13": "必茫然。有願無行。願惟虗設。今辰眾等。異口同音。繫",
    "X74n1465_001:0064b14": "念樂邦教主萬德洪名。至行昭然。若不發願。憑何往",
    "X74n1465_001:0064b15": "生。眾等虔誠。志心發願。",
    "X74n1465_001:0064b16": "發願(法師想四聖端坐金臺證明發願班首舉偈眾復跪和)",
    "X74n1465_001:0064b17": "　願我幻身無疾苦　　願脫三塗八難門",
    "X74n1465_001:0064b18": "　願滅宿生諸業障　　願除煩惱六情根",
    "X74n1465_001:0064b19": "　願身不染邪非觸　　願出娑婆五濁塵",
    "X74n1465_001:0064b20": "　願我勤修無退轉　　願入如來解脫門",
    "X74n1465_001:0064b21": "　願命終時神不亂　　願得化佛盡來迎",
    "X74n1465_001:0064b22": "　願奉彌陀值眾聖　　願證金剛不壞身",
    "X74n1465_001:0064b23": "西方讚和念",
    "X74n1465_001:0064b24": "阿彌陀佛。無上醫王。巍巍金相放毫光。苦海作舟航。",
    "X74n1465_001:0064c01": "九品蓮邦。同願往西方。",
    "X74n1465_001:0064c02": "　願以此功德　　普及於一切　　我等與眾生",
    "X74n1465_001:0064c03": "　皆共成佛道",
    "X74n1465_001:0064c04": "第一時佛事(畢)",
    "X74n1465_001:0064c06": "齋佛儀式",
    "X74n1465_001:0064c07": "起三十五佛懺悔經(次舉)",
    "X74n1465_001:0064c08": "南無常住十方佛",
    "X74n1465_001:0064c09": "南無常住十方法",
    "X74n1465_001:0064c10": "南無常住十方僧",
    "X74n1465_001:0064c11": "南無本師釋迦牟尼佛",
    "X74n1465_001:0064c12": "南無大悲觀世音菩薩",
    "X74n1465_001:0064c13": "南無護法諸天菩薩(三遍)",
    "X74n1465_001:0064c14": "徧食(法師執水孟淨食)",
    "X74n1465_001:0064c15": "是心作食。全食為心。以由體用不殊。故得卷舒自在。",
    "X74n1465_001:0064c16": "如是。則六塵互徧。三德常融。微玅難思。出生無盡。用",
    "X74n1465_001:0064c17": "憑觀道。密扶呪熏。將善導於事儀。俾圓成於法施",
    "X74n1465_001:0064c18": "我今持誦無量威德自在光明勝玅方陀羅尼。加持",
    "X74n1465_001:0064c19": "法食。悉令周遍(遍洒法筵)。",
    "X74n1465_001:0064c20": "變食真言",
    "X74n1465_001:0064c21": "南無薩縛。怛他誐哆。嚩魯枳帝。唵。三。婆囉三。婆囉。吽",
    "X74n1465_001:0064c22": "(三遍)",
    "X74n1465_001:0064c23": "甘露真言",
    "X74n1465_001:0064c24": "南無。蘇嚕婆耶。怛他誐多耶。怛姪他。唵。蘇嚕。蘇嚕。鉢",
    "X74n1465_001:0065a01": "囉蘇嚕。鉢囉蘇嚕。莎訶(三遍)",
    "X74n1465_001:0065a02": "此食色香味。上供十方佛。中奉諸賢聖。下及六道品。",
    "X74n1465_001:0065a03": "等施無差別。隨緣皆飽滿。令今施者得。無量波羅蜜",
    "X74n1465_001:0065a04": "三德六味。供佛及僧。法界人天。普同供養。",
    "X74n1465_001:0065a05": "普供養真言",
    "X74n1465_001:0065a06": "唵。誐誐曩。三婆縛。伐日囉。斛(三遍)",
    "X74n1465_001:0065a07": "供香花讚(法師揚鈴宣念各讚後眾和佛號五聲)",
    "X74n1465_001:0065a08": "　香花蘋藻進高賢　　茗果珍饈列几筵",
    "X74n1465_001:0065a09": "　展聞覺海純陀供　　享茲微饌鑒精虔",
    "X74n1465_001:0065a10": "供四聖讚",
    "X74n1465_001:0065a11": "　彌陀勢至等觀音　　清淨海眾作證明",
    "X74n1465_001:0065a12": "　不捨慈悲沾法供　　濟幽拔苦度羣情",
    "X74n1465_001:0065a13": "供法寶讚",
    "X74n1465_001:0065a14": "　一輪推轉玅靈文　　十地三賢列聖尊",
    "X74n1465_001:0065a15": "　舍利弗等阿羅漢　　同鑒凡情轉法輪",
    "X74n1465_001:0065a16": "供三界讚",
    "X74n1465_001:0065a17": "　諸賢諸聖滿虗空　　三界羣靈一念中",
    "X74n1465_001:0065a18": "　享此純陀微妙供　　同登淨土見慈容",
    "X74n1465_001:0065a19": "供六道讚",
    "X74n1465_001:0065a20": "　六道羣靈聖共凡　　咸沾法食離幽關",
    "X74n1465_001:0065a21": "　聞斯樂土彌陀號　　悉脫覊迷覩聖顏",
    "X74n1465_001:0065a22": "其二",
    "X74n1465_001:0065a23": "　四生六道滿河沙　　只為當初一念差",
    "X74n1465_001:0065a24": "　返照回光來受度　　超生淨土托蓮花",
    "X74n1465_001:0065b01": "禪悅酥酡。造出天厨供。成道當初。牧女前來送。老母",
    "X74n1465_001:0065b02": "曾將。托在金盤奉。獻上",
    "X74n1465_001:0065b03": "如來。大覺金仙眾。",
    "X74n1465_001:0065b04": "南無禪悅藏。菩薩摩訶薩(三稱舉諸如來名回向)。",
    "X74n1465_001:0065b05": "疏式(班首宣讀)",
    "X74n1465_001:0065b06": "伏以",
    "X74n1465_001:0065b07": "佛願度生。必用堅心念佛。凡能證聖。須當立志超凡。",
    "X74n1465_001:0065b08": "俯露愚衷。仰千",
    "X74n1465_001:0065b09": "大覺。切念眾等。叨居震旦。忝獲人倫。荷",
    "X74n1465_001:0065b10": "三寶之慈悲。賴",
    "X74n1465_001:0065b11": "四恩之造化　乾坤覆載　日月照臨　國王水土",
    "X74n1465_001:0065b12": "生成　父母劬勞養育。弗能報答。悚懼恐惶。茫茫火",
    "X74n1465_001:0065b13": "宅以煎熬。往往塵勞而染著。有懷克己。無善及人。此",
    "X74n1465_001:0065b14": "時不假修持。他日將何憑據。嘆光陰而易邁。痛生死",
    "X74n1465_001:0065b15": "以難逃。當捨五濁之娑婆。求取九蓮之淨土。先明落",
    "X74n1465_001:0065b16": "處。實慕果以修因。漸履玄途。是從因而至果。涓取今",
    "X74n1465_001:0065b17": "月(甲子吉日)就(某寺家庭)祇建淨業道場。焚解脫之真香。",
    "X74n1465_001:0065b18": "然光明之慧炬。稱念",
    "X74n1465_001:0065b19": "彌陀佛號。讚揚",
    "X74n1465_001:0065b20": "菩薩洪名。諷誦金文。加持蜜語。具陳齋供。延奉",
    "X74n1465_001:0065b21": "聖凡。依按　教儀。作諸功德。回向",
    "X74n1465_001:0065b22": "真如實際。報資恩有冤親。法界眾生。同圓種智。上祀",
    "X74n1465_001:0065b23": "皇帝萬歲。太子千秋。文武官僚。咸增祿筭。風調雨順。",
    "X74n1465_001:0065b24": "國泰民安。家家無饑饉之憂。戶戶有倉箱之積。更冀",
    "X74n1465_001:0065c01": "齋主等。壽山疊翠。福海添波。吉星高照於身宮。瑞氣",
    "X74n1465_001:0065c02": "長圍于命座。門闌肅睦。老幻康寧。丙寇雙沉。公私兩",
    "X74n1465_001:0065c03": "利。所祈信心堅固。外障無侵。道念精專。內魔不起。閻",
    "X74n1465_001:0065c04": "浮報滿。淨土見前。伏",
    "X74n1465_001:0065c05": "佛威光。徑登上品。伏願",
    "X74n1465_001:0065c06": "菩提樹長。影遮百萬人天。優鉢華開。香滿大千世界。",
    "X74n1465_001:0065c07": "鄉隣右族。均霑",
    "X74n1465_001:0065c08": "法雨之恩。昭穆先亡。盡赴蓮池之會。勸善友。遞相究",
    "X74n1465_001:0065c09": "竟。願",
    "X74n1465_001:0065c10": "佛法。久住流通。凡居四序之中。悉賴萬全之庇。恭惟",
    "X74n1465_001:0065c11": "佛心印知。",
    "X74n1465_001:0065c12": "繫念文疏",
    "X74n1465_001:0065c13": "(年　月　日)具疏上",
    "X74n1465_001:0065c15": "第二時佛事",
    "X74n1465_001:0065c16": "起大彌陀經(下卷)(或小彌陀經代)念往生呪(三遍)",
    "X74n1465_001:0065c17": "提綱(三舉佛三鳴尺三問訊眾靜坐聽講)",
    "X74n1465_001:0065c18": "　便就今朝成佛去　　樂邦化主又嫌遲",
    "X74n1465_001:0065c19": "　那堪更欲之乎者　　管取輪迴沒了時",
    "X74n1465_001:0065c20": "夫遍十方是極樂世界。山光水色。似空合空。盡大地",
    "X74n1465_001:0065c21": "是清泰故鄉。花笑鳥啼。如鏡照鏡。自是不歸歸便得。",
    "X74n1465_001:0065c22": "五湖煙景有誰爭。黃金臂。晝夜常伸。惟許道人獨委。",
    "X74n1465_001:0065c23": "白玉毫。古今不昧。今辰狹路相逢。所以道。萬法是心",
    "X74n1465_001:0065c24": "光。諸緣惟性曉。本無悟迷人。只要今日了。見前眾等。",
    "X74n1465_001:0066a01": "繫念萬德洪名。今當第二時佛事。且了之一句。如何",
    "X74n1465_001:0066a02": "舉揚(鳴尺不起座)。",
    "X74n1465_001:0066a03": "　瑠璃地上照明月　　菡蓞華間戲水禽",
    "X74n1465_001:0066a04": "(坐持佛號同前)",
    "X74n1465_001:0066a05": "講演(法師鳴尺)",
    "X74n1465_001:0066a06": "　心中有佛將心念　　念到心空佛亦忘",
    "X74n1465_001:0066a07": "　撒手歸來重檢點　　華開赤白間青黃",
    "X74n1465_001:0066a08": "記得教中道。惟心。佛亦爾。惟佛。眾。生然。心佛及眾生。",
    "X74n1465_001:0066a09": "是三無差別。謂惟心者。心有多種。有肉團心。今見在",
    "X74n1465_001:0066a10": "五臟中。乃父母血氣所生者是。有緣慮心。即今與善",
    "X74n1465_001:0066a11": "惡順逆。種種境界上。起念分別者是。有靈知心。乃是",
    "X74n1465_001:0066a12": "混千差而不亂。歷三際而不遷。炳然自照。卓爾獨存。",
    "X74n1465_001:0066a13": "在聖不增。處凡不減。所以云。處生死流。類驪珠獨熠",
    "X74n1465_001:0066a14": "于滄海。居涅槃厈。若桂輪孤朗於碧天。絕形像之可",
    "X74n1465_001:0066a15": "窺。豈色空而能辨。聖人悟之。假名為心。此心不可以",
    "X74n1465_001:0066a16": "智知。不可以識識。徧含萬法。不立一塵。以徧含故。即",
    "X74n1465_001:0066a17": "前之肉團心。緣慮心。皆由之而建立。豈特一心為然。",
    "X74n1465_001:0066a18": "至若天地之覆載。寒暑之往來。昆蟲草木之變生。塵",
    "X74n1465_001:0066a19": "沙法界之呈露。莫不一一依之而出見。以不立故。於",
    "X74n1465_001:0066a20": "一切法中。欲覔此心。了不可得。雖曰不可得。而於不",
    "X74n1465_001:0066a21": "可得中。能攝一切法入其心體。如江河溪澗之歸海。",
    "X74n1465_001:0066a22": "同為一味之水。若瓶盤釵釧之入罏。混為一色之金。",
    "X74n1465_001:0066a23": "使一切法俱失異名。是謂不立者也。原夫諸佛。乃此",
    "X74n1465_001:0066a24": "心之諸佛。眾生。亦此心之眾生。離心外。無諸佛。捨心",
    "X74n1465_001:0066b01": "外。無眾生。且諸佛眾生之名相。雖優劣之有殊。咸出",
    "X74n1465_001:0066b02": "自心之本源。則聖凡而何別。所以云。心佛及眾生。是",
    "X74n1465_001:0066b03": "三無差別者也。故永嘉云。夢裏明明有六趣。覺後空",
    "X74n1465_001:0066b04": "空無大千。當知迷此心。即夢之謂也。悟此心。即覺之",
    "X74n1465_001:0066b05": "謂也。此一佛一祖。同展廣長舌。俱出清淨音。發明惟",
    "X74n1465_001:0066b06": "心惟佛惟眾生之至理。昭如古鏡。準若權衡。臨之而",
    "X74n1465_001:0066b07": "妍醜莫迯。用之而重輕不隱。既然如是。則知西方淨",
    "X74n1465_001:0066b08": "土。此界何殊。古佛彌陀。此心匪異。昔。靈山謂此去西",
    "X74n1465_001:0066b09": "方過十萬億佛土。有世界名為極樂。阿彌陀佛。見在",
    "X74n1465_001:0066b10": "說法。其國眾生。無有眾苦。但受諸樂。故名極樂。此言",
    "X74n1465_001:0066b11": "阿彌陀佛報身報土。非言法身淨土也。若曰法身。即",
    "X74n1465_001:0066b12": "此心是。若曰淨土。亦此心是。此心不在此。不在彼。不",
    "X74n1465_001:0066b13": "執方。不離方。以不執方故。豈在十萬億剎之外。以不",
    "X74n1465_001:0066b14": "離方故。塵毛剎海。四維上下。了無間然。以至無一微",
    "X74n1465_001:0066b15": "塵。非佛淨土者也。由是而知見前眾等。其生出也。蓮",
    "X74n1465_001:0066b16": "花朵朵。其死入也。寶樹行行。無一時不達淨邦。無一",
    "X74n1465_001:0066b17": "念不依樂土。既然如是。且道離心佛眾生外。別有商",
    "X74n1465_001:0066b18": "量處也無。更為說偈。",
    "X74n1465_001:0066b19": "　大圓鏡裏絕塵埃　　碧藕花中有聖胎",
    "X74n1465_001:0066b20": "　遙望金沙池沼外　　寶光常照玉樓臺",
    "X74n1465_001:0066b21": "(行道課佛如前)",
    "X74n1465_001:0066b22": "懺悔(法師鳴尺)",
    "X74n1465_001:0066b23": "盖聞虗而有鳴。谷之聲。寂而無形。佛之相。谷之聲。雖",
    "X74n1465_001:0066b24": "出于自然。非呼之而不答。佛之相。乃達於無作。非扣",
    "X74n1465_001:0066c01": "之而不彰。所以彰者。若蟾蜍之登霄漢。無物不臨。猶",
    "X74n1465_001:0066c02": "溟涬決於大川。應流悉濟。信夫佛之相。廣大圓通。無",
    "X74n1465_001:0066c03": "礙而難思議矣(上來啟建三時繫念淨業道場。今當",
    "X74n1465_001:0066c04": "第二時佛事已圓。一眾捧演大彌陀經。往生神呪。人各",
    "X74n1465_001:0066c05": "種念阿彌陀佛萬德洪名一千聲。及稱觀世音大勢至",
    "X74n1465_001:0066c06": "清淨海眾菩薩名號各二十聲。如上殊勳。投入如來大",
    "X74n1465_001:0066c07": "願海中。出生功德。專為杲等消災滅罪。捨此報身。徑生",
    "X74n1465_001:0066c08": "淨土)。仍念某等。自從無始。迄至今生。漚生巨海。逐識",
    "X74n1465_001:0066c09": "浪以高低。雲點太虗。任情風而彼此。眼迷色相。耳惑",
    "X74n1465_001:0066c10": "聲塵。鼻齅諸香。舌嘗眾味。身躭惡觸。常開眾苦之門。",
    "X74n1465_001:0066c11": "意起狂思。恒染六塵之境。於是循環諸趣。輪轉四生。",
    "X74n1465_001:0066c12": "業海茫茫。罪山岌岌。非憑發露。曷致消融。讖除已往",
    "X74n1465_001:0066c13": "之愆。成就當來之果。再勞法眾。志心懺悔(班首舉偈大眾",
    "X74n1465_001:0066c14": "跪和)。",
    "X74n1465_001:0066c15": "　往昔所造諸惡業　　皆由無始貪嗔癡",
    "X74n1465_001:0066c16": "　從身語意之所生　　一切罪根皆讖悔",
    "X74n1465_001:0066c17": "　罪從心起將心讖　　讖罪何如勿起心",
    "X74n1465_001:0066c18": "　罪亡心滅兩俱空　　是則名為真讖悔",
    "X74n1465_001:0066c19": "上來懺悔已竟。至行猶人具眼目。願同日月燈光明。",
    "X74n1465_001:0066c20": "依光照燭見分明。行者方能達前境。是以終日念佛。",
    "X74n1465_001:0066c21": "而不發願決欲往生。雖有念佛之功行。亦成虗設。今",
    "X74n1465_001:0066c22": "辰合會眾等。同音繫念。決定往生。稽顙投誠。志心發",
    "X74n1465_001:0066c23": "願。",
    "X74n1465_001:0066c24": "發願(班首舉偈大眾跪和)",
    "X74n1465_001:0067a01": "　稽首觀音大悲主　　願力洪深相好身",
    "X74n1465_001:0067a02": "　願我速知一切法　　願我早得智慧眼",
    "X74n1465_001:0067a03": "　願我速度諸眾生　　願我早得善方便",
    "X74n1465_001:0067a04": "　願我速乘般若船　　願我早得脫苦海",
    "X74n1465_001:0067a05": "　願我速得戒定慧　　願我早登涅槃山",
    "X74n1465_001:0067a06": "　願我速證無為果　　願我早至如來地",
    "X74n1465_001:0067a07": "彌陀讚(和念)",
    "X74n1465_001:0067a08": "第一大願。觀想彌陀。四十八願利娑婆。苦海湧金波。",
    "X74n1465_001:0067a09": "寶網交羅。度眾生出愛河。",
    "X74n1465_001:0067a10": "　願以此功德　　普及於一切　　我等與眾生",
    "X74n1465_001:0067a11": "　皆共成佛道",
    "X74n1465_001:0067a12": "第二時佛事(畢)(禮讖)",
    "X74n1465_001:0067a14": "彌陀讖儀(禮佛四十八。拜按如來四十八願)",
    "X74n1465_001:0067a15": "提綱(法師合掌定立平舉)",
    "X74n1465_001:0067a16": "　彌陀大教振西方　　救度眾生玅莫量",
    "X74n1465_001:0067a17": "　九品蓮開垂接引　　七重琪樹列芬芳",
    "X74n1465_001:0067a18": "　巍巍金相端嚴好　　皎皎銀臺燦爛光",
    "X74n1465_001:0067a19": "　大覺臺前勤懇禮　　頓明本性悟真常",
    "X74n1465_001:0067a20": "阿彌陀如來(云云)　　證明禮讖(云云)",
    "X74n1465_001:0067a21": "一心頂禮十方法界常住佛(一拜)",
    "X74n1465_001:0067a22": "一心頂禮十方法界常住法(一拜)",
    "X74n1465_001:0067a23": "一心頂禮十方法界常住僧(一拜)",
    "X74n1465_001:0067a24": "(佛前燒香)",
    "X74n1465_001:0067b01": "(供養三寶唱云)",
    "X74n1465_001:0067b02": "　願此香煙雲　　徧滿十方界　　無邊佛土中",
    "X74n1465_001:0067b03": "　無量香莊嚴　　具足菩薩道　　成就如來香",
    "X74n1465_001:0067b04": "緣起(法師鳴尺)",
    "X74n1465_001:0067b05": "盖聞西方教主。九品導師。三祇行滿。萬德功圓。顯見",
    "X74n1465_001:0067b06": "一丈六金身。廣發四十八大願。毫輝白玉。色露黃金。",
    "X74n1465_001:0067b07": "西方昔號阿彌陀。東土今稱無量壽。觀音輔弼。勢至",
    "X74n1465_001:0067b08": "參隨。地占西方。國名極樂。面面瑠璃堦道。重重金玉",
    "X74n1465_001:0067b09": "門闌。七寶池中。湛湛澄融于法水。九蓮臺上。紛紛濃",
    "X74n1465_001:0067b10": "噴于天香。聲聞緣覺悉生驩。水鳥樹林宣妙法。世上",
    "X74n1465_001:0067b11": "能稱尊佛號。華中標記此人名。他日上品上生。永劫",
    "X74n1465_001:0067b12": "同名同號。稱念者。罪消八萬億劫。禮讚者。功倍百千",
    "X74n1465_001:0067b13": "萬分。功實難論。稱揚有盡。慇懃至請。願望光臨。大眾",
    "X74n1465_001:0067b14": "運誠。同音禮讚。",
    "X74n1465_001:0067b15": "讚佛(班首先舉。大眾跪和)",
    "X74n1465_001:0067b16": "　如來玅色身　　世間無與等　　無比不思議",
    "X74n1465_001:0067b17": "　是故今頂禮　　如來色無盡　　智慧亦復然",
    "X74n1465_001:0067b18": "　一切法常住　　是故我歸依　　大智大願力",
    "X74n1465_001:0067b19": "　普度於羣生　　令捨熱惱身　　生彼清涼國",
    "X74n1465_001:0067b20": "　我今淨三業　　歸依及禮讚　　願共諸眾生",
    "X74n1465_001:0067b21": "　同生安樂剎",
    "X74n1465_001:0067b22": "禮佛(法師執罏舉念。大眾和拜)",
    "X74n1465_001:0067b23": "一心頂禮。四土玅依處。釋迦文如來。(一拜)",
    "X74n1465_001:0067b24": "　福智莊嚴身。徧法界諸佛。(一拜)",
    "X74n1465_001:0067c01": "一心頂禮。常寂光淨土。阿彌陀如來。(一拜)",
    "X74n1465_001:0067c02": "　清淨玅法身。徧法界諸佛。(一拜)",
    "X74n1465_001:0067c03": "一心頂禮。實報莊嚴土。阿彌陀如來。(一拜)",
    "X74n1465_001:0067c04": "　微塵相好身。徧法界諸佛。(一拜)",
    "X74n1465_001:0067c05": "一心頂禮。方便聖居土。阿彌陀如來。(一拜)",
    "X74n1465_001:0067c06": "　解脫相嚴身。徧法界諸佛。(一拜)",
    "X74n1465_001:0067c07": "一心頂禮。西方安樂土。阿彌陀如來。(一拜)",
    "X74n1465_001:0067c08": "　大乘根界身。徧法界諸佛。(一拜)",
    "X74n1465_001:0067c09": "一心頂禮。西方安樂土。阿彌陀如來。(一拜)",
    "X74n1465_001:0067c10": "　十方化往身。徧法界諸佛。(一拜)",
    "X74n1465_001:0067c11": "一心頂禮。西方并此土。諸佛菩薩眾。(一拜)",
    "X74n1465_001:0067c12": "　演說經律論。一切達摩耶。(一拜)",
    "X74n1465_001:0067c13": "一心頂禮。西方安樂土。觀世音菩薩。(一拜)",
    "X74n1465_001:0067c14": "　萬億紫金身。徧法界菩薩摩訶薩。(一拜)",
    "X74n1465_001:0067c15": "一心頂禮。西方安樂土。大勢至菩薩。(一拜)",
    "X74n1465_001:0067c16": "　無邊光智身。徧法界菩薩摩訶薩。(一拜)",
    "X74n1465_001:0067c17": "一心頂禮。西方安樂土。清淨大海眾。(一拜)",
    "X74n1465_001:0067c18": "　滿分二嚴身。徧法界菩薩摩訶薩。(一拜)",
    "X74n1465_001:0067c19": "一心頂禮。大智舍利弗。阿難持法者。(一拜)",
    "X74n1465_001:0067c20": "　諸大聲聞眾。緣覺賢聖僧。(一拜)",
    "X74n1465_001:0067c21": "發願(法師鳴尺大眾跪念)",
    "X74n1465_001:0067c22": "　歸命十方調御師　　演揚清淨微玅法",
    "X74n1465_001:0067c23": "　三乘四果解脫僧　　願賜慈悲哀攝受",
    "X74n1465_001:0067c24": "念(某)自違真性。枉入迷流。隨生死以漂沉。逐色聲而",
    "X74n1465_001:0068a01": "貪染。十纏十使。積成有漏之因。六根六塵。妄作無邊",
    "X74n1465_001:0068a02": "之罪。沉淪苦海。漂溺邪途。着我躭人。舉枉錯直。累生",
    "X74n1465_001:0068a03": "業障。一切愆尤。仰三寶以慈悲。瀝一心而讖悔。所願",
    "X74n1465_001:0068a04": "能仁拯拔。善友提攜。出煩惱之深淵。到菩提之彼岸。",
    "X74n1465_001:0068a05": "此世福基命位。各願昌隆。來生智種靈苗。同希增秀。",
    "X74n1465_001:0068a06": "生逢中國。長遇明師。正信出家。童真入道。六根通利。",
    "X74n1465_001:0068a07": "三業純和。不染世緣。常修梵行。執持禁戒。塵業不侵。",
    "X74n1465_001:0068a08": "嚴護威儀。蜎飛無損。不逢八難。不缺四緣。般若智以",
    "X74n1465_001:0068a09": "見前。菩提心而不退。修習正法。了悟大乘。開六度之",
    "X74n1465_001:0068a10": "行門。越三祇之劫海。建法幢于處處。破疑網于重重。",
    "X74n1465_001:0068a11": "降伏眾魔。紹隆三寶。承事十方諸佛。無有疲勞。修學",
    "X74n1465_001:0068a12": "一切法門。悉皆通達。廣作福慧。普利塵沙。得六種之",
    "X74n1465_001:0068a13": "神通。圓一生之佛果。然後不捨法界。徧入塵勞。等觀",
    "X74n1465_001:0068a14": "音之慈心。行普賢之願海。他方此界。逐類隨形。應見",
    "X74n1465_001:0068a15": "色身。演揚玅法。泥犁苦趣。餓鬼道中。或放大光明。或",
    "X74n1465_001:0068a16": "見諸神變。其有見我相。乃至聞我名。皆發菩提心。永",
    "X74n1465_001:0068a17": "出輪迴苦。火鑊氷河之地。變作香林。飲銅食鐵之徒。",
    "X74n1465_001:0068a18": "化生淨土。披毛戴角。負債含冤。盡罷辛酸。咸霑利樂。",
    "X74n1465_001:0068a19": "疾疫世而見為藥草。救療沉痾。饑饉時而化作稻梁。",
    "X74n1465_001:0068a20": "濟諸貧餒。但有利益。無不興崇。次期累世冤親。見存",
    "X74n1465_001:0068a21": "眷屬。出四生之汩沒。捨萬劫之愛纏。等與含生。齊成",
    "X74n1465_001:0068a22": "佛道。虗空有盡。我願。無窮。情與無情。同圓種智。",
    "X74n1465_001:0068b01": "&;願我永離三惡道(一拜)&;",
    "X74n1465_001:0068b02": "&;願我常聞佛法僧(一拜)&;",
    "X74n1465_001:0068b03": "南無本師阿彌陀&;願我勤修戒定慧(一拜)&;",
    "X74n1465_001:0068b04": "&;願我識破貪嗔癡(一拜)&;",
    "X74n1465_001:0068b05": "&;願我恒隨諸佛學(一拜)&;",
    "X74n1465_001:0068b06": "&;願我不退菩提心(一拜)&;",
    "X74n1465_001:0068b07": "&;願我決定生安養(一拜)&;",
    "X74n1465_001:0068b08": "南無本師阿彌陀&;願我速見彌陀佛(一拜)&;",
    "X74n1465_001:0068b09": "&;願我分身徧塵剎(一拜)&;",
    "X74n1465_001:0068b10": "&;願我廣度諸眾生(一拜)&;",
    "X74n1465_001:0068b11": "祝願(法師揚鈴宣念。各讚後。大眾和佛號五聲)",
    "X74n1465_001:0068b12": "　十願弘深不可量　　心心念念廣宣揚",
    "X74n1465_001:0068b13": "　彌陀有願終須到　　四色蓮華徧界香",
    "X74n1465_001:0068b14": "其二",
    "X74n1465_001:0068b15": "　愛河渺渺廣無邊　　六根繩纜要牢堅",
    "X74n1465_001:0068b16": "　一心繫著菩提岸　　舉步高登般若船",
    "X74n1465_001:0068b17": "其三",
    "X74n1465_001:0068b18": "　一心念佛莫蹉跎　　堪嘆人生去路多",
    "X74n1465_001:0068b19": "　急急稱念彌陀佛　　莫把光陰溺愛河",
    "X74n1465_001:0068b20": "其四",
    "X74n1465_001:0068b21": "　一句彌陀自主張　　別無一法可思量",
    "X74n1465_001:0068b22": "　明明直指歸家路　　四眾同登大覺場",
    "X74n1465_001:0068b23": "其五",
    "X74n1465_001:0068b24": "　一句彌陀作話頭　　單提不用別參求",
    "X74n1465_001:0068c01": "　工夫徹透泥團破　　鐵佛通身也汗流",
    "X74n1465_001:0068c02": "其六",
    "X74n1465_001:0068c03": "　一句彌陀勝坐禪　　一聲未了一聲連",
    "X74n1465_001:0068c04": "　心心念念工夫到　　在在西方極樂天",
    "X74n1465_001:0068c05": "其七",
    "X74n1465_001:0068c06": "　阿彌陀佛法中王　　愛河浪裏作舟航",
    "X74n1465_001:0068c07": "　一心願度沉淪輩　　盡到西方極樂邦",
    "X74n1465_001:0068c08": "懺悔(大眾跪念)",
    "X74n1465_001:0068c09": "我今普為四恩三有。法界眾生。悉願斷除三障。歸命",
    "X74n1465_001:0068c10": "讖悔。願(某)。及見前修淨業眾。從無始已來。無明所覆。",
    "X74n1465_001:0068c11": "顛倒迷惑。而由六根三業。習不善法。廣造十惡。及五",
    "X74n1465_001:0068c12": "無間。一切眾罪。無量無邊。說不可盡。十方諸佛。常在",
    "X74n1465_001:0068c13": "世間。法音不絕。玅香充塞。法味盈空。放淨光明。照觸",
    "X74n1465_001:0068c14": "一切。常住玅理。徧滿虗空。(某)無始來。六根內盲。三業",
    "X74n1465_001:0068c15": "閽闇。不見不聞。不覺不知。以是因緣。長流生死。經歷",
    "X74n1465_001:0068c16": "惡道。百千萬劫。永無出期。經云。毗盧遮那。徧一切處。",
    "X74n1465_001:0068c17": "其佛所住。名常寂光。是故當知一切諸法。無非佛法。",
    "X74n1465_001:0068c18": "而我不了。隨無明流。是則於菩提中。見不清淨。於解",
    "X74n1465_001:0068c19": "脫中。而起纏縛今始覺悟。今始改悔。奉對諸佛彌陀",
    "X74n1465_001:0068c20": "世尊。發露懺悔。當令(某)與法界眾生。三業六根。無始",
    "X74n1465_001:0068c21": "所作。見作當作。自作教他。見聞隨喜。若憶不憶。若識",
    "X74n1465_001:0068c22": "不識。若疑不疑。若覆若露。一切重罪畢竟清淨(某)懺",
    "X74n1465_001:0068c23": "悔已。六根三業。淨無瑕累。所修善根。悉亦清淨。皆悉",
    "X74n1465_001:0068c24": "迴向。莊嚴淨土。普與眾生。同生安養。願阿彌陀佛。常",
    "X74n1465_001:0069a01": "來護持。令(某)善根。見前增進。不失淨因。臨命終時。身",
    "X74n1465_001:0069a02": "心正念。視聽分明。面奉彌陀。與諸聖眾。手執華臺。接",
    "X74n1465_001:0069a03": "引于我。一剎那頃。生在佛前。具菩薩行。廣度眾生。同",
    "X74n1465_001:0069a04": "成種智。",
    "X74n1465_001:0069a05": "(懺悔已。歸命禮阿彌陀佛及一切三寶)",
    "X74n1465_001:0069a06": "南無佛南無法南無僧",
    "X74n1465_001:0069a07": "南無本師釋迦牟尼佛(一拜)南無本師阿彌陀佛(一拜)",
    "X74n1465_001:0069a08": "南無觀世音菩薩(一拜)南無大勢至菩薩(一拜)",
    "X74n1465_001:0069a09": "南無清淨大海眾菩薩(一拜)南無三賢十地菩薩(一拜)",
    "X74n1465_001:0069a10": "南無蓮池海會菩薩(一拜)南無歷代祖師菩薩(一拜)",
    "X74n1465_001:0069a11": "南無護法諸天菩薩(一拜)南無三界聖賢菩薩(一拜)",
    "X74n1465_001:0069a12": "誦彌陀經(繞旋行道)念往生呪(三遍)",
    "X74n1465_001:0069a13": "西方讚(齊和)",
    "X74n1465_001:0069a14": "至心信禮。西方淨土主。阿彌陀。無量壽。因中發弘誓。",
    "X74n1465_001:0069a15": "唵(啞吽)。接引　娑婆。到西方。不退地。授佛記。常聞說法",
    "X74n1465_001:0069a16": "音。七寶池。八功德水。三十六萬億。唵(啞吽)。同赴蓮池會。",
    "X74n1465_001:0069a17": "若歸依。能消滅。○○十惡罪。佛子若歸依。能消滅。○",
    "X74n1465_001:0069a18": "○十惡罪(三歸唱云各一拜)。",
    "X74n1465_001:0069a19": "自歸依佛　當願眾生　體解大道　發無上心",
    "X74n1465_001:0069a20": "自歸依法　當願眾生　深入經藏　智慧如海",
    "X74n1465_001:0069a21": "自歸依僧　當願眾生　統理大眾　一切無礙",
    "X74n1465_001:0069a22": "和南聖眾懺儀(畢)",
    "X74n1465_001:0069a24": "第三時佛事",
    "X74n1465_001:0069b01": "起觀無量壽經(或小彌陀經代)念往生呪(三遍)",
    "X74n1465_001:0069b02": "提綱(三舉佛。三鳴尺。三問訊。靜坐聽講)",
    "X74n1465_001:0069b03": "　十萬餘程不隔塵　　休將迷悟自疎親",
    "X74n1465_001:0069b04": "　剎那念盡恒沙佛　　便是蓮華國裏人",
    "X74n1465_001:0069b05": "夫合塵背覺。栽荊棘於七寶園林。捨妄歸真。列珠網",
    "X74n1465_001:0069b06": "向四生門戶。縱橫萬法。圓褁一心。非思量處。阿彌陀",
    "X74n1465_001:0069b07": "佛坐斷六根。岳邊止千山之勢。無造作時。清泰故鄉。",
    "X74n1465_001:0069b08": "橫吞八極。海上消萬派之聲。破羣昏。麗天杲日。不得",
    "X74n1465_001:0069b09": "專其明。療眾病。善見神藥。豈能擅其玅。飽饑虗之美",
    "X74n1465_001:0069b10": "膳。濟貧乏之多財。所以云。一稱阿彌陀佛名號。能滅",
    "X74n1465_001:0069b11": "八萬億劫生死眾苦。利益如是。豈譬喻所能及乎。只",
    "X74n1465_001:0069b12": "如即今繫念第三時佛事。且道見前眾信人等。同聲",
    "X74n1465_001:0069b13": "相應一句。如何指陳。",
    "X74n1465_001:0069b14": "　但知佛向舌根念　　肎信華從足底生",
    "X74n1465_001:0069b15": "(坐持佛號同前)",
    "X74n1465_001:0069b16": "講演(法師鳴尺)",
    "X74n1465_001:0069b17": "　打破虗空笑滿腮　　玲瓏寶藏豁然開",
    "X74n1465_001:0069b18": "　要明空劫生前事　　一一承當見出來",
    "X74n1465_001:0069b19": "記得古者道。清珠投于濁水。濁水不得不清。念佛投",
    "X74n1465_001:0069b20": "于亂心。亂心不得不佛。此說。乃喻念佛之念。與佛無",
    "X74n1465_001:0069b21": "間者也。西天有寶。名曰清珠。何以得名為清。謂此珠",
    "X74n1465_001:0069b22": "投入渾濁不潔水中。珠入水一寸。則一寸之濁水。即",
    "X74n1465_001:0069b23": "便澄湛清潔。此珠之入水。自寸而尺此水隨珠下處。",
    "X74n1465_001:0069b24": "變濁為清。改污為潔。乃至此珠之沉墜不已。以至于",
    "X74n1465_001:0069c01": "底則此水污穢渾濁之貌。應時澄湛。當知清珠。喻念",
    "X74n1465_001:0069c02": "佛之淨念。濁水。乃喻雜亂之業識也。當雜識紛亂之",
    "X74n1465_001:0069c03": "頃。能移一念。觀想慈容而稱念之。纔念一聲。即一念",
    "X74n1465_001:0069c04": "之間。散亂遠離。隨念寂靜。且一聲之念既爾。移念入",
    "X74n1465_001:0069c05": "第二聲中。譬如清珠之入水二寸也。自最初一念清",
    "X74n1465_001:0069c06": "淨。至第二念亦清淨。乃至第三。第四五。至于十百千",
    "X74n1465_001:0069c07": "萬億念。念念清潔。念念寂滅。念念純真。念念解脫。如",
    "X74n1465_001:0069c08": "教中所謂淨念相繼者也。諸仁者。要知阿彌陀佛是",
    "X74n1465_001:0069c09": "甚麼人。即能念佛之眾生也。即今三界中。循苦樂二",
    "X74n1465_001:0069c10": "境。與輪迴結業。日夜營營而不得休息者。是甚麼人。",
    "X74n1465_001:0069c11": "即是不能念阿彌之諸佛也。要知此一聲佛。非但今",
    "X74n1465_001:0069c12": "生不能念。逆而求之。由向多劫沉滯苦輪。未曾蹉口",
    "X74n1465_001:0069c13": "念著。所以至今日此念不能純熟。方將勉強念得兩",
    "X74n1465_001:0069c14": "三聲。則疑心頓起。雜慮橫生。虗煩頰舌之動搖。徒使",
    "X74n1465_001:0069c15": "精神之馳散。欲求與佛相應。不異吹網之欲滿也。因",
    "X74n1465_001:0069c16": "甚如斯。盖根本不深。操志無定。雖曰念佛。其實此念",
    "X74n1465_001:0069c17": "不與佛俱也。古人信心純至。正因凜然。重念生死。切",
    "X74n1465_001:0069c18": "思輪轉。萬緣寢削。百慮氷消。舉起一聲佛名。直下更",
    "X74n1465_001:0069c19": "無異見。原夫即佛之念。如大阿劒。橫按當軒。即念之",
    "X74n1465_001:0069c20": "佛如大火輪。星騰燄熾。使萬物嬰之則燎。觸之則傷。",
    "X74n1465_001:0069c21": "久而念之。念外無別佛。佛外無別念。身心一致。能所",
    "X74n1465_001:0069c22": "兩忘。其到家之說。不容有聲。捷徑之詞。何。勞掛齒。可",
    "X74n1465_001:0069c23": "謂空證修之神術。超方便之正途。破死生蟄戶之雷",
    "X74n1465_001:0069c24": "霆。燭迷妄幽衢之日月。如使盡言念佛。了生死之至",
    "X74n1465_001:0070a01": "理。雖一氣吐微塵數偈。終莫能盡。今辰三時繫念佛",
    "X74n1465_001:0070a02": "事將畢。個個蓮風　口。人人葵日傾心。入耳皆七重",
    "X74n1465_001:0070a03": "行樹之玄音。極目盡萬德慈尊之玅色。即今某等。承",
    "X74n1465_001:0070a04": "茲上善。決定往生。且道一念未萌已前。還有這個消",
    "X74n1465_001:0070a05": "息也無。更聽說偈。",
    "X74n1465_001:0070a06": "　此心空寂念何依　　故國云歸熟未歸",
    "X74n1465_001:0070a07": "　華外玉鷄啼曉日　　遠迎新佛奉慈悲",
    "X74n1465_001:0070a08": "(行道課佛如前)",
    "X74n1465_001:0070a09": "讖悔(法師鳴尺)",
    "X74n1465_001:0070a10": "盖聞念佛既從心出。結業豈自外來。須臾背念佛之",
    "X74n1465_001:0070a11": "心。剎那向結業之所。今則念心堅密。佛境洞明求業",
    "X74n1465_001:0070a12": "根。當處虗空。覔罪性。了不可得(眾等依憑教法。作三時繫念佛事。捧誦觀",
    "X74n1465_001:0070a13": "無量壽經。往生淨土神呪。稱念樂邦教主萬德洪名。講演大乘第一義諦。決定往生法要。及開啟迴向。懺悔發",
    "X74n1465_001:0070a14": "願。作種種佛事。所集勝因)專為(某)等。生無住相。沉沉傾幻海之漚。",
    "X74n1465_001:0070a15": "死絕去緣。栩栩受漆園之夢。戒香馥郁。慧炬榮煌。三",
    "X74n1465_001:0070a16": "千聲佛號。共播口門。迷雲開而性天獨朗。十萬里樂",
    "X74n1465_001:0070a17": "邦。全彰眼界。妄塵盡而心地廓通。惟願羣業頓空。諸",
    "X74n1465_001:0070a18": "根圓淨。直顯惟心淨土。覃明自性。彌陀。一舉念。一華",
    "X74n1465_001:0070a19": "開裛露迎風。香浮玉沼。一馳情。一果熟。含霜對日。影",
    "X74n1465_001:0070a20": "墜金園。經行坐臥在其中。舞蹈游從非分外。得佛受",
    "X74n1465_001:0070a21": "用。徹法底源。常寂光。處處見前。大願王。塵塵會合。更",
    "X74n1465_001:0070a22": "為某等志心讖悔(大眾跪和。念後偈)。",
    "X74n1465_001:0070a23": "　我等自從無量劫　　不知不覺染諸塵",
    "X74n1465_001:0070a24": "　佛在世時我沉淪　　今得人身佛滅度",
    "X74n1465_001:0070b01": "　懊惱自身多業障　　不見如來金色身",
    "X74n1465_001:0070b02": "　我今對佛法僧前　　一一披陳皆讖悔",
    "X74n1465_001:0070b03": "上來讖悔已竟。今當披陳發願。行不離願而行已彰。",
    "X74n1465_001:0070b04": "願不越。行而願益著。心佛既無差別。行願安有異殊。",
    "X74n1465_001:0070b05": "今辰合會眾等。繫念三時佛事已周。所修之行全該。",
    "X74n1465_001:0070b06": "所發之願具顯。茲恐心多散失。願易泯忘。重請尊慈",
    "X74n1465_001:0070b07": "再三發願。",
    "X74n1465_001:0070b08": "發願(法師鳴尺。大眾跪和)",
    "X74n1465_001:0070b09": "　眾生無邊誓願度　　惱煩無盡誓願斷",
    "X74n1465_001:0070b10": "　法門無量誓願學　　佛道無上誓願成",
    "X74n1465_001:0070b11": "　自性眾生誓願度　　自性煩惱誓願斷",
    "X74n1465_001:0070b12": "　自性法門誓願學　　自性佛道誓願成",
    "X74n1465_001:0070b13": "西方讚(唱念)",
    "X74n1465_001:0070b14": "念佛功德。不可思議。法界普光輝。二有齊資。四恩",
    "X74n1465_001:0070b15": "總利。上祝",
    "X74n1465_001:0070b16": "皇帝。聖壽萬歲。法界有情。同生極樂國。普",
    "X74n1465_001:0070b17": "願同生極樂國。",
    "X74n1465_001:0070b18": "　願以此功德　　普及於一切　　我等與眾生",
    "X74n1465_001:0070b19": "　皆共成佛道",
    "X74n1465_001:0070b20": "第三時佛事(畢)(淨土文回向)",
    "X74n1465_001:0070b22": "勸人念佛",
    "X74n1465_001:0070b23": "身為苦本覺悟早修。",
    "X74n1465_001:0070b24": "只這色身。誰信身為苦本。盡貪世樂。不知樂是苦因。",
    "X74n1465_001:0070c01": "浮生易度。豈是久居幻質非堅。總歸磨滅自未入胞",
    "X74n1465_001:0070c02": "胎之日。寧有這男女之形。只緣地水火風。假合而成。",
    "X74n1465_001:0070c03": "不免生老病死。彫殘之苦。上無絲線可掛。下沒根株",
    "X74n1465_001:0070c04": "所生。虗浮如水上泡。須臾不久。危脆似草頭露。條忽",
    "X74n1465_001:0070c05": "便無。長年者。不過六七十以皆已。短命者。大都二三",
    "X74n1465_001:0070c06": "十而早夭。又有今日不知來日事。又有上牀別了下",
    "X74n1465_001:0070c07": "牀時。幾多一息不來。便覺千秋永別(雪峯頌。一盞孤燈照夜臺。上牀",
    "X74n1465_001:0070c08": "脫了韈和鞋。三魂六魄夢中去。未委明朝來不來)。嘆此身。無有是處。柰誰人",
    "X74n1465_001:0070c09": "不被他瞞。筋纏七尺骨頭。皮褁一包肉塊。九孔常流",
    "X74n1465_001:0070c10": "不淨。六根恣逞無明。髮毛爪齒。聚若堆塵。涕唾精液。",
    "X74n1465_001:0070c11": "污如行廁。裏面盡蛆蟲聚會外頭招蚊虱交攢。霑一",
    "X74n1465_001:0070c12": "災一疾。皆死得人。更大熱大寒。催人易老。眼被色牽",
    "X74n1465_001:0070c13": "歸餓鬼。耳隨聲去入阿鼻。口頭喫盡味千般。死後只",
    "X74n1465_001:0070c14": "添油幾滴(張魁詩云。紅紅白白莫相瞞。無位真人赤肉團。敗壞不如猪狗相。只今便作死屍看)。",
    "X74n1465_001:0070c15": "此身無可愛惜。諸人當願出離。如何迷昧底。尚逞風",
    "X74n1465_001:0070c16": "流矇憧漢。猶生顛倒。或有骷髏頭上。簪華簪草。或有",
    "X74n1465_001:0070c17": "臭皮袋畔。帶麝帶香。羅衣罩了膿血囊。錦被遮却洩",
    "X74n1465_001:0070c18": "溺桶。用盡奸心百計。將謂住世萬年。不知頭痛眼華。",
    "X74n1465_001:0070c19": "閻羅王接人來到。那更鬢班齒損。無常鬼寄信相尋。",
    "X74n1465_001:0070c20": "箇箇戀色貪財。盡是失人身捷徑。日日飲酒食肉。無",
    "X74n1465_001:0070c21": "非種地獄深根。眼前圖快活一時。身後受苦辛萬劫。",
    "X74n1465_001:0070c22": "(淨土文。皮包血肉骨纏筯。顛倒凡夫認作身。到死始知非是我。從前金玉付他人)一旦命根",
    "X74n1465_001:0070c23": "絕處。四大風刀割時。外則脚手牽抽。內則肝腸痛裂。",
    "X74n1465_001:0070c24": "縱使妻兒相惜。無計留君。假饒骨肉滿前。有誰替汝。",
    "X74n1465_001:0071a01": "(古頌。父母恩深終有別。夫妻義重也分離。人情似鳥同林宿。大限來時。各自飛)生底只得悲",
    "X74n1465_001:0071a02": "啼痛切。死者不免神識奔馳。前途不見光明。舉眼全",
    "X74n1465_001:0071a03": "無伴侶。過奈河厈。見之無不悲傷。入鬼門關。到者盡",
    "X74n1465_001:0071a04": "皆悽慘。世上纔經七日。陰間押見十王。曹官抱案沒",
    "X74n1465_001:0071a05": "人情。獄卒持叉無笑具。平生作善者。送歸天道僊道",
    "X74n1465_001:0071a06": "人道。在日造惡者。押入湯塗火塗刀塗。鑊湯沸若厓",
    "X74n1465_001:0071a07": "崩。劒樹勢如山聳。灌銅汁而遍身肉爛。吞鐵丸而滿",
    "X74n1465_001:0071a08": "口煙生。遭剉磕。則血肉淋漓。入寒冰。則皮膚凍裂。身",
    "X74n1465_001:0071a09": "碎業風吹再活。命終羅剎喝重生。人間歷盡百春秋。",
    "X74n1465_001:0071a10": "獄內方為一晝夜(延光集。鑊湯罏炭喧幽壤。劍樹刀山聳太清。受罪要終八萬劫。獄卒牛頭",
    "X74n1465_001:0071a11": "始放行)。魂魄雖歸鬼界。身屍猶臥棺中。或隔三朝五朝。",
    "X74n1465_001:0071a12": "或當六月七月。腐爛則出蟲出血。臭穢則熏地熏",
    "X74n1465_001:0071a13": "天。迸脹不堪觀。醜惡真可怕。催促付一堆野火。斷送",
    "X74n1465_001:0071a14": "埋萬里荒山。昔時耍悄紅顏。番成灰爐。今日荒凉白",
    "X74n1465_001:0071a15": "骨。變作泥堆(寒山頌。胭脂畫面嬌千樣。龍麝熏衣悄百般。今日風流都不見。綠楊芳草髑髏",
    "X74n1465_001:0071a16": "寒)。從前恩愛。到此成空。自昔英雄。如今何在。淚雨灑",
    "X74n1465_001:0071a17": "時空寂寂。悲風動處冷颼颼。夜闌而鬼哭神號。歲久",
    "X74n1465_001:0071a18": "而鵶餐雀啄。荒草畔謾留碑石。綠楊中空。掛紙錢。下",
    "X74n1465_001:0071a19": "稍頭。難免如斯。到這裏。怎生不醒(寒山云。雀啄鵶飡皮肉盡。風吹日灸",
    "X74n1465_001:0071a20": "髑髏乾。目前試問傍觀者。自把形骸仔細觀)。大家具眼。休更埋頭。番身跳",
    "X74n1465_001:0071a21": "出迷津。彈指裂開愛網。休向鬼窟裏作活計。要知肉",
    "X74n1465_001:0071a22": "團上有真人。是男是女總堪修。若智若愚皆有分。但",
    "X74n1465_001:0071a23": "請迴光返照。便知本體元無。若未能學道參禪。也且",
    "X74n1465_001:0071a24": "勤持齋念佛。捨惡歸善。改往修來。移六賊。為六神通。",
    "X74n1465_001:0071b01": "離八苦。得八自在。便好替天行化。不妨代佛接人。對",
    "X74n1465_001:0071b02": "眾。為大眾宣揚。歸家。為一家解說。使處處齊知覺悟。",
    "X74n1465_001:0071b03": "教人人盡免沉淪。上助諸佛轉法輪。下拔眾生離苦",
    "X74n1465_001:0071b04": "海。佛言不信。何言可信。人道不修。何道可修。淨土不",
    "X74n1465_001:0071b05": "生。何土可生。莫教一日換了皮。縱有千佛難救汝。火",
    "X74n1465_001:0071b06": "急進步。時不待人。各請直下承當。莫使此生空過(寒山",
    "X74n1465_001:0071b07": "云。百骸漬散雜塵泥。一物長靈復是誰。不得此時通線路。骷髏著地幾人知)",
    "X74n1465_001:0071b08": "奉勸(畢)。施食。",
    "X74n1465_001:0071b10": "念佛正因說",
    "X74n1465_001:0071b11": "盖聞恒河沙數眾如來。彌陀第一。十方微塵諸佛剎。",
    "X74n1465_001:0071b12": "極樂是歸。至理本祗唯心。初門必由因地。故知合抱",
    "X74n1465_001:0071b13": "之木。發于毫芒。千里之行。始於初步。欲超生死。以淨",
    "X74n1465_001:0071b14": "土為歸趣之方。將證涅槃。故念佛乃正心之要。深信",
    "X74n1465_001:0071b15": "極樂。真解脫之玅門。諦想彌陀。實眾生之慈父。先明",
    "X74n1465_001:0071b16": "落處。故望果以修因。漸履玄途。是從因而至果。故知",
    "X74n1465_001:0071b17": "集羣賢而結社。有其旨焉。專念佛而勸人。興其教也。",
    "X74n1465_001:0071b18": "因該果海。果徹因源。形直無不影端。聲和自然響順。",
    "X74n1465_001:0071b19": "勢至示證圓通之要。世尊說修淨業之因。從聞思修。",
    "X74n1465_001:0071b20": "登三摩地。憑信行願。入法界門。是以一念興而萬靈",
    "X74n1465_001:0071b21": "知。信心生而諸佛現。纔稱寶號。已投種於蓮胎。一發",
    "X74n1465_001:0071b22": "菩提。即標名於金地。有緣斯遇。自悟自修。淺信不持。",
    "X74n1465_001:0071b23": "大愚大錯。故云一乘唱極。終歸獲至于樂邦。萬行圓",
    "X74n1465_001:0071b24": "修。最勝獨稱于寶號。八十億劫之重罪。廓爾煙消。十",
    "X74n1465_001:0071c01": "萬億劫之遐方。倐如羽化。想念專注。即觀心而見佛",
    "X74n1465_001:0071c02": "身。心境交參。即因門而成勝果。十方淨穢。卷舒同在",
    "X74n1465_001:0071c03": "於毫端。一性包融。浩博該羅于法界。是則諸佛與眾",
    "X74n1465_001:0071c04": "生交徹。淨土與穢土冥通。彼此互收。事理無礙。若神",
    "X74n1465_001:0071c05": "珠之頓含眾寶。猶帝網之交映千光。我心既然。生佛",
    "X74n1465_001:0071c06": "同爾。是知遊神億剎。實生乎自己心中。孕質九蓮。豈",
    "X74n1465_001:0071c07": "逃於剎那際內。二乘賢輩。迴心即達於金池。五逆凡",
    "X74n1465_001:0071c08": "夫。十念便登於寶界。嗟乎。識昏障重。信寡疑多。貶淨",
    "X74n1465_001:0071c09": "業為權乘。嗤誦持為麤行。豈非躭溺火宅。自甘永劫",
    "X74n1465_001:0071c10": "之沉迷。悖悷慈親。深痛一生之虗喪。須信非憑他力。",
    "X74n1465_001:0071c11": "截業惑以無由。不遇此門。脫生死而無路。誓同諸佛。",
    "X74n1465_001:0071c12": "敢效前修。勸勉後賢。深崇此道。已發願。今發願。當發",
    "X74n1465_001:0071c13": "願。事事而迴向彌陀。若已生。若今生。若當生。念念而",
    "X74n1465_001:0071c14": "皆歸淨土。欲取一生事辦。便于這裏留心。一切時中。",
    "X74n1465_001:0071c15": "千車合轍。四威儀內。萬善同歸。齊登極樂玅門。速成",
    "X74n1465_001:0071c16": "念佛三昧。最初一步要分明。直至西方無異路。",
    "X74n1465_001:0071c19": " 重刻三時繫念跋",
    "X74n1465_001:0071c21": "余觀世俗小民。凡祈福禳灾延生送死。往往信巫",
    "X74n1465_001:0071c22": "師邪說。或屠宰以呼魍魎。或聚集以宣羅教。至士",
    "X74n1465_001:0071c23": "大夫家。亦往往信從而不悟。余甚悲之。夫此兩者。",
    "X74n1465_001:0071c24": "一殺生。一念佛。豈不逈然。而要之。皆入地獄如箭。",
    "X74n1465_001:0072a01": "何也。殺生以要福。比之殺人以媚。人未蒙福。而罪",
    "X74n1465_001:0072a02": "反加。命命相酬。地獄未有了日。可悲也。至世之從",
    "X74n1465_001:0072a03": "羅教者尤甚焉。大抵口菩薩。而行闡提。最便於梟",
    "X74n1465_001:0072a04": "頑奸侫之徒。托之以飽其欲。而恣其胸臆。至有不",
    "X74n1465_001:0072a05": "忍言者。且淫戒。佛之第一義也。彼以為無傷。喪祭。",
    "X74n1465_001:0072a06": "生人之第一事也。彼悉除滅之而不[(厂@((既旡)日+口))*頁]。愚夫愚婦",
    "X74n1465_001:0072a07": "從其教。以為甚便而無難。且可藉之以饕信施。以",
    "X74n1465_001:0072a08": "為甚利而無苦。相率以入地獄。而亦未有了日。尤",
    "X74n1465_001:0072a09": "可悲也。嗟嗟。世人以愛生而信邪巫。竟作滅生之",
    "X74n1465_001:0072a10": "事。以從佛而信邪師。竟作謗佛之事。倀倀乎。如夜",
    "X74n1465_001:0072a11": "行而無燭。濟大川而亡舟楫也。悲哉悲哉。余伏覩",
    "X74n1465_001:0072a12": "遠公彌陀懺儀。",
    "X74n1465_001:0072a13": "中峯繫念法事。踴躍稽首。而嘆曰。此冥俗之朗炬。中",
    "X74n1465_001:0072a14": "流之巨壺也。仗此以祈福禳灾。延生送死。則滅生",
    "X74n1465_001:0072a15": "前之罪愆。受將來之福報。願無不遂。求無不獲。蓮",
    "X74n1465_001:0072a16": "土必生。穢邦除障。即天樂無羨。況地獄哉。遂募同",
    "X74n1465_001:0072a17": "志。捐金繡梓。以廣流通。嗟嗟。彼兩邪說者。能歸依",
    "X74n1465_001:0072a18": "懺悔。而改業焉。地獄而蓮華矣。不然。即彌陀引手。",
    "X74n1465_001:0072a19": "遠公中峯說法。亦救汝不得。",
    "X74n1465_001:0072a20": "萬曆辛卯孟夏八日奉佛弟子　周從龍　徐名世　和南謹跋"
}