{
    "X38n0679_002:0154b01": "梵網經心地品菩薩戒義疏發隱卷第二",
    "X38n0679_002:0154b02": "姚秦三藏法師　鳩摩羅什　譯",
    "X38n0679_002:0154b03": "陳隋天台　智者大師　疏",
    "X38n0679_002:0154b04": "明雲棲寺沙門　袾宏　發隱",
    "X38n0679_002:0154b05": "○二正解經文(三)　初重釋題。二標譯人。三解經",
    "X38n0679_002:0154b06": "義。",
    "X38n0679_002:0154b07": "○初重釋題。",
    "X38n0679_002:0154b08": "此經題名梵網。上卷文言佛觀大梵天王因陀羅",
    "X38n0679_002:0154b09": "網。千重文綵。不相障閡。為說無量世界猶如網目。",
    "X38n0679_002:0154b10": "一一世界各各不同。諸佛教門亦復如是。莊嚴梵",
    "X38n0679_002:0154b11": "身。無所障閡。從譬立名。總喻一部所證。參差不同。",
    "X38n0679_002:0154b12": "如梵王網也。品名菩薩心地者。亦是譬名。品內所",
    "X38n0679_002:0154b13": "明大士要用。如人身之有心。能總萬事。能生勝果。",
    "X38n0679_002:0154b14": "為大士所依。義言如地也。",
    "X38n0679_002:0154b15": "發隱。重釋者何。前中大部別本之意居多。梵網心",
    "X38n0679_002:0154b16": "地之意未悉。故重釋也。梵網者。以喻得名。因陀羅",
    "X38n0679_002:0154b17": "者。此云天帝。又云天赤珠。今兼用之。言大梵天王",
    "X38n0679_002:0154b18": "赤珠羅網。紅光互射。寶色交輝。文彩千重。不相障",
    "X38n0679_002:0154b19": "閡也。引此以明十方世界安立無量。亦復如是。十",
    "X38n0679_002:0154b20": "方諸佛教門施設無量。亦復如是。十方諸菩薩依",
    "X38n0679_002:0154b21": "教修證。參差無量。亦復如是。莊嚴梵身者。諸佛本",
    "X38n0679_002:0154b22": "源清淨心體名曰梵身。列之為無量世界。開之為",
    "X38n0679_002:0154b23": "無量教門。化導之為無量修證。所以莊嚴此身。猶",
    "X38n0679_002:0154b24": "梵王之以珠網為華飾也。心地者。亦喻。言人身百",
    "X38n0679_002:0154c01": "骸並集。必有主宰之心。菩薩眾德交修。必有要妙",
    "X38n0679_002:0154c02": "之用。要用者。即本源心體戒也。萬事因之統總。猶",
    "X38n0679_002:0154c03": "地之承載一切也。勝果因之發生。猶地之長養一",
    "X38n0679_002:0154c04": "切也。經名梵網品名心地者以此。",
    "X38n0679_002:0154c05": "○二標譯人。",
    "X38n0679_002:0154c06": "姚秦三藏法師鳩摩羅什譯",
    "X38n0679_002:0154c07": "發隱。姚秦與陳隋異。上姓下國。別符秦也。",
    "X38n0679_002:0154c08": "○三解經義(二)　初一經首序。二三分列科。",
    "X38n0679_002:0154c09": "發隱。自爾時盧舍那佛。至本源自性清淨。此長行",
    "X38n0679_002:0154c10": "一段經文。原本無科。一本有科。以經後載澤山咸",
    "X38n0679_002:0154c11": "法師數語。人遂疑咸師所科。今就其科稍為更定。",
    "X38n0679_002:0154c12": "所以然者。諸經入文即屬序正流通。此經疏主判",
    "X38n0679_002:0154c13": "偈文方為序分。則首列長行無可安頓。或疏本原",
    "X38n0679_002:0154c14": "無。或傳寫脫失。未可知也。而詳上下文義。似長行",
    "X38n0679_002:0154c15": "是序。偈乃重宣耳。茲不改天台舊文。但并以長行",
    "X38n0679_002:0154c16": "作序。兩無妨礙。理或通焉。至於疏之。或缺或略者。",
    "X38n0679_002:0154c17": "仍為補釋。補釋經文。則發經之未疏。補釋疏文。則",
    "X38n0679_002:0154c18": "發疏之未鈔。故名發隱。隱者含而未露。特為發揮",
    "X38n0679_002:0154c19": "而已。非敢曰有所加也。",
    "X38n0679_002:0154c20": "○初一經首序(二)　初總陳廣略。二別明真化。",
    "X38n0679_002:0154c21": "○初總陳廣略(二)　初正明。二顯證。",
    "X38n0679_002:0154c22": "○初正明。",
    "X38n0679_002:0154c23": "爾時盧舍那佛。為此大眾。略開百千恒河沙不可說",
    "X38n0679_002:0154c24": "法門中心地。如手頭許。",
    "X38n0679_002:0155a01": "盧舍那者。寶梁經翻為淨滿。以諸患都盡。故稱為",
    "X38n0679_002:0155a02": "淨。眾德悉圓。名為滿也。",
    "X38n0679_002:0155a03": "發隱。諸患盡則無妄不消。止惡果也。眾德圓則無",
    "X38n0679_002:0155a04": "美不集。行善果也。此大眾者。指千華上佛也。恒沙",
    "X38n0679_002:0155a05": "無盡。毛頭至微。於無窮盡之法門。開一絲毫之心",
    "X38n0679_002:0155a06": "地。廣中舉略。似拈撮土於泰山。用一滴於滄海。以",
    "X38n0679_002:0155a07": "少況多。極言法門之廣大也。",
    "X38n0679_002:0155a08": "○二顯證。",
    "X38n0679_002:0155a09": "是過去一切佛已說。未來佛當說。現在佛今說。三世",
    "X38n0679_002:0155a10": "菩薩已學當學今學。",
    "X38n0679_002:0155a11": "發隱。承上今所說法雖云少分。實三世如來所同",
    "X38n0679_002:0155a12": "說。三世菩薩所同學也。萬聖傳無異辭。千賢受無",
    "X38n0679_002:0155a13": "二法。可勿遵歟。",
    "X38n0679_002:0155a14": "○二別明真化(二)　初明真佛垂勅。二明化佛傳",
    "X38n0679_002:0155a15": "通。",
    "X38n0679_002:0155a16": "○初明真佛垂勅(二)　初舉自修證。二令轉誨人。",
    "X38n0679_002:0155a17": "○初舉自修證。",
    "X38n0679_002:0155a18": "我已百劫修行是心地。號吾為盧舍那。",
    "X38n0679_002:0155a19": "發隱。先表此心地法門乃自己已試之成法。明可",
    "X38n0679_002:0155a20": "信也。",
    "X38n0679_002:0155a21": "○二令轉誨人(二)　初略標。二廣述。",
    "X38n0679_002:0155a22": "○初略標。",
    "X38n0679_002:0155a23": "汝諸佛轉我所說。與一切眾生開心地道。",
    "X38n0679_002:0155a24": "發隱。轉者。傳佛語而及眾生。上承而下布之謂也。",
    "X38n0679_002:0155b01": "開心地道者。本來心地。平直虗通。無始妄情。壅塞",
    "X38n0679_002:0155b02": "滯礙。制之以戒。則壅去礙除。蕩然平直。而廓爾虗",
    "X38n0679_002:0155b03": "通矣。植立眾德。荷負眾生。皆繇是起。喻如地也。此",
    "X38n0679_002:0155b04": "一經之要旨也。問。攝心為戒。云何名開。答。小乘之",
    "X38n0679_002:0155b05": "戒。僅收攝而自守。大乘之戒。兼開通而利生。故攝",
    "X38n0679_002:0155b06": "之義狹。開之義廣也。",
    "X38n0679_002:0155b07": "○二廣述。",
    "X38n0679_002:0155b08": "爾時蓮華臺藏世界。赫赫天光師子座上盧舍那佛",
    "X38n0679_002:0155b09": "放光。光告千華上佛。持我心地法門品而去。復轉為",
    "X38n0679_002:0155b10": "千百億釋迦。及一切眾生。次第說我上心地法門品。",
    "X38n0679_002:0155b11": "汝等受持讀誦。一心而行。",
    "X38n0679_002:0155b12": "釋迦牟尼者。瑞應經譯為能儒。亦云能仁。又能忍。",
    "X38n0679_002:0155b13": "亦直林。牟尼者。身口意。或云度沃焦。此是異說。華",
    "X38n0679_002:0155b14": "嚴名號品或名盧舍。或名釋迦。今明不一不異。機",
    "X38n0679_002:0155b15": "緣宜開耳。",
    "X38n0679_002:0155b16": "發隱。蓮華臺藏者。華藏世界也。光告者。華嚴雲臺",
    "X38n0679_002:0155b17": "等皆說法也。千百億者。西域億有四種。十萬百萬",
    "X38n0679_002:0155b18": "千萬萬萬。今千百億。謂千華上百億。取千萬為億。",
    "X38n0679_002:0155b19": "稱大千之數也。轉為連下句。言兼為諸佛眾生也。",
    "X38n0679_002:0155b20": "儒者和柔。仁者慈慧。忍者容耐。直林者。住直樹林。",
    "X38n0679_002:0155b21": "以林為姓。又林者生長也。皆釋迦義。身口意者。三",
    "X38n0679_002:0155b22": "業寂靜也。是牟尼義。度沃焦者。焦石乾眾水而不",
    "X38n0679_002:0155b23": "溢。喻凡夫渴五欲而無厭。今能度之。兼釋迦牟尼",
    "X38n0679_002:0155b24": "義也。約華嚴。則舍那即是釋迦。分勝劣故非一。融",
    "X38n0679_002:0155c01": "本迹故非異。今乃逐機隨緣。在化度門理應開耳。",
    "X38n0679_002:0155c02": "○二明化佛傳通(二)　初總舉諸界多佛。二別顯",
    "X38n0679_002:0155c03": "此界一佛。",
    "X38n0679_002:0155c04": "○初總舉諸界多佛(二)　初惟明一界。二辨說餘",
    "X38n0679_002:0155c05": "類。",
    "X38n0679_002:0155c06": "○初惟明一界(三)　初受法將辭。二旋皈本界。三",
    "X38n0679_002:0155c07": "遵勅利生。",
    "X38n0679_002:0155c08": "○初受法將辭。",
    "X38n0679_002:0155c09": "爾時千華上佛。千百億釋迦。從蓮華臺藏世界赫赫",
    "X38n0679_002:0155c10": "師子座起。各各辭退。舉身放不可思議光。光皆化無",
    "X38n0679_002:0155c11": "量佛。一時以無量青黃亦白華供養盧舍那佛。受持",
    "X38n0679_002:0155c12": "上說心地法門品竟。",
    "X38n0679_002:0155c13": "發隱。千佛化為千百億。千百億復化無量。表心地",
    "X38n0679_002:0155c14": "戒法出生無窮盡也。身放光。光化佛者。表法身具",
    "X38n0679_002:0155c15": "無量智慧。所化之佛皆佛慧也。以無量妙華供佛",
    "X38n0679_002:0155c16": "者。表無量妙法從舍那心地中出。今還以妙華供",
    "X38n0679_002:0155c17": "本佛。表還以妙法嚴本性也。",
    "X38n0679_002:0155c18": "○二旋歸本界。",
    "X38n0679_002:0155c19": "各各從此蓮華臺藏世界而沒。沒已。入體性虗空華",
    "X38n0679_002:0155c20": "光三昧。還本源世界閻浮提菩提樹下。",
    "X38n0679_002:0155c21": "發隱。體性三昧者。體性繇來本空。華光任運自現。",
    "X38n0679_002:0155c22": "如太虗遼闊。雲霰日月。走飛草木。萬類紛紜。起滅",
    "X38n0679_002:0155c23": "隱顯。並行不悖。故佛於此定或入或出。隨心自在",
    "X38n0679_002:0155c24": "也。",
    "X38n0679_002:0156a01": "○三遵勅利生(二)　初出三昧。二說法門。",
    "X38n0679_002:0156a02": "○初出三昧。",
    "X38n0679_002:0156a03": "從體性虗空華光三昧出。",
    "X38n0679_002:0156a04": "發隱。承上入。今言出也。",
    "X38n0679_002:0156a05": "○二說法門。",
    "X38n0679_002:0156a06": "出已。方坐金剛千光王座。及妙光堂說十世界海。復",
    "X38n0679_002:0156a07": "從座起。至帝釋宮說十住。復從座起。至燄天中說十",
    "X38n0679_002:0156a08": "行。復從座起。至第四天說十迴向。復從座起。至化樂",
    "X38n0679_002:0156a09": "天說十禪定。復從座起。至他化天說十地。復至一禪",
    "X38n0679_002:0156a10": "中說十金剛。復至二禪中說十忍。復至三禪中說十",
    "X38n0679_002:0156a11": "願。復至四禪中摩醯首羅天王宮。說我本源蓮華臺",
    "X38n0679_002:0156a12": "藏世界盧舍那佛所說心地法門品。",
    "X38n0679_002:0156a13": "釋迦在第四禪摩醯首羅宮說此心地品。尋文始",
    "X38n0679_002:0156a14": "末。有千釋迦。與千百億釋迦。各接有緣。皆至舍那",
    "X38n0679_002:0156a15": "所受菩薩戒藏。然後各坐道場。示成正覺。覆述說",
    "X38n0679_002:0156a16": "法凡有十處。一在妙光堂說十世界海。二在帝釋",
    "X38n0679_002:0156a17": "宮說十住。三在夜摩宮說十行。四在兜率陀天說",
    "X38n0679_002:0156a18": "十迴向。五在化樂天說十禪定。六在他化天說十",
    "X38n0679_002:0156a19": "地。七在初禪說十金剛。八在二禪說十忍。九在三",
    "X38n0679_002:0156a20": "禪說十願。十在四禪說心地品。第十會。總更說前",
    "X38n0679_002:0156a21": "三十心十地。皆約無相義為解。",
    "X38n0679_002:0156a22": "發隱。此明釋迦千百億身。皆先於舍那前受戒。乃",
    "X38n0679_002:0156a23": "於十處說法。而此心地法門在最後說者。表萬法",
    "X38n0679_002:0156a24": "至心而極也。皆約無相者。上來歷陳名相。恐人執",
    "X38n0679_002:0156b01": "相昧心。故明相本自空。因緣故有。即相無相也。",
    "X38n0679_002:0156b02": "○二辨說餘類。",
    "X38n0679_002:0156b03": "其餘千百億釋迦亦復如是。無二無別。如賢劫品中",
    "X38n0679_002:0156b04": "說。",
    "X38n0679_002:0156b05": "發隱。一百億世界佛如是覆述說法。推而例之。千",
    "X38n0679_002:0156b06": "百億皆然也。賢劫品見大本。後倣此。",
    "X38n0679_002:0156b07": "○二別顯此界一佛(四)　初天上降魔。二人間利",
    "X38n0679_002:0156b08": "物。三普勸受持。四重說標結。",
    "X38n0679_002:0156b09": "○初天上降魔。",
    "X38n0679_002:0156b10": "爾時釋迦牟尼佛。從初現蓮華臺藏世界東方來入",
    "X38n0679_002:0156b11": "天王宮中。說魔受化經已。",
    "X38n0679_002:0156b12": "發隱。前所說法徧指諸世界之一佛。今所說法。專",
    "X38n0679_002:0156b13": "指此世界之一佛。故語似重復。而實不濫。東方者。",
    "X38n0679_002:0156b14": "言此界當華藏中東也。問。魔受化經。與梵網同在",
    "X38n0679_002:0156b15": "天宮說。何一傳一泯。答。魔是一期嬈亂。受化即休。",
    "X38n0679_002:0156b16": "戒乃千佛流通。傳應無盡。一傳一泯。無足異也。",
    "X38n0679_002:0156b17": "○二人間利物(三)　初下生成道。二傳法利生。三",
    "X38n0679_002:0156b18": "生所獲益。",
    "X38n0679_002:0156b19": "○初下生成道。",
    "X38n0679_002:0156b20": "下生南閻浮提迦夷羅國。母名摩耶。父字白淨。吾名",
    "X38n0679_002:0156b21": "悉達。七歲出家。三十成道。號吾為釋迦牟尼佛。",
    "X38n0679_002:0156b22": "發隱。此敘釋迦下生之世界國邑。父母姓氏。出家",
    "X38n0679_002:0156b23": "修道。成佛度生之大略也。下生者。佛本行集經云。",
    "X38n0679_002:0156b24": "護明菩薩住兜率天。滿四千歲。為彼諸天顯示法",
    "X38n0679_002:0156c01": "相。又以天眼觀察下界。見其造業。受苦逼惱。為欲",
    "X38n0679_002:0156c02": "拔濟安樂。教化眾生。下生人間。出家成道。故下生",
    "X38n0679_002:0156c03": "也。閻浮提。此云勝金。河出金沙。樹流金汁。南天下",
    "X38n0679_002:0156c04": "也。四天下中惟此有三事勝。故佛出南洲也。迦夷",
    "X38n0679_002:0156c05": "羅。此云黃髮。昔有黃色仙人於此修道。大千世界",
    "X38n0679_002:0156c06": "此為最中。故佛於南洲生迦夷也。摩耶。此云大幻。",
    "X38n0679_002:0156c07": "以大幻術母諸佛也。白淨。梵語閱頭檀也。悉達。此",
    "X38n0679_002:0156c08": "云頓吉。亦云一切義成。生而吉祥。萬善畢具也。七",
    "X38n0679_002:0156c09": "歲三十。義極難辨。夫十九離宮。六年苦行。娶妃在",
    "X38n0679_002:0156c10": "室。生子羅云。今古共傳。經律具載。茲曰七歲出家。",
    "X38n0679_002:0156c11": "則童幻未應納配。三十成道。則苦行過歷多年。按",
    "X38n0679_002:0156c12": "普集經亦說三十成道。或謂苦行之後。尚有五年",
    "X38n0679_002:0156c13": "遊歷。正合三十。而因果經稱牧女獻糜。莊嚴經載",
    "X38n0679_002:0156c14": "諸天奉浴。皆即在六年之後。未見有遊歷之文。且",
    "X38n0679_002:0156c15": "本行云八歲而學書論。普曜云長大而觀耕犁。則",
    "X38n0679_002:0156c16": "知七歲出家尤為不順也。又未曾有因緣經云。佛",
    "X38n0679_002:0156c17": "遣目連度羅睺羅。耶輸答曰。如來為太子時。取我",
    "X38n0679_002:0156c18": "為妻。未滿九年。逃入山澤。六年成佛。今復來求我",
    "X38n0679_002:0156c19": "子出家。抑何酷也。則十九出家亦復不合。不止是",
    "X38n0679_002:0156c20": "耳。只如生時亦復多說。有云夏桀時者。有云商末",
    "X38n0679_002:0156c21": "時者。有云周昭王穆王平王桓王惠王等者。即如",
    "X38n0679_002:0156c22": "宣律師之問天人。終亦遷就不定。劉德威之咨琳",
    "X38n0679_002:0156c23": "老。止得誕滅二時。夫以大藏經譜文各稍殊。而疏",
    "X38n0679_002:0156c24": "主於斯又無明釋。或謂大聖示現。何有常規。現相",
    "X38n0679_002:0157a01": "差殊。無足疑者。不知既已現同凡身。烏容變幻不",
    "X38n0679_002:0157a02": "一。大千界內。同日出家。百億國中。一時成佛。曾少",
    "X38n0679_002:0157a03": "異耶。當知此文或傳寫之訛耳。問。若云訛者。則昔",
    "X38n0679_002:0157a04": "賢何以因仍。天台曾不改定。答。古人慎重闕疑。不",
    "X38n0679_002:0157a05": "敢輕舉。使人人恣意筆削。不出百年。古聖經律全",
    "X38n0679_002:0157a06": "脫舊模矣。五十學易。不敢更文。而微意陳諸解註。",
    "X38n0679_002:0157a07": "八十雜華。不敢增數。而普賢號曰別行者此也。然",
    "X38n0679_002:0157a08": "則竟誰從乎。約事。則十九六年。於事為近。吾從眾",
    "X38n0679_002:0157a09": "約見則機不一。見佛出家成道亦不一。吾從機。",
    "X38n0679_002:0157a10": "○二傳法利生(二)　初應機垂化。二大願重來。",
    "X38n0679_002:0157a11": "○初應機垂化(二)　初橫指處會。二豎明往復。",
    "X38n0679_002:0157a12": "○初橫指處會。",
    "X38n0679_002:0157a13": "於寂滅道場。坐金剛華光王座。乃至摩醯首羅天王",
    "X38n0679_002:0157a14": "宮。其中次第十住處所說。時佛觀諸大梵天王網羅",
    "X38n0679_002:0157a15": "幢。因為說無量世界猶如網孔。一一世界各各不同。",
    "X38n0679_002:0157a16": "別異無量。佛教門亦復如是。",
    "X38n0679_002:0157a17": "釋迦從初蓮華藏世界。入天宮。下閻浮提成道。號",
    "X38n0679_002:0157a18": "釋迦。始於道場說法。乃至十處。",
    "X38n0679_002:0157a19": "發隱。此明次第周徧。說法教化。一佛與前多佛同",
    "X38n0679_002:0157a20": "也。十住非十住法。乃所住十處也。觀諸梵網者。正",
    "X38n0679_002:0157a21": "經所繇名。觀梵網萬目重重。各異無量。因知佛世",
    "X38n0679_002:0157a22": "界亦如是各異無量也。因知佛教化亦如是各異",
    "X38n0679_002:0157a23": "無量也。千百億國。有千百億釋迦宣揚佛化。故名",
    "X38n0679_002:0157a24": "梵網也。",
    "X38n0679_002:0157b01": "○二豎明往復。",
    "X38n0679_002:0157b02": "吾今來此世界八千返。為此娑婆世界坐金剛華光",
    "X38n0679_002:0157b03": "王座。乃至摩醯首羅天王宮。為是中一切大眾略開",
    "X38n0679_002:0157b04": "心地法門竟。",
    "X38n0679_002:0157b05": "發隱。金剛座者。三世諸佛坐斯成道。無少變壞。即",
    "X38n0679_002:0157b06": "實相心地也。為此者。乃為此界眾生坐道場成正",
    "X38n0679_002:0157b07": "覺弘法化也。此是總說一代時教。摩醯宮中。為是",
    "X38n0679_002:0157b08": "中大眾。則正說此心地戒也。嗟惟世尊之為眾生",
    "X38n0679_002:0157b09": "也。悲願弘深。度化無盡。追思返此。歷數八千。且人",
    "X38n0679_002:0157b10": "臣覲君咫尺。尚有常期。明主巡狩國中。猶稽年載。",
    "X38n0679_002:0157b11": "今乃經世界之無量。勞往返於萬迴。不為自求。憫",
    "X38n0679_002:0157b12": "我等故。云何我等覩此大恩。恬不知報。良可嗟夫。",
    "X38n0679_002:0157b13": "○二大願重來。",
    "X38n0679_002:0157b14": "復從天王宮。下至閻浮提菩提樹下。為此地上一切",
    "X38n0679_002:0157b15": "眾生凡夫癡暗之人。說我本盧舍那佛心地中。初發",
    "X38n0679_002:0157b16": "心中常所誦一戒。光明金剛寶戒。是一切佛本源。一",
    "X38n0679_002:0157b17": "切菩薩本源。佛性種子。一切眾生皆有佛性。一切意",
    "X38n0679_002:0157b18": "識色心。是情是心。皆入佛性戒中。",
    "X38n0679_002:0157b19": "復從天宮下至菩提樹下。為此眾生說盧舍那初",
    "X38n0679_002:0157b20": "發心所誦戒。即是十重四十八輕。華嚴所說。文來",
    "X38n0679_002:0157b21": "未盡。止有七處八會。多道不起本座。不道在化樂",
    "X38n0679_002:0157b22": "天說法。而此經多道座起復至餘處。在化樂天說",
    "X38n0679_002:0157b23": "十禪定。又諸地多不相應。前後席或復同異。良繇",
    "X38n0679_002:0157b24": "聖迹難思隨機異說耳。於三教中即是頓教。明佛",
    "X38n0679_002:0157c01": "性常住一乘妙旨。所被之人惟為大士。不為二乘。",
    "X38n0679_002:0157c02": "華嚴云。二乘在座。不知不覺。以大士階位非二乘",
    "X38n0679_002:0157c03": "所行。制戒輕重非小乘所學。大小乘戒。制法不同。",
    "X38n0679_002:0157c04": "菩薩一時頓制五十八事。聲聞待犯。隨犯隨結。理",
    "X38n0679_002:0157c05": "論關機宜。事論凡有三義。一大士深信。頓聞不逆。",
    "X38n0679_002:0157c06": "聲聞淺信。頓聞則不受。二者大士不恒侍左右。無",
    "X38n0679_002:0157c07": "有隨事隨白。故一時頓制。聲聞恒得隨侍。可有小",
    "X38n0679_002:0157c08": "欲白佛。故待犯方制。三者梵網所制。起盧舍那為",
    "X38n0679_002:0157c09": "妙海王子受菩薩戒。爾時諸大士法須說此五十",
    "X38n0679_002:0157c10": "八種。故一時頓制也。",
    "X38n0679_002:0157c11": "發隱。初發心者。三世諸佛皆先受菩薩戒為初因",
    "X38n0679_002:0157c12": "也。一戒猶言此戒。又此戒是最上第一戒也。故疏",
    "X38n0679_002:0157c13": "云即是十重等。光明金剛寶戒者。讚此一戒破黑",
    "X38n0679_002:0157c14": "暗如光明。碎煩惱如金剛。具足法財功德如寶也。",
    "X38n0679_002:0157c15": "如來果海。此戒為本源也。菩薩因地。亦此戒為本",
    "X38n0679_002:0157c16": "源也。佛性種子者。言此戒是佛性德戒。而佛性乃",
    "X38n0679_002:0157c17": "眾生悉具。則此戒不獨如來菩薩本源。亦一切眾",
    "X38n0679_002:0157c18": "生從菩薩因至如來果之木源也。意識色心而等",
    "X38n0679_002:0157c19": "之以一切。蓋言不論是情是心。皆入佛性戒中。正",
    "X38n0679_002:0157c20": "明眾生皆有佛性也。佛性云戒者。此戒為佛性種",
    "X38n0679_002:0157c21": "子故也。華嚴不動而徧周。此經起座而次歷。地不",
    "X38n0679_002:0157c22": "相應者。如化樂不證。前後異席者。如定地參差。莫",
    "X38n0679_002:0157c23": "因小殊。輙生疑議。當知圓融行布。妙用隨宜。時實",
    "X38n0679_002:0157c24": "時權。神機罔測。信受而已。三教中頓者。此戒惟明",
    "X38n0679_002:0158a01": "佛性。專顯一乘。依此戒修。超越小果。所謂眾生受",
    "X38n0679_002:0158a02": "佛戒。即入諸佛位。故名頓也。言三教者。光統三教。",
    "X38n0679_002:0158a03": "曰漸頓圓。南中三教。曰漸頓不定。然天台自有化",
    "X38n0679_002:0158a04": "儀四教。今言三者。名同南中而義異也。理論事論",
    "X38n0679_002:0158a05": "者。據理本無分別。自關本人具大機宜耳。據事則",
    "X38n0679_002:0158a06": "多種差別。故有三義也。一信有深淺故。二隨有久",
    "X38n0679_002:0158a07": "暫故。三受法本然故。小欲白佛者。小事欲白佛即",
    "X38n0679_002:0158a08": "得。以常隨故也。起盧舍那者。此戒起舍那授妙海。",
    "X38n0679_002:0158a09": "而菩薩戒法五十八篇一時頓說。古制應爾。不可",
    "X38n0679_002:0158a10": "變也。問。座起不起雖殊。皆明釋迦應身說法。但華",
    "X38n0679_002:0158a11": "嚴言釋迦以境本定身現起舍那。此經言舍那說。",
    "X38n0679_002:0158a12": "釋迦受。則先有舍那。後授釋迦。舍那又非釋迦現",
    "X38n0679_002:0158a13": "起者矣。二說差異。云何會通。答。釋迦證清淨法身。",
    "X38n0679_002:0158a14": "及報應身。而法身無形。報身有象。故現起舍那說",
    "X38n0679_002:0158a15": "此戒法。復以應身流布無盡。是知據迹。則華嚴乃",
    "X38n0679_002:0158a16": "釋迦現起舍那。梵網又舍那授法釋迦。原本。則釋",
    "X38n0679_002:0158a17": "迦舍那雖交相現授。而法身則本自常定。未嘗動",
    "X38n0679_002:0158a18": "也。要之佛證三身。非三非一。常一常三。可後可先。",
    "X38n0679_002:0158a19": "誰先誰後。不可思議者也。何言其異。",
    "X38n0679_002:0158a20": "○三生所獲益。",
    "X38n0679_002:0158a21": "當當常有因故。當當常住法身。",
    "X38n0679_002:0158a22": "發隱。承上佛為眾生說此戒法。當有何益。當常有",
    "X38n0679_002:0158a23": "因。當常住法身也。蓋此戒既佛性種子故受之者",
    "X38n0679_002:0158a24": "當永為成佛正因。不墮邪因也。當永住於清淨法",
    "X38n0679_002:0158b01": "身。不為色身諸欲所染也。重言當者。決當獲如是",
    "X38n0679_002:0158b02": "大益也。",
    "X38n0679_002:0158b03": "○三普勸受持。",
    "X38n0679_002:0158b04": "如是十波羅提木叉出於世界。是法戒。是三世一切",
    "X38n0679_002:0158b05": "眾生頂戴受持。",
    "X38n0679_002:0158b06": "發隱。專言十重。舉重以攝輕也。出於世界者。世所",
    "X38n0679_002:0158b07": "難值而今出焉。宜生慶幸。母空過也。法戒者。此戒",
    "X38n0679_002:0158b08": "既佛性種子。是乃眾生法則之戒。故當頂戴受持。",
    "X38n0679_002:0158b09": "頂戴。尊之至也。受持。執之固也。",
    "X38n0679_002:0158b10": "○四重說標結。",
    "X38n0679_002:0158b11": "吾今當為此大眾。重說無盡藏戒品。是一切眾生戒",
    "X38n0679_002:0158b12": "本源自性清淨。",
    "X38n0679_002:0158b13": "梵網大本一百一十二卷。六十一品。惟第十菩薩",
    "X38n0679_002:0158b14": "心地品。什師誦出。上下兩卷。上序菩薩階位。下明",
    "X38n0679_002:0158b15": "菩薩戒法。從大本出。序及流通皆缺。即別部外稱",
    "X38n0679_002:0158b16": "菩薩戒經。",
    "X38n0679_002:0158b17": "發隱。重說者。戒為道本。不厭頻宣。故諸佛半月自",
    "X38n0679_002:0158b18": "誦。宣公十遍為期。今之重說。未為多也。無盡藏者。",
    "X38n0679_002:0158b19": "此戒含攝無盡。廣之則無量戒法皆具足也。一切",
    "X38n0679_002:0158b20": "眾生戒者。此戒上傳千佛。下被羣生。僧俗同歸。鬼",
    "X38n0679_002:0158b21": "畜得與。非如聲聞戒之局也。本源自性者。此戒是",
    "X38n0679_002:0158b22": "佛菩薩之本源。本源者。即一切眾生同然之自性",
    "X38n0679_002:0158b23": "也。性本清淨。無有汙染。此戒乃復其本淨之體。非",
    "X38n0679_002:0158b24": "有加於自性之外也。疏舉大本者。以經說無盡戒",
    "X38n0679_002:0158c01": "品。因明此戒是梵網經多品中之一品。又一品中",
    "X38n0679_002:0158c02": "之下卷。例法華普門華嚴行願之類是也。既從大",
    "X38n0679_002:0158c03": "本單出另行。則序正流通自備大本。今亦科三分",
    "X38n0679_002:0158c04": "者。細析之。亦自成首尾故也。",
    "X38n0679_002:0158c05": "○二三分列科(二)　初約義分科。二隨科釋義。",
    "X38n0679_002:0158c06": "○初約義分科。",
    "X38n0679_002:0158c07": "就文為三。從初偈長行。訖清淨者為序。次十重。訖",
    "X38n0679_002:0158c08": "現在菩薩今誦為正說。餘盡卷為勸說流通也。就",
    "X38n0679_002:0158c09": "序中。初偈明舍那發起。長行明釋迦勸發。偈中大",
    "X38n0679_002:0158c10": "意。四戒三勸。四戒者。一舍那戒。二釋迦戒。三菩薩",
    "X38n0679_002:0158c11": "戒。四眾生戒。舍那為本。傳授釋迦為迹。釋迦得此",
    "X38n0679_002:0158c12": "戒復授諸菩薩。諸菩薩得此戒復傳授凡夫眾生",
    "X38n0679_002:0158c13": "也。三勸者。一勸受。二勸持。三勸誦。此四品戒。得之",
    "X38n0679_002:0158c14": "有繇。根本冥傳。自下授作佛記。所以勸凡夫受。既",
    "X38n0679_002:0158c15": "受須持。既持須誦。欲使相傳不斷也。一言三序是",
    "X38n0679_002:0158c16": "三佛各說。二言初序是舍那自說。餘二是此土釋",
    "X38n0679_002:0158c17": "迦說。今言三序悉是此土釋迦說。雜有經家之辭。",
    "X38n0679_002:0158c18": "發隱。此總明大科。後乃細列。舍那本。釋迦迹。展轉",
    "X38n0679_002:0158c19": "相傳。則本迹遞互無盡也。勸凡夫者。此戒根本則",
    "X38n0679_002:0158c20": "上傳千聖。授記則下及凡夫故也。夫既受須持。既",
    "X38n0679_002:0158c21": "持須誦。而半月誦戒。千載不行。我何人斯。毅然舉",
    "X38n0679_002:0158c22": "復於久湮之後。譬諸蜻蛉捧柱。而欲救殿閣之將",
    "X38n0679_002:0158c23": "頹。蟭螟引繩。而欲活艨艟之在涸。所賴有力大人",
    "X38n0679_002:0158c24": "共為維持云爾。三序者。偈中三科。初明舍那授釋",
    "X38n0679_002:0159a01": "迦。二明釋迦授諸菩薩。諸菩薩授眾生。三明勸信",
    "X38n0679_002:0159a02": "受持是也。三佛者舍那千華百億也。今從第三說",
    "X38n0679_002:0159a03": "者。以釋迦即舍那也。中間敘事。是經家之辭耳。",
    "X38n0679_002:0159a04": "○二隨科釋義(三)　初序分。二正宗分。三流通分。",
    "X38n0679_002:0159a05": "○初序分(二)　初明舍那發起。二明釋迦勸發。",
    "X38n0679_002:0159a06": "○初舍那發起(三)　初舍那始授。二釋迦轉授。三",
    "X38n0679_002:0159a07": "勸信受持。",
    "X38n0679_002:0159a08": "○初舍那始授(二)　初明本迹。二明人法。",
    "X38n0679_002:0159a09": "○初明本迹(三)　初舍那本身。二釋迦迹佛。三總",
    "X38n0679_002:0159a10": "結本迹。",
    "X38n0679_002:0159a11": "○初舍那本身。",
    "X38n0679_002:0159a12": "　我今盧舍那　　方坐蓮華臺",
    "X38n0679_002:0159a13": "上句明舍那本身。下句明舍那本土。此即依正兩",
    "X38n0679_002:0159a14": "報。佛身四種。一謂法身。二謂真應。三謂法報應。毗",
    "X38n0679_002:0159a15": "盧徧耀正法為身。舍那行滿報果為身。釋迦應迹",
    "X38n0679_002:0159a16": "赴感為身也。舍光攝論名法應化。若更四身者。應",
    "X38n0679_002:0159a17": "身受純陀供。化身受大眾供。我今者。八自在我也。",
    "X38n0679_002:0159a18": "舍那者。無明塵垢永盡。智慧功德圓備。如淨滿月。",
    "X38n0679_002:0159a19": "以名表德也。方坐蓮華下句明依報。方者正也。安",
    "X38n0679_002:0159a20": "住正法。故云坐也。何故坐蓮華臺。世界形相似蓮",
    "X38n0679_002:0159a21": "華。故云連華藏。華嚴云。華在下擎。蓮華二義。處穢",
    "X38n0679_002:0159a22": "不汙。譬舍那居穢不染也。藏者。包含十方法界悉",
    "X38n0679_002:0159a23": "在中也。臺者。中也。表因能起果。故譬臺也。又以本",
    "X38n0679_002:0159a24": "佛坐於華臺。又表戒是眾德之本。",
    "X38n0679_002:0159b01": "發隱。舍光攝論。攝論多本。言舍光以別也。佛有四",
    "X38n0679_002:0159b02": "身。舉一曰法。舉二曰真曰應。舉三曰法曰報曰應。",
    "X38n0679_002:0159b03": "而今云四身者。以應化分二身故。地持云。佛有二",
    "X38n0679_002:0159b04": "色身。實色修感。化色現形。即應化二身也。故云現",
    "X38n0679_002:0159b05": "同始終曰應。無而倐有曰化。既以現身受純陀最",
    "X38n0679_002:0159b06": "後之供。又有身別受大眾之供。則一應一化也。八",
    "X38n0679_002:0159b07": "自在我者。涅槃云。第一。能示一身多身。乃至第八。",
    "X38n0679_002:0159b08": "身如虗空。存沒隨宜。如是之我。非情見我相之我",
    "X38n0679_002:0159b09": "也。如淨滿月者。塵垢永盡。如無雲之淨月。功德周",
    "X38n0679_002:0159b10": "圓。如既望之滿月也。蓮華二義者。一處濁義。二不",
    "X38n0679_002:0159b11": "汙義譬舍那不居淨土居穢土。又居穢土而不染",
    "X38n0679_002:0159b12": "也。藏者。華含法界。表戒含萬法也。臺者。臺以中位",
    "X38n0679_002:0159b13": "為因而成華。表戒以中道為體而成聖也。本佛者。",
    "X38n0679_002:0159b14": "舍那坐於華臺而為諸佛之主。表戒法原於心地",
    "X38n0679_002:0159b15": "而為眾德之本也。",
    "X38n0679_002:0159b16": "○二釋迦迹佛(三)　初明迹中之本。二明迹中之",
    "X38n0679_002:0159b17": "迹。三明本迹俱成。",
    "X38n0679_002:0159b18": "○初明迹中之本。",
    "X38n0679_002:0159b19": "　周帀千華上　　復現千釋迦",
    "X38n0679_002:0159b20": "周帀千釋迦。望百億國釋迦。千為本。百億為迹。故",
    "X38n0679_002:0159b21": "兩重本迹。千華者。人中華有十餘葉。天華百葉。佛",
    "X38n0679_002:0159b22": "菩薩華千葉。一葉有一佛世界。故有千佛淨土。表",
    "X38n0679_002:0159b23": "十地十波羅蜜圓因。起應果之本地。觀千釋迦一",
    "X38n0679_002:0159b24": "葉一淨土。即是一佛世界。起圓應身。又一世界中",
    "X38n0679_002:0159c01": "一佛國土。此猶略說。華嚴微塵世界也。十方方各",
    "X38n0679_002:0159c02": "一百也。",
    "X38n0679_002:0159c03": "發隱。兩重本迹者。舍那為本。千釋迦為迹。千釋迦",
    "X38n0679_002:0159c04": "為本。百億為迹也。喻如國王為本。百官為迹。百官",
    "X38n0679_002:0159c05": "為本。萬民又為迹也。葉者。華瓣。十百千葉。據功德",
    "X38n0679_002:0159c06": "小大而成。今從千佛。且說千葉。細推。則自萬而億。",
    "X38n0679_002:0159c07": "亦應無量也。十地者。言淨土表十地。十地諸度。以",
    "X38n0679_002:0159c08": "圓因而起圓應之果。則度復含度。度度不窮。即淨",
    "X38n0679_002:0159c09": "土一佛。以圓心而起圓應之身。亦身復分身。身身",
    "X38n0679_002:0159c10": "不盡也。言略說者華嚴重重無盡世界如微塵然。",
    "X38n0679_002:0159c11": "乃名廣說。今猶略耳。十方方各一百者。十百為千。",
    "X38n0679_002:0159c12": "證千釋迦也。",
    "X38n0679_002:0159c13": "○二明迹中之迹。",
    "X38n0679_002:0159c14": "　一華百億國　　一國一釋迦",
    "X38n0679_002:0159c15": "一葉一世界。有百億國土。娑婆百億國。是一葉之",
    "X38n0679_002:0159c16": "上耳。",
    "X38n0679_002:0159c17": "發隱。一華即一葉。非全華也。上明一葉上一釋迦。",
    "X38n0679_002:0159c18": "今明一葉之上復有百億國。則有百億釋迦。前迹",
    "X38n0679_002:0159c19": "為本。復生後迹。故云迹中迹。猶賓中賓也。",
    "X38n0679_002:0159c20": "○三明本迹俱成。",
    "X38n0679_002:0159c21": "　各坐菩提樹　　一時成佛道",
    "X38n0679_002:0159c22": "發隱。本佛迹佛。不分前後。一時成佛。表體用無二",
    "X38n0679_002:0159c23": "道也。",
    "X38n0679_002:0159c24": "○三總結本迹。",
    "X38n0679_002:0160a01": "　如是千百億　　盧舍那本身",
    "X38n0679_002:0160a02": "初句結迹身。下句結本身。明千百億皆以舍那為",
    "X38n0679_002:0160a03": "本。",
    "X38n0679_002:0160a04": "發隱。雖名本迹。勿生二想。千百億身。即舍那一身",
    "X38n0679_002:0160a05": "耳。千江散影。長空止見孤輪。萬口傳聲。空谷曾無",
    "X38n0679_002:0160a06": "二響。應化無窮。法身不動。亦猶是也。",
    "X38n0679_002:0160a07": "○二明人法(二)　初明人。二明法。",
    "X38n0679_002:0160a08": "○初明人(三)　初明能接。二明所接。三結能所接。",
    "X38n0679_002:0160a09": "○初明能接。",
    "X38n0679_002:0160a10": "千百億釋迦。",
    "X38n0679_002:0160a11": "能接之人。是千百億釋迦也。",
    "X38n0679_002:0160a12": "發隱。自覺已圓。力能覺他。名能接人。千百億釋迦。",
    "X38n0679_002:0160a13": "是也。",
    "X38n0679_002:0160a14": "○二明所接。",
    "X38n0679_002:0160a15": "各接微塵眾。",
    "X38n0679_002:0160a16": "接者。取有緣之義也。微塵者。聽眾多也。",
    "X38n0679_002:0160a17": "發隱。各接者。千百億佛。接千百億塵眾也。接取有",
    "X38n0679_002:0160a18": "緣。揀無緣不接也。問。接靳無緣。何名普度。答。青帝",
    "X38n0679_002:0160a19": "慈仁。無以芽焦核。越人神聖。不能生死人。無緣可",
    "X38n0679_002:0160a20": "以盡度。今日當無眾生矣。故曰取有緣也。",
    "X38n0679_002:0160a21": "○三結能所接。",
    "X38n0679_002:0160a22": "俱來至我所。",
    "X38n0679_002:0160a23": "俱至舍那所聽戒也。",
    "X38n0679_002:0160a24": "發隱。我者。舍那自我。能所俱至。表體用歸一心也。",
    "X38n0679_002:0160b01": "○二明法(二)　初說戒。二欺戒。",
    "X38n0679_002:0160b02": "○初說戒。",
    "X38n0679_002:0160b03": "聽我誦佛戒。",
    "X38n0679_002:0160b04": "誡菩薩聽也。誦佛戒者。問。何故誦。不道說耶。答。此",
    "X38n0679_002:0160b05": "是三世十方諸佛之法。非始自作。故祗得稱誦。不",
    "X38n0679_002:0160b06": "得道說。",
    "X38n0679_002:0160b07": "發隱。說者創陳己見。誦者讀習前言。猶述而不作",
    "X38n0679_002:0160b08": "意也。三界大師躬親誦戒。況其餘乎。",
    "X38n0679_002:0160b09": "○二歎戒。",
    "X38n0679_002:0160b10": "甘露門即開。",
    "X38n0679_002:0160b11": "甘露門者。譬服甘露。令人長壽不死。要因此戒得",
    "X38n0679_002:0160b12": "至涅槃常樂我淨。教能通理。譬之如門。又戒能濟",
    "X38n0679_002:0160b13": "拔。免離生死。譬如甘露。服得命長。大經云。有山從",
    "X38n0679_002:0160b14": "四方來。惟當持戒布施也。",
    "X38n0679_002:0160b15": "發隱。服持聖戒。而安住涅槃。喻如飲甘露者輕身",
    "X38n0679_002:0160b16": "不死也。依繇聖戒。而進趣佛境。喻如得其門者身",
    "X38n0679_002:0160b17": "入樓閣也。戒能濟拔下。文似濫前。然前云長壽。自",
    "X38n0679_002:0160b18": "永處涅槃之極位言也。如平時服之得仙道故。後",
    "X38n0679_002:0160b19": "云濟拔。自暫離生死之苦果言也。如病患服之得",
    "X38n0679_002:0160b20": "痊可故。故不相濫。",
    "X38n0679_002:0160b21": "○二釋迦轉授(三)　初序釋迦傳授緣繇。二明釋",
    "X38n0679_002:0160b22": "迦授諸菩薩。三勸菩薩授諸眾生。",
    "X38n0679_002:0160b23": "○初序釋迦傳授緣繇。",
    "X38n0679_002:0160b24": "　是時千百億　　還至本道場　　各坐菩提樹",
    "X38n0679_002:0160c01": "　誦我本師戒",
    "X38n0679_002:0160c02": "三句明千百億佛各還本處。然法身無在。今初明",
    "X38n0679_002:0160c03": "迹傳本戒。則本為迹師。以迹誦本故也。",
    "X38n0679_002:0160c04": "發隱。本道場表本心。菩提樹表覺體。言以本心覺",
    "X38n0679_002:0160c05": "體持本戒也。法身無在。言法身雖無在。以迹誦本。",
    "X38n0679_002:0160c06": "亦有在也。",
    "X38n0679_002:0160c07": "○二明釋迦授諸菩薩(三)　初戒體。二戒用。三勸",
    "X38n0679_002:0160c08": "持。",
    "X38n0679_002:0160c09": "○初戒體。",
    "X38n0679_002:0160c10": "十重四十八。",
    "X38n0679_002:0160c11": "發隱。此一句攝全部戒法。奉持之要。良在於斯。故",
    "X38n0679_002:0160c12": "云體也。",
    "X38n0679_002:0160c13": "○二戒用。",
    "X38n0679_002:0160c14": "　戒如明日月　　亦如瓔珞珠",
    "X38n0679_002:0160c15": "持此戒能除罪霧。譬之於日。使得清涼。喻之若月",
    "X38n0679_002:0160c16": "富有善法。如瓔珞珠。又日能長萬物。戒亦如是。能",
    "X38n0679_002:0160c17": "生長萬善。又如瓔珞能差貧窮。戒亦如是。能差眾",
    "X38n0679_002:0160c18": "生貧。長善法財。又如日月麗天。無不瞻仰。持戒在",
    "X38n0679_002:0160c19": "體。無不歸崇。瓔珞在身。莊嚴第一。持戒離醜。如端",
    "X38n0679_002:0160c20": "正也。",
    "X38n0679_002:0160c21": "發隱。開罪障霧。滅煩惱火。止惡益也。富有萬法。生",
    "X38n0679_002:0160c22": "長萬善。行善益也。差貧離醜。乃至歸崇。亦止行意",
    "X38n0679_002:0160c23": "離醜有二。一者以身心言。繇此戒故。內無邪念。離",
    "X38n0679_002:0160c24": "心醜也。外無過動。離身醜也。二者以因果言。今生",
    "X38n0679_002:0161a01": "持戒。來生當得相好端嚴。離報醜也。",
    "X38n0679_002:0161a02": "○三勸持(二)　初能授人。二所受人。",
    "X38n0679_002:0161a03": "○初能授人。",
    "X38n0679_002:0161a04": "　微塵菩薩眾　　由是成正覺　　是盧舍那誦",
    "X38n0679_002:0161a05": "　我亦如是誦",
    "X38n0679_002:0161a06": "如人渡海。必假舟航。若渡生死。要因於戒。大經云",
    "X38n0679_002:0161a07": "如憑船筏。又喻浮囊。",
    "X38n0679_002:0161a08": "發隱。微塵菩薩者。言無量賢聖繇受此戒成佛。況",
    "X38n0679_002:0161a09": "凡夫乎。故云勸持。持必繇授。能授者何。舍那自誦",
    "X38n0679_002:0161a10": "我亦隨誦。況諸菩薩乎。舟筏浮囊。濟川之具。喻持",
    "X38n0679_002:0161a11": "戒得超生死海。至涅槃岸也。浮囊。或革或脬或木。",
    "X38n0679_002:0161a12": "中空外浮。駕之而涉江湖。則不沈溺。故有羅剎乞",
    "X38n0679_002:0161a13": "浮囊之喻也。",
    "X38n0679_002:0161a14": "○二所受人。",
    "X38n0679_002:0161a15": "　汝新學菩薩　　頂戴受持戒",
    "X38n0679_002:0161a16": "發隱。始聞戒者。皆名新學。上言微塵菩薩繇茲成",
    "X38n0679_002:0161a17": "佛。則新學可知。舍那釋迦佛佛自誦。則餘人可知。",
    "X38n0679_002:0161a18": "○三勸菩薩授諸眾生。",
    "X38n0679_002:0161a19": "　受持是戒已　　轉授諸眾生",
    "X38n0679_002:0161a20": "三十心菩薩。轉授外凡發大乘心也。",
    "X38n0679_002:0161a21": "發隱。三十心者。據別教住行向為內凡。十信為外",
    "X38n0679_002:0161a22": "凡。則此眾生指信位也。推而極之。先聞戒者轉授",
    "X38n0679_002:0161a23": "未聞。則次第無盡也。",
    "X38n0679_002:0161a24": "○三勸信受持(二)　初出所誦法。二勸人信受。",
    "X38n0679_002:0161b01": "○初出所誦法。",
    "X38n0679_002:0161b02": "　諦聽我正誦　　佛法中戒藏　　波羅提木叉",
    "X38n0679_002:0161b03": "此戒簡異外道雞狗等戒。淨戒為因。木叉為果。",
    "X38n0679_002:0161b04": "發隱。簡異者。簡別佛法中戒異於外道中戒也。波",
    "X38n0679_002:0161b05": "羅提木叉者。此云保解脫。保衛三業得解脫也。亦",
    "X38n0679_002:0161b06": "云別解脫。持一事得一解脫。別別不同故也。因果",
    "X38n0679_002:0161b07": "者。依戒法因。至解脫果故也。",
    "X38n0679_002:0161b08": "○二勸人信受(三)　初勸信。二勸受。三結勸。",
    "X38n0679_002:0161b09": "○初勸信。",
    "X38n0679_002:0161b10": "　大眾心諦信　　汝是當成佛　　我是已成佛",
    "X38n0679_002:0161b11": "　常作如是信　　戒品已具足",
    "X38n0679_002:0161b12": "所以爾者。信是入道初門。大論云。信為能入。我持",
    "X38n0679_002:0161b13": "此戒得成正覺。汝亦應爾。",
    "X38n0679_002:0161b14": "發隱。諸佛已成。眾生當成。則生佛畢竟非殊。持戒",
    "X38n0679_002:0161b15": "定可作佛。當諦信如是事。勿懷疑也。戒已具足者。",
    "X38n0679_002:0161b16": "一念信心萬惑俱遣。防非止惡。盡在於斯。何待遮",
    "X38n0679_002:0161b17": "難重詢。羯磨三舉。然後為戒乎。佛唱善來。即成沙",
    "X38n0679_002:0161b18": "門。正此意也。是知放下屠刀。千佛一數。為有信故。",
    "X38n0679_002:0161b19": "毀訾不輕。千劫墮落為無信故。信為入道之門。豈",
    "X38n0679_002:0161b20": "虗言哉。",
    "X38n0679_002:0161b21": "○二勸受。",
    "X38n0679_002:0161b22": "　一切有心者　　皆應攝佛戒　　眾生受佛戒",
    "X38n0679_002:0161b23": "　即入諸佛位　　位同大覺已　　真是諸佛子",
    "X38n0679_002:0161b24": "凡有心者。皆得受菩薩大乘常樂等。明眾生有心",
    "X38n0679_002:0161c01": "所有佛性要當作佛。須受三戒。",
    "X38n0679_002:0161c02": "發隱。有心者。言惟除木石無心則已。六道含靈皆",
    "X38n0679_002:0161c03": "應受戒。攝者。納義。外聞內納。永持而勿失也。佛位",
    "X38n0679_002:0161c04": "至遠。云何受戒即入。蓋此戒是千佛相傳心地。佛",
    "X38n0679_002:0161c05": "佛繇此成佛。受佛戒者。豈不即入佛位耶。大乘常",
    "X38n0679_002:0161c06": "樂等者。明佛戒是大乘常樂我淨之大戒也。三戒",
    "X38n0679_002:0161c07": "者。三聚大戒也。有佛性者皆當作佛。此三聚戒成",
    "X38n0679_002:0161c08": "佛正因。安得不受。是故惡無不除。善無不備。生無",
    "X38n0679_002:0161c09": "不度者。佛也。攝律儀。攝善法。攝眾生者。受戒所以",
    "X38n0679_002:0161c10": "入佛位也。問。位既同佛。何不名佛。而纔名佛子。答",
    "X38n0679_002:0161c11": "位雖同佛。功德未圓。如儲君決當正位。今在東宮。",
    "X38n0679_002:0161c12": "則灌頂王子也。名之王子。必紹王位。名之佛子。必",
    "X38n0679_002:0161c13": "紹佛位。豈細故哉。",
    "X38n0679_002:0161c14": "○三結勸。",
    "X38n0679_002:0161c15": "　大眾皆恭敬　　至心聽我誦",
    "X38n0679_002:0161c16": "上句結。下句誡聽。總明諸佛傳授戒法。發起序竟。",
    "X38n0679_002:0161c17": "發隱。佛自重戒。故勅大眾至心。今誦戒於千載之",
    "X38n0679_002:0161c18": "下。可不如對佛面。如聞佛語乎。恭者外肅。敬者內",
    "X38n0679_002:0161c19": "虔。內外精誠。是名至心。心地戒品。若非至心。何繇",
    "X38n0679_002:0161c20": "得入。",
    "X38n0679_002:0161c21": "○二釋迦勸發(二)　初經家敘辭。二釋迦自說。",
    "X38n0679_002:0161c22": "○初經家敘辭(三)　初佛欲結戒。二放光表瑞。三",
    "X38n0679_002:0161c23": "大眾願聞。",
    "X38n0679_002:0161c24": "○初佛欲結戒(四)　初標化主。二指處所。三明得",
    "X38n0679_002:0162a01": "道。四出戒法。",
    "X38n0679_002:0162a02": "○初標化主。",
    "X38n0679_002:0162a03": "爾時釋迦牟尼佛。",
    "X38n0679_002:0162a04": "化主。大聖釋尊也。",
    "X38n0679_002:0162a05": "發隱。化主者。先標人。大聖釋尊者。次表德也。居聖",
    "X38n0679_002:0162a06": "位之極果。故云大聖。為釋子之共宗。故云釋尊。化",
    "X38n0679_002:0162a07": "導之主。非此其誰能之。",
    "X38n0679_002:0162a08": "○二指處所。",
    "X38n0679_002:0162a09": "初坐菩提樹下。",
    "X38n0679_002:0162a10": "樹下得道。因名道樹。亦曰思惟。梵音貝多也。",
    "X38n0679_002:0162a11": "發隱。今初字。聯後文初字為意。初成道果。即最初",
    "X38n0679_002:0162a12": "結戒。急先務也。菩提此云道。道即思惟。思惟者。梵",
    "X38n0679_002:0162a13": "語貝多也。道即思惟者。禪思不亂。乃道體也。",
    "X38n0679_002:0162a14": "○三明得道。",
    "X38n0679_002:0162a15": "成無上正覺已。",
    "X38n0679_002:0162a16": "即正徧知號。",
    "X38n0679_002:0162a17": "發隱。法無有差曰正。智無不周曰徧。破生死夢曰",
    "X38n0679_002:0162a18": "覺。合之。則所覺者既正且徧也。今曰正覺。正中自",
    "X38n0679_002:0162a19": "具正徧二義。無上者。此覺雖眾生同具。未至於佛",
    "X38n0679_002:0162a20": "猶為有上。成妙覺佛。智盡獨尊。曰無上也。",
    "X38n0679_002:0162a21": "○四出戒法(四)　初標所結名。二能成勝因。三能",
    "X38n0679_002:0162a22": "得勝果。四正結名字。",
    "X38n0679_002:0162a23": "○初標所結名。",
    "X38n0679_002:0162a24": "初結菩薩波羅提木叉。",
    "X38n0679_002:0162b01": "發隱。標菩薩者。簡非聲聞。是大乘菩薩波羅提木",
    "X38n0679_002:0162b02": "叉也。初竟見上。",
    "X38n0679_002:0162b03": "○二能成勝因。",
    "X38n0679_002:0162b04": "孝順父母師僧三寶。",
    "X38n0679_002:0162b05": "寶藏經云。孝事父母。天主帝釋。在汝家中。又能行",
    "X38n0679_002:0162b06": "孝。大梵尊天。在汝家中。又能盡孝釋迦文佛。在汝",
    "X38n0679_002:0162b07": "家中。睒魔菩薩親服患愈。慈心童子火輪速滅。即",
    "X38n0679_002:0162b08": "其靈應。爾雅云。善事父母為孝。孝即順也。太史叔",
    "X38n0679_002:0162b09": "明用順釋孝。孝經鉤命訣云。孝字訓究竟。是了悉",
    "X38n0679_002:0162b10": "始終色養也。亦可訓度。度是儀法。溫清合宜也。",
    "X38n0679_002:0162b11": "發隱。承上初結菩薩戒法。而戒雖萬行。以孝為宗。",
    "X38n0679_002:0162b12": "故曰孝順父母師僧三寶。言帝釋等者。天心佛心",
    "X38n0679_002:0162b13": "皆欲人孝順而已。善事父母。謂奉養無方。服勤有",
    "X38n0679_002:0162b14": "道孝之始也。帝釋臨焉。又能行者。凡是孝道。無不",
    "X38n0679_002:0162b15": "舉行。孝之中也。梵王臨焉。又能盡者。現生父母。前",
    "X38n0679_002:0162b16": "生父母。歷生父母。無不酬報。孝之終也。釋迦臨焉。",
    "X38n0679_002:0162b17": "天能聽卑。佛徧一切。簡在冥加。理有之也。故睒魔",
    "X38n0679_002:0162b18": "割目救父。而沈疴愈於一朝。慈心發願代苦。而火",
    "X38n0679_002:0162b19": "輪消於頃刻。至行動天。真誠感佛。正猶是耳。恐世",
    "X38n0679_002:0162b20": "不信。謂云何天佛得在爾家。故引二事以證之也。",
    "X38n0679_002:0162b21": "爾雅。叔明訓孝以順。鉤命訓孝。目有五義。摘其二",
    "X38n0679_002:0162b22": "者。曰究曰度。然彼書以究屬士。度屬諸候。今取其",
    "X38n0679_002:0162b23": "文。不用其意。略為三義。一曰順者。承顏養志。無所",
    "X38n0679_002:0162b24": "違忤。如曾參閔損之類是也。二曰究竟者。了悉始",
    "X38n0679_002:0162c01": "終。一心無間。現柔和色。務悅其親。如大舜萊子之",
    "X38n0679_002:0162c02": "類是也。三曰度者。昏定晨省。夏凊冬溫儀度周備",
    "X38n0679_002:0162c03": "如文王薛包之類是也。師僧者。是己和尚。非泛僧",
    "X38n0679_002:0162c04": "也。例寶藏義亦可分三。事者。奉養師身也。行者。遵",
    "X38n0679_002:0162c05": "循師調也。盡者。傳揚師道。普利眾生也。三寶亦然。",
    "X38n0679_002:0162c06": "事者供養三寶。未必能行。行者依從三寶。未必能",
    "X38n0679_002:0162c07": "盡。盡者紹隆三寶。上承下化。功德周隆也。經舉三",
    "X38n0679_002:0162c08": "種孝因。疏惟釋一者。父母於人最為切近。舉一以",
    "X38n0679_002:0162c09": "例餘也。又師僧三寶亦名父母。法身繇和尚教誨",
    "X38n0679_002:0162c10": "之力而生。即法身父母也。慧命繇三寶薰修之力",
    "X38n0679_002:0162c11": "而得。即慧命父母也。",
    "X38n0679_002:0162c12": "○三能得勝果。",
    "X38n0679_002:0162c13": "孝順至道之法。",
    "X38n0679_002:0162c14": "發隱。戒之為義。固在孝順。而此孝順人將謂是庸",
    "X38n0679_002:0162c15": "行之常。不知孝順之法乃至道之法也。至道者。至",
    "X38n0679_002:0162c16": "極之道。即無上正覺是也。此道清淨廣大猶如虗",
    "X38n0679_002:0162c17": "空。體絕過非。用無違礙。順之至也。孝順之心。正合",
    "X38n0679_002:0162c18": "此道。故云至道。又父母者本覺義。師僧者先覺義。",
    "X38n0679_002:0162c19": "佛者滿覺義。法者顯覺義。僧者合覺義於此隨順。",
    "X38n0679_002:0162c20": "不背不逆。豈非如來所證無上覺正之妙道耶。道",
    "X38n0679_002:0162c21": "而曰至。揀非徧淺。故云勝果。蘭盆疏云。大孝釋迦",
    "X38n0679_002:0162c22": "尊。累劫報親恩。積因成正覺。勝因勝果。此之謂也。",
    "X38n0679_002:0162c23": "仲尼贊孝曰至德要道。又謂聖人之德無以加於",
    "X38n0679_002:0162c24": "孝。而程子亦以性命孝悌為一事。孝曰至道。其誠",
    "X38n0679_002:0163a01": "然乎。一說例上三種以成四境。言當孝順此至道",
    "X38n0679_002:0163a02": "之法。則是因非果。故今不用。",
    "X38n0679_002:0163a03": "○四正結名字。",
    "X38n0679_002:0163a04": "孝名為戒。亦名制止。",
    "X38n0679_002:0163a05": "是制戒也。",
    "X38n0679_002:0163a06": "發隱。承上因勝果勝。此結而斷之。直以孝名戒也。",
    "X38n0679_002:0163a07": "法苑云。戒即是孝。謂眾生皆吾父母。不殺不盜。是",
    "X38n0679_002:0163a08": "即為孝。意正同此。然是戒名為孝。未是孝名為戒。",
    "X38n0679_002:0163a09": "今明孝順自具戒義。如孝順父母。則下氣怡聲。言",
    "X38n0679_002:0163a10": "無獷逆。是名口戒。定省周旋。事無拂逆。是名身戒。",
    "X38n0679_002:0163a11": "深愛終慕。心無乖逆。是名意戒。順止惡義。恐辱其",
    "X38n0679_002:0163a12": "親。名律儀戒。順行善義。思顯其親。名善法戒。順兼",
    "X38n0679_002:0163a13": "濟義。拾椹回兇。捨肉悟主。鍚類不匱。名攝生戒。師",
    "X38n0679_002:0163a14": "僧三寶亦復如是。以要言之。但能孝順。自然梵行",
    "X38n0679_002:0163a15": "具足。戒之得名良以此耳。舍孝之外寧有戒乎。優",
    "X38n0679_002:0163a16": "婆塞戒經云。受持戒已。不能供養父母師長者得",
    "X38n0679_002:0163a17": "罪。正言孝是戒也。亦名制止者。言制止亦以孝名",
    "X38n0679_002:0163a18": "也。制為戒法。以止其惡。謂之制止。今惟孝順。自不",
    "X38n0679_002:0163a19": "造惡。豈非制止。孝經云。孝親者非法不言。非道不",
    "X38n0679_002:0163a20": "行。亦止惡意也。上戒字泛指戒體。下制止則指所",
    "X38n0679_002:0163a21": "列戒品。如十重四十八輕是也。只一孝字可槩戒",
    "X38n0679_002:0163a22": "義。故下制戒中。十重第一第二第三第四。以至第",
    "X38n0679_002:0163a23": "九第十。皆曰孝順心。輕垢第一。即曰孝順心。而十",
    "X38n0679_002:0163a24": "三十七二十九三十五四十八。亦皆曰孝順心。至",
    "X38n0679_002:0163b01": "於餘戒。多舉父母為言。則是貫徹乎十重之始終。",
    "X38n0679_002:0163b02": "聯絡乎四十八輕之首尾。一孝立而諸戒盡矣。復",
    "X38n0679_002:0163b03": "次孝順非特名戒。名制止。亦名三藏諸教。一切法",
    "X38n0679_002:0163b04": "門。攝無不盡。問。法門無量。未易悉數。只如淨土往",
    "X38n0679_002:0163b05": "生。一法門耳。此經之中。言所不及。云何孝順貫一",
    "X38n0679_002:0163b06": "切法。答十六觀經云。欲生彼國。當修三福。一者孝",
    "X38n0679_002:0163b07": "養父母。奉事師長。慈心不殺。修十善業。二者受持",
    "X38n0679_002:0163b08": "三歸。具足眾戒。不犯威儀。乃至三者發菩提心等。",
    "X38n0679_002:0163b09": "夫養父母。事師長。受三歸。非孝順父母師僧三寶",
    "X38n0679_002:0163b10": "乎。曰不殺。曰十善。曰眾戒。曰威儀。而戒無弗備矣。",
    "X38n0679_002:0163b11": "是知戒不離孝。諸經互出。以孝為因。乃得往生。則",
    "X38n0679_002:0163b12": "此經實該淨土法門。但人自不察耳。是故念佛修",
    "X38n0679_002:0163b13": "淨土者。不順父母。不名念佛。父母生育。等佛恩故。",
    "X38n0679_002:0163b14": "不順師長。不名念佛師長教誨。同佛化故。不順三。",
    "X38n0679_002:0163b15": "寶。不名念佛。所寶雖三。統一佛故。盡理而言。順淨",
    "X38n0679_002:0163b16": "覺心。而不逆以濁染。是孝名念佛。順慈惠心。而不",
    "X38n0679_002:0163b17": "逆以慳貪。是孝名布施。順和柔心。而不逆以瞋恚。",
    "X38n0679_002:0163b18": "是孝名忍辱。順堅剛心。而不逆以懈怠。是孝名精",
    "X38n0679_002:0163b19": "進。順寂靜心。而不逆以散亂。是孝名禪定。順靈知",
    "X38n0679_002:0163b20": "心。而不逆以愚癡。是孝名智慧。類而推之。一切不",
    "X38n0679_002:0163b21": "逆。則萬法俱成矣。大哉孝也。豈獨名戒而已哉。",
    "X38n0679_002:0163b22": "○二放光表瑞。",
    "X38n0679_002:0163b23": "佛即口放無量光明。",
    "X38n0679_002:0163b24": "瑞者。信也。欲說大事。前須放光。故稱為瑞。光是色",
    "X38n0679_002:0163c01": "像之勝。放勝光明。召有緣眾。同來聽戒。戒是諸善",
    "X38n0679_002:0163c02": "最勝。能滅惡生善。口放者。表釋尊今日宣說大乘",
    "X38n0679_002:0163c03": "菩薩戒法。",
    "X38n0679_002:0163c04": "發隱。前須放光者。良繇勝事欲興。休徵先現。況此",
    "X38n0679_002:0163c05": "心地戒。道傳千佛。化被羣生。事莫大於此者。安得",
    "X38n0679_002:0163c06": "前無瑞應耶。色像之勝者。小則甘露醴泉。大則雨",
    "X38n0679_002:0163c07": "花動地。乃至放光。皆色像所攝。有形之瑞也。而惟",
    "X38n0679_002:0163c08": "放光獨勝者。以其有揚輝破闇之功。具滅惡生善",
    "X38n0679_002:0163c09": "之義。見之者發菩提心。觸之者離生死苦。諸瑞之",
    "X38n0679_002:0163c10": "中。此為最勝。喻戒為諸善最勝也。口放者二義。一",
    "X38n0679_002:0163c11": "者表此戒法金口敷宣。二者表此戒法菩薩聽受",
    "X38n0679_002:0163c12": "而成勝果。從佛口生也。",
    "X38n0679_002:0163c13": "○三大眾願聞(三)　初總敘大眾。二別敘四眾。三",
    "X38n0679_002:0163c14": "時眾樂聞。",
    "X38n0679_002:0163c15": "○初總敘大眾。",
    "X38n0679_002:0163c16": "是時百萬億大眾。",
    "X38n0679_002:0163c17": "發隱。人天共會。凡聖交羅。故云大眾。",
    "X38n0679_002:0163c18": "○二別敘四眾。",
    "X38n0679_002:0163c19": "諸菩薩。十八梵天。六欲天子。十六大國王。",
    "X38n0679_002:0163c20": "一菩薩。二十八梵。三六欲天。四十六國王。十六國",
    "X38n0679_002:0163c21": "者。名出長阿含。一史伽。二摩竭提。三迦尸。四拘薩",
    "X38n0679_002:0163c22": "羅。五跋祗。六末羅。七支提。八跋沙。九尼樓。十槃闍",
    "X38n0679_002:0163c23": "羅。十一阿濕波。十二婆蹉。十三蘇羅。十四乾陀羅。",
    "X38n0679_002:0163c24": "十五劒浮沙。十六阿槃提。西土諸國甚多。略舉此",
    "X38n0679_002:0164a01": "耳。機應聞聲。自然雲集。",
    "X38n0679_002:0164a02": "發隱。前敘大眾。今舉勝也。菩薩對聲聞為勝。梵天",
    "X38n0679_002:0164a03": "對欲天為勝。欲天對人間為勝。國王對臣民為勝。",
    "X38n0679_002:0164a04": "彰此戒法為凡聖人天殊勝之高會也。",
    "X38n0679_002:0164a05": "○三時眾樂聞。",
    "X38n0679_002:0164a06": "合掌至心。聽佛誦一切諸佛大乘戒。",
    "X38n0679_002:0164a07": "發隱。合掌。身業淨也。至心。意業淨也。耳聽。則心專",
    "X38n0679_002:0164a08": "而言自寂。口業淨也。聽法者當如是矣。",
    "X38n0679_002:0164a09": "○二釋迦自說(三)　初舉我自誦。二放光因緣。三",
    "X38n0679_002:0164a10": "勸物習學。",
    "X38n0679_002:0164a11": "○初舉我自誦(二)　初序自誦。二勸人誦。",
    "X38n0679_002:0164a12": "○初序自誦。",
    "X38n0679_002:0164a13": "佛告諸菩薩言。我今半月半月。自誦諸佛法戒。",
    "X38n0679_002:0164a14": "發隱。此萬世誦戒立法之始也。半月半月者。望日",
    "X38n0679_002:0164a15": "晦日也。月勤二誦。恐遺忘也。又白月黑月。喻善業",
    "X38n0679_002:0164a16": "惡業應自考也。",
    "X38n0679_002:0164a17": "○二勸人誦。",
    "X38n0679_002:0164a18": "汝等一切發心菩薩。乃至十發趣。十長養。十金剛。十",
    "X38n0679_002:0164a19": "地諸菩薩亦誦。",
    "X38n0679_002:0164a20": "凡舉五位人。一發心。謂共地菩薩。二十發趣。謂初",
    "X38n0679_002:0164a21": "十心。依梵網列名。一捨。二戒。三忍。四進。五定。六慧。",
    "X38n0679_002:0164a22": "七願。八護。九喜。十頂心。三十長養。謂中十心。一慈。",
    "X38n0679_002:0164a23": "二悲。三喜。四捨。五施。六好說。七益。八同。九定。十慧",
    "X38n0679_002:0164a24": "四十金剛後十心。一信。二念。三迴向。四達。五圓。六",
    "X38n0679_002:0164b01": "不退。七大乘。八無相。九慧。十不壞心。五十地。謂登",
    "X38n0679_002:0164b02": "地以上。一體性平等地。二體性善方便地。三體性",
    "X38n0679_002:0164b03": "光明地。四體性爾炎地。五體性慧照地。六體性華",
    "X38n0679_002:0164b04": "光地。七體性滿足地。八體性佛吼地。九體性華嚴",
    "X38n0679_002:0164b05": "地。十體性入佛界地。",
    "X38n0679_002:0164b06": "發隱。共地菩薩者。十信發心。與佛共地。一云即三",
    "X38n0679_002:0164b07": "乘共十地也。發趣長養金剛。分初中後。名三十心。",
    "X38n0679_002:0164b08": "初十心即住位。一捨心。內外法一切捨也。二戒心",
    "X38n0679_002:0164b09": "一道清淨也。二忍心。一切法如忍。相不可得也。四",
    "X38n0679_002:0164b10": "進心。以無生入世諦。無二相也。五定心。念念寂滅。",
    "X38n0679_002:0164b11": "三界一切性皆因定滅而生也。六慧心。修不可說",
    "X38n0679_002:0164b12": "觀。入中道一諦也。七願心。初發心求中間修道行",
    "X38n0679_002:0164b13": "願滿故。一切行之本源也。八護心。護三寶一切功",
    "X38n0679_002:0164b14": "德。空無相無作也。九喜心。見他得樂。常生喜悅。不",
    "X38n0679_002:0164b15": "入有為緣一切法也。十頂心。一道最勝。不受六道",
    "X38n0679_002:0164b16": "果。必不退佛種也。中十心即行位。一慈心。於無我",
    "X38n0679_002:0164b17": "智中樂相應觀。使一切眾生得慈樂果也。二悲心。",
    "X38n0679_002:0164b18": "於空見一切法如實相。怨三品中與上樂也。三喜",
    "X38n0679_002:0164b19": "心。悅喜無生。使眾生入正信捨邪見背六道苦。故",
    "X38n0679_002:0164b20": "喜也。四捨心。自他體性不可得也。五施心。內身外",
    "X38n0679_002:0164b21": "身國城男女皆如如相。受者施者無合無散也。六",
    "X38n0679_002:0164b22": "好說心。以聖法語教諸眾生也。七益心。現行六道",
    "X38n0679_002:0164b23": "無量苦事不以為患。惟益人為利也。八同心。入諸",
    "X38n0679_002:0164b24": "六道。一切事同空同無生同無我等也。九定心。見",
    "X38n0679_002:0164c01": "一切我人內外眾生種子。皆無合散集成起作也。",
    "X38n0679_002:0164c02": "十慧心。觀諸邪見結患等無決定體性也。後十心",
    "X38n0679_002:0164c03": "即向位。一信心。空一切法。心心空故。信信寂滅。名",
    "X38n0679_002:0164c04": "無相信也。二念心。六念常覺常施。第一義空無著",
    "X38n0679_002:0164c05": "無解。生住滅相不動不到不去來也。三迴向心。入",
    "X38n0679_002:0164c06": "法界常寂滅也。四達心。忍順一切實性。法達義達。",
    "X38n0679_002:0164c07": "辭達教化達。三世因果。眾生根行。如如不合不散",
    "X38n0679_002:0164c08": "也。五圓心。直照入無生智。教化十方眾生。皆入薩",
    "X38n0679_002:0164c09": "婆若也。六不退心。不入一切凡夫地。不起諸見。不",
    "X38n0679_002:0164c10": "起集因也。七大乘心。解一空故。任一切眾生度三",
    "X38n0679_002:0164c11": "界河。趣入佛海也八無相心。一切結業三世法。如",
    "X38n0679_002:0164c12": "如一諦。而行於無生。一切佛我師。一切賢聖我侶",
    "X38n0679_002:0164c13": "皆同無生也。九慧心。一切法魔說佛說。皆分別入",
    "X38n0679_002:0164c14": "二諦處。非一非二。非有陰界入也。十不壞心。入聖",
    "X38n0679_002:0164c15": "地智。近解脫位。得修正門。明菩提心。八魔不動。眾",
    "X38n0679_002:0164c16": "聖摩頂。諸佛勸發。得金剛三昧。入一切行門也。十",
    "X38n0679_002:0164c17": "地。平等地至入佛界地。即歡喜至法雲十地是也。",
    "X38n0679_002:0164c18": "一平等地。從一佛土入無量佛土。從一劫入無量",
    "X38n0679_002:0164c19": "劫。常入二諦。而在第一義中也。二善方便地。清淨",
    "X38n0679_002:0164c20": "明達一切善根慈悲喜捨等法也。三光明地。以三",
    "X38n0679_002:0164c21": "昧解了智。知三世諸佛法門。現六道身。一音中說",
    "X38n0679_002:0164c22": "無量法品也。四爾炎地。不斷不常。即生即住即滅",
    "X38n0679_002:0164c23": "修行無量功德。行行皆光明。教化一切眾生使見",
    "X38n0679_002:0164c24": "佛性也。五慧照地。以十力智知自修因果。亦知一",
    "X38n0679_002:0165a01": "切眾生因果。以淨國土為惡國土。以惡國土為淨",
    "X38n0679_002:0165a02": "國土也。六華光地。十神通明智示一切眾生種種",
    "X38n0679_002:0165a03": "變化也。七滿足地。欲足。進心足。念心足。智慧足。解",
    "X38n0679_002:0165a04": "脫足。六通足。於一切佛國示現作佛也。八佛吼地。",
    "X38n0679_002:0165a05": "入法王地三昧。其智如佛。以法藥施一切眾生。為",
    "X38n0679_002:0165a06": "大法師。為大導師。百千陀羅尼門三昧門金剛門",
    "X38n0679_002:0165a07": "神通門解脫門。如是百千虗空門平等門中而大",
    "X38n0679_002:0165a08": "自在。劫說非劫。非劫說劫等。無不如意也。九華嚴",
    "X38n0679_002:0165a09": "地。以佛威儀。如來三昧出入無時。百億四天下一",
    "X38n0679_002:0165a10": "時成佛。現無量身口意說無量法門。而能轉魔界",
    "X38n0679_002:0165a11": "入佛界。佛界入魔界。一念心中現無邊神用也。十",
    "X38n0679_002:0165a12": "佛界地。空空復空。如虗空性。平等智十功德品具",
    "X38n0679_002:0165a13": "足。有不可說奇妙法門品。奇妙三明三昧門陀羅",
    "X38n0679_002:0165a14": "尼門。非下地所知。惟佛佛無量身口心可盡其源",
    "X38n0679_002:0165a15": "也。地地經中皆言無量功德。今姑舉少分。如毫毛",
    "X38n0679_002:0165a16": "許耳。此三十心十地。與華嚴諸經名小不同。其實",
    "X38n0679_002:0165a17": "則一。亦誦者舉況之辭。菩薩尚誦。何況凡小。問此",
    "X38n0679_002:0165a18": "言共地。與善戒中分十二住為七地。六菩薩地。一",
    "X38n0679_002:0165a19": "菩薩如來共地。同異何如。答。彼要其終。以果言也。",
    "X38n0679_002:0165a20": "謂菩薩修行至此同如來故。此原其始。以因言也。",
    "X38n0679_002:0165a21": "謂初發心即同如來故。又此經以心地為宗。此三",
    "X38n0679_002:0165a22": "十心正心地種種法門。十重四十八輕皆三十心",
    "X38n0679_002:0165a23": "中戒心中出。如制戒中所明。問十地何不言心。答",
    "X38n0679_002:0165a24": "三十心是十地之因。至十地則所發心成就圓滿。",
    "X38n0679_002:0165b01": "上荷佛法。下載眾生。有地之象。故易心言地。實心",
    "X38n0679_002:0165b02": "外無地也。",
    "X38n0679_002:0165b03": "○二放光因緣(二)　初直說緣。二列因緣。",
    "X38n0679_002:0165b04": "○初直說緣。",
    "X38n0679_002:0165b05": "是故戒光從口出。",
    "X38n0679_002:0165b06": "發隱。口能出光名緣。必有繇致名因。今言光自口",
    "X38n0679_002:0165b07": "出。直說緣未說因也。",
    "X38n0679_002:0165b08": "○二列因緣(二)　初表得果。二表行因。",
    "X38n0679_002:0165b09": "○初表得果。",
    "X38n0679_002:0165b10": "有緣非無因故光。光非青黃赤白黑非色非心。非有",
    "X38n0679_002:0165b11": "非無。非因果法。",
    "X38n0679_002:0165b12": "得果有三。一非青黃色心。二非有無。三非因果法。",
    "X38n0679_002:0165b13": "發隱。意謂有緣必有因故光。光是所得之果。必有",
    "X38n0679_002:0165b14": "因以致之也。非青黃色心。不墮妄境妄情凡小之",
    "X38n0679_002:0165b15": "果也。非有無。不墮執斷執常偏見之果也。非因果",
    "X38n0679_002:0165b16": "不墮有修有證權乘之果也。此心地戒本自超情",
    "X38n0679_002:0165b17": "境離斷常絕修證。故其得果如是。問。既曰有因。曰",
    "X38n0679_002:0165b18": "得果。又曰非因果法何也。答。有此二義。一者非世",
    "X38n0679_002:0165b19": "間之因果。二者非因非果。乃所以為正因正果也。",
    "X38n0679_002:0165b20": "○二表行因。",
    "X38n0679_002:0165b21": "是諸佛之本源。行菩薩道之根本。是大眾諸佛子之",
    "X38n0679_002:0165b22": "根本。",
    "X38n0679_002:0165b23": "行因三者。一諸佛本源。二菩薩根本。三大眾根本。",
    "X38n0679_002:0165b24": "或言表真俗兩諦。",
    "X38n0679_002:0165c01": "發隱。諸佛正徧知海汪洋無盡。此心地戒為之本",
    "X38n0679_002:0165c02": "源也。菩薩萬行開敷。成就妙果。此心地戒為之根",
    "X38n0679_002:0165c03": "本也。一切眾生生生不窮。乃至後當作佛者。亦此",
    "X38n0679_002:0165c04": "心地戒為之根本也。徹聖通凡。咸因此戒。戒因清",
    "X38n0679_002:0165c05": "淨。淨極光通。有自來矣。或言真俗二諦者。佛是出",
    "X38n0679_002:0165c06": "世間法。真諦也。眾生是世間法。俗諦也。菩薩上趣",
    "X38n0679_002:0165c07": "聖果。下順凡情。真俗雙顯也。",
    "X38n0679_002:0165c08": "○三勸物習學(二)　初標四勸。二釋四勸。",
    "X38n0679_002:0165c09": "○初標四勸。",
    "X38n0679_002:0165c10": "是故大眾諸佛子。應受持。應讀誦。應善學。",
    "X38n0679_002:0165c11": "一勸受。二勸持。三勸讀誦。四勸學。",
    "X38n0679_002:0165c12": "發隱。受者領納不拒。持者操執不忘。讀誦者口演",
    "X38n0679_002:0165c13": "其文。善學者力行其事。聞而不受。則聽不關心。受",
    "X38n0679_002:0165c14": "而不持。則已領還失。持而不誦。則守愚不諳其詳。",
    "X38n0679_002:0165c15": "誦而不學。則空言終何所益。功貴兼全。故曰四勸",
    "X38n0679_002:0165c16": "也。然總標云四戒三勸。止是受持讀誦而已。不說",
    "X38n0679_002:0165c17": "善學。舊本善學上無應字。連下文佛子為句。似為",
    "X38n0679_002:0165c18": "穩當。何者。以十重結文中有善學諸仁者句。與此",
    "X38n0679_002:0165c19": "正合。今標四勸。或恐後人之訛。未必出疏主意。覽",
    "X38n0679_002:0165c20": "者詳之。",
    "X38n0679_002:0165c21": "○二釋四勸。",
    "X38n0679_002:0165c22": "佛子諦聽。若受佛戒者。國王王子。百官宰相。比丘比",
    "X38n0679_002:0165c23": "丘尼。十八梵天。六欲天子。庶民黃門。婬男婬女奴婢。",
    "X38n0679_002:0165c24": "八部鬼神。金剛神。畜生乃至變化人。但解法師語。盡",
    "X38n0679_002:0166a01": "受得戒。皆名第一清淨者。",
    "X38n0679_002:0166a02": "但釋勸受一事。餘皆略也。",
    "X38n0679_002:0166a03": "發隱。黃門者。內宦之通稱也。金剛神者。有大威力。",
    "X38n0679_002:0166a04": "能捍外魔。護佛法。喻如金剛也。變化人。如非來所",
    "X38n0679_002:0166a05": "作化人。應是天龍鬼畜變化而成者也。以要言之。",
    "X38n0679_002:0166a06": "王類臣類。僧類尼類。天類人類。鬼類神類。畜類化",
    "X38n0679_002:0166a07": "類。乃至一切種類。皆可作戒器。但欲其能解法師。",
    "X38n0679_002:0166a08": "語耳。云解。則揀不解者。但解語者便得受戒。但受",
    "X38n0679_002:0166a09": "戒者便得清淨。蓋未受戒前容有淨染。既受戒後",
    "X38n0679_002:0166a10": "俱成淨器。如百川入海同一鹹味也。此文與第四",
    "X38n0679_002:0166a11": "十輕中大同。但彼不列畜生。此不列無根二根。蓋",
    "X38n0679_002:0166a12": "彼文一切中攝畜生。此文黃門中攝無根二根也。",
    "X38n0679_002:0166a13": "但釋勸受者。繇受乃有持誦。故釋勸受以兼其餘",
    "X38n0679_002:0166a14": "也。問。聲聞戒重難輕遮。稽防特甚。菩薩戒婬賤鬼",
    "X38n0679_002:0166a15": "畜容納無遺。豈小果乃皆良器。大士反雜非人也",
    "X38n0679_002:0166a16": "耶。答。聲聞稟佛剃染。若不揀擇。恐損正法故。菩薩",
    "X38n0679_002:0166a17": "專主利生。若不兼容。化度有限故。但普度中亦自",
    "X38n0679_002:0166a18": "有別。後四十八輕垢中詳辨。茲不煩說。",
    "X38n0679_002:0166a20": "梵網經心地品菩薩戒義疏發隱卷第二"
}