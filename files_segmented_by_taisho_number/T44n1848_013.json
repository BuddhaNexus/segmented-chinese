{
    "T44n1848_013:0364b05": "起信論疏筆削記卷第十三",
    "T44n1848_013:0364b07": "長水沙門子璿錄",
    "T44n1848_013:0364b08": "◎論生滅相者。以立義分中云。是心生滅因",
    "T44n1848_013:0364b09": "緣相。於中生滅與因緣。已如上釋。今則分別",
    "T44n1848_013:0364b10": "相之一字。故言復次。然是生滅家之相。故兼",
    "T44n1848_013:0364b11": "言也。",
    "T44n1848_013:0364b12": "略顯疏相生滅者。分別染淨念慮三世。人我",
    "T44n1848_013:0364b13": "見愛貪瞋熾然。覽而可別。故云相也。無心法",
    "T44n1848_013:0364b14": "者。法之一字通於數境。謂心所使法心所緣",
    "T44n1848_013:0364b15": "法也。如前可知。流注生滅者。似平流之水望",
    "T44n1848_013:0364b16": "如恬靜故。解深密經云。阿陀那識甚微細。一",
    "T44n1848_013:0364b17": "切種子如暴流。雜心論云。相似相續不知無",
    "T44n1848_013:0364b18": "常。然此論中與心相應等言。取義不便。為有",
    "T44n1848_013:0364b19": "與之一字。蓋翻譯之家不細磨琢也。後譯秖",
    "T44n1848_013:0364b20": "言。一者麁謂相應心。二者細謂不相應心也。",
    "T44n1848_013:0364b21": "斯言甚便。",
    "T44n1848_013:0364b22": "對顯。疏俱名麁者。分別智等。皆因外境起故。",
    "T44n1848_013:0364b23": "更麁者貪瞋見愛執我我所。取著轉深故。論",
    "T44n1848_013:0364b24": "凡夫境界者。是彼內凡所覺。所除之境界故。",
    "T44n1848_013:0364b25": "其實亦是二乘境界。今取文便略而不言。十",
    "T44n1848_013:0364b26": "地等者。於中初地至七地。覺麁中之細。八",
    "T44n1848_013:0364b27": "地九地覺細中之麁。今就通意。但言菩薩",
    "T44n1848_013:0364b28": "地。",
    "T44n1848_013:0364b29": "順辨生緣者。此中雖有因義。以望真如亦是",
    "T44n1848_013:0364c01": "緣故。從微至著。顯於生起故云順辨。通緣。疏",
    "T44n1848_013:0364c02": "以根本等者。前云由不覺故生三種相。又云。",
    "T44n1848_013:0364c03": "以有境界緣故。復生六種相。如是雖即次第",
    "T44n1848_013:0364c04": "而生。然推其根無明為本。",
    "T44n1848_013:0364c05": "別因疏三。今初略消其文。以各自推其親所",
    "T44n1848_013:0364c06": "因故。故因生三細緣生六麁可知。",
    "T44n1848_013:0364c07": "此中下二引經廣釋三。初標指闕具。",
    "T44n1848_013:0364c08": "二正引經。文云不思議熏變者。然若一向可",
    "T44n1848_013:0364c09": "熏可變。即同衣等。是可思議。即是凡夫所見。",
    "T44n1848_013:0364c10": "若一向不可熏變。即如玉石。亦是可思議。便",
    "T44n1848_013:0364c11": "同權教所說。今以俱非此二故不思議。",
    "T44n1848_013:0364c12": "三廣釋經義二。初細中二因三。初解云下正",
    "T44n1848_013:0364c13": "釋。言不可熏等者。以自性清淨心從本已來",
    "T44n1848_013:0364c14": "不與妄染相應故。又無明之法本性虛妄。今",
    "T44n1848_013:0364c15": "以虛妄之法。而能熏動性靜之體。是不可熏",
    "T44n1848_013:0364c16": "處而熏也。言熏則不熏者。雖熏真如而真如",
    "T44n1848_013:0364c17": "性且不動。又此無明體全是覺一相無異。將",
    "T44n1848_013:0364c18": "何以為能熏所熏。雖無能所而現法宛然。故",
    "T44n1848_013:0364c19": "云不熏之熏。言不可變而變者。夫真如者。是",
    "T44n1848_013:0364c20": "無變異義。本不合變。而受無明熏之成變動",
    "T44n1848_013:0364c21": "故。變動相者。即業相等。是又變即不變者。雖",
    "T44n1848_013:0364c22": "動成識相而性淨無改。雖性無改而全體見",
    "T44n1848_013:0364c23": "動。如水成波而濕性不變。濕雖不變而全體",
    "T44n1848_013:0364c24": "動。故云不變之變。",
    "T44n1848_013:0364c25": "勝鬘下二引經證同。不染者。即前不可熏及",
    "T44n1848_013:0364c26": "不可變異也。而染者。即前而能熏及而變異",
    "T44n1848_013:0364c27": "也。",
    "T44n1848_013:0364c28": "然此下。三結屬不相應心也。以能熏是無明",
    "T44n1848_013:0364c29": "之妄。所熏是真如之心。心與無明俱無形相",
    "T44n1848_013:0365a01": "故。微隱也。以能起因緣微隱故。令所起現識",
    "T44n1848_013:0365a02": "行相亦細故。此三種俱名為細也。於中等者。",
    "T44n1848_013:0365a03": "以舉細則未必有麁。舉麁則必有其細也。又",
    "T44n1848_013:0365a04": "此現識即梨耶之異名。自含三相也。",
    "T44n1848_013:0365a05": "取種種塵下釋麁中二因二。初正釋。動彼心",
    "T44n1848_013:0365a06": "海者。即梨耶心海也。識浪即智相等。故經云。",
    "T44n1848_013:0365a07": "境界風所動。種種識浪生。故下論云。以有妄",
    "T44n1848_013:0365a08": "境界染法緣故。即熏習妄心令其念著等。妄",
    "T44n1848_013:0365a09": "念習氣等者。即枝末無明是迷似為實之者。",
    "T44n1848_013:0365a10": "此無明就最初與真和合則名根本。就至成",
    "T44n1848_013:0365a11": "識之後。依在識中轉名枝末也。故此名為妄",
    "T44n1848_013:0365a12": "念習氣。此塵等者。內有無明外有境界。因緣",
    "T44n1848_013:0365a13": "具足事識生焉。",
    "T44n1848_013:0365a14": "以妄下二結屬相應心也。內熏是枝末不覺。",
    "T44n1848_013:0365a15": "外熏是所現六塵。以能起因緣麁顯故。所起",
    "T44n1848_013:0365a16": "事識亦復明著。",
    "T44n1848_013:0365a17": "疏經中下。三經論對辨。得生等者。若無無明",
    "T44n1848_013:0365a18": "為熏習終不自生。若無真如為所依終不自",
    "T44n1848_013:0365a19": "住。斯則三細隨妄生。已依真而住。事識等者。",
    "T44n1848_013:0365a20": "若無外境界為資熏終不自生。若無梨耶為",
    "T44n1848_013:0365a21": "所依終不自住。斯則事識隨外境生。已依本",
    "T44n1848_013:0365a22": "識而住。其猶波浪無風終不自生。無水終不",
    "T44n1848_013:0365a23": "自住。是故依風而生。依水而住也。今此下正",
    "T44n1848_013:0365a24": "明論意。生緣者。以無明及境界。是本事二識",
    "T44n1848_013:0365a25": "生起緣也。謂本識生起以無明為緣。事識生",
    "T44n1848_013:0365a26": "起以境界為緣。秖說二種生緣。不說二種生",
    "T44n1848_013:0365a27": "因故云不論依住。依住即因也。餘文可見。",
    "T44n1848_013:0365a28": "逆論滅義者。夫斷除妄染。理合從麁至細。今",
    "T44n1848_013:0365a29": "反於此故云逆也。蓋直約道理。不對人治故。",
    "T44n1848_013:0365b01": "正辨。疏得對治等者。以無明為因能生三細",
    "T44n1848_013:0365b02": "境界。是三中之一。復能為緣。而生六麁。因既",
    "T44n1848_013:0365b03": "已滅緣依何立。故隨滅也。此依下揀濫恐有。",
    "T44n1848_013:0365b04": "疑云。此生滅是剎那念念之生滅。故今揀之。",
    "T44n1848_013:0365b05": "言始終者。隨流以第六染為始。初染為終。反",
    "T44n1848_013:0365b06": "流以初染為始。第六染為終。起則六染紛然",
    "T44n1848_013:0365b07": "曠劫流浪。盡則一念都絕究竟寂常。又起盡",
    "T44n1848_013:0365b08": "即始終也。非同剎那念念不住之生滅爾。",
    "T44n1848_013:0365b09": "問中疏若境界等者。以上云依如來藏有生",
    "T44n1848_013:0365b10": "滅心。今復云心滅。心若滅者。即藏性滅。此則",
    "T44n1848_013:0365b11": "約通名以難別體。是疑相應心體滅也。若體",
    "T44n1848_013:0365b12": "滅者。八地之中便合成佛。以無心為所依故。",
    "T44n1848_013:0365b13": "三細則亡。亡則無可斷也。不成何待。若言等",
    "T44n1848_013:0365b14": "者。以依心體有於無明。心體既常無明亦常。",
    "T44n1848_013:0365b15": "故能依三細則不可滅。此疑不相應心永不",
    "T44n1848_013:0365b16": "得滅。",
    "T44n1848_013:0365b17": "法中論心相滅等者。此約體相以釋通。疏麁",
    "T44n1848_013:0365b18": "相等者。妄相差別故。論麁細。真心無差故。唯",
    "T44n1848_013:0365b19": "一體也。",
    "T44n1848_013:0365b20": "喻中論二。初總立喻本。疏喻無明等者。前疑",
    "T44n1848_013:0365b21": "心體若滅無明三相不得相續。今舉風水相",
    "T44n1848_013:0365b22": "依之喻。以顯心體不滅故。得三相相續不斷。",
    "T44n1848_013:0365b23": "如風依水而有波也。此示下明無明依真而",
    "T44n1848_013:0365b24": "現生滅故。前文云。心與無明俱無形相故。",
    "T44n1848_013:0365b25": "論若水下。二別顯喻相二。初喻相應心。疏此",
    "T44n1848_013:0365b26": "示等者。順於所疑。亦是牒而縱之。以境下正",
    "T44n1848_013:0365b27": "釋所疑。以境滅時相應心相雖滅。心體不滅。",
    "T44n1848_013:0365b28": "以不滅故三細相續。此如猛風滅故。麁浪滅",
    "T44n1848_013:0365b29": "非水體滅也。然克而論之。唯有二相。以境界",
    "T44n1848_013:0365c01": "即是現相。今已滅故。而言三細者。蓋通言也。",
    "T44n1848_013:0365c02": "良以下出其所以。以前云因滅故緣滅。非謂",
    "T44n1848_013:0365c03": "緣滅故因滅。意云。麁不該細細尚得存。況心",
    "T44n1848_013:0365c04": "體不亡。何疑斷絕。由是下結答所問。斯則相",
    "T44n1848_013:0365c05": "應心相雖隨境滅。而細相不滅。",
    "T44n1848_013:0365c06": "論唯風下。二喻不相應心。疏非靜心等者。以",
    "T44n1848_013:0365c07": "水非動性故。波滅而水不滅。心非動性故染",
    "T44n1848_013:0365c08": "滅而心不滅。此如微風滅故。細波滅亦非水",
    "T44n1848_013:0365c09": "滅。",
    "T44n1848_013:0365c10": "論無明亦爾下初合總喻。",
    "T44n1848_013:0365c11": "若心下合別喻。一一以喻對之可見。斯則麁",
    "T44n1848_013:0365c12": "染滅時細染不滅故。八地菩薩未得成佛。無",
    "T44n1848_013:0365c13": "明盡時細染方盡。故得從此已上修證佛果。",
    "T44n1848_013:0365c14": "理極昭著。論眾生者。即依業轉二相之眾生",
    "T44n1848_013:0365c15": "也。斯則八地已上皆依業轉得名眾生。今心",
    "T44n1848_013:0365c16": "體既滅眾生無依。故斷絕也。又業轉二相即",
    "T44n1848_013:0365c17": "是眾生。如前云。眾生依心意意識轉故。疏今",
    "T44n1848_013:0365c18": "以下結成一心二門也。以前論生起。須約生",
    "T44n1848_013:0365c19": "滅門中以辨。今約滅惑終歸之處。須會入一",
    "T44n1848_013:0365c20": "心也。若不然者。便應生滅之義。永不入於一",
    "T44n1848_013:0365c21": "心故。須配入也。體即智也。相即癡也。不覺等",
    "T44n1848_013:0365c22": "者。同前究竟覺智淨。相法出離鏡等義。始本",
    "T44n1848_013:0365c23": "不二唯一心在。故經云。生滅既滅寂滅現前。",
    "T44n1848_013:0365c24": "前則迷一心以成九相。今則滅九相以歸一",
    "T44n1848_013:0365c25": "心。無不皆從法界流。無不皆歸此法界也。",
    "T44n1848_013:0365c26": "染淨相資。資取也。即藉賴之義。謂染法淨法",
    "T44n1848_013:0365c27": "自不能生。以互相取假其勢力。以為藉賴之",
    "T44n1848_013:0365c28": "緣。方得生故。又資者助益義。謂互相資助令",
    "T44n1848_013:0365c29": "生染淨故。以前科但明染淨當位生滅之義。",
    "T44n1848_013:0366a01": "而未廣明染法淨法生起行相。今即說之。意",
    "T44n1848_013:0366a02": "明染淨互相資假。互相助益。生一切法。如染",
    "T44n1848_013:0366a03": "助於淨。淨假於染。則淨法隨流生諸染法。淨",
    "T44n1848_013:0366a04": "助於染染假於淨。則染法反流生諸淨法。本",
    "T44n1848_013:0366a05": "雖相違反成相順。染法淨法遞互相假也。疏",
    "T44n1848_013:0366a06": "文二。初敘章意。互者更互。熏謂擊發。亦即",
    "T44n1848_013:0366a07": "生義。謂遞互相生擊發。令染淨不斷相資互",
    "T44n1848_013:0366a08": "熏。名異義同爾。相生者。即互熏也。不斷",
    "T44n1848_013:0366a09": "者。且各就一期所論。其實淨法即不斷。染法",
    "T44n1848_013:0366a10": "即有斷斷不斷義。如下所辨能生等者。即生",
    "T44n1848_013:0366a11": "滅門初云。此識有二種義。能攝一切法生一",
    "T44n1848_013:0366a12": "切法。前科已明攝義。即二覺之文是也。今此",
    "T44n1848_013:0366a13": "正辨生義。故說相資。問何以先明攝義。後明",
    "T44n1848_013:0366a14": "生義耶。答攝義是正。是故先說生義是彼攝",
    "T44n1848_013:0366a15": "義所因。故居其後。所以立義分中唯言能攝。",
    "T44n1848_013:0366a16": "不言能生。或恐有疑。從無而生生已方攝。今",
    "T44n1848_013:0366a17": "則意明阿賴耶識未始不生。未始不攝。攝之",
    "T44n1848_013:0366a18": "與生竟無前後故。或可攝義非局前文。但齊",
    "T44n1848_013:0366a19": "此生滅一門。於中所有染淨。以二覺之義。攝",
    "T44n1848_013:0366a20": "之無不盡矣。",
    "T44n1848_013:0366a21": "徵列。疏此是下或問曰。前說真如是泯相顯",
    "T44n1848_013:0366a22": "性門。不分染淨。今文何故却說真如為淨法",
    "T44n1848_013:0366a23": "耶。故此釋之。以此真如是生滅門中隨緣之",
    "T44n1848_013:0366a24": "義。有三義故。說名為淨。非約前門不變義說。",
    "T44n1848_013:0366a25": "本淨等者。性淨解脫。此通凡聖未曾染故。始",
    "T44n1848_013:0366a26": "淨等者。離障解脫。此唯局聖斷染方淨故。此",
    "T44n1848_013:0366a27": "中雙言體相者。以有相則必有體。有體則未",
    "T44n1848_013:0366a28": "必有相故。又相淨則必兼體淨。體淨則未必",
    "T44n1848_013:0366a29": "相淨故。攝論下引證。具云一所成立境。謂十",
    "T44n1848_013:0366b01": "波羅蜜是。真如十種功德能成十波羅蜜。釋",
    "T44n1848_013:0366b02": "曰。十種功德即十地所證十真如。謂遍行等",
    "T44n1848_013:0366b03": "新生正行。即十地所起十波羅蜜行。由真如",
    "T44n1848_013:0366b04": "中有此十種功德故。能起十種正行而隨順",
    "T44n1848_013:0366b05": "之。如下文云。以知法性體無慳貪。順本性故",
    "T44n1848_013:0366b06": "行布施波羅蜜。此則不同相宗却以真如功",
    "T44n1848_013:0366b07": "德為所成立。兼復證有能所熏義。淨緣等者。",
    "T44n1848_013:0366b08": "報應二身能與眾生為淨緣故。今此三中中",
    "T44n1848_013:0366b09": "即智淨相。後則不思議業相。又於四鏡中初",
    "T44n1848_013:0366b10": "是前二鏡。次即第三鏡。後則第四鏡。又前二",
    "T44n1848_013:0366b11": "是自體相熏習。後一是用熏習。亦名內外因",
    "T44n1848_013:0366b12": "緣熏也。六染等者。前云。當知無明能生一切",
    "T44n1848_013:0366b13": "染法。以一切染法皆是不覺相故。通事識者。",
    "T44n1848_013:0366b14": "即智相。以資熏枝末無明。令念相續起於我",
    "T44n1848_013:0366b15": "執。造業受報故。業識能資熏根本無明。令起",
    "T44n1848_013:0366b16": "轉現故。今據下明舉細攝麁也。但舉業識之",
    "T44n1848_013:0366b17": "細。自攝事識之麁。事識所緣者。以此六塵",
    "T44n1848_013:0366b18": "能熏動心海。起諸識浪。增長念取生諸過故。",
    "T44n1848_013:0366b19": "此三下或問曰。此四義中何故染具說三。淨",
    "T44n1848_013:0366b20": "唯說一耶。今此釋之。以染法本性自差別故。",
    "T44n1848_013:0366b21": "仗因託緣方得生故。須說三義。淨法一味雖",
    "T44n1848_013:0366b22": "分體用。用還同體無別異故。仗託因緣者。於",
    "T44n1848_013:0366b23": "此三中無明是因妄境是緣。妄心是因緣所",
    "T44n1848_013:0366b24": "起本識事識。各有因緣。如前廣辨體用無別",
    "T44n1848_013:0366b25": "者。但內熏為體。外熏為用。用合體時。非別外",
    "T44n1848_013:0366b26": "來融同一味。故眾生心內之佛。還化自己眾",
    "T44n1848_013:0366b27": "生故說一種。",
    "T44n1848_013:0366b28": "喻中論如世間等者。若望法合則有二說。一",
    "T44n1848_013:0366b29": "者以衣喻一心。香喻染淨。以香有可意不可",
    "T44n1848_013:0366c01": "意故。二者以衣本無香而熏之。有香通喻染",
    "T44n1848_013:0366c02": "淨熏習之義。以淨本無染熏之有染。染本無",
    "T44n1848_013:0366c03": "淨熏之有淨。但取大抵通意不必分喻別配。",
    "T44n1848_013:0366c04": "後意為正。",
    "T44n1848_013:0366c05": "合中論二一染熏淨。疏無相等者。此約真釋",
    "T44n1848_013:0366c06": "相字相即九相。然前說九相是不覺相者。以",
    "T44n1848_013:0366c07": "約親生義說故。今此說為真如相者。就根本",
    "T44n1848_013:0366c08": "說故。是則兼彼無明不覺。亦是真如相。如前",
    "T44n1848_013:0366c09": "云。如是無漏無明種種業幻皆同真如性相",
    "T44n1848_013:0366c10": "也。又顯下約妄解相字。以妄有差別可覽可",
    "T44n1848_013:0366c11": "別。而無自體故。又自不能反染歸淨。用義亦",
    "T44n1848_013:0366c12": "無。然非無染用。今就反流名無用也。既無此",
    "T44n1848_013:0366c13": "用故。但云相。此約下顯意可知。然此染淨二",
    "T44n1848_013:0366c14": "法各不無相用。且迷真執妄起惑造業。豈非",
    "T44n1848_013:0366c15": "染用。智淨相法出離鏡大智慧光明義等。豈",
    "T44n1848_013:0366c16": "非淨相。今此文中意在影略。故各舉一義。疏",
    "T44n1848_013:0366c17": "文所釋且一往耳。惡習所熏等。即楞伽經如",
    "T44n1848_013:0366c18": "前略辨。然準他宗。於能所熏中皆揀真如以",
    "T44n1848_013:0366c19": "是堅密及不生滅。今此實教約不思議熏變",
    "T44n1848_013:0366c20": "故。有斯義。",
    "T44n1848_013:0366c21": "論無明下淨熏染。疏此是等者。以生滅是攬",
    "T44n1848_013:0366c22": "理成事門。染淨相存。故有熏習之義。若真如",
    "T44n1848_013:0366c23": "是泯相顯性門。則鎔融生滅為一真體。無所",
    "T44n1848_013:0366c24": "敵對。故無熏義由此等者。若順流違真如時。",
    "T44n1848_013:0366c25": "即是染用。今以本覺熏習使反順真。乃名淨",
    "T44n1848_013:0366c26": "用。其猶逆判之徒既已降伏。乃奉赤心於主",
    "T44n1848_013:0366c27": "也。昔則背之為逆黨。今則順之為忠臣。此釋",
    "T44n1848_013:0366c28": "下即勝鬘經。已如前引意云。所以能生厭求",
    "T44n1848_013:0366c29": "者。蓋真如之熏力也。狂寇歸伏者。乃明主之",
    "T44n1848_013:0367a01": "化也。涅槃下引證。彼言下會彼同此。良以下",
    "T44n1848_013:0367a02": "結歸今意二義。即覺不覺。覺義即今真如。不",
    "T44n1848_013:0367a03": "覺即今無明。無明具含妄心妄境。此中等者。",
    "T44n1848_013:0367a04": "覺之與佛。但唐梵異音。本對於末。性對於相。",
    "T44n1848_013:0367a05": "性相本末文異義同。",
    "T44n1848_013:0367a06": "別中先明染熏者。據理合然也。以先成染法",
    "T44n1848_013:0367a07": "方反染成淨。未有先淨後成染法。若先說淨",
    "T44n1848_013:0367a08": "後說染者。便有妄起無窮之過。亦有悟後更",
    "T44n1848_013:0367a09": "迷之失故。先說染也。問中疏各二者。染淨皆",
    "T44n1848_013:0367a10": "有故。習熏者。自內順起。後念續於前念也。",
    "T44n1848_013:0367a11": "心體者。此通染淨。染熏則熏真心體。淨熏則",
    "T44n1848_013:0367a12": "熏無明體。資熏者。從外反擊。前念引起後念",
    "T44n1848_013:0367a13": "也。如次文說。無明熏真如起於妄心。即是",
    "T44n1848_013:0367a14": "習熏妄心却反熏無明。令增迷倒。起轉現等",
    "T44n1848_013:0367a15": "即是資熏。餘皆例此。心即業識境即現相。諸",
    "T44n1848_013:0367a16": "惑即見愛等。",
    "T44n1848_013:0367a17": "略中論二。一總舉能所熏體者就此門中。即",
    "T44n1848_013:0367a18": "無明是能熏真如是所熏。若在後門。即真如",
    "T44n1848_013:0367a19": "為能無明為所。亦可下別義以無明本無自",
    "T44n1848_013:0367a20": "體。單說不得。凡欲舉之必須帶所依真體。真",
    "T44n1848_013:0367a21": "體即無明本起之處。如欲說波必須兼水也。",
    "T44n1848_013:0367a22": "雖復雙舉意取無明。或則意顯無明。非實有",
    "T44n1848_013:0367a23": "體依他起故。本來即空。或則意顯染淨互熏",
    "T44n1848_013:0367a24": "之所以也。若本抗行則不可熏故。如相宗說。",
    "T44n1848_013:0367a25": "無明真如敵體有異。是故真如堅如玉石不",
    "T44n1848_013:0367a26": "能受熏也。",
    "T44n1848_013:0367a27": "論以有無明下。二別明熏習之義三。初無明",
    "T44n1848_013:0367a28": "熏真如。疏根本等者。附真之者故非枝末。本",
    "T44n1848_013:0367a29": "業經云。迷第一義諦。起者名生得惑。即此無",
    "T44n1848_013:0367b01": "明也。熏習者。合云習熏。以對下資熏故。若不",
    "T44n1848_013:0367b02": "爾者。何成解釋耶。論以熏下是無明熏習之",
    "T44n1848_013:0367b03": "功。真如雖是淨法。被無明染法熏故。而起妄",
    "T44n1848_013:0367b04": "心。如楞伽云。不思議熏變是現識因等。",
    "T44n1848_013:0367b05": "論以有妄心下。二妄心熏無明。不了下亦妄",
    "T44n1848_013:0367b06": "心熏習之功。不了等即迷真義。不覺等是起",
    "T44n1848_013:0367b07": "妄義。以不了真如無相。而妄現其相。如人好",
    "T44n1848_013:0367b08": "眼為熱氣所逼。遂成翳眼。以有翳所覆故。依",
    "T44n1848_013:0367b09": "此翳眼便見空華。故云現妄境界。疏以此下",
    "T44n1848_013:0367b10": "以是反擊。故云資熏也。增不了者。無明已是",
    "T44n1848_013:0367b11": "不了。又為妄心所助。更加不了。如賊遇惡",
    "T44n1848_013:0367b12": "人盜心轉甚。遂成盜事。",
    "T44n1848_013:0367b13": "論以有妄境下。三境界熏妄心。令其下是妄",
    "T44n1848_013:0367b14": "境熏習之功。由外境熏故。令內心起念分別",
    "T44n1848_013:0367b15": "相續。執著計名。造善惡等業。受三界等報。三",
    "T44n1848_013:0367b16": "界無安故名苦也。如惡人為財物等所牽引",
    "T44n1848_013:0367b17": "故。恣行盜竊致令彰顯。受於囹圄刑戮之患。",
    "T44n1848_013:0367b18": "疏後二同者。以此望彼俱名業苦。依惑下釋",
    "T44n1848_013:0367b19": "上名同之義。上之三重鉤鎖相續。謂無明熏",
    "T44n1848_013:0367b20": "真如起妄心。妄心熏無明現境界。境界熏妄",
    "T44n1848_013:0367b21": "心。起念著造業受報。此則染緣事足九相之",
    "T44n1848_013:0367b22": "極故。止於斯也。",
    "T44n1848_013:0367b23": "從後向前者。取其文勢相躡故逆次。前三是",
    "T44n1848_013:0367b24": "乃自本之末。以略標。從末向本以廣釋也。境",
    "T44n1848_013:0367b25": "熏中論增長念熏者。即是由熏習故。令念增",
    "T44n1848_013:0367b26": "長。下皆例此。疏智相者。由外境有違順等相",
    "T44n1848_013:0367b27": "熏故。牽起內心愛惡等念。名之智相。以境不",
    "T44n1848_013:0367b28": "斷故。念亦不斷。名相續相。猶像有妍媸者。蓋",
    "T44n1848_013:0367b29": "質之好惡也。響不斷絕者。蓋聲之相續也。法",
    "T44n1848_013:0367c01": "執分別者。非謂對俱生以言分別。但通指智",
    "T44n1848_013:0367c02": "及相續。俱名分別。以此二相分別染淨。念念",
    "T44n1848_013:0367c03": "不斷故。此是分別心非是分別惑。學者自",
    "T44n1848_013:0367c04": "知。",
    "T44n1848_013:0367c05": "妄心熏中論能受者。合是能令阿羅漢等受",
    "T44n1848_013:0367c06": "生死苦。論文語倒。阿羅漢此云無賊。賊即我",
    "T44n1848_013:0367c07": "執煩惱。此惑無故。辟支佛此云緣覺。覺緣離",
    "T44n1848_013:0367c08": "而即真故。疏迷於無相者。以此業識反資無",
    "T44n1848_013:0367c09": "明。增其不了。於無相理妄生有相。遂成轉現",
    "T44n1848_013:0367c10": "兼彼能熏。共成梨耶。離事識等者。然有全分",
    "T44n1848_013:0367c11": "不同。若地前菩薩及二乘人但離事識中我",
    "T44n1848_013:0367c12": "執麁分。初地方離細中一分。二地至七地。則",
    "T44n1848_013:0367c13": "全離事識麁細二分。若分段苦但約麁除。即",
    "T44n1848_013:0367c14": "得遠離。以無惑業即不受生故。無生老等八",
    "T44n1848_013:0367c15": "苦。變易行苦者。三細生滅念念遷流。故上論",
    "T44n1848_013:0367c16": "云。動則有苦果不離因。然此下出三乘人受",
    "T44n1848_013:0367c17": "變易所以。然此梨耶細苦九類同有。今獨說",
    "T44n1848_013:0367c18": "三乘人偏受者。以約離麁苦故。細苦方現處",
    "T44n1848_013:0367c19": "說。是則一切凡夫二苦皆有。三乘賢聖有細",
    "T44n1848_013:0367c20": "無麁。凡夫雖有細苦。以彼麁苦所蓋。都未覺",
    "T44n1848_013:0367c21": "知。由此不說聖人已離麁苦。方乃覺知。今就",
    "T44n1848_013:0367c22": "覺知義邊故。說三乘所有。如人重病不知餘",
    "T44n1848_013:0367c23": "物所侵。病愈之時方覺微痛。然迴心菩薩十",
    "T44n1848_013:0367c24": "信已來。即受變易。若直往菩薩約終教說。在",
    "T44n1848_013:0367c25": "地前時即受變易。始教即初地已去方受變",
    "T44n1848_013:0367c26": "易。智增初地悲增八地悲智平等。四五六地",
    "T44n1848_013:0367c27": "若二乘未迴心者。滅苦依後法爾。便受變易",
    "T44n1848_013:0367c28": "身也。以事識等者。前則業識熏根本住地無",
    "T44n1848_013:0367c29": "明。令起轉現共成梨耶。使三乘聖人受變",
    "T44n1848_013:0368a01": "易細苦。此則智識熏枝末現行無明。令起相",
    "T44n1848_013:0368a02": "續執取計名。造業受報。共成事識。使六道眾",
    "T44n1848_013:0368a03": "生受分段麁苦。",
    "T44n1848_013:0368a04": "無明熏中。疏謂根本等者。即前依不覺生三",
    "T44n1848_013:0368a05": "種相也。論不備舉。故但標一。亦可無明熏真",
    "T44n1848_013:0368a06": "但成業識。業識熏無明。方起轉現。故但標一",
    "T44n1848_013:0368a07": "也。謂枝末等者。然今事識親從境起。境界不",
    "T44n1848_013:0368a08": "亡者。蓋緣枝末無明念念熏習真如之力。如",
    "T44n1848_013:0368a09": "何熏習。但是於境不了虛無。定執有實名為",
    "T44n1848_013:0368a10": "熏習。以定執故。起後諸相也。此則取迷前者",
    "T44n1848_013:0368a11": "為能成。能成即枝末不覺後起者為所成。所",
    "T44n1848_013:0368a12": "成即六麁事識。如前所說睡夢之事。心境已",
    "T44n1848_013:0368a13": "具。於中取著。不了是夢如能成之無明。分",
    "T44n1848_013:0368a14": "別前境如所成之事識。然不了妄即是熏真。",
    "T44n1848_013:0368a15": "互相成也。引文可知。但末下釋上所起之言。",
    "T44n1848_013:0368a16": "謂根本無明是能起故。對上根本以彰枝末",
    "T44n1848_013:0368a17": "也。",
    "T44n1848_013:0368a18": "正明中論所謂等者。則真如為能熏無明為",
    "T44n1848_013:0368a19": "所熏。真如當體真實無始本有。不假他因故。",
    "T44n1848_013:0368a20": "不同前兼舉所依也。以熏習下明真熏之功。",
    "T44n1848_013:0368a21": "無明雖是隨流染法。被真如淨法所熏。便能",
    "T44n1848_013:0368a22": "反順真如。起茲欣厭。知昔日所愛者是苦故",
    "T44n1848_013:0368a23": "厭之。所背者有樂故欣之。如前惡人却被善",
    "T44n1848_013:0368a24": "者勉諭。後行君子之行。以此下則妄心為能",
    "T44n1848_013:0368a25": "熏。真如為所熏。疏反熏者。妄心本是隨流之",
    "T44n1848_013:0368a26": "法。今却反有益真之力也。又是資熏反從外",
    "T44n1848_013:0368a27": "擊故。增勢力者。真如本自有力。能熏妄心起",
    "T44n1848_013:0368a28": "此厭求。今復被此淨用資助。更增其力成始",
    "T44n1848_013:0368a29": "覺智。如惡人既反為善故。於善人每有諮詢。",
    "T44n1848_013:0368b01": "或加之諫諍。由是善者或因問而增解。或因",
    "T44n1848_013:0368b02": "諍而除非。深練仁行愈修德業也。本即習熏",
    "T44n1848_013:0368b03": "新即資熏。",
    "T44n1848_013:0368b04": "科功能者。由前內外熏力。遂成信解行證。以",
    "T44n1848_013:0368b05": "至極果也。文二。初地前行。論信己性等者。初",
    "T44n1848_013:0368b06": "一句知真。次二句達妄。謂知真本有達妄本",
    "T44n1848_013:0368b07": "空。實教行人初心合爾。此則圓覺初章信解",
    "T44n1848_013:0368b08": "真正也。下一句即依解修行也。疏十信者。入",
    "T44n1848_013:0368b09": "道初心先信根本。非同權門。但信三寶及戒",
    "T44n1848_013:0368b10": "故。下文云。一者信根本。所謂樂念真如法故。",
    "T44n1848_013:0368b11": "以信是萬行初首。故須言信。又以真如是萬",
    "T44n1848_013:0368b12": "行根本故。信己性也。三聖圓融觀云。信若不",
    "T44n1848_013:0368b13": "信法界信。即是邪解者。十解位即十住也。解",
    "T44n1848_013:0368b14": "業轉故。言知心妄動解現相故。言無前境界。",
    "T44n1848_013:0368b15": "但是解了未能斷除。然何啻十住方有前位。",
    "T44n1848_013:0368b16": "豈無此解耶。疏文配信。太近於前。問信位菩",
    "T44n1848_013:0368b17": "薩如何得解業等相耶。答以信己真如寂然",
    "T44n1848_013:0368b18": "不動無有一相故。知動心相境誠為妄也。性",
    "T44n1848_013:0368b19": "本無故。若不解此焉稱實教初心人耶。論修",
    "T44n1848_013:0368b20": "遠離法者。法謂法行。以此法行能破心境。故",
    "T44n1848_013:0368b21": "云遠離。疏依解成行者。即十住位滿進十行",
    "T44n1848_013:0368b22": "位也。有解無行其解必孤故。須依所解處而",
    "T44n1848_013:0368b23": "修行也。尋伺等即所行之行。信解非淺其行",
    "T44n1848_013:0368b24": "必深。大車將行軌轍寧小。然此中意通明十",
    "T44n1848_013:0368b25": "向及四加行。謂暖頂二位以四尋伺觀。觀所",
    "T44n1848_013:0368b26": "取名等四法假有實無即所取空。是遠離境",
    "T44n1848_013:0368b27": "也。忍世第一以四如實智。印所取空。觀能取",
    "T44n1848_013:0368b28": "空。即遠離心也。廣如前辨。今云等者。等如實",
    "T44n1848_013:0368b29": "觀也。唯識等者。了知諸法唯依妄念而有差",
    "T44n1848_013:0368c01": "別故。行此行而隨順之。故頌云。唯識無境界",
    "T44n1848_013:0368c02": "以無塵妄見。如人目有翳見毛月等事。此即",
    "T44n1848_013:0368c03": "資糧位中所修也。",
    "T44n1848_013:0368c04": "論以如實下。二地上行也。疏見道等者。即通",
    "T44n1848_013:0368c05": "達位離不斷相應染。證一分真如。名淨心地",
    "T44n1848_013:0368c06": "若準諸處說。行布施波羅蜜。斷異生性障及",
    "T44n1848_013:0368c07": "二種愚。謂執著我法愚。惡趣雜染愚。證遍行",
    "T44n1848_013:0368c08": "真如。住歡喜地。修道者。即二地至等覺。以此",
    "T44n1848_013:0368c09": "位中如次行戒等波羅蜜行。餘非不修。但隨",
    "T44n1848_013:0368c10": "力隨分。故云萬行。廣如華嚴所說。以此修行",
    "T44n1848_013:0368c11": "對治障染。稱順本性令體顯現。故云顯真。疏",
    "T44n1848_013:0368c12": "無能所相者。正同唯識見道頌云。若時於所",
    "T44n1848_013:0368c13": "緣智都無所得。爾時住唯識。離二取相故。然",
    "T44n1848_013:0368c14": "此修道證真起行。一如初地。俱無能所故。言",
    "T44n1848_013:0368c15": "不取等。三祇者。通前三賢所論。若但取二地",
    "T44n1848_013:0368c16": "已去。則唯有二。謂二地至八地。為一僧祇。八",
    "T44n1848_013:0368c17": "地至佛果。為一僧祇。然三祇延促之義。廣如",
    "T44n1848_013:0368c18": "下釋。然此段論舊文於疏外別配。則以自信",
    "T44n1848_013:0368c19": "己性為十信位。知心妄動無前境界為十住。",
    "T44n1848_013:0368c20": "修遠離法為十行。以如實知下為十向加行。",
    "T44n1848_013:0368c21": "不取不念為見道。以乃至久遠熏習力故。為",
    "T44n1848_013:0368c22": "修道。今復詳此。信之一位對文太局。今若對",
    "T44n1848_013:0368c23": "者但從初至修遠離法。俱是信位。以此位中",
    "T44n1848_013:0368c24": "非空有信。亦能修行。如十信名及下論說。修",
    "T44n1848_013:0368c25": "五行等。從以如實下至隨順行。通對三賢。於",
    "T44n1848_013:0368c26": "中前二句猶是躡前信位之解。智者請詳。",
    "T44n1848_013:0368c27": "二果論二。初滅惑翻染。疏妄心盡者。即業轉",
    "T44n1848_013:0368c28": "二識也。以無無明為能熏故。妄境滅者。以無",
    "T44n1848_013:0368c29": "妄心為能熏故。皆滅惑者。通指無明已下之",
    "T44n1848_013:0369a01": "文。此上展轉滅惑翻染義。如前逆論滅義之",
    "T44n1848_013:0369a02": "中。廣辨三種染者。即後三種不相應染。可",
    "T44n1848_013:0369a03": "知。",
    "T44n1848_013:0369a04": "疏證理成德者。即下涅槃是斷。業用是恩。得",
    "T44n1848_013:0369a05": "之一字屬能證智。是智德也。斯皆修行翻染",
    "T44n1848_013:0369a06": "成淨。故論以因等兩句。但是再牒翻染之文。",
    "T44n1848_013:0369a07": "躡此以明所顯之德。疏染心即通六染。以無",
    "T44n1848_013:0369a08": "明滅故。業等三染心盡。境界滅故。智等三染",
    "T44n1848_013:0369a09": "心盡。一切心相不出六染。故云皆盡。故上云",
    "T44n1848_013:0369a10": "因滅故。不相應心滅緣滅故。相應心滅。心體",
    "T44n1848_013:0369a11": "轉依等者。以心體在纏依九相等。名為生死。",
    "T44n1848_013:0369a12": "今九相既滅生死已盡。心體空寂名為涅槃。",
    "T44n1848_013:0369a13": "義說其依。實無能所。又轉之一字義兼兩勢。",
    "T44n1848_013:0369a14": "謂轉滅生死轉得涅槃。又轉滅則無法可滅。",
    "T44n1848_013:0369a15": "而似滅轉得則無法可得為真得。轉依多義",
    "T44n1848_013:0369a16": "如別所明。業用者。依涅槃空寂之體。隨機感",
    "T44n1848_013:0369a17": "現無不利益。無心而應故。論云。自然業。心言",
    "T44n1848_013:0369a18": "罔及。故疏云不思議。斯則翻前妄心妄境故",
    "T44n1848_013:0369a19": "得涅槃(六染心皆煩惱礙故)翻前無明成自然業(無明為智礙故)然",
    "T44n1848_013:0369a20": "此因果兩科。凡賢聖果四位具足。此皆真如",
    "T44n1848_013:0369a21": "內熏妄心外助。令真有力。始從凡夫終至果",
    "T44n1848_013:0369a22": "位。起茲淨業也。",
    "T44n1848_013:0369a23": "意識者。意之識也。論凡夫者。即十信已前不",
    "T44n1848_013:0369a24": "了唯識。而修行者。以此識下。且明所依之識。",
    "T44n1848_013:0369a25": "以此麁識本是境界為緣之所起者。不知諸",
    "T44n1848_013:0369a26": "法本依現識而生。以不知故。復執為實。凡夫",
    "T44n1848_013:0369a27": "下明能依之人。且二乘不知七八二識及事",
    "T44n1848_013:0369a28": "識細分。但修我空觀智。凡夫悠悠修行。不知",
    "T44n1848_013:0369a29": "唯識道理。但依麁識起欣厭心。而求佛果。不",
    "T44n1848_013:0369b01": "能亡相。由此與二乘同處而言。由此下明得",
    "T44n1848_013:0369b02": "道分齊。作意者。作發趣佛道之意。即欣厭心",
    "T44n1848_013:0369b03": "也。久後等者。以趣心無輟。漸能解了唯識道",
    "T44n1848_013:0369b04": "理。如實修行還得成道。以用心迂會故。不速",
    "T44n1848_013:0369b05": "疾。乃云久後。菩提即無上道也。",
    "T44n1848_013:0369b06": "論菩薩十信已上了唯識者。疏二初正釋。識",
    "T44n1848_013:0369b07": "量等者。一切境界唯識所現。所現境界一一",
    "T44n1848_013:0369b08": "如識故。得識染即境染識淨即境淨等。既知",
    "T44n1848_013:0369b09": "唯識所現。終不定執實法虛妄取著。故云捨",
    "T44n1848_013:0369b10": "彼等。了唯心者。有智能了諸法無性。心相亦",
    "T44n1848_013:0369b11": "空唯一真如。不生妄取。念念與理相稱故。得",
    "T44n1848_013:0369b12": "速疾趣於涅槃也。",
    "T44n1848_013:0369b13": "問下二通妨。初問也。妄心並熏者。五意及意",
    "T44n1848_013:0369b14": "之識。皆熏真如令其有力。遂厭生死苦樂求",
    "T44n1848_013:0369b15": "涅槃。修反流行。意熏等者。五意前三屬梨耶",
    "T44n1848_013:0369b16": "識故。斯則三乘之人。俱有梨耶熏真之理。何",
    "T44n1848_013:0369b17": "故菩薩發心勇猛速趣涅槃。二乘凡夫不同",
    "T44n1848_013:0369b18": "此轍而疎遠耶。熏既是同發心合等。云何不",
    "T44n1848_013:0369b19": "爾。",
    "T44n1848_013:0369b20": "答下。二答二。初正答。凡夫不覺者。以不聞大",
    "T44n1848_013:0369b21": "乘教不遇真善友故。於諸法不知梨耶所變。",
    "T44n1848_013:0369b22": "又不知能變之識真妄和合無有自性。故云",
    "T44n1848_013:0369b23": "不覺。資持力者。謂依意識分別。心外見有生",
    "T44n1848_013:0369b24": "死涅槃。從此起心厭生死苦。樂求涅槃。資熏",
    "T44n1848_013:0369b25": "真如。真如任持能熏之力。由是發心修行也。",
    "T44n1848_013:0369b26": "不達本者。以不能了自心。則生二妄想。道目",
    "T44n1848_013:0369b27": "前而遠覓。佛在內而外求。解既不正行亦迀",
    "T44n1848_013:0369b28": "會。故向菩提不能速疾故。云疎遠也。了本者。",
    "T44n1848_013:0369b29": "既知諸法唯心所現。終不隨順麁識分別。執",
    "T44n1848_013:0369c01": "心外法。擬棄生死別求涅槃。雖修諸行而無",
    "T44n1848_013:0369c02": "行可行。雖度眾生而無生可度。故經云。了心",
    "T44n1848_013:0369c03": "及境界。妄想即不生。斯則了本識而修行也。",
    "T44n1848_013:0369c04": "既而忘緣內照稱順本性。速得合道故。云親",
    "T44n1848_013:0369c05": "而且近。如下順性修檀等。前云。自信己性。知",
    "T44n1848_013:0369c06": "心妄動無前境界。修遠離法等即斯行也。問",
    "T44n1848_013:0369c07": "五意後二亦是事識。菩薩既依此熏而起修",
    "T44n1848_013:0369c08": "行。何得異前凡夫二乘。答前則唯知事識不",
    "T44n1848_013:0369c09": "知本識。不知本識故。不了境從心起。已知事",
    "T44n1848_013:0369c10": "識故但覺心自境生。依此修行故成疏遠。此",
    "T44n1848_013:0369c11": "則二識皆知以知之故。雖心緣境達境唯心。",
    "T44n1848_013:0369c12": "故於事識而不信用。依此修行。故親而且",
    "T44n1848_013:0369c13": "近。",
    "T44n1848_013:0369c14": "此約下二結答也。所依即本事二識及真如",
    "T44n1848_013:0369c15": "也。以三乘人等各依其識。熏彼真如而起行",
    "T44n1848_013:0369c16": "故。相資者。本因真如熏妄心。令起厭求。然後",
    "T44n1848_013:0369c17": "妄心熏真如。令修此行。是則若依事識熏真",
    "T44n1848_013:0369c18": "如。真如還資事識之行。若依本識熏真如。真",
    "T44n1848_013:0369c19": "如還資本識之行。故相資也。但緣識有內起",
    "T44n1848_013:0369c20": "外發之異。故使行有內照外求不同。遲速之",
    "T44n1848_013:0369c21": "因自茲而得。證發心中者。文云。是菩薩發心",
    "T44n1848_013:0369c22": "相者。有三種心微細之相。云何為三。一者真",
    "T44n1848_013:0369c23": "心。二者方便心。三者業識心。廣說如下。",
    "T44n1848_013:0369c24": "論體相合論者。如珠與光不相離故。下亦如",
    "T44n1848_013:0369c25": "是。",
    "T44n1848_013:0369c26": "正顯論二。初明熏習。疏不空者。不空如來藏",
    "T44n1848_013:0369c27": "也。以有自體本具河沙性德故。冥謂闇也。物",
    "T44n1848_013:0369c28": "即眾生。其猶衣珠潛照而貧者莫知。黃金纏",
    "T44n1848_013:0369c29": "弊行者罔測。故非能了也。冥熏作用。揀異出",
    "T44n1848_013:0370a01": "纏應化之用。論境界性者。此是體熏以表體",
    "T44n1848_013:0370a02": "相無二故。標中則先體後相。釋中則先相後",
    "T44n1848_013:0370a03": "體。如何熏習。以能為境界。牽彼智生即是熏",
    "T44n1848_013:0370a04": "義非直下躡前也。亦乃下正釋。前則本覺熏",
    "T44n1848_013:0370a05": "令起智。智即始覺也。此乃對智成所觀境。境",
    "T44n1848_013:0370a06": "亦本覺。是則本覺相為能熏之心。體作所觀",
    "T44n1848_013:0370a07": "之境。一體之上義分二別。如前說法有對智",
    "T44n1848_013:0370a08": "顯義等。",
    "T44n1848_013:0370a09": "論依此下顯功能。疏心境者。由心之所發。由",
    "T44n1848_013:0370a10": "境之所牽。雖分二法體唯本覺無二別也。亦",
    "T44n1848_013:0370a11": "名體相。有力者。妄心劣故。本覺勢強熏力猛",
    "T44n1848_013:0370a12": "盛也。昔以隨流則妄有力而真劣。今既反流。",
    "T44n1848_013:0370a13": "則真熏功盛而妄心勢衰也。論自信己身等",
    "T44n1848_013:0370a14": "者。約人所說故言己身。以己真如熏自妄心",
    "T44n1848_013:0370a15": "有勢力故。遂能反照。信己身中真如與佛無",
    "T44n1848_013:0370a16": "異。但由妄惑所覆。故不顯現。今發直等三心。",
    "T44n1848_013:0370a17": "修施等五行。對治妄惑。令體顯現。◎",
    "T44n1848_013:0370a18": "起信論疏筆削記卷第十三"
}