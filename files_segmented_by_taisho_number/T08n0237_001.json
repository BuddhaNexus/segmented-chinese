{
    "T08n0237_001:0762a02": "No. 237 [Nos. 220(9), 235, 236, 238, 239]",
    "T08n0237_001:0762a04": "金剛般若波羅蜜經",
    "T08n0237_001:0762a06": "陳天竺三藏真諦譯",
    "T08n0237_001:0762a07": "如是我聞：一時佛婆伽婆，住舍衛國祇陀樹",
    "T08n0237_001:0762a08": "林給孤獨園，與大比丘眾千二百五十人俱。",
    "T08n0237_001:0762a09": "爾時世尊，於日前分，著衣持鉢，入舍衛大國",
    "T08n0237_001:0762a10": "而行乞食。於其國中次第行乞，還至本處。",
    "T08n0237_001:0762a11": "飯食事訖，於中後時，收衣鉢，洗足已。如常敷",
    "T08n0237_001:0762a12": "座，加趺安坐，端身而住，正念現前。時諸比",
    "T08n0237_001:0762a13": "丘俱往佛所，至佛所已，頂禮佛足，右遶三匝，",
    "T08n0237_001:0762a14": "却坐一面。",
    "T08n0237_001:0762a15": "爾時淨命須菩提，於大眾中共坐聚集。時淨",
    "T08n0237_001:0762a16": "命須菩提，即從座起，偏袒右肩，頂禮佛足，右",
    "T08n0237_001:0762a17": "膝著地，向佛合掌而白佛言：「希有，世尊！如",
    "T08n0237_001:0762a18": "來、應供、正遍覺知，善護念諸菩薩摩訶薩，由",
    "T08n0237_001:0762a19": "無上利益故；善付囑諸菩薩摩訶薩，由無上",
    "T08n0237_001:0762a20": "教故。世尊！若善男子、善女人，發阿耨多羅三",
    "T08n0237_001:0762a21": "藐三菩提心，行菩薩乘，云何應住？云何修",
    "T08n0237_001:0762a22": "行？云何發起菩薩心？」淨命須菩提作是問已。",
    "T08n0237_001:0762a23": "爾時世尊告須菩提：「須菩提！善哉，善哉！如",
    "T08n0237_001:0762a24": "是，善男子！如來善護念諸菩薩摩訶薩，無上",
    "T08n0237_001:0762a25": "利益故；善付囑諸菩薩摩訶薩，無上教故。須",
    "T08n0237_001:0762a26": "菩提！是故汝今一心諦聽，恭敬，善思念之。我",
    "T08n0237_001:0762a27": "今當為汝說。如菩薩發菩提心，行菩薩乘，如",
    "T08n0237_001:0762a28": "是應住，如是修行，如是發心。」須菩提言：「唯",
    "T08n0237_001:0762a29": "然，世尊！」",
    "T08n0237_001:0762b01": "佛告須菩提：「須菩提！善男子、善女人，發菩提",
    "T08n0237_001:0762b02": "心，行菩薩乘，應如是發心：『所有一切眾生類",
    "T08n0237_001:0762b03": "攝，若卵生、若胎生、若濕生、若化生，若有色、若",
    "T08n0237_001:0762b04": "無色，若有想、若無想，若非有想、若非無想，乃",
    "T08n0237_001:0762b05": "至眾生界，及假名說。如是眾生，我皆安置於",
    "T08n0237_001:0762b06": "無餘涅槃。』如是涅槃無量眾生已，無一眾生",
    "T08n0237_001:0762b07": "被涅槃者。何以故？須菩提！若菩薩有眾生",
    "T08n0237_001:0762b08": "想，即不應說名為菩薩。何以故？須菩提！一",
    "T08n0237_001:0762b09": "切菩薩，無我想、眾生想、壽者想、受者想。",
    "T08n0237_001:0762b10": "「復次，須菩提！菩薩不著己類而行布施，不著",
    "T08n0237_001:0762b11": "所餘行於布施，不著色、聲、香、味、觸、法應行布",
    "T08n0237_001:0762b12": "施。須菩提！菩薩應如是行施，不著相想。何",
    "T08n0237_001:0762b13": "以故？須菩提！若菩薩無執著心行於布施，是",
    "T08n0237_001:0762b14": "福德聚不可數量。「須菩提！汝意云何？東方",
    "T08n0237_001:0762b15": "虛空可數量不？」須菩提言：「不可，世尊！」佛言：",
    "T08n0237_001:0762b16": "「如是，須菩提！南西北方，四維上下，十方虛空，",
    "T08n0237_001:0762b17": "可數量不？」須菩提言：「不可，世尊！」佛言：「如是，",
    "T08n0237_001:0762b18": "須菩提！若菩薩無執著心行於布施，是福德",
    "T08n0237_001:0762b19": "聚亦復如是不可數量。「須菩提！汝意云何？可",
    "T08n0237_001:0762b20": "以身相勝德見如來不？」「不能，世尊！何以故？",
    "T08n0237_001:0762b21": "如來所說身相勝德，非相勝德。」「何以故？須菩",
    "T08n0237_001:0762b22": "提！凡所有相，皆是虛妄。無所有相，即是真實。",
    "T08n0237_001:0762b23": "由相無相，應見如來。」如是說已。",
    "T08n0237_001:0762b24": "淨命須菩提白佛言：「世尊！於今現時及未來",
    "T08n0237_001:0762b25": "世，頗有菩薩聽聞正說如是等相此經章句，",
    "T08n0237_001:0762b26": "生實想不？」佛告須菩提：「莫作是說：『於今現",
    "T08n0237_001:0762b27": "時及未來世，頗有菩薩聽聞正說如是等相",
    "T08n0237_001:0762b28": "此經章句，生實想不？』何以故？須菩提！於未",
    "T08n0237_001:0762b29": "來世，實有眾生，得聞此經，能生實想。「復次，須",
    "T08n0237_001:0762c01": "菩提！於未來世，後五百歲，正法滅時，有諸菩",
    "T08n0237_001:0762c02": "薩摩訶薩，持戒修福及有智慧。須菩提！是",
    "T08n0237_001:0762c03": "諸菩薩摩訶薩，非事一佛，非於一佛種諸善",
    "T08n0237_001:0762c04": "根，已事無量百千諸佛，已於無量百千佛所",
    "T08n0237_001:0762c05": "而種善根。若有善男子、善女人，聽聞正說如",
    "T08n0237_001:0762c06": "是等相此經章句，乃至一念生實信者。須菩",
    "T08n0237_001:0762c07": "提！如來悉知是人，悉見是人。「須菩提！是善",
    "T08n0237_001:0762c08": "男子、善女人，生長無量福德之聚！何以故？須",
    "T08n0237_001:0762c09": "菩提！是諸菩薩無復我想、眾生想、壽者想、受",
    "T08n0237_001:0762c10": "者想。是諸菩薩無法想非無法想，無想非",
    "T08n0237_001:0762c11": "無想。何以故？須菩提！是諸菩薩若有法想，",
    "T08n0237_001:0762c12": "即是我執，及眾生、壽者、受者執。須菩提！是故",
    "T08n0237_001:0762c13": "菩薩不應取法，不應取非法。為如是義故，如",
    "T08n0237_001:0762c14": "來說：『若觀行人，解筏喻經，法尚應捨，何況非",
    "T08n0237_001:0762c15": "法。』」",
    "T08n0237_001:0762c16": "復次，佛告淨命須菩提：「須菩提！汝意云何？",
    "T08n0237_001:0762c17": "如來得阿耨多羅三藐三菩提耶？如來有所",
    "T08n0237_001:0762c18": "說法耶？」須菩提言：「如我解佛說義，無所有",
    "T08n0237_001:0762c19": "法如來所得，名阿耨多羅三藐三菩提；亦無",
    "T08n0237_001:0762c20": "有法如來所說。何以故？是法如來所說，不",
    "T08n0237_001:0762c21": "可取，不可言；非法，非非法。何以故？一切聖",
    "T08n0237_001:0762c22": "人皆以無為真如所顯現故。」「須菩提！汝意云",
    "T08n0237_001:0762c23": "何？以三千大千世界遍滿七寶，若人持用布",
    "T08n0237_001:0762c24": "施，是善男子、善女人，因此布施生福多不？」須",
    "T08n0237_001:0762c25": "菩提言：「甚多，世尊！甚多，修伽陀！是善男子、",
    "T08n0237_001:0762c26": "善女人，因此布施，得福甚多。何以故？世尊！此",
    "T08n0237_001:0762c27": "福德聚，即非福德聚，是故如來說福德聚。」佛",
    "T08n0237_001:0762c28": "言：「須菩提！若善男子、善女人，以三千大千",
    "T08n0237_001:0762c29": "世界遍滿七寶，持用布施。若復有人，從此經",
    "T08n0237_001:0763a01": "中受四句偈，為他正說，顯示其義。此人以是",
    "T08n0237_001:0763a02": "因緣，所生福德，最多於彼無量無數。何以故？",
    "T08n0237_001:0763a03": "須菩提！如來無上菩提，從此福成。諸佛世尊，",
    "T08n0237_001:0763a04": "從此福生。何以故？須菩提！所言佛法者，即",
    "T08n0237_001:0763a05": "非佛法，是名佛法。「須菩提！汝意云何？須陀",
    "T08n0237_001:0763a06": "洹能作是念：『我得須陀洹果。』不？」須菩提言：「不",
    "T08n0237_001:0763a07": "能，世尊！何以故？世尊！實無所有能至於流，",
    "T08n0237_001:0763a08": "故說須陀洹。乃至色、聲、香、味、觸、法亦復如是，",
    "T08n0237_001:0763a09": "故名須陀洹。「斯陀含名一往來，實無所有能",
    "T08n0237_001:0763a10": "至往來，是名斯陀含。「阿那含名為不來，實",
    "T08n0237_001:0763a11": "無所有能至不來，是名阿那含。」佛言：「須菩",
    "T08n0237_001:0763a12": "提！汝意云何？阿羅漢能作是念：『我得阿羅",
    "T08n0237_001:0763a13": "漢果。』不？」須菩提言：「不能，世尊！何以故！實無",
    "T08n0237_001:0763a14": "所有名阿羅漢。世尊！若阿羅漢作是念：『我",
    "T08n0237_001:0763a15": "得阿羅漢果。』此念即是我執、眾生執、壽者執、",
    "T08n0237_001:0763a16": "受者執。世尊！如來阿羅訶三藐三佛陀讚我",
    "T08n0237_001:0763a17": "住無諍三昧人中最為第一。世尊！我今已得",
    "T08n0237_001:0763a18": "阿羅漢，離三有欲。世尊！我亦不作是念：『我",
    "T08n0237_001:0763a19": "是阿羅漢。』世尊！我若有是念：『我已得阿羅漢",
    "T08n0237_001:0763a20": "果。』如來則應不授我記：『住無諍三昧人中，須",
    "T08n0237_001:0763a21": "菩提善男子最為第一。』實無所住，住於無諍、",
    "T08n0237_001:0763a22": "住於無諍。」",
    "T08n0237_001:0763a23": "佛告須菩提：「汝意云何？昔從然燈如來阿羅",
    "T08n0237_001:0763a24": "訶三藐三佛陀所，頗有一法如來所取不？」須",
    "T08n0237_001:0763a25": "菩提言：「不取，世尊！實無有法，昔從然燈如來",
    "T08n0237_001:0763a26": "阿羅訶三藐三佛陀所，如來所取。」佛告須菩",
    "T08n0237_001:0763a27": "提：「若有菩薩作如是言：『我當莊嚴清淨佛土。』",
    "T08n0237_001:0763a28": "而此菩薩說虛妄言。何以故？須菩提！莊嚴",
    "T08n0237_001:0763a29": "佛土者，如來說非莊嚴，是故莊嚴清淨佛土。",
    "T08n0237_001:0763b01": "須菩提！是故菩薩應生如是無住著心，不住",
    "T08n0237_001:0763b02": "色、聲、香、味、觸、法生心，應無所住而生其心。「須",
    "T08n0237_001:0763b03": "菩提！譬如有人體相勝大，如須彌山。須菩",
    "T08n0237_001:0763b04": "提！汝意云何？如是體相為勝大不？」須菩提",
    "T08n0237_001:0763b05": "言：「甚大，世尊！何以故？如來說非有，名為有",
    "T08n0237_001:0763b06": "身，此非是有，故說有身。」",
    "T08n0237_001:0763b07": "佛告須菩提：「汝意云何？於恒伽所有諸沙，",
    "T08n0237_001:0763b08": "如其沙數所有恒伽，諸恒伽沙寧為多不？」須",
    "T08n0237_001:0763b09": "菩提言：「甚多，世尊！但諸恒伽，尚多無數，何",
    "T08n0237_001:0763b10": "況其沙。」佛言：「須菩提！我今覺汝，我今示汝。",
    "T08n0237_001:0763b11": "諸恒伽中所有沙數爾許世界，若有善男子、",
    "T08n0237_001:0763b12": "善女人，以七寶遍滿，持施如來應供正遍覺",
    "T08n0237_001:0763b13": "知。須菩提！汝意云何？此人以是因緣，得福",
    "T08n0237_001:0763b14": "多不？」須菩提言：「甚多，世尊！甚多，修伽陀！此",
    "T08n0237_001:0763b15": "人以是因緣，生福甚多。」「須菩提！若善男子、善",
    "T08n0237_001:0763b16": "女人，以七寶遍滿爾所恒伽沙世界，持用布",
    "T08n0237_001:0763b17": "施。若善男子、善女人，從此經典乃至四句偈",
    "T08n0237_001:0763b18": "等，恭敬受持，為他正說。是人所生福德，最勝",
    "T08n0237_001:0763b19": "於彼無量無數！「復次，須菩提！隨所在處，若",
    "T08n0237_001:0763b20": "有人能從是經典，乃至四句偈等，讀誦講說。",
    "T08n0237_001:0763b21": "當知此處於世間中即成支提，一切人、天、阿",
    "T08n0237_001:0763b22": "修羅等，皆應恭敬。何況有人盡能受持讀誦",
    "T08n0237_001:0763b23": "如此經典，當知是人則與無上希有之法而",
    "T08n0237_001:0763b24": "共相應。是土地處，大師在中，或隨有一可",
    "T08n0237_001:0763b25": "尊重人。」佛說是已。淨命須菩提白佛言：「世",
    "T08n0237_001:0763b26": "尊！如是經典，名號云何？我等云何奉持？」佛",
    "T08n0237_001:0763b27": "告須菩提：「此經名『般若波羅蜜』。以是名字，汝",
    "T08n0237_001:0763b28": "當奉持。何以故？須菩提！是般若波羅蜜，如",
    "T08n0237_001:0763b29": "來說非般若波羅蜜。須菩提！汝意云何？頗",
    "T08n0237_001:0763c01": "有一法一佛說不？」須菩提言：「無有，世尊！無",
    "T08n0237_001:0763c02": "有一法一如來說。」佛告須菩提：「三千大千世",
    "T08n0237_001:0763c03": "界所有微塵，是為多不？」須菩提言：「此世界微",
    "T08n0237_001:0763c04": "塵，甚多，世尊！甚多，修伽陀！何以故？世尊！此",
    "T08n0237_001:0763c05": "諸微塵，如來說非微塵，故名微塵。此諸世界，",
    "T08n0237_001:0763c06": "如來說非世界，故說世界。」佛告須菩提：「汝",
    "T08n0237_001:0763c07": "意云何？可以三十二大人相見如來不？」須菩",
    "T08n0237_001:0763c08": "提言：「不可，世尊！何以故？此三十二大人相，",
    "T08n0237_001:0763c09": "如來說非相，故說三十二大人相。」",
    "T08n0237_001:0763c10": "佛告須菩提：「若有善男子、善女人，如諸恒河",
    "T08n0237_001:0763c11": "所有沙數，如是沙等身命捨以布施。若有善",
    "T08n0237_001:0763c12": "男子、善女人，從此經典，乃至四句偈等，恭敬",
    "T08n0237_001:0763c13": "受持，為他正說。此人以是因緣，生福多彼無",
    "T08n0237_001:0763c14": "量無數。」爾時淨命須菩提，由法利疾，即便悲",
    "T08n0237_001:0763c15": "泣。收淚而言：「希有，世尊！希有，修伽陀！如此",
    "T08n0237_001:0763c16": "經典如來所說，我從昔來至得聖慧，未曾聞",
    "T08n0237_001:0763c17": "說如是經典。何以故？世尊說般若波羅蜜，",
    "T08n0237_001:0763c18": "即非般若波羅蜜，故說般若波羅蜜。世尊！當",
    "T08n0237_001:0763c19": "知是人則與無上希有之法而共相應，聞說",
    "T08n0237_001:0763c20": "經時，能生實想。世尊！是實想者，實非有想，是",
    "T08n0237_001:0763c21": "故如來說名實想、說名實想。世尊！此事於我",
    "T08n0237_001:0763c22": "非為希有。正說經時，我生信解。世尊！於未",
    "T08n0237_001:0763c23": "來世，若有眾生恭敬受持，為他正說，當知是",
    "T08n0237_001:0763c24": "人則與無上希有之法而共相應。世尊！此",
    "T08n0237_001:0763c25": "人無復我想、眾生想、壽者想、受者想。何以故？",
    "T08n0237_001:0763c26": "我想、眾生想、壽者想、受者想，即是非想。何以",
    "T08n0237_001:0763c27": "故？諸佛世尊，解脫諸想盡無餘故。」說是言",
    "T08n0237_001:0763c28": "已。佛告須菩提：「如是，須菩提！如是當知，是",
    "T08n0237_001:0763c29": "人則與無上希有之法而共相應。是人聞說",
    "T08n0237_001:0764a01": "此經，不驚不怖不畏。何以故？須菩提！此法",
    "T08n0237_001:0764a02": "如來所說，是第一波羅蜜。此波羅蜜，如來所",
    "T08n0237_001:0764a03": "說，無量諸佛亦如是說，是故說名第一波羅",
    "T08n0237_001:0764a04": "蜜。",
    "T08n0237_001:0764a05": "「復次，須菩提！如來忍辱波羅蜜，即非波羅蜜。",
    "T08n0237_001:0764a06": "何以故？須菩提！昔時我為迦陵伽王斬斫",
    "T08n0237_001:0764a07": "身體，骨肉雖碎。我於爾時，無有我想、眾生",
    "T08n0237_001:0764a08": "想、壽者想、受者想，無想非無想。何以故？須菩",
    "T08n0237_001:0764a09": "提！我於爾時，若有我想、眾生想、壽者想、受者",
    "T08n0237_001:0764a10": "想，是時則應生瞋恨想。須菩提！我憶過去",
    "T08n0237_001:0764a11": "五百生，作大僊人，名曰說忍。於爾所生中，",
    "T08n0237_001:0764a12": "心無我想、眾生想、壽者想、受者想。是故須菩",
    "T08n0237_001:0764a13": "提！菩薩摩訶薩捨離一切想，於無上菩提應",
    "T08n0237_001:0764a14": "發起心，不應生住色心，不應生住聲、香、味、觸",
    "T08n0237_001:0764a15": "心，不應生住法心，不應生住非法心，不應",
    "T08n0237_001:0764a16": "生有所住心。何以故？若心有住，則為非住。",
    "T08n0237_001:0764a17": "故如來說：『菩薩無所住心應行布施。』復次，須",
    "T08n0237_001:0764a18": "菩提！菩薩應如是行施，為利益一切眾生。此",
    "T08n0237_001:0764a19": "眾生想，即是非想。如是一切眾生，如來說即",
    "T08n0237_001:0764a20": "非眾生。何以故？諸佛世尊遠離一切想故。「須",
    "T08n0237_001:0764a21": "菩提！如來說實、說諦、說如、說非虛妄。復次，須",
    "T08n0237_001:0764a22": "菩提！是法如來所覺，是法如來所說，是法",
    "T08n0237_001:0764a23": "非實非虛。「須菩提！譬如有人，在於盲暗，如是",
    "T08n0237_001:0764a24": "當知菩薩墮相，行墮相施。須菩提！如人有目，",
    "T08n0237_001:0764a25": "夜已曉，晝日光照，見種種色，如是當知菩薩",
    "T08n0237_001:0764a26": "不墮於相，行無相施。",
    "T08n0237_001:0764a27": "「復次，須菩提！於未來世，若有善男子、善女人，",
    "T08n0237_001:0764a28": "受持讀誦修行，為他正說如是經典，如來悉",
    "T08n0237_001:0764a29": "知是人，悉見是人，生長無量福德之聚。",
    "T08n0237_001:0764b01": "「復次，須菩提！若有善男子、善女人，於日前分",
    "T08n0237_001:0764b02": "布施身命，如上所說諸河沙數；於日中分布",
    "T08n0237_001:0764b03": "施身命，於日後分布施身命，皆如上說諸河",
    "T08n0237_001:0764b04": "沙數。如是無量百千萬億劫，以身命布施。若",
    "T08n0237_001:0764b05": "復有人，聞此經典，不起誹謗，以是因緣，生福",
    "T08n0237_001:0764b06": "多彼無數無量。何況有人書寫受持讀誦，教",
    "T08n0237_001:0764b07": "他修行，為人廣說。",
    "T08n0237_001:0764b08": "「復次，須菩提！如是經典不可思量，無能與等。",
    "T08n0237_001:0764b09": "如來但為憐愍利益能行無上乘，及行無等",
    "T08n0237_001:0764b10": "乘人說。若復有人，於未來世，受持讀誦，教他",
    "T08n0237_001:0764b11": "修行，正說是經。如來悉知是人，悉見是人，與",
    "T08n0237_001:0764b12": "無數無量不可思議無等福聚而共相應。如",
    "T08n0237_001:0764b13": "是等人，由我身分，則能荷負無上菩提。何以",
    "T08n0237_001:0764b14": "故？須菩提！如是經典，若下願樂人，及我見、",
    "T08n0237_001:0764b15": "眾生見、壽者見、受者見，如此等人，能聽能修",
    "T08n0237_001:0764b16": "讀誦教他正說，無有是處。復次，須菩提！隨所",
    "T08n0237_001:0764b17": "在處，顯說此經，一切世間天人阿修羅等，皆應",
    "T08n0237_001:0764b18": "供養，作禮右遶。當知此處於世間中即成支",
    "T08n0237_001:0764b19": "提。「須菩提！若有善男子、善女人，受持讀誦教",
    "T08n0237_001:0764b20": "他修行，正說如是等經。此人現身受輕賤等。",
    "T08n0237_001:0764b21": "過去世中所造惡業，應感生後惡道果報。以",
    "T08n0237_001:0764b22": "於現身受輕苦故，先世罪業及苦果報，則為",
    "T08n0237_001:0764b23": "消滅，當得阿耨多羅三藐三菩提。「須菩提！我",
    "T08n0237_001:0764b24": "憶往昔無數無量過於算數大劫，過去然燈",
    "T08n0237_001:0764b25": "如來阿羅訶三藐三佛陀後八萬四千百千",
    "T08n0237_001:0764b26": "俱胝諸佛如來已成佛竟，我皆承事供養恭",
    "T08n0237_001:0764b27": "敬，無空過者。若復有人，於後末世五百歲時，",
    "T08n0237_001:0764b28": "受持讀誦，教他修行，正說此經。須菩提！此人",
    "T08n0237_001:0764b29": "所生福德之聚，以我往昔承事供養諸佛如",
    "T08n0237_001:0764c01": "來所得功德，比此功德，百分不及一，千萬億",
    "T08n0237_001:0764c02": "分不及一，窮於算數不及其一，乃至威力品",
    "T08n0237_001:0764c03": "類相應譬喻所不能及。「須菩提！若善男子、善",
    "T08n0237_001:0764c04": "女人，於後末世，受持讀誦如此等經，所得功",
    "T08n0237_001:0764c05": "德，我若具說，若有善男子、善女人，諦聽憶持",
    "T08n0237_001:0764c06": "爾所福聚，或心迷亂及以顛狂。復次，須菩提！",
    "T08n0237_001:0764c07": "如是經典不可思議，若人修行及得果報，亦",
    "T08n0237_001:0764c08": "不可思議。」",
    "T08n0237_001:0764c09": "爾時須菩提白佛言：「世尊！善男子、善女人，發",
    "T08n0237_001:0764c10": "阿耨多羅三藐三菩提心，行菩薩乘，云何應",
    "T08n0237_001:0764c11": "住？云何修行？云何發起菩薩心？」佛告須菩",
    "T08n0237_001:0764c12": "提：「善男子、善女人，發阿耨多羅三藐三菩提",
    "T08n0237_001:0764c13": "心者，當生如是心：『我應安置一切眾生，令入",
    "T08n0237_001:0764c14": "無餘涅槃。如是般涅槃無量眾生已，無一眾",
    "T08n0237_001:0764c15": "生被涅槃者。』何以故？須菩提！若菩薩有眾",
    "T08n0237_001:0764c16": "生想，則不應說名為菩薩。何以故？須菩提！",
    "T08n0237_001:0764c17": "實無有法名為能行菩薩上乘。",
    "T08n0237_001:0764c18": "「須菩提！汝意云何？於然燈佛所，頗有一法",
    "T08n0237_001:0764c19": "如來所得，名阿耨多羅三藐三菩提不？」須菩",
    "T08n0237_001:0764c20": "提言：「不得，世尊！於然燈佛所，無有一法如",
    "T08n0237_001:0764c21": "來所得，名阿耨多羅三藐三菩提。」佛言：「如是，",
    "T08n0237_001:0764c22": "須菩提！如是。於然燈佛所，無有一法如來所",
    "T08n0237_001:0764c23": "得，名阿耨多羅三藐三菩提。須菩提！於然燈",
    "T08n0237_001:0764c24": "佛所，若有一法如來所得，名阿耨多羅三藐",
    "T08n0237_001:0764c25": "三菩提，然燈佛則不授我記：『婆羅門！汝於來",
    "T08n0237_001:0764c26": "世，當得作佛，號釋迦牟尼，多陀阿伽度，阿羅訶，",
    "T08n0237_001:0764c27": "三藐三佛陀。』須菩提！由實無有法，如來所得，",
    "T08n0237_001:0764c28": "名阿耨多羅三藐三菩提，是故然燈佛與我",
    "T08n0237_001:0764c29": "授記，作如是言：『婆羅門！汝於來世，當得作",
    "T08n0237_001:0765a01": "佛，號釋迦牟尼，多陀阿伽度，阿羅訶，三藐三佛",
    "T08n0237_001:0765a02": "陀。』何以故？須菩提！如來者，真如別名。「須菩",
    "T08n0237_001:0765a03": "提！若有人說：『如來得阿耨多羅三藐三菩提。』",
    "T08n0237_001:0765a04": "是人不實語。何以故？須菩提！實無有法，如",
    "T08n0237_001:0765a05": "來所得，名阿耨多羅三藐三菩提。",
    "T08n0237_001:0765a06": "「須菩提！此法如來所得，無實無虛。是故如來",
    "T08n0237_001:0765a07": "說：『一切法皆是佛法。』須菩提！一切法者，非一",
    "T08n0237_001:0765a08": "切法故，如來說名一切法。「須菩提！譬如有人",
    "T08n0237_001:0765a09": "遍身大身。」須菩提言：「世尊！是如來所說遍",
    "T08n0237_001:0765a10": "身大身，則為非身，是故說名遍身大身。」佛",
    "T08n0237_001:0765a11": "言：「如是，須菩提！如是，須菩提！若有菩薩說如",
    "T08n0237_001:0765a12": "是言：『我當般涅槃一切眾生。』則不應說名為",
    "T08n0237_001:0765a13": "菩薩。須菩提！汝意云何？頗有一法名菩薩",
    "T08n0237_001:0765a14": "不？」須菩提言：「無有，世尊！」佛言：「須菩提！是故",
    "T08n0237_001:0765a15": "如來說：『一切法無我、無眾生、無壽者、無受者。』",
    "T08n0237_001:0765a16": "須菩提！若有菩薩說如是言：『我當莊嚴清淨",
    "T08n0237_001:0765a17": "佛土。』如此菩薩說虛妄言。何以故？須菩提！莊",
    "T08n0237_001:0765a18": "嚴佛土者，如來說則非莊嚴，是故莊嚴清淨",
    "T08n0237_001:0765a19": "佛土。須菩提！若菩薩信見諸法無我、諸法無",
    "T08n0237_001:0765a20": "我，如來應供正遍覺說：『是名菩薩，是名菩薩。』",
    "T08n0237_001:0765a21": "「須菩提！汝意云何？如來有肉眼不？」須菩提",
    "T08n0237_001:0765a22": "言：「如是，世尊！如來有肉眼。」佛言：「須菩提！汝",
    "T08n0237_001:0765a23": "意云何？如來有天眼不？」須菩提言：「如是，世",
    "T08n0237_001:0765a24": "尊！如來有天眼。」佛言：「須菩提！汝意云何？如",
    "T08n0237_001:0765a25": "來有慧眼不？」須菩提言：「如是，世尊！如來有",
    "T08n0237_001:0765a26": "慧眼。」佛言：「須菩提！汝意云何？如來有法眼",
    "T08n0237_001:0765a27": "不？」須菩提言：「如是，世尊！如來有法眼。」佛",
    "T08n0237_001:0765a28": "言：「須菩提！汝意云何？如來有佛眼不？」須菩",
    "T08n0237_001:0765a29": "提言：「如是，世尊！如來有佛眼。」",
    "T08n0237_001:0765b01": "「須菩提！汝意云何？於恒伽江所有諸沙，如",
    "T08n0237_001:0765b02": "其沙數所有恒伽，如諸恒伽所有沙數世界，",
    "T08n0237_001:0765b03": "如是，寧為多不？」須菩提言：「如是，世尊！此等",
    "T08n0237_001:0765b04": "世界，其數甚多。」佛言：「須菩提！爾所世界中，",
    "T08n0237_001:0765b05": "所有眾生，我悉見知心相續住，有種種類。何",
    "T08n0237_001:0765b06": "以故？須菩提！心相續住，如來說非續住，故",
    "T08n0237_001:0765b07": "說續住。何以故？須菩提！過去心不可得，未",
    "T08n0237_001:0765b08": "來心不可得，現在心不可得。「須菩提！汝意",
    "T08n0237_001:0765b09": "云何？若有人以滿三千大千世界七寶，而用",
    "T08n0237_001:0765b10": "布施，是善男子、善女人，以是因緣，得福多不？」",
    "T08n0237_001:0765b11": "須菩提言：「甚多，世尊！甚多，修伽陀！」佛言：「如",
    "T08n0237_001:0765b12": "是，須菩提！如是。彼善男子、善女人，以是因緣，",
    "T08n0237_001:0765b13": "得福聚多。」佛言：「須菩提！若福德聚，但名為",
    "T08n0237_001:0765b14": "聚，如來則不應說是福德聚、是福德聚。",
    "T08n0237_001:0765b15": "「須菩提！汝意云何？可以具足色身觀如來不？」",
    "T08n0237_001:0765b16": "須菩提言：「不可，世尊！不可以具足色身觀",
    "T08n0237_001:0765b17": "於如來。何以故？此具足色身，如來說非具足",
    "T08n0237_001:0765b18": "色身，是故如來說名具足色身。」佛言：「須菩",
    "T08n0237_001:0765b19": "提！汝意云何？可以具足諸相觀如來不？」須",
    "T08n0237_001:0765b20": "菩提言：「不可，世尊！不可以具足諸相觀於如",
    "T08n0237_001:0765b21": "來。何以故？此具足相，如來說非具足相，是",
    "T08n0237_001:0765b22": "故如來說具足相。」佛言：「須菩提！汝意云何？",
    "T08n0237_001:0765b23": "如來有如是意：『我今實說法。』耶？須菩提！若有",
    "T08n0237_001:0765b24": "人言：『如來實能說法。』汝應當知，是人由非實",
    "T08n0237_001:0765b25": "有，及以邪執，起誹謗我。何以故？須菩提！說",
    "T08n0237_001:0765b26": "法、說法，實無有法名為說法。」爾時須菩提白",
    "T08n0237_001:0765b27": "佛言：「世尊！頗有眾生，於未來世，聽聞正說",
    "T08n0237_001:0765b28": "如是等相，此經章句，生實信不？」佛告須菩提：",
    "T08n0237_001:0765b29": "「彼非眾生，非非眾生。何以故？須菩提！彼眾",
    "T08n0237_001:0765c01": "生者，如來說非眾生，非非眾生，故說眾生。",
    "T08n0237_001:0765c02": "「須菩提！汝意云何？頗有一法如來所得，名阿",
    "T08n0237_001:0765c03": "耨多羅三藐三菩提不？」須菩提言：「不得，世",
    "T08n0237_001:0765c04": "尊！無有一法如來所得，名阿耨多羅三藐三",
    "T08n0237_001:0765c05": "菩提。」佛言：「如是，須菩提！如是。乃至無有如",
    "T08n0237_001:0765c06": "微塵法，如來所捨，如來所得，是故說名阿耨",
    "T08n0237_001:0765c07": "多羅三藐三菩提平等平等。復次，須菩提！諸",
    "T08n0237_001:0765c08": "佛覺知，無有差別，是故說名阿耨多羅三藐",
    "T08n0237_001:0765c09": "三菩提。復次，須菩提！此法平等，無有高下，是",
    "T08n0237_001:0765c10": "名阿耨多羅三藐三菩提。復次，須菩提！由法",
    "T08n0237_001:0765c11": "無我、無眾生、無壽者、無受者等，此法平等，故",
    "T08n0237_001:0765c12": "名阿耨多羅三藐三菩提。復次，須菩提！由實",
    "T08n0237_001:0765c13": "善法具足圓滿，得阿耨多羅三藐三菩提。須",
    "T08n0237_001:0765c14": "菩提！所言善法、善法者，如來說非法，故名",
    "T08n0237_001:0765c15": "善法。「須菩提！三千大千世界，所有諸須彌山",
    "T08n0237_001:0765c16": "王，如是等七寶聚，滿此世界，有人持用布施。",
    "T08n0237_001:0765c17": "若人從此般若波羅蜜經，乃至四句偈等，受",
    "T08n0237_001:0765c18": "持讀誦為他正說，所得功德，以前功德比此",
    "T08n0237_001:0765c19": "功德，百分不及一，千萬億分不及一，窮於",
    "T08n0237_001:0765c20": "算數不及其一，乃至威力品類相應譬喻所",
    "T08n0237_001:0765c21": "不能及。「須菩提！汝意云何？如來作是念：『我",
    "T08n0237_001:0765c22": "度眾生。』耶？須菩提！汝今不應作如是念。何",
    "T08n0237_001:0765c23": "以故？實無眾生如來所度。須菩提！若有",
    "T08n0237_001:0765c24": "眾生如來所度，即是我執、眾生執、壽者執、受",
    "T08n0237_001:0765c25": "者執。須菩提！此我等執，如來說非執，嬰兒",
    "T08n0237_001:0765c26": "凡夫眾生之所執故。須菩提！嬰兒凡夫眾生",
    "T08n0237_001:0765c27": "者，如來說非眾生，故說嬰兒凡夫眾生。須菩",
    "T08n0237_001:0765c28": "提！汝意云何？可以具足相觀如來不？」須菩提",
    "T08n0237_001:0765c29": "言：「如我解佛所說義，不以具足相應觀如來。」",
    "T08n0237_001:0765c30": "佛言：「如是，須菩提！如是。不以具足相應觀如",
    "T08n0237_001:0766a01": "來。何以故？若以具足相觀如來者，轉輪聖",
    "T08n0237_001:0766a02": "王應是如來，是故不以具足相應觀如來。」是",
    "T08n0237_001:0766a03": "時世尊而說偈言：",
    "T08n0237_001:0766a04": "「若以色見我，　　以音聲求我，",
    "T08n0237_001:0766a05": "是人行邪道，　　不應得見我。",
    "T08n0237_001:0766a06": "由法應見佛，　　調御法為身，",
    "T08n0237_001:0766a07": "此法非識境，　　法如深難見。",
    "T08n0237_001:0766a08": "「須菩提！汝意云何？如來可以具足相得阿耨",
    "T08n0237_001:0766a09": "多羅三藐三菩提不？須菩提！汝今不應作如",
    "T08n0237_001:0766a10": "是見：『如來以具足相得阿耨多羅三藐三菩",
    "T08n0237_001:0766a11": "提。』何以故？須菩提！如來不由具足相得阿",
    "T08n0237_001:0766a12": "耨多羅三藐三菩提。須菩提！若汝作是念：『如",
    "T08n0237_001:0766a13": "來有是說：「行菩薩乘人，有法可滅。」』須菩提！汝",
    "T08n0237_001:0766a14": "莫作此見。何以故？如來不說行菩薩乘人有",
    "T08n0237_001:0766a15": "法可滅，及以永斷。「須菩提！若有善男子、善女",
    "T08n0237_001:0766a16": "人，以滿恒伽沙等世界七寶，持用布施。若",
    "T08n0237_001:0766a17": "有菩薩，於一切法無我、無生，得無生忍，以是",
    "T08n0237_001:0766a18": "因緣，所得福德最多於彼。須菩提！行大乘人，",
    "T08n0237_001:0766a19": "不應執取福德之聚。」須菩提言：「此福德聚，可",
    "T08n0237_001:0766a20": "攝持不？」佛言：「須菩提！此福德聚，可得攝持，",
    "T08n0237_001:0766a21": "不可執取。是故說此福德之聚，應可攝持。",
    "T08n0237_001:0766a22": "「須菩提！若有人言：『如來行住坐臥。』是人不解",
    "T08n0237_001:0766a23": "我所說義。何以故？須菩提！如來者，無所行",
    "T08n0237_001:0766a24": "去，亦無所從來，是故名如來應供正遍覺",
    "T08n0237_001:0766a25": "知。「須菩提！若善男子、善女人，以三千大千",
    "T08n0237_001:0766a26": "世界地大微塵，燒成灰末，合為墨丸，如微",
    "T08n0237_001:0766a27": "塵聚。須菩提！汝意云何？是隣虛聚，寧為多",
    "T08n0237_001:0766a28": "不？」須菩提言：「彼隣虛聚甚多。世尊！何以故？",
    "T08n0237_001:0766a29": "世尊！若隣虛聚是實有者，世尊則不應說名",
    "T08n0237_001:0766b01": "隣虛聚。何以故？世尊！所說此隣虛聚，如來說",
    "T08n0237_001:0766b02": "非隣虛聚，是故說名為隣虛聚。如來所說三",
    "T08n0237_001:0766b03": "千大千世界，則非世界，故說三千大千世界。",
    "T08n0237_001:0766b04": "何以故？世尊！若執世界為實有者，是聚一執。",
    "T08n0237_001:0766b05": "此聚一執，如來說非執，故說聚一執。」佛世尊",
    "T08n0237_001:0766b06": "言：「須菩提！此聚一執，但世言說。須菩提！是法",
    "T08n0237_001:0766b07": "非可言法，嬰兒凡夫偏言所取。",
    "T08n0237_001:0766b08": "「須菩提！若有人言：『如來說我見、眾生見、壽者",
    "T08n0237_001:0766b09": "見、受者見。』須菩提！汝意云何？是人言說，為",
    "T08n0237_001:0766b10": "正語不？」須菩提言：「不正，世尊！不正，修伽",
    "T08n0237_001:0766b11": "陀！何以故？如來所說我見、眾生見、壽者見、受",
    "T08n0237_001:0766b12": "者見，即是非見，是故說我見、眾生見、壽者見、",
    "T08n0237_001:0766b13": "受者見。」「須菩提！若人行菩薩乘，如是應知應",
    "T08n0237_001:0766b14": "見應信，一切諸法；如是應修，為令法想不得",
    "T08n0237_001:0766b15": "生起。何以故？須菩提！是法想、法想者，如來說",
    "T08n0237_001:0766b16": "即非想，故說法想。「須菩提！若有菩薩摩訶",
    "T08n0237_001:0766b17": "薩，以滿無數無量世界七寶持用布施，若有",
    "T08n0237_001:0766b18": "善男子、善女人，從此般若波羅蜜經，乃至四",
    "T08n0237_001:0766b19": "句偈等，受持讀誦，教他修行，為他廣說。是善",
    "T08n0237_001:0766b20": "男子、善女人，以是因緣，所生福德，最多於彼",
    "T08n0237_001:0766b21": "無量無數。云何顯說此經？如無所顯說，故言",
    "T08n0237_001:0766b22": "顯說。",
    "T08n0237_001:0766b23": "「如如不動，　　恒有正說。　　應觀有為法，",
    "T08n0237_001:0766b24": "如暗、翳、燈、幻，　　露、泡、夢、電、雲。」",
    "T08n0237_001:0766b25": "爾時世尊說是經已，大德須菩提，心進歡喜，",
    "T08n0237_001:0766b26": "及諸比丘、比丘尼、優婆塞、優婆夷眾，人、天、阿",
    "T08n0237_001:0766b27": "修羅等，一切世間踊躍歡喜信受奉行。",
    "T08n0237_001:0766b28": "金剛般若波羅蜜經",
    "T08n0237_001:0766b29": "西天竺優禪尼國三藏法師，號拘羅那他，",
    "T08n0237_001:0766c01": "此云真諦。梁武皇帝遠遣迎接，經遊閩、越，",
    "T08n0237_001:0766c02": "暫憩梁安。太守王方賒乃勤心正法，性",
    "T08n0237_001:0766c03": "愛大乘，仍於建造伽藍，請弘茲典。法師不",
    "T08n0237_001:0766c04": "乖本願，受三請而默然。尋此舊經甚有",
    "T08n0237_001:0766c05": "脫悞。即於壬午年五月一日重翻，天竺定",
    "T08n0237_001:0766c06": "文依婆藪論釋，法師善解方言，無勞度",
    "T08n0237_001:0766c07": "語。矚彼玄文，宣此奧說。對偕宗法師、法",
    "T08n0237_001:0766c08": "虔等並共筆受。至九月二十五日，文義",
    "T08n0237_001:0766c09": "都竟。經本一卷，文義十卷。法虔爾目，仍",
    "T08n0237_001:0766c10": "願造一百部，流通供養，并講之十徧。普",
    "T08n0237_001:0766c11": "願眾生因此正說速至涅槃，常流應化。"
}