{
    "T36n1741_03b:1035c17": "folio_3b 略釋新華嚴經修行次第決疑論",
    "T36n1741_03b:1035c18": "卷三之下",
    "T36n1741_03b:1035c20": "大唐北京李通玄撰",
    "T36n1741_03b:1035c21": "十迴向十迴向",
    "T36n1741_03b:1035c22": "第一救護一切眾生離眾生相迴向善知識，",
    "T36n1741_03b:1035c23": "以檀波羅蜜為主，餘九為伴。南義如前。有一",
    "T36n1741_03b:1035c24": "國土名為廣大者，以此迴前十住、十行，自修",
    "T36n1741_03b:1035c25": "解脫心多，令同於生死，調和生死涅槃。五位",
    "T36n1741_03b:1035c26": "菩薩地位昇進，教化一切眾生相智慧之香，",
    "T36n1741_03b:1035c27": "令成就普賢廣大願海。由此為首，故國名廣",
    "T36n1741_03b:1035c28": "大。有鬻香長者，以明能和鬻諸香，以表能調",
    "T36n1741_03b:1035c29": "治生死，便成大智大慈悲五分法身戒定慧",
    "T36n1741_03b:1036a01": "解脫解脫知見香。普燻一切眾生，皆令發意，",
    "T36n1741_03b:1036a02": "故名鬻香。鬻香融易出世間解脫入於生死，",
    "T36n1741_03b:1036a03": "成大智大悲，以為一體無二也。解脫不壞，能",
    "T36n1741_03b:1036a04": "與生死一體，猶如淨水處泥不濁，猶如水精",
    "T36n1741_03b:1036a05": "寶入濁水中能清濁水，其水現在而不濁性，",
    "T36n1741_03b:1036a06": "猶如臭草處栴檀林，猶如濁水生妙蓮華。又",
    "T36n1741_03b:1036a07": "如阿澤迦藥一兩，能變千兩銅鐵以成真金，",
    "T36n1741_03b:1036a08": "純作金體，無有銅鐵性。若人一念與根本普光",
    "T36n1741_03b:1036a09": "明智相應時，能和無始無明惡業，變為如來",
    "T36n1741_03b:1036a10": "大智大慈悲海故。猶如和合諸香以為一丸，",
    "T36n1741_03b:1036a11": "互為資熏以成妙味，然諸香體各不相知，純",
    "T36n1741_03b:1036a12": "雜自在，一一諸香不合不離。是故菩薩以清",
    "T36n1741_03b:1036a13": "淨智，同於生死以為一體，一切眾生八萬四",
    "T36n1741_03b:1036a14": "千不可說諸塵勞門，皆與同成智悲之海。生",
    "T36n1741_03b:1036a15": "死無垢、智無清淨，無和無合、不散不離。若見",
    "T36n1741_03b:1036a16": "生死有濁、見智有清淨，即居染淨二心。心境",
    "T36n1741_03b:1036a17": "無非解脫。以長者號青蓮華者，以明同生死",
    "T36n1741_03b:1036a18": "而不染污故。像此十迴向，迴前十住十行出",
    "T36n1741_03b:1036a19": "世心多，迴入生死成就大悲。無染著故，以俗",
    "T36n1741_03b:1036a20": "人長者青蓮華表之。十住初十行初，皆以比",
    "T36n1741_03b:1036a21": "丘為首，表出世心多。既得出世已，須入生死",
    "T36n1741_03b:1036a22": "廣行行海度脫眾生。是故此十迴向，以俗士",
    "T36n1741_03b:1036a23": "長者號青蓮華表之取像。下意思之可見。以",
    "T36n1741_03b:1036a24": "迴真入俗等塵勞，而無塵勞可污也。長者云",
    "T36n1741_03b:1036a25": "我知一切香者，以明一切眾生皆有五分法身",
    "T36n1741_03b:1036a26": "之香，只為發心時未至。一切燒香者，於生死",
    "T36n1741_03b:1036a27": "海中教化令覺悟，焚燒煩惱故。一切塗香者，",
    "T36n1741_03b:1036a28": "以明於生死海中慰喻讚歎一切眾生，令歡",
    "T36n1741_03b:1036a29": "喜發心故。一切粖香者，令一切眾生散煩惱",
    "T36n1741_03b:1036b01": "故。亦知香王出處者，根本智香王出在無明",
    "T36n1741_03b:1036b02": "中，以達無明成根本智慧為佛知見，自在為",
    "T36n1741_03b:1036b03": "王，以萬境不能染污故。已下天香龍香等八",
    "T36n1741_03b:1036b04": "部眾有八種香，以明和合世間人天八部眾",
    "T36n1741_03b:1036b05": "八種邪思惟等，成聖道中八種正道。已下善",
    "T36n1741_03b:1036b06": "香惡香及世所受用香有十三種香，以明和",
    "T36n1741_03b:1036b07": "合人天六道中六根，及境上善惡煩惱有十",
    "T36n1741_03b:1036b08": "二，總合為一丸，成聖所知見受用之香，即十",
    "T36n1741_03b:1036b09": "三也。已下菩薩差別香，差別智也。一切菩薩",
    "T36n1741_03b:1036b10": "地位香，以明五位差別昇進。總結如是等香",
    "T36n1741_03b:1036b11": "形狀生起及根本者，以明和合五位昇進生",
    "T36n1741_03b:1036b12": "起相。且如十住有十位生起形相，皆以後位",
    "T36n1741_03b:1036b13": "生前位，引令修行者昇進不得停住，使令加",
    "T36n1741_03b:1036b14": "行不息，智德慈悲諸藝速明，道行增廣，不滯",
    "T36n1741_03b:1036b15": "一法。又初發心住至第三住，出世心現前。以",
    "T36n1741_03b:1036b16": "第四住彌伽居士市肆上者為生起，引前位",
    "T36n1741_03b:1036b17": "出世心多，使令知鬧處是出世故。第四住至",
    "T36n1741_03b:1036b18": "六住，有世間出世心多，即第七住純入生死、",
    "T36n1741_03b:1036b19": "無求出世，成大慈悲行以為生起，皆有十重。",
    "T36n1741_03b:1036b20": "及第四第七兩度生起，後十住以十行為生",
    "T36n1741_03b:1036b21": "起，十行以十迴向為生起，五位皆然。若不如",
    "T36n1741_03b:1036b22": "是，得一法即自謂言足，便即無求也。人間有",
    "T36n1741_03b:1036b23": "香名曰象藏，因龍鬪而生者，以明象為大",
    "T36n1741_03b:1036b24": "力，含藏大用在其身，表根本智以明無明",
    "T36n1741_03b:1036b25": "貪欲所翳障，今以定慧觀照力，與貪欲瞋愛",
    "T36n1741_03b:1036b26": "龍鬪，方始發明其香。若燒一丸，起大香雲彌",
    "T36n1741_03b:1036b27": "覆王都者，以量周虛空，生死界為王都，以智",
    "T36n1741_03b:1036b28": "者於中止故。於七日中雨微細香雨，著其身",
    "T36n1741_03b:1036b29": "者悉皆金色，以明與無明鬪，現根本智白淨",
    "T36n1741_03b:1036c01": "無垢，以起差別智，說七淨財之妙法。有能悟",
    "T36n1741_03b:1036c02": "入，身心白淨無垢，名為金色。若著衣服、宮殿、",
    "T36n1741_03b:1036c03": "樓閣亦皆金色者，以明慈悲喜捨諸助道行。",
    "T36n1741_03b:1036c04": "總皆金色，以明萬行以根本智為體。若因風",
    "T36n1741_03b:1036c05": "吹入金殿中者，以明因說教風吹，入眾生心，",
    "T36n1741_03b:1036c06": "信受七覺支觀。以為七日七夜歡喜充滿者，",
    "T36n1741_03b:1036c07": "法樂也，廣如經說。并此象藏香向下，通有十",
    "T36n1741_03b:1036c08": "種香，五位通用，且如十住，一住配一，十行、十",
    "T36n1741_03b:1036c09": "迴向、十地各各十位，皆配一種香。第五如雪",
    "T36n1741_03b:1036c10": "山中香，表禪。第六羅剎界中香，表第六智慧。",
    "T36n1741_03b:1036c11": "以智慧如羅剎，能食噉眾生血肉，取力用猛壯。",
    "T36n1741_03b:1036c12": "所表當位之法，以明智慧羅剎破壞無明，不",
    "T36n1741_03b:1036c13": "可為對。此羅剎界香名為海藏，以智慧為海",
    "T36n1741_03b:1036c14": "藏。其香但為轉輪王所用者，以明第六位般",
    "T36n1741_03b:1036c15": "若波羅蜜智慧成已，方能善轉法輪，像輪王",
    "T36n1741_03b:1036c16": "也。燒之一丸，及四軍皆騰虛空者，以明至般",
    "T36n1741_03b:1036c17": "若波羅蜜位，所說之法，身心四辯皆與空合，",
    "T36n1741_03b:1036c18": "一一像取之，得法像亡。從我唯知此調和諸",
    "T36n1741_03b:1036c19": "香法已下，推德昇進。以明此十迴向法，前十",
    "T36n1741_03b:1036c20": "住、十行出生死心多，令入生死中而無所著，",
    "T36n1741_03b:1036c21": "起普賢行願。亦與後十地及等覺位，為大智",
    "T36n1741_03b:1036c22": "大慈悲之體故。於兜率天宮，於欲界處中而",
    "T36n1741_03b:1036c23": "說故。以此調和根本智普賢行願，總滿十地",
    "T36n1741_03b:1036c24": "及等覺位，依樣而行故。前經中於膝上放光，",
    "T36n1741_03b:1036c25": "說十迴向位，以表膝者卷舒自在義，以彰此",
    "T36n1741_03b:1036c26": "位調和生死涅槃而得自在，故將合和香法",
    "T36n1741_03b:1036c27": "而表之。",
    "T36n1741_03b:1036c28": "第二不壞迴向，以戒波羅蜜為主，餘九為伴。",
    "T36n1741_03b:1036c29": "以明不壞清淨法身智身以為戒體，以此清",
    "T36n1741_03b:1037a01": "淨戒體為大慈悲，處於世間生死而了生死",
    "T36n1741_03b:1037a02": "之性悉清淨故。若處迷也，心境俱縛；若在悟",
    "T36n1741_03b:1037a03": "也，心境俱真。故名不壞迴向。於此南方，南義",
    "T36n1741_03b:1037a04": "如前。有大城名樓閣者，為以無量重重差別",
    "T36n1741_03b:1037a05": "智觀察諸根，以為其樓。無盡智海，隨根隨",
    "T36n1741_03b:1037a06": "時，接生為閣。有船師名婆施羅者，此云自在。",
    "T36n1741_03b:1037a07": "為此位以淨戒處生死而不污，故云自在。其",
    "T36n1741_03b:1037a08": "船師在城門外者，以接眾生故，不住自智德",
    "T36n1741_03b:1037a09": "故，處外接眾生也。海岸上者，以此位大慈悲",
    "T36n1741_03b:1037a10": "為戒體，明臨生死海岸接眾生，令無失時故，",
    "T36n1741_03b:1037a11": "像大海潮無失時故。百千商人及餘無量大",
    "T36n1741_03b:1037a12": "眾圍遶者，以明萬行圓滿。船師云：「我在此城",
    "T36n1741_03b:1037a13": "海岸路中，淨修菩薩大悲幢行。」以明於生死",
    "T36n1741_03b:1037a14": "大海流轉路中，淨修菩薩大慈悲幢行者，以",
    "T36n1741_03b:1037a15": "明處生死不傾動故，摧破一切生死軍故。此",
    "T36n1741_03b:1037a16": "船師有二義：一以菩薩常處世濟難，現同凡",
    "T36n1741_03b:1037a17": "行，為大船師，引諸商眾生其寶所，辯諸寶",
    "T36n1741_03b:1037a18": "類、定其寶價，非聖智不可為也。二示法，以明",
    "T36n1741_03b:1037a19": "此位大慈悲為戒體，以十住十行得出生死",
    "T36n1741_03b:1037a20": "之海，此位迴令入於生死海，濟渡沈倫生死",
    "T36n1741_03b:1037a21": "眾生，故以船師像之。是故船師云：「聞我法者，",
    "T36n1741_03b:1037a22": "令其不怖生死海，必得入於一切智海。」廣如",
    "T36n1741_03b:1037a23": "經說。從我唯得此大悲幢行法門已下，是推",
    "T36n1741_03b:1037a24": "德昇進。",
    "T36n1741_03b:1037a25": "第三等一切佛迴向，以忍波羅蜜為主，餘九",
    "T36n1741_03b:1037a26": "為伴。南義如前。有城名曰可樂，城是從前位",
    "T36n1741_03b:1037a27": "昇進，至此位言。城是防護之義，以明心境之",
    "T36n1741_03b:1037a28": "上永不起瞋恨，不忌之心故名為城。城云可",
    "T36n1741_03b:1037a29": "樂者，為常行忍辱，眾所樂見故。長者名無上",
    "T36n1741_03b:1037b01": "勝者，以明諸行之中忍為最勝。此位善財所",
    "T36n1741_03b:1037b02": "以悲泣流淚，以明忍辱，慈悲之行故。見無上",
    "T36n1741_03b:1037b03": "勝長者在其城東者，是春生眾善發明之首",
    "T36n1741_03b:1037b04": "也。大莊嚴林幢無憂林中者，以忍心成滿在",
    "T36n1741_03b:1037b05": "萬行無憂，以為處所也。居無量商人者，以求",
    "T36n1741_03b:1037b06": "法寶也。百千居士者，處世俗而恒真也。如上",
    "T36n1741_03b:1037b07": "諸眾之所圍遶者，接生行圓也。善財見彼長",
    "T36n1741_03b:1037b08": "者，以身投地，頂禮其足，良久乃起，以明忍行",
    "T36n1741_03b:1037b09": "以成深智禮敬也。無上勝長者云：「我成就至",
    "T36n1741_03b:1037b10": "一切處菩薩行門無依無作神通。」初云三千",
    "T36n1741_03b:1037b11": "大千世界一切人中，次云三十三天及八部",
    "T36n1741_03b:1037b12": "龍神，乃至十方一切國土地獄惡道之身皆",
    "T36n1741_03b:1037b13": "遍周，以其同類教化皆令歡喜，隨器所堪皆",
    "T36n1741_03b:1037b14": "令離苦。以明法忍即成，無依智現，以智無處",
    "T36n1741_03b:1037b15": "所大小中邊，非三世所攝，性自遍周、量濟",
    "T36n1741_03b:1037b16": "法界，不往而到、不來而至。此乃無神而神，大",
    "T36n1741_03b:1037b17": "用遍周；無作而作，大功普應。十方六道，恒常",
    "T36n1741_03b:1037b18": "於一切眾生前對現色身，隨應教化，現同凡",
    "T36n1741_03b:1037b19": "事，而諸眾生無疑怪心。此乃十方人天世間",
    "T36n1741_03b:1037b20": "常爾，是普賢常道也。此乃立樣，令修行者設",
    "T36n1741_03b:1037b21": "功行未及，知位欣修須及，不無其此。我唯知",
    "T36n1741_03b:1037b22": "此至一切處修菩薩行清淨法門無依無作神",
    "T36n1741_03b:1037b23": "通之力已下，是推德昇進。此前之三位，是十",
    "T36n1741_03b:1037b24": "迴向入生死成大悲行，以鬻香長者號青蓮",
    "T36n1741_03b:1037b25": "華、船師自在、無上勝等三箇長者俗士表之。",
    "T36n1741_03b:1037b26": "至此南方有國土名曰輸那，有比丘尼名師",
    "T36n1741_03b:1037b27": "子頻伸，是十迴向中入生死出世間慈悲，故",
    "T36n1741_03b:1037b28": "以比丘尼表之。尼字者，慈悲之音。比丘者，出",
    "T36n1741_03b:1037b29": "世之相，以表生死中出生死清淨大慈悲行。",
    "T36n1741_03b:1037c01": "為明修行者了生死而性清淨故，愍其不了",
    "T36n1741_03b:1037c02": "者，恒處其中無有出期。",
    "T36n1741_03b:1037c03": "第四至一切處迴向者，以明此精進行，無生",
    "T36n1741_03b:1037c04": "死不遍、無惡道不至故。以精進波羅蜜為主，",
    "T36n1741_03b:1037c05": "餘九為伴。南義如前。有國土名輸那者，此云",
    "T36n1741_03b:1037c06": "勇猛。為此位於生死之中，行大慈悲度，量同",
    "T36n1741_03b:1037c07": "虛空界，六道眾生隨器現形，悉遍周故，無不",
    "T36n1741_03b:1037c08": "濟度故。以精進如是，國土名勇猛。其國有城",
    "T36n1741_03b:1037c09": "名迦陵林，此云鬪諍時，以明此位處世無染，",
    "T36n1741_03b:1037c10": "大慈悲於世間能和鬪諍，故以為名。比丘尼",
    "T36n1741_03b:1037c11": "名師子頻伸者，以德行立名，以明清淨智如",
    "T36n1741_03b:1037c12": "師子，久處生死，以大慈悲故，廣度眾生，無辭",
    "T36n1741_03b:1037c13": "勞倦、心恒適悅，名曰頻伸。師子頻伸者，展舒",
    "T36n1741_03b:1037c14": "適悅之義。此比丘尼在勝光王所捨施之園",
    "T36n1741_03b:1037c15": "中者，以明於生死中，行出生死大慈悲之行",
    "T36n1741_03b:1037c16": "而得自在，故名勝光王。捨施之園，以明行慈",
    "T36n1741_03b:1037c17": "悲法，以表居生死中勝於生死，行慈施法以",
    "T36n1741_03b:1037c18": "為悅樂，故名為園。園者，遊觀悅樂義，以像菩",
    "T36n1741_03b:1037c19": "薩恒居生死，度脫眾生以為已樂，故名之為",
    "T36n1741_03b:1037c20": "園。此位中以普光明智成種種意生身，十方",
    "T36n1741_03b:1037c21": "利益，一身作無量身，遍周法界眾生前，成就",
    "T36n1741_03b:1037c22": "差別智門。意明此慈悲精進行，都含十方虛",
    "T36n1741_03b:1037c23": "空六道眾生總為一，大慈悲饒益眾生，令離",
    "T36n1741_03b:1037c24": "苦得樂，發菩提心，成無上道。廣大之園，一眾",
    "T36n1741_03b:1037c25": "生不盡不出。其中一切菩薩皆如是行，以眾",
    "T36n1741_03b:1037c26": "生界本真性故，以比丘尼號師子頻伸像之。",
    "T36n1741_03b:1037c27": "園中所有寶樹及塵陂池樓閣等，皆以明依",
    "T36n1741_03b:1037c28": "行報莊嚴，廣如經說。從我唯知此成就一切",
    "T36n1741_03b:1037c29": "智已下，是推德昇進。",
    "T36n1741_03b:1038a01": "第五無盡功德藏迴向，以禪波羅蜜為主，餘",
    "T36n1741_03b:1038a02": "九為伴。於此南方有一國土名曰險難者，以",
    "T36n1741_03b:1038a03": "女人術行，以違真理，聞者難信，故國名險難。",
    "T36n1741_03b:1038a04": "城名寶莊嚴者，為明及至其所，心大慈悲故，",
    "T36n1741_03b:1038a05": "常隨生死之流，廣利群品，同行利生。了五欲",
    "T36n1741_03b:1038a06": "性無，不離禪體。以大慈悲故，不離俗體。為大",
    "T36n1741_03b:1038a07": "智故，處俗而不染。夫俗間之境，畏而離之，是",
    "T36n1741_03b:1038a08": "二乘法；染而愛之，是凡夫法。故菩薩不同此",
    "T36n1741_03b:1038a09": "二，為大慈故處生死同行，為大悲故。了生死",
    "T36n1741_03b:1038a10": "及世間境界總無也。以大慈悲故，以智幻生",
    "T36n1741_03b:1038a11": "其身，處於世間如影，猶如化人。雖同世間，無",
    "T36n1741_03b:1038a12": "境可染，亦無心染境。但為大慈悲行，於世間",
    "T36n1741_03b:1038a13": "不行一行，行無量等眾生行門故。雖同世間，",
    "T36n1741_03b:1038a14": "世間如化、自身如幻，以智隨塵。塵無染者，塵",
    "T36n1741_03b:1038a15": "亦本無。以此義故，雖同世俗，常離欲際。法門",
    "T36n1741_03b:1038a16": "以明自智無五欲，以大慈悲故，常入生死隨",
    "T36n1741_03b:1038a17": "俗利生，得大功德。五名無盡功德藏迴向，故",
    "T36n1741_03b:1038a18": "城名寶莊嚴。以自智無五欲，為利眾生行萬",
    "T36n1741_03b:1038a19": "行故，城名寶莊嚴也。是故《淨名經》云「示受於",
    "T36n1741_03b:1038a20": "五欲，亦復現行禪，令魔心憒亂，不能得其便。",
    "T36n1741_03b:1038a21": "火中生蓮華，實可為希有；在欲而行禪，希有",
    "T36n1741_03b:1038a22": "亦如是。」此位以大慈悲為禪體，居世間不染，",
    "T36n1741_03b:1038a23": "如婆須蜜女表之。表一切菩薩大慈之行，法合",
    "T36n1741_03b:1038a24": "同纏，不要須是女也。如離世間之行，亦無菩",
    "T36n1741_03b:1038a25": "薩行故。為眾生煩惱多，菩薩行多；眾生無煩",
    "T36n1741_03b:1038a26": "惱，菩薩行亦無故。前比丘尼，以入生死中成",
    "T36n1741_03b:1038a27": "大慈悲，得出世解脫慈悲行門。此位以於出",
    "T36n1741_03b:1038a28": "世解脫慈悲中，入於五欲境界，以明菩薩心",
    "T36n1741_03b:1038a29": "大慈故，不染而染、染而不染，示受五欲而無",
    "T36n1741_03b:1038b01": "虧女志，不壞無作自性禪門，十方世界隨所",
    "T36n1741_03b:1038b02": "見者，如應差別各身不同。善財見婆須蜜女，",
    "T36n1741_03b:1038b03": "此云世友，以能十方一切世界對現色身，隨",
    "T36n1741_03b:1038b04": "所根睹者友而不捨，皆令離苦得樂，故云世",
    "T36n1741_03b:1038b05": "友。所居在市󱈎之北自宅中住者，以此位生",
    "T36n1741_03b:1038b06": "死塵勞為市󱈎，無法不寂為自宅。其宅廣博",
    "T36n1741_03b:1038b07": "嚴麗，寶牆寶樹園林樓閣一切皆寶莊嚴者，",
    "T36n1741_03b:1038b08": "以禪體遍周、萬行圓滿，所得果報生也。若有",
    "T36n1741_03b:1038b09": "聞法得見親近，無不獲益，離貪欲際，廣如經",
    "T36n1741_03b:1038b10": "說。宅居市北者，以表北方為玄武，主姦邪盜",
    "T36n1741_03b:1038b11": "賊，夜暗之所也。以菩薩常處無明長夜生死",
    "T36n1741_03b:1038b12": "市󱈎，以接迷流，令歸正見，故行貪欲方便化",
    "T36n1741_03b:1038b13": "迷。善財問：「修何福業，得如是自在？」其女答言",
    "T36n1741_03b:1038b14": "「過去有佛名曰高行」者，以此禪位體高勝，出",
    "T36n1741_03b:1038b15": "過情念諸見故，佛號高行。城名妙門者，以定",
    "T36n1741_03b:1038b16": "能發慧，故名妙門。彼佛入王城，蹈彼門閫，其",
    "T36n1741_03b:1038b17": "城一切悉皆震動者，以明定慧相應，一切煩惱",
    "T36n1741_03b:1038b18": "悉皆破壞。其城忽然廣博眾寶莊嚴者，以禪",
    "T36n1741_03b:1038b19": "體相應，心無內外、量等虛空，名為廣博。無虧",
    "T36n1741_03b:1038b20": "定體，入󱈎同事，以接眾生，獲得報化莊嚴，不",
    "T36n1741_03b:1038b21": "離禪定自在故。我為長者妻者，以禪定為夫，",
    "T36n1741_03b:1038b22": "慈悲心為妻也。以明不失禪心，大悲隨俗不",
    "T36n1741_03b:1038b23": "污也。以將一寶錢供養彼佛者，世中流通可",
    "T36n1741_03b:1038b24": "貴莫過寶錢，於世間聖道流通者莫過於智",
    "T36n1741_03b:1038b25": "慧也。文殊師利為佛侍者，是根本智之妙慧",
    "T36n1741_03b:1038b26": "也。以此根本智為定體，出生妙慧為侍人，教",
    "T36n1741_03b:1038b27": "化眾生發菩提心，是菩薩自在故，以明不壞",
    "T36n1741_03b:1038b28": "禪心而能隨俗，表菩薩大智大慈悲為禪體，",
    "T36n1741_03b:1038b29": "處生死󱈎肆，垢淨不能滯其禪、喧諍不能留",
    "T36n1741_03b:1038c01": "其性。從我唯知此離貪欲際解脫門已下，是",
    "T36n1741_03b:1038c02": "推德昇進。",
    "T36n1741_03b:1038c03": "第六隨順堅固迴向，以般若波羅蜜為主，餘",
    "T36n1741_03b:1038c04": "九為伴。南義如前。有城名善度者，以明此第",
    "T36n1741_03b:1038c05": "六位般若波羅蜜智悲以成，善度群品故，城",
    "T36n1741_03b:1038c06": "名善度。有居士名鞞瑟胝羅者，此云包攝，",
    "T36n1741_03b:1038c07": "以表此位智慧無邊、包含萬德，救攝一切",
    "T36n1741_03b:1038c08": "眾生。常供養栴檀座佛塔，以明栴檀是香",
    "T36n1741_03b:1038c09": "樹，能止蛇之熱毒。以此居士常坐智慧解",
    "T36n1741_03b:1038c10": "脫之香座，能消一切眾生之熱惱。塔者，佛",
    "T36n1741_03b:1038c11": "形像之所居。此塔唯置栴檀座，座上不置形",
    "T36n1741_03b:1038c12": "像者，以明坐空慧之座。以為佛塔，以明空",
    "T36n1741_03b:1038c13": "慧是佛不滅解脫門也。開栴檀座塔，即得三",
    "T36n1741_03b:1038c14": "昧。名佛種無盡者，以明無作空智慧現前，是",
    "T36n1741_03b:1038c15": "佛種無盡。亦是普見三世諸佛，亦是佛不滅",
    "T36n1741_03b:1038c16": "度門，以此無作空智慧法無有生滅故，恒用",
    "T36n1741_03b:1038c17": "而常寂靜故，一切諸佛共同有故。能壞生死、",
    "T36n1741_03b:1038c18": "神用自在故。如空中響，應繫成故，十方普應，",
    "T36n1741_03b:1038c19": "無去無來。是故居士供養栴檀座佛塔，得佛",
    "T36n1741_03b:1038c20": "不滅度法門，以空智慧為座體，來觀栴檀座",
    "T36n1741_03b:1038c21": "佛塔中無形像，即是佛不滅度故。以明空智",
    "T36n1741_03b:1038c22": "是佛故，無有滅度也。但來觀塔，即得道而去，",
    "T36n1741_03b:1038c23": "故城名善度。從我唯得此菩薩不涅槃際解",
    "T36n1741_03b:1038c24": "脫門已下，是推德昇進。",
    "T36n1741_03b:1038c25": "第七等一切眾生迴向者，以明凡五位之中",
    "T36n1741_03b:1038c26": "第七，皆以第六空智慧法門，隨順一切眾生，",
    "T36n1741_03b:1038c27": "處於生死，成大慈悲行，故云隨順一切眾生",
    "T36n1741_03b:1038c28": "迴向。以方便波羅蜜為主，餘九為伴。南方義",
    "T36n1741_03b:1038c29": "如前。有山名補怛洛迦者，此云小白華樹山，",
    "T36n1741_03b:1039a01": "其山多有小自華樹。以表觀世音菩薩，處大",
    "T36n1741_03b:1039a02": "慈悲行，教化眾生，令使不作小非、不棄小善，",
    "T36n1741_03b:1039a03": "纖微之善皆悉行之。以大由小起故，以積微",
    "T36n1741_03b:1039a04": "霜而堅氷至、聚微塵而山岳成，是以聖人誡",
    "T36n1741_03b:1039a05": "小過如大非至、行小善而大善自成。但於",
    "T36n1741_03b:1039a06": "一切法性自空虛，無微心可生，是非盡矣。是",
    "T36n1741_03b:1039a07": "故觀世音以慈悲行，居小白華樹山表之。舊",
    "T36n1741_03b:1039a08": "經云觀自在者，非理也。依新經為觀世音者，",
    "T36n1741_03b:1039a09": "正也，以表大慈悲義。善財於此山西面巖谷",
    "T36n1741_03b:1039a10": "之中，見觀世音於金剛寶石上結跏趺坐，無",
    "T36n1741_03b:1039a11": "量菩薩皆坐寶石，在山西面。於巖谷之中坐",
    "T36n1741_03b:1039a12": "金剛寶石者，以表山西面及巖谷者，以明大",
    "T36n1741_03b:1039a13": "悲菩薩常處一切嶮惡道中，行大慈悲行，以",
    "T36n1741_03b:1039a14": "明山及西巖谷，竝是諸惡趣，行大慈悲行。以",
    "T36n1741_03b:1039a15": "明西為白虎、為金、為秋殺、為凶害故。以大悲",
    "T36n1741_03b:1039a16": "表於惡趣行慈悲，即有一切處東方、一切處",
    "T36n1741_03b:1039a17": "西方，十方總爾坐金剛寶石。不現眾妙宮殿",
    "T36n1741_03b:1039a18": "樓閣莊嚴者，以明堅固大悲，不捨惡趣一切",
    "T36n1741_03b:1039a19": "眾生，常於惡道對現種種身相度脫眾生，無",
    "T36n1741_03b:1039a20": "退無動故，坐於金剛寶石。餘菩薩所坐寶石",
    "T36n1741_03b:1039a21": "皆然，以常於惡道潛形，同類利生，不現自報",
    "T36n1741_03b:1039a22": "莊嚴之事。常為大眾說慈悲經，為善財說大",
    "T36n1741_03b:1039a23": "慈悲行解脫門，於一切處恒以愛語利行同",
    "T36n1741_03b:1039a24": "事攝眾生故。從我唯得此菩薩大悲行法門",
    "T36n1741_03b:1039a25": "已下，是推德昇進。",
    "T36n1741_03b:1039a26": "第八真如相迴向，以明此位智位增明，心境",
    "T36n1741_03b:1039a27": "皆真也。以此真智迴向，入生死不住真體。以",
    "T36n1741_03b:1039a28": "願波羅蜜為主，餘九為伴。爾時東方有菩薩",
    "T36n1741_03b:1039a29": "名曰正趣，前之諸位皆云南方，此位何獨言",
    "T36n1741_03b:1039b01": "東方？以此十迴向迴真入俗，成大慈悲行。此",
    "T36n1741_03b:1039b02": "第七第八位和會悲智之體。東方表智，以春",
    "T36n1741_03b:1039b03": "生發明之首。西方表悲，以秋殺潛明之首。以",
    "T36n1741_03b:1039b04": "表正趣是智，觀音是悲，和會智悲而無二體。",
    "T36n1741_03b:1039b05": "舉來處，即從東方妙藏世界普勝生佛所來至",
    "T36n1741_03b:1039b06": "此也。又舉從彼佛所來時久近言，經不可說",
    "T36n1741_03b:1039b07": "佛剎微塵數劫，一一念中舉不可說佛剎微",
    "T36n1741_03b:1039b08": "塵數步，過不可說不可說世界微塵數佛剎，",
    "T36n1741_03b:1039b09": "一一佛剎皆遍入至其佛所以供具而為供",
    "T36n1741_03b:1039b10": "養。此諸供具，無上心所成，無作智所印，乃",
    "T36n1741_03b:1039b11": "至下方一切眾生前教化，廣如經說。及善財",
    "T36n1741_03b:1039b12": "見正趣菩薩，與觀世音同會而見，以明觀音、",
    "T36n1741_03b:1039b13": "正趣會智悲一體。又表第七是悲增、第八智",
    "T36n1741_03b:1039b14": "增，以明正趣得智體增明，返歸悲位，是就觀",
    "T36n1741_03b:1039b15": "音同會而見。云從東方妙藏世界普勝生佛",
    "T36n1741_03b:1039b16": "所而來，以明法身無身無相妙慧以為世界，",
    "T36n1741_03b:1039b17": "自性清淨普光明無作智海，性自遍周十方",
    "T36n1741_03b:1039b18": "國剎，名為普勝生佛。以此根本普光明智生",
    "T36n1741_03b:1039b19": "差別智，一念遍周十方一切佛前、一切眾生",
    "T36n1741_03b:1039b20": "前，如應現身，供養諸佛、教化眾生，一時普現",
    "T36n1741_03b:1039b21": "十方，無有來去。論主頌曰「猶如於日月，普現",
    "T36n1741_03b:1039b22": "河海中，池沼眾泉流，無不皆普現。其相無來",
    "T36n1741_03b:1039b23": "去，光影悉遍周，影之與本質，其性如虛空。眾",
    "T36n1741_03b:1039b24": "生業力起，業性無來去，本智亦如是，體相如",
    "T36n1741_03b:1039b25": "虛空。光明照十方，普現眾生水，教化十方眾，",
    "T36n1741_03b:1039b26": "及供養諸佛，亦無能作者，以智自在故。神用",
    "T36n1741_03b:1039b27": "滿十方，在神無有神，神功乃如是。」如是大用",
    "T36n1741_03b:1039b28": "神功遍周，及供養種種供具，經云「皆是無上",
    "T36n1741_03b:1039b29": "心所成、無作法所印。」以明無作智體有無量",
    "T36n1741_03b:1039c01": "功德福業而莊嚴故。大意此之觀音、正趣和",
    "T36n1741_03b:1039c02": "會智悲無二門已後，直至第十迴向無量功",
    "T36n1741_03b:1039c03": "德，不離第七迴向中慈悲之門。以觀世音是",
    "T36n1741_03b:1039c04": "一切古今諸大悲之體，以明智悲廣故，不離",
    "T36n1741_03b:1039c05": "本也。乃至十地之樣不離觀音，一切諸佛不",
    "T36n1741_03b:1039c06": "離其此。此先立樣，後位倣之。從我唯得此菩",
    "T36n1741_03b:1039c07": "薩普速疾行解脫門已下，是推德昇進。",
    "T36n1741_03b:1039c08": "第九無縛無著解脫迴向，以力波羅蜜為主，",
    "T36n1741_03b:1039c09": "餘九為伴。南方有城名墮羅鉢底，此云有門。",
    "T36n1741_03b:1039c10": "為此位是第九法師位，有大法門故，城名有",
    "T36n1741_03b:1039c11": "門。其中有天神名曰大天，善財見已，頂禮致",
    "T36n1741_03b:1039c12": "敬申請。大天長舒四手，取四大海水，自洗其",
    "T36n1741_03b:1039c13": "面，持諸金華以散善財者，以明敬初發心。又",
    "T36n1741_03b:1039c14": "長舒四手，以四攝法遍也。自洗其面，以清淨",
    "T36n1741_03b:1039c15": "智眼，用觀眾生，知根引接。為善財說雲網法",
    "T36n1741_03b:1039c16": "門。天者，清淨義、慈悲義、覆蔭義，十方普含容",
    "T36n1741_03b:1039c17": "養育眾生義，以明覆蔭如雲普潤。教設如網，",
    "T36n1741_03b:1039c18": "漉取眾生故。是故天神出財寶如山，以施所",
    "T36n1741_03b:1039c19": "乏。以五停心觀，隨器受法。以明修行者智會",
    "T36n1741_03b:1039c20": "天然、用神妙道，出過情作，任智施為。包含博",
    "T36n1741_03b:1039c21": "施，任真而用故。會大天神以為勝友，此明根",
    "T36n1741_03b:1039c22": "本智之無作本體，名號天神，一切法門從此",
    "T36n1741_03b:1039c23": "而出，故城名有門。從我唯知此雲網法門已",
    "T36n1741_03b:1039c24": "下，是推德昇進。",
    "T36n1741_03b:1039c25": "第十等法界迴向，以智波羅蜜為主，餘九為",
    "T36n1741_03b:1039c26": "伴。此閻浮提有國者，以明等法界迴向法遍",
    "T36n1741_03b:1039c27": "周故，總言閻浮提。摩竭國菩提場中者，以表",
    "T36n1741_03b:1039c28": "此修行至本菩提體故。有地神其名安住者，",
    "T36n1741_03b:1039c29": "前天神表根本清淨之智。地神名安住，表智",
    "T36n1741_03b:1040a01": "中慈悲之體。天神出天中寶藏，地神出地中",
    "T36n1741_03b:1040a02": "寶藏，以明慈悲之中福德也，以利眾生之福",
    "T36n1741_03b:1040a03": "感也。天神是智之妙用，地神是智慈之恒寂，",
    "T36n1741_03b:1040a04": "用而恒寂故，名安住不動，以天動地靜以設",
    "T36n1741_03b:1040a05": "名也。此兩位明修行者，於生死中修行，至寂",
    "T36n1741_03b:1040a06": "用之本源也。乃至十地果，終不離此二法故。",
    "T36n1741_03b:1040a07": "與後作樣，令十地及等覺位中，悲智慣習成",
    "T36n1741_03b:1040a08": "滿不移，此二法為一法也。以天為覆、地為載，",
    "T36n1741_03b:1040a09": "含養之道不出於此智悲圓滿之法、是故取",
    "T36n1741_03b:1040a10": "天地之像，像智慈覆載含養之法。故天地含",
    "T36n1741_03b:1040a11": "養，由眾生作業之化生；大道含養，由智悲之",
    "T36n1741_03b:1040a12": "妙靈也。天地無私而萬物成，大道無私而萬",
    "T36n1741_03b:1040a13": "神濟。不為而成，而成十方大功；不作而作，而",
    "T36n1741_03b:1040a14": "作遍周法界。是故安住地神以足指案地，百",
    "T36n1741_03b:1040a15": "千億阿僧祇寶自然涌出。告善財言：「今此寶",
    "T36n1741_03b:1040a16": "藏隨逐於汝，是汝往昔善根果報福力之所",
    "T36n1741_03b:1040a17": "攝受。」以明其神如地靜，故地出眾寶自嚴其",
    "T36n1741_03b:1040a18": "神清也。如天大開寶藏，天清地靜，神自彰焉。",
    "T36n1741_03b:1040a19": "皆智悲合道，神不為而福德萬物應也。以明",
    "T36n1741_03b:1040a20": "修行者智合天，而天且清；悲合地柔和，而育",
    "T36n1741_03b:1040a21": "含生，而神常靜，福德自明矣。是故地神以足",
    "T36n1741_03b:1040a22": "指按地，即眾寶涌現。以智終悲滿任無功，而",
    "T36n1741_03b:1040a23": "神用含養遍周。是以天地之間果報福力眾寶",
    "T36n1741_03b:1040a24": "感應，皆不從欲想有作業生也。無為無作智",
    "T36n1741_03b:1040a25": "悲任用滿眾生界，福感自彰。經云「我憶自從",
    "T36n1741_03b:1040a26": "燃燈佛來，常隨菩薩恭敬守護，觀察菩薩所",
    "T36n1741_03b:1040a27": "有心行」者，言發心之首依他也。亦以根本普",
    "T36n1741_03b:1040a28": "光明智為燃燈佛，是發心之首。過須彌山微",
    "T36n1741_03b:1040a29": "塵劫，有劫名莊嚴，世界名月幢，佛號妙眼者，",
    "T36n1741_03b:1040b01": "以自發心來所有迷障為塵劫。迷解得法清",
    "T36n1741_03b:1040b02": "涼為月幢。妙慧現前為妙眼佛。妙慧無形、體",
    "T36n1741_03b:1040b03": "性如空，不可破壞、含容眾法，名之為藏。從我",
    "T36n1741_03b:1040b04": "唯知此不可壞智慧藏法門已下，是推德昇",
    "T36n1741_03b:1040b05": "進。已上明十迴向於生死之中智悲圓滿一",
    "T36n1741_03b:1040b06": "終訖，像天地之靈養而不窮，無怖其報，末後",
    "T36n1741_03b:1040b07": "天地之神表之。向下九箇夜天、一箇瞿波女，",
    "T36n1741_03b:1040b08": "以表十地長養大慈大悲，破生死無明之長",
    "T36n1741_03b:1040b09": "夜，以夜天神表之，如下具明。已上十善知識，",
    "T36n1741_03b:1040b10": "以明入生死海，不出不沒，成就智悲，及一切",
    "T36n1741_03b:1040b11": "智智令圓滿，如海功多。若以生死海中，大智",
    "T36n1741_03b:1040b12": "大慈悲漸漸任智無功，破長夜暗，周滿十方，",
    "T36n1741_03b:1040b13": "覆蔭眾生，任其神用。普周主治世法，如下十",
    "T36n1741_03b:1040b14": "地位中諸夜天神等眾是也。已下皆依十迴",
    "T36n1741_03b:1040b15": "向中法樣，成滿至於等覺位也。",
    "T36n1741_03b:1040b16": "略釋新華嚴經修行次第決疑論卷三之下"
}