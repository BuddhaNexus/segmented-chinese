{
    "T13n0399_003:0462b22": "寶女所問經卷第三",
    "T13n0399_003:0462b24": "西晉月支三藏竺法護譯",
    "T13n0399_003:0462b25": "8 十八不共法品十八不共法品第八",
    "T13n0399_003:0462b26": "「復次寶女！行菩薩道，諸有眾生常失路者，",
    "T13n0399_003:0462b27": "導示其路溝坑嶮地高下邪徑，治令平等而",
    "T13n0399_003:0462b28": "設橋梁，窈冥之處邊曠之地，則立佛寺高曠",
    "T13n0399_003:0462b29": "彌弘。假令有人處狐疑罪，為無央數群萌",
    "T13n0399_003:0462c01": "之類，蠲猶豫罪令不墮殃而有處所，亦不",
    "T13n0399_003:0462c02": "興盛他人狐疑。不說人短言某有罪，知無",
    "T13n0399_003:0462c03": "央數群黎志性，滅除一切眾生願行，而說經",
    "T13n0399_003:0462c04": "法無有狐疑、亦不猶豫，則為興顯法之弘曜，",
    "T13n0399_003:0462c05": "而以授與大智慧明，勸助諸佛一切菩薩令",
    "T13n0399_003:0462c06": "說經典，以法施恩而無諛諂，造立善業轉相",
    "T13n0399_003:0462c07": "勸化，未曾輕人亦不調戲、亦不易弈，不施加",
    "T13n0399_003:0462c08": "害亦不毀呰，國土所習亦不自大，一切言",
    "T13n0399_003:0462c09": "辭唯信佛言。隨文字教而得自在，知文字空，",
    "T13n0399_003:0462c10": "於諸言辭所有之事，不覩瑕穢不求其短、不",
    "T13n0399_003:0462c11": "瞻其缺。設使菩薩行如是法逮成佛道，斯則",
    "T13n0399_003:0462c12": "名曰無有瑕缺。以無瑕缺，則能具足一切智",
    "T13n0399_003:0462c13": "慧。若有問事分別解說，靡不通達普悉照曜，",
    "T13n0399_003:0462c14": "善修三昧善能曉了，咸入一切音聲總持，常",
    "T13n0399_003:0462c15": "歎如來無缺之辭而說經法，皆於文字而無",
    "T13n0399_003:0462c16": "所造，是為，寶女！如來第一不共之法。",
    "T13n0399_003:0462c17": "「復次寶女！行菩薩道，棄捐一切口之惡辭，所",
    "T13n0399_003:0462c18": "言至誠以法為本、以議為主，教化為業不",
    "T13n0399_003:0462c19": "為虛妄無所傷害，而悉捨離非賢聖辭，遵修",
    "T13n0399_003:0462c20": "賢聖寂寞之事，無有諍訟，順從沙門所造立",
    "T13n0399_003:0462c21": "法。若聞經典，所求得議為他人說，皆為己身",
    "T13n0399_003:0462c22": "及與他人。志求精修滅定之事，未曾與人鬪",
    "T13n0399_003:0462c23": "結懷怨無所訟理，不求口舌亦不著空，信解",
    "T13n0399_003:0462c24": "空行則無所著，度法名號篤信如來無業道",
    "T13n0399_003:0462c25": "慧，勸化餘人、眾生之類使入此法，遵斯法已",
    "T13n0399_003:0462c26": "逮成佛道，謂無諍訟。彼無音聲，不以一字而",
    "T13n0399_003:0462c27": "有言辭、亦無所說。不處諸業，勸化他人於斯",
    "T13n0399_003:0462c28": "正法。修是法已逮成佛道，則無言辭。以無",
    "T13n0399_003:0462c29": "音辭，不以一字而有所演，亦無所說無俗",
    "T13n0399_003:0463a01": "之業。為諸會者善說議理可眾人意，所說音",
    "T13n0399_003:0463a02": "辭順而應時感動國土。善修三昧，分別曉了",
    "T13n0399_003:0463a03": "無量之行、總持之門，則於如來一切順節諸",
    "T13n0399_003:0463a04": "相具足，及一切好一切毛孔，演出無量不可",
    "T13n0399_003:0463a05": "思議佛法音聲，能以一毛所暢音聲，悉敘悅",
    "T13n0399_003:0463a06": "可諸會人心，講說無量諸法之門，音自然出，",
    "T13n0399_003:0463a07": "乃是往古本願所建勢力所致。如來于彼無",
    "T13n0399_003:0463a08": "有思想，而常寂然無所業求，是為如來第二",
    "T13n0399_003:0463a09": "不共諸佛之法。",
    "T13n0399_003:0463a10": "「復次寶女！行菩薩道，常不違失於六思念，而",
    "T13n0399_003:0463a11": "常念佛、念法、念眾、有思念天，念行布施、念行",
    "T13n0399_003:0463a12": "智慧，亦化他人令行六念。行此法已逮成佛",
    "T13n0399_003:0463a13": "道，常不失意救念眾生，於一切法而得自在，",
    "T13n0399_003:0463a14": "善修三昧，分別曉了法錠總持。又如來尊，悉",
    "T13n0399_003:0463a15": "念諸法未甞忘失。彼時則以未曾之行，察",
    "T13n0399_003:0463a16": "覩一切眾生之類，心意所念。欲來問事，如來",
    "T13n0399_003:0463a17": "悉了不復思念，若有問者而解說之。如是所",
    "T13n0399_003:0463a18": "言，心根明達無所罣礙，皆能善說悅眾人意，",
    "T13n0399_003:0463a19": "以一文字一時須臾而悉周至，是為如來第",
    "T13n0399_003:0463a20": "三不共諸佛之法。",
    "T13n0399_003:0463a21": "「復次寶女！行菩薩道，而常將護他人之心，不",
    "T13n0399_003:0463a22": "令餘人造瞋恨心；不令心動不惱人心、不",
    "T13n0399_003:0463a23": "令心臭。未曾妨廢他人德本，不斷絕法而信",
    "T13n0399_003:0463a24": "其心。猶若如幻，無念無想不以自恣，等心一",
    "T13n0399_003:0463a25": "切眾生之類，等觀諸法處一法界，入無所壞。",
    "T13n0399_003:0463a26": "行是法已逮成佛道則得常定，無有須臾心不",
    "T13n0399_003:0463a27": "定時，觀行諸法一切自然，名等積三昧。而善",
    "T13n0399_003:0463a28": "分別普門總持，如來常定，顯示一切諸佛之",
    "T13n0399_003:0463a29": "事無有異業，是為如來第四不共諸佛之法。",
    "T13n0399_003:0463b01": "「復次寶女！行菩薩道，無有顛倒諸想之念，心",
    "T13n0399_003:0463b02": "不反行不造邪見不為虛妄，則不自計有我",
    "T13n0399_003:0463b03": "有身，無有人想亦無壽想、亦無命想，無士夫",
    "T13n0399_003:0463b04": "想無人意想、無學志想無斷絕想、無有常想",
    "T13n0399_003:0463b05": "無諸見想、無三處想亦無念離三處之想；",
    "T13n0399_003:0463b06": "亦無有善亦無不善、亦無有罪亦無不罪、亦",
    "T13n0399_003:0463b07": "無有漏亦無不漏、亦無世俗亦無度世，除塵",
    "T13n0399_003:0463b08": "勞根無有生死及泥洹想、受聚會想。眾生志",
    "T13n0399_003:0463b09": "性思想顛倒，蠲除此已遵修眾善，則以遠離",
    "T13n0399_003:0463b10": "凡夫之想，棄捐一切眾邪之見，亦於中間",
    "T13n0399_003:0463b11": "而無所猗，觀平等法。行斯法已逮成佛道",
    "T13n0399_003:0463b12": "無若干想，名曰如來永無諸念。則能善修無",
    "T13n0399_003:0463b13": "想三昧，曉無盡藏總持之門，如來遊步行無",
    "T13n0399_003:0463b14": "有想，則興大哀愍傷群萌諸妄想者，其有黎",
    "T13n0399_003:0463b15": "庶縛著行者，勸化說法不失時節，是為如來",
    "T13n0399_003:0463b16": "第五不共諸佛之法。",
    "T13n0399_003:0463b17": "「復次寶女！行菩薩道，心常觀察遊生死者，省",
    "T13n0399_003:0463b18": "諸塵勞苦惱法已，則尋導御令至普安，立于",
    "T13n0399_003:0463b19": "法觀使不憂慼滅一切苦。於諸利求不以汲",
    "T13n0399_003:0463b20": "汲，則為蠲除戀慕之結；亦不貪惑一切供養",
    "T13n0399_003:0463b21": "所獲之利，則於諸利有所忘失不以憂結。觀",
    "T13n0399_003:0463b22": "諸萬物一切無常悉為苦矣！不觀身法信寂",
    "T13n0399_003:0463b23": "泥洹，而已觀察於眾黎庶。如是色像觀察諸",
    "T13n0399_003:0463b24": "法，奉行己達遵修斯法，究竟具足逮成佛",
    "T13n0399_003:0463b25": "道，名曰無礙。不可計會所觀察者，則為如",
    "T13n0399_003:0463b26": "來合會宣暢善修三昧，名離三觀曉了有",
    "T13n0399_003:0463b27": "數海印總持也。如來普為諸天、龍、神、阿須輪、",
    "T13n0399_003:0463b28": "迦留羅、真陀羅、摩休勒、釋梵四天王、人、非",
    "T13n0399_003:0463b29": "人，悉供養佛無不奉事，不以為厭亦無所",
    "T13n0399_003:0463c01": "著，一切異學諸外道奇術、犯戒眾生來嬈亂",
    "T13n0399_003:0463c02": "之不以憂慼，其心平等解諸所有，悉無所有",
    "T13n0399_003:0463c03": "其心平等。譬若如地無所不忍；猶若如水洗",
    "T13n0399_003:0463c04": "諸穢濁；心若如火無所不燒；心若如風普無",
    "T13n0399_003:0463c05": "所著、亦無戀慕；心如虛空亦無結恨。等心",
    "T13n0399_003:0463c06": "療治一切眾生，覩寂寞行則於斯法，思惟觀",
    "T13n0399_003:0463c07": "察修于人行，所觀具足常興大哀，遍入眾生",
    "T13n0399_003:0463c08": "度無所度，開化群萌不捨時節，從人本行而",
    "T13n0399_003:0463c09": "為說法，不以動搖亦不懈怠，是為如來第",
    "T13n0399_003:0463c10": "六不共諸佛之法。",
    "T13n0399_003:0463c11": "「復次寶女！行菩薩道，蠲除眾惡慇懃修行，求",
    "T13n0399_003:0463c12": "於一切善德之法，好于微妙愛樂無極，憙",
    "T13n0399_003:0463c13": "于至深若干之種、諸善之本，棄捨聲聞緣覺",
    "T13n0399_003:0463c14": "之事，志于大乘而不退轉，興發大哀愍於眾",
    "T13n0399_003:0463c15": "生，思惟正義未曾忘捨，除己身想為他人故，",
    "T13n0399_003:0463c16": "合集一切諸佛之法。彼則以斯好樂於法，不",
    "T13n0399_003:0463c17": "能絕去志慕佛道，覩諸魔眾倚于顛倒，反邪",
    "T13n0399_003:0463c18": "見者故為斯等積累正法，逮成佛道，因曰",
    "T13n0399_003:0463c19": "如來不失正樂。以能善遵所樂三昧，分別曉",
    "T13n0399_003:0463c20": "了金剛總持，自在於法所可應講而為說",
    "T13n0399_003:0463c21": "之。所向一時須臾之間，所歸時節有所持者，",
    "T13n0399_003:0463c22": "眾生意性如其法器，各從所行而說經法，",
    "T13n0399_003:0463c23": "常不違失三昧之定，是為如來第七不共諸",
    "T13n0399_003:0463c24": "佛之法。",
    "T13n0399_003:0463c25": "「復次寶女！行菩薩道常行精進，恒不捨遠不",
    "T13n0399_003:0463c26": "厭善本，合集應德而不違廢，敬於一切尊",
    "T13n0399_003:0463c27": "于善友，詣諸法師、諸佛菩薩，親近諮受聞其",
    "T13n0399_003:0463c28": "經法，奉事侍從精進無量，遊無數土攝護生",
    "T13n0399_003:0463c29": "死，開解無限眾生之類。嚴淨無量諸佛國土，",
    "T13n0399_003:0464a01": "供養無量諸佛正覺，攬持無量諸佛之法，覺",
    "T13n0399_003:0464a02": "達無量諸佛聖慧，入于無量眾生之行，曉了",
    "T13n0399_003:0464a03": "無量講諸法門。彼則以斯勸法之故，究竟具",
    "T13n0399_003:0464a04": "足逮成佛道，斯則名曰不失精進。如來精進",
    "T13n0399_003:0464a05": "無所忘失，善修於斯精進之行，三昧定意神",
    "T13n0399_003:0464a06": "足變化，如來神足感動變化，不可限量亦現",
    "T13n0399_003:0464a07": "殊特，開化度脫無數群萌，堅固至誠無礙陰",
    "T13n0399_003:0464a08": "蓋，遊諸佛土無所損耗、亦無所行，而普周至",
    "T13n0399_003:0464a09": "遍于虛空，是為如來第八不共諸佛之法。",
    "T13n0399_003:0464a10": "「復次寶女！行菩薩道，意常專秉第一執志，又",
    "T13n0399_003:0464a11": "恒安詳究竟具足真諦之心，未曾忘失一切",
    "T13n0399_003:0464a12": "世俗及度世法，遵修思惟於四意止。彼則自",
    "T13n0399_003:0464a13": "觀內身之行，而專惟于非常、苦、空、非身之事；",
    "T13n0399_003:0464a14": "又觀外身，身之所行非常、苦、空、非身之行；觀",
    "T13n0399_003:0464a15": "內外身非常、苦、空、非身之事。觀內痛痒見",
    "T13n0399_003:0464a16": "痛痒空，專修於行；觀外痛痒見痛痒空；觀內",
    "T13n0399_003:0464a17": "外痛痒，見內外痛痒思惟知空。觀內心行，見",
    "T13n0399_003:0464a18": "其內心惟念無想；觀于外心，見外心行專",
    "T13n0399_003:0464a19": "惟無相；觀內外心見內外心，專惟無相。觀于",
    "T13n0399_003:0464a20": "內法，見於內法行無所願；觀于外法，見於外",
    "T13n0399_003:0464a21": "法專無願念；觀內外法，見內外法行無願",
    "T13n0399_003:0464a22": "念。彼則於身得四意止，思惟非常、苦、空、非身，",
    "T13n0399_003:0464a23": "具足成就如來之身，而不斷絕身之善德，以",
    "T13n0399_003:0464a24": "解痛痒則獲意止。思惟空行察于一切，諸趣",
    "T13n0399_003:0464a25": "黎庶而令休息，一切惡趣以設大哀除其苦",
    "T13n0399_003:0464a26": "患，心以解達，名曰意止。專修無相，亦不違失",
    "T13n0399_003:0464a27": "菩薩之心，積累遵修大乘之行而不懈廢，心",
    "T13n0399_003:0464a28": "歸于法，名曰意止。專修無願，不於無欲法而",
    "T13n0399_003:0464a29": "取證，觀察佛法，等御入于無量法界，修斯法",
    "T13n0399_003:0464b01": "已究竟顯達，逮成佛道，是則名曰不失道意。",
    "T13n0399_003:0464b02": "如來常定志未曾忘，蠲除眾行善修三昧，如",
    "T13n0399_003:0464b03": "來講說變化之事，見諸眾生去來現在心之",
    "T13n0399_003:0464b04": "所念信解諸根，度脫塵勞愛欲之行，曉了結",
    "T13n0399_003:0464b05": "縛因緣之著，非善行業報應罪福生死終始。",
    "T13n0399_003:0464b06": "知諸佛土聲聞合會，體解菩薩行受決時。自",
    "T13n0399_003:0464b07": "說父母親族知識朋友，心根明達而不忘之，",
    "T13n0399_003:0464b08": "分別八處言無一虛，是為如來第九不共諸",
    "T13n0399_003:0464b09": "佛之法。",
    "T13n0399_003:0464b10": "「復次寶女！行菩薩道常遵智慧，智慧光明、",
    "T13n0399_003:0464b11": "智慧威曜、智慧顯識，演智錠暉聖達之慧，深",
    "T13n0399_003:0464b12": "妙之明厭欲之智意不可喻，所興之慧達",
    "T13n0399_003:0464b13": "於一切，聲聞、緣覺慧所不能及。未曾有慧，曠",
    "T13n0399_003:0464b14": "達窈窕無邊之慧、趣異之慧、滅定已慧、",
    "T13n0399_003:0464b15": "念無所住無所著慧，求聞無厭志于聖達，暢",
    "T13n0399_003:0464b16": "于博聞而歸智慧。覩于世間如首火然，慇",
    "T13n0399_003:0464b17": "懃志慕大學之慧，有所聽聞猶如大海，聞",
    "T13n0399_003:0464b18": "能分別。好樂經典樂于法樂，彼求於法故",
    "T13n0399_003:0464b19": "行精進，以斯法樂無有形類，於內於外而悉",
    "T13n0399_003:0464b20": "放捨無所悋惜，小心恭順奉敬尊舊常受言",
    "T13n0399_003:0464b21": "誨。於五陰苦靡不能忍，悉捨諸安所可娛樂，",
    "T13n0399_003:0464b22": "彼以好法慇懃為樂。聞一四句頌，不用具足",
    "T13n0399_003:0464b23": "千金之寶，寧欲得聞一句之法，不志獲于",
    "T13n0399_003:0464b24": "轉輪聖王；願樂欲求聞度無極，不貪得致帝",
    "T13n0399_003:0464b25": "釋梵天；寧樂為人說四句頌以法布施，則不",
    "T13n0399_003:0464b26": "奉賴江河沙等廣說祠祀供一切乏；寧樂",
    "T13n0399_003:0464b27": "勸人發於道意，而不用致江河沙等轉輪聖",
    "T13n0399_003:0464b28": "王；寧樂為人講說經典，演度無極所可遵行，",
    "T13n0399_003:0464b29": "而不奉獲江河沙等帝釋梵王其有性行。如",
    "T13n0399_003:0464c01": "是成就專精聽經，一心而為他人說者，如是",
    "T13n0399_003:0464c02": "精進所受奉行，少有及者。一切諸天所見敬",
    "T13n0399_003:0464c03": "奉，諸佛所念，其為諸天所見擁護。諸佛念",
    "T13n0399_003:0464c04": "已，俗間典籍度世正經自然現矣，不學悉達",
    "T13n0399_003:0464c05": "則能堪任，致於無盡智慧光明。行是法已究",
    "T13n0399_003:0464c06": "竟具足，逮成佛道，以故名曰為如來也。不",
    "T13n0399_003:0464c07": "共智慧真諦聖達，其明巍巍無所罣礙、無有",
    "T13n0399_003:0464c08": "陰蓋，皆知一切群萌之等心所行念善惡所",
    "T13n0399_003:0464c09": "歸，有言無言、有罪無罪、有漏無漏，世俗度",
    "T13n0399_003:0464c10": "世塵勞瞋恨，生死泥洹皆分別說。一切法門",
    "T13n0399_003:0464c11": "所入聖覺曉了講誦，一切國土滿中諸塵，其",
    "T13n0399_003:0464c12": "智慧明知於過去、當來、現在之事，無所罣礙",
    "T13n0399_003:0464c13": "無有陰蓋。劫數如是一切悉了無有蔽礙，曉",
    "T13n0399_003:0464c14": "了本際當來之際，諸去來世說無邊際入",
    "T13n0399_003:0464c15": "識察行，善修三昧教授變化。如來至真以一",
    "T13n0399_003:0464c16": "法門，悉能分別一切法門，使一法門入一",
    "T13n0399_003:0464c17": "切法門，是為如來第十不共諸佛之法。",
    "T13n0399_003:0464c18": "「復次寶女！行菩薩道，未曾志慕於居家矣！亦",
    "T13n0399_003:0464c19": "復不樂於捨家，而復示于出家行學，多為沙",
    "T13n0399_003:0464c20": "門好喜澹泊，寂然為上靖默為業，遵修精",
    "T13n0399_003:0464c21": "進深妙之法，而復奉行斯三脫門，空無想",
    "T13n0399_003:0464c22": "願。一切諸魔及外讐敵所不敢當，一切顛倒",
    "T13n0399_003:0464c23": "及諸邪見無能犯者，化諸想著眾生之類。彼",
    "T13n0399_003:0464c24": "則以此三脫之門而專惟行，便致無蓋解脫",
    "T13n0399_003:0464c25": "之門，自然興發無礙慧明，以度魔界具足聖",
    "T13n0399_003:0464c26": "界，不復習行一切陰蓋，顛倒覆蔽所處邪見",
    "T13n0399_003:0464c27": "塵勞眾想。便以曉了無陰蓋門，以三脫門而",
    "T13n0399_003:0464c28": "自娛樂，則分別說深奧之法，但歸要義不歸",
    "T13n0399_003:0464c29": "嚴飾；但歸要慧不歸於識；歸分別要不歸多",
    "T13n0399_003:0465a01": "辭；但歸於法不歸於人。所歸導利一切眾生，",
    "T13n0399_003:0465a02": "美辭嚴飾離諸想會，講說分別歸於要義而",
    "T13n0399_003:0465a03": "令解脫。於色想會講說分別，歸於要慧而",
    "T13n0399_003:0465a04": "度脫之，在於多辭而合會矣！說色平等，令",
    "T13n0399_003:0465a05": "歸正說而度脫之！依於人會分別勸化，使歸",
    "T13n0399_003:0465a06": "於法而度脫之！假使會在六十二見，為分別",
    "T13n0399_003:0465a07": "說譃無之要，使度脫之！設集遊在一切諸想",
    "T13n0399_003:0465a08": "因緣之惑，解脫無想而度脫之！遊在三界，",
    "T13n0399_003:0465a09": "分別無願而度脫之！集在欲行，解脫空淨而",
    "T13n0399_003:0465a10": "度脫之！集在瞋恚，分別慈心而度脫之！會遊",
    "T13n0399_003:0465a11": "愚行，解說緣起十二相連而度脫之！入于貪",
    "T13n0399_003:0465a12": "會，分別現說施度無極而度脫之！在犯禁眾，",
    "T13n0399_003:0465a13": "分別現說戒度無極而度脫之！在瞋恚眾，分",
    "T13n0399_003:0465a14": "別現說忍度無極而度脫之！在懈怠眾，分別",
    "T13n0399_003:0465a15": "解說進度無極而度脫之！在亂意眾，分別現",
    "T13n0399_003:0465a16": "說禪度無極而度脫之！在邪智眾，分別現說",
    "T13n0399_003:0465a17": "慧度無極而度脫之！在凡夫眾，分別現說聖",
    "T13n0399_003:0465a18": "諦之議而度脫之！在四倒眾，分別現說無常、",
    "T13n0399_003:0465a19": "苦、空、非身之法而度脫之！在於一切陰蓋之",
    "T13n0399_003:0465a20": "蔽、顛倒邪見迷惑之眾，分別解說無蓋脫門",
    "T13n0399_003:0465a21": "而度脫之！在塵勞眾，分別現說十方諸佛道",
    "T13n0399_003:0465a22": "品之法而度脫之！行是法已究竟具足，逮成",
    "T13n0399_003:0465a23": "佛道，所以名曰如來不失度脫。以能不失",
    "T13n0399_003:0465a24": "於解脫者則無瞋怒，究竟根原無有缺減，",
    "T13n0399_003:0465a25": "本末清涼遊諸所趣，入于深妙所逮神智，而",
    "T13n0399_003:0465a26": "不可及甚難當矣！過於聲聞緣覺之乘，普能",
    "T13n0399_003:0465a27": "獨步於諸佛道。離穢無垢則無瑕疵，究竟清",
    "T13n0399_003:0465a28": "淨而莊嚴治，寂觀之業志有所說，而不可盡",
    "T13n0399_003:0465a29": "無量無邊，則於無為無所罣礙，修行平等等",
    "T13n0399_003:0465b01": "如虛空，善修三昧號離垢藏。皆悉照曜一切",
    "T13n0399_003:0465b02": "諸法，曉了總持，如來說法悉解脫想。一切",
    "T13n0399_003:0465b03": "所歸來親近者，普以暉曜多所開明，向於無",
    "T13n0399_003:0465b04": "為而崇滅度至重泥洹，究竟具足得其邊際，",
    "T13n0399_003:0465b05": "是為如來第十一不共諸佛之法。「復次寶女！",
    "T13n0399_003:0465b06": "行菩薩道，以慧為尊慧為勢力，歸於要慧講",
    "T13n0399_003:0465b07": "論慧土，超越諸慧所歸趣者，嚴治聖道興",
    "T13n0399_003:0465b08": "顯所行，求於超異淨修神通成一切智，修行",
    "T13n0399_003:0465b09": "道意具足究竟，則得聖達至諸通慧。若有欲",
    "T13n0399_003:0465b10": "心知有欲心之所興發，若無欲心知無欲心",
    "T13n0399_003:0465b11": "之所興發；若有瞋恚心知瞋恚心之所興發，",
    "T13n0399_003:0465b12": "離瞋恚心知離恚心之所興發；若有愚癡心",
    "T13n0399_003:0465b13": "知愚癡心之所興發，離愚癡心知離愚癡心",
    "T13n0399_003:0465b14": "之所興發；若有塵勞心知塵勞心之所興發，",
    "T13n0399_003:0465b15": "離塵勞心知離塵勞心之所興發；若睡眠心",
    "T13n0399_003:0465b16": "知睡眠心之所興發，離睡眠心知離睡眠心",
    "T13n0399_003:0465b17": "之所興發；若合會心知合會心之所興發，離",
    "T13n0399_003:0465b18": "合會心知離合會心之所興發；若冀養心知",
    "T13n0399_003:0465b19": "冀養心之所興發，離冀養心知離冀養心",
    "T13n0399_003:0465b20": "之所興發；若貪他心知貪他心之所興發，",
    "T13n0399_003:0465b21": "離貪他心知離貪他心之所興發；若過上心",
    "T13n0399_003:0465b22": "知過上心之所興發，若無上心知無上心之",
    "T13n0399_003:0465b23": "所興發；若陰蓋心知陰蓋心之所興發，若無",
    "T13n0399_003:0465b24": "陰蓋心知無陰蓋心之所興發；若無決心",
    "T13n0399_003:0465b25": "知無決心之所興發，若有決心知有決心",
    "T13n0399_003:0465b26": "之所興發；若有惡心知有惡心之所興發，若",
    "T13n0399_003:0465b27": "有善德心知有善德心之所興發；若有罪心",
    "T13n0399_003:0465b28": "知有罪心之所興發，若離罪心知離罪心之",
    "T13n0399_003:0465b29": "所興發；若有漏心知有漏心之所興發，若無",
    "T13n0399_003:0465c01": "漏心知無漏心之所興發；若世俗心知世俗",
    "T13n0399_003:0465c02": "心之所興發，若度世心知度世心之所興發；",
    "T13n0399_003:0465c03": "若有著心知有著心之所興發，若無著心知",
    "T13n0399_003:0465c04": "無著心之所興發；若清淨心知清淨心之所興",
    "T13n0399_003:0465c05": "發；若薄尠心知薄尠心之所興發；若眾憒心",
    "T13n0399_003:0465c06": "知眾憒心之所興發；若習更心知習更心之",
    "T13n0399_003:0465c07": "所興發，若無更心知無更心之所興發；若邊",
    "T13n0399_003:0465c08": "際心知邊際心之所興發，若無際心知無際",
    "T13n0399_003:0465c09": "心之所興發。取要言之，若慳貪心、布施之心；",
    "T13n0399_003:0465c10": "若犯禁心、奉戒之心；若瞋恚心、忍辱之心；若",
    "T13n0399_003:0465c11": "懈怠心、精進之心；若亂意心、禪定之心；若邪",
    "T13n0399_003:0465c12": "智心、以正智慧度無極心；凡夫之心、聖賢之",
    "T13n0399_003:0465c13": "心；趣邪見心、趣正見心；聲聞乘心、緣覺乘心、",
    "T13n0399_003:0465c14": "若大乘心、若復曉了大道之心。「又知苦諦所",
    "T13n0399_003:0465c15": "因而有，是為習諦，是苦盡諦斯為苦盡，向",
    "T13n0399_003:0465c16": "道者諦審知如有。已能曉了苦諦如有，則知",
    "T13n0399_003:0465c17": "本淨慧無所起，究竟本末無所習慧。而知苦",
    "T13n0399_003:0465c18": "諦審如所有，亦無所斷亦無有信令永都盡，",
    "T13n0399_003:0465c19": "曉了徑路一切普入，而以等御猶若虛空，無",
    "T13n0399_003:0465c20": "有吾我無所貪愛。又其處所本來悉淨，彼",
    "T13n0399_003:0465c21": "皆了此四諦之原，審從而有無所造證，開化",
    "T13n0399_003:0465c22": "眾生蠲除諦願奉行明證。若為群黎講說經",
    "T13n0399_003:0465c23": "法，以所說法得真柔順，而不迷惑亂於緣起，",
    "T13n0399_003:0465c24": "棄捐一切眾邪異見，處入中正觀因緣法，則",
    "T13n0399_003:0465c25": "了諸法解報應緣，不在己土不在人土、不",
    "T13n0399_003:0465c26": "在壽土不在命土，亦復不在眾生之土。知彼",
    "T13n0399_003:0465c27": "無明而致斯行，知從所行而致有識，知從所",
    "T13n0399_003:0465c28": "識而致名色，知名色緣而致六入，知六入",
    "T13n0399_003:0465c29": "緣而致習更，知習更緣而致痛痒，知痛痒",
    "T13n0399_003:0466a01": "緣而致恩愛，知恩愛緣而致所受，知所受緣",
    "T13n0399_003:0466a02": "而致所有，知所有緣而致於生，知所生緣而",
    "T13n0399_003:0466a03": "致老死啼泣哀慼勤苦之患。如是因緣，致大",
    "T13n0399_003:0466a04": "陰體。悉曉了空，無明已盡，行、識、名色、六入、所",
    "T13n0399_003:0466a05": "更、痛、愛、受、有、生、老病死啼泣哀慼，大陰之身便",
    "T13n0399_003:0466a06": "永盡矣！「彼造斯觀其無明緣，非己身緣亦非",
    "T13n0399_003:0466a07": "人緣，無壽無命無眾生緣。設使無我、無人、無",
    "T13n0399_003:0466a08": "命、無眾生者，斯則為空。已知空者不計有常",
    "T13n0399_003:0466a09": "亦無斷滅，不計無常，況斷滅者？則於過去而",
    "T13n0399_003:0466a10": "無所生亦無所起。設於過去而無所生無所",
    "T13n0399_003:0466a11": "起者，則於三世而無所著。已於三世無所著",
    "T13n0399_003:0466a12": "者，悉無所獲則無所有為自然矣！已無所有",
    "T13n0399_003:0466a13": "自然寂者，便則越度去來之路，已能越度去",
    "T13n0399_003:0466a14": "來路者則第一議，以第一議則曰正真。「已",
    "T13n0399_003:0466a15": "為正真彼佛真辭，已佛真辭則無所諍，已無",
    "T13n0399_003:0466a16": "所諍則寂志法，已寂志法自然若空。從斯慧",
    "T13n0399_003:0466a17": "行而曉了之，從習不順則習無明，以習無明",
    "T13n0399_003:0466a18": "便致行、識、名色、六入、習更、痛、愛、受、有、生、老病死",
    "T13n0399_003:0466a19": "啼泣哀慼集大陰苦，身惱之患亦不蠲除，所",
    "T13n0399_003:0466a20": "倚諸見悉究暢知，因緣報應而合會成。已能",
    "T13n0399_003:0466a21": "分別無我無人、無壽無命，諸法自然不受邊",
    "T13n0399_003:0466a22": "際，亦不不受亦無所得。不得際者則無根源，",
    "T13n0399_003:0466a23": "已無根源則覩中正。假使不得諸法根源，於",
    "T13n0399_003:0466a24": "彼何緣當有中正？其中正者為何等類？彼以",
    "T13n0399_003:0466a25": "超度無限正法，則離彼此中間之法，便能",
    "T13n0399_003:0466a26": "講說無量中正經典之要，以能奉行如是法",
    "T13n0399_003:0466a27": "者，究竟具足逮成佛道，是故名曰如來至真。",
    "T13n0399_003:0466a28": "「終不違損度知見慧，設能不違度知見慧，以",
    "T13n0399_003:0466a29": "度知見慧尋能遵修力進三昧，曉了無量自",
    "T13n0399_003:0466b01": "在總持，而以等御無限中正之法界也。如虛",
    "T13n0399_003:0466b02": "空無有想念，便則講說無形業慧，分別報應",
    "T13n0399_003:0466b03": "無所忘失，演暢平等去來今事。而目覩察一",
    "T13n0399_003:0466b04": "切眾生諸根所趣，說其精進慧之所解，分別",
    "T13n0399_003:0466b05": "決了無央數身不可計形，嗟詠解說世間",
    "T13n0399_003:0466b06": "之行，而善建立講無盡事，宣布顯現無量",
    "T13n0399_003:0466b07": "之信，若干種信又分別說，一切方面諸內",
    "T13n0399_003:0466b08": "分部，悉能周達決無限難，諸所遊步說進退",
    "T13n0399_003:0466b09": "慧，演無思議諸法之門，宣示一切禪定脫門、",
    "T13n0399_003:0466b10": "三昧正受。塵勞之欲瞋恚之結，搆諸黎庶終",
    "T13n0399_003:0466b11": "始所趣，善惡中間而悉曉了，過去無數無陰",
    "T13n0399_003:0466b12": "蓋慧，普現無量若干之變，往古世事而皆念",
    "T13n0399_003:0466b13": "之。「又咸觀察靡所不覩，而悉曉了宣布無量、",
    "T13n0399_003:0466b14": "無蓋，天眼徹視而悉說之，一切諸礙悉無有",
    "T13n0399_003:0466b15": "餘，已能解脫除諸礙慧，一切漏盡及為慧",
    "T13n0399_003:0466b16": "耳！設無所有已為慧者，講無畏慧皆無差",
    "T13n0399_003:0466b17": "特，平等如稱不斷佛事。講說大哀勢力之慧，",
    "T13n0399_003:0466b18": "隨人本行而歎說法，讚揚諸法無有處所，開",
    "T13n0399_003:0466b19": "化眾生則轉法輪，無有懈怠差特之慧，宣布",
    "T13n0399_003:0466b20": "深奧若干殊異，超玄無底至化彌弘，智慧之",
    "T13n0399_003:0466b21": "力而為感動，一切聲聞、緣覺之乘所不能及，",
    "T13n0399_003:0466b22": "是為如來十二不共諸佛之法。「復次寶女！行",
    "T13n0399_003:0466b23": "菩薩道，興造聖業不求名號，則以己身興智",
    "T13n0399_003:0466b24": "慧業，不復設造一切身穢諛諂欺詐，無凶害",
    "T13n0399_003:0466b25": "行無慳貪行，常修梵行，身精進事則順道行，",
    "T13n0399_003:0466b26": "不為身患不逼他人，依度無極行大悲哀，",
    "T13n0399_003:0466b27": "常為眾生身所遵修。若茲具足，彼以斯法奉",
    "T13n0399_003:0466b28": "行如是，逮成佛道，斯謂如來身所行事德慧",
    "T13n0399_003:0466b29": "自在。以身解了一切慧明，等自在已覩一切",
    "T13n0399_003:0466c01": "形，悉能示現諸色三昧，曉了普入總持之要。",
    "T13n0399_003:0466c02": "如來現已無數之形，若干種像顏容之類，一",
    "T13n0399_003:0466c03": "切天、龍、鬼神、揵沓惒、阿須倫、迦留羅、真陀羅、",
    "T13n0399_003:0466c04": "摩休勒、釋梵四王、梵志、君子、長者、居士、農夫、",
    "T13n0399_003:0466c05": "工、師、細民、比丘、比丘尼、清信士、清信女。「又",
    "T13n0399_003:0466c06": "無數人不可稱計，百千之眾悉來會坐，佛現",
    "T13n0399_003:0466c07": "無量威儀禮節，顏貌形像而為最尊、為長為",
    "T13n0399_003:0466c08": "上、為極大人為無量正，而為眾會講說經法，",
    "T13n0399_003:0466c09": "勸化發遣多所誘進，中間沒身忽然不現，眾",
    "T13n0399_003:0466c10": "人因解。是故大會各各相合，共坐說議眾人",
    "T13n0399_003:0466c11": "歡喜，所演智慧寂然經行，若有覩者不以為",
    "T13n0399_003:0466c12": "厭，若所說者益用踊躍，心逮悅豫不復歡",
    "T13n0399_003:0466c13": "喜，一切欲樂境界財業，設沒不現靡不渴仰，",
    "T13n0399_003:0466c14": "欲得奉覲聽說經典，設有覩者，貪欲之著",
    "T13n0399_003:0466c15": "恩愛之見，聞所說法好樂聽受，因斯報應",
    "T13n0399_003:0466c16": "至於無漏，身口心定而無瑕疵，獲斯行業，是",
    "T13n0399_003:0466c17": "為如來十三不共諸佛之法。",
    "T13n0399_003:0466c18": "「復次寶女！行菩薩道，造聖慧業不求名聞，",
    "T13n0399_003:0466c19": "彼口所說惟興慧事，不為一切瑕惡諛諂、佞",
    "T13n0399_003:0466c20": "邪所迷，所言至誠而不兩舌，亦無麁辭，而",
    "T13n0399_003:0466c21": "不讒人言辭柔潤，不為獷說言輒說法。其",
    "T13n0399_003:0466c22": "口所宣，不令己身及與他人心懷惱熱；口之",
    "T13n0399_003:0466c23": "所說如佛教法議歸於善；口之所說言辭則",
    "T13n0399_003:0466c24": "可眾生之心，無所中傷其慧安詳，言辭具足",
    "T13n0399_003:0466c25": "不遵修名。以此行法究竟具足，逮成佛道，",
    "T13n0399_003:0466c26": "斯謂如來口言等慧智德自在。彼則以此口",
    "T13n0399_003:0466c27": "言等慧智德自在，善修寶事三昧之定，得",
    "T13n0399_003:0466c28": "達三品曉了總持，如來所入以一口辭、以一",
    "T13n0399_003:0466c29": "法言普入一切，宣暢諸音，等悅一切眾會之",
    "T13n0399_003:0467a01": "心。如來一切所演音聲，則合於議不違法理，",
    "T13n0399_003:0467a02": "至誠柔順觀因緣法，除諸瑕穢而離愛欲，寂",
    "T13n0399_003:0467a03": "定遊已，必當獲致至誠之報乃至滅度，是為",
    "T13n0399_003:0467a04": "如來十四不共諸佛之法。",
    "T13n0399_003:0467a05": "「復次寶女！行菩薩道，假使常修造智慧業，",
    "T13n0399_003:0467a06": "不慕名色，以心思念聖慧所興，則令眾生離",
    "T13n0399_003:0467a07": "於瑕惡所著邪佞，無明瞋恚倒見之事。遵修",
    "T13n0399_003:0467a08": "正見而行慈悲，等心黎庶不捨道意，遵奉慧",
    "T13n0399_003:0467a09": "已究竟具足，不為自大亦無慢恣，行是法已",
    "T13n0399_003:0467a10": "逮成佛道，斯謂如來心之所念，精修聖慧志所",
    "T13n0399_003:0467a11": "暢達，心等慧事聖明自在。彼已達已，一切慧",
    "T13n0399_003:0467a12": "心等聖自在，善修現在諸佛目前顯立三昧，",
    "T13n0399_003:0467a13": "所念清淨曉了鮮潔之總持也。如來一心普",
    "T13n0399_003:0467a14": "知一切眾生心念，已心等故則能普等一切",
    "T13n0399_003:0467a15": "黎庶，勸助平夷心等一切，則能等已所可勸",
    "T13n0399_003:0467a16": "助，心猶若幻本性清淨，一切諸心自然如空。",
    "T13n0399_003:0467a17": "道法等御一切眾生身口心行，以眾生法等",
    "T13n0399_003:0467a18": "入己身，所修道法一切諸身猶若現影，若能",
    "T13n0399_003:0467a19": "以慧等御諸身，一切眾生入于己身。以能等",
    "T13n0399_003:0467a20": "御一切諸身入己身者，發意之頃令眾生身",
    "T13n0399_003:0467a21": "化立佛身。斯所建立無能毀者，亦無能動無",
    "T13n0399_003:0467a22": "能轉移天上世間，諸天人民、諸魔、梵志、沙門、",
    "T13n0399_003:0467a23": "梵天無能進退，是為如來十五不共諸佛之",
    "T13n0399_003:0467a24": "法。",
    "T13n0399_003:0467a25": "「復次寶女！行菩薩道，聞諸過去如來至真無",
    "T13n0399_003:0467a26": "罣礙慧，斯諸等正覺悉普周遍一切世界，",
    "T13n0399_003:0467a27": "無所罣礙無有陰蓋，身所行業威儀法式而",
    "T13n0399_003:0467a28": "悉篤信。一切世界音聲本寂，靡不得入無量",
    "T13n0399_003:0467a29": "無盡不可思議諸佛音聲，分別演說無量法",
    "T13n0399_003:0467b01": "門。斯諸過去如來言辭則無有二，十方國土",
    "T13n0399_003:0467b02": "諸佛正覺及眾正典，普諸黎庶，一切菩薩亦",
    "T13n0399_003:0467b03": "復如之。達諸聲聞、緣一覺眾、一切諸人因緣",
    "T13n0399_003:0467b04": "罪福，所可念行，則復篤信過去如來心之所",
    "T13n0399_003:0467b05": "行，光明之曜清淨無量無有陰蓋。信斯過去",
    "T13n0399_003:0467b06": "諸如來者，不懷狐疑亦無猶豫，不恐不懼亦",
    "T13n0399_003:0467b07": "無畏難。諸佛境界不可思議，曉了眾生如是",
    "T13n0399_003:0467b08": "比像，悉樂諸法因勸助之，以行此法究竟具",
    "T13n0399_003:0467b09": "足，逮成佛道，斯名如來過去無量無損智慧",
    "T13n0399_003:0467b10": "所現自在。「彼以過去自在智慧，則復善修",
    "T13n0399_003:0467b11": "於勇猛伏三昧之定，分別曉了威曜總持，而",
    "T13n0399_003:0467b12": "知過去諸如來眾，各各異名壽命之限，於其",
    "T13n0399_003:0467b13": "中間無邊之慧，欲求根源悉能盡極，過去菩",
    "T13n0399_003:0467b14": "薩聲聞緣覺亦復如是。眾生群萌所可造行，",
    "T13n0399_003:0467b15": "人所修業善惡禍福，有如過去一切劫數，",
    "T13n0399_003:0467b16": "以何等劫成為正覺、覺未覺者？於某劫中，",
    "T13n0399_003:0467b17": "而有若干如來至真等正覺？斯諸如來亦於",
    "T13n0399_003:0467b18": "彼劫，說無限量無礙之際不可盡極之根源",
    "T13n0399_003:0467b19": "也。又了過去諸佛世界其名各異，若有雜穢",
    "T13n0399_003:0467b20": "若復清淨，多少大小細軟微妙，塵勞限數所",
    "T13n0399_003:0467b21": "入之處，如其順應十方處所，金剛羅網分別",
    "T13n0399_003:0467b22": "所入，諸根羅網所入境界，一切過去無有",
    "T13n0399_003:0467b23": "邊際，諸佛國土不可究竟得其邊際。如來於",
    "T13n0399_003:0467b24": "此一切普說，斯過去事無有捐忘，悉能決了",
    "T13n0399_003:0467b25": "斯諸佛慧，如人觀掌視五指矣！是為如來十",
    "T13n0399_003:0467b26": "六不共諸佛之法。",
    "T13n0399_003:0467b27": "「復次寶女！行菩薩道，聞諸如來、至真、等正覺",
    "T13n0399_003:0467b28": "慧無罣礙。斯諸正覺普則周旋一切世界，身",
    "T13n0399_003:0467b29": "無央數無有陰蓋，身之所行威儀禮節悉篤",
    "T13n0399_003:0467c01": "信之，音聲暢達靡不周遍。諸佛國土皆聞法",
    "T13n0399_003:0467c02": "教，乃入無限所說法門，信於當來如來言辭，",
    "T13n0399_003:0467c03": "十方國土諸佛正覺諸法眾生、一切菩薩聲",
    "T13n0399_003:0467c04": "聞緣覺及諸凡夫所作罪福善惡之報。又復",
    "T13n0399_003:0467c05": "信知當來諸佛心之所歸，光明威神清淨無",
    "T13n0399_003:0467c06": "數無有陰蓋，信斯當來諸佛之行，不懷狐疑",
    "T13n0399_003:0467c07": "亦無猶豫，不恐不懼亦無所難，而以篤信",
    "T13n0399_003:0467c08": "不可思議諸佛境界。則復於斯為諸眾生勸",
    "T13n0399_003:0467c09": "助合集，如是像法究暢信樂，行此法已究竟",
    "T13n0399_003:0467c10": "具足，逮成佛道，斯謂如來當來無數無所損",
    "T13n0399_003:0467c11": "失現慧自在。「彼以當來無所損慧，現自在已",
    "T13n0399_003:0467c12": "則便興發大哀之力三昧之定，曉了分別師",
    "T13n0399_003:0467c13": "子雷音之總持也，則能了知當來正覺各各",
    "T13n0399_003:0467c14": "異名壽命限量，於其中間說無邊際不可盡",
    "T13n0399_003:0467c15": "極，得其根原。又復識知當來菩薩、聲聞緣覺、",
    "T13n0399_003:0467c16": "眾生群萌之所行也，黎庶行業所當遭遇禍",
    "T13n0399_003:0467c17": "福報應；又知當來一切諸劫，而於某劫當成",
    "T13n0399_003:0467c18": "正覺、覺諸未覺；又於中間說所歷劫，無有邊",
    "T13n0399_003:0467c19": "際不可盡極得其根原，當來世界各各有名，",
    "T13n0399_003:0467c20": "雜穢清淨多少大小細柔微妙，如諸塵數",
    "T13n0399_003:0467c21": "所有齊限，如來知其無所捐忘，而柔順行",
    "T13n0399_003:0467c22": "十方處所，根原羅網之所有分，悉能普入當",
    "T13n0399_003:0467c23": "來無數諸佛世界。斯諸如來悉分別說，觀如",
    "T13n0399_003:0467c24": "手掌覩五指矣！是為如來十七不共諸佛之",
    "T13n0399_003:0467c25": "法。",
    "T13n0399_003:0467c26": "「復次寶女！行菩薩道，聞諸現在如來至真無",
    "T13n0399_003:0467c27": "罣礙慧，斯現正覺其身無數而無陰蓋，諸佛",
    "T13n0399_003:0467c28": "境界身所行業，身之所趣威儀禮節；又其音",
    "T13n0399_003:0467c29": "聲咸遍諸國，無所罣礙聲無覆蔽，皆篤信解",
    "T13n0399_003:0468a01": "不可思議諸佛音響，說於無量諸法道門。斯",
    "T13n0399_003:0468a02": "諸現在如來言辭，而悉信樂口所宣暢，十方",
    "T13n0399_003:0468a03": "國土諸佛正覺及眾經典，一切黎庶諸菩薩",
    "T13n0399_003:0468a04": "等，聲聞緣覺一切人民選擇分別。此諸如來",
    "T13n0399_003:0468a05": "心之所行，心所興業光明清淨，不可計數無",
    "T13n0399_003:0468a06": "有陰蓋，皆復信此現在如來，不懷狐疑無有",
    "T13n0399_003:0468a07": "結滯，不恐不懼亦無怖懅，諸佛境界不可思",
    "T13n0399_003:0468a08": "議。又復勸化於他眾生，如是色像信樂經典，",
    "T13n0399_003:0468a09": "行法若斯具足究竟，逮成佛道，斯謂如來現",
    "T13n0399_003:0468a10": "在無數無所損失現慧自在。「彼以無數現在",
    "T13n0399_003:0468a11": "如來無損智慧現已自在，則便善修離垢照",
    "T13n0399_003:0468a12": "印三昧之定，曉了分別金剛道場之總持也。",
    "T13n0399_003:0468a13": "如來現在普能分別，諸佛名號各各差特，壽",
    "T13n0399_003:0468a14": "命之限悉能宣布，中間迥絕而無邊際，不可",
    "T13n0399_003:0468a15": "盡極得其根原。現在一切諸菩薩眾、聲聞緣",
    "T13n0399_003:0468a16": "覺、眾生之行，群萌事業罪福報應；現在十方",
    "T13n0399_003:0468a17": "諸劫之數，於其劫中成為正覺，說其根原；",
    "T13n0399_003:0468a18": "現在十方一切國土，各各有名，雜糅清淨多",
    "T13n0399_003:0468a19": "少大小柔軟微妙，悉得普入，如塵數限隨其",
    "T13n0399_003:0468a20": "所順，十方處所諸根羅網，悉入現在十方",
    "T13n0399_003:0468a21": "世界，於其中間無限邊際，不可盡極得其根",
    "T13n0399_003:0468a22": "原。如來於彼，所說分別無所損耗，此諸如來",
    "T13n0399_003:0468a23": "選擇智慧，如觀手掌察其五指，是為如來十",
    "T13n0399_003:0468a24": "八不共諸佛之法。",
    "T13n0399_003:0468a25": "「是十八品，便得一切不共諸佛之法。何謂不",
    "T13n0399_003:0468a26": "共諸佛之法？無能覩見如來頂相，是為不共",
    "T13n0399_003:0468a27": "諸佛之法，身無限故。如來超殊一切諸形，是",
    "T13n0399_003:0468a28": "為不共諸佛之法，一切人中為最尊故。眾生",
    "T13n0399_003:0468a29": "見佛瑕穢消除，是為不共諸佛之法，身如藥",
    "T13n0399_003:0468b01": "故。如來之行英妙超殊，是為不共諸佛之法，",
    "T13n0399_003:0468b02": "無罪舋故。如來無懼，是為不共諸佛之法，得",
    "T13n0399_003:0468b03": "無畏故。如來獨步，無有諸漏而得自在，是為",
    "T13n0399_003:0468b04": "不共諸佛之法，遵平等故。如來之心行無所",
    "T13n0399_003:0468b05": "壞，是為不共諸佛之法，曉了賢聖之教誡",
    "T13n0399_003:0468b06": "故，如來調定志性和雅，是為不共諸佛之",
    "T13n0399_003:0468b07": "法，堅住建立於己行故。如來之辯應時而對，",
    "T13n0399_003:0468b08": "是為不共諸佛之法，講說經典無言教故。如",
    "T13n0399_003:0468b09": "來可悅一切眾生心之所念，因曰如來，是為",
    "T13n0399_003:0468b10": "不共諸佛之法，無所進故。如來音聲普聞眾",
    "T13n0399_003:0468b11": "會不溢在外，是為不共諸佛之法，講說經",
    "T13n0399_003:0468b12": "法而不虛妄，開化應度，救濟諸根令純淑故。",
    "T13n0399_003:0468b13": "一切眾會在於道場，親近覩見如來顏貌，是",
    "T13n0399_003:0468b14": "為不共諸佛之法，變化感動無思議故。瞻察",
    "T13n0399_003:0468b15": "如來無有厭足，是為不共諸佛之法，如大德",
    "T13n0399_003:0468b16": "無極樹寶柱，大聖體故。如來說法無所侵枉，",
    "T13n0399_003:0468b17": "是為不共諸佛之法，平等覺故。如來之身不",
    "T13n0399_003:0468b18": "可諦視，是為不共諸佛之法，威儀禮節無希",
    "T13n0399_003:0468b19": "望故。如來之身如師子步，是為不共諸佛",
    "T13n0399_003:0468b20": "之法，於大眾中無所難故。如來遊步無有",
    "T13n0399_003:0468b21": "虛妄，是為不共諸佛之法，智慧為本身造行",
    "T13n0399_003:0468b22": "故。如來之行音聲真諦，是為不共諸佛之",
    "T13n0399_003:0468b23": "法，智慧元首口辭真故。如來之眼普視無邊，",
    "T13n0399_003:0468b24": "是為不共諸佛之法，聖慧為上心明達故。如",
    "T13n0399_003:0468b25": "來教授言辭顯曜，是為不共諸佛之法，卒對",
    "T13n0399_003:0468b26": "辯故。如來利養名聞流溢，是為不共諸佛之",
    "T13n0399_003:0468b27": "法，無上正真不可盡故。如來之福不可盡極，",
    "T13n0399_003:0468b28": "是為不共諸佛之法，第一分別了諸礙故。成",
    "T13n0399_003:0468b29": "為如來無能當者，是為不共諸佛之法，為大",
    "T13n0399_003:0468c01": "鉤鎖力士之身，而有十力、四無所畏，第一最",
    "T13n0399_003:0468c02": "上度無極故。如來無倦常不退轉，所說不",
    "T13n0399_003:0468c03": "懈，是為不共諸佛之法，曉了一切眾生根故。",
    "T13n0399_003:0468c04": "又如來者，為無數法而作聖師，是為不共諸",
    "T13n0399_003:0468c05": "佛之法，普於諸世獨尊師故。壽命無量，是",
    "T13n0399_003:0468c06": "為不共諸佛之法，顯法身故。其覩如來若",
    "T13n0399_003:0468c07": "聞音聲，親近稽首無有虛妄，是為不共諸佛",
    "T13n0399_003:0468c08": "之法，為究本末人稽首禮，即令眾生至大",
    "T13n0399_003:0468c09": "安故。如來之慧無有結恨，是為不共諸佛之",
    "T13n0399_003:0468c10": "法，解達三世平等之故。如來講說無有中間，",
    "T13n0399_003:0468c11": "是為不共諸佛之法，順法本故。如來蠲除一",
    "T13n0399_003:0468c12": "切罣礙，是為不共諸佛之法，諸不善法永無",
    "T13n0399_003:0468c13": "餘故。如來無師，是為不共諸佛之法，已自",
    "T13n0399_003:0468c14": "然達諸法之故。如來普智，是為不共諸佛",
    "T13n0399_003:0468c15": "之法，分別諸覺曉了大道無有餘故。是為皆",
    "T13n0399_003:0468c16": "得一切不共諸佛之法。」",
    "T13n0399_003:0468c17": "寶女所問經卷第三"
}