{
    "X71n1414_001:0293a03": " 南堂了菴禪師語錄序",
    "X71n1414_001:0293a05": "予壯齡時。與千巖長公。為方外交。千巖以南堂禪師",
    "X71n1414_001:0293a06": "偈贊示予。予讀之。驚曰。是有所證悟者之言也。絕枝",
    "X71n1414_001:0293a07": "蔓。去町畦。而不墮於情識之境。不意大法凋零。而能",
    "X71n1414_001:0293a08": "見斯人哉。千巖以予言為然。當時之所見。僅一二章",
    "X71n1414_001:0293a09": "耳。自時厥後。或吳或楚。或梁宋。或魯衛。名僧開士。多",
    "X71n1414_001:0293a10": "有謁予浦陽江之上者。予既見輙問。見南堂否。曰見",
    "X71n1414_001:0293a11": "之。曰有何言。遂各解囊相示。見漸多。則其心慕之。為",
    "X71n1414_001:0293a12": "愈至。及來京師。其弟子祖灊海壽。復持三會語。畀予",
    "X71n1414_001:0293a13": "而求為之序。讀之連日。因獲盡其大觀焉。嗚呼。據獅",
    "X71n1414_001:0293a14": "子座。演如來法。其任甚不輕也。在他人為之。東剽西",
    "X71n1414_001:0293a15": "掠。拈綴成篇。而椎鑿之痕故在。師則渾融無跡。不異",
    "X71n1414_001:0293a16": "雲流而天空者矣。在他人。為之拘滯一隅。動輙有礙。",
    "X71n1414_001:0293a17": "或得乎此。竟遺於彼。師於殺活之機。縱橫皆自如矣。",
    "X71n1414_001:0293a18": "在他人。為之氣索神沮。不自振拔。而無以應來學之",
    "X71n1414_001:0293a19": "求。師乃圓滿充足。覃及於諸方矣。有若師者。其所造",
    "X71n1414_001:0293a20": "詣。誠非凡情之可度量哉。夫以少林西來。惟究心源。",
    "X71n1414_001:0293a21": "言辭直截。初無隱晦。傳至大鑒。恐為世諦流布。不得",
    "X71n1414_001:0293a22": "不秘護。而密持之。歷代碩師。隨時升降。慈憫峻厲。各",
    "X71n1414_001:0293a23": "立戶庭。其接引雖若有不同。所以祛逐妄緣。而挽入",
    "X71n1414_001:0293a24": "正途者。則一而已矣。迨及宋季。尚奇騁異。背其師授。",
    "X71n1414_001:0293b01": "而流於頗僻者。漸多有之。君子言之。未甞不為之太",
    "X71n1414_001:0293b02": "息。師能循蹈矩矱。惟祖武是繩。提唱真乘。使人復見",
    "X71n1414_001:0293b03": "大鑒遺意。其扶樹正宗之功。夫豈小哉。予之慕師非",
    "X71n1414_001:0293b04": "一日。鉅細之辭。皆獲觀焉。故知師為獨深。而謂非他",
    "X71n1414_001:0293b05": "人之所能及。然可惜者。師之名位。不滿於德。使其說",
    "X71n1414_001:0293b06": "法五山。布靉靆之慈雲。澍滂沱之教雨。則其功逮被。",
    "X71n1414_001:0293b07": "又不止今之所見而已。雖然名外也。非內也。德內也。",
    "X71n1414_001:0293b08": "非外也。師內重而外輕者也。苟以在外者之崇卑。以",
    "X71n1414_001:0293b09": "為在內者之低昂。是不知師者也。師之行業。予既詳",
    "X71n1414_001:0293b10": "書成記。勒之堅珉。復為讀斯錄者。著其說如此。千巖",
    "X71n1414_001:0293b11": "在定光中。又未必不以予言為然也。師諱清欲。字了",
    "X71n1414_001:0293b12": "菴。南堂其號也。族姓朱氏。台之臨海人。甞住開福本",
    "X71n1414_001:0293b13": "覺靈巖三禪剎云。",
    "X71n1414_001:0293b14": "洪武三年歲次庚戌春二月辛酉朔。翰林學士亞",
    "X71n1414_001:0293b15": "中大夫知　制誥兼脩　國史金華宋濂景濂序。",
    "X71n1414_001:0293b19": "了菴和尚語錄目次",
    "X71n1414_001:0293b21": "卷第一",
    "X71n1414_001:0293b22": "宋濂序",
    "X71n1414_001:0293b23": "集慶路中山開福禪寺語錄",
    "X71n1414_001:0293b24": "卷第二",
    "X71n1414_001:0293c01": "嘉興路本覺禪寺語錄",
    "X71n1414_001:0293c02": "卷第三",
    "X71n1414_001:0293c03": "平江路靈巖禪寺語錄",
    "X71n1414_001:0293c04": "卷第四",
    "X71n1414_001:0293c05": "舉古",
    "X71n1414_001:0293c06": "卷第五",
    "X71n1414_001:0293c07": "頌古",
    "X71n1414_001:0293c08": "贊語",
    "X71n1414_001:0293c09": "卷第六",
    "X71n1414_001:0293c10": "偈頌",
    "X71n1414_001:0293c11": "卷第七",
    "X71n1414_001:0293c12": "偈頌",
    "X71n1414_001:0293c13": "卷第八",
    "X71n1414_001:0293c14": "法語",
    "X71n1414_001:0293c15": "卷第九",
    "X71n1414_001:0293c16": "題跋",
    "X71n1414_001:0293c17": "宋濂撰行道記",
    "X71n1414_001:0293c18": "正印撰跋",
    "X71n1414_001:0293c19": "附錄",
    "X71n1414_001:0293c20": "至仁撰續集序",
    "X71n1414_001:0293c21": "續集",
    "X71n1414_001:0293c22": "行狀",
    "X71n1414_001:0294a07": "了菴和尚語錄卷第一",
    "X71n1414_001:0294a09": "初住集慶路中山開福禪寺語錄",
    "X71n1414_001:0294a10": "參學比丘　一志　元皓　等編",
    "X71n1414_001:0294a11": "天曆二年七月十八日入寺。指山門云。我此法門。直",
    "X71n1414_001:0294a12": "出直入。中下之流。自望不及。喝一喝。",
    "X71n1414_001:0294a13": "佛殿。世尊拈華。迦葉微笑。咄。賴有文殊與普賢。熨斗",
    "X71n1414_001:0294a14": "煎茶不同銚。",
    "X71n1414_001:0294a15": "據室。真不掩偽。曲不藏直。石裂崖崩。雷轟電激。轉得",
    "X71n1414_001:0294a16": "身來。未有棒喫。喝一喝。",
    "X71n1414_001:0294a17": "諸山疏。一佛出世。各坐一華。接影連輝。互不相借。",
    "X71n1414_001:0294a18": "山門疏。有主有賓。有酬有唱。坐斷舌頭。一椎兩當。",
    "X71n1414_001:0294a19": "指法座云。須彌燈王。面目見在。未善觀瞻。為吾作禮。",
    "X71n1414_001:0294a20": "便陞座。",
    "X71n1414_001:0294a21": "拈香云。此香。恭為祝延",
    "X71n1414_001:0294a22": "今上皇帝聖躬。萬歲萬歲萬萬歲。次拈香云。奉為見",
    "X71n1414_001:0294a23": "住保寧禪寺。古林大和尚。一爐爇却。不圖報德酬恩。",
    "X71n1414_001:0294a24": "只貴遞相鈍置。遂就座。無想和尚白椎云。法筵龍象",
    "X71n1414_001:0294b01": "眾。當觀第一義。師乃顧視大眾云。只此一會。不異靈",
    "X71n1414_001:0294b02": "山。莫有為眾竭力者麼。僧問。丹山鸞鳳九苞文。地位",
    "X71n1414_001:0294b03": "清高隔五雲。四海具瞻時一見願聞真唱答。",
    "X71n1414_001:0294b04": "明君。師云。千峯朝華岳。萬派肅滄溟。進云。萬方有道",
    "X71n1414_001:0294b05": "歸。",
    "X71n1414_001:0294b06": "明主。一句無私利有情。師云。黃河九曲。水出崑崙。進",
    "X71n1414_001:0294b07": "云。祝贊已蒙師指示。向上宗乘事若何。師云。眼不見",
    "X71n1414_001:0294b08": "鼻孔。進云。曹溪流非止水。一滴忽來千波競起時如",
    "X71n1414_001:0294b09": "何。師云。退後退後。進云。平生不解藏人善。到處逢人",
    "X71n1414_001:0294b10": "說項斯。師云。莫謗山僧好。又僧問。天不言四時行。地",
    "X71n1414_001:0294b11": "不言萬物生。學人有疑。願聞開示。師云。萬人遐仰處。",
    "X71n1414_001:0294b12": "紅日到天心。進云。野老不知堯舜力。鼕鼕打鼓祭江",
    "X71n1414_001:0294b13": "神。師云。眼見如盲。口說如啞。進云。千古華山山脚下。",
    "X71n1414_001:0294b14": "又添潘閬倒騎驢。師便喝。僧禮拜。師乃云。建法幢立",
    "X71n1414_001:0294b15": "宗旨。拓開無上妙門。顯示第一義諦。天何寬地何窄。",
    "X71n1414_001:0294b16": "青山不青。白雲不白。十字街頭醉翁子。夢裡惺惺。三",
    "X71n1414_001:0294b17": "家村裡臭胡猻。甚生標格。掀翻是非窠窟。截斷凡聖",
    "X71n1414_001:0294b18": "蹤由。德山棒頭全彰大用。臨濟喝下脫體風流。垂衣",
    "X71n1414_001:0294b19": "正裳。",
    "X71n1414_001:0294b20": "聖天子繼唐虞之化。修文偃武。賢宰相霈霖雨之秋。",
    "X71n1414_001:0294b21": "所以道一毛見神變。一切佛同說。經於無量劫。不得",
    "X71n1414_001:0294b22": "其邊際。喝一喝云。將謂合有恁麼說話。拈拄杖云。拄",
    "X71n1414_001:0294b23": "杖子穿過諸人鼻孔。即不問。梁寶公。騎佛殿出山門。",
    "X71n1414_001:0294b24": "畢竟成得箇什麼事。卓拄杖云。千尺鯨噴洪浪飛。一",
    "X71n1414_001:0294c01": "聲雷震清猋起。",
    "X71n1414_001:0294c02": "復舉祖師云。吾本來此土。傳法救迷情。一華開五葉。",
    "X71n1414_001:0294c03": "結果自然成。五祖法演和尚云。達磨大師。信脚來信",
    "X71n1414_001:0294c04": "口道。後代兒孫。多成計較。諸人要會開華結果處麼。",
    "X71n1414_001:0294c05": "鄭州梨青州棗。萬物無過出處好。師云。提本分鉗鎚。",
    "X71n1414_001:0294c06": "碎情解窠窟。還他五祖老人。要見開華結果處。則大",
    "X71n1414_001:0294c07": "遠在。諸人要會開華結果處麼。拈却鄭州梨。放下青",
    "X71n1414_001:0294c08": "州棗。出門便是長安道。久立珍重。",
    "X71n1414_001:0294c09": "小參。鳳凰臺上對三山。嘯月眠雲趣自閑。一疏忽從",
    "X71n1414_001:0294c10": "天外至。又移身入閙籃間。是知道人行處。如火消氷。",
    "X71n1414_001:0294c11": "動靜去來。該他不著。一抽三二添四。截鐵斬釘。和泥",
    "X71n1414_001:0294c12": "合水。有來由無本據。擊碎上頭關。千華生碓觜。豈不",
    "X71n1414_001:0294c13": "見。長沙和尚云。百尺竿頭坐底人。雖然得入未為真。",
    "X71n1414_001:0294c14": "百竿尺頭重進步。十方世界見全身。拈拄杖云。騎駿",
    "X71n1414_001:0294c15": "馬驟高樓。萬里銀河輥玉毬。卓拄杖云。有時乘好月。",
    "X71n1414_001:0294c16": "不覺過滄洲。",
    "X71n1414_001:0294c17": "復舉德山小參不答話。問話者三十棒。時有僧出。德",
    "X71n1414_001:0294c18": "山劈脊便棒。僧云。某甲話也未問。因甚便打。山云。你",
    "X71n1414_001:0294c19": "是甚處人。僧云。新羅人。山云。未跨船舷。好與三十棒。",
    "X71n1414_001:0294c20": "後來此菴元和尚拈云。忒殺倚勢欺人。山僧見處。也",
    "X71n1414_001:0294c21": "要諸人共知。者僧當時若是箇漢。待他道你是甚處",
    "X71n1414_001:0294c22": "人。便與掀倒禪床。踢起便行。直饒德山牙如劍樹。口",
    "X71n1414_001:0294c23": "似血盆。也須倒退三千。何故。識法者懼。師云。德山正",
    "X71n1414_001:0294c24": "令當行。者僧黠兒落節。若謂倚勢欺人。屈他先德不",
    "X71n1414_001:0295a01": "少。雖然。還知此菴老人落處麼。劍為不平離寶匣。藥",
    "X71n1414_001:0295a02": "因救病出金缾。",
    "X71n1414_001:0295a03": "中秋上堂。舉馬祖與西堂百丈南泉翫月次。祖云。正",
    "X71n1414_001:0295a04": "與麼時如何。堂云。正好供養。丈云正好修行。泉拂袖",
    "X71n1414_001:0295a05": "便行。祖云。經歸藏禪歸海。唯有普願。獨超物外。師云。",
    "X71n1414_001:0295a06": "言氣相投。機感相應。古今盡謂翫月話奇特。殊不知。",
    "X71n1414_001:0295a07": "馬大師憐兒不覺醜。若也據令而行。者一隊弄光影",
    "X71n1414_001:0295a08": "漢。總好與本分草料。免見門戶寂寥。拍禪床云。禹力",
    "X71n1414_001:0295a09": "不到處。河聲流向西。",
    "X71n1414_001:0295a10": "上堂。僧問。以字不成。八字不是。是什麼字。師云。點畫",
    "X71n1414_001:0295a11": "分明。進云。曾有問地藏。藏云。看取下面註脚。且道。註",
    "X71n1414_001:0295a12": "脚道什麼。師云。未會註脚。且看正文。進云。如何是正",
    "X71n1414_001:0295a13": "文。師云。以字不成。八字不是。進云。和尚莫瞞人好。師",
    "X71n1414_001:0295a14": "云。你曾問幾人來。進云。即今問和尚。師云。却是你瞞",
    "X71n1414_001:0295a15": "我。僧禮拜。師乃云。參禪須透祖師關。妙語要窮心路",
    "X71n1414_001:0295a16": "絕。殺人劍下驀翻身。活人刀邊流出血。曜靈寒顧兔",
    "X71n1414_001:0295a17": "熱。四七二三難辨別。別別。使八極頂目者不自爭衡。",
    "X71n1414_001:0295a18": "見斯人兮駕御昂枿。",
    "X71n1414_001:0295a19": "上堂。舉白雲示眾云。金蘃叢叢帶露新。采來烹茗賞",
    "X71n1414_001:0295a20": "佳辰。浮盃何必須宜酒。但有清香自醉人。師云。白雲",
    "X71n1414_001:0295a21": "老人。大似巧媳婦做出無麵餺飥。惜乎知味者少。開",
    "X71n1414_001:0295a22": "福効顰亦有一偈。重陽黃菊未成花。落帽無勞憶孟",
    "X71n1414_001:0295a23": "嘉。但得青山長在眼。不妨流水去無涯。",
    "X71n1414_001:0295a24": "上堂。今朝九月半。萬事隨時變。霜風刮地來。木葉盡",
    "X71n1414_001:0295b01": "零亂。古人道。要識不還義。但向萬物凋落處會取。是",
    "X71n1414_001:0295b02": "你諸人會也未。若也會得。旋嵐偃岳而常靜。江河競",
    "X71n1414_001:0295b03": "注而不流。野馬飄鼓而不動。日月歷天而不周。其或",
    "X71n1414_001:0295b04": "未然。只知事逐眼前過。不覺老從頭上來。",
    "X71n1414_001:0295b05": "上堂。即心即佛。非心非佛。不是心。不是佛。不是物。靈",
    "X71n1414_001:0295b06": "光洞耀。逈脫根塵。躰露真常。不拘文字。天開地闢。日",
    "X71n1414_001:0295b07": "照月臨。新羅國裡打鐵。火星燒你脚跟。賓頭盧尊者。",
    "X71n1414_001:0295b08": "忍痛不禁。鑽入阿耨達池中去也。唵摩尼達哩悉哩",
    "X71n1414_001:0295b09": "蘇盧。",
    "X71n1414_001:0295b10": "上堂。歸宗事理絕。日輪正卓午。自在如師子。不與物",
    "X71n1414_001:0295b11": "依怙。看他古人。得恁麼自在。得恁麼快活。開福者裡。",
    "X71n1414_001:0295b12": "波波挈挈。百醜千拙。即事即理。拖泥帶水。手指東西。",
    "X71n1414_001:0295b13": "眼觀子午。喝下驚翻蹍屎猪。棒頭敲出金師子。且道。",
    "X71n1414_001:0295b14": "與古人是同是別。相逢自有知音知。何必清風動天",
    "X71n1414_001:0295b15": "地。",
    "X71n1414_001:0295b16": "客至上堂。摩尼珠人不識。如來藏裡親收得。萬象森",
    "X71n1414_001:0295b17": "羅影現中。一顆圓光色非色。永嘉大似乞兒暴富。開",
    "X71n1414_001:0295b18": "福道。摩尼珠誰不識。擊碎分文也不直。拋向虗空更",
    "X71n1414_001:0295b19": "那邊。免使時人掛胸臆。然則雲開日出。職到威成。撞",
    "X71n1414_001:0295b20": "著本色道流。恰似泗洲人見大聖。",
    "X71n1414_001:0295b21": "小參。坐立儼然。賓主歷然。百千法門。同歸方寸。河沙",
    "X71n1414_001:0295b22": "妙德。總在心源。直得無邊剎境。自他不隔於毫端。十",
    "X71n1414_001:0295b23": "世古今。始終不離於當念。又說甚晷運推移。日南長",
    "X71n1414_001:0295b24": "至。禪之與道。拈放一邊。妙之與玄。置之一處。山僧不",
    "X71n1414_001:0295c01": "作佛法商量。諸人不作世諦流布。明朝起來淨洗了",
    "X71n1414_001:0295c02": "面。大佛殿上禮拜燒香。依舊只是尋常事例。縣橋頭",
    "X71n1414_001:0295c03": "李八伯。半醒半醉。不覺起來。呵呵大笑。且道。笑箇甚",
    "X71n1414_001:0295c04": "麼。壁上安燈盞。堂前置酒臺。悶來打三碗何。處得愁",
    "X71n1414_001:0295c05": "來。",
    "X71n1414_001:0295c06": "復舉洞山冬夜喫菓子次。山云。有一物上拄天。下拄",
    "X71n1414_001:0295c07": "地。過在動用中。動用中收不得。過在什麼處。泰首座",
    "X71n1414_001:0295c08": "云。過在動用中。山喚侍者。掇退菓卓。師云。大阿橫按。",
    "X71n1414_001:0295c09": "凜凜神威。寶鑑當臺。澄澄光采。只如掇退菓卓。又作",
    "X71n1414_001:0295c10": "麼生。雲自帝鄉去。水歸江漢流。",
    "X71n1414_001:0295c11": "小參。真宗絕眹。妙道虗玄。一句截流。萬機寢削。釋迦",
    "X71n1414_001:0295c12": "掩室於摩竭。淨名杜口於毗耶。須菩提唱無說而顯",
    "X71n1414_001:0295c13": "道。天帝釋絕視聽而雨華。鈎頭有餌。秤尾無星。據令",
    "X71n1414_001:0295c14": "而行。總須按過。開福今夜年窮歲盡。撾三通鼓。聚集",
    "X71n1414_001:0295c15": "片時。不似北禪烹露地白牛。大驚小怪。張龍打鳳。漉",
    "X71n1414_001:0295c16": "蜆撈蝦。但願。明年蚕熟麥熟稻熟。鼓腹謳歌樂太平。",
    "X71n1414_001:0295c17": "六六還佗三十六。",
    "X71n1414_001:0295c18": "復舉僧問古德。年窮歲盡時如何。德云。東村王老夜",
    "X71n1414_001:0295c19": "燒錢。師頌云。東村王老夜燒錢。爆竹聲中又換年。好",
    "X71n1414_001:0295c20": "是門前泥力士。不將閑事污心田。",
    "X71n1414_001:0295c21": "上堂。一二三四五。五四三二一。渡水不穿靴。黃昬候",
    "X71n1414_001:0295c22": "日出。元正啟祚。萬物咸新。看取千花生碓觜。太平元",
    "X71n1414_001:0295c23": "不在麒麟。",
    "X71n1414_001:0295c24": "天壽聖節滿散上堂。摩醯正眼。洞徹十虗。迦陵仙音。",
    "X71n1414_001:0296a01": "徧周沙界。標三才而建立。舉四海而安之。纘列聖之",
    "X71n1414_001:0296a02": "否圖。膺靈山之付囑。摧怨破敵。運金剛輪。發政施仁。",
    "X71n1414_001:0296a03": "作師子吼。當流虹之瑞旦。慶萬世之昌期。然則蕢桴",
    "X71n1414_001:0296a04": "土鼓。共樂升平。堯舜之君猶有化在。所以道。向上一",
    "X71n1414_001:0296a05": "路千聖不傳。萬仞崖頭。縱橫得妙。卓拄杖云。將此身",
    "X71n1414_001:0296a06": "心奉塵剎。是則名為報佛恩。",
    "X71n1414_001:0296a07": "元宵上堂。鏡鏡交輝。燈燈相燭。境智互融。事理俱備。",
    "X71n1414_001:0296a08": "喚作華藏性海。正是平地揚波。直饒盡乾坤大地。無",
    "X71n1414_001:0296a09": "纖毫過患。猶是轉句。不見一色。始是半提。更須知有",
    "X71n1414_001:0296a10": "全提時節。便恁麼去。法堂前何止草深一丈。放過一",
    "X71n1414_001:0296a11": "著。有箇商量。山門新舊知事。隨年進退。因時請得。首",
    "X71n1414_001:0296a12": "座表率。維那舉唱。洗光佛日。重整頺綱。見前諸德。一",
    "X71n1414_001:0296a13": "一循規守矩。人人舍短從長。信手揭開釋迦老子青",
    "X71n1414_001:0296a14": "蓮華眼。徐步蹈著達磨大師生鉄脊梁。有底碩學飽",
    "X71n1414_001:0296a15": "參。與汝證據。無底良辰美景。與汝敷揚。以拂子畫一",
    "X71n1414_001:0296a16": "畫云。好事不須頻話會。留將和氣暖肝腸。",
    "X71n1414_001:0296a17": "上堂。未離兜率。已降王宮。未出母胎。度人已畢。釋迦",
    "X71n1414_001:0296a18": "老子不唧[口*留]。十萬里來。九年面壁。直指人心。見性成",
    "X71n1414_001:0296a19": "佛。達磨大師不唧[口*留]。朝往天台。暮歸南岳。撥草擔風。",
    "X71n1414_001:0296a20": "尋師訪道。衲僧家不唧[口*留]。拈拄杖卓一下云。離四句",
    "X71n1414_001:0296a21": "絕百非。動用揚古路。不墮悄然機。喝一喝。",
    "X71n1414_001:0296a22": "上堂。國師三喚。侍者三應。可謂形直影端。及乎道箇",
    "X71n1414_001:0296a23": "將謂吾孤負汝却是汝孤負吾。便見分踈不下。且誵",
    "X71n1414_001:0296a24": "訛在什麼處。者裡悟去。非唯識得國師。亦表參學眼",
    "X71n1414_001:0296b01": "正。其或未然。三十年後。不得道見開福來。",
    "X71n1414_001:0296b02": "聖旨至上堂。久晴不雨。田夫皺斷眉頭。久雨不晴。衲",
    "X71n1414_001:0296b03": "僧浸爛鼻孔。進一步撞倒百億須彌山。退一步蹈翻",
    "X71n1414_001:0296b04": "無邊香水海。且截斷千差。孤危不立一句。作麼生道。",
    "X71n1414_001:0296b05": "好大眾。疊疊　綸音下九天。融融春意滿林泉。一爐",
    "X71n1414_001:0296b06": "沈水一聲佛。仰祝吾　皇億萬年。",
    "X71n1414_001:0296b07": "浴佛施主羞供上堂。身口意清淨。是名佛出世。身口",
    "X71n1414_001:0296b08": "意不淨。是名佛滅度。有般說話。譬如懸百千日月於",
    "X71n1414_001:0296b09": "青冥之中。阿誰不見。阿誰不知。因什麼十箇有五雙。",
    "X71n1414_001:0296b10": "當面蹉過。且利害在什麼處。山僧明明向你道。只為",
    "X71n1414_001:0296b11": "你信根少。你若信得及了。推而行之。便是出三界二",
    "X71n1414_001:0296b12": "十五有之日。便是證十地滿心之時。所以大覺世尊。",
    "X71n1414_001:0296b13": "從無始劫。發菩提心。積功累德。難行能行。難舍能舍。",
    "X71n1414_001:0296b14": "勇猛精進速得成佛。看他從兜率陀天。駕日輪香象。",
    "X71n1414_001:0296b15": "入摩耶夫人胎藏中。處旃檀寶樓閣。與諸菩薩說受",
    "X71n1414_001:0296b16": "生法。滿足十月。於毗藍園無憂樹下。右脇降誕。當是",
    "X71n1414_001:0296b17": "時也。十方佛剎。同放寶光。九龍吐香水。灌沐金色身。",
    "X71n1414_001:0296b18": "地湧青蓮華。自然棒雙足。南北及東西。各行於七步。",
    "X71n1414_001:0296b19": "分手指天地。作大師子吼。上下及四維。無能尊我者。",
    "X71n1414_001:0296b20": "豈不是大丈夫兒。成就大丈夫事。汝等諸人。幸生聖",
    "X71n1414_001:0296b21": "世。得聞正法。快須信取。勤而行之。設或暫肯回光。則",
    "X71n1414_001:0296b22": "山僧鼓兩片皮。搖三寸舌。不為分外。施主辨供。功有",
    "X71n1414_001:0296b23": "所歸。擊拂子云。我不敢輕於汝等。汝等皆當作佛。",
    "X71n1414_001:0296b24": "小參。有問有答。有佛有法。無問無答。佛法在什麼處。",
    "X71n1414_001:0296c01": "竪起拂子云。還見麼。擊拂子云。還聞麼。聞見歷然。是",
    "X71n1414_001:0296c02": "箇什麼。莫怱怱休草草。燈籠皺斷眉頭。露柱呵呵大",
    "X71n1414_001:0296c03": "笑。昨日生今日老。兩手競拏瓶裡雀。頂門失却冲天",
    "X71n1414_001:0296c04": "鷂。又擊拂子云。龐居士來也。十方同聚會。箇箇學無",
    "X71n1414_001:0296c05": "為。此是選佛場。心空及第歸。喝一喝。春風得意馬蹄",
    "X71n1414_001:0296c06": "疾。一日看盡長安花。",
    "X71n1414_001:0296c07": "復舉僧問睦州。一言道盡時如何。州云。老僧在你鉢",
    "X71n1414_001:0296c08": "囊裡。又問雲門。門云。裂破。師云。二老各逞神通。却被",
    "X71n1414_001:0296c09": "者僧勘破。有問開福。只向他道。相逢且說三分話。未",
    "X71n1414_001:0296c10": "可全拋一片心。久立。",
    "X71n1414_001:0296c11": "上堂。十四十五。考鐘伐鼓。結却布袋頭。剎海無行路。",
    "X71n1414_001:0296c12": "日不待火而熱。月不待風而凉。是人知有。南斗七北",
    "X71n1414_001:0296c13": "斗八。一句又作麼生道。良久云。幸然平似鏡。何用曲",
    "X71n1414_001:0296c14": "如鈎。",
    "X71n1414_001:0296c15": "上堂。十五日已前。有得有失。有長有短。十五日已後。",
    "X71n1414_001:0296c16": "無高無下。無黨無偏。正當十五。洞裡無雲別有天。桃",
    "X71n1414_001:0296c17": "華如錦柳如綿。仙家不解論冬夏。石爛松枯是一年。",
    "X71n1414_001:0296c18": "上堂。舉五祖和尚云。難難幾何般。易易沒巴鼻。好好",
    "X71n1414_001:0296c19": "催人老。默默從此得。過者四重關了。泗洲人見大聖。",
    "X71n1414_001:0296c20": "參。師云。山僧即不然。難難沒多般。易易有巴鼻。好好",
    "X71n1414_001:0296c21": "元不老。默默無所得。過者四重關了。普州人送賊。喝",
    "X71n1414_001:0296c22": "一喝。",
    "X71n1414_001:0296c23": "上堂。識得一萬事畢。衲僧手裡秤錘。無端捻得汁出。",
    "X71n1414_001:0296c24": "拋三放兩有箇商量。不覺秋深夜又長。",
    "X71n1414_001:0297a01": "小參。道大不有。功成不居。作無所作。為無所為。會萬",
    "X71n1414_001:0297a02": "物于自己。與千聖而同途。九旬制滿。自恣當時。誰遠",
    "X71n1414_001:0297a03": "誰近。誰是誰非。文殊大士。三處度夏。迦葉尊者正令",
    "X71n1414_001:0297a04": "全提。一人脚跟下痛領三十。一人頂門上猶欠一錐。",
    "X71n1414_001:0297a05": "者兩箇老漢。諸方決定放渠不過。山僧者裡寬之有",
    "X71n1414_001:0297a06": "餘。好大哥。不思議解脫力。妙用恒沙也無極。百草頭",
    "X71n1414_001:0297a07": "邊活祖師。一言勘破維摩詰。",
    "X71n1414_001:0297a08": "復舉應菴和尚云。參學人切忌錯用心。悟明心地。是",
    "X71n1414_001:0297a09": "錯用心。成佛作祖。是錯用心。看經講教是錯用心。行",
    "X71n1414_001:0297a10": "住坐臥。語言三昧。是錯用心。喫粥喫飯。屙屎送尿。是",
    "X71n1414_001:0297a11": "錯用心。一動一靜。一來一往。是錯用心。更有一處。是",
    "X71n1414_001:0297a12": "錯用心。歸宗不敢與諸人說破。何故。一字入公門。九",
    "X71n1414_001:0297a13": "牛拽不出。師云。好箇一字入公門。九牛拽不出。妙喜",
    "X71n1414_001:0297a14": "云。華姪提唱。為人徑捷。便是者箇道理也。雖然。只解",
    "X71n1414_001:0297a15": "理上掃除。不解事上建立。山僧道。參學人直須善用",
    "X71n1414_001:0297a16": "心。悟明心地。是善用心。成佛作祖。是善用心。看經講",
    "X71n1414_001:0297a17": "教。是善用心。行住坐臥。語言三昧。是善用心。喫粥喫",
    "X71n1414_001:0297a18": "飯。屙屎送尿。是善用心。一動一靜。一來一往。是善用",
    "X71n1414_001:0297a19": "心。所以道。於一切處善用其心。自然獲諸勝妙功德。",
    "X71n1414_001:0297a20": "諸人若能善用心。便知錯用心。若知錯用心。便能善",
    "X71n1414_001:0297a21": "用心。還信得及麼。今年桃李貴。一顆直千金。",
    "X71n1414_001:0297a22": "上堂。解制諸方有舉揚。中山一切只尋常。尋常恰似",
    "X71n1414_001:0297a23": "秋風至。無意凉人人自凉。豈不見。趙州問南泉。如何",
    "X71n1414_001:0297a24": "是道。泉云平常心是道。州云。還假趣向否。泉云。擬向",
    "X71n1414_001:0297b01": "即乖。州云。不擬爭知是道。泉云。道不屬知。不屬不知。",
    "X71n1414_001:0297b02": "知是妄覺。不知是無記。若真達不疑之道。廓然蕩豁。",
    "X71n1414_001:0297b03": "如太虗空。豈可強是非耶。者般說話。正如閙市裡颺",
    "X71n1414_001:0297b04": "碌塼相似。直是著者方知。趙州既是打著。當下如暗",
    "X71n1414_001:0297b05": "得燈。如貧得寶。如渡得船。如賈客得海。粉骨碎身未",
    "X71n1414_001:0297b06": "足酬。一句了然超百億。如今者一片塼。落在山僧手",
    "X71n1414_001:0297b07": "裡。自去年此時離鳳臺來此。十字街頭東拋西擲。只",
    "X71n1414_001:0297b08": "是未曾輕輕打著一人。擊拂子云。黃河三千年一度",
    "X71n1414_001:0297b09": "清。",
    "X71n1414_001:0297b10": "宣州天寧遺書至。上堂。鉄牛吼破雙溪月。石女含笙",
    "X71n1414_001:0297b11": "悲不徹。鶻眼龍睛總不知。聾子親聞啞人說。山僧二",
    "X71n1414_001:0297b12": "十年前。親見草庭老子。向萬仞崖頭。拾得箇斷貫索。",
    "X71n1414_001:0297b13": "到處穿他天下宗師鼻孔。及乎應緣而出瑞世天寧。",
    "X71n1414_001:0297b14": "水到渠成。風行草偃。又却用此索。穿他天下衲僧鼻",
    "X71n1414_001:0297b15": "孔。化緣既畢。奄爾真歸。撒手那邊。全無朕跡。所以道。",
    "X71n1414_001:0297b16": "聲前非聲。色後非色。蚊子上鉄牛。無你下觜處。山僧",
    "X71n1414_001:0297b17": "今日不免倒行此令去也。小間下座。詣靈前燒一炷",
    "X71n1414_001:0297b18": "香。點一盞茶。却與他穿了鼻孔。何故。喫拳須記打拳",
    "X71n1414_001:0297b19": "時。下座。",
    "X71n1414_001:0297b20": "上堂。趙州喫茶。睦州擔板。喝水成氷。蒸沙作飯。披萬",
    "X71n1414_001:0297b21": "象獨露全身。破微塵出大經卷。拈拄杖云。權實空有。",
    "X71n1414_001:0297b22": "偏圓半滿。百般製造由人。到底無過是麵。卓拄杖。喝",
    "X71n1414_001:0297b23": "一喝。",
    "X71n1414_001:0297b24": "上堂。深不深密不密。昨夜三更黑如漆。海神推出夜",
    "X71n1414_001:0297c01": "明符。萬象莫能逃形質。釋迦自釋迦。彌勒自彌勒。達",
    "X71n1414_001:0297c02": "磨老臊胡。何處尋蹤跡。剎竿頭上禮西方。九蓮開作",
    "X71n1414_001:0297c03": "黃金色。喝一喝。",
    "X71n1414_001:0297c04": "上堂。心王不妄動。六國一時通。罷拈三尺劒。休弄一",
    "X71n1414_001:0297c05": "張弓。古人可謂運籌帷幄。决勝千里。山僧即不然。五",
    "X71n1414_001:0297c06": "鳳樓前聽玉漏。須彌頂上擊金鐘。一毛頭上三千界。",
    "X71n1414_001:0297c07": "雲月溪山處處同。",
    "X71n1414_001:0297c08": "開爐上堂。今朝十月旦。開爐無獸炭。倒轉死柴頭。光",
    "X71n1414_001:0297c09": "明何燦爛。三世諸佛在此光裡轉大法輪。六代祖師",
    "X71n1414_001:0297c10": "在此光裡聯芳續焰。天下老和尚在此光裡各立門",
    "X71n1414_001:0297c11": "庭。光光相羅。如寶絲網。大用現前。清機歷掌。有功者",
    "X71n1414_001:0297c12": "罸。無功者賞。引水澆蔬五老前。披蓑側笠千峯上。喝。",
    "X71n1414_001:0297c13": "上堂昨日十四今日十五。大法難明。時光易度。動則",
    "X71n1414_001:0297c14": "涉塵勞之境。靜則沈昏醉之鄉。動靜雙泯則落空亡。",
    "X71n1414_001:0297c15": "動靜雙收則顢頇佛性。到者裡。須知有透脫一句始",
    "X71n1414_001:0297c16": "得。拈拄杖云。倒跨楊岐驢。蹈殺長沙虎。擲下拄杖云。",
    "X71n1414_001:0297c17": "三歲孩兒抱花鼓。莫來欄我毬門路。",
    "X71n1414_001:0297c18": "上堂。舉寒山子道。我見瞞人漢。如籃提水走。急急走",
    "X71n1414_001:0297c19": "歸家。籃裡何曾有。保寧勇和尚舉了拍手大笑云。有",
    "X71n1414_001:0297c20": "意氣時添意氣。不風流處也風流。師云。然則下坡不",
    "X71n1414_001:0297c21": "走。快便難逢。保寧老漢脚跟下。好與三十棒。",
    "X71n1414_001:0297c22": "小參。僧問。仲冬嚴寒年年事。晷運推移事若何。師云。",
    "X71n1414_001:0297c23": "昨夜日輪飄桂華。今朝月窟出芝草。進云。仰山近前",
    "X71n1414_001:0297c24": "叉手。意旨如何。師云。奴見婢殷勤。進云。香嚴叉手近",
    "X71n1414_001:0298a01": "前。又作麼生。師云。大家廝淈[泳永+盾]。進云。去此二途。請師",
    "X71n1414_001:0298a02": "別道。師云。無人處斫額望汝。師乃云。眹兆未分。陰陽",
    "X71n1414_001:0298a03": "已具。乾坤既剖。萬彚茲彰。水肅霜清。風高木落。突出",
    "X71n1414_001:0298a04": "無位真人。一箇箇面前孤迥迥地。新羅國裡打鼓。大",
    "X71n1414_001:0298a05": "唐國裡上堂。洗面摸著鼻。啜茶濕却觜。七十三八十",
    "X71n1414_001:0298a06": "四。把住雪峯趙州。放過德山臨濟。倒著襴衫舞柘枝。",
    "X71n1414_001:0298a07": "萬仞峯前恣遊戲。喝一喝。",
    "X71n1414_001:0298a08": "復舉圓悟和尚示眾云。到即不點。一大藏教錦上鋪",
    "X71n1414_001:0298a09": "花。點即不到。祖師西來金聲玉振。且祖意教意是同",
    "X71n1414_001:0298a10": "是別。碧潭雲外不相關。師云。老佛果。只解步步登高。",
    "X71n1414_001:0298a11": "不解從空放下。人前一味拍盲。豈信弄真像假。山僧",
    "X71n1414_001:0298a12": "與麼批判。諸人還證明得麼。良久。捧上不成龍。",
    "X71n1414_001:0298a13": "上堂。華綻老梅。日南長至。笋迸陰崖。吉無不利。東隣",
    "X71n1414_001:0298a14": "西舍鐘鼓喧天。後巷前街笙簧聒地。冷風吹帽正中",
    "X71n1414_001:0298a15": "偏。顛雨打窻粗裡細。是非榮辱何似生。瞎驢不受靈",
    "X71n1414_001:0298a16": "山記。",
    "X71n1414_001:0298a17": "客至上堂。三世如來同一舌。大藏教中無法說。衲僧",
    "X71n1414_001:0298a18": "手裡定盤星。萬里長天耀孤月。首座有長處。且不循",
    "X71n1414_001:0298a19": "途轍。荊棘林中放步行。拔出時人釘根橛。",
    "X71n1414_001:0298a20": "先保寧和尚忌日拈香。出黃泉又入黃泉。穴鼻無繩",
    "X71n1414_001:0298a21": "不受牽。倒轉一枝無孔笛。蘆華明月滿平川。你諸人。",
    "X71n1414_001:0298a22": "還知我老和尚落處麼。卷四大海水于舌端。不見涓",
    "X71n1414_001:0298a23": "滴。置微塵剎土於毛孔。囊括大千。總謂其嫌白雲之",
    "X71n1414_001:0298a24": "語拙。愛五祖之說禪。夫豈善用黑豆之活法。契鷲峰",
    "X71n1414_001:0298b01": "之正傳。以香扣爐云。相席打令。飲水思源。盤山會裡",
    "X71n1414_001:0298b02": "翻筋斗。到此誰知普化顛。",
    "X71n1414_001:0298b03": "上堂。竺土大仙心。東西密相付。以字既不成。八字亦",
    "X71n1414_001:0298b04": "不是。昨夜三更虎咬大蟲。今早起來蛇吞鼈鼻。拍禪",
    "X71n1414_001:0298b05": "床云。有利無利不離行市。生鉄秤錘却被虫蛀。喝一",
    "X71n1414_001:0298b06": "喝。",
    "X71n1414_001:0298b07": "臘八上堂。日日佛誕生。日日佛成道。空裡無華折去",
    "X71n1414_001:0298b08": "難。水中有月看來好。賣狗懸羊。一體三寶。垢面蓬頭",
    "X71n1414_001:0298b09": "輥出時。何異大虫褁紙帽。咄。",
    "X71n1414_001:0298b10": "天壽節啟建上堂。煩惱無邊誓願斷。法門無邊誓願",
    "X71n1414_001:0298b11": "學。眾生無邊誓願度。佛道無邊誓願成。釋迦老子三",
    "X71n1414_001:0298b12": "大阿僧祇劫修習。所得法門不出者四句子。堪報不",
    "X71n1414_001:0298b13": "報之恩。用助無為之化。所謂我此法印。為欲利益世",
    "X71n1414_001:0298b14": "間故說。今日啟建金剛道場。山僧亦有四弘誓願。一",
    "X71n1414_001:0298b15": "願",
    "X71n1414_001:0298b16": "皇帝萬歲。二願重臣千秋。三願海晏河清。四願民康",
    "X71n1414_001:0298b17": "物阜。金香爐下鉄昆崙鼻孔遼天。山門頭樓至德如",
    "X71n1414_001:0298b18": "來兩脚蹈地。蕢桴土鼓賀堯年。紫煙匼匝祥風至。",
    "X71n1414_001:0298b19": "上堂。天清地寧。時康道泰。興化令行。漆桶不快。高唱",
    "X71n1414_001:0298b20": "低酬。貴買賤賣。寄語諸方。不要揑怪。下座。",
    "X71n1414_001:0298b21": "小參。利劒拈來斬是非。何妨高駕鉄牛機。東村王老",
    "X71n1414_001:0298b22": "燒錢夜。正是年窮歲盡時。事存函蓋合。理應箭鋒拄。",
    "X71n1414_001:0298b23": "鬼家活計不要施呈。大丈夫兒別有天地。我若坐時",
    "X71n1414_001:0298b24": "你須立。你若立時我須坐。趙州勘破臺山婆。子湖要",
    "X71n1414_001:0298c01": "打劉鐵磨。千古萬古黑漫漫。一曲胡笳少人和。",
    "X71n1414_001:0298c02": "元旦上堂。昨日是歲除。今朝是正旦。送舊與迎新。司",
    "X71n1414_001:0298c03": "空曾見慣。卓拄杖。六龍已駕隨羲和。四海八荒光燦",
    "X71n1414_001:0298c04": "爛。",
    "X71n1414_001:0298c05": "天壽節滿散上堂。萬法是心光。諸緣唯性曉。本無迷",
    "X71n1414_001:0298c06": "悟人。只要今日了。且道。了箇什麼。良久云。甲辰正月",
    "X71n1414_001:0298c07": "十一日。",
    "X71n1414_001:0298c08": "大元天子降生時。剎海塵毛咸稽首。萬年松長萬年",
    "X71n1414_001:0298c09": "枝。",
    "X71n1414_001:0298c10": "上堂。二三月來。天氣和暖。常憶真淨老師。偏愛說長",
    "X71n1414_001:0298c11": "話短。又爭如東山老人咍歌頻打拍板。烏雞走入鵝",
    "X71n1414_001:0298c12": "群。鴨兒凍得觜匾。水面或沈或浮。何時解成瑚璉。大",
    "X71n1414_001:0298c13": "眾還會麼。三面狸奴脚蹈月。兩頭白牯手拏煙。戴冠",
    "X71n1414_001:0298c14": "碧兔立庭栢。脫殻烏龜飛上天。",
    "X71n1414_001:0298c15": "上堂。千波競起是文殊家風。一亘晴空是普賢床榻。",
    "X71n1414_001:0298c16": "且毗盧師法身主。又作麼生言論。直饒道得倜儻分",
    "X71n1414_001:0298c17": "明。衲僧門下。未放你在。何故。海枯終見底。人死不知",
    "X71n1414_001:0298c18": "心。拍禪床下座。",
    "X71n1414_001:0298c19": "浴佛上堂。釋迦文也希有。脫珍御著弊垢。降王宮開",
    "X71n1414_001:0298c20": "大口。老雲門真傑斗。一棒打將餵狗。山僧擊鼓陞堂。",
    "X71n1414_001:0298c21": "豈是自揚家醜。少間殿上沐浴金軀。也要諸人各出",
    "X71n1414_001:0298c22": "隻手。會麼。風吹石臼爭哮吼。泥捏金剛水底走。蹈翻",
    "X71n1414_001:0298c23": "海月爛波生。驚起土星犯北斗。喝一喝。",
    "X71n1414_001:0298c24": "小參。擘開太華逗黃河。直下商量不較多。推起一輪",
    "X71n1414_001:0299a01": "滄海月。三山倒影蘸清波。理隨事變。狸奴白牯同證",
    "X71n1414_001:0299a02": "菩提。事得理融。十聖三賢一場懡[怡台+羅]。長期百二十日。",
    "X71n1414_001:0299a03": "中期百日。下期八十日。釋迦老子。將你諸人。束縛了",
    "X71n1414_001:0299a04": "拋向萬仞坑裡。克由尀耐。設有一箇半箇翻身一擲",
    "X71n1414_001:0299a05": "抹過太虗。方知道。眼若不睡。諸夢自除。心若不異。萬",
    "X71n1414_001:0299a06": "法一如。火聚刀山平等性智。紅塵閙市任性安居。卓",
    "X71n1414_001:0299a07": "拄杖云。驚群須是英靈漢。敵勝還他獅子兒。",
    "X71n1414_001:0299a08": "復舉僧問古德。寒暑到來。却向甚麼處回避。德云。鑊",
    "X71n1414_001:0299a09": "湯爐炭裡回避。僧云。鑊湯爐炭裡。作麼生回避。德云。",
    "X71n1414_001:0299a10": "眾苦不能到。師云。甜瓜徹蔕甜。苦瓠連根苦。",
    "X71n1414_001:0299a11": "上堂。四月十五結。七月十五解。解結本同心。無縛無",
    "X71n1414_001:0299a12": "脫者。以拄杖敲香臺云。過去諸如來。斯門已成就。現",
    "X71n1414_001:0299a13": "在諸菩薩。今覺入圓明。未來修學人。當依如是法。卓",
    "X71n1414_001:0299a14": "拄杖。白鷺下田千點雪。黃鸎上樹一枝花。",
    "X71n1414_001:0299a15": "上堂。僧問。鐘樓上念讚。床脚下種菜。意旨如何。師云。",
    "X71n1414_001:0299a16": "路逢達道人。不將語默對。進云。畢竟如何。師云。平蕪",
    "X71n1414_001:0299a17": "盡處是青山。行人更在青山外。僧禮拜。師乃云。喫飯",
    "X71n1414_001:0299a18": "療飢。飲酒圖醉。本色衲僧討甚巴鼻。鐘樓上念讚。床",
    "X71n1414_001:0299a19": "脚下種菜。卓拄杖云。平蕪盡處是青山。行人更在青",
    "X71n1414_001:0299a20": "山外。",
    "X71n1414_001:0299a21": "上堂。拈拄杖云。一處不通。兩處失功。兩處不通。觸途",
    "X71n1414_001:0299a22": "成滯。卓拄杖云。一拳拳倒黃鶴樓。一躍躍翻鸚鵡洲。",
    "X71n1414_001:0299a23": "有意氣時添意氣。不風流處也風流。擲下拄杖。下座。",
    "X71n1414_001:0299a24": "上堂。久晴喜雨。久雨喜晴。",
    "X71n1414_001:0299b01": "太元天子。坐致太平。遽起身云。萬歲萬歲萬萬歲。下",
    "X71n1414_001:0299b02": "座。",
    "X71n1414_001:0299b03": "上堂。舉睦州看華嚴次。僧問。和尚看什麼經。州云。青",
    "X71n1414_001:0299b04": "色光明雲。紫色光明雲。大光明雲。那邊是什麼雲。僧",
    "X71n1414_001:0299b05": "云。黑雲。州云。今朝定有雨。師云。奇恠諸禪德。惺惺底",
    "X71n1414_001:0299b06": "直是惺惺。傝[(宋木+几)*辱]底直是傝[(宋木+几)*辱]。會麼。拍禪床云。三冬鐵",
    "X71n1414_001:0299b07": "樹滿林華。六月黃河連底凍。喝一喝。",
    "X71n1414_001:0299b08": "上堂。一葉落。天下秋。百川東到海。何時復西流。朝錄",
    "X71n1414_001:0299b09": "錄暮悠悠。看看白盡少年頭。拈拄杖云。用楔出楔。看",
    "X71n1414_001:0299b10": "樓打樓。卓拄杖。腰纏十萬貫。騎鶴上楊州。擲下拄杖。",
    "X71n1414_001:0299b11": "小參。佛懽喜僧自恣。萬人叢裡奪高標。到頭恰似小",
    "X71n1414_001:0299b12": "兒戲。雪峯輥三箇木毬。仰山推出枕子。蛇頭揩痒。虎",
    "X71n1414_001:0299b13": "頷編須。不有師子爪牙。便見橫尸萬里。是你諸人九",
    "X71n1414_001:0299b14": "十日內。渴飲飢餐早眠晏起。既云識果知因。且免破",
    "X71n1414_001:0299b15": "規越矩。卓拄杖云。水東流日西去。三更五更唱巴歌。",
    "X71n1414_001:0299b16": "無端驚起梵王睡。喝一喝。",
    "X71n1414_001:0299b17": "報恩長老至上堂。今朝十月一。天寒下暖簾。黃昬一",
    "X71n1414_001:0299b18": "覺睡。南海出榆柑。好大眾。稱性說法。本分鉗鎚。往往",
    "X71n1414_001:0299b19": "諸方。只作無事會了。所以道。平地上死人無數。過得",
    "X71n1414_001:0299b20": "荊棘林者是好手。不是南宗和尚到來。開福決定無",
    "X71n1414_001:0299b21": "因開口。何以如此。醍醐上味。為世所珍。遇斯等人。翻",
    "X71n1414_001:0299b22": "成毒藥。卓拄杖云。入荒田不揀。信手拈來草。撞著大",
    "X71n1414_001:0299b23": "哥妻。元來是嫂嫂。喝一喝。",
    "X71n1414_001:0299b24": "上堂。一即一切。一切即一。一心不生。萬法俱息。拈拄",
    "X71n1414_001:0299c01": "杖云。祖師鼻孔在者裡。卓拄杖云。穿過諸人髑髏。擲",
    "X71n1414_001:0299c02": "下拄杖云。更嫌何處不風流。喝一喝。",
    "X71n1414_001:0299c03": "上堂。日日日。時時時。龍門老。心自知。日日日。時時時。",
    "X71n1414_001:0299c04": "開福老。都不知。[口*耶]嗚咿。牧童嶺上一聲笛。驚起群鴉",
    "X71n1414_001:0299c05": "繞樹飛。",
    "X71n1414_001:0299c06": "小參。明朝冬至。今夜小參。燈籠發問。露柱指南。一箇",
    "X71n1414_001:0299c07": "道有佛有法。一箇道無二無三。兩箇亂呈懵袋。無非",
    "X71n1414_001:0299c08": "誑謼閭閻。若也據令而行。總須貶向二鐵圍山。幸而",
    "X71n1414_001:0299c09": "拄杖子有箇方便。與伊解結釋冤。乃拈拄杖云。唵部",
    "X71n1414_001:0299c10": "臨唵齒臨。強中強吉中吉。一切不如心真實。卓拄杖。",
    "X71n1414_001:0299c11": "喝一喝。",
    "X71n1414_001:0299c12": "上堂。宗門有三句。未舉先分付。更擬問如何。知君太",
    "X71n1414_001:0299c13": "莽鹵。雖然。更為你註解一遍。法鼓未鳴。諸人未集。是",
    "X71n1414_001:0299c14": "第二句。即今坐立儼然。說黃道異。是第三句。作麼生",
    "X71n1414_001:0299c15": "是第一句。若也道得。許你應時納祐。若道不得。路從",
    "X71n1414_001:0299c16": "平處險。人向靜中忙。喝一喝。",
    "X71n1414_001:0299c17": "上堂。三四五六七八九。釋迦老子不知有。雪山六載",
    "X71n1414_001:0299c18": "眼瞇麻。錯認南箕為北斗。一毛頭上見全身。百億毛",
    "X71n1414_001:0299c19": "頭誇好手。堂前鐵鋸舞三臺。嶺上石人開笑口。喝一",
    "X71n1414_001:0299c20": "喝。",
    "X71n1414_001:0299c21": "上堂。夜來州中琴堂上搬雜劇。也有端嚴奇特。也有",
    "X71n1414_001:0299c22": "醜陋不堪。鬼面神頭亦自好笑。且道笑箇什麼。我觀",
    "X71n1414_001:0299c23": "世間人。是箇大雜劇。所謂。文武醫卜。士農工商。各逞",
    "X71n1414_001:0299c24": "己能。互相欺誑。逗到臘月盡頭。不覺一場敗闕。具眼",
    "X71n1414_001:0300a01": "旁觀。掩口不暇。喝一喝云。元正啟祚。萬物咸新。岸柳",
    "X71n1414_001:0300a02": "搖金梅破玉。萬邦一氣轉洪鈞。下座巡堂喫茶。",
    "X71n1414_001:0300a03": "上堂。竪起拂子云。佛佛授手。祖祖相傳。有半有滿。有",
    "X71n1414_001:0300a04": "偏有圓。有空有有。有實有權。有頓有漸。有聖有凡。擊",
    "X71n1414_001:0300a05": "拂子云。凡也不可得。聖也不可得。漸也不可得。頓也",
    "X71n1414_001:0300a06": "不可得。權也不可得。實也不可得。有也不可得。空也",
    "X71n1414_001:0300a07": "不可得。圓也不可得。偏也不可得。滿也不可得。半也",
    "X71n1414_001:0300a08": "不可得。傳也不可得。授也不可得。祖也不可得。佛也",
    "X71n1414_001:0300a09": "不可得。只此不可得亦不可得。所以道。取不得舍不",
    "X71n1414_001:0300a10": "得不可得中只麼得。得之於心。猗蘭作旃檀之樹。失",
    "X71n1414_001:0300a11": "之於旨。甘露乃蒺[卄/梨]之園。栗棘蓬金剛圈。吞透得過。",
    "X71n1414_001:0300a12": "三三兩兩。擺撥不下。萬萬千千。欽遇",
    "X71n1414_001:0300a13": "天壽聖節。為君擊碎重玄。還會麼。御樓籠紫氣。金殿",
    "X71n1414_001:0300a14": "擁祥煙。",
    "X71n1414_001:0300a15": "上堂。有情之本。依智海以還源。含識之流。總法身而",
    "X71n1414_001:0300a16": "為體。卓拄杖云。在家疑是客。別國却為親。",
    "X71n1414_001:0300a17": "佛涅槃上堂。十五日已前。諸佛不出世。十五日已後。",
    "X71n1414_001:0300a18": "亦無有涅槃。正當十五日。柳綠花紅。山明水碧。頭頭",
    "X71n1414_001:0300a19": "見劫外風光。處處是大人境界。只貴當陽坐斷。直下",
    "X71n1414_001:0300a20": "知歸。稍涉思惟。便成剩法。拍禪床云。隣墻難隔借來",
    "X71n1414_001:0300a21": "竹。險不傾端坐船。",
    "X71n1414_001:0300a22": "上堂。舉保寧勇和尚示眾云。風鳴條雨破塊。曉來枕",
    "X71n1414_001:0300a23": "上鸎聲碎。蝦蟇蚯蚓一時鳴。妙德空生都不會都不",
    "X71n1414_001:0300a24": "會三个成群四箇作隊。向前村後村。折得梨花李花。",
    "X71n1414_001:0300b01": "一佩兩佩。師云。保寧大似二八少年風流才子。一向",
    "X71n1414_001:0300b02": "賣峭。於唱教門中。足可觀光。若約衲僧門下。正好喫",
    "X71n1414_001:0300b03": "棒。何故。禾黍不陽艶。競栽桃李春。翻令力耕者。半作",
    "X71n1414_001:0300b04": "賣花人。",
    "X71n1414_001:0300b05": "浴佛上堂。撲落非他物。縱橫不是塵。山河并大地。全",
    "X71n1414_001:0300b06": "露法王身。者裡悟去。未離兜率。已降王宮。未出母胎。",
    "X71n1414_001:0300b07": "度人已畢。是真語者。是實語者。是不誑語者。是不異",
    "X71n1414_001:0300b08": "語者。拈拄杖。卓一下。八解之浴池。定水湛然滿。布以",
    "X71n1414_001:0300b09": "七淨花。浴此無垢人。",
    "X71n1414_001:0300b10": "小參。季春已去。孟夏到來。衲僧分上。不用安排。豈不",
    "X71n1414_001:0300b11": "見道。盡乾坤大地。是沙門一隻眼。盡乾坤大地。是沙",
    "X71n1414_001:0300b12": "門全身。何覺不圓。何修不證。所以大覺世尊。二千年",
    "X71n1414_001:0300b13": "前。靈山會上。釘虗空中鐵橛。開福山僧。四月十五日。",
    "X71n1414_001:0300b14": "與見前大眾。駕平地上鐵船。逆長風而把柁。節清歌",
    "X71n1414_001:0300b15": "而扣舷。卓拄杖云。翡翠蹈翻荷葉雨。鷺鶿衝破竹林",
    "X71n1414_001:0300b16": "煙。喝一喝。",
    "X71n1414_001:0300b17": "妙智長老至上堂。瞿曇舌頭無骨。妙智皮下有血。西",
    "X71n1414_001:0300b18": "天解守蠟人氷。東土不聞鵝護雪。翻思百丈有三訣。",
    "X71n1414_001:0300b19": "喫茶珍重歸堂歇。末法師僧幾箇知。茫茫弄巧翻成",
    "X71n1414_001:0300b20": "拙。喝。",
    "X71n1414_001:0300b21": "佛涅槃上堂。道遠乎哉。觸事而真。聖遠乎哉。體之即",
    "X71n1414_001:0300b22": "神。佛世尊入般涅槃。已得二千二百有餘載。作麼生",
    "X71n1414_001:0300b23": "得體之即神去。莫是觀身實相觀佛亦然。觀佛實相",
    "X71n1414_001:0300b24": "觀法亦然。觀法實相觀僧亦然麼。若恁麼會。如狐渡",
    "X71n1414_001:0300c01": "水。有甚快活。畢竟如何。忿怒那吒撲帝鐘。",
    "X71n1414_001:0300c02": "蹊首座至上堂。杲日麗天。盲人摸地。本色衲僧。無處",
    "X71n1414_001:0300c03": "出氣。豈不見。興化一日同參到。纔上法堂。化便喝。僧",
    "X71n1414_001:0300c04": "亦喝。化又喝。僧復喝。化云。你看者瞎漢。猶作主在。僧",
    "X71n1414_001:0300c05": "擬議。化拽拄杖直打下法堂。侍者云。者僧觸忤和尚",
    "X71n1414_001:0300c06": "化云。是他適來。也有權也有實。也有照也有用。及乎",
    "X71n1414_001:0300c07": "我將手向伊面前橫兩橫。便去不得。似者般瞎漢。不",
    "X71n1414_001:0300c08": "打更待何時。阿呵呵。師子兒返擲。龍馬駒[跳兆+孛]跳。打破",
    "X71n1414_001:0300c09": "上頭關。主賓俱失照。有底便道。當時好再與一喝。不",
    "X71n1414_001:0300c10": "然。掀倒禪床拂袖而去。有甚共語處。山僧不逢別者。",
    "X71n1414_001:0300c11": "終不開拳。適值大道師兄遠臨。要使現前一眾。與他",
    "X71n1414_001:0300c12": "古人兩得相見。還委悉麼。青山不鎻長飛勢。滄浴合",
    "X71n1414_001:0300c13": "知來處高。",
    "X71n1414_001:0300c14": "浴佛上堂。一念普觀無量劫。無去無來亦無住。如是",
    "X71n1414_001:0300c15": "了知三世事。超諸方便成十力。大眾。者一箇圈繢子。",
    "X71n1414_001:0300c16": "過見未來塵沙諸佛。無有能出得者。只如釋迦老子。",
    "X71n1414_001:0300c17": "未離兜率。也出者圈繢不得。已降王宮。也出者圈繢",
    "X71n1414_001:0300c18": "不得。至於半夜逾城。六年雪嶺。起道樹詣鹿苑。鷺池",
    "X71n1414_001:0300c19": "鷲嶺海甸菴園。三百法會橫說竪說。直說曲說。密說",
    "X71n1414_001:0300c20": "顯說。無問而自說。也出者圈繢不得。末後拈起一枝",
    "X71n1414_001:0300c21": "華。直得金色尊者破顏微笑。付囑法眼。也出者圈繢",
    "X71n1414_001:0300c22": "不得。是你諸人。信也出者圈繢不得。不信也出者圈",
    "X71n1414_001:0300c23": "繢不得。會也出者圈繢不得。不會也出者圈繢不得。",
    "X71n1414_001:0300c24": "雖然。且道。山僧還在裡許也無。擊拂子云。此時若不",
    "X71n1414_001:0301a01": "究根元。直待當來問彌勒。",
    "X71n1414_001:0301a02": "上堂。知有底道得。道得底知有。信手斫方圓。面南看",
    "X71n1414_001:0301a03": "北斗。野干鳴師子吼。稽首文殊普賢。摩訶泥猪疥狗。",
    "X71n1414_001:0301a04": "小參。少室峯前動絃別曲。曹溪路上葉落知秋。放開",
    "X71n1414_001:0301a05": "也。雲生八極。把住也。四海截流。拈拄杖云。總在拄杖",
    "X71n1414_001:0301a06": "頭上。還見麼。",
    "X71n1414_001:0301a07": "大元天子。混一區宇。釋迦文佛大闡玄猷。文殊三處",
    "X71n1414_001:0301a08": "度夏。懶安一向牧牛。蹈破脚版。拽脫鼻頭。且畢竟發",
    "X71n1414_001:0301a09": "明箇甚麼邊事。卓拄杖云。釣竿斫盡重栽竹。不計功",
    "X71n1414_001:0301a10": "程得便休。",
    "X71n1414_001:0301a11": "復舉文殊三處度夏機緣。師頌云。正令當行下一椎。",
    "X71n1414_001:0301a12": "從教徧界是文殊。驚群須是英靈漢。敵勝還他師子",
    "X71n1414_001:0301a13": "兒。",
    "X71n1414_001:0301a14": "上堂。拈拄杖云。與麼來者彩鳳舞丹霄。不與麼來者",
    "X71n1414_001:0301a15": "鐵蛇橫古路。直饒與麼不與麼去來道絕。也是秤錘",
    "X71n1414_001:0301a16": "蘸醋。卓拄杖。下座。",
    "X71n1414_001:0301a17": "上堂。大用現前。不存途轍。要默即默。要說即說。指鹿",
    "X71n1414_001:0301a18": "為馬。喚日作月。臨濟德山。只一得橛。喝一喝。",
    "X71n1414_001:0301a19": "僧相看。師問云。甚處來。僧云廬山。師云。五老峯頭白",
    "X71n1414_001:0301a20": "也未。僧云白也。師云。年多少。僧無語。師云。你豈不是",
    "X71n1414_001:0301a21": "廬山來。僧云是。師便打出。",
    "X71n1414_001:0301a22": "上堂。十五日已前。水向石邊流出冷。十五日已後。風",
    "X71n1414_001:0301a23": "從花裡過來香。正當十五日。火後一莖茅。鐵蛇鑽不",
    "X71n1414_001:0301a24": "入。喝一喝。",
    "X71n1414_001:0301b01": "臘八上堂。萬法是心光。諸緣惟性曉。本無迷悟人。只",
    "X71n1414_001:0301b02": "要今日了。咄哉老瞿曇。討甚閑煩惱。出山與入山。自",
    "X71n1414_001:0301b03": "起還自倒。夜來斗轉玉繩橫。不覺全身墮荒草。喝一",
    "X71n1414_001:0301b04": "喝。",
    "X71n1414_001:0301b05": "上堂。舉拂子云。還見麼。見之不取。千載難忘。取則不",
    "X71n1414_001:0301b06": "無。作麼生說箇見底道理。莫是有見見麼。莫是無見",
    "X71n1414_001:0301b07": "見麼。莫是不有不無見見麼。莫是不不有不不無見",
    "X71n1414_001:0301b08": "見麼。若也與麼。要作他座主奴。也未得在。所以道。了",
    "X71n1414_001:0301b09": "了見無一物。亦無人亦無佛。大千沙界海中漚。一切",
    "X71n1414_001:0301b10": "聖賢如電拂。好諸禪德。稜道者坐破七箇蒲團。末後",
    "X71n1414_001:0301b11": "於卷簾處。驀然見得。便道。也大差也大差。卷起簾來",
    "X71n1414_001:0301b12": "見天下。有人問我解何宗。拈起拂子劈口打。是他古",
    "X71n1414_001:0301b13": "人。不妨性躁。不妨快活。若約撿點將來。者拂子合是",
    "X71n1414_001:0301b14": "稜道者自喫始得。何故。太平只許將軍致。不許將軍",
    "X71n1414_001:0301b15": "見太平。",
    "X71n1414_001:0301b16": "上堂。拈一放一。本分宗師。蓋地蓋天。罕逢作者。刁刀",
    "X71n1414_001:0301b17": "相似。魚魯參差。任是鶻眼龍睛。未免錯認驢鞍橋。作",
    "X71n1414_001:0301b18": "阿爺下頷。喝一喝。歸堂喫茶。",
    "X71n1414_001:0301b19": "上堂。釋迦拈花。飲光微笑。達磨面壁。二祖安心。驀拈",
    "X71n1414_001:0301b20": "拄杖卓一下云。白雲為蓋。流泉作琴。一曲兩曲無人",
    "X71n1414_001:0301b21": "會。雨過野塘春水深。擲下拄杖。下座。",
    "X71n1414_001:0301b22": "上堂。僧問。單傳直指。已涉離微。坐斷千差。請師答話。",
    "X71n1414_001:0301b23": "師云。破鏡不重照。落花難上枝。進云。豈無方便。師云。",
    "X71n1414_001:0301b24": "烏龜鑽敗壁。師乃云。單傳直指。正涉離微。坐斷千差。",
    "X71n1414_001:0301c01": "開眼落井。拈拄杖卓一下。烏龜鑽敗壁。雞向五更啼。",
    "X71n1414_001:0301c02": "上堂。兜率悅和尚云。撥草瞻風。只圖見性。即今上人。",
    "X71n1414_001:0301c03": "性在甚處。識得自性。方脫生死。眼光落地時。作麼生",
    "X71n1414_001:0301c04": "脫。脫得生死。便知去處。四大分離。向什麼處去。好大",
    "X71n1414_001:0301c05": "眾。一等提唱。一等垂示。不妨徑截。灼然要出離生死。",
    "X71n1414_001:0301c06": "須是悟自本心。見自本性始得。敢問諸人。此性此心。",
    "X71n1414_001:0301c07": "畢竟作何形段。為是青是黃。是白是黑。是長是短。是",
    "X71n1414_001:0301c08": "大是小。有底聞恁麼說了。便道不青不黃。不白不黑。",
    "X71n1414_001:0301c09": "不長不短。不大不小。似則似矣。是則未是。所謂矮子",
    "X71n1414_001:0301c10": "看戲。隨人上下。有甚用處。眼親手辨底。便好向者裡",
    "X71n1414_001:0301c11": "指出來看。一表參學眼正。二表叢林有人。三表可以",
    "X71n1414_001:0301c12": "開悟後學。四使佛祖慧命不斷。有麼有麼。其或未然。",
    "X71n1414_001:0301c13": "聽取一頌。九夏工夫一月過。克期參究事如何。莫嫌",
    "X71n1414_001:0301c14": "老拙頻忉怛。浪死虗生數甚多。珍重。",
    "X71n1414_001:0301c15": "上堂。僧問。一牛飲水。五馬不嘶。此意如何。師云。相識",
    "X71n1414_001:0301c16": "滿天下。知心能幾人。進云。隔江招手。便乃橫趨。畢竟",
    "X71n1414_001:0301c17": "是什麼眼。師云。莫謗高亭好。僧禮拜。師乃云。未明心",
    "X71n1414_001:0301c18": "地印。難透祖師關。欲透祖師關。須明心地印。拈拄杖",
    "X71n1414_001:0301c19": "云。不是心地印。卓拄杖云。不是祖師關。明得透得。一",
    "X71n1414_001:0301c20": "大藏教。五千四十八卷。半滿偏圓。權實空有。不消一",
    "X71n1414_001:0301c21": "擊。卓拄杖一下。三脚驢子弄蹄行。蹈碎乾坤無寸土。",
    "X71n1414_001:0301c22": "喝。",
    "X71n1414_001:0301c23": "上堂。行住坐臥。折旋俯仰。打破鏡來。全無影像。喝一",
    "X71n1414_001:0301c24": "喝。誌公不是閑和尚。",
    "X71n1414_001:0302a01": "上堂。僧問。即色明心。附物顯理時如何。師云。癩馬繫",
    "X71n1414_001:0302a02": "枯樁。進云。三九二十七。牛頭南馬頭北。如何是接手",
    "X71n1414_001:0302a03": "句。師云。百花深處鷓鴣啼。僧禮拜。師乃云。百花深處",
    "X71n1414_001:0302a04": "鷓鴣啼。日出東方又落西。昨夜一番新雨過。今朝流",
    "X71n1414_001:0302a05": "水漲前溪。下座。",
    "X71n1414_001:0302a06": "上堂。真不掩偽。曲不藏直。白日青天。雷轟電激。坐斷",
    "X71n1414_001:0302a07": "報化佛頭。超出聖凡閫域。大藏與小藏。演出復演入。",
    "X71n1414_001:0302a08": "卓拄杖云。一毛師子眾毛畢。",
    "X71n1414_001:0302a09": "上堂。舉古德道。天上無彌勒。地下無彌勒。十字街頭",
    "X71n1414_001:0302a10": "立。被人喚作賊。師云。天上無彌勒。地下無彌勒。十字",
    "X71n1414_001:0302a11": "街頭立底是什麼。喝一喝云。賊賊。便下座。",
    "X71n1414_001:0302a12": "上堂。荊棘林中。有通天大路。長安市上。有陷虎危機。",
    "X71n1414_001:0302a13": "透得過者。一任八面四方。透不過者。未免墮坑落壍。",
    "X71n1414_001:0302a14": "豈不見。鹽官國師一日喚侍者云。將我犀牛扇子來。",
    "X71n1414_001:0302a15": "侍者云。扇子破也。國師云。還我犀牛兒來。侍者無語。",
    "X71n1414_001:0302a16": "便是者个道理也。靈利漢向者裡下得一轉語。實謂",
    "X71n1414_001:0302a17": "清風再振。頭角重生。非唯鹽官老漢滿面慚惶。抑且",
    "X71n1414_001:0302a18": "山僧通身懽喜。有麼有麼。良久云。江上青山老。屋頭",
    "X71n1414_001:0302a19": "春色遲。箇中消息子。能有幾人知。",
    "X71n1414_001:0302a20": "上堂。舉世尊初生下時。周行七步。目顧四方。分手指",
    "X71n1414_001:0302a21": "天地。便云。天上天下唯我獨尊。後來雲門大師云。我",
    "X71n1414_001:0302a22": "當時若見。一棒打殺。與狗子喫却。貴圖天下太平。師",
    "X71n1414_001:0302a23": "云。雲門好棒。可殺驚人。撿點將來。未免傷鋒犯手。山",
    "X71n1414_001:0302a24": "僧當時若見。只消道箇澣盆澣盆。老漢若也知方。管",
    "X71n1414_001:0302b01": "取暗裏抽身。免見明中落節。事到如今。且放過一著。",
    "X71n1414_001:0302b02": "何故。砒霜鴆毒難拈出。蜜水糖湯一例澆。",
    "X71n1414_001:0302b03": "上堂。兩桂垂陰。莫匪少林風旨。一華現瑞。是皆鷲嶺",
    "X71n1414_001:0302b04": "宗猷。而況龍門上客駢臻。致此道場增勝。庶幾勇猛。",
    "X71n1414_001:0302b05": "以廣熏修。說甚威音王已前王老師。直須打徹毗盧",
    "X71n1414_001:0302b06": "藏中第一義。驀拈拄杖卓一下云。有意氣時添意氣。",
    "X71n1414_001:0302b07": "不風流處也風流。",
    "X71n1414_001:0302b08": "上堂。一雨普滋。三草二木。雷聲遠震。地上清凉。如來",
    "X71n1414_001:0302b09": "說一合相。即非一合相。且出息不涉萬緣。入息不居",
    "X71n1414_001:0302b10": "陰界。一句作麼生道。良久。空生不解岩中坐。惹得天",
    "X71n1414_001:0302b11": "華動地來。",
    "X71n1414_001:0302b12": "上堂。僧問。一不做二不休時如何。師云。水底撈明月。",
    "X71n1414_001:0302b13": "進云。退一步修安樂法。又作麼生。師云。相逢盡道休",
    "X71n1414_001:0302b14": "官去。林下何曾見一人。僧禮拜。師乃云。絕羅籠脫羈",
    "X71n1414_001:0302b15": "鎻。雖是善因而招惡果。咄。老松源與麼說話。於唱教",
    "X71n1414_001:0302b16": "門中。足可觀光。要作臨濟兒孫。未得在。開福莫有長",
    "X71n1414_001:0302b17": "處麼。擊拂子云。星河秋一鴈。碪杵夜千家。",
    "X71n1414_001:0302b18": "小參。一毛穿眾穴。眾穴一毛收。明明百草頭。明明祖",
    "X71n1414_001:0302b19": "師意。龍睛鶻眼。罔測端倪。疥狗泥猪。虗張意氣。五祖",
    "X71n1414_001:0302b20": "和尚云。汝等諸人。見山僧竪起拂子。便作勝解。及乎",
    "X71n1414_001:0302b21": "山禽聚集。牛動尾巴。却作等閑。殊不知。櫩聲不斷前",
    "X71n1414_001:0302b22": "旬雨。電影還連後夜雷。大眾。者箇便是金剛圈栗棘",
    "X71n1414_001:0302b23": "蓬。若也吞得透得。參學事畢。山僧一夏已來。公委出",
    "X71n1414_001:0302b24": "入。不能與諸人東語西話。然亦未甞不眉毛廝結。其",
    "X71n1414_001:0302c01": "奈不覺不知。翻成踈外。今夜向箇裡。搖唇鼓舌。撒土",
    "X71n1414_001:0302c02": "拋沙。撿點將來。大似不識好惡。眾中忽有忍俊不禁",
    "X71n1414_001:0302c03": "底出來。掀倒禪床喝散大眾。山僧大展坐具。禮他三",
    "X71n1414_001:0302c04": "拜。何也。莫怪坐來頻勸酒。自從別後見君希。",
    "X71n1414_001:0302c05": "上堂。舉圓悟和尚示眾云。古德道。結夏已十一日。寒",
    "X71n1414_001:0302c06": "山子作麼生。又有道。結夏已十一日。水牯牛作麼生。",
    "X71n1414_001:0302c07": "山僧即不然。結夏已十一日。燈籠露柱作麼生。若識",
    "X71n1414_001:0302c08": "得燈籠露柱。即識得水牯牛。若識得水牯牛。即識得",
    "X71n1414_001:0302c09": "寒山子。脫或擬議。老僧在你脚底。師云。千鈞之弩。不",
    "X71n1414_001:0302c10": "為鼷鼠而發機。三大老也是為他閑事長無明。開福",
    "X71n1414_001:0302c11": "結夏已十五日了也。堂中兄弟。盡是諸方煅了底金。",
    "X71n1414_001:0302c12": "總不須問著。行但行。住但住。坐但坐。臥但臥。忽若露",
    "X71n1414_001:0302c13": "柱著衫南岳去。燈籠沿壁上天台。狸奴白牯無消息",
    "X71n1414_001:0302c14": "拾得寒山笑滿腮。山僧却有箇細大法門。為汝說破。",
    "X71n1414_001:0302c15": "下座。巡堂喫茶。",
    "X71n1414_001:0302c16": "上堂。早間侍者覆上堂。山僧病餘要打睡。聽得堂前",
    "X71n1414_001:0302c17": "法鼓鳴。又把眉毛重剔起。說張三話李四。淨行何曾",
    "X71n1414_001:0302c18": "有些子。打殺應知狗不噇。何事諸人妄相許。喝一喝。",
    "X71n1414_001:0302c19": "上堂。真淨和尚一日舉教中道。不見一法是大過患。",
    "X71n1414_001:0302c20": "喝一喝云。有什麼過。卓拄杖云。有什麼患。復橫按拄",
    "X71n1414_001:0302c21": "杖云。德山棒臨濟喝。舉世何人解提掇。天高地迴萬",
    "X71n1414_001:0302c22": "象閑。總是僧家好時節。擲下拄杖云。是什麼時節。喝",
    "X71n1414_001:0302c23": "一喝。下座。老真淨。可謂知時識節。善說法要。撿點將",
    "X71n1414_001:0302c24": "來。不免大驚小怪。所以開福尋常不要捏怪。拈拄杖",
    "X71n1414_001:0303a01": "云。大眾還見麼。若道見。見个什麼。若道不見。却是諸",
    "X71n1414_001:0303a02": "人捏怪。靠拄杖云。見怪不怪。其怪自壞。下座。",
    "X71n1414_001:0303a03": "上堂。一夏工夫餘半月。也堪懽喜也堪驚。山僧有口",
    "X71n1414_001:0303a04": "不敢道。留得雙眉蓋眼睛。且道。是什麼眼睛。若也道",
    "X71n1414_001:0303a05": "得。一大藏教八萬四千法門。不消一擊。若道不得。莫",
    "X71n1414_001:0303a06": "道無事好。下座。",
    "X71n1414_001:0303a07": "上堂。舉二十五祖婆舍斯多。與外道無我尊論議。外",
    "X71n1414_001:0303a08": "道曰。請師默論。不假言說。祖曰。不假言說。孰知勝負。",
    "X71n1414_001:0303a09": "曰但取其義。曰汝以何為義。曰無心為義。曰汝既無",
    "X71n1414_001:0303a10": "心。安得義乎。曰我說無心。當名非義。曰汝說無心。當",
    "X71n1414_001:0303a11": "名非義。我說非心。當義非名。曰當義非名。誰能辨義。",
    "X71n1414_001:0303a12": "曰汝名非義。此名何名。曰為辯非義。是名無名。曰名",
    "X71n1414_001:0303a13": "既非名。義亦非義。辯者是誰。當辯何物。如是往復四",
    "X71n1414_001:0303a14": "十九反。外道杜口信伏。大慧和尚云。婆舍斯多何用",
    "X71n1414_001:0303a15": "忉怛。當時若見他道請師默論。不假言說。便云。義墮",
    "X71n1414_001:0303a16": "也。即今莫有要與妙喜默論者麼。或有箇衲僧出來",
    "X71n1414_001:0303a17": "道義墮也。我也知你向鬼窟裡作活計。師云。騎賊馬",
    "X71n1414_001:0303a18": "趕賊。奪賊槍殺賊。回天轉地。合水和泥。教外一宗。掃",
    "X71n1414_001:0303a19": "土而盡。開福門下。今日忽有箇漢出來道。請師默論。",
    "X71n1414_001:0303a20": "不假言說。劈脊便棒。還委悉麼。棒頭有眼明如日。要",
    "X71n1414_001:0303a21": "識真金火裡看。",
    "X71n1414_001:0303a22": "上堂。僧問。摩竭掩室意旨如何。師云。打破天關。掀翻",
    "X71n1414_001:0303a23": "地軸。進云。毗耶杜詞。又作麼生。師云。一狀領過。進云。",
    "X71n1414_001:0303a24": "不涉二途。如何舉唱。師云。蛇無頭不行。進云。與麼則",
    "X71n1414_001:0303b01": "出他古人圈繢不得。師云。你喚什麼作古人圈繢。僧",
    "X71n1414_001:0303b02": "擬議。師便打。乃云。摩竭掩室。毗耶杜詞。打破天關。掀",
    "X71n1414_001:0303b03": "翻地軸。山僧與麼答話。已是屈辱先宗。汝等諸人。擬",
    "X71n1414_001:0303b04": "更蹈步向前。未免畫蛇添足。喝一喝云。參堂去。",
    "X71n1414_001:0303b05": "上堂。好箇中秋節。莫言無供養。風吹丹桂華。清香滿",
    "X71n1414_001:0303b06": "天上。諸人眼裡也飽。耳裡也飽。鼻裡也飽。只恐肚裡",
    "X71n1414_001:0303b07": "不飽。若得肚裡飽去。則不疑佛。不疑祖。不疑天下老",
    "X71n1414_001:0303b08": "和尚。拈出袖裡金鎚。打開光明寶藏。不涉凡聖路岐。",
    "X71n1414_001:0303b09": "便是渡河香象。喝一喝。",
    "X71n1414_001:0303b10": "上堂。真不掩偽。曲不藏直。一句截流。萬機寢息。拈拄",
    "X71n1414_001:0303b11": "杖卓一下云。寒山拾得。",
    "X71n1414_001:0303b12": "祖忌拈香。碧眼胡尊性急。一語不投機。闔國追不及。",
    "X71n1414_001:0303b13": "少林面壁弄盡精神。只消斷臂師僧三拜而立。伎倆",
    "X71n1414_001:0303b14": "既盡。心事亦休。隻履西歸。空棺示跡。後代兒孫。充滿",
    "X71n1414_001:0303b15": "中國。莫不向今日燒牛頭栴檀之香。具酥酪醍醐之",
    "X71n1414_001:0303b16": "食。用伸追遠。用報恩德。正眼觀來。何異捧漏巵以灌",
    "X71n1414_001:0303b17": "焦釜。而終莫能濕。所以開福比丘。蒸雲門胡餅。烹趙",
    "X71n1414_001:0303b18": "州釅茶。雖然禮貌粗踈。畢竟臭味相入。",
    "X71n1414_001:0303b19": "上堂。僧問。掬水月在手時如何。師云。弄花香滿衣。進",
    "X71n1414_001:0303b20": "云。和尚因什麼。攙行奪市。師云。闍梨莫曾到此間麼。",
    "X71n1414_001:0303b21": "進云。曾到。師云。大似不相識。僧便禮拜。師乃云。大洋",
    "X71n1414_001:0303b22": "海底蓬塵起。百尺竿頭掉臂行。三世如來說不到。扶",
    "X71n1414_001:0303b23": "桑日午打三更。",
    "X71n1414_001:0303b24": "小參。一年來一年去。來既無從。去亦無至。北禪分歲",
    "X71n1414_001:0303c01": "勾賊破家。汾陽罷參知慚知愧。所以山僧三四年間。",
    "X71n1414_001:0303c02": "來此與諸人相聚。行則與諸人同行。住則與諸人同",
    "X71n1414_001:0303c03": "住。臥則與諸人同臥。起則與諸人同起。直饒起倒不",
    "X71n1414_001:0303c04": "同。畢竟脫離泥水。與麼與麼。平地上喫交。鬼門中貼",
    "X71n1414_001:0303c05": "卦。不與麼不與麼。跛驢蹈倒摘茶輪。草菴卸下瑠璃",
    "X71n1414_001:0303c06": "瓦。阿呵呵。會也麼。一釋迦。二元和。三佛陀。從將支遁",
    "X71n1414_001:0303c07": "鶴。喚作右軍鵝。",
    "X71n1414_001:0303c08": "復舉僧問雲門。如何是雲門一曲。門云。臘月二十五。",
    "X71n1414_001:0303c09": "師云。大小雲門。盡力只道得到者裡。今夜忽有問。如",
    "X71n1414_001:0303c10": "何是開福一曲。只對他道。明日是新年。且道與古人",
    "X71n1414_001:0303c11": "是同是別。聽取一頌。臘月二十五。一曲喧今古。明日",
    "X71n1414_001:0303c12": "是新年。袈裟搭半肩。同不同別不別。珊瑚枝枝撑著",
    "X71n1414_001:0303c13": "月久立。",
    "X71n1414_001:0303c14": "元宵。進退兩序上堂。十五日已前。明中有暗。十五日",
    "X71n1414_001:0303c15": "已後。暗中有明。正當十五日。明暗雙忘。體用俱寂。譬",
    "X71n1414_001:0303c16": "如千燈洞照一室。光光交羅各不相借。且道。是知事",
    "X71n1414_001:0303c17": "分上事。頭首分上事。諸人分上事。莫有道得底麼。拈",
    "X71n1414_001:0303c18": "拄杖卓一下云。蟭螟睫上放元宵。狸奴倒上菩提樹。",
    "X71n1414_001:0303c19": "上堂。僧問。天不能蓋。地不能載時如何。師云。闍梨得",
    "X71n1414_001:0303c20": "自由。僧便禮拜而出。師云。依俙越國。彷彿楊州。師乃",
    "X71n1414_001:0303c21": "云。天不能蓋。地不能載。依俙越國。彷彿楊州。打開布",
    "X71n1414_001:0303c22": "袋。隨流入流。今朝有酒今朝醉。明日無錢明日求。拍",
    "X71n1414_001:0303c23": "禪床。下座。",
    "X71n1414_001:0303c24": "上堂。日月有晦明。虗空沒明晦。佛佛體皆同。塵塵自",
    "X71n1414_001:0304a01": "三昧。拈將須彌盧。塞斷香水海。動靜不留情。是名觀",
    "X71n1414_001:0304a02": "自在。",
    "X71n1414_001:0304a03": "上堂。舉雲門問踈山。如何是法身邊事。山云。枯樁。又",
    "X71n1414_001:0304a04": "問。如何是法身向上事。山云。非枯樁。門云。還許學人",
    "X71n1414_001:0304a05": "說道理也無。山云許。門云。枯樁豈不是明法身邊事。",
    "X71n1414_001:0304a06": "山云是。門云。非枯樁豈不是明法身向上事。山云是。",
    "X71n1414_001:0304a07": "門云。只如法身。還該一切否。山云。爭得不該。門指淨",
    "X71n1414_001:0304a08": "缾云。法身還該者箇麼。山云。闍梨莫向淨缾邊會。門",
    "X71n1414_001:0304a09": "便禮拜。師云。雲門也善切磋琢磨。若不是踈山老漢。",
    "X71n1414_001:0304a10": "幾被打破蔡州。今日忽有問山僧。如何是法身邊事。",
    "X71n1414_001:0304a11": "劈脊便棒。若更問如何是法身向上事。便與連夜趕",
    "X71n1414_001:0304a12": "出。非唯坐斷天下人舌頭。且免得靈利衲僧。向枯樁",
    "X71n1414_001:0304a13": "邊著到。",
    "X71n1414_001:0304a14": "小參。二千年前。大覺世尊。將一條斷貫索。穿你天下",
    "X71n1414_001:0304a15": "衲僧鼻孔。東土西天。無敢違者。二千年後。者索子落",
    "X71n1414_001:0304a16": "在欲上座手中。拈起也眉間掛劍血濺梵天。放下也",
    "X71n1414_001:0304a17": "藏海風清波平浪靜。當此四月十五。結却布袋頭。盡",
    "X71n1414_001:0304a18": "十方世界四聖六凡情與無情總在者裡。內不放出。",
    "X71n1414_001:0304a19": "外不放入。莫道諸天散華無路。外道潛覷無門。便是",
    "X71n1414_001:0304a20": "釋迦老子。再出頭來。也卒摸索不著。是你諸人。二六",
    "X71n1414_001:0304a21": "時中。於其中間。行住坐臥。各不相妨。所以道。譬如大",
    "X71n1414_001:0304a22": "火聚。猛燄同時發。各各不相知。諸法亦如是。又如河",
    "X71n1414_001:0304a23": "中水。川流競奔逝。各各不相知。諸法亦如是。如是如",
    "X71n1414_001:0304a24": "是。芍藥花開菩薩面。不如是不如是。棕櫚葉散夜叉",
    "X71n1414_001:0304b01": "頭。羚羊掛角無蹤跡。笑倒溈山水牯牛。",
    "X71n1414_001:0304b02": "復舉裴相國云。終日圓覺而未甞圓覺者凡夫也。欲",
    "X71n1414_001:0304b03": "證圓覺而未極圓覺者菩薩也。具足圓覺而住持圓",
    "X71n1414_001:0304b04": "覺者如來也。後來楊次公云。終日圓覺而未甞圓覺",
    "X71n1414_001:0304b05": "者如來也。具足圓覺而住持圓覺者菩薩也。欲證圓",
    "X71n1414_001:0304b06": "覺而未極圓覺者凡夫也。師云。者兩箇措大。可謂徐",
    "X71n1414_001:0304b07": "六擔板各見一邊。山僧與他捏作一團。向無星秤子",
    "X71n1414_001:0304b08": "上。玷捶將來。一箇恰重半斤。一箇恰重八兩。不作貴",
    "X71n1414_001:0304b09": "不作賤。作麼生買。拍禪床云。莫謂龍門無宿客。明朝",
    "X71n1414_001:0304b10": "更試錦標看。久立。",
    "X71n1414_001:0304b12": "了菴和尚語錄卷第一"
}