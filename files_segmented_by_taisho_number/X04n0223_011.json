{
    "X04n0223_011:0078b13": "大方廣佛新華嚴經合論卷第十一",
    "X04n0223_011:0078b14": "唐于闐國三藏沙門實叉難陀譯經",
    "X04n0223_011:0078b15": "唐太原方山長者李通玄造論",
    "X04n0223_011:0078b16": "唐福州開元寺沙門志寧釐經合論",
    "X04n0223_011:0078b17": "世主妙嚴品第一之四",
    "X04n0223_011:0078b18": "【論】第一此已上四十七眾若別列十普賢眾即五",
    "X04n0223_011:0078b19": "十七眾諸大眾海皆是大眾圍遶分從此初段中",
    "X04n0223_011:0078b20": "有三十行經分為三段一初有七行半經總列菩",
    "X04n0223_011:0078b21": "薩之數及陳同號普賢菩薩之名二從海月光大",
    "X04n0223_011:0078b22": "明菩薩已下至十佛世界微塵數於此一段文中",
    "X04n0223_011:0078b23": "有七行半經陳異名菩薩眾并都結已上諸菩薩",
    "X04n0223_011:0078b24": "數三從此諸菩薩已下至成就無量功德於中有",
    "X04n0223_011:0078c01": "十五行半經陳大眾本修行之因及歎大眾之德",
    "X04n0223_011:0078c02": "從初段中七行半經列同號普賢之內義分為三",
    "X04n0223_011:0078c03": "一釋菩薩名下之義二釋菩薩同號之意三舉眾",
    "X04n0223_011:0078c04": "所為因緣。一釋菩薩名者略釋普賢菩薩一號",
    "X04n0223_011:0078c05": "餘可准之行與理齊利生皆徧號之為普知根利",
    "X04n0223_011:0078c06": "俗稱之為賢菩之言覺薩言眾生善覺眾生號名",
    "X04n0223_011:0078c07": "菩薩廣云摩訶菩提薩埵也摩訶云大梵言摩訶",
    "X04n0223_011:0078c08": "薩此云大覺眾生謂常於生死海覺悟無盡眾生",
    "X04n0223_011:0078c09": "故已下九箇同號為普者普賢菩薩通號也明一",
    "X04n0223_011:0078c10": "一菩薩皆有此十種德行約德為名故為表德行",
    "X04n0223_011:0078c11": "圓滿始終具十一一菩薩隨行之號無盡故為行",
    "X04n0223_011:0078c12": "無盡行故但以其名下之義即彰自行餘准知之",
    "X04n0223_011:0078c13": "總以十波羅蜜為體。二釋同號之意者明此十",
    "X04n0223_011:0078c14": "普之義是一人之普一一菩薩具十普也一切菩",
    "X04n0223_011:0078c15": "薩總然下名別者明一一普賢能徧別故方知普",
    "X04n0223_011:0078c16": "義得成也總是十方諸佛同行之行更無故新如",
    "X04n0223_011:0078c17": "大王路發跡登之者即是無奈不行之何一念隨",
    "X04n0223_011:0078c18": "喜少分見性智慧現前總是不離佛正覺根本智",
    "X04n0223_011:0078c19": "故不離普賢行故如普賢行一念中少分善心總",
    "X04n0223_011:0078c20": "是向法流者故如下經云聞如來名號及所說法",
    "X04n0223_011:0078c21": "門聞而不信猶能畢竟至於金剛智地何況信修",
    "X04n0223_011:0078c22": "者也。三舉眾所為因緣者明佛出興世所現依",
    "X04n0223_011:0078c23": "正二報大集普賢菩薩眾海意為令眾生見果生",
    "X04n0223_011:0078c24": "信修行故此是舉果勸修生信分如來是十方諸",
    "X04n0223_011:0079a01": "佛正覺根本智之果十普賢等是十方諸佛差別",
    "X04n0223_011:0079a02": "行果舉此二法中因果報得令眾生信樂修行趣",
    "X04n0223_011:0079a03": "入故如三轉法輪中一示相八相成道是二勸修",
    "X04n0223_011:0079a04": "以觀果知因勸人天等修學三證同云我與汝等",
    "X04n0223_011:0079a05": "同如是三乘一乘等證今此一乘中將此佛乘根",
    "X04n0223_011:0079a06": "本智果普賢徧法界行果勸令大心眾生生信修",
    "X04n0223_011:0079a07": "行此乃即是五位中十一地普賢等覺位門十方",
    "X04n0223_011:0079a08": "諸佛成佛竟亦行之不息如初發菩提心者行之",
    "X04n0223_011:0079a09": "不息今將此位以為信門若不如是以何為信入",
    "X04n0223_011:0079a10": "故佛果後普賢行純是利他初發心已後普賢行",
    "X04n0223_011:0079a11": "是自利利他行故今此初眾并佛所為如是舉果",
    "X04n0223_011:0079a12": "勸修令生信樂修行趣入故今之經大意為若此",
    "X04n0223_011:0079a13": "也將舊果勸初心向下海月光大明菩薩諸神天",
    "X04n0223_011:0079a14": "眾即明信已入證十住十地修行進趣漸漸增修",
    "X04n0223_011:0079a15": "因果也明立隨位當分之因果令後學者見其體",
    "X04n0223_011:0079a16": "樣信樂無疑趣入隨位各異故若不如是滯在一",
    "X04n0223_011:0079a17": "法智無增勝故已上一段且是初見佛成道見佛",
    "X04n0223_011:0079a18": "果五位菩薩集眾示現入法入即同佛所知與佛",
    "X04n0223_011:0079a19": "齊見若信他佛然初心菩薩未能然也未是自信",
    "X04n0223_011:0079a20": "自心自身是佛大智境界是佛法身是堪行普賢",
    "X04n0223_011:0079a21": "行者從第二會光明覺品已後一切處金色世界",
    "X04n0223_011:0079a22": "寶色世界即明自心法性是金色白淨無染名為",
    "X04n0223_011:0079a23": "所居世界不動智佛即是自心於無性理中無分",
    "X04n0223_011:0079a24": "別之智本來無動上首菩薩文殊師利明是自心",
    "X04n0223_011:0079b01": "無性之中善能簡擇妙分別慧覺首菩薩即是自",
    "X04n0223_011:0079b02": "心如是真信之首目首菩薩即是自心明見可信",
    "X04n0223_011:0079b03": "之心心境俱佛如海門國法普見自他俱佛故至",
    "X04n0223_011:0079b04": "文廣釋方明是身作佛是心作佛心外見佛不名",
    "X04n0223_011:0079b05": "信心已上大眾圍遶分中釋同號眾竟。",
    "X04n0223_011:0079b06": "第二釋海月光等異名眾其意如何此七行半經",
    "X04n0223_011:0079b07": "其中義分為三一陳菩薩眾意二釋菩薩名號三",
    "X04n0223_011:0079b08": "結眾數。一陳菩薩眾意者此十箇異名眾所以",
    "X04n0223_011:0079b09": "異名為表初發心住前同號意況如前段已釋竟",
    "X04n0223_011:0079b10": "此一段異名意趣為明以彼普賢行入俗利生隨",
    "X04n0223_011:0079b11": "其行異名亦還異為明以普徧別方名為普其眾",
    "X04n0223_011:0079b12": "意為明入俗利生教化眾生還令眾生得自身之",
    "X04n0223_011:0079b13": "法是故寄位在十住初心以明用彰十住初心一",
    "X04n0223_011:0079b14": "下頓乘古法不移古跡故無異舊道如大王路新",
    "X04n0223_011:0079b15": "舊同行以此以舊古法入俗利生開悟迷流還令",
    "X04n0223_011:0079b16": "學古以是義故還將佛果位內普賢異名之眾寄",
    "X04n0223_011:0079b17": "位成十住初心為彰後悟不移舊跡故又明前如",
    "X04n0223_011:0079b18": "來成正覺佛果及普賢行果古今諸佛所乘常道",
    "X04n0223_011:0079b19": "是明所信之門此入俗利生異名之眾即明所化",
    "X04n0223_011:0079b20": "眾生入道初心還同自法不移古跡故後有發心",
    "X04n0223_011:0079b21": "之士一一自心以定慧力照之可見不可以情信",
    "X04n0223_011:0079b22": "者堪為自非久種善根應當聞而不惑設使三乘",
    "X04n0223_011:0079b23": "根種六通菩薩尚自懷疑凡流之中一乘之性處",
    "X04n0223_011:0079b24": "凡流而信入如下經自有明文為三乘種性劣解",
    "X04n0223_011:0079c01": "佛隨根性且說此娑婆為穢土是五濁故淨土在",
    "X04n0223_011:0079c02": "他方或言此方是穢向上第四禪已上別有菩薩",
    "X04n0223_011:0079c03": "淨土或說佛果在僧祇之後方成未說淨穢含容",
    "X04n0223_011:0079c04": "塵含法界凡聖同居各無妨礙等教執權成實難",
    "X04n0223_011:0079c05": "信此法界一乘之門為學假詮假教假觀破麤現",
    "X04n0223_011:0079c06": "行無明繫著故行一分麤波羅蜜門得三種意生",
    "X04n0223_011:0079c07": "身見諸佛國土有自有他有淨有穢忻彼厭此兼",
    "X04n0223_011:0079c08": "修淨行修諸假真如觀及空觀等得一分神通報",
    "X04n0223_011:0079c09": "勝諸天神通亦勝忻厭心勝更亦不生惡國穢土",
    "X04n0223_011:0079c10": "為本願力有佛成道處暫來還去如說三乘教中",
    "X04n0223_011:0079c11": "多有此事未迴心者常當如是學權教者為根下",
    "X04n0223_011:0079c12": "劣故不聞此教聞亦不信如經下文自具說故如",
    "X04n0223_011:0079c13": "維摩經法華經為破彼故方始一分略說猶未具",
    "X04n0223_011:0079c14": "論是故學教者慎勿偏習一門諸部經文總各深",
    "X04n0223_011:0079c15": "思意趣大有一生學道為聞慧不妙不廣返謗真",
    "X04n0223_011:0079c16": "宗廣說云云且略而陳爾已上陳異名菩薩眾意",
    "X04n0223_011:0079c17": "趣竟。二釋菩薩名者此十箇菩薩名一箇是隨",
    "X04n0223_011:0079c18": "十住位中一箇波羅蜜之通稱一一中具十為隨",
    "X04n0223_011:0079c19": "行成名故此十箇菩薩所行十箇波羅蜜各是五",
    "X04n0223_011:0079c20": "位中菩薩通行又隨五位行中十住具十十行具",
    "X04n0223_011:0079c21": "十十迴向具十十地具十十一地具十通為百數",
    "X04n0223_011:0079c22": "此明一波羅蜜中有十十中有百又十住中一一",
    "X04n0223_011:0079c23": "住中具十十住中具百五位總然通為五百箇波",
    "X04n0223_011:0079c24": "羅蜜門隨其行位名目感果各別通位總是此十",
    "X04n0223_011:0080a01": "箇菩薩之名號是也何故號曰海月光大明菩薩",
    "X04n0223_011:0080a02": "摩訶薩以法行無邊大悲廣利如海所有蒙益總",
    "X04n0223_011:0080a03": "令見性清涼號名月光既得清涼之後智無不照",
    "X04n0223_011:0080a04": "號曰大明一切世界大覺眾生故名摩訶菩提薩",
    "X04n0223_011:0080a05": "埵摩訶云大菩提此云覺也薩埵此云眾生為不",
    "X04n0223_011:0080a06": "捨眾生生死故廣云摩訶菩提薩埵也略云菩薩",
    "X04n0223_011:0080a07": "梵云摩訶此云大覺道眾生為自覺道不捨生死",
    "X04n0223_011:0080a08": "大覺悟眾生故又眾生生死是菩薩菩提故明法",
    "X04n0223_011:0080a09": "界一真無異相故此是檀波羅蜜為主餘九菩薩",
    "X04n0223_011:0080a10": "名號為伴明以法界行大施門廣濟如海利他得",
    "X04n0223_011:0080a11": "益為月光除煩惱熱得清涼故以此名號即是所",
    "X04n0223_011:0080a12": "行之行即此十箇菩薩之號是十住位中初發心",
    "X04n0223_011:0080a13": "住十波羅蜜之主伴萬行故此像下文十住品位",
    "X04n0223_011:0080a14": "內菩薩本所事佛下名號之為月十住位中十箇",
    "X04n0223_011:0080a15": "佛下名悉同號之為月倣此法也次戒波羅蜜中",
    "X04n0223_011:0080a16": "菩薩號雲音海光無垢藏菩薩摩訶薩者明性戒",
    "X04n0223_011:0080a17": "大悲音雨法音故號雲音性戒無染猶如大海不",
    "X04n0223_011:0080a18": "宿死屍故明法界無性以為戒體無法不淨如海",
    "X04n0223_011:0080a19": "廣大故光者明性戒之體心境俱真名之為光又",
    "X04n0223_011:0080a20": "以淨智常當照俗名之為光無垢者法性無染也",
    "X04n0223_011:0080a21": "藏者明法界性常令萬象無法不淨明一真故總",
    "X04n0223_011:0080a22": "別俱真無垢淨故故號雲音海光無垢藏故菩薩",
    "X04n0223_011:0080a23": "如前次忍波羅蜜中菩薩號功德寶髻智生者明",
    "X04n0223_011:0080a24": "法忍莊嚴其身故號名功德寶髻寶髻者首上之",
    "X04n0223_011:0080b01": "飾明菩薩發心忍為上首故寶嚴其頂也智生者",
    "X04n0223_011:0080b02": "以能忍故是智生也菩薩如前明忍為華鬘義故",
    "X04n0223_011:0080b03": "次精進波羅蜜中菩薩號功德自在王大光者明",
    "X04n0223_011:0080b04": "勤行饒益眾生招多功德所行萬行無不益他故",
    "X04n0223_011:0080b05": "自在如王大光者普照也以常於生死海中以智",
    "X04n0223_011:0080b06": "光明益生無倦故竝令開曉故號大光菩薩如前",
    "X04n0223_011:0080b07": "次禪波羅蜜中號善勇猛蓮華髻菩薩者明法勇",
    "X04n0223_011:0080b08": "為禪體從凡夫地起信心已入證之初明一念無",
    "X04n0223_011:0080b09": "思頓超諸想真智冥會故云勇猛也智能達俗處",
    "X04n0223_011:0080b10": "世無染故號蓮華也髻者明此位菩薩表法中以",
    "X04n0223_011:0080b11": "蓮華冠頂明禪體處世即真不染寂亂故次般若",
    "X04n0223_011:0080b12": "波羅蜜中號普智雲日幢菩薩者明第六智慧如",
    "X04n0223_011:0080b13": "雲雨法雨故慧光破暗名之為日摧邪顯正號之",
    "X04n0223_011:0080b14": "為幢次方便波羅蜜中號大精進金剛臍菩薩者",
    "X04n0223_011:0080b15": "明第七住第七行第七迴向第七地五位中凡是",
    "X04n0223_011:0080b16": "第七位總修悲位故以其真理圓融染淨故名方",
    "X04n0223_011:0080b17": "便如下十地中第七地菩薩舉喻云譬如一國純",
    "X04n0223_011:0080b18": "淨一國純穢於此淨穢事難可了知如善財童子",
    "X04n0223_011:0080b19": "於第七住中見休捨優婆夷此云滿願為明此第",
    "X04n0223_011:0080b20": "七住位成就深厚大悲滿一切眾生願故又告善",
    "X04n0223_011:0080b21": "財言我有八萬四千那由他同行眷屬常居此園",
    "X04n0223_011:0080b22": "如是之意明每住位中第七方便波羅蜜成大悲",
    "X04n0223_011:0080b23": "位言八萬四千那由他同行眷屬者八萬四千一",
    "X04n0223_011:0080b24": "切諸塵勞門我皆同行常以生死為園林故如此",
    "X04n0223_011:0080c01": "菩薩即明是十住位中初發心住一住中十箇波",
    "X04n0223_011:0080c02": "羅蜜中第七波羅蜜故非是第七住中第七波羅",
    "X04n0223_011:0080c03": "蜜故十住之中有十箇第七方便波羅蜜當一一",
    "X04n0223_011:0080c04": "住中各各以方便圓其悲智萬行故餘波羅蜜亦",
    "X04n0223_011:0080c05": "同於十住中一一具十十行十迴向十地十一地",
    "X04n0223_011:0080c06": "總然各有十故此十箇菩薩名號且圓初發心住",
    "X04n0223_011:0080c07": "上第一住內十波羅蜜中第七方便門故且圓一",
    "X04n0223_011:0080c08": "住中悲智主伴十波羅蜜故明大悲堅固處生死",
    "X04n0223_011:0080c09": "而無疲倦名大精進壞他堅垢號曰金剛處俗同",
    "X04n0223_011:0080c10": "纏無虧中道號之曰臍臍者明處智悲中際如佛",
    "X04n0223_011:0080c11": "放受生光在臍輪者表智悲中際廣意在下文方",
    "X04n0223_011:0080c12": "明菩薩如前此是十住位中初發心住內第七方",
    "X04n0223_011:0080c13": "便波羅蜜且明一住中十波羅蜜主伴也治地住",
    "X04n0223_011:0080c14": "修行住如是十住各自具十波羅蜜主伴圓融一",
    "X04n0223_011:0080c15": "住具十十住具百五位例然通有五百乃至無盡",
    "X04n0223_011:0080c16": "次明第八願波羅蜜中菩薩名號名香燄光幢者",
    "X04n0223_011:0080c17": "大願弘芳號之為香智能隨願依根破惑故名為",
    "X04n0223_011:0080c18": "光入邪破障故號為幢如第八智住中多作外道",
    "X04n0223_011:0080c19": "邪師與邪同行破邪師道如八住中毗目多羅仙",
    "X04n0223_011:0080c20": "等是善財第八住中善知識也明智淨方能破邪",
    "X04n0223_011:0080c21": "故次第九力波羅蜜中菩薩名號大明德深美音",
    "X04n0223_011:0080c22": "菩薩者明力波羅蜜為大法師位善說法故故名",
    "X04n0223_011:0080c23": "大明德深美音也菩薩如前釋次第十智波羅蜜",
    "X04n0223_011:0080c24": "中菩薩名大福光智生菩薩者明此是智波羅蜜",
    "X04n0223_011:0081a01": "故此上十菩薩名明初發心住中以十波羅蜜用",
    "X04n0223_011:0081a02": "治初發心住中染淨成法身悲智門故計此修治",
    "X04n0223_011:0081a03": "法合一法今說諸波羅蜜各各修行不同明於一",
    "X04n0223_011:0081a04": "法上以十法修治慣習增明以成一故其法不離",
    "X04n0223_011:0081a05": "舊行也時亦不移舊時也故時無性故三世無去",
    "X04n0223_011:0081a06": "來故但於一法上具十箇波羅蜜行門體用但於",
    "X04n0223_011:0081a07": "一法上修行生熟處分一住二住但於一法上會",
    "X04n0223_011:0081a08": "悲智願行生熟智者淺深不同隨不同處分其地",
    "X04n0223_011:0081a09": "位差別故非是法異故以總別同異成壞六相義",
    "X04n0223_011:0081a10": "圓通可知。三都結眾數者經云如是等而為上",
    "X04n0223_011:0081a11": "首有十佛世界微塵數者是。",
    "X04n0223_011:0081a12": "第三歎德者從此諸菩薩已下十五行半經是也",
    "X04n0223_011:0081a13": "經自具文不煩更釋。",
    "X04n0223_011:0081a14": "如是已上大眾之海總是普賢行滿常住世間安",
    "X04n0223_011:0081a15": "立法則成就菩薩十住十行十迴向十地等位次",
    "X04n0223_011:0081a16": "第令諸眾生開示悟入常為世間一切依護如上",
    "X04n0223_011:0081a17": "歎德中具明已下獲益中亦具明如獲益中總是",
    "X04n0223_011:0081a18": "作利生方便入法次第入則同佛所知與後學者",
    "X04n0223_011:0081a19": "作見道之樣迷即是凡悟即同佛知見皆是本來",
    "X04n0223_011:0081a20": "舊達竝是影響眾也已下神天亦同是此例皆是",
    "X04n0223_011:0081a21": "助佛揚化顯德令佛法化流行久住世間眾生獲",
    "X04n0223_011:0081a22": "益故。",
    "X04n0223_011:0081a23": "【經】復有佛世界微塵數執金剛神所謂妙色那羅延",
    "X04n0223_011:0081a24": "執金剛神日輪速疾幢執金剛神須彌華光執金剛",
    "X04n0223_011:0081b01": "神清淨雲音執金剛神諸根美妙執金剛神可愛樂",
    "X04n0223_011:0081b02": "光明執金剛神大樹雷音執金剛神師子王光明執",
    "X04n0223_011:0081b03": "金剛神密燄勝目執金剛神蓮華光摩尼髻執金剛",
    "X04n0223_011:0081b04": "神如是等而為上首有佛世界微塵數皆於往昔無",
    "X04n0223_011:0081b05": "量劫中恒發大願願常親近供養諸佛隨願所行已",
    "X04n0223_011:0081b06": "得圓滿到於彼岸積集無邊清淨福業於諸三昧所",
    "X04n0223_011:0081b07": "行之境悉已明達獲神通力隨如來住入不思議解",
    "X04n0223_011:0081b08": "脫境界處於眾會威光特達隨諸眾生所應現身而",
    "X04n0223_011:0081b09": "往調伏一切諸佛化形所在皆隨化往一切如來所",
    "X04n0223_011:0081b10": "住之處常勤守護。",
    "X04n0223_011:0081b11": "【論】第二復有佛世界微塵數執金剛神此一段有",
    "X04n0223_011:0081b12": "十三行半經(二百二十六言)於中義意分之為四一舉眾",
    "X04n0223_011:0081b13": "數二寄位表法三釋名配行四列數并歎神德一",
    "X04n0223_011:0081b14": "舉眾數者初行是明神眾是道以性齊諸佛智同",
    "X04n0223_011:0081b15": "真理隨普賢行處世護持稱之為神護持正法故",
    "X04n0223_011:0081b16": "二隨行表法者為表十住位內第二治地住門主",
    "X04n0223_011:0081b17": "戒波羅蜜明戒為防護義故以法身為戒體稱真",
    "X04n0223_011:0081b18": "不壞號曰金剛前海月光大明菩薩為十住中初",
    "X04n0223_011:0081b19": "發心住於中意義如前段文已釋此一眾有十神",
    "X04n0223_011:0081b20": "明第二治地住法門主戒為防護義故號為執金",
    "X04n0223_011:0081b21": "剛神執者執持不犯名之為執其智應真號之為",
    "X04n0223_011:0081b22": "神三釋名配行者此之一眾神以戒波羅蜜為體",
    "X04n0223_011:0081b23": "十箇神名即是隨戒體上十箇波羅蜜名一箇神",
    "X04n0223_011:0081b24": "是一行第一妙色那羅延執金剛神主戒波羅蜜",
    "X04n0223_011:0081c01": "中檀波羅蜜門以性戒成檀感招妙色法空破惑",
    "X04n0223_011:0081c02": "故號那羅延是不壞義此位明以持性戒故得不",
    "X04n0223_011:0081c03": "壞身執者執持義金剛者不壞義也二日輪速疾",
    "X04n0223_011:0081c04": "幢執金剛神主性戒中戒波羅蜜為戒光無缺名",
    "X04n0223_011:0081c05": "號日輪見者應真名為速疾自他惑盡名之為幢",
    "X04n0223_011:0081c06": "心無異念名之為執性不可破號曰金剛稱真自",
    "X04n0223_011:0081c07": "在名之為神以智為神故三須彌華光執金剛神",
    "X04n0223_011:0081c08": "主戒波羅蜜中忍波羅蜜為法忍高勝號曰須彌",
    "X04n0223_011:0081c09": "以忍嚴行人見皆悅號之為華觀之破慢號之為",
    "X04n0223_011:0081c10": "光忍心無失名之為執法性為忍猶如金剛智無",
    "X04n0223_011:0081c11": "思而知萬有號之為神四清淨雲音執金剛神主",
    "X04n0223_011:0081c12": "戒波羅蜜中精進波羅蜜履俗恒真名為清淨演",
    "X04n0223_011:0081c13": "法無懈潤澤含識號曰雲音聞法破惑號之金剛",
    "X04n0223_011:0081c14": "智不為而知萬有稱之名神五諸根美妙執金剛",
    "X04n0223_011:0081c15": "神主戒波羅蜜中禪波羅蜜為禪無思六根隨智",
    "X04n0223_011:0081c16": "而用故名諸根美妙也用而恒寂名之為執無思",
    "X04n0223_011:0081c17": "可破號曰金剛又無思之智能破自他惑故號金",
    "X04n0223_011:0081c18": "剛寂然智不動正慧隨用號之為神六可愛樂光",
    "X04n0223_011:0081c19": "明執金剛神主慧能破闇故七大樹雷音主第七",
    "X04n0223_011:0081c20": "大悲門樹是覆蔭義明方便波羅蜜門覆蔭眾生",
    "X04n0223_011:0081c21": "故八師子王光明者主願波羅蜜起無功用智自",
    "X04n0223_011:0081c22": "在如師子王能破外道諸邪論故九蜜燄勝目者",
    "X04n0223_011:0081c23": "主力波羅蜜法力自在潛流同事或作外道邪師",
    "X04n0223_011:0081c24": "同事破所繫故此位是大法師位凡第九波羅蜜",
    "X04n0223_011:0082a01": "徧入五位中五百箇波羅蜜門皆第九為法師位",
    "X04n0223_011:0082a02": "十住第九為法王子住如善財童子善知識十住",
    "X04n0223_011:0082a03": "中第九住法師位中作勝熱婆羅門示入外道五",
    "X04n0223_011:0082a04": "熱炙身上刀山入火聚等此名密燄勝目密潛同",
    "X04n0223_011:0082a05": "事設教破愚故名密燄智目知根故名勝目十蓮",
    "X04n0223_011:0082a06": "華光摩尼髻執金剛神者主戒波羅蜜中智波羅",
    "X04n0223_011:0082a07": "蜜如善財童子第十灌頂住中善知識作童女名",
    "X04n0223_011:0082a08": "曰慈行得真不證處俗無汙名曰蓮華大智知根",
    "X04n0223_011:0082a09": "名之為光位昇灌頂名曰摩尼髻摩尼者此云離",
    "X04n0223_011:0082a10": "垢寶也此是第二治地住中十住十波羅蜜主伴",
    "X04n0223_011:0082a11": "十住主伴萬行號曰十箇執金剛神名皆以行位",
    "X04n0223_011:0082a12": "立名之故明十住中一住具十十住具百五位皆",
    "X04n0223_011:0082a13": "然一一次第以名義配當法合如然第四有佛剎",
    "X04n0223_011:0082a14": "已下七行經列數歎德二門如文可知。",
    "X04n0223_011:0082a15": "【經】復有佛世界微塵數身眾神所謂華髻莊嚴身眾",
    "X04n0223_011:0082a16": "神光照十方身眾神海音調伏身眾神淨華嚴髻身",
    "X04n0223_011:0082a17": "眾神無量威儀身眾神最上光嚴身眾神淨光香雲",
    "X04n0223_011:0082a18": "身眾神守護攝持身眾神普現攝取身眾神不動光",
    "X04n0223_011:0082a19": "明身眾神如是等而為上首有佛世界微塵數皆於",
    "X04n0223_011:0082a20": "往昔成就大願供養承事一切諸佛。",
    "X04n0223_011:0082a21": "【論】第三是十住中修行住於中有六行半經(一百一十",
    "X04n0223_011:0082a22": "三言)義分為四一列數二寄位表法三釋名配行四",
    "X04n0223_011:0082a23": "重結其數并歎神德一列數者如上初行是二寄",
    "X04n0223_011:0082a24": "位表法者此十箇身眾神寄位表十住中忍波羅",
    "X04n0223_011:0082b01": "蜜以法忍成就於生死中利生自在號曰為神下",
    "X04n0223_011:0082b02": "文歎德中成就大願供養承事一切諸佛明於往",
    "X04n0223_011:0082b03": "昔以調忍心承事一切眾生令其成佛為諸佛眾",
    "X04n0223_011:0082b04": "生體無有二故已成諸佛何須藉其供養以無量",
    "X04n0223_011:0082b05": "身無量眾供養承事於一切時中供養一切眾生",
    "X04n0223_011:0082b06": "令其成佛是調忍義是身眾義三釋名配行者此",
    "X04n0223_011:0082b07": "十箇神是忍波羅蜜中十波羅蜜故明一一行徧",
    "X04n0223_011:0082b08": "一切行故第一所謂華髻莊嚴身眾神者主忍波",
    "X04n0223_011:0082b09": "羅蜜中檀波羅蜜門明忍辱為華髻報得以嚴其",
    "X04n0223_011:0082b10": "頂上之飾故身眾者為忍位中行檀明以眾多身",
    "X04n0223_011:0082b11": "雲眾多嚴具徧周法界承事供養廣利眾生故神",
    "X04n0223_011:0082b12": "者智隨忍行自在故號之為神此十波羅蜜以忍",
    "X04n0223_011:0082b13": "為體二光照十方身眾神者主忍波羅蜜中戒波",
    "X04n0223_011:0082b14": "羅蜜此位中以法忍為戒體明忍戒圓明見者歡",
    "X04n0223_011:0082b15": "喜法忍戒光號之為光照十方身眾神如前釋三",
    "X04n0223_011:0082b16": "海音調伏身眾神者主忍波羅蜜中忍波羅蜜故",
    "X04n0223_011:0082b17": "明海音者聞諸善惡毀讚音聲廣多猶如海潮之",
    "X04n0223_011:0082b18": "音不生憂喜是調伏義是為能忍也又以自聲如",
    "X04n0223_011:0082b19": "海潮音知時教化眾生令無失時故四淨華嚴髻",
    "X04n0223_011:0082b20": "身眾神者主忍波羅蜜中精進波羅蜜以法忍進",
    "X04n0223_011:0082b21": "名之為淨也進行可觀名之為華因行招果用嚴",
    "X04n0223_011:0082b22": "頂髻明精進是長道之首故故以華嚴頂飾五無",
    "X04n0223_011:0082b23": "量威儀身眾神主忍波羅蜜中禪波羅蜜稱根現",
    "X04n0223_011:0082b24": "法名為無量動止常寂名為威儀明行住坐臥不",
    "X04n0223_011:0082c01": "離定體名曰威儀六最上光嚴身眾神主智慧照",
    "X04n0223_011:0082c02": "曜自他故明以定慧光明照燭心境以嚴法身七",
    "X04n0223_011:0082c03": "淨光香雲身眾神明第七大悲方便染淨不拘名",
    "X04n0223_011:0082c04": "為淨光慈悲含覆出言成法悅可眾心號曰香雲",
    "X04n0223_011:0082c05": "明法雨潤眾生故即明雨戒定慧解脫解脫知見",
    "X04n0223_011:0082c06": "五分法身之香也八守護攝持身眾神明智隨大",
    "X04n0223_011:0082c07": "願攝持一切眾生故八住八地但五位第八位中",
    "X04n0223_011:0082c08": "明無功之智功成即得十方諸佛手灌其頂是諸",
    "X04n0223_011:0082c09": "佛攝持義故九普現攝取身眾神明第九力波羅",
    "X04n0223_011:0082c10": "蜜法力自在法王之位普現諸教九十六種邪流",
    "X04n0223_011:0082c11": "及一切眾生悉同行故名普現攝取也即勝熱婆",
    "X04n0223_011:0082c12": "羅門等是十不動光明身眾神明第十智波羅蜜",
    "X04n0223_011:0082c13": "名不動光明亦為灌頂位名不動光也且明此忍",
    "X04n0223_011:0082c14": "位中十波羅蜜之一終四結數歎德如文可知已",
    "X04n0223_011:0082c15": "上十波羅蜜以忍為體此明善惡毀讚得不動智",
    "X04n0223_011:0082c16": "也。",
    "X04n0223_011:0082c17": "【經】復有佛世界微塵數足行神所謂寶印手足行神",
    "X04n0223_011:0082c18": "蓮華光足行神清淨華髻足行神攝諸善見足行神",
    "X04n0223_011:0082c19": "妙寶星幢足行神樂吐妙音足行神栴檀樹光足行",
    "X04n0223_011:0082c20": "神蓮華光明足行神微妙光明足行神積集妙華足",
    "X04n0223_011:0082c21": "行神如是等而為上首有佛世界微塵數皆於過去",
    "X04n0223_011:0082c22": "無量劫中親近如來隨逐不捨。",
    "X04n0223_011:0082c23": "【論】第四段中有六行半經(一百一十一言)義分為四一舉",
    "X04n0223_011:0082c24": "眾數二寄位表法三釋名配行四結數歎德一舉",
    "X04n0223_011:0083a01": "眾數者如初一行都列數是二寄位表法者此十",
    "X04n0223_011:0083a02": "箇足行神表十住位中生貴住主精進波羅蜜如",
    "X04n0223_011:0083a03": "下歎德中無量劫中親近如來隨逐不捨是精進",
    "X04n0223_011:0083a04": "義為明以法性真如為行之體以此法行用嚴法",
    "X04n0223_011:0083a05": "身足行者表精勤義以眾行滿足故名足行神神",
    "X04n0223_011:0083a06": "者是隨行之智三釋名配行者一寶印手足行神",
    "X04n0223_011:0083a07": "主精進波羅蜜中檀波羅蜜門明以法寶之智印",
    "X04n0223_011:0083a08": "行精勤之行引接眾生故手為引取之義二蓮華",
    "X04n0223_011:0083a09": "光足行神者明生貴住中精進波羅蜜中戒波羅",
    "X04n0223_011:0083a10": "蜜常居生死之海猶如蓮華無所染故見者發心",
    "X04n0223_011:0083a11": "名之為光足行是精進修行無疲勞義智自在故",
    "X04n0223_011:0083a12": "號之為神三清淨華髻足行神主精進波羅蜜中",
    "X04n0223_011:0083a13": "忍波羅蜜法忍無垢名為清淨也忍招依果華嚴",
    "X04n0223_011:0083a14": "頂飾為忍為華鬘義故四攝諸善見足行神主精",
    "X04n0223_011:0083a15": "進波羅蜜中精進波羅蜜攝諸見者是精進義為",
    "X04n0223_011:0083a16": "常攝諸根不令起見即無見不善五妙寶星幢足",
    "X04n0223_011:0083a17": "行神主禪波羅蜜門以妙理為禪故名為妙寶寶",
    "X04n0223_011:0083a18": "者道也隨行知惑故名星幢為萬行為星不離禪",
    "X04n0223_011:0083a19": "體皆有光照隨根破惑知根了了名之為星此位",
    "X04n0223_011:0083a20": "以精進行為禪體以禪能現智智能知法還以善",
    "X04n0223_011:0083a21": "知法故名星也幢為定也六樂吐妙音足行神主",
    "X04n0223_011:0083a22": "慧波羅蜜樂吐妙音者謂以精進為慧體故常樂",
    "X04n0223_011:0083a23": "為人說法故七栴檀樹光足行神者主第七方便",
    "X04n0223_011:0083a24": "波羅蜜成大悲行故以香樹為名表慈悲覆蔭義",
    "X04n0223_011:0083b01": "故光者照燭眾生義八蓮華光明足行神主智隨",
    "X04n0223_011:0083b02": "大願隨所利生無所染故九微妙光足行神主力",
    "X04n0223_011:0083b03": "波羅蜜法王之位以微妙法光化眾生故十積集",
    "X04n0223_011:0083b04": "妙華足行神主智波羅蜜以智積集諸教猶貫華",
    "X04n0223_011:0083b05": "結鬘不令散失教化眾生已上十波羅蜜皆以精",
    "X04n0223_011:0083b06": "進波羅蜜以為體位位內自有同別義思之可見",
    "X04n0223_011:0083b07": "不可作一槩准之四結數歎德如文可知。",
    "X04n0223_011:0083b08": "【經】復有佛世界微塵數道場神所謂淨莊嚴幢道場",
    "X04n0223_011:0083b09": "神須彌寶光道場神雷音幢相道場神雨華妙眼道",
    "X04n0223_011:0083b10": "場神華纓光髻道場神雨寶莊嚴道場神勇猛香眼",
    "X04n0223_011:0083b11": "道場神金剛彩雲道場神蓮華光明道場神妙光照",
    "X04n0223_011:0083b12": "曜道場神如是等而為上首有佛世界微塵數皆於",
    "X04n0223_011:0083b13": "過去值無量佛成就願力廣興供養。",
    "X04n0223_011:0083b14": "【論】第五段有六行半經(一百一十三言)義分為四一舉眾",
    "X04n0223_011:0083b15": "數二寄位表法三釋名配法四結數歎德一舉眾",
    "X04n0223_011:0083b16": "數者如上初行是二寄位表法者此之一位表具",
    "X04n0223_011:0083b17": "足方便住中十波羅蜜以禪波羅蜜為體以道場",
    "X04n0223_011:0083b18": "是除蘊穢義明禪能治蘊義故如世間場也為明",
    "X04n0223_011:0083b19": "禪定淨六七識之取染顯般若能開妙慧簡擇理",
    "X04n0223_011:0083b20": "智體之本實故以禪波羅蜜以為場體般若波羅",
    "X04n0223_011:0083b21": "蜜以為人功以普賢萬行為馱運至法界普光明",
    "X04n0223_011:0083b22": "智殿為大都居以一切種種智為大藏此中十箇",
    "X04n0223_011:0083b23": "神一神為一波羅蜜為自益益之人行樣三釋名",
    "X04n0223_011:0083b24": "配法者一淨莊嚴幢道場神主具足方便住禪波",
    "X04n0223_011:0083c01": "羅蜜中檀波羅蜜門故以法性定體為檀名為淨",
    "X04n0223_011:0083c02": "也以無虧定體萬行為莊嚴幢也幢名定體不動",
    "X04n0223_011:0083c03": "義以法性無性為所乘名之為道以無性之禪定",
    "X04n0223_011:0083c04": "能治所依之蘊名之為場神者是無依無性之中",
    "X04n0223_011:0083c05": "大智也以不思不為無形無質等周法界而知萬",
    "X04n0223_011:0083c06": "有者稱之為神二須彌寶光道場神以須彌是高",
    "X04n0223_011:0083c07": "顯義寶光是無垢義以戒光照俗見者發心故以",
    "X04n0223_011:0083c08": "禪定為戒出過情識是須彌義以定能無妄是無",
    "X04n0223_011:0083c09": "垢義以定能發慧寶光義三雷音幢相道場神主",
    "X04n0223_011:0083c10": "禪波羅蜜中忍波羅蜜明毀譽之音如雷法忍不",
    "X04n0223_011:0083c11": "動名幢相道場神如前釋十波羅蜜隨五位中各",
    "X04n0223_011:0083c12": "各自具道場儀故四雨華妙眼道場神主禪波羅",
    "X04n0223_011:0083c13": "蜜中精進波羅蜜明法身為定體依定體起萬行",
    "X04n0223_011:0083c14": "精進名為雨華是精進義定能起慧故稱妙眼以",
    "X04n0223_011:0083c15": "其法眼行華利生無懈是精進故五華纓光髻道",
    "X04n0223_011:0083c16": "場神主禪波羅蜜中禪波羅蜜以法界自體無動",
    "X04n0223_011:0083c17": "靜上而起行禪化諸亂意名為華纓以定能發慧",
    "X04n0223_011:0083c18": "故名之為光以行招果用嚴其頂以此為名又此",
    "X04n0223_011:0083c19": "十波羅蜜皆為頂法何以然者謂以十住初心一",
    "X04n0223_011:0083c20": "一度門至佛果故無初中後故以從佛果起勝進",
    "X04n0223_011:0083c21": "故六雨寶莊嚴道場神主慧波羅蜜慧能雨法寶",
    "X04n0223_011:0083c22": "故七勇猛香眼道場神主方便波羅蜜此位是慈",
    "X04n0223_011:0083c23": "悲位故常處生死名為勇猛慈眼視眾生名為香",
    "X04n0223_011:0083c24": "眼以戒定慧解脫解脫知見五分法身之香而視",
    "X04n0223_011:0084a01": "眾生拔苦與樂故名香眼八金剛彩雲道場神明",
    "X04n0223_011:0084a02": "第八願波羅蜜以為願雲覆眾生故以此位是無",
    "X04n0223_011:0084a03": "功用智能破邪流號曰金剛彩雲明能同異道故",
    "X04n0223_011:0084a04": "九蓮華光明道場神主力波羅蜜是法王之位處",
    "X04n0223_011:0084a05": "世如蓮華說法為光明故十妙光照曜道場神主",
    "X04n0223_011:0084a06": "智波羅蜜以大智知根名為妙光知根破惑故名",
    "X04n0223_011:0084a07": "照耀已上十波羅蜜皆禪波羅蜜為體四結數歎",
    "X04n0223_011:0084a08": "德如文可知。",
    "X04n0223_011:0084a09": "【經】復有佛世界微塵數主城神所謂寶峯光曜主城",
    "X04n0223_011:0084a10": "神妙嚴宮殿主城神清淨喜寶主城神離憂清淨主",
    "X04n0223_011:0084a11": "城神華燈燄眼主城神燄幢明現主城神盛福光明",
    "X04n0223_011:0084a12": "主城神清淨光明主城神香髻莊嚴主城神妙寶光",
    "X04n0223_011:0084a13": "明主城神如是等而為上首有佛世界微塵數皆於",
    "X04n0223_011:0084a14": "無量不思議劫嚴淨如來所居宮殿。",
    "X04n0223_011:0084a15": "【論】第六正心住主般若波羅蜜為體十箇主城神",
    "X04n0223_011:0084a16": "為此般若波羅蜜中十波羅蜜於中有六行半經",
    "X04n0223_011:0084a17": "(一百一十三言)義分為四一舉眾數二寄位表法三釋名",
    "X04n0223_011:0084a18": "配行四結數歎德一舉眾數者如初行是二寄位",
    "X04n0223_011:0084a19": "表法者寄此神眾表正心住空觀成就明善守心",
    "X04n0223_011:0084a20": "城名正心住如善財童子十住之中第六善知識",
    "X04n0223_011:0084a21": "海幢比丘是也其在經行道側念止端居寂默出",
    "X04n0223_011:0084a22": "入息盡膝出阿修羅臍中出天身頂上出諸佛等",
    "X04n0223_011:0084a23": "以廣大身雲周徧法界教化眾生又如十住位中",
    "X04n0223_011:0084a24": "正心住位經云此菩薩聞十種法心定不動即明",
    "X04n0223_011:0084b01": "正心住善守護心城故以主城神寄表正心之住",
    "X04n0223_011:0084b02": "也三釋名配行者所謂寶峯光曜主城神主般若",
    "X04n0223_011:0084b03": "波羅蜜中檀波羅蜜明以無性妙慧廣施含生故",
    "X04n0223_011:0084b04": "號寶峯光曜如其山峯以至虗空相盡處故明以",
    "X04n0223_011:0084b05": "法空慧至相盡處故以無相妙慧廣施眾生名為",
    "X04n0223_011:0084b06": "照曜主者空慧自在名之為主城者空有自在不",
    "X04n0223_011:0084b07": "與涅槃生死合散故名之為城又以法慧施人不",
    "X04n0223_011:0084b08": "與情慾之漏合故名之為城二妙嚴宮殿主城神",
    "X04n0223_011:0084b09": "明以慧利含生以為戒體以妙慧為宮治人為殿",
    "X04n0223_011:0084b10": "萬行為嚴又以菩薩正慧為妙嚴大慈大悲為宮",
    "X04n0223_011:0084b11": "殿心無思慮為主城無相妙慧任理智而知名之",
    "X04n0223_011:0084b12": "為神此以慧利為主以戒為防護義防護一切眾",
    "X04n0223_011:0084b13": "生為城三清淨喜寶主城神主慧波羅蜜中忍波",
    "X04n0223_011:0084b14": "羅蜜明以法空慧而成忍故故名清淨喜以忍即",
    "X04n0223_011:0084b15": "喜故以法喜即名為寶故明能忍為寶也自此下",
    "X04n0223_011:0084b16": "四眾神准上排位配之經文廣大不可一一釋之",
    "X04n0223_011:0084b17": "略知法則然爾如主道場神主城神主地神等總",
    "X04n0223_011:0084b18": "是女神為明慈悲故而實體中非男非女但隨事",
    "X04n0223_011:0084b19": "示現。",
    "X04n0223_011:0084b20": "【經】復有佛世界微塵數主地神所謂普德淨華主地",
    "X04n0223_011:0084b21": "神堅福莊嚴主地神妙華嚴樹主地神普散眾寶主",
    "X04n0223_011:0084b22": "地神淨目觀時主地神妙色勝眼主地神香毛發光",
    "X04n0223_011:0084b23": "主地神悅意音聲主地神妙華旋髻主地神金剛嚴",
    "X04n0223_011:0084b24": "體主地神如是等而為上首有佛世界微塵數皆於",
    "X04n0223_011:0084c01": "往昔發深重願願常親近諸佛如來同修福業。",
    "X04n0223_011:0084c02": "【論】第七主地神(有七行經一百一十七言)主第七不退住方便",
    "X04n0223_011:0084c03": "波羅蜜中十波羅蜜故各以十箇神名配之此以",
    "X04n0223_011:0084c04": "法身為地體能生萬行以理智慈悲為神性無所",
    "X04n0223_011:0084c05": "退動故大悲如地養萬有故。",
    "X04n0223_011:0084c06": "【經】復有無量主山神所謂寶峯開華主山神華林妙",
    "X04n0223_011:0084c07": "髻主山神高幢普照主山神離塵淨髻主山神光照",
    "X04n0223_011:0084c08": "十方主山神大力光明主山神威光普勝主山神微",
    "X04n0223_011:0084c09": "密光輪主山神普眼現見主山神金剛密眼主山神",
    "X04n0223_011:0084c10": "如是等而為上首其數無量皆於諸法得清淨眼。",
    "X04n0223_011:0084c11": "【論】第八主山神(有六行經九十八言)是童真住行願波羅蜜",
    "X04n0223_011:0084c12": "中十波羅蜜山者不動義高勝義神者智體應真",
    "X04n0223_011:0084c13": "自在明第八住第八行第八迴向第八地總無功",
    "X04n0223_011:0084c14": "之智不動如山故以山神表之其中十箇神即是",
    "X04n0223_011:0084c15": "此位中十波羅蜜行亦名智能出世高勝如山。",
    "X04n0223_011:0084c16": "【經】復有不可思議數主林神所謂布華如雲主林神",
    "X04n0223_011:0084c17": "擢幹舒光主林神生芽發曜主林神吉祥淨業主林",
    "X04n0223_011:0084c18": "神垂布燄藏主林神清淨光明主林神可意雷音主",
    "X04n0223_011:0084c19": "林神光香普徧主林神妙光迴照主林神華果光味",
    "X04n0223_011:0084c20": "主林神如是等而為上首不思議數皆有無量可愛",
    "X04n0223_011:0084c21": "光明。",
    "X04n0223_011:0084c22": "【論】第九主林神(有六行經一百一言)是法王子住主力波羅",
    "X04n0223_011:0084c23": "蜜明說法如林廣多覆蔭故是法師位也。",
    "X04n0223_011:0084c24": "【經】復有無量主藥神所謂吉祥主藥神栴檀林主藥",
    "X04n0223_011:0085a01": "神清淨光明主藥神名稱普聞主藥神毛孔光明主",
    "X04n0223_011:0085a02": "藥神普治清淨主藥神大發吼聲主藥神蔽日光幢",
    "X04n0223_011:0085a03": "主藥神明見十方主藥神益氣明目主藥神如是等",
    "X04n0223_011:0085a04": "而為上首其數無量性皆離垢仁慈祐物。",
    "X04n0223_011:0085a05": "【論】第十主藥神(有五行半經九十五言)明灌頂住主智波羅",
    "X04n0223_011:0085a06": "蜜於中十箇神主智波羅蜜中十波羅蜜明智能",
    "X04n0223_011:0085a07": "知根與法藥故第四歎德如文可知。",
    "X04n0223_011:0085a08": "已上從海月光大明菩薩至此主藥神表如來五",
    "X04n0223_011:0085a09": "位眾中十住之智門百波羅蜜竟十行之眾如下",
    "X04n0223_011:0085a10": "須知如此一部之典一切施設總是法門終不唐",
    "X04n0223_011:0085a11": "設一事一字總是五位之中信修悟入之法則故",
    "X04n0223_011:0085a12": "入法方便門戶此明佛果五位入法益生覆育之",
    "X04n0223_011:0085a13": "樣式故入之者創與智合名之為神亦以覆育眾",
    "X04n0223_011:0085a14": "生故為神祐物也以修行自在處如天亦以化利",
    "X04n0223_011:0085a15": "諸天故於十方三界示受天報亦以迴向門同修",
    "X04n0223_011:0085a16": "羅身入諸鬼趣亦表自在如王。",
    "X04n0223_011:0085a18": "大方廣佛新華嚴經合論卷第十一",
    "X04n0223_011:0085a20": "音切",
    "X04n0223_011:0085a21": "幢(直岡切)。燄(以瞻切)。髻(計音)。攝(書涉切)。栴(之連切)。檀(徒干切)。纓(於盈",
    "X04n0223_011:0085a22": "切)。曜(以笑切)。旋(似專切)。擢(直角切)。榦(古案切)。舒(商居切)。芽(五佳切)。",
    "X04n0223_011:0085a23": "迥(戶頂切)。吼(呼口切)。蔽(必祕切)。純(常倫切)。擇(池革切)。繫(古詣切)。濟",
    "X04n0223_011:0085a24": "(子計切)。倣(分兩切)。屍(式之切)。鬘(麥班切)。倦(巨眷切)。亂(郎段切)。摧(昨回",
    "X04n0223_011:0085b01": "切)。臍(昨奚切)。融(以戎切)。纏(直連切)。虧(去危切)。軌(居委切)。缺(苦穴切)。",
    "X04n0223_011:0085b02": "潛(昨鹽切)。灌(古玩切)。藉(慈夜切)。馱(陀音)。譽(芋庶切)。"
}