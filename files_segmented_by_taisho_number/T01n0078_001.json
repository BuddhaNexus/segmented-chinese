{
    "T01n0078_001:0887b04": "佛說兜調經",
    "T01n0078_001:0887b06": "失譯人名今附東晉錄",
    "T01n0078_001:0887b07": "聞如是：一時，佛在舍衛國。國中有一婆羅門，",
    "T01n0078_001:0887b08": "名曰兜調，有子名曰谷。兜調為人急弊，常憙",
    "T01n0078_001:0887b09": "罵詈，身死還自為其家作狗子，名曰騾。其子",
    "T01n0078_001:0887b10": "谷者愛是狗子，為著金鏁，牀臥常以氍氀毾",
    "T01n0078_001:0887b11": "[毯炎+登]，食以金盤美食。谷出至市，佛過谷門，白狗",
    "T01n0078_001:0887b12": "嚇佛。佛即言：「汝平常時舉手言咆，今反作狗",
    "T01n0078_001:0887b13": "嚇，不知慚愧。」狗便慚走，持頭面插牀下啼淚",
    "T01n0078_001:0887b14": "出。佛去後，狗不復上所臥牀，便寢臥地，食",
    "T01n0078_001:0887b15": "之不食。谷從外來，見狗不食，問家言：「狗何為",
    "T01n0078_001:0887b16": "如是？」家言：「屬者有一沙門來過，不審何言？狗",
    "T01n0078_001:0887b17": "因走入牀下臥地，食之不食。」谷言：「沙門向",
    "T01n0078_001:0887b18": "何道去？」家言：「東去。」谷即隨而追及。佛於樹下",
    "T01n0078_001:0887b19": "為諸比丘說經，佛遙見谷來，佛告諸比丘：「谷",
    "T01n0078_001:0887b20": "來不至道，死者便墮地獄中。」諸比丘問佛：「何",
    "T01n0078_001:0887b21": "為墮地獄中？」佛言：「是人持惡意來，欲害人故，",
    "T01n0078_001:0887b22": "當墮地獄中。」谷至佛前，因問：「屬者何沙門過",
    "T01n0078_001:0887b23": "我門罵我狗？令不食、不臥其處。」佛即報言：「我",
    "T01n0078_001:0887b24": "過汝門，白狗嚇我，即謂言：『汝平常時舉手",
    "T01n0078_001:0887b25": "言咆，今反作狗嚇，不知慚愧！』狗便慚走，持",
    "T01n0078_001:0887b26": "頭面插牀下啼淚出。」谷問佛：「是狗於我何等",
    "T01n0078_001:0887b27": "耶？」佛言：「不須問，聞者令汝不樂。」谷言：「聽，為",
    "T01n0078_001:0887b28": "我說之。」佛言：「說者令汝瞋怒。」谷言：「不敢瞋。",
    "T01n0078_001:0887b29": "願欲聞之。」佛言：「是汝父兜調也。」谷言：「我父",
    "T01n0078_001:0887c01": "兜調在世時明經道經，不作狗。」佛言：「但坐所",
    "T01n0078_001:0887c02": "知自貢高，故作狗耳。汝欲知審是汝父不？還",
    "T01n0078_001:0887c03": "歸於家，語狗言：『汝審是我父兜調者，當於故",
    "T01n0078_001:0887c04": "器中食。汝審是我父者，當還於故處臥。汝審",
    "T01n0078_001:0887c05": "是我父者，先時所有珍寶藏物當示我處。』」谷",
    "T01n0078_001:0887c06": "即還歸，呼狗言：「騾！汝審是我父兜調者，當食",
    "T01n0078_001:0887c07": "是食。」狗即食其食。谷復言：「騾！汝審是我父",
    "T01n0078_001:0887c08": "者，當臥故處。」狗即臥故處。谷復言：「騾！汝審是",
    "T01n0078_001:0887c09": "我父者，先時所有珍寶藏物當示我處。」狗即",
    "T01n0078_001:0887c10": "以口指牀右足下，以前兩足爬地示之。谷即",
    "T01n0078_001:0887c11": "掘騾所爬地，得珍寶琦物甚眾多。谷大歡喜，",
    "T01n0078_001:0887c12": "因還到佛所。佛遙見之，告諸比丘：「今谷來，不",
    "T01n0078_001:0887c13": "至道，死者即生天上。」諸比丘問佛：「何因緣得",
    "T01n0078_001:0887c14": "生天上？」佛言：「是人持善意來故，當生天上。」谷",
    "T01n0078_001:0887c15": "到佛所，前為佛作禮，白佛言：「審如佛語。」谷復",
    "T01n0078_001:0887c16": "問佛言：「人居世間，何故獨有壽者、有不壽者？",
    "T01n0078_001:0887c17": "何故獨有多病者、有少病者？何故面獨有好",
    "T01n0078_001:0887c18": "色者、有惡色者？何故獨有尊者、有卑者？何故",
    "T01n0078_001:0887c19": "獨有媚者、有不媚者？何故獨有富者、有貧者？",
    "T01n0078_001:0887c20": "何故獨有明者、有愚者？」佛告谷：「人於世間憙",
    "T01n0078_001:0887c21": "殺生，無慈心者，死入地獄中；地獄中罪竟，復",
    "T01n0078_001:0887c22": "為人，即不壽。人於世間不殺生，有慈心，死上",
    "T01n0078_001:0887c23": "天；從天來下生人間，即長壽。人於世間憙鬪",
    "T01n0078_001:0887c24": "亂，持刀杖恐人，死入地獄中；地獄中罪竟，復",
    "T01n0078_001:0887c25": "為人，即多病。人於世間喜和合，不持刀杖恐",
    "T01n0078_001:0887c26": "人，死生天上；從天來下生人間，即少病。人於",
    "T01n0078_001:0887c27": "世間喜瞋怒，聞善語亦怒，聞惡語亦怒，見賢",
    "T01n0078_001:0887c28": "者亦怒，見愚者亦怒，不別善惡但欲瞋怒，死",
    "T01n0078_001:0887c29": "入地獄中；地獄中罪竟，復為人，面無色萎黃",
    "T01n0078_001:0888a01": "熟。人於世間不瞋不怒，見賢者敬之，見愚者",
    "T01n0078_001:0888a02": "忍之，死上天；從天來下生人間，面色常好，為",
    "T01n0078_001:0888a03": "人和、心賢善。人於世間不媚者，見老人不起，",
    "T01n0078_001:0888a04": "不孝父母，見父母不敬愛，人有孝順敬父母",
    "T01n0078_001:0888a05": "及長老者，常恚恨之，死入地獄中；地獄中罪",
    "T01n0078_001:0888a06": "竟，復為人，即不媚，為眾人所憎惡。人於世間",
    "T01n0078_001:0888a07": "孝父母、敬長老，若有人不孝者、不敬長老者，",
    "T01n0078_001:0888a08": "輙往教之，喜為人說善言，死上天；從天來下",
    "T01n0078_001:0888a09": "生人間，為人所愛敬。人於世間憍慢、不敬尊",
    "T01n0078_001:0888a10": "者，自用強梁，死入地獄中；地獄中罪竟，復",
    "T01n0078_001:0888a11": "為人，因作下賤。人於世間不憍慢、常敬尊者，",
    "T01n0078_001:0888a12": "用人不強梁，死上天；從天來下生人間，因作",
    "T01n0078_001:0888a13": "尊者。人於世間慳貪，雖富不惠施貧人、不視",
    "T01n0078_001:0888a14": "宗親、不喜布施，貪惜飲食，不施沙門道人，復",
    "T01n0078_001:0888a15": "不敢自飽，死入地獄中；地獄中罪竟，復為人；",
    "T01n0078_001:0888a16": "即貧賤乞匃。人於世間無慳貪之心，為人無",
    "T01n0078_001:0888a17": "貧富，好布施沙門道人，施與貧者、愛視宗親，",
    "T01n0078_001:0888a18": "飯食常自飽滿，死上天；從天來下生，世富樂，",
    "T01n0078_001:0888a19": "為人所敬愛。人於世間聞有明經高遠，若沙",
    "T01n0078_001:0888a20": "門及道士，不好往問度世之道，心嫉高遠，死",
    "T01n0078_001:0888a21": "入地獄中；地獄中罪竟，復為人，即愚癡，無所",
    "T01n0078_001:0888a22": "識知，與畜生同伍。人於世間聞有明經高遠，",
    "T01n0078_001:0888a23": "若沙門道士，好往問度世之事，心不嫉妬，貪",
    "T01n0078_001:0888a24": "愛高遠，死即上天；從天來下生人間，為人即",
    "T01n0078_001:0888a25": "明經曉道，為眾人所尊用。」佛言：「人作善者得",
    "T01n0078_001:0888a26": "上天，為惡者下入地獄；人求壽得壽，求不壽",
    "T01n0078_001:0888a27": "得不壽，求病得病，求不病得不病，求面好",
    "T01n0078_001:0888a28": "色得面好色，求惡色得惡色，求尊者得尊",
    "T01n0078_001:0888a29": "者，求下賤得下賤，求媚得媚，求不媚得不媚，",
    "T01n0078_001:0888b01": "求富得富、求貧得貧，求智得智、求愚得愚。人",
    "T01n0078_001:0888b02": "於世間作善惡，譬如種穀得穀、種麥得麥、種",
    "T01n0078_001:0888b03": "稻得稻，作善得善、作惡得惡。」谷即却長跪言：",
    "T01n0078_001:0888b04": "「前頭來時見狗不食，心懷瞋恚，愚癡故耳。今",
    "T01n0078_001:0888b05": "佛所語，如盲得視、如聾得聽、如人墮深水得",
    "T01n0078_001:0888b06": "出、如狂癡得愈、如人行冥中得見日月。願從",
    "T01n0078_001:0888b07": "佛求哀乞悔過，唯加大恩，即奉行五戒為優",
    "T01n0078_001:0888b08": "婆塞。」佛言：「後世人有諷誦是經者、若聽聞音",
    "T01n0078_001:0888b09": "聲者，心中惻然、衣毛為竪、淚即為出，如是",
    "T01n0078_001:0888b10": "者，其人皆當為彌勒佛作弟子，得度世去。」",
    "T01n0078_001:0888b11": "佛說兜調經"
}