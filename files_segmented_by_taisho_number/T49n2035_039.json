{
    "T49n2035_039:0359b13": "佛祖統紀卷第三十九",
    "T49n2035_039:0359b15": "宋咸淳四明東湖沙門志磐撰",
    "T49n2035_039:0359b16": "法運通塞志第十七之六",
    "T49n2035_039:0359b17": "隋隋都長安",
    "T49n2035_039:0359b18": "文帝文帝楊堅受周禪",
    "T49n2035_039:0359b19": "開皇元年。帝初受禪沙門曇延謁見。勸興復",
    "T49n2035_039:0359b20": "佛法。乃下詔。周朝廢寺咸與修營。境內之人",
    "T49n2035_039:0359b21": "任聽出家。仍令戶口出錢建立經像。由是",
    "T49n2035_039:0359b22": "民間佛經。多於六藝之籍○初同州般若寺",
    "T49n2035_039:0359b23": "尼智仙。通禪觀言人吉凶。皆驗。文帝始生",
    "T49n2035_039:0359b24": "於寺。尼謂太祖曰。此兒佛天所祐。因呼為",
    "T49n2035_039:0359b25": "那羅延此云鉤鎖力士太祖委仙視育。一日皇妣來",
    "T49n2035_039:0359b26": "抱。見兒成龍形驚墮于地。尼失聲曰。驚吾",
    "T49n2035_039:0359b27": "兒致令晚得天下。及長密告之曰。像教將",
    "T49n2035_039:0359b28": "滅。一切鬼神皆西向。汝當大貴佛法暫廢",
    "T49n2035_039:0359b29": "賴汝而興。及周武罷教。此尼竟隱帝家○",
    "T49n2035_039:0359c01": "詔於相州戰地為軍士死事者建寺薦福",
    "T49n2035_039:0359c02": "○勅僧猛法師住大興善寺。為隋國大統",
    "T49n2035_039:0359c03": "○南朝陳國沙門智周等自西竺還。齎梵經",
    "T49n2035_039:0359c04": "二百六十部。詣闕上進。上召見慰勞。賜以",
    "T49n2035_039:0359c05": "繒錢。",
    "T49n2035_039:0359c06": "三年。詔天下正五九并六齋日不得殺生",
    "T49n2035_039:0359c07": "命○唐公李淵高祖初封於唐以長安宅居施沙門",
    "T49n2035_039:0359c08": "曇崇。帝為製清禪寺名○海陵沙門惠盈。六",
    "T49n2035_039:0359c09": "時禮三千佛。救民饑苦之厄。一日講法華",
    "T49n2035_039:0359c10": "經。有神擁從稱五道大神。請授戒法。云往",
    "T49n2035_039:0359c11": "東海巡行。盈為設食授戒而去。",
    "T49n2035_039:0359c12": "四年。靈藏律師始與帝為布衣交。及即位",
    "T49n2035_039:0359c13": "建大興善寺以居之。勅左右僕射。兩旦參",
    "T49n2035_039:0359c14": "問起居。甞陪駕洛州。歸之者眾。帝手勅曰。",
    "T49n2035_039:0359c15": "弟子是俗人天子。律師是道人天子。有欲離",
    "T49n2035_039:0359c16": "俗者任師度之。由是度人至數萬。有疑",
    "T49n2035_039:0359c17": "之者。帝曰。律師化人為善。朕禁人為惡。",
    "T49n2035_039:0359c18": "意則一也。",
    "T49n2035_039:0359c19": "五年詔法經法師。於大興殿授菩薩戒。",
    "T49n2035_039:0359c20": "六年。亢旱。詔曇延法師於正殿。升御座南",
    "T49n2035_039:0359c21": "面授法。帝及群臣。咸席地受八關齋戒。俄",
    "T49n2035_039:0359c22": "而雲興大雨霑霔。",
    "T49n2035_039:0359c23": "七年。詔曇遷法師為昭玄大沙門統。",
    "T49n2035_039:0359c24": "八年。曇延法師亡。帝輟視朝。勅王公已下往",
    "T49n2035_039:0359c25": "臨去聲內史薛道衡白弔文曰。聖皇啟運像法",
    "T49n2035_039:0359c26": "載興。卓爾緇衣欝為稱首。屈宸極之威重。",
    "T49n2035_039:0359c27": "申師資之禮文。三寶藉之弘通。二諦由其",
    "T49n2035_039:0359c28": "宣暢。以誘人為善之德。為助國行仁之",
    "T49n2035_039:0359c29": "方。豈謂法柱忽傾慈舟遽覆。匪直悲纏四",
    "T49n2035_039:0360a01": "眾。固亦酸感一人○京兆杜祈暴亡至冥",
    "T49n2035_039:0360a02": "府。王審其名曰。誤矣。問祈識周武帝否。",
    "T49n2035_039:0360a03": "答曾任左武候司法常在殿陛。王顧吏引",
    "T49n2035_039:0360a04": "至大鐵屋。從窓中望。一人瘦身鐵色著鐵",
    "T49n2035_039:0360a05": "枷鎖。祈見泣曰。大家何苦。答曰。我信衛元",
    "T49n2035_039:0360a06": "嵩毀滅佛法。故此受罪。祈曰。臣誤追當還。",
    "T49n2035_039:0360a07": "大家有說否。曰汝若還為聞大隋天子。昔",
    "T49n2035_039:0360a08": "與我共食倉庫。我滅法受大苦。望為我作",
    "T49n2035_039:0360a09": "福相救。及還以事聞。帝乃勅天下人出一",
    "T49n2035_039:0360a10": "錢為武帝追福見唐高僧傳。法苑珠林。作趙文昌入冥。恐當時有此二事。皆可",
    "T49n2035_039:0360a11": "為證。",
    "T49n2035_039:0360a12": "九年。李士謙雅好佛學兼善玄談。有客問",
    "T49n2035_039:0360a13": "三教優劣。士謙曰。佛日也。道月也。儒五星",
    "T49n2035_039:0360a14": "也。時以為至論無量壽佛經。惟願佛日教我觀於清淨業處。",
    "T49n2035_039:0360a15": "十年是年隋滅陳始承正統正月詔曰。光宅顗禪師。昔周",
    "T49n2035_039:0360a16": "武毀教。朕曾發心必許護持。及受命於天",
    "T49n2035_039:0360a17": "遂即興復。師已離世網修己化人。必希獎",
    "T49n2035_039:0360a18": "進僧倫用光大道○勅臣僚士庶。有欲出",
    "T49n2035_039:0360a19": "家聽。是歲度僧至五十萬。",
    "T49n2035_039:0360a20": "十一年。詔相州靈裕法師至京為國統。裕",
    "T49n2035_039:0360a21": "表辭三上。帝留之不可。謂僕射蘇威曰。朕",
    "T49n2035_039:0360a22": "知裕師剛正不可屈。乃厚賜還山。御書靈",
    "T49n2035_039:0360a23": "泉為寺名○十一月。晉王廣文帝次子總管揚州",
    "T49n2035_039:0360a24": "迎顗禪師。至鎮設千僧會受菩薩戒。上師",
    "T49n2035_039:0360a25": "號曰智者。",
    "T49n2035_039:0360a26": "述曰。世謂煬帝稟戒學慧。而弑父代立。",
    "T49n2035_039:0360a27": "何智者之不知預鑑耶。然能借闍王之",
    "T49n2035_039:0360a28": "事。以比決之則此滯自銷。故觀經疏釋",
    "T49n2035_039:0360a29": "之則有二義。一者事屬前因。由彼宿怨",
    "T49n2035_039:0360b01": "來為父子。故阿闍世此云未生怨。二者大",
    "T49n2035_039:0360b02": "權現逆。非同俗間惡逆之比。故佛言。闍",
    "T49n2035_039:0360b03": "王昔於毘婆尸佛發菩提心。未甞墮於",
    "T49n2035_039:0360b04": "地獄涅槃經云又佛為授記。却後作佛號淨身",
    "T49n2035_039:0360b05": "闍王受決經又垂裕記。闍王未受果而求懺。",
    "T49n2035_039:0360b06": "令無量人發菩提心。有能熟思此等文",
    "T49n2035_039:0360b07": "意。則知智者之於煬帝鑑之深矣。故智",
    "T49n2035_039:0360b08": "者自云。我與晉王深有緣契。今觀其始",
    "T49n2035_039:0360b09": "則護廬山主玉泉終則創國清保龕壟。",
    "T49n2035_039:0360b10": "而章安結集十年送供。以是比知則煬帝",
    "T49n2035_039:0360b11": "之事。亦應有前因現逆二者之義。孤山",
    "T49n2035_039:0360b12": "云。菩薩住首楞嚴定者。或現無道。所以",
    "T49n2035_039:0360b13": "為百王之監也事見智者本紀。",
    "T49n2035_039:0360b14": "潞州刺史辛彥之立十五層浮圖。州人張元",
    "T49n2035_039:0360b15": "暴死。復蘇云。神遊天上見一堂極崇麗。天",
    "T49n2035_039:0360b16": "人曰。幸刺史有大功德。作此堂以俟之。",
    "T49n2035_039:0360b17": "十二年。二祖慧可禪師先傳法於舒州僧粲。",
    "T49n2035_039:0360b18": "以是年往管城正救寺說法。有和法師先",
    "T49n2035_039:0360b19": "於寺講涅槃。學徒稍稍引去聽法。和不勝",
    "T49n2035_039:0360b20": "憤。乃謗于邑宰。加以非法。師怡然委順。壽",
    "T49n2035_039:0360b21": "一百七。先謂粲曰。吾有宿累今當償之○",
    "T49n2035_039:0360b22": "十二月。智者禪師至荊州玉泉山安禪七日。",
    "T49n2035_039:0360b23": "感關王父子神力開基造寺乞授五戒。師",
    "T49n2035_039:0360b24": "入居玉泉。道俗稟戒聽講者至五千人",
    "T49n2035_039:0360b25": "蜀先主將關羽。詳見智者本紀。",
    "T49n2035_039:0360b26": "十三年。帝幸岐州蒐于南山音搜舂獵曰蒐逐獸",
    "T49n2035_039:0360b27": "入古窰中。忽失所在。但見滿窰損佛像。沙",
    "T49n2035_039:0360b28": "門曇遷曰。比周武毀法故聖像多委溝壑。",
    "T49n2035_039:0360b29": "帝乃下詔。諸有佛像碎身遺影者。所在官",
    "T49n2035_039:0360c01": "檢送寺莊嚴○四月智者於玉泉說法華玄",
    "T49n2035_039:0360c02": "義。章安頂法師預聽○七月賜智者玉泉寺",
    "T49n2035_039:0360c03": "額。",
    "T49n2035_039:0360c04": "十四年。詔建禪定寺名曇遷法師集海內",
    "T49n2035_039:0360c05": "名德百二十人以居之○智者於玉泉說",
    "T49n2035_039:0360c06": "摩訶止觀。聽眾千人。章安預聽○冬十月。智",
    "T49n2035_039:0360c07": "者過岳州為刺史王宣武授戒法。沙門曇",
    "T49n2035_039:0360c08": "捷等請講金光明經。其俗聞法感化一郡五",
    "T49n2035_039:0360c09": "縣一千餘所。咸舍漁捕。",
    "T49n2035_039:0360c10": "十五年真觀法師智者門人於杭州虎林山建天",
    "T49n2035_039:0360c11": "竺寺唐時改虎為武○二月晉王遣使迎智者。至揚",
    "T49n2035_039:0360c12": "州禪眾寺。上所著淨名義疏。九月辭歸天",
    "T49n2035_039:0360c13": "台○北天竺闍那崛多。於大興善寺譯佛",
    "T49n2035_039:0360c14": "本行經等三十三部。翻經學士費長房等筆",
    "T49n2035_039:0360c15": "受。",
    "T49n2035_039:0360c16": "十六年齊州靈巖寺釋道相暴亡。至冥府見",
    "T49n2035_039:0360c17": "勢至菩薩。將觀僧獄。有榜云。眾僧遣法逈",
    "T49n2035_039:0360c18": "向京師請靈巖寺額。將絹百疋驢兩頭。至",
    "T49n2035_039:0360c19": "京逢通事舍人。是靈巖檀越。為奏得額不",
    "T49n2035_039:0360c20": "費一錢。逈自思此額因我而得。應銷三十",
    "T49n2035_039:0360c21": "疋絹。乃市絲布香藥等物。私用入己。當入",
    "T49n2035_039:0360c22": "梁壓地獄。逈聞即首服陪還。又一榜云。人盜",
    "T49n2035_039:0360c23": "僧林杏樹。截作梳材。寺僧道郭拾得殘木一",
    "T49n2035_039:0360c24": "截。仍堪作梳。直八十錢。當墮火燒地獄。郭",
    "T49n2035_039:0360c25": "聞說即時承還。又榜云。沙彌道弘為眾作",
    "T49n2035_039:0360c26": "餛飩先盜食一鉢。當墮鐵丸地獄。弘數年",
    "T49n2035_039:0360c27": "口瘡。乃為眾設一供。如此三十餘人。道相",
    "T49n2035_039:0360c28": "七日內。十三度死。見菩薩指示罪相。以語",
    "T49n2035_039:0360c29": "諸人。即各陪償。獄榜隨滅僧鏡錄。",
    "T49n2035_039:0361a01": "十七年。翻經學士費長房。進開皇三寶錄十",
    "T49n2035_039:0361a02": "五卷。長房先為沙門。周武沙汰反俗。隋興",
    "T49n2035_039:0361a03": "入預譯經○十月晉王遣使迎智者。師至",
    "T49n2035_039:0361a04": "石城。乃稱有疾。謂門人智越曰。大王欲",
    "T49n2035_039:0361a05": "使吾來。吾不負言。吾知命在此。故不須",
    "T49n2035_039:0361a06": "進。乃右脇西向專念彌陀。至十一月二十",
    "T49n2035_039:0361a07": "四日為眾說法即入三昧。門人奉靈龕歸",
    "T49n2035_039:0361a08": "佛隴。藏之西南峯。",
    "T49n2035_039:0361a09": "十八年。故智者弟子僧使灌頂普明。奉遺書",
    "T49n2035_039:0361a10": "及淨名義疏至揚州。王答書。所囑天台造",
    "T49n2035_039:0361a11": "寺。今遣司馬王弘一遵指畫。",
    "T49n2035_039:0361a12": "二十年。立晉王為皇太子。勅天下名藩有",
    "T49n2035_039:0361a13": "毀佛天尊像者。以大逆不道論。",
    "T49n2035_039:0361a14": "仁壽元年。詔天下名藩建靈塔。遣沙門淨",
    "T49n2035_039:0361a15": "業真玉等分送舍利。奉藏諸郡百十一塔。",
    "T49n2035_039:0361a16": "靈瑞之跡遍見僧傳南山撰唐高僧傳○南天竺三藏",
    "T49n2035_039:0361a17": "達磨笈多此云法密北天竺闍那崛多此云至德於大興",
    "T49n2035_039:0361a18": "善寺重譯法華為八卷。名曰添品○十月",
    "T49n2035_039:0361a19": "天台僧使灌頂智璪。至京師奉啟謝皇太",
    "T49n2035_039:0361a20": "子造寺。",
    "T49n2035_039:0361a21": "二年。西天竺沙門闍提斯那來上言。天竺獲",
    "T49n2035_039:0361a22": "石碑說。東方震旦國名大隋。城名大興。王",
    "T49n2035_039:0361a23": "名堅意。建立三寶。三年。洛陽龍門王通詣",
    "T49n2035_039:0361a24": "闕獻太平十二策。上不能用。歸而教授河",
    "T49n2035_039:0361a25": "汾之間。續六經以見志。子曰。吾續書以存",
    "T49n2035_039:0361a26": "漢晉之實。以漢統天下除殘穢與民更始。",
    "T49n2035_039:0361a27": "起漢高止晉武凡百五十篇。",
    "T49n2035_039:0361a28": "吾修元經以斷南北之疑。以天下無賞罰",
    "T49n2035_039:0361a29": "三百載矣。故始晉惠訖隋開皇。寓褒貶",
    "T49n2035_039:0361b01": "以代賞罰春秋義包五始故。今別名元經。凡五十篇。元經紀年書帝春正月。起晉惠至東",
    "T49n2035_039:0361b02": "晉。宋繼魏孝文。元和元年以能遷都洛陽。得中國以及於周隋。故皆稱正統。以齊梁陳同四夷也。南北二",
    "T49n2035_039:0361b03": "史。夷虜相稱。今明正統以斷其疑也續詩以辨晉宋後魏齊周隋",
    "T49n2035_039:0361b04": "六代之俗凡三百六十篇正禮樂以旌後王之失禮論",
    "T49n2035_039:0361b05": "二十五篇。樂論二十篇。後王不合周公制作者。則論而正之贊易道以申先王",
    "T49n2035_039:0361b06": "之旨贊易七十篇。申明孔子十翼之旨意世稱王氏六經阮逸序中說謂。",
    "T49n2035_039:0361b07": "房杜諸公不能臻師之美。故續經不振朝廷三徵皆不至。卒於家。",
    "T49n2035_039:0361b08": "門人諡曰文中子。房玄齡。杜如晦。魏徵。李",
    "T49n2035_039:0361b09": "靖。溫彥博。竇威。杜淹。溫大雅。陳叔達。王珪。",
    "T49n2035_039:0361b10": "皆北面受道。為世卿相弟子薛收等。集對",
    "T49n2035_039:0361b11": "問之言。名曰中說。其言三才五常之道。天人",
    "T49n2035_039:0361b12": "性命之際備矣阮逸序曰。大哉中之為義。在易為二五。在春秋為權衡。在書為皇",
    "T49n2035_039:0361b13": "極。在禮為中庸文中子曰。詩書盛而秦世滅。非仲尼",
    "T49n2035_039:0361b14": "之罪也。虛玄長而晉室亂。非老莊之罪也。",
    "T49n2035_039:0361b15": "齋戒修而梁國亡。非釋迦之罪也。或問佛。",
    "T49n2035_039:0361b16": "子曰。聖人也。曰其教如何。曰西方之教也。",
    "T49n2035_039:0361b17": "守國則泥乃訂反不通也子讀讜議曰。三教於",
    "T49n2035_039:0361b18": "是乎可一矣子之祖獻公述皇極讜議。謂洪範五皇極義貴中道。人位天地之中。則",
    "T49n2035_039:0361b19": "知教雖有三。人即一也或問長生神仙之道。子曰。仁義",
    "T49n2035_039:0361b20": "不修。孝悌不立。奚為長生。",
    "T49n2035_039:0361b21": "煬帝煬帝廣文帝次子。諡法逆天虐民曰煬。左傳魯煬公。隋諡陳後主曰煬。今亦諡煬。如有報也。廣韻余尚",
    "T49n2035_039:0361b22": "反。暴也",
    "T49n2035_039:0361b23": "大業元年九月。帝幸揚州天台僧使智璪。",
    "T49n2035_039:0361b24": "詣行在所。引對大牙殿。勅為天台寺立名。",
    "T49n2035_039:0361b25": "智璪啟曰。昔陳世有定光禪師。遷神之後夢",
    "T49n2035_039:0361b26": "其靈曰。汝欲造寺未是其時。若三國為一。",
    "T49n2035_039:0361b27": "當有大力勢人為之造寺。寺若成國即清。",
    "T49n2035_039:0361b28": "宜名國清寺。上曰。此先師靈瑞也。即用為",
    "T49n2035_039:0361c01": "名。乃遣通事舍人盧正方。奉安寺額。勅祕",
    "T49n2035_039:0361c02": "書監柳顧言。為智者造碑。立之寺門。十一",
    "T49n2035_039:0361c03": "月二十四忌辰。設千僧齋。有司案名滿足",
    "T49n2035_039:0361c04": "千數。臨齋受嚫數溢一人梵語達嚫。此云施財。今人誤書嚫字",
    "T49n2035_039:0361c05": "者非咸謂智者化身來受國供。是日午後使者",
    "T49n2035_039:0361c06": "大眾開視靈龕。唯空床虛帳而已相傳玉泉藏殿一日",
    "T49n2035_039:0361c07": "推輪。關王附人語曰。我師肉身在此。不得動飛輪其上。自是知關王神力。自天台移藏此地。",
    "T49n2035_039:0361c08": "二年。詔沙門道士致敬王者。沙門明瞻等",
    "T49n2035_039:0361c09": "抗詔不從。帝詰之。對曰。陛下若使準制罷",
    "T49n2035_039:0361c10": "道。則不敢不奉。如知大法可崇。則法服之",
    "T49n2035_039:0361c11": "下僧無敬俗之典。帝默然而止○三祖僧粲",
    "T49n2035_039:0361c12": "禪師亡。師初以白衣謁可禪師。既傳法授",
    "T49n2035_039:0361c13": "衣。屬周武廢教。往來司空山積十餘年。隋",
    "T49n2035_039:0361c14": "開皇初居皖公山戶版反在舒州傳法於沙彌道信。",
    "T49n2035_039:0361c15": "優遊江國。以是年復還舊止。為眾說法儼",
    "T49n2035_039:0361c16": "立而逝。塔于山谷寺○相州沙門道明亡。同",
    "T49n2035_039:0361c17": "房僧玄緒暮行野間。忽見伽藍。往投之。遇",
    "T49n2035_039:0361c18": "道明不異平生。引緒至房。緒私怪之。至",
    "T49n2035_039:0361c19": "後夜明起謂緒曰。此非常處謹莫過堂。去",
    "T49n2035_039:0361c20": "緒潛往見。維那唱施粥。皆作血色。行粥遍",
    "T49n2035_039:0361c21": "諸僧。舉身火然。如一食久。維那打靜無復",
    "T49n2035_039:0361c22": "苦相。緒懼還所止。明至緒問之。答曰。此是地",
    "T49n2035_039:0361c23": "獄。吾為取僧一束柴煮染。忘不陪償。當一",
    "T49n2035_039:0361c24": "年然足受罪。褰衣見膝下並焦黑。因曰。公",
    "T49n2035_039:0361c25": "幸為我買柴百束陪還常住。并寫法華經",
    "T49n2035_039:0361c26": "一部。可得免苦。緒許之。歸寺依言為辨。",
    "T49n2035_039:0361c27": "重往尋寺寂無所見僧鏡錄。",
    "T49n2035_039:0361c28": "三年正月。詔天下州郡七日行道。總度千",
    "T49n2035_039:0361c29": "僧。上親製願文曰。菩薩戒弟子皇帝楊總",
    "T49n2035_039:0362a01": "持。稽首和南十方諸佛。願以度人出家功德。",
    "T49n2035_039:0362a02": "普為有頂無間天宮地獄清淨罪垢同至菩提",
    "T49n2035_039:0362a03": "云云。",
    "T49n2035_039:0362a04": "四年。",
    "T49n2035_039:0362a05": "五年。詔天下僧徒無德業者。並令罷道。寺",
    "T49n2035_039:0362a06": "院準僧量留。餘並毀折。廬山福林大志禪師",
    "T49n2035_039:0362a07": "智者門人素服哭於佛前三日。誓舍身明道。乃",
    "T49n2035_039:0362a08": "詣東都上表曰。願陛下興隆三寶。貧道當",
    "T49n2035_039:0362a09": "然臂以報國恩。上敬而許之。遂以布蠟",
    "T49n2035_039:0362a10": "纏升大棚端坐。度火然之。焚畢入定。七",
    "T49n2035_039:0362a11": "日加趺而終。自是詔下而不行。",
    "T49n2035_039:0362a12": "九年。詔改天下寺曰道場○帝幸維揚。召",
    "T49n2035_039:0362a13": "神僧法喜入見。一日遶宮中索羊頭。帝惡",
    "T49n2035_039:0362a14": "之。以付廷尉。禁衛甚嚴。而有司見其日匃",
    "T49n2035_039:0362a15": "於市。上命案之。見袈裟覆黃金鎖骨。詔以",
    "T49n2035_039:0362a16": "香泥塑其形。是夕泥像起行。言笑如故。上",
    "T49n2035_039:0362a17": "異之。詔釋其禁。未幾示疾而終。葬之香",
    "T49n2035_039:0362a18": "山。後數歲自海南歸者。見師殊無恙。發其",
    "T49n2035_039:0362a19": "冢視之。唯空棺焉。及煬帝遇害江都。方悟",
    "T49n2035_039:0362a20": "索羊頭之先讖。",
    "T49n2035_039:0362a21": "恭帝恭帝侑煬帝子",
    "T49n2035_039:0362a22": "義寧元年。五祖章安灌頂禪師。於天台國清",
    "T49n2035_039:0362a23": "寺。為智威禪師說止觀心要。",
    "T49n2035_039:0362a24": "唐唐都長安",
    "T49n2035_039:0362a25": "高祖高祖李淵受隋禪",
    "T49n2035_039:0362a26": "武德元年。詔為太祖已下造栴檀等身佛三",
    "T49n2035_039:0362a27": "軀。以沙門景輝嘗記帝當承天命為立勝",
    "T49n2035_039:0362a28": "業寺。以沙門曇獻於隋末設粥救饑民。",
    "T49n2035_039:0362a29": "為立慈悲寺。以義師起於太原。為立太",
    "T49n2035_039:0362b01": "原寺。又詔并州立義興寺。以旌起義方之",
    "T49n2035_039:0362b02": "功。",
    "T49n2035_039:0362b03": "二年。詔依佛制。正五九月及月十齋日。不",
    "T49n2035_039:0362b04": "得行刑屠釣。永為國式。",
    "T49n2035_039:0362b05": "三年。",
    "T49n2035_039:0362b06": "四年。釋智巖初仕隋為虎賁中郎將。每於",
    "T49n2035_039:0362b07": "弓首挂漉水囊不飲蟲水。至是棄官入",
    "T49n2035_039:0362b08": "皖山學道。見異僧丈餘謂之曰。卿已八十",
    "T49n2035_039:0362b09": "一生出家矣。同軍閭丘胤至山尋之。見山",
    "T49n2035_039:0362b10": "崖峻立鳥獸悲鳴。謂師曰。郎將狂耶。何為住",
    "T49n2035_039:0362b11": "此。答曰。我狂欲醒。君狂正發。同軍嗟歎而",
    "T49n2035_039:0362b12": "退。",
    "T49n2035_039:0362b13": "六年。濩澤縣李錄事亡。常往餘法師所聽",
    "T49n2035_039:0362b14": "講維摩。共人言議。師問之曰。今講此經",
    "T49n2035_039:0362b15": "感何人聽。答曰。自人頭已上便是鬼神。上",
    "T49n2035_039:0362b16": "及諸天重級充滿。然見諸天聞法師酒氣。",
    "T49n2035_039:0362b17": "皆回面而聽。餘即悔過不復飲。鬼又曰。非",
    "T49n2035_039:0362b18": "唯此會獨感諸天。但有法事無不來降○",
    "T49n2035_039:0362b19": "勅沙門玄奘三藏住大莊嚴寺。",
    "T49n2035_039:0362b20": "七年。上幸國學釋奠。命博士徐曠講孝經。",
    "T49n2035_039:0362b21": "沙門慧乘講心經。道士劉進善講老子。博士",
    "T49n2035_039:0362b22": "陸德明本名元朗隨方立義。遍析其要。帝說曰。",
    "T49n2035_039:0362b23": "三人者誠辯矣。然德明一舉輒蔽。",
    "T49n2035_039:0362b24": "八年。太史令博奕上疏曰。佛在西域言祅",
    "T49n2035_039:0362b25": "路遠。漢譯胡書恣其假託。使不忠不孝削",
    "T49n2035_039:0362b26": "髮而揖君親。遊手竊食。易服以逃租賦。夫",
    "T49n2035_039:0362b27": "生死壽夭出於自然。刑德威福關於人主。而",
    "T49n2035_039:0362b28": "愚僧矯詐。皆云由佛。竊人主之權。擅造化",
    "T49n2035_039:0362b29": "之力。其為害政良可悲歎。書奏不報。",
    "T49n2035_039:0362c01": "鎧菴曰。傅奕以小人之資。一旦上書謗佛",
    "T49n2035_039:0362c02": "毀教。當時群臣皆所不取。獨高祖薄信",
    "T49n2035_039:0362c03": "迷其說。今觀傅奕之疏沙汰之詔。不過",
    "T49n2035_039:0362c04": "謂遊手竊食。苟避征徭而已。嘻學聖道",
    "T49n2035_039:0362c05": "以求出世間。敷慈化以贊理天下。明善",
    "T49n2035_039:0362c06": "惡之應以警昏俗。窮性命之旨以悟真",
    "T49n2035_039:0362c07": "修。斯學佛者之大效。其與儒家者流將並",
    "T49n2035_039:0362c08": "行而不悖。豈當以征夫徭卒之賤而望",
    "T49n2035_039:0362c09": "之者哉。或曰。學佛之士多自農出。反而",
    "T49n2035_039:0362c10": "止之。所以厚農俗也。不然今夫田家之",
    "T49n2035_039:0362c11": "子。致身科第者。豈得而止之耶。矧夫佛",
    "T49n2035_039:0362c12": "道多容不問愚智。若指其庸鄙以蔽諸",
    "T49n2035_039:0362c13": "賢俊。比子厚誚退之忿其外而違其中。",
    "T49n2035_039:0362c14": "是知石而不知韞玉也。今名為儒。而資",
    "T49n2035_039:0362c15": "小人者固多矣。未聞以為者不善而遽",
    "T49n2035_039:0362c16": "欲廢周孔之教。然則出家而庸鄙者。人材",
    "T49n2035_039:0362c17": "之未至。非佛道之咎也。",
    "T49n2035_039:0362c18": "九年。傅奕七上疏請除佛法。帝以其疏付",
    "T49n2035_039:0362c19": "群臣雜議。大臣皆曰。佛法興自屢朝。弘",
    "T49n2035_039:0362c20": "善遏惡冥助國家。理無棄廢。宰相蕭瑀",
    "T49n2035_039:0362c21": "後梁明帝之子曰佛聖人也。而奕非之。非聖人者。",
    "T49n2035_039:0362c22": "無法當治其罪。奕曰。人之大倫莫如君父。",
    "T49n2035_039:0362c23": "佛以世嫡而畔其父。以匹夫而抗天子。蕭",
    "T49n2035_039:0362c24": "瑀不生於空桑。乃遵無父之教。非孝者",
    "T49n2035_039:0362c25": "無親。瑀之謂矣。瑀合掌謂之曰。地獄正為",
    "T49n2035_039:0362c26": "此人設瑀音禹見舊唐史帝一日問群臣曰。傅奕每",
    "T49n2035_039:0362c27": "言佛教無用卿等如何。左僕射裴寂曰。陛",
    "T49n2035_039:0362c28": "下昔創義師。志憑三寶言登九五。誓啟玄",
    "T49n2035_039:0362c29": "門。今六合歸仁富有四海。而欲納奕言。",
    "T49n2035_039:0363a01": "豈不虧往德而彰今過乎。帝復以疏。頒",
    "T49n2035_039:0363a02": "示諸僧。問出家於國何益。沙門法琳撰破",
    "T49n2035_039:0363a03": "邪論。謂佛教徹萬法之源。而孔老立言時域",
    "T49n2035_039:0363a04": "中之治。凡出家者。守志明道弘善興福。啟",
    "T49n2035_039:0363a05": "迪昏蒙利國非淺。時秦王府記室虞世南。",
    "T49n2035_039:0363a06": "為序以贊之。明概法師作決對論。責奕謗",
    "T49n2035_039:0363a07": "佛僧八事。有秦王府典儀李師政。述內德",
    "T49n2035_039:0363a08": "論云。勸善進德之廣。六經所未逮戒惡防患",
    "T49n2035_039:0363a09": "之深。九流莫之比。但窮神知化。其言宏大",
    "T49n2035_039:0363a10": "而可驚。去惑絕塵。厥軌清邈而難蹈。夫能",
    "T49n2035_039:0363a11": "事未興於上古。聖人開務於後世。故棟宇",
    "T49n2035_039:0363a12": "易檜巢之居。文字代結繩之政。飲血茹毛之",
    "T49n2035_039:0363a13": "饌。則先用而未珍。火化粒食之功。雖後作",
    "T49n2035_039:0363a14": "而非弊。豈得以詩書早播而可隆。貝經晚",
    "T49n2035_039:0363a15": "至而宜替。又死生無窮之緣。報應不朽之說。",
    "T49n2035_039:0363a16": "釋氏之所明。黃老之未喻也。又慧乘作辨",
    "T49n2035_039:0363a17": "正論十喻九箴。破道士十異九迷之謬。上覽",
    "T49n2035_039:0363a18": "諸沙門論議。寤奕譽道毀佛。遂有兼汰二",
    "T49n2035_039:0363a19": "教之意○五月下詔。以沙門道士苟避征",
    "T49n2035_039:0363a20": "徭不守戒律而寺觀隣接廛邸溷雜屠酤",
    "T49n2035_039:0363a21": "非所以為垂教。其僧道戒行虧闕者。並令",
    "T49n2035_039:0363a22": "罷道。精勤練行者。並就大寺觀居止供給",
    "T49n2035_039:0363a23": "衣食。京師留寺三所觀一所。諸州各留一",
    "T49n2035_039:0363a24": "所。餘皆罷之○六月庚申。皇太子建成齊王",
    "T49n2035_039:0363a25": "元吉。謀不利於秦王。秦王世民討殺之。以",
    "T49n2035_039:0363a26": "秦王為皇太子。癸亥大赦天下。停前沙汰",
    "T49n2035_039:0363a27": "僧道詔○八月詔傳位於皇太子。既即位。",
    "T49n2035_039:0363a28": "嘗問傅奕曰。佛道微妙聖迹可師。且報應",
    "T49n2035_039:0363a29": "之事顯然。卿獨不悟其理何耶。對曰。佛乃",
    "T49n2035_039:0363b01": "西方之桀黠無補國家。臣非不悟鄙不學",
    "T49n2035_039:0363b02": "也。帝深惡其言云云。後傅奕得惡病。遍身糜",
    "T49n2035_039:0363b03": "爛號叫而死。少府監馮長命夢至冥府。多見",
    "T49n2035_039:0363b04": "先亡。因問傅奕毀佛惡病而死今受何報。答",
    "T49n2035_039:0363b05": "曰。已聞付越州為泥犁矣。當時識者。謂是",
    "T49n2035_039:0363b06": "泥犁地獄也苦報記。",
    "T49n2035_039:0363b07": "太宗太宗世民高祖次子",
    "T49n2035_039:0363b08": "正觀元年正月。詔京城德行沙門。並令入內",
    "T49n2035_039:0363b09": "殿行道七日。度天下僧尼三千人。詔以皇",
    "T49n2035_039:0363b10": "家舊宅通義宮為興聖寺○詔沙門光智。",
    "T49n2035_039:0363b11": "於大興善寺譯寶星經等五部。左僕射房元",
    "T49n2035_039:0363b12": "齡等監護。",
    "T49n2035_039:0363b13": "二年三月。詔曰。朕自創義以來。手所誅剪",
    "T49n2035_039:0363b14": "將及千人。可皆建齋行道竭誠禮懺。冀三",
    "T49n2035_039:0363b15": "途之難因斯得脫。",
    "T49n2035_039:0363b16": "述曰。或謂太宗手自誅殺。真忍人也。殊不",
    "T49n2035_039:0363b17": "知隋為不道。天將興唐。太宗方間關於",
    "T49n2035_039:0363b18": "軍伍之中。當梗化害政。適在目擊。不亟",
    "T49n2035_039:0363b19": "剪去則有妨於機事。奉天命以除殘賊。",
    "T49n2035_039:0363b20": "非如桀紂無辜殺人貫盈罪惡之比。天下",
    "T49n2035_039:0363b21": "既定仁心自存。唯知佛法可為拯濟。建",
    "T49n2035_039:0363b22": "齋行懺惠及幽關。蓋所以拔沈苦以遂",
    "T49n2035_039:0363b23": "有生。真仁恕之君也。",
    "T49n2035_039:0363b24": "五月。勅先朝忌辰並於章敬寺設齋行香。",
    "T49n2035_039:0363b25": "永為定式○七月。詔京城諸郡僧道。七日",
    "T49n2035_039:0363b26": "七夜轉經行道。為民祈福以保秋成。每歲",
    "T49n2035_039:0363b27": "正月七月視此為式。",
    "T49n2035_039:0363b28": "三年正月。詔京城沙門。每月二十七日行道",
    "T49n2035_039:0363b29": "轉仁王經。為國祈福官給齋供○三月。詔",
    "T49n2035_039:0363c01": "密州師淨禪師至京祈雨。師結齋坐禪。感",
    "T49n2035_039:0363c02": "天西北白虹晝見。大雨通濟○八月。沙門玄",
    "T49n2035_039:0363c03": "奘上表。乞往天竺求經○十二月詔曰。",
    "T49n2035_039:0363c04": "有隋失道九服沸騰。朕親總元戎致茲明",
    "T49n2035_039:0363c05": "罰。可於建義以來交兵之處。凡義士凶徒",
    "T49n2035_039:0363c06": "隕身戎陳者。各建寺剎招延勝侶。樹立",
    "T49n2035_039:0363c07": "福田濟其營魄老子載營魄注魂魄也。廬山集。心法者。神明之營魄也。",
    "T49n2035_039:0363c08": "以稱朕矜閔之意已上並見。唐舊史歐陽新書刪去不存四年正",
    "T49n2035_039:0363c09": "月。救上宮繡釋迦佛丈六像。奉安勝光",
    "T49n2035_039:0363c10": "寺設千僧齋○五月戰場建寺成。勅群臣",
    "T49n2035_039:0363c11": "撰碑。破劉武周於汾州。立弘濟寺。李百藥",
    "T49n2035_039:0363c12": "撰。破宋老生於莒州。立普濟寺。許敬宗撰。",
    "T49n2035_039:0363c13": "破薛舉於豳州。立昭仁寺。朱子奢撰。破宋",
    "T49n2035_039:0363c14": "金剛於晉州。立慈雲寺。褚遂良撰。破王世",
    "T49n2035_039:0363c15": "充於邙山。立昭覺寺。虞世南撰。破竇建德",
    "T49n2035_039:0363c16": "於汎水。立等慈寺。顏師古撰。破劉黑闥於",
    "T49n2035_039:0363c17": "洛州。立昭福寺。岑文本撰。是歲天下大稔。",
    "T49n2035_039:0363c18": "米斗三錢。外戶不閉。行旅不齎糧。斷刑纔",
    "T49n2035_039:0363c19": "二十九人。天下大治。帝謂群臣曰。此魏徵",
    "T49n2035_039:0363c20": "勸朕行仁義。既效矣。因追念初平天下手",
    "T49n2035_039:0363c21": "誅千餘人。不值太平即以御服施諸寺",
    "T49n2035_039:0363c22": "命僧行懺事見舊史。歐陽新書並刪去之。",
    "T49n2035_039:0363c23": "鎧菴曰。君舉必書。故曰史。史者所以記",
    "T49n2035_039:0363c24": "當時失得之迹也。以故惡如弑君必書。",
    "T49n2035_039:0363c25": "醜如蒸母必書。豈以其醜惡而不之記",
    "T49n2035_039:0363c26": "耶。是知修史者不沒其當時善惡之事。斯",
    "T49n2035_039:0363c27": "可為信史也。昔范曄著漢書。西域傳始",
    "T49n2035_039:0363c28": "論佛法。陳壽志三國。則忽而不錄。唐太",
    "T49n2035_039:0363c29": "宗修晉書。於沙門高行時有所取。魏收",
    "T49n2035_039:0364a01": "於北史著佛老志。李延壽於南史作顧",
    "T49n2035_039:0364a02": "歡傳。凡帝王公卿毀讚佛老者。莫不悉",
    "T49n2035_039:0364a03": "載。其於二教之偏正優劣。當年今日未嘗",
    "T49n2035_039:0364a04": "不明識所歸。歐陽氏之修唐書五代史",
    "T49n2035_039:0364a05": "也。於佛老之事則刪之。夫唐書唐家之",
    "T49n2035_039:0364a06": "正史。非歐陽之私書也。借使不足法。論",
    "T49n2035_039:0364a07": "之可也。豈當以己所不好而悉刪之耶。",
    "T49n2035_039:0364a08": "是知無通識者。不足以當修史之任也。",
    "T49n2035_039:0364a09": "夫佛法之取舍。大較係乎人之好惡。韓歐",
    "T49n2035_039:0364a10": "司馬始不好佛。遇事立言。必有詆訶。及",
    "T49n2035_039:0364a11": "退之問道於大顛。永叔聞法於圓通。君實",
    "T49n2035_039:0364a12": "廣文中子之言。而作禪頌。言為百世師。",
    "T49n2035_039:0364a13": "行為天下法。為賢為大聖。是名佛菩薩",
    "T49n2035_039:0364a14": "禪頌六章見司馬公文集是三賢者。始惡而終好之。惜乎",
    "T49n2035_039:0364a15": "聞道之晚。而其先出之言莫可收也。吁",
    "T49n2035_039:0364a16": "佛法之取舍。果在於人之好惡。可不審",
    "T49n2035_039:0364a17": "乎哉。",
    "T49n2035_039:0364a18": "五年正月。詔僧尼道士致敬父母正觀政要○",
    "T49n2035_039:0364a19": "詔以慶善宮為穆太后建慈德寺。為皇太",
    "T49n2035_039:0364a20": "子承乾建普光寺。勅沙門法常居之。為太",
    "T49n2035_039:0364a21": "子授菩薩戒○十一月。化度寺僧邕禪師",
    "T49n2035_039:0364a22": "亡。上敬悼賜帛。勅右庶子李百藥撰碑。更",
    "T49n2035_039:0364a23": "令歐陽詢書今有收石本者。文字殘闕。藏以為實初波斯國蘇",
    "T49n2035_039:0364a24": "魯支立末尼火祆教祆火煙反。胡神。即外道梵志也勅於",
    "T49n2035_039:0364a25": "京師建大秦寺波斯國在西海此云大秦。",
    "T49n2035_039:0364a26": "六年。詔以東都洛陽龍潛舊宅為天宮寺○",
    "T49n2035_039:0364a27": "詔杜順和上入見。錫號帝心○八月七日",
    "T49n2035_039:0364a28": "章安禪師示寂于國清。異香滿室。",
    "T49n2035_039:0364a29": "七年。中天竺三藏明友來譯大乘莊嚴論。李",
    "T49n2035_039:0364b01": "百藥序之云。大小乘學悉以此論為本。於",
    "T49n2035_039:0364b02": "此不通未可弘法○勅僧道停致敬父",
    "T49n2035_039:0364b03": "母○寒山子者。隱居天台之寒巖。時入國",
    "T49n2035_039:0364b04": "清寺。有拾得者。因豐干禪師。於赤城路側",
    "T49n2035_039:0364b05": "得之。可十歲。委問無家。付庫院養之。三",
    "T49n2035_039:0364b06": "年令知食堂。常收菜滓於竹筩。寒山若來",
    "T49n2035_039:0364b07": "即負而去。或長廊叫喚快活。寺僧逐罵輒撫",
    "T49n2035_039:0364b08": "掌大笑。閭丘胤初為台州刺史。臨途頭痛。",
    "T49n2035_039:0364b09": "遇豐干言。從天台國清來。為噀水治疾。",
    "T49n2035_039:0364b10": "須臾即愈。胤問。天台有何賢士。師曰。見之",
    "T49n2035_039:0364b11": "不識。識之不見。若欲見之不得取相。寒",
    "T49n2035_039:0364b12": "山文殊遁迹國清。拾得普賢狀如貧子。胤至",
    "T49n2035_039:0364b13": "郡即詣國清問豐干院。僧道翹引至空房。",
    "T49n2035_039:0364b14": "多見虎迹云。禪師在日唯舂米供眾。夜則",
    "T49n2035_039:0364b15": "唱歌自樂。又問寒山拾得引至竈。前見二",
    "T49n2035_039:0364b16": "人向火大笑。胤前禮拜。二人喝胤曰。豐干",
    "T49n2035_039:0364b17": "饒舌彌陀不識。禮我何為。二人即把手而",
    "T49n2035_039:0364b18": "笑。走向寒巖更不返寺。胤乃令道翹於",
    "T49n2035_039:0364b19": "村墅人家屋壁竹石之上。錄歌詩三百餘首",
    "T49n2035_039:0364b20": "傳於世云。",
    "T49n2035_039:0364b21": "八年。詔為穆太后建弘福寺。車駕親臨自",
    "T49n2035_039:0364b22": "開佛眼○尚書虞世南立疏曰。弟子早年忽",
    "T49n2035_039:0364b23": "遇重患。當時運心差愈之日奉設千人齋。",
    "T49n2035_039:0364b24": "今謹於道場供千僧蔬會。以斯願力希生",
    "T49n2035_039:0364b25": "生世世常無疾惱。七世久遠六道怨親。並同",
    "T49n2035_039:0364b26": "今願法帖○勅普光寺常法師入內殿。為皇",
    "T49n2035_039:0364b27": "后授戒○萊州奏。高麗三國僧與新羅百濟為三國願入",
    "T49n2035_039:0364b28": "中國學佛法。欲覘虛實耳。魏徵曰。陛下所",
    "T49n2035_039:0364b29": "為善足為夷狄法。所為不善。雖距夷狄。",
    "T49n2035_039:0364c01": "何益於國。詔許之。",
    "T49n2035_039:0364c02": "九年十月。玄琬法師終於延興寺。遺表有云。",
    "T49n2035_039:0364c03": "聖帝方尊事三寶。不應使沙門與百姓同",
    "T49n2035_039:0364c04": "科。乞令僧有過者。並付所屬以內律治",
    "T49n2035_039:0364c05": "之。帝嘉納焉。乃遣皇太子臨弔。勅有司",
    "T49n2035_039:0364c06": "給葬具敕葬沙門自琬師始○十一月。詔曰。比緣喪亂",
    "T49n2035_039:0364c07": "僧徒減少。華臺寶塔窺戶無人。其令天下",
    "T49n2035_039:0364c08": "度僧尼三千人。有司詳定。務取德業精明",
    "T49n2035_039:0364c09": "者以聞。僧徒有假託醫巫左道惑眾。造詣",
    "T49n2035_039:0364c10": "官曹屬致贓賄者。朕在情持護必無寬貸",
    "T49n2035_039:0364c11": "諸犯過者。宜令所司依準內律明為條",
    "T49n2035_039:0364c12": "制○詔曰。老子李姓。是朕之祖。名位稱號",
    "T49n2035_039:0364c13": "宜在佛先。沙門智實法琳等詣闕申理。詔",
    "T49n2035_039:0364c14": "不許。駕幸洛陽。實等復抗辭固爭以道士",
    "T49n2035_039:0364c15": "雖冐宗老子其實遵三張符水醮籙之事",
    "T49n2035_039:0364c16": "後漢張陵父子。教民悔過。今輸米五斗。其後有張修張角。效其法用符水以治病。故世稱五斗米道不",
    "T49n2035_039:0364c17": "宜居釋氏上。勅宰相岑文本諭旨。實等固",
    "T49n2035_039:0364c18": "不奉詔。帝怒杖實於朝堂。民其服流之",
    "T49n2035_039:0364c19": "嶺表而終。有譏其不量進退者。實曰。吾",
    "T49n2035_039:0364c20": "固知已行之詔不復回。所以力爭者。使後",
    "T49n2035_039:0364c21": "世知有僧耳。聞者愧服。",
    "T49n2035_039:0364c22": "十二年。尚書虞世南既卒。上夢見之。因詔",
    "T49n2035_039:0364c23": "曰。世南德行純備志存忠益。奄從物化。良",
    "T49n2035_039:0364c24": "用悲傷。昨因夜夢倏覩斯人。兼進讜言。有",
    "T49n2035_039:0364c25": "若平生之舊。可即其家造五百僧齋佛像",
    "T49n2035_039:0364c26": "一軀。以資冥福。以申朕思舊之意舊唐史。",
    "T49n2035_039:0364c27": "十三年。詔國子祭酒孔頴達．沙門慧淨．道士",
    "T49n2035_039:0364c28": "蔡晃。入弘文殿談論三教。淨講法華。蔡",
    "T49n2035_039:0364c29": "晃問曰。經稱序品第一。未審序第何分。淨",
    "T49n2035_039:0365a01": "曰。如來入定放光雨華。為破二之洪基。作",
    "T49n2035_039:0365a02": "明一之由漸。故曰序也。第者為居。一者為",
    "T49n2035_039:0365a03": "始。序最居先。故稱第一。晃曰。師言不出脣",
    "T49n2035_039:0365a04": "何所可領。師曰。菩薩說法聲震十方。道士",
    "T49n2035_039:0365a05": "在座如迷如醉。晃曰。野干說法何由可聞。",
    "T49n2035_039:0365a06": "淨曰。天宮嚴衛理絕狐蹤。道士神昏謂人",
    "T49n2035_039:0365a07": "為畜。天情大說合座歡踊○方士秦世英譖",
    "T49n2035_039:0365a08": "法琳所著破邪論訕毀皇宗。勅流益州而",
    "T49n2035_039:0365a09": "亡○有西域僧來善呪術。令人死復蘇。帝",
    "T49n2035_039:0365a10": "令呪飛騎皆驗。傅奕曰。此邪術也。請使呪",
    "T49n2035_039:0365a11": "臣呪之無所覺。僧忽仆地。若為物所擊",
    "T49n2035_039:0365a12": "者。遂不復蘇。又有婆羅門僧得佛齒。所擊",
    "T49n2035_039:0365a13": "前無堅物。奕謂其子曰。吾聞金剛石者。唯",
    "T49n2035_039:0365a14": "羚羊角能破之。汝往試焉。及往見齒出角",
    "T49n2035_039:0365a15": "扣之。應手而碎。",
    "T49n2035_039:0365a16": "述曰。夫呪以中道為體。持善遮惡為",
    "T49n2035_039:0365a17": "用。此大聖祕密化物之法。而持是法者",
    "T49n2035_039:0365a18": "必惟其人。故蘇婆呼童子等經云。諸呪皆",
    "T49n2035_039:0365a19": "有部主明王諸威德鬼神以為之護部主如釋",
    "T49n2035_039:0365a20": "迦佛及觀音菩薩。明王即持明仙王。威德神即金剛神藥叉將。諸護呪神然明王部",
    "T49n2035_039:0365a21": "主。慈悲覆護於彼呪師。不見其過。至於",
    "T49n2035_039:0365a22": "諸惡毒鬼。見有為利養詐解持誦者。",
    "T49n2035_039:0365a23": "見彼癡人繆執金剛杵。便生嗔怒。即害",
    "T49n2035_039:0365a24": "彼命云云。今觀西僧不知持善遮惡之義。",
    "T49n2035_039:0365a25": "而欲以區區呪術遠來東土呪死為功",
    "T49n2035_039:0365a26": "邀名人主。有利欲之心無沙門之行。是",
    "T49n2035_039:0365a27": "宜護呪鬼神乘怒以斃之耳。呪騎兵死。",
    "T49n2035_039:0365a28": "呪傅奕不死。奕小人謗法。罪在泥犁。",
    "T49n2035_039:0365a29": "非奕能拒呪也。此事至祕。唯探索呪部",
    "T49n2035_039:0365b01": "者能知之。佛舍利齒骨一切物不能壞。",
    "T49n2035_039:0365b02": "彼婆羅門所携之齒。恐非佛真。用羚角",
    "T49n2035_039:0365b03": "以碎之。或金剛石偽為之物。雖足以成",
    "T49n2035_039:0365b04": "傅奕博物之名而終不能知吾佛金剛不",
    "T49n2035_039:0365b05": "壞之體。世好黨奕而不知義故為辨之。",
    "T49n2035_039:0365b06": "庶幾乎免謗法之罪而救淪墜之苦也。",
    "T49n2035_039:0365b07": "詔曰。遺教經者。是佛臨涅槃時所說。誡勅",
    "T49n2035_039:0365b08": "弟子甚為詳要。末俗緇素。不知崇奉永懷",
    "T49n2035_039:0365b09": "聖教用思弘闡。宜令有司多寫經本付",
    "T49n2035_039:0365b10": "京官刺史各一卷。若見僧尼業行與經不同",
    "T49n2035_039:0365b11": "者。公私勸勉必使遵行文館詞林。",
    "T49n2035_039:0365b12": "述曰。太宗知務僧之本在於遺教。故能",
    "T49n2035_039:0365b13": "戒有司寫經本令公私相勸。俾免於",
    "T49n2035_039:0365b14": "過。其有得於仁王護法之心也。",
    "T49n2035_039:0365b15": "十月。杜順和上坐亡於義善寺。有弟子詣",
    "T49n2035_039:0365b16": "五臺禮文殊。方抵山麓見老人。語之曰。文",
    "T49n2035_039:0365b17": "殊今在終南山。杜順和上是也。弟子趨歸。師",
    "T49n2035_039:0365b18": "已長往。",
    "T49n2035_039:0365b19": "十五年。善導法師至西河見綽禪師九品道",
    "T49n2035_039:0365b20": "場講誦觀經。喜曰。此入佛之津要也。修餘",
    "T49n2035_039:0365b21": "行業迂闊難成。唯此觀門速超生死。至京",
    "T49n2035_039:0365b22": "師擊發四部三十餘年。般舟行道。造彌陀",
    "T49n2035_039:0365b23": "經十萬餘卷。畫淨土變相三百餘壁。滿長",
    "T49n2035_039:0365b24": "安中並從其化。有終身誦彌陀經十萬至",
    "T49n2035_039:0365b25": "三五十萬卷。日課佛名一萬至十萬聲者。",
    "T49n2035_039:0365b26": "師念佛時有光明從口出。後高宗朝。賜寺",
    "T49n2035_039:0365b27": "名曰光明云。",
    "T49n2035_039:0365b28": "十六年。上幸弘福寺為穆太后追福。自製",
    "T49n2035_039:0365b29": "疏稱皇帝菩薩戒弟子。謂寺主道懿曰。朕",
    "T49n2035_039:0365c01": "頃以老子是朕先宗故令居釋氏先。卿等",
    "T49n2035_039:0365c02": "能無憾乎。對曰。陛下尊祖宗降成式。詎敢",
    "T49n2035_039:0365c03": "有怨。上曰。佛老尊卑通人自鑑。豈一時在",
    "T49n2035_039:0365c04": "上即以為勝。朕宗自柱下。故先老子。凡有",
    "T49n2035_039:0365c05": "功德僉向釋門。往日所在戰場皆立佛寺。",
    "T49n2035_039:0365c06": "太原舊第亦以奉佛。初未甞創立道觀。存",
    "T49n2035_039:0365c07": "心若此卿等應知。",
    "T49n2035_039:0365c08": "十七年。蘄州黃梅四祖道信禪師。四徵不起。",
    "T49n2035_039:0365c09": "乃就賜珍繒以旌其道○勅衛尉丞李義",
    "T49n2035_039:0365c10": "表黃水令王元策。使西域遊歷百餘國。至",
    "T49n2035_039:0365c11": "毘離耶城東北維摩室。元策以手板量之。",
    "T49n2035_039:0365c12": "縱橫得十笏因號方丈。復登耆闍崛山。刻",
    "T49n2035_039:0365c13": "碑紀唐威德○八月。原州奏。昌松縣鴻池",
    "T49n2035_039:0365c14": "谷有五石。青質白文曰。高皇海出多子。太平",
    "T49n2035_039:0365c15": "天子李世民。千年太子李治。七佛八菩薩。上",
    "T49n2035_039:0365c16": "果佛田。天子文武。貞觀昌大。聖延四方云云。",
    "T49n2035_039:0365c17": "十一月。遣使以玉帛詣鴻池谷祭謝靈貺",
    "T49n2035_039:0365c18": "舊史在本紀。新書移入五行志。案錄異記。涼州刺史李襲譽奏。昌松有瑞石自然成文。凡一百十字。其略",
    "T49n2035_039:0365c19": "云。高皇海雨子。李九王八千。太平天子李世王。千年太子治書。燕山人士同主尚王諤獎文通千古大",
    "T49n2035_039:0365c20": "王。五王七王十王。鳳手才子武文貞觀昌大聖。四方上下萬治忠孝為善。勅禮部郎中柳逞。馳驛檢覆。並",
    "T49n2035_039:0365c21": "同所奏。",
    "T49n2035_039:0365c22": "述曰。高祖之順承天命也。以沙門景暉",
    "T49n2035_039:0365c23": "有預記。乃立像造寺建齋禁殺。遽遽然",
    "T49n2035_039:0365c24": "無敢後。一旦惑傅奕之妖言。遂欲以佛",
    "T49n2035_039:0365c25": "法為無用而沙汰之。既而內難卒發。詔",
    "T49n2035_039:0365c26": "已下而不行。太宗臨朝大弘斯化。鴻池",
    "T49n2035_039:0365c27": "瑞石讖文昭然。觀其屢朝譯經列聖製序。",
    "T49n2035_039:0365c28": "建仁王之高座注般若之真乘。受戒講經",
    "T49n2035_039:0366a01": "問道聽法。鑄像建剎試經度人。斯皆天性",
    "T49n2035_039:0366a02": "與能起於宿稟。誠知此道有助國救世之",
    "T49n2035_039:0366a03": "功。為修身治心之法。故能與孔孟之學",
    "T49n2035_039:0366a04": "並行而不悖也。至言其歷代尊僧之禮。",
    "T49n2035_039:0366a05": "則於古為尤異。故崇其位則不使稱臣。",
    "T49n2035_039:0366a06": "重其德則加之爵秩。分亡物則悉依僧",
    "T49n2035_039:0366a07": "律。罰有過則唯稟內科。自非石讖所謂",
    "T49n2035_039:0366a08": "七佛八菩薩之出應世間。焉能相繼崇尚",
    "T49n2035_039:0366a09": "之不絕乎。",
    "T49n2035_039:0366a10": "十八年。岑文本為中書令。文本少時常念法",
    "T49n2035_039:0366a11": "華普門品。曾乘舟吳江。舟覆人盡死。文本",
    "T49n2035_039:0366a12": "沒水中。有人言。但念佛必不死。既而隨波",
    "T49n2035_039:0366a13": "涌出至岸獲免。後於家設齋。一僧後去。謂",
    "T49n2035_039:0366a14": "之曰。天下方亂君幸不預災。終逢太平致",
    "T49n2035_039:0366a15": "富貴。言訖不見。及文本就齋。復於食椀得",
    "T49n2035_039:0366a16": "舍利二。",
    "T49n2035_039:0366a17": "十九年正月。玄奘三藏自西天還。長安留守",
    "T49n2035_039:0366a18": "房玄齡。備釋部威儀。迎置弘福寺。是日有",
    "T49n2035_039:0366a19": "五色雲覆經像上。二月至洛陽。見上於儀",
    "T49n2035_039:0366a20": "鸞殿。問西域事迹。詔撰西域記。所歷百國",
    "T49n2035_039:0366a21": "山川風俗前史所未聞也。詔就弘福寺。同",
    "T49n2035_039:0366a22": "沙門道宣等翻譯。",
    "T49n2035_039:0366a23": "二十年七月。奘法師表上新譯菩薩藏經顯",
    "T49n2035_039:0366a24": "揚聖教論等凡五部。請帝製序○詔法華智",
    "T49n2035_039:0366a25": "威禪師。補四大師朝散大夫。威前身是陳僕",
    "T49n2035_039:0366a26": "射徐陵。聽智者講經因立五願。一臨終正",
    "T49n2035_039:0366a27": "念。二不墜三途。三人中託生。四童真出家。",
    "T49n2035_039:0366a28": "五不墮流俗之僧。後生縉雲朱氏。年十八",
    "T49n2035_039:0366a29": "將納婦。路逢梵僧。謂之曰。少年何意欲",
    "T49n2035_039:0366b01": "違昔誓。因示其五願。師聞已不復還家。即",
    "T49n2035_039:0366b02": "往國清。投章安為師。咨受心要。即證法",
    "T49n2035_039:0366b03": "華三昧。",
    "T49n2035_039:0366b04": "二十二年。上幸坊州玉華宮。召奘法師。既",
    "T49n2035_039:0366b05": "至。上曰。朕在京苦熱。故就此山泉石之涼。",
    "T49n2035_039:0366b06": "憶見法師故遣相屈。此日所翻何經。奘曰。",
    "T49n2035_039:0366b07": "近譯彌勒瑜伽師地論。帝宣論親覽。謂",
    "T49n2035_039:0366b08": "侍臣曰。曰佛教廣大猶瞻天瞰海莫",
    "T49n2035_039:0366b09": "極高深。九流典籍猶汀瀅方溟渤耳瀅音瑩汀瀅小",
    "T49n2035_039:0366b10": "水也世言三教齊致者。此妄談也。因勅有司",
    "T49n2035_039:0366b11": "寫新譯經論頒賜九道總管時分天下為九道御製大",
    "T49n2035_039:0366b12": "唐三藏聖教序。以冠其首今時石本行。其文首云。蓋聞二儀有像顯",
    "T49n2035_039:0366b13": "覆載以含生。即此序也詔皇太子撰菩薩藏經後序",
    "T49n2035_039:0366b14": "二序具在藏經之前上自是平章法義不輟於口。敬待",
    "T49n2035_039:0366b15": "法師親於家人。嘗問師曰。法門之益何所",
    "T49n2035_039:0366b16": "宜先。對曰。弘法須人度僧為最。帝說○九",
    "T49n2035_039:0366b17": "月詔京城諸郡。各度僧。每寺五人。凡度一",
    "T49n2035_039:0366b18": "萬七千人○十月車駕還京師。勅於北闕大",
    "T49n2035_039:0366b19": "內紫微殿西建弘法院。命奘法師居之。選",
    "T49n2035_039:0366b20": "名德七人以從。晝則陪御談玄。暮則歸院",
    "T49n2035_039:0366b21": "翻譯。上令翻道德經為梵文以遺西竺。師",
    "T49n2035_039:0366b22": "曰。佛老二教其致大殊。安用佛言用通老",
    "T49n2035_039:0366b23": "義。且老子立義膚淺。五竺觀之適足見薄。",
    "T49n2035_039:0366b24": "遂止○四祖信禪師居破頭山。有老僧號",
    "T49n2035_039:0366b25": "栽松道者。請曰。法道可得聞乎。祖曰。汝老",
    "T49n2035_039:0366b26": "矣。使有所聞何能廣化。能再來吾尚可待。",
    "T49n2035_039:0366b27": "乃去行水邊。見周氏女浣衣。揖求寄宿歸",
    "T49n2035_039:0366b28": "而孕。父母逐之。日庸紡里中。夕宿眾館。及",
    "T49n2035_039:0366b29": "生一子棄水中。明日見泝流而上。氣盛體",
    "T49n2035_039:0366c01": "潔。遂舉之。常隨母乞食。見四祖於黃梅道",
    "T49n2035_039:0366c02": "中。祖語其母令出家。是為弘忍禪師。嗣居",
    "T49n2035_039:0366c03": "東山大行其道。眾館後為佛母寺。東禪有",
    "T49n2035_039:0366c04": "佛母冢林間錄四祖登廬山絕頂。望破頭山紫",
    "T49n2035_039:0366c05": "氣如蓋。下有白氣橫分六道。以問大眾。弘",
    "T49n2035_039:0366c06": "忍曰。莫是和上他後橫出一枝佛法否。祖",
    "T49n2035_039:0366c07": "曰。如是傳燈○十二月。皇太子為文德皇后",
    "T49n2035_039:0366c08": "建慈恩寺。擇京城大德五十人以居之。各",
    "T49n2035_039:0366c09": "度侍者六人。勅太常九部樂奉迎梵本諸",
    "T49n2035_039:0366c10": "經瑞像舍利五十大德入寺。帝御安福門",
    "T49n2035_039:0366c11": "樓。執鑪致敬。",
    "T49n2035_039:0366c12": "二十三年四月。上幸翠微宮。召奘法師陪",
    "T49n2035_039:0366c13": "從。上歎曰。與法師相見恨晚。未盡弘法之",
    "T49n2035_039:0366c14": "意。五月上崩。",
    "T49n2035_039:0366c15": "高宗高宗治太宗第九子",
    "T49n2035_039:0366c16": "永徽元年。詔天宮慧威禪師補四大師朝散",
    "T49n2035_039:0366c17": "大夫。",
    "T49n2035_039:0366c18": "二年九月。四祖信禪師安坐而逝。塔於東山",
    "T49n2035_039:0366c19": "黃梅寺。明年四月八日塔戶自開。儀相如生。",
    "T49n2035_039:0366c20": "門人不復敢閉○法華威禪師為天宮慧威",
    "T49n2035_039:0366c21": "禪師說止觀法門○常州安國寺沙門善伏。",
    "T49n2035_039:0366c22": "每為眾說法。嘗云。行慈不殺佛教之都門。",
    "T49n2035_039:0366c23": "若奉教而不能行。是猶講禮而為倨傲也。",
    "T49n2035_039:0366c24": "又嘗勸人修六道供。以人先亡者無越此",
    "T49n2035_039:0366c25": "途高僧傳。",
    "T49n2035_039:0366c26": "三年奘法師。請於慈恩寺建浮圖。藏西天",
    "T49n2035_039:0366c27": "舍利經像○中天竺沙門無極高。至長安",
    "T49n2035_039:0366c28": "譯陀羅尼集經。時那提於慈恩寺譯經。地",
    "T49n2035_039:0366c29": "婆訶羅於弘福寺譯經。一時宣譯皆極其",
    "T49n2035_039:0367a01": "選。法門榮之。",
    "T49n2035_039:0367a02": "四年。日本國遣沙門道照。入中國從奘法",
    "T49n2035_039:0367a03": "師傳法。",
    "T49n2035_039:0367a04": "六年。初奘法師譯因明論。尚藥呂才作解頗",
    "T49n2035_039:0367a05": "毀之。法師慧立致書於左僕射于志寧。以",
    "T49n2035_039:0367a06": "斥呂才。太常博士柳宣劾才妄舉。有旨令",
    "T49n2035_039:0367a07": "公卿學士領才詣慈恩寺。就法師禮悔○",
    "T49n2035_039:0367a08": "罽賓國佛陀多羅。於白馬寺譯圓覺經○",
    "T49n2035_039:0367a09": "會稽永欣寺有異僧來。碧眸清瘦。自稱我即",
    "T49n2035_039:0367a10": "康僧會。言訖立化。寺眾驚異。乃漆其軀而",
    "T49n2035_039:0367a11": "事之。祈禱立應。顯慶元年正月。立代王弘",
    "T49n2035_039:0367a12": "為皇太子。勅為建僧齋五千員於慈恩寺",
    "T49n2035_039:0367a13": "○勅左僕射于志寧吏部尚書來濟。兼譯經",
    "T49n2035_039:0367a14": "潤文使○三月。上御製大慈恩寺碑成。奘法",
    "T49n2035_039:0367a15": "師上表稱謝○五月。奘法師疾。上遣御藥蔣",
    "T49n2035_039:0367a16": "孝章療之。師因附奏二事。一者正觀以老",
    "T49n2035_039:0367a17": "子名位在佛先。曾面陳先帝。許從改正。二",
    "T49n2035_039:0367a18": "者永徽初。勅僧道有過情難知者。可同俗",
    "T49n2035_039:0367a19": "法推勘。邊遠官司動行枷杖虧辱法門。上",
    "T49n2035_039:0367a20": "曰。佛道名位事在先朝尚書平章若僧用",
    "T49n2035_039:0367a21": "俗法即遣停罷○十一月。武后生皇子。神",
    "T49n2035_039:0367a22": "光滿室。賜名佛光王即中宗也踰月。詔於奘法",
    "T49n2035_039:0367a23": "師寺出家落髮授歸戒歸依三寶及授五戒。",
    "T49n2035_039:0367a24": "二年。勅建西明寺。大殿十三所樓臺廊廡四",
    "T49n2035_039:0367a25": "千區。詔道宣律師為上座。神泰法師為寺",
    "T49n2035_039:0367a26": "主。懷素為維那。宣律師居西明作續高僧",
    "T49n2035_039:0367a27": "傳三十卷。起梁天監訖唐正觀○勅僧道",
    "T49n2035_039:0367a28": "無得受父母尊長拜○金陵牛頭山法融禪",
    "T49n2035_039:0367a29": "師示寂。師得法於五祖。為牛頭第一世。應",
    "T49n2035_039:0367b01": "橫出一枝佛法之記○西天寶掌禪師坐亡",
    "T49n2035_039:0367b02": "於婺州浦江寺。計其壽一千七十二歲當周威烈",
    "T49n2035_039:0367b03": "王十九年生。在七國之時。",
    "T49n2035_039:0367b04": "三年。詔沙門義褒道士黃頤等入宮談論。",
    "T49n2035_039:0367b05": "道士李榮立本際義。往復數四。理屈語塞。帝",
    "T49n2035_039:0367b06": "令黃門引榮退席。賜褒帛以賞之○日本",
    "T49n2035_039:0367b07": "國遣沙門智通入中國求大乘法。",
    "T49n2035_039:0367b08": "四年。詔僧道入合璧宮論議。法師會隱立",
    "T49n2035_039:0367b09": "五蘊義。神泰立九斷知義。道士李榮茫然不",
    "T49n2035_039:0367b10": "知。乃更立道生萬物義。法師慧立反覆詰",
    "T49n2035_039:0367b11": "之。榮語屈而退○詔以坊州玉華宮為寺。",
    "T49n2035_039:0367b12": "命奘法師居之。師譯大般若經。歷四年而",
    "T49n2035_039:0367b13": "成。凡六百卷。又般若心經及諸經論。共七十",
    "T49n2035_039:0367b14": "五部。",
    "T49n2035_039:0367b15": "五年。詔迎岐州法門寺護國真身釋迦佛指",
    "T49n2035_039:0367b16": "骨。至洛陽大內供養。皇后施金函九重。命",
    "T49n2035_039:0367b17": "宣律師送還法門寺○西京勝光寺沙門孝",
    "T49n2035_039:0367b18": "贄。親姻往來。數以寺果啖之。未幾得嘔血",
    "T49n2035_039:0367b19": "之疾。自云。每欲疾作。見赤衣使者。將往黑",
    "T49n2035_039:0367b20": "林中大風吹散肢節。頃之又引向臺觀上。",
    "T49n2035_039:0367b21": "一人儀容可畏。厲聲責之曰。何得以寺家",
    "T49n2035_039:0367b22": "果飼親姻。言已而失。贄懼即計直償眾僧。",
    "T49n2035_039:0367b23": "月餘乃免。",
    "T49n2035_039:0367b24": "述曰。佛立禁戒。凡僧藍錢穀蔬果器具屋",
    "T49n2035_039:0367b25": "廬田山。是為十方僧眾常住之物。非己",
    "T49n2035_039:0367b26": "可得私用。苟掩以為私。雖四錢已上則",
    "T49n2035_039:0367b27": "便成盜罪。終不免淪墜之報。今於孝贄",
    "T49n2035_039:0367b28": "果啖親姻之責。表而出之。則於盜用錢",
    "T49n2035_039:0367b29": "穀盜伐林木之罪為可見矣。可不警",
    "T49n2035_039:0367c01": "之。",
    "T49n2035_039:0367c02": "龍朔元年。王元策進西天所得佛頂舍利。",
    "T49n2035_039:0367c03": "二年勅會昌沙門會賾詣五臺山禮文殊真",
    "T49n2035_039:0367c04": "容。眾見金光滿殿。空聲讚云善哉○西蜀",
    "T49n2035_039:0367c05": "沙門會寧自南海附舶至訶陵國。遇沙門",
    "T49n2035_039:0367c06": "智賢齎涅槃後分自師子國來。即與對譯",
    "T49n2035_039:0367c07": "成文二卷。",
    "T49n2035_039:0367c08": "三年。中印度沙門福生。於慈恩寺譯莊嚴",
    "T49n2035_039:0367c09": "王經等三部。",
    "T49n2035_039:0367c10": "麟德元年二月。奘法師令眾念彌勒佛。右脇",
    "T49n2035_039:0367c11": "而逝。是夕有白虹四道。貫井宿直慈恩寺",
    "T49n2035_039:0367c12": "塔。帝哭之慟。廢朝五日。顧左右曰。國寶永",
    "T49n2035_039:0367c13": "失可為痛心。勅用佛故事金棺銀槨。五詔",
    "T49n2035_039:0367c14": "褒恤葬於滻水之東。四方會葬者百萬人。",
    "T49n2035_039:0367c15": "乾封元年。封岱嶽車駕幸毫謁老君。上尊",
    "T49n2035_039:0367c16": "號曰玄元皇帝。聖母曰先天太后。幸魯祠",
    "T49n2035_039:0367c17": "孔子追封太師。",
    "T49n2035_039:0367c18": "二年十月三日。宣律師於終南山順寂。眾聞",
    "T49n2035_039:0367c19": "天人同聲請歸彌勒內院。嘗於淨業寺建",
    "T49n2035_039:0367c20": "石戒壇。為岳瀆沙門再受具戒。有長眉僧",
    "T49n2035_039:0367c21": "來謂之曰即住世賓頭盧昔迦葉佛曾此立壇。師乃",
    "T49n2035_039:0367c22": "撰壇經。行於世。師初在西明寺。中夜行道",
    "T49n2035_039:0367c23": "足跌前階。有聖者扶其足。師問為誰。答",
    "T49n2035_039:0367c24": "曰。北天王太子那吒奉命來衛。師曰。太子威",
    "T49n2035_039:0367c25": "力自在。天竺有可作佛事。願為致之。太子",
    "T49n2035_039:0367c26": "乃以所寶佛牙授之。師夜捧行道。晝藏地",
    "T49n2035_039:0367c27": "穴。唯弟子文綱知之。又與天人廣問律相",
    "T49n2035_039:0367c28": "及西天聖迹。凡三千八百事。號天人感通傳。",
    "T49n2035_039:0367c29": "天人費氏曰。四王各有八將護出家人。北",
    "T49n2035_039:0368a01": "洲少有佛法。餘三洲佛法大弘。東西洲煩惱",
    "T49n2035_039:0368a02": "難化。南洲雖多犯罪。化令從善心易調",
    "T49n2035_039:0368a03": "伏。佛囑四天王若不護破戒。誰當行我之",
    "T49n2035_039:0368a04": "法故四王雖見毀禁。愍而護之。見行一",
    "T49n2035_039:0368a05": "善萬過不咎。",
    "T49n2035_039:0368a06": "總章元年。詔百僚僧道會百福殿儀老子",
    "T49n2035_039:0368a07": "化胡經。沙門法明排眾而出曰。此經既無翻",
    "T49n2035_039:0368a08": "譯朝代。豈非偽造。舉眾愕然無能應者。乃",
    "T49n2035_039:0368a09": "勅令搜聚偽本悉從焚棄。",
    "T49n2035_039:0368a10": "咸亨二年。沙門義淨。自南海附舶。往西竺",
    "T49n2035_039:0368a11": "求經○西京法海寺神英禪師。獲吳僧義濟",
    "T49n2035_039:0368a12": "所藏梁武水陸齋儀。依法修設。感秦莊襄王",
    "T49n2035_039:0368a13": "張儀陳軫列國君臣見形致謝詳見光顯志。",
    "T49n2035_039:0368a14": "三年。勅洛陽龍門山鐫石龕盧舍那佛像。高",
    "T49n2035_039:0368a15": "八十五尺○五祖弘忍禪師。以法傳行者慧",
    "T49n2035_039:0368a16": "能。能初至。祖問何來。答曰。嶺南。祖曰。欲須",
    "T49n2035_039:0368a17": "何事。曰唯求作佛。祖曰。嶺南人無佛性。曰",
    "T49n2035_039:0368a18": "人有南北。佛性豈然。祖異之謂曰。著槽厰",
    "T49n2035_039:0368a19": "去。乃入碓坊抱石而舂。經八月五祖俾眾",
    "T49n2035_039:0368a20": "各述一偈。若語意冥符則衣法皆付。時會下",
    "T49n2035_039:0368a21": "七百眾。神秀居第一座。於廊壁書偈曰。身",
    "T49n2035_039:0368a22": "是菩提樹。心如明鏡臺。時時勤拂拭。莫遣",
    "T49n2035_039:0368a23": "有塵埃。能聞之曰美則美矣。了則未了。至",
    "T49n2035_039:0368a24": "夜倩童子至壁間。書偈曰。菩提本非樹。",
    "T49n2035_039:0368a25": "明鏡亦非臺。本來無一物。何用拂塵埃。五",
    "T49n2035_039:0368a26": "祖知之。夜令人召能。告之曰。佛以正法眼",
    "T49n2035_039:0368a27": "藏展轉傳授。吾今授汝。并所傳袈裟用以",
    "T49n2035_039:0368a28": "表信。能禮足捧衣而出。通夕南邁。時道明",
    "T49n2035_039:0368a29": "上座聞之追至大庾嶺。能即擲衣鉢於磐石。",
    "T49n2035_039:0368b01": "曰。此衣表信可力爭耶。任君將去。明舉之",
    "T49n2035_039:0368b02": "不動。乃曰。我來求法非為衣也。能曰。不思",
    "T49n2035_039:0368b03": "善不思惡。正恁麼時阿那个是明上座本來",
    "T49n2035_039:0368b04": "面目。明當下大悟。禮拜問曰。上來密語密意",
    "T49n2035_039:0368b05": "外還更有意旨否。能曰。我今說者即非密",
    "T49n2035_039:0368b06": "也。返照自己密在汝邊。明乃禮謝而回。",
    "T49n2035_039:0368b07": "四年。詔萬回禪師入宮供養。萬回閿鄉人",
    "T49n2035_039:0368b08": "扶云反在弘農湖縣姓張。年方十歲。其兄萬年戍遼",
    "T49n2035_039:0368b09": "東。母程氏憶之。飯僧祈福裹齋餘出門",
    "T49n2035_039:0368b10": "際。晚持兄書歸。母方知其神異以往回萬",
    "T49n2035_039:0368b11": "里。人因呼為萬回哥哥。後剃髮著褐衣為",
    "T49n2035_039:0368b12": "沙門。",
    "T49n2035_039:0368b13": "上元元年。召隱士孫思邈入見。拜諫議大",
    "T49n2035_039:0368b14": "夫。固辭。上問佛經以何為大。思邈曰。無若",
    "T49n2035_039:0368b15": "華嚴。上曰。近奘法師譯般若六百卷。何不",
    "T49n2035_039:0368b16": "為大。思邈曰。華嚴法界是一切門。於一門",
    "T49n2035_039:0368b17": "中可演出大千經卷。般若乃華嚴中一門",
    "T49n2035_039:0368b18": "耳。於是帝始持華嚴。是歲思邈求還山。乃",
    "T49n2035_039:0368b19": "入終南隱居。篤志佛典。前後寫華嚴經七",
    "T49n2035_039:0368b20": "百五十部此經是晉譯六十卷者。先生既長壽。若一年手書十部。則八十年中可足七百五十部",
    "T49n2035_039:0368b21": "矣復舍華原舊居玉山宅為佛寺。年一百",
    "T49n2035_039:0368b22": "五十歲。盧照隣稱。邈高談正一則古之蒙莊",
    "T49n2035_039:0368b23": "子。深入不二則今之維摩詰見華嚴感應傳及唐本傳思邈",
    "T49n2035_039:0368b24": "居終南與宣律師善。時大旱。西域僧於昆",
    "T49n2035_039:0368b25": "明池結壇祈雨。七日水縮數尺。有老人夜",
    "T49n2035_039:0368b26": "詣師求救。自稱池中龍。師曰。可往求孫先",
    "T49n2035_039:0368b27": "生。老人至其室。思邈曰。吾聞昆明龍宮有",
    "T49n2035_039:0368b28": "仙方三十首。汝能傳之。吾當救汝。老人曰。",
    "T49n2035_039:0368b29": "此方上帝不許妄傳。今事急矣。俄捧方至",
    "T49n2035_039:0368c01": "前。思邈曰。汝還無慮。是池水漲溢。思邈",
    "T49n2035_039:0368c02": "著千金方三十卷。每卷置一方。世不得而",
    "T49n2035_039:0368c03": "別酉陽雜爼。",
    "T49n2035_039:0368c04": "案湘山野錄云。國初成都有僧誦法華有",
    "T49n2035_039:0368c05": "功。一日山僕來請入溪嶺。見跨溪一閣。",
    "T49n2035_039:0368c06": "僕入報。出謂僧曰。先生請師誦經至寶",
    "T49n2035_039:0368c07": "塔品。先生野服蔾杖。兩眉垂肩。焚香揖",
    "T49n2035_039:0368c08": "聽。而入設󰡊飯杞菊若甘露。嚫一鍰",
    "T49n2035_039:0368c09": "音還。虞書其罰百鍰。一曰。金六兩為鍰○今言一鍰者且約百錢也僕送至中途。",
    "T49n2035_039:0368c10": "問先生何姓名。僕曰姓孫。復於僧掌書",
    "T49n2035_039:0368c11": "思邈字。僧方嗟駭。僕忽不見。復回尋索三",
    "T49n2035_039:0368c12": "日竟迷路。歸視嚫乃金錢一百。由茲一",
    "T49n2035_039:0368c13": "饍身輕無疾。唐史言百五十歲。野錄請。",
    "T49n2035_039:0368c14": "誦經時在國初則又三百年矣。",
    "T49n2035_039:0368c15": "儀鳳元年。中印度沙門日照。至京師譯方",
    "T49n2035_039:0368c16": "廣大莊嚴經等十八部○初罽賓沙門佛陀",
    "T49n2035_039:0368c17": "波利。至五臺禮文殊。遇老人曰。此土人多",
    "T49n2035_039:0368c18": "造惡。佛頂尊勝呪為除罪祕方。可還西取",
    "T49n2035_039:0368c19": "經流傳。忽不見。波利遂還。至是取經來上。",
    "T49n2035_039:0368c20": "帝令杜行顗與日照共譯。留經於內波利",
    "T49n2035_039:0368c21": "泣曰。志在流布何得自祕。帝乃以梵本還",
    "T49n2035_039:0368c22": "之。波利遂於西明寺與沙門順貞重譯畢。",
    "T49n2035_039:0368c23": "持梵本入五臺不復出○行者盧慧能至",
    "T49n2035_039:0368c24": "廣州法性寺值印宗禪師。為其落髮。請智",
    "T49n2035_039:0368c25": "光律師於本寺。臨壇授滿分戒。此壇是宋求",
    "T49n2035_039:0368c26": "那跋摩造。嘗記云。後當有肉身菩薩於此",
    "T49n2035_039:0368c27": "受戒。又梁真諦於壇側植二菩提樹。記云。",
    "T49n2035_039:0368c28": "百二十年後。有大士於此樹下說無上道。",
    "T49n2035_039:0368c29": "及師於此樹下大開東山法門。宛符先記。",
    "T49n2035_039:0369a01": "明年歸韶州曹溪寶林寺。",
    "T49n2035_039:0369a02": "二年。初杜行顗所譯尊勝經。遇國韓皆避",
    "T49n2035_039:0369a03": "之。以世尊為聖尊。救治為救除太宗諱世民高宗諱治",
    "T49n2035_039:0369a04": "上曰。佛經之言豈當避諱。乃勅令改正○",
    "T49n2035_039:0369a05": "國清寺僧知瓌為直歲。將常住布十端與",
    "T49n2035_039:0369a06": "始豐縣丞李意及天台縣在隋唐時為始豊久而不還。瓌死",
    "T49n2035_039:0369a07": "作寺家奴。背有智瓌字。既而丞亦死。亦作",
    "T49n2035_039:0369a08": "寺家奴。背亦有李意及字見冥祥記。",
    "T49n2035_039:0369a09": "述曰。今時勢家多以恩例冒占寺院。子",
    "T49n2035_039:0369a10": "弟幹僕並緣為姦取。寺山造冢。是陷父",
    "T49n2035_039:0369a11": "母於不義之地。而錢穀竹木。四時誅求視",
    "T49n2035_039:0369a12": "以為常。不思他日地獄酬償之苦。為儒",
    "T49n2035_039:0369a13": "為官。不幸而負此見識。以是教其子。以",
    "T49n2035_039:0369a14": "是責其僕。小得而大失。可不自警哉。李",
    "T49n2035_039:0369a15": "意及為寺家奴。特其報之輕者。今故表出",
    "T49n2035_039:0369a16": "之。以為好作重過者之戒。",
    "T49n2035_039:0369a17": "三年。老君降於北邙山之清廟。勅道士隷",
    "T49n2035_039:0369a18": "宗正寺班在諸王之次。令貢舉人兼通老",
    "T49n2035_039:0369a19": "子道德經。",
    "T49n2035_039:0369a20": "述曰。自有佛以來。世稱佛老。立文為次。",
    "T49n2035_039:0369a21": "吳闞澤稱道事天天事佛。隋李士謙論三",
    "T49n2035_039:0369a22": "教優劣。謂佛日道月儒五星。魏收撰北魏",
    "T49n2035_039:0369a23": "佛老志。皆先僧而後道。其義已定。太宗",
    "T49n2035_039:0369a24": "謂老子李姓是國之祖。遂令居佛上。違",
    "T49n2035_039:0369a25": "理失禮。豈老子意耶。太宗明君亦有時",
    "T49n2035_039:0369a26": "而愚乎。至高宗以道士隷宗正違理失",
    "T49n2035_039:0369a27": "禮其愚尤甚焉厥後武宗尚道廢佛皆二",
    "T49n2035_039:0369a28": "君教其愚也。",
    "T49n2035_039:0369a29": "調露元年。汾州啟福寺主惠澄染患。牛吼而",
    "T49n2035_039:0369b01": "終。寺僧長寧。夜見澄來形色顦顇云。為互",
    "T49n2035_039:0369b02": "用三寶物。受苦難言。諸罪差輕唯用伽藍",
    "T49n2035_039:0369b03": "物為至重願賜救濟。寧即為誦經懺罪。月",
    "T49n2035_039:0369b04": "餘復來云。承利益已得息苦。別居一處。但",
    "T49n2035_039:0369b05": "未知得脫之日。",
    "T49n2035_039:0369b06": "述曰。為沙門而不明因果。私取常住之",
    "T49n2035_039:0369b07": "物以適己用。用者受者均被其苦。輕則",
    "T49n2035_039:0369b08": "為牛畜奴役。重則受鑊湯鑪炭。的論其",
    "T49n2035_039:0369b09": "報可不痛哉。至於權門要路。復不知果",
    "T49n2035_039:0369b10": "報之為何義。以故甘受愚僧之餌而不",
    "T49n2035_039:0369b11": "悟其非。占山為墳賣帖住院。若主若客",
    "T49n2035_039:0369b12": "皆入罪門。若此之流深足鄙恥。",
    "T49n2035_039:0369b13": "永隆元年。沙門智運。於洛陽龍門山鐫石",
    "T49n2035_039:0369b14": "為一萬五千佛。",
    "T49n2035_039:0369b15": "永淳元年十一月。慈恩法師窺基示寂。勅諸",
    "T49n2035_039:0369b16": "寺圖形以祀。師稟奘法師瑜伽師地唯識宗",
    "T49n2035_039:0369b17": "旨。號百部論主。世宗為慈恩教奘師傳戒賢三時教一有",
    "T49n2035_039:0369b18": "二空三不有不空教。",
    "T49n2035_039:0369b19": "二年。西明寺沙門道世。宣律師之弟也。嘗以",
    "T49n2035_039:0369b20": "教藏淵博學者難觀。因撰法苑珠林一百卷。",
    "T49n2035_039:0369b21": "分門類事。覽者便之。",
    "T49n2035_039:0369b22": "則天武后則天武后𧸵初入宮為才人。太宗崩。出為感業寺尼。高宗詣寺行香。是之納後宮拜昭儀。次年",
    "T49n2035_039:0369b23": "再為后。弘道元年高宗崩。皇太子即位。是為中宗。光宅元年。廢中宗為廬陵王。武后自聽政○𧸵照同。",
    "T49n2035_039:0369b24": "武后自製此字",
    "T49n2035_039:0369b25": "垂拱三年。南天竺三藏菩提流志來。",
    "T49n2035_039:0369b26": "永昌元年。義淨三藏將梵本寄室利佛逝",
    "T49n2035_039:0369b27": "國。述南海寄歸傳。求法高僧傳。以是年回",
    "T49n2035_039:0369b28": "廣州。冬復往佛逝國○揚州白塔寺沙門道",
    "T49n2035_039:0369c01": "昶。掌知僧物自在侵用。忽有冥官數人。白",
    "T49n2035_039:0369c02": "日入房。曳昶下地。欲斷其頸。昶驚叫乞",
    "T49n2035_039:0369c03": "命。官厲聲言。合房資財並送還僧當放汝",
    "T49n2035_039:0369c04": "活。昶叩頭言。不敢違命。即聲鐘集眾。罄",
    "T49n2035_039:0369c05": "捨衣物。造像設齋。冥官三日復至。見昶一",
    "T49n2035_039:0369c06": "鉢一納。不言而去。昶自是進修。卒成明行。",
    "T49n2035_039:0369c07": "載初元年。勅沙門法朗九人重譯大雲經。",
    "T49n2035_039:0369c08": "並封縣公賜紫袈裟銀龜袋賜紫始此。",
    "T49n2035_039:0369c09": "二年。勅僧尼依舊立在道士女冠之上○",
    "T49n2035_039:0369c10": "勅荊州神秀禪師入京行道。歷三朝皆禮",
    "T49n2035_039:0369c11": "為國師五祖旁出○于闐國沙門天智。譯造像功",
    "T49n2035_039:0369c12": "德等六部。",
    "T49n2035_039:0369c13": "如意元年。勅斷天下屠釣。",
    "T49n2035_039:0369c14": "二年。天宮威禪師為左溪朗禪師說止觀法",
    "T49n2035_039:0369c15": "門○北印度沙門寶思惟。譯文殊一字呪經",
    "T49n2035_039:0369c16": "等七部。南印度沙門法希。譯寶雨經等十部",
    "T49n2035_039:0369c17": "○絳州二童女。依尼師出家。尼誦華嚴一",
    "T49n2035_039:0369c18": "日坐亡。二女失望。旦旦詣墳號泣。",
    "T49n2035_039:0369c19": "三年。忽生蓮華五莖於土。郡以上聞。則天",
    "T49n2035_039:0369c20": "勅檢華根出自舌上。乃召二女入內。親為",
    "T49n2035_039:0369c21": "落髮令居天女寺○始令佛經製卍字。為",
    "T49n2035_039:0369c22": "如來吉祥萬德之所集。音之為萬華嚴音義。作大周長壽",
    "T49n2035_039:0369c23": "者。蓋武后嘗改唐稱周。年號長壽。後改為如意。",
    "T49n2035_039:0369c24": "案翻譯名義引纂要云。如來胸臆有大人",
    "T49n2035_039:0369c25": "相。形如𭮄字。名吉祥海雲。又作禮。是",
    "T49n2035_039:0369c26": "吉祥勝德之相。由髮右旋而生似卍字。",
    "T49n2035_039:0369c27": "𭮄禮是西土字。卍卍萬方。是此土字。同",
    "T49n2035_039:0369c28": "呼為萬。",
    "T49n2035_039:0369c29": "延載元年。勅天下僧尼舊隷司賓即鴻臚寺今改",
    "T49n2035_039:0370a01": "隷祠部以佛教有護國救人福解厄之○波斯國人拂多誕西海",
    "T49n2035_039:0370a02": "大秦國人持二宗經偽教來朝。",
    "T49n2035_039:0370a03": "述曰。太宗時。波斯穆護進火祆教。救建",
    "T49n2035_039:0370a04": "大秦寺。武后時。波斯拂多誕進二宗經。厥",
    "T49n2035_039:0370a05": "後大歷間荊揚洪越等州各建摩尼寺。此",
    "T49n2035_039:0370a06": "魔教邪法。愚民易於漸染。由屢朝君臣當",
    "T49n2035_039:0370a07": "世名德不能簡邪正以別同異故。其法",
    "T49n2035_039:0370a08": "行於世。而弗禁虛。是蓋西土九十五外",
    "T49n2035_039:0370a09": "道之類歟○良渚曰。準國朝法令。諸以二",
    "T49n2035_039:0370a10": "宗經及非藏經所載不根經文傳習惑",
    "T49n2035_039:0370a11": "眾者。以左道論罪。二宗者。謂男女不嫁",
    "T49n2035_039:0370a12": "娶。互持不語。病不服藥。死則裸葬等。不",
    "T49n2035_039:0370a13": "根經文者。謂佛佛吐戀師。佛說啼淚。大小",
    "T49n2035_039:0370a14": "明王出世經。開元括地變文。齊天論。五來",
    "T49n2035_039:0370a15": "子曲之類。其法不茹葷飲酒。晝寢夜興",
    "T49n2035_039:0370a16": "以香為信。陰相交結稱為善友。一旦郡",
    "T49n2035_039:0370a17": "邑有小隙則憑狼作亂。如方臘呂昂輩",
    "T49n2035_039:0370a18": "是也。其說以天下禪人但傳盧行者十二",
    "T49n2035_039:0370a19": "部假禪。若吾徒即是真禪。有云。菩提子",
    "T49n2035_039:0370a20": "達磨。栽心地種透靈臺。或問。終何所歸。",
    "T49n2035_039:0370a21": "則曰。不生天不入地。不求佛不涉餘",
    "T49n2035_039:0370a22": "途。直過之也。如此魔教。愚民皆樂為之",
    "T49n2035_039:0370a23": "其徒。以不殺不飲不葷辛為至嚴。沙門",
    "T49n2035_039:0370a24": "有為行弗謹。反遭其譏。出家守法不",
    "T49n2035_039:0370a25": "可自勉。",
    "T49n2035_039:0370a26": "京師有女人。自稱聖菩薩。太后召見之。所",
    "T49n2035_039:0370a27": "言皆驗。時大安禪師至。太后延入宮。令女",
    "T49n2035_039:0370a28": "見之。大安曰。聞汝善觀心。我心安在。答曰。",
    "T49n2035_039:0370a29": "在塔頭相輪鈴中。尋復問之。曰在兜率天彌",
    "T49n2035_039:0370b01": "勒宮中聽法。第三問之。曰在非非想天。皆",
    "T49n2035_039:0370b02": "如其言。太后忻悅。大安乃復問之。女不知",
    "T49n2035_039:0370b03": "答。安斥之曰。我心置阿羅漢地。汝已不知。",
    "T49n2035_039:0370b04": "若至菩薩諸佛地。何由可知。女辭屈慚懼。",
    "T49n2035_039:0370b05": "變作牝狐。下階而走廣異記。",
    "T49n2035_039:0370b06": "證聖元年。太后以晉譯華嚴處會未備。遣",
    "T49n2035_039:0370b07": "使往于闐國迎實叉難陀。於東都大遍空",
    "T49n2035_039:0370b08": "寺與菩提流志重譯晉譯六十卷。七處八會。新譯八十卷。七處九會。",
    "T49n2035_039:0370b09": "沙門復禮綴文。法藏筆受。弘景證義。成八十",
    "T49n2035_039:0370b10": "卷。御製經序。譯場初啟甘露天降。內沼",
    "T49n2035_039:0370b11": "生蓮一莖百葉華嚴感應傳云。人間華十餘葉。天華百葉。淨土華千葉。",
    "T49n2035_039:0370b12": "萬歲通天元年。遣使賜六祖能禪師水精鉢",
    "T49n2035_039:0370b13": "摩納衣白㲲香茶勅韶州守臣安撫山門",
    "T49n2035_039:0370b14": "○洛陽弘道觀主杜義乞為僧。賜名玄嶷。賜",
    "T49n2035_039:0370b15": "夏三十臘。勅住佛授記寺。嶷撰甄正論以",
    "T49n2035_039:0370b16": "尊佛教。",
    "T49n2035_039:0370b17": "述曰。佛制受戒以先後為次序。今玄嶷",
    "T49n2035_039:0370b18": "以新戒而居三十夏僧之上。雖曰國恩",
    "T49n2035_039:0370b19": "實違佛制。厥後劉總賜五十夏。梁令因",
    "T49n2035_039:0370b20": "加三十臘。皆本於此日之非法也。",
    "T49n2035_039:0370b21": "福先寺沙門慧澄。乞依前朝毀老子化胡",
    "T49n2035_039:0370b22": "經。勅秋官侍朗劉如睿八學士議之。皆言。",
    "T49n2035_039:0370b23": "漢隋諸書所載不當除削。",
    "T49n2035_039:0370b24": "述曰。唐藝文志有八學士議狀一卷。雖",
    "T49n2035_039:0370b25": "據漢隋諸書存化胡之說。而不知王符",
    "T49n2035_039:0370b26": "偽造之為非。詳論在中宗神龍初元。",
    "T49n2035_039:0370b27": "詔嵩岳慧安禪師。入禁中問道五祖旁出○詔沙",
    "T49n2035_039:0370b28": "彌法藏。於太原寺開華嚴宗旨。感白光昱",
    "T49n2035_039:0370b29": "然自口而出。須臾成蓋。都講以聞。有旨",
    "T49n2035_039:0370c01": "命京城十大德為授滿分戒。賜號賢首。詔",
    "T49n2035_039:0370c02": "入大遍空寺。佐實叉難陀。參譯華嚴。",
    "T49n2035_039:0370c03": "聖歷元年五月。義淨三藏自西竺還。車駕",
    "T49n2035_039:0370c04": "御上東門迎勞。詔以所奉金剛座佛真容舍",
    "T49n2035_039:0370c05": "利梵經。置佛授記寺道場。集眾翻譯。",
    "T49n2035_039:0370c06": "二年十月。勅法藏法師。於佛授記寺講新",
    "T49n2035_039:0370c07": "譯華嚴經。至華藏世界品。講堂及地皆為震",
    "T49n2035_039:0370c08": "動。即日引對長生殿敷宣玄義。指殿隅金",
    "T49n2035_039:0370c09": "師子為譬。后豁然領解。封師為賢首菩薩",
    "T49n2035_039:0370c10": "戒師。集其言曰金師子章。學者尊稱為賢",
    "T49n2035_039:0370c11": "首教云○華陰鄧元英有親故暴亡。七日",
    "T49n2035_039:0370c12": "復蘇報元英。驚見冥道官吏將追君父。",
    "T49n2035_039:0370c13": "宜急修功德以禳之。元英驚問。修何功德",
    "T49n2035_039:0370c14": "可免此事。曰急寫華嚴經一部。元英遽買",
    "T49n2035_039:0370c15": "紙。向隣寺多召經生。未逾旬日經已寫",
    "T49n2035_039:0370c16": "畢。竟免斯厄。復於母墳地產一華於冬月",
    "T49n2035_039:0370c17": "枯莖中。后異之。勅賜立孝門。以加旌表。",
    "T49n2035_039:0370c18": "久視元年四月。詔斂天下僧尼日一錢。作大",
    "T49n2035_039:0370c19": "像於白司馬坂音反○詔義淨三藏。於東",
    "T49n2035_039:0370c20": "都譯金光明最勝王經。天后製聖教序。",
    "T49n2035_039:0370c21": "大足元年。成州言。有佛跡見甚大。詔改號",
    "T49n2035_039:0370c22": "大足。",
    "T49n2035_039:0370c23": "佛祖統紀卷第三十九終",
    "T49n2035_039:0370c24": "○勅潤州於茅山置太平觀。以奉真人",
    "T49n2035_039:0370c25": "王遠知。初遠知母夢靈鳳翔集遂有娠。誌",
    "T49n2035_039:0370c26": "公曰。生子當為神仙宗伯。後師事陶隱",
    "T49n2035_039:0370c27": "居。授三洞法。高祖龍潛。先生密告符命。",
    "T49n2035_039:0370c28": "秦王與房玄齡微服就謁。先生謂之曰。",
    "T49n2035_039:0370c29": "方作太平天子願自保愛。",
    "T49n2035_039:0371a01": "十一月初武德舊制釋奠於太學。以周公",
    "T49n2035_039:0371a02": "為先聖。孔子為先師陪饗。至是房元",
    "T49n2035_039:0371a03": "齡等建議。請停祭周公。以孔子為先聖。",
    "T49n2035_039:0371a04": "顏子為先師陪饗。詔可。復封孔子後為",
    "T49n2035_039:0371a05": "褒聖侯。",
    "T49n2035_039:0371a06": "十四年。上幸國子監觀釋奠。命祭酒孔",
    "T49n2035_039:0371a07": "頴達孔子之後講孝經。大徵名儒為學官。學",
    "T49n2035_039:0371a08": "生能明一經者皆得補授。增築學舍千",
    "T49n2035_039:0371a09": "二百間。學生至三千二百六十員。自屯營",
    "T49n2035_039:0371a10": "飛騎亦給博士使授以經。於是四方學",
    "T49n2035_039:0371a11": "者高麗吐蕃皆遣子弟入學。升講筵者",
    "T49n2035_039:0371a12": "八千人。上以師說多門命孔頴達撰定",
    "T49n2035_039:0371a13": "五經疏。令學者習焉。",
    "T49n2035_039:0371a14": "述曰。漢明帝幸辟雍。諸儒執經問難。",
    "T49n2035_039:0371a15": "搢紳之人闤橋門而觀。聽者以億萬",
    "T49n2035_039:0371a16": "計。唐太宗幸國子監。命祭酒講經。增",
    "T49n2035_039:0371a17": "學舍召名儒為學官。四方來學升講",
    "T49n2035_039:0371a18": "筵者八千人。大哉漢唐文治之盛。唯二",
    "T49n2035_039:0371a19": "君有焉。",
    "T49n2035_039:0371a20": "二十一年。上得祕讖云。唐三世之後。女",
    "T49n2035_039:0371a21": "主武王代有天下。遂密召太史令李淳風",
    "T49n2035_039:0371a22": "訪其事。淳風曰。臣以術推之。其兆已成。",
    "T49n2035_039:0371a23": "今在陛下宮中逾三十年當有天下。上",
    "T49n2035_039:0371a24": "曰疑似者殺之。對曰。天命不可易。且真",
    "T49n2035_039:0371a25": "王者不死。徒使疑似之戮。淫及無辜。上",
    "T49n2035_039:0371a26": "遂止○詔左丘明．孟軻．穀梁．赤公羊．高伏",
    "T49n2035_039:0371a27": "勝．毛萇．高堂生．孔安國．戴聖．劉向．何休．",
    "T49n2035_039:0371a28": "鄭眾．馬融．盧植．鄭玄．服虔．杜子春．范寗．",
    "T49n2035_039:0371a29": "杜預．王肅．王弼。二十一人。皆從祀先聖",
    "T49n2035_039:0371b01": "廟廷。"
}