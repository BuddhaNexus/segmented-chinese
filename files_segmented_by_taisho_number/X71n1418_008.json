{
    "X71n1418_008:0509b03": "呆庵莊禪師語錄卷之八",
    "X71n1418_008:0509b05": "門人　道哲等　編",
    "X71n1418_008:0509b06": "詩(五言八句)",
    "X71n1418_008:0509b07": "追和歸源老祖山謳四首",
    "X71n1418_008:0509b08": "卜居傍深雲。心心自知足。蘿牕白晝長。閑把禪經讀。",
    "X71n1418_008:0509b09": "荒徑無人踪。充飢多野蔌。門外春草青。忘機有麋鹿。",
    "X71n1418_008:0509b10": "庭樹有佳色。珍禽多好音。渾然一片境。了無差別心。",
    "X71n1418_008:0509b11": "閑來常獨坐。詩成還自吟。窅窅松門路。迢迢白雲深。",
    "X71n1418_008:0509b12": "山中住庵人。本是方外客。秋風一旦高。草衣寒索索。",
    "X71n1418_008:0509b13": "靜聽流泉聲。坐看松子落。何來牧牛童。袒膊露雙脚。",
    "X71n1418_008:0509b14": "長林悉凋落。刮地霜風吹。道人不出山。終年無所知。",
    "X71n1418_008:0509b15": "一心既空寂。萬法將焉依。海門明月上。冷照枯松枝。",
    "X71n1418_008:0509b16": "贈珉藏主",
    "X71n1418_008:0509b17": "見道能修道。知恩合報恩。大功原不宰。妙斵了無痕。",
    "X71n1418_008:0509b18": "剎剎神通藏。塵塵智照門。機先開活眼。一句定乾坤。",
    "X71n1418_008:0509b19": "贈李古銘居士",
    "X71n1418_008:0509b20": "在家能學佛。齋戒誓終身。欲證無為果。須除有漏因。",
    "X71n1418_008:0509b21": "頭頭全妙用。一一契天真。雖處塵勞界。堪稱解脫人。",
    "X71n1418_008:0509b22": "示顧妙心道人",
    "X71n1418_008:0509b23": "大道無方所。頭頭總現成。妄情纔頓息。覺性自圓明。",
    "X71n1418_008:0509b24": "古鏡重磨瑩。真金百煉精。請看靈照女。千載振嘉聲。",
    "X71n1418_008:0509c01": "送密禪人",
    "X71n1418_008:0509c02": "潛行并密用。要與古人同。理寂事俱寂。心空法亦空。",
    "X71n1418_008:0509c03": "探玄須具眼。覓佛謾施功。的的吾宗旨。堂堂日用中。",
    "X71n1418_008:0509c04": "送天禧黁知客",
    "X71n1418_008:0509c05": "教觀與禪宗。繇來絕異同。心心無取捨。法法自融通。",
    "X71n1418_008:0509c06": "實相原非相。真空亦不空。玻瓈輕托出。特地顯家風。",
    "X71n1418_008:0509c07": "示葉居士",
    "X71n1418_008:0509c08": "在家學佛人。古今知幾幾。悟得本來心。何須棄妻子。",
    "X71n1418_008:0509c09": "湘西龐道原。河東裴公美。機語播禪林。芳名載僧史。",
    "X71n1418_008:0509c10": "示翁居士",
    "X71n1418_008:0509c11": "本性天真佛。堂堂日用中。已勤修道志。當進坐禪功。",
    "X71n1418_008:0509c12": "觸處無妨礙。臨機有變通。心空能及第。應與老龐同。",
    "X71n1418_008:0509c13": "雲居十首",
    "X71n1418_008:0509c14": "雲居絕頂。久矣荒蕪。余領住持。志圖興復。於是。躬",
    "X71n1418_008:0509c15": "操畚插。首剏室廬以居焉。然時事艱難。立功未就。",
    "X71n1418_008:0509c16": "林泉勝絕。藏拙是宜。觸目寓懷。遂成十偈。示左右",
    "X71n1418_008:0509c17": "云。",
    "X71n1418_008:0509c18": "絕頂雲深處。膺公舊隱基。自從經劫燒。便覺值時危。",
    "X71n1418_008:0509c19": "草沒隈岩塔。藤纏臥路碑。開荒當　聖代。禪誦樂無",
    "X71n1418_008:0509c20": "為。",
    "X71n1418_008:0509c21": "絕頂雲深處。生涯孰與論。牽蘿難補屋。夾樹易成門。",
    "X71n1418_008:0509c22": "案潤塵偏積。爐寒火尚存。一聲山鸐唳。不覺又黃昏。",
    "X71n1418_008:0509c23": "絕頂雲深處。吾今誓卜居。草萊鋤不盡。薇蕨食無餘。",
    "X71n1418_008:0509c24": "古砌崩頹久。虗堂結構初。廢興應有數。天意竟何如。",
    "X71n1418_008:0510a01": "絕頂雲深處。諸峰列作屏。風林春淅淅。煙樹曉冥冥。",
    "X71n1418_008:0510a02": "鈍钁重安柄。長鎌始發硎。已成歸隱計。築圃傍柴扃。",
    "X71n1418_008:0510a03": "絕頂雲深處。何人伴寂寥。青山如可厭。白日也難消。",
    "X71n1418_008:0510a04": "採藥登岩洞。看松倚石橋。自慚樗散質。無補　聖明",
    "X71n1418_008:0510a05": "朝。",
    "X71n1418_008:0510a06": "絕頂雲深處。安居愜素心。紅塵飛不到。綠樹自成陰。",
    "X71n1418_008:0510a07": "好鳥鳴當戶。異花開滿林。客從方外至。曳杖碧溪潯。",
    "X71n1418_008:0510a08": "絕頂雲深處。憑誰話此宗。獨芟堦下草。閒撫石邊松。",
    "X71n1418_008:0510a09": "寒暑三條衲。乾坤七尺笻。上堂藜糝熟。童子恰鳴鐘。",
    "X71n1418_008:0510a10": "絕頂雲深處。禪房靜更幽。猿啼清夜月。鴈過碧天秋。",
    "X71n1418_008:0510a11": "霜果香堪摘。寒杉翠欲流。從來人跡少。何用息交游。",
    "X71n1418_008:0510a12": "絕頂雲深處。長年事若何。一心無住著。萬念盡消磨。",
    "X71n1418_008:0510a13": "自喜逢迎少。誰言寂寞多。充飢有黃獨。那復下煙蘿。",
    "X71n1418_008:0510a14": "絕頂雲深處。丹青寫不成。溪光晴轉好。泉溜夜偏清。",
    "X71n1418_008:0510a15": "但得山中趣。寧圖世上名。小牕寒月白。梅影一枝橫。",
    "X71n1418_008:0510a16": "讚",
    "X71n1418_008:0510a17": "觀音",
    "X71n1418_008:0510a18": "啟圓通門。現比丘相。妙應無方。真慈無量。全身墮在",
    "X71n1418_008:0510a19": "草窠中。獨有善財能近傍。",
    "X71n1418_008:0510a20": "手持如意輪。仰觀天上月。圓通門大開。三世一切說。",
    "X71n1418_008:0510a21": "魚籃觀音",
    "X71n1418_008:0510a22": "錦鱗鮮活出潮新。赤手提來走市塵。貴賤隨時無定",
    "X71n1418_008:0510a23": "價。相逢不是當行人。",
    "X71n1418_008:0510a24": "布袋和尚",
    "X71n1418_008:0510b01": "布袋橫拖走市廛。逢人要覓一文錢。只知追逐小兒",
    "X71n1418_008:0510b02": "戲。忘却上方兜率天。",
    "X71n1418_008:0510b03": "朝陽補破衲",
    "X71n1418_008:0510b04": "切切用針錐。工夫要綿密。這回補不完。孤負天邊日。",
    "X71n1418_008:0510b05": "對月了殘經",
    "X71n1418_008:0510b06": "手中一卷經。天上一輪月。了了在目前。明明向誰說。",
    "X71n1418_008:0510b07": "應供羅漢",
    "X71n1418_008:0510b08": "一隊垛根漢。長年何所為。神通雖變現。佛法欠傳持。",
    "X71n1418_008:0510b09": "我欲生按過。未免費鍼錐。捏怪有時盡。誰能說得伊。",
    "X71n1418_008:0510b10": "久向天台靜打隈。有何忙事出山來。只知度海邏齋",
    "X71n1418_008:0510b11": "去。不覺從前滿面埃。",
    "X71n1418_008:0510b12": "跨牛羅漢",
    "X71n1418_008:0510b13": "手持經卷跨犀牛。知是何來老比丘。便恁麼隨芳草",
    "X71n1418_008:0510b14": "去。還家只合早回頭。",
    "X71n1418_008:0510b15": "達磨祖師",
    "X71n1418_008:0510b16": "當門齒缺兩眉麤。個是單傳碧眼胡。出語不教天子",
    "X71n1418_008:0510b17": "契。渡江空費一莖蘆。",
    "X71n1418_008:0510b18": "六代祖師",
    "X71n1418_008:0510b19": "遠來東土為初祖。教外何曾有別傳。冷坐九年無折",
    "X71n1418_008:0510b20": "合。獨携隻履返西天。",
    "X71n1418_008:0510b21": "覔心不得安心竟。鼻孔無端失半邊。三拜起來依位",
    "X71n1418_008:0510b22": "立。少林衣鉢是渠傳。",
    "X71n1418_008:0510b23": "皖公山裏獨潛光。聲跡都盧與世忘。勾引沙彌來問",
    "X71n1418_008:0510b24": "法。始終猶是不相當。",
    "X71n1418_008:0510c01": "三度固辭天子詔。一生只合住山中。如何却有閑情",
    "X71n1418_008:0510c02": "緒。直上牛頭接懶融。",
    "X71n1418_008:0510c03": "只個周家七歲兒。從前揑怪更誰知。解言有姓非常",
    "X71n1418_008:0510c04": "姓。腦後分明欠一錐。",
    "X71n1418_008:0510c05": "菩提非樹鏡非臺。開口那知是禍胎。傳得衣盂將底",
    "X71n1418_008:0510c06": "用。三更月下離黃梅。",
    "X71n1418_008:0510c07": "懶瓚禪師",
    "X71n1418_008:0510c08": "布衣穿結鬢毛斑。天子呼他不下山。惹得虗名垂後",
    "X71n1418_008:0510c09": "世。只因分芋俗人飡。",
    "X71n1418_008:0510c10": "虎丘老祖",
    "X71n1418_008:0510c11": "睡虎耽耽世所誇。堆雲觸著是冤家。祇應肉醉空山",
    "X71n1418_008:0510c12": "裏。更不人前露爪牙。",
    "X71n1418_008:0510c13": "三笑圖",
    "X71n1418_008:0510c14": "天子呼他不出山。送人却過虎溪灣。信知陶陸非常",
    "X71n1418_008:0510c15": "士。千載風流一笑間。",
    "X71n1418_008:0510c16": "高峯和尚",
    "X71n1418_008:0510c17": "天目山中立死關。話頭從此落人間。青松樹下磐陀",
    "X71n1418_008:0510c18": "石。凜凜高風孰可攀。",
    "X71n1418_008:0510c19": "中峰和尚",
    "X71n1418_008:0510c20": "幻住菴居老作家。頂門眼正辨龍蛇。看他開口為人",
    "X71n1418_008:0510c21": "處。嚼碎虗空不吐柦。",
    "X71n1418_008:0510c22": "千岩和尚",
    "X71n1418_008:0510c23": "伏龍山上無明叟。曾向獅岩落賺來。死欵活供猶傑",
    "X71n1418_008:0510c24": "斗。至今平地起風雷。",
    "X71n1418_008:0511a01": "太宗和尚(普慶振長老請)",
    "X71n1418_008:0511a02": "早歷諸方門。曾不循途轍。豎起硬脊梁。一條生鐵橛。",
    "X71n1418_008:0511a03": "洎到紫籜峰。平地遭一攧。打失雙眼睛。冤屈憑誰雪。",
    "X71n1418_008:0511a04": "鴈宕掃寒雲。龍囦弄明月。兩處立牢關。機用與人別。",
    "X71n1418_008:0511a05": "威風凜凜振叢林。師子教兒迷子訣。",
    "X71n1418_008:0511a06": "古鼎和尚(太平慧長老請)",
    "X71n1418_008:0511a07": "披忍辱鎧。豎精進幢。三關不立。群魔自降。德尊位重。",
    "X71n1418_008:0511a08": "理勝言龐。晚居徑塢。名聞異邦。揭示妙明心地印。倒",
    "X71n1418_008:0511a09": "流東海入西江。",
    "X71n1418_008:0511a10": "止菴和尚半身",
    "X71n1418_008:0511a11": "一提鈯斧。六坐覺場。道傳正續。名動諸方。駕慈航暫",
    "X71n1418_008:0511a12": "遊笠澤。懸慧日久駐錢塘。龍淵之龍奮迅。鳳臺之鳳",
    "X71n1418_008:0511a13": "翱翔。既攄誠而闡大教。益垂手以整頹綱。全身雖不",
    "X71n1418_008:0511a14": "露。遍界莫能藏。百千三昧毫端現。四海藂林話轉長。",
    "X71n1418_008:0511a15": "松隱和尚(即唯菴也)",
    "X71n1418_008:0511a16": "松筠標格。玉雪精神。德尊緇衲。名重縉紳。大用全彰",
    "X71n1418_008:0511a17": "也澄潭印月。真機普應也枯木回春。等慈及物。隨處",
    "X71n1418_008:0511a18": "接人。獅子岩前拋鐵網。華亭江上捉麒麟。",
    "X71n1418_008:0511a19": "覺源和尚",
    "X71n1418_008:0511a20": "神機落落。慧辯滔滔。氣吞佛祖。目視雲霄。振化風於",
    "X71n1418_008:0511a21": "千里。馳聲譽於兩朝。傳持不謬。舉措堪褒。使王福中",
    "X71n1418_008:0511a22": "頂禮而心服。亦猶馬師之於龐老。藥山之於李翱。嗚",
    "X71n1418_008:0511a23": "呼芥室之門。賴有此老。則西丘法道。未甚寂寥也。",
    "X71n1418_008:0511a24": "自讚",
    "X71n1418_008:0511b01": "面冷於鐵。心死若灰。無禪可說。有口慵開。　奉天殿",
    "X71n1418_008:0511b02": "前應　召曾坐。凌霄峰頂承　旨即來。跛跛挈挈。癡",
    "X71n1418_008:0511b03": "癡呆呆。殃害叢林個瞎禿。老拳要築禪人腮。",
    "X71n1418_008:0511b04": "龍潭住長老請",
    "X71n1418_008:0511b05": "本是淛東僧。來作江西客。開口要罵人。到處難著脚。",
    "X71n1418_008:0511b06": "破沙盆不解提持。鐵酸饀徒勞咬嚼。獨坐歐峯巔。門",
    "X71n1418_008:0511b07": "庭何冷落。龜毛網布百千重。擬打天邊金鸑鷟。",
    "X71n1418_008:0511b08": "同安粲長老請",
    "X71n1418_008:0511b09": "頭如木杓。眼似銅鈴。少得人愛。多得人憎。禪不參剛",
    "X71n1418_008:0511b10": "要舉話。字不識也解看經。截斷松源之正續。撲滅芥",
    "X71n1418_008:0511b11": "室之真燈。為人無準的。住院沒規繩。千峰頂上恣騰",
    "X71n1418_008:0511b12": "騰。萬里乾坤一衲僧。",
    "X71n1418_008:0511b13": "童嶺德長老請",
    "X71n1418_008:0511b14": "德無可稱。才不足取。大坐猊床。橫揮麈尾。形模似箇",
    "X71n1418_008:0511b15": "師僧。說話沒些義理。掣風掣顛。瞥嗔瞥喜。拈生苕菷。",
    "X71n1418_008:0511b16": "掃開歐阜之雲。提破沙盆。舀盡龍淵之水。知之者謂",
    "X71n1418_008:0511b17": "其本分有餘。不知者謂其脫空無比。或西或東。乍被",
    "X71n1418_008:0511b18": "乍此。脚踏金船海月高。鄱陽湖上清風起。",
    "X71n1418_008:0511b19": "天龍善長老請",
    "X71n1418_008:0511b20": "平生要說拍盲禪。掘地如何覓得天。三處住山貧徹",
    "X71n1418_008:0511b21": "骨。了無衣鉢與人傳。",
    "X71n1418_008:0511b22": "乘藏主請",
    "X71n1418_008:0511b23": "承　恩金闕奉　天威。五髻峯頭唱祖機。老去貧無",
    "X71n1418_008:0511b24": "錐可卓。摩挲兩眼看雲飛。",
    "X71n1418_008:0511c01": "跋",
    "X71n1418_008:0511c02": "跋無準和尚詩",
    "X71n1418_008:0511c03": "正續老人。傳宗說法之暇。以詩辭翰墨。為游戲三昧。",
    "X71n1418_008:0511c04": "故其片言隻字。流落人間。得之者。不啻隋珠卞璧。今",
    "X71n1418_008:0511c05": "善世摭侍者。寶此真蹟。出以示余。請著語于後。因謂",
    "X71n1418_008:0511c06": "之曰。話到夜闌山月吐。又騎白鹿入深雲。切忌便作",
    "X71n1418_008:0511c07": "詩會。汝為直下子孫。要見此老用處。更須高著眼始",
    "X71n1418_008:0511c08": "得。",
    "X71n1418_008:0511c09": "跋中峰和尚墨蹟",
    "X71n1418_008:0511c10": "幻住老人。法性寬波瀾闊。肆口而說。信筆而書。莫非",
    "X71n1418_008:0511c11": "揭示生佛已前一段奇特大事。今觀所與阿塔輪夫",
    "X71n1418_008:0511c12": "人法語。以無礙辯才。發明法華奧旨。可謂穿過釋迦",
    "X71n1418_008:0511c13": "老子鼻孔。雖然。若約衲僧門下。猶欠勦絕在。悟藏主。",
    "X71n1418_008:0511c14": "寶此遺墨。且道予作是說。畢竟意在於何。",
    "X71n1418_008:0511c15": "吳門兜率園比丘明聞閱。呆菴莊禪師語錄(終)",
    "X71n1418_008:0511c19": "塔銘(有序)",
    "X71n1418_008:0511c20": "皇明紀元永樂之元年十月廿有三日癸酉。我徑山",
    "X71n1418_008:0511c21": "第六十代住持。呆菴莊禪師。示疾。卒于不動軒之",
    "X71n1418_008:0511c22": "正寢。世壽五十八。僧臘四十五。其徒曇頓等。能遵",
    "X71n1418_008:0511c23": "治命。自殮殯。以至於茶毗窀穸中禮無違。越明年。",
    "X71n1418_008:0511c24": "予繼領寺事。視篆之初。觀其遺規井井。寺眾雍雍。",
    "X71n1418_008:0512a01": "凡所作為。皆有條而不紊。東西列序。各職其職。顧",
    "X71n1418_008:0512a02": "予衰耄。承乏居位。率由舊章。蕭規曹隨克守唯謹。",
    "X71n1418_008:0512a03": "既而頓以師塔未銘。狀其行實。請予銘之。予義不",
    "X71n1418_008:0512a04": "可辭。乃按狀掇其大槩。而直書之。禪師諱普莊。字",
    "X71n1418_008:0512a05": "敬中。呆菴則其別號也。族系台仙居之袁氏。世襲",
    "X71n1418_008:0512a06": "儒業。母王氏。誕師之夕。夢梵僧入室。以元至正七",
    "X71n1418_008:0512a07": "年丙戌八月十二日生。晬歲岐嶷頴異。不類常兒。",
    "X71n1418_008:0512a08": "善本夙習。厭絕葷茹。甫八歲。負笈入鄉校。授以詩",
    "X71n1418_008:0512a09": "書。經耳成誦。恒愛靜獨。兀若有思。如寱自訟曰。讀",
    "X71n1418_008:0512a10": "書明理。處世法也。學出世法。固所願焉。年十二。白",
    "X71n1418_008:0512a11": "父母求出家。父母雖珍愛之。終莫能奪其志。會族",
    "X71n1418_008:0512a12": "之叔父。有從釋者。來歸。遂携至鄞。左菴良禪師。居",
    "X71n1418_008:0512a13": "天童。法席甚旺。見而錄之。明年己亥。薙髮受具。服",
    "X71n1418_008:0512a14": "勞參侍。久之不契。辭抵郡城之天寧。時了堂一和",
    "X71n1418_008:0512a15": "尚。提破沙盆話。勘辨來機。師徑趨丈室。堂曰。何來。",
    "X71n1418_008:0512a16": "對曰天童。堂曰。冒雨衝寒。著甚死急。對曰。正為生",
    "X71n1418_008:0512a17": "死事急。堂曰。如何是生死事。師以坐具作摵勢。堂",
    "X71n1418_008:0512a18": "曰。敢這裏捋虎鬚。參堂去。一日。堂室中舉庭前栢",
    "X71n1418_008:0512a19": "樹子話。師擬開口。堂劈口掌之。豁然有省。遂容入",
    "X71n1418_008:0512a20": "室。朝夕決擇。爰臻閫奧。未幾。歸候左菴。菴察其機",
    "X71n1418_008:0512a21": "警異常。命典藏鑰。無何。而堂移幢天童。師喜形聲",
    "X71n1418_008:0512a22": "色。執勤愈謹。洪武丁巳。有",
    "X71n1418_008:0512a23": "旨。命天下僧徒。講習心經楞伽金剛三經。性原禪師",
    "X71n1418_008:0512a24": "明公。住持鎮江金山。延師講授。啟發學徒。剖釋經",
    "X71n1418_008:0512b01": "義。深契機理。聽眾厭服。聲價藉甚。明年戊午。客寓",
    "X71n1418_008:0512b02": "天界。全室滿菴二大老。位望尊重。師與抗衡。論辯",
    "X71n1418_008:0512b03": "機緣。窮徹底蘊。歎賞無已。以為親得暮翁骨髓。臨",
    "X71n1418_008:0512b04": "濟正宗。良有託矣。又明年己未。起師出世撫州北",
    "X71n1418_008:0512b05": "禪。開堂之日。酬恩瓣香。爇為了堂。推拂之下。發蔀",
    "X71n1418_008:0512b06": "振蒙。緇白傾向。嘅惟古寺屋老僧殘。急於事功。興",
    "X71n1418_008:0512b07": "舉廢墜。殿堂像設。廊廡鐘魚。構治塗飾。百凡維新。",
    "X71n1418_008:0512b08": "遷主雲居。先是。寺廢既久。名存實亡。師領薦之日。",
    "X71n1418_008:0512b09": "誓於舊址。縛茅聚眾。興復是圖。全室叟聞而壯之",
    "X71n1418_008:0512b10": "曰。真本色住山人也。居僅五載。募施經營。奔走眾",
    "X71n1418_008:0512b11": "工。寺宇落就。鯨鼉震吼。金碧翬飛。大闡玄機。江右",
    "X71n1418_008:0512b12": "獨步。二十六年癸酉之春。",
    "X71n1418_008:0512b13": "詔徵天下高行沙門。師與舉首。對揚稱",
    "X71n1418_008:0512b14": "旨。允愜",
    "X71n1418_008:0512b15": "皇情。是年秋。函",
    "X71n1418_008:0512b16": "命至廬山祭祀立碑。感格聖靈。騰光現瑞。神燈映射。",
    "X71n1418_008:0512b17": "祥靄氤氳。碑壇下上。盪眩萬目。陪祀官僚僧道士",
    "X71n1418_008:0512b18": "庶。稽顙歸依。同聲讚歎。禮成復",
    "X71n1418_008:0512b19": "命。喜動堯眉。賜衣一襲。褒錫甚隆。是冬。得",
    "X71n1418_008:0512b20": "旨。升住徑山。寺為海內禪宗首剎。俾師居之。所以致",
    "X71n1418_008:0512b21": "崇極於師道也。師既戾止。培植教基。恢弘道本。繼",
    "X71n1418_008:0512b22": "前烈之光焰。級後進之階梯。殿壁湧海巖之觀音。",
    "X71n1418_008:0512b23": "樓鐘範鳧氏之鉅器。創菴中峯。見祖燈之有續。散",
    "X71n1418_008:0512b24": "田原佃。免官租之徵追。摩衲綵袱之賜。道懷",
    "X71n1418_008:0512c01": "親王。解帶留衣之機。交傾名宦。三宗讓德。四眾宅心。",
    "X71n1418_008:0512c02": "位尊一代。龍□□謂備至耳矣。於戲。教阽叔運。道",
    "X71n1418_008:0512c03": "輟宗工。遺言□□溘爾順寂。七日闍維。煙燄所至。",
    "X71n1418_008:0512c04": "設利燁煜。□□數珠。出灰燼□□□□壞。遺骨塔",
    "X71n1418_008:0512c05": "于寺□□霄之陽。門徒弟子。□□□竣。相向悽楚。",
    "X71n1418_008:0512c06": "有言于眾曰。師入大定。吾徒□□。載瞻載慕。惟此",
    "X71n1418_008:0512c07": "塔婆而已。首度弟子若干人。得法弟子若干人。其",
    "X71n1418_008:0512c08": "說法三會語錄若干卷。並傳焉。然不銘石以表之。",
    "X71n1418_008:0512c09": "其何以昭示永久。於是請銘。銘曰。",
    "X71n1418_008:0512c10": "　巍乎天台　　上應列宿　　磅礴扶輿　　鍾奇[旒-方+每]秀",
    "X71n1418_008:0512c11": "　篤生偉人　　禪林領袖　　翊世扶民　　邦家陰佑",
    "X71n1418_008:0512c12": "　了堂恕中　　同出台岫　　難弟難兄　　更唱迭奏",
    "X71n1418_008:0512c13": "　元季宗工　　道德實茂　　維呆菴師　　幼而騫鴝",
    "X71n1418_008:0512c14": "　師資稔緣　　遇于古鄮　　太白天寧　　心法密授",
    "X71n1418_008:0512c15": "　匡徒西江　　時緣輻凄　　所至成績　　宏規復舊",
    "X71n1418_008:0512c16": "　律己峭嚴　　訓徒善誘　　聲譽日隆　　海內馳驟",
    "X71n1418_008:0512c17": "　詔徵高僧　　褎然舉首　　對揚契機　　寵錫斯厚",
    "X71n1418_008:0512c18": "　命居徑山　　如登靈鷲　　法雨沛滂　　霑溉羣有",
    "X71n1418_008:0512c19": "　□□□□　　忽覩白晝　　化權既□　　□□□仆",
    "X71n1418_008:0512c20": "　雙徑□峰　　嘷猿躑狖　　□□□□　　一木詎□",
    "X71n1418_008:0512c21": "　於戲哲人　　□□□□　　銘石堂隅　　□□□□"
}