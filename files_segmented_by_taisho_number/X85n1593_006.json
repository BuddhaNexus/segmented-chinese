{
    "X85n1593_006:0461a04": "禪宗正脉卷第六",
    "X85n1593_006:0461a06": "南嶽臨濟宗",
    "X85n1593_006:0461a07": "臨濟義玄禪師【頌】初在黃檗會中。行業純一。時睦州",
    "X85n1593_006:0461a08": "為第一座。乃問。上座在此多少時。師曰三年。州曰。曾",
    "X85n1593_006:0461a09": "參問否。師曰。不曾參問。不知問箇甚麼。州曰。何不問",
    "X85n1593_006:0461a10": "堂頭和尚。如何是佛法的的大意。師便去問。聲未絕。",
    "X85n1593_006:0461a11": "檗便打。師下來。州曰。問話作麼生。師曰。某甲問聲未",
    "X85n1593_006:0461a12": "絕。和尚便打。某甲不會。州曰。但更去問。師又問。檗又",
    "X85n1593_006:0461a13": "打。如是三度問。三度被打。師白州曰。早承激勸問法。",
    "X85n1593_006:0461a14": "累蒙和尚賜棒。自恨障緣。不領深旨。今且辭去。州云。",
    "X85n1593_006:0461a15": "汝若去。須辭和尚了去。師禮拜退。州先到黃檗處曰。",
    "X85n1593_006:0461a16": "問話上座。雖是後生。却甚奇特。若來辭。方便接伊。已",
    "X85n1593_006:0461a17": "後為一株大樹。覆廕天下人去在。師來日辭黃檗。檗",
    "X85n1593_006:0461a18": "曰。不須他去。祇往高安灘頭。參大愚。必為汝說。師到",
    "X85n1593_006:0461a19": "大愚。愚曰。甚處來。師曰。黃檗來。愚曰。黃檗有何言句。",
    "X85n1593_006:0461a20": "師曰。某甲三度問佛法的的大意。三度被打。不知某",
    "X85n1593_006:0461a21": "甲有過無過。愚曰。黃檗與麼老婆心切。為汝得徹困。",
    "X85n1593_006:0461a22": "更來這裏問有過無過。師於言下大悟。乃曰。元來黃",
    "X85n1593_006:0461a23": "檗佛法無多子。愚搊住曰。這尿牀鬼子。適來道有過",
    "X85n1593_006:0461a24": "無過。如今却道黃檗佛法無多子。你見箇甚麼道理。",
    "X85n1593_006:0461b01": "速道速道。師於大愚肋下築三拳。愚拓開曰。汝師黃",
    "X85n1593_006:0461b02": "檗。非干我事。師辭大愚。却回黃檗。檗見便問。這漢來",
    "X85n1593_006:0461b03": "來去去。有甚了期。師曰。祇為老婆心切。便人事了。侍",
    "X85n1593_006:0461b04": "立。檗問。甚處去來。師曰。昨蒙和尚慈旨。令參大愚去",
    "X85n1593_006:0461b05": "來。檗曰。大愚有何言句。師舉前話。檗曰。大愚老漢饒",
    "X85n1593_006:0461b06": "舌。待來痛與一頓。師曰。說甚待來。即今便打。隨後便",
    "X85n1593_006:0461b07": "掌。檗曰。這風顛漢。來這裏捋虎鬚。師便喝。檗喚侍者",
    "X85n1593_006:0461b08": "曰。引這風顛漢。參堂去(溈山舉問仰山。臨濟當時得大愚力。得黃檗力。仰云。非但",
    "X85n1593_006:0461b09": "騎虎頭。亦解把虎尾)。【頌】師普請鉏地次。見黃檗來。拄钁而立。檗",
    "X85n1593_006:0461b10": "曰。這漢困那。師曰。钁也未舉。困箇甚麼。檗便打。師接",
    "X85n1593_006:0461b11": "住棒一送送倒。檗呼維那。扶我起來。維那扶起曰。和",
    "X85n1593_006:0461b12": "尚爭容得這風顛漢無禮。檗纔起。便打維那。師钁地",
    "X85n1593_006:0461b13": "曰。諸方火葬。我這裏活埋(溈山問仰山。黃檗打維那意作麼生。仰云。正賊走却。",
    "X85n1593_006:0461b14": "邏贓人喫棒)。○師一日在僧堂裏睡。檗入常見。以拄杖打",
    "X85n1593_006:0461b15": "板頭一下。師舉首見是檗。却又睡。檗又打板頭一下。",
    "X85n1593_006:0461b16": "却往上間。見首座坐禪。乃曰。下間後生却坐禪。汝在",
    "X85n1593_006:0461b17": "這裏妄想作麼。座曰。這老漢作甚麼。檗又打板頭一",
    "X85n1593_006:0461b18": "下。便出去(溈山舉問仰山。秖如黃檗意作麼生。仰云。兩彩一賽)。【頌】師栽松次。檗",
    "X85n1593_006:0461b19": "曰。深山裏。栽許多松作甚麼。師曰。一與山門作境致。",
    "X85n1593_006:0461b20": "二與後人作標牓。道了將钁頭[祝/土]地三下。檗曰。雖然",
    "X85n1593_006:0461b21": "如是。子也喫吾三十棒了也。師又[祝/土]地三下。噓一噓。",
    "X85n1593_006:0461b22": "檗曰。吾宗到汝。大興于此(溈山舉問仰山。黃檗當時秖囑臨濟一人。更有人在。",
    "X85n1593_006:0461b23": "仰云有。秖是年代深遠。不欲舉似和尚。溈云。雖然如是。吾亦要知。汝但舉看。仰云。一人指南。吳越令行。遇大風",
    "X85n1593_006:0461b24": "即止)。○黃檗因入厨下。問飯頭作甚麼。頭曰。揀眾僧飯",
    "X85n1593_006:0461c01": "米。檗曰。一頓喫多少。頭曰。二石五。檗曰。莫太多麼。頭",
    "X85n1593_006:0461c02": "曰。猶恐少在。檗便打。頭舉似師。師曰。我與汝勘這老",
    "X85n1593_006:0461c03": "漢。纔到侍立。檗舉前話。師曰。飯頭不會。請和尚代一",
    "X85n1593_006:0461c04": "轉語。檗曰。汝但舉。師曰。莫太多麼。檗曰。來日更喫一",
    "X85n1593_006:0461c05": "頓。師曰。說甚麼來日。即今便喫。隨後打一掌。檗曰。這",
    "X85n1593_006:0461c06": "風顛漢。又來這裏捋虎鬚。師喝一喝便出去(溈山舉問仰山。",
    "X85n1593_006:0461c07": "此二尊宿。意作麼生。仰山云。和尚作麼生。溈山云。養子方知父慈。仰山云。不然。溈山云。子又作麼生。仰山云。大",
    "X85n1593_006:0461c08": "似勾賊破家)。○師辭黃檗。檗曰。甚處去。師曰。不是河南。便",
    "X85n1593_006:0461c09": "歸河北。檗便打。師約住與一掌。檗大笑。乃喚侍者。將",
    "X85n1593_006:0461c10": "百丈先師。禪板几案來。師曰。侍者將火來。檗曰不然。",
    "X85n1593_006:0461c11": "子但將去。已後坐斷天下人舌頭去在。○師為黃檗",
    "X85n1593_006:0461c12": "馳書至溈山。與仰山語次。仰曰。老兄向後北去有箇",
    "X85n1593_006:0461c13": "住處。師曰。豈有與麼事。仰曰但去。已後有一人佐輔",
    "X85n1593_006:0461c14": "汝。此人祇是有頭無尾。有始無終(懸記普化)。○師後住鎮",
    "X85n1593_006:0461c15": "州臨濟學侶雲集。一日謂普化克符二上座曰。我欲",
    "X85n1593_006:0461c16": "於此建立黃檗宗旨。汝且成褫我。二人珍重下去。三",
    "X85n1593_006:0461c17": "日後普化却上來問。和尚三日前說甚麼。師便打。三",
    "X85n1593_006:0461c18": "日後克符上來問。和尚前日打普化作甚麼。師亦打。",
    "X85n1593_006:0461c19": "至晚小參曰。有時奪人不奪境。有時奪境不奪人。有",
    "X85n1593_006:0461c20": "時人境兩俱奪。有時人境俱不奪(問答語具在克符章)。○僧問。",
    "X85n1593_006:0461c21": "如何是真佛真法真道。乞師開示。師曰。佛者心清淨",
    "X85n1593_006:0461c22": "是。法者心光明是。道者處處無礙淨光是。三即一。皆",
    "X85n1593_006:0461c23": "是空名而無實有。如真正作道人。念念心不間斷。自",
    "X85n1593_006:0461c24": "達磨大師從西土來。祇是覓箇不受人惑底人。後遇",
    "X85n1593_006:0462a01": "二祖。一言便了。始知從前虗用工夫。山僧今日見處。",
    "X85n1593_006:0462a02": "與祖佛不別。若第一句中薦得。堪與祖佛為師。若第",
    "X85n1593_006:0462a03": "二句中薦得。堪與人天為師。若第三句中薦得。自救",
    "X85n1593_006:0462a04": "不了。僧便問。如何是第一句。師曰。三要印開朱點窄。",
    "X85n1593_006:0462a05": "未容擬議主賓分。曰如何是第二句。師曰。妙解豈容",
    "X85n1593_006:0462a06": "無著問。漚和爭負截流機。曰如何是第三句。師曰。但",
    "X85n1593_006:0462a07": "看棚頭弄傀儡抽牽全。藉裏頭人。乃曰。大凡演唱宗",
    "X85n1593_006:0462a08": "乘。一句中須具三玄門。一玄門須具三要。有權有實。",
    "X85n1593_006:0462a09": "有照有用。汝等諸人。作麼生會。師謂僧曰。有時一喝",
    "X85n1593_006:0462a10": "如金剛王寶劒。有時一喝如踞地師子。有時一喝如",
    "X85n1593_006:0462a11": "探竿影草。有時一喝不作一喝用。汝作麼生會。僧擬",
    "X85n1593_006:0462a12": "議。師便喝。○示眾。參學之人。大須子細。如賓主相見。",
    "X85n1593_006:0462a13": "便有言論往來。或應物現形。或全體作用。或機權喜",
    "X85n1593_006:0462a14": "怒。或現半身。或乘師子。或乘象王。如有真正學人便",
    "X85n1593_006:0462a15": "喝。先拈出一箇膠盆子。善知識不辨是境。便上他境",
    "X85n1593_006:0462a16": "上。作模作樣。便被學人又喝。前人不肯放下。此是膏",
    "X85n1593_006:0462a17": "肓之病。不堪醫治。喚作賓看主。或是善知識不拈出",
    "X85n1593_006:0462a18": "物。祇隨學人問處即奪。學人被奪。抵死不肯放。此是",
    "X85n1593_006:0462a19": "主看賓。或有學人。應一箇清淨境。出善知識前。知識",
    "X85n1593_006:0462a20": "辨得是境。把得拋向坑裏。學人言大好善知識。知識",
    "X85n1593_006:0462a21": "即云咄哉。不識好惡。學人便禮拜。此喚作主看主。或",
    "X85n1593_006:0462a22": "有學人。披枷帶鎖。出善知識前。知識更與安一種枷",
    "X85n1593_006:0462a23": "鎖。學人歡喜。彼此不辨。喚作賓看賓。大德。山僧所舉。",
    "X85n1593_006:0462a24": "皆是辨魔揀異。知其邪正。○師問洛浦。從上來一人",
    "X85n1593_006:0462b01": "行棒。一人行喝。阿那箇親。曰總不親。師曰。親處作麼",
    "X85n1593_006:0462b02": "生。浦便喝。師乃打。【頌】上堂。有一人論劫在途中。不離",
    "X85n1593_006:0462b03": "家舍。有一人離家舍。不在途中。那箇合受人天供養。",
    "X85n1593_006:0462b04": "【頌】師問院主。甚處去來。曰州中糶黃米來。師曰。糶得",
    "X85n1593_006:0462b05": "盡麼。主曰。糶得盡。師以拄杖畫一畫曰。還糶得這箇",
    "X85n1593_006:0462b06": "麼。主便喝。師便打。典座至。師舉前話。座曰。院主不會",
    "X85n1593_006:0462b07": "和尚意。師曰。你又作麼生。座禮拜。師亦打。○上堂。一",
    "X85n1593_006:0462b08": "人在孤峯頂上。無出身路。一人在十字街頭。亦無向",
    "X85n1593_006:0462b09": "背。且道那箇在前。那箇在後。不作維摩詰。不作傅大",
    "X85n1593_006:0462b10": "士。珍重。○有一老宿參。便問。禮拜即是。不禮拜即是。",
    "X85n1593_006:0462b11": "師便喝。宿便拜。師曰。好箇草賊。宿曰。賊賊。便出去。師",
    "X85n1593_006:0462b12": "曰。莫道無事好。時首座侍立。師曰。還有過也無。座曰",
    "X85n1593_006:0462b13": "有。師曰。賓家有過。主家有過。曰二俱有過。師曰。過在",
    "X85n1593_006:0462b14": "甚麼處。座便出去。師曰。莫道無事好(南泉聞云。官馬相踏)。【頌】師",
    "X85n1593_006:0462b15": "到京行化。至一家門首曰。家常添鉢。有婆曰。太無厭",
    "X85n1593_006:0462b16": "生。師曰。飯也未曾得。何言太無厭生。婆便閉却門。【頌】",
    "X85n1593_006:0462b17": "師陞堂。有僧出。師便喝。僧亦喝。便禮拜。師便打。【頌】趙",
    "X85n1593_006:0462b18": "州遊方。到院。在後架洗脚次。師便問。如何是祖師西",
    "X85n1593_006:0462b19": "來意。州曰。恰遇山僧洗脚。師近前作聽勢。州曰。會即",
    "X85n1593_006:0462b20": "便會。啗啄作甚麼。師便歸方丈。州曰。三十年行脚。今",
    "X85n1593_006:0462b21": "日錯為人下註脚。○師應機。多用喝。會下參徒。亦學",
    "X85n1593_006:0462b22": "師喝。師曰。汝等總學我喝。我今問汝。有一人從東堂",
    "X85n1593_006:0462b23": "出。一人從西堂出。兩人齊喝一聲。這裏分得賓主麼。",
    "X85n1593_006:0462b24": "汝且作麼生分。若分不得。已後不得學老僧喝。○",
    "X85n1593_006:0462c01": "示眾。我有時先照後用。有時先用後照。有時照用同",
    "X85n1593_006:0462c02": "時。有時照用不同時。先照後用有人在。先用後照有",
    "X85n1593_006:0462c03": "法在。照用同時。驅耕夫之牛。奪飢人之食。敲骨取髓。",
    "X85n1593_006:0462c04": "痛下針錐。照用不同時。有問有答。立賓立主。合水和",
    "X85n1593_006:0462c05": "泥。應機接物。若是過量人。向未舉已前。撩起便行。猶",
    "X85n1593_006:0462c06": "較些子。○師行脚時。到龍光。值上堂。師出問。不展鋒",
    "X85n1593_006:0462c07": "鋩。如何得勝。光據坐。師曰。大善知識。豈無方便。光瞪",
    "X85n1593_006:0462c08": "目曰。嗄。師以手指曰。這老漢今日敗闕也。○次到三",
    "X85n1593_006:0462c09": "峯平和尚處。平問甚處來。師曰。黃檗來。平曰。黃檗有",
    "X85n1593_006:0462c10": "何言句。師曰。金牛昨夜遭塗炭。直至如今不見蹤。平",
    "X85n1593_006:0462c11": "曰。金風吹玉管。那箇是知音。師曰。直透萬重關。不住",
    "X85n1593_006:0462c12": "青霄內。平曰。子這一問太高生。師曰。龍生金鳳子。衝",
    "X85n1593_006:0462c13": "破碧瑠璃。平曰。且坐喫茶。又問。近離甚處。師曰龍光。",
    "X85n1593_006:0462c14": "平曰。龍光近日如何。師便出去。○麻谷問。十二面觀",
    "X85n1593_006:0462c15": "音。那箇是正面。師下禪牀擒住曰。十二面觀音甚處",
    "X85n1593_006:0462c16": "去也。速道速道。谷轉身擬坐。師便打。谷接住棒。相捉",
    "X85n1593_006:0462c17": "歸方丈。○上堂。僧問。如何是佛法大意。師豎起拂子。",
    "X85n1593_006:0462c18": "僧便喝。師便打。又僧問。如何是佛法大意。師亦豎拂",
    "X85n1593_006:0462c19": "子。僧便喝。師亦喝。僧擬議。師便打。乃曰。大眾。夫為法",
    "X85n1593_006:0462c20": "者。不避喪身失命。我於黃檗先師處。三度問佛法的",
    "X85n1593_006:0462c21": "的大意。三度被打。如蒿枝拂相似。如今更思一頓。誰",
    "X85n1593_006:0462c22": "為下手。時有僧出曰。某甲下手。師度與拄杖。僧擬接。",
    "X85n1593_006:0462c23": "師便打。【頌】同普化赴施主齋次。師問。毛吞巨海。芥納",
    "X85n1593_006:0462c24": "須彌。為復是神通妙用。為復是法爾如然。化趯倒飯",
    "X85n1593_006:0463a01": "牀。師曰。太麤生。曰這裏是甚麼所在。說麤說細。次日",
    "X85n1593_006:0463a02": "又同赴齋。師復問。今日供養何似昨日。化又趯倒飯",
    "X85n1593_006:0463a03": "牀。師曰。得即得。太麤生。化喝曰。瞎漢。佛法說甚麼麤",
    "X85n1593_006:0463a04": "細。師乃吐舌。【頌】師與王常侍到僧堂。王問。這一堂僧。",
    "X85n1593_006:0463a05": "還看經麼。師曰。不看經。曰還習禪麼。師曰。不習禪。曰",
    "X85n1593_006:0463a06": "既不看經。又不習禪。畢竟作箇甚麼。師曰。總教伊成",
    "X85n1593_006:0463a07": "佛作祖去。曰金屑雖貴。落眼成翳。師曰。我將謂你是",
    "X85n1593_006:0463a08": "箇俗漢。【頌】師上堂次。兩堂首座相見。同時下喝。僧問",
    "X85n1593_006:0463a09": "師。還有賓主也無。師曰。賓主歷然。師召眾曰。要會臨",
    "X85n1593_006:0463a10": "濟賓主句。問取堂中二首座。【頌】咸通八年丁亥。師將",
    "X85n1593_006:0463a11": "示滅。說傳法偈曰。沿流不止問如何。真照無邊說似",
    "X85n1593_006:0463a12": "他。離相離名人不稟。吹毛用了急須磨。復謂眾曰。吾",
    "X85n1593_006:0463a13": "滅後不得滅却吾正法眼藏。三聖出曰。爭敢滅却和",
    "X85n1593_006:0463a14": "尚正法眼藏。師曰。已後有人問你。向它道甚麼。聖便",
    "X85n1593_006:0463a15": "喝。師曰。誰知吾正法眼藏。向這瞎驢邊滅却。",
    "X85n1593_006:0463a16": "興化存獎禪師【頌】在三聖會裏為首座。常曰。我向南",
    "X85n1593_006:0463a17": "方行脚一遭。拄杖頭不曾撥著一箇會佛法底人。三",
    "X85n1593_006:0463a18": "聖聞得。問曰。你具箇甚麼眼。便恁麼道。師便喝。聖曰。",
    "X85n1593_006:0463a19": "須是你始得。後大覺聞舉。遂曰。作麼生得風吹到大",
    "X85n1593_006:0463a20": "覺門裏來。師後到大覺為院主。一日覺喚院主。我聞",
    "X85n1593_006:0463a21": "你道。向南方行脚一遭。拄杖頭不曾撥著一箇會佛",
    "X85n1593_006:0463a22": "法底。你憑箇甚麼道理。與麼道。師便喝。覺便打。師又",
    "X85n1593_006:0463a23": "喝。覺又打。師來日從法堂過。覺召院主。我直下疑你",
    "X85n1593_006:0463a24": "昨日這兩喝。師又喝。覺又打。師再喝。覺又打。師曰。某",
    "X85n1593_006:0463b01": "甲於三聖師兄處。學得箇賓主句。總被師兄折倒了",
    "X85n1593_006:0463b02": "也。願與某甲箇安樂法門。覺曰。這瞎漢。來這裏納敗",
    "X85n1593_006:0463b03": "闕。脫下衲衣痛打一頓。師於言下薦得臨濟先師於",
    "X85n1593_006:0463b04": "黃檗處喫棒底道理。師後開堂日。拈香曰。此一炷香。",
    "X85n1593_006:0463b05": "本為三聖師兄。三聖與我太孤。本為大覺師兄。大覺",
    "X85n1593_006:0463b06": "與我太賖。不如供養臨濟先師。【頌】僧問。四方八面來",
    "X85n1593_006:0463b07": "時如何。師曰。打中間底。僧便禮拜。師曰。昨日赴箇村",
    "X85n1593_006:0463b08": "齋。中途遇一陣卒風暴雨。却向古廟裏躲避得過。【頌】",
    "X85n1593_006:0463b09": "問僧。甚處來。曰崔禪處來。師曰。將得崔禪喝來否。曰",
    "X85n1593_006:0463b10": "不將得來。師曰。恁麼則不從崔禪處來。僧便喝。師便",
    "X85n1593_006:0463b11": "打。【頌】示眾。我聞前廊下也喝。後架裏也喝。諸子汝莫",
    "X85n1593_006:0463b12": "盲喝亂喝。直饒喝得興化向虗空裏。却撲下來。一點",
    "X85n1593_006:0463b13": "氣也無。待我蘇息起來。向汝道未在。何故。我未曾向",
    "X85n1593_006:0463b14": "紫羅帳裏撒真珠。與汝諸人去在。胡喝亂喝作麼。【頌】",
    "X85n1593_006:0463b15": "雲居住三峯時。師問。權借一問以為影草時如何。居",
    "X85n1593_006:0463b16": "無對。師云。想和尚答這話不得。不如禮拜了退。二十",
    "X85n1593_006:0463b17": "年後。居云。如今思量。當時不消道箇何必。後遣化主",
    "X85n1593_006:0463b18": "到師處。師問。和尚住三峯庵時。老僧問伊話。對不得。",
    "X85n1593_006:0463b19": "如今道得也未。主舉前話。師云。雲居二十年。祇道得",
    "X85n1593_006:0463b20": "箇何必。興化即不然。爭如道箇不必。【頌】師謂克賓維",
    "X85n1593_006:0463b21": "那曰。汝不久為唱導之師。賓曰。不入這保社。師曰。會",
    "X85n1593_006:0463b22": "了不入。不會了不入。曰總不與麼。師便打曰。克賓維",
    "X85n1593_006:0463b23": "那。法戰不勝。罰錢五貫。設饡飯一堂。次日師自白椎",
    "X85n1593_006:0463b24": "曰。克賓維那。法戰不勝。不得喫飯。即便出院。【頌】師見",
    "X85n1593_006:0463c01": "同參來。纔上法堂。師便喝。僧亦喝。師又喝。僧亦喝。師",
    "X85n1593_006:0463c02": "近前拈棒。僧又喝。師曰。你看這瞎漢。猶作主在。僧擬",
    "X85n1593_006:0463c03": "議。師直打下法堂。侍者請問。適來那僧。有甚觸忤和",
    "X85n1593_006:0463c04": "尚。師曰。它適來也有權。也有實。也有照。也有用。及乎",
    "X85n1593_006:0463c05": "我將手向伊面前橫兩橫。到這裏却去不得。似這般",
    "X85n1593_006:0463c06": "瞎漢。不打更待何時。僧禮拜。【頌】後唐莊宗。車駕幸河",
    "X85n1593_006:0463c07": "北。回至魏府行宮。詔師問曰。朕取中原。獲得一寶。未",
    "X85n1593_006:0463c08": "曾有人酬價。師曰。請陛下寶看。帝以兩手舒幞頭脚。",
    "X85n1593_006:0463c09": "師曰。君王之寶。誰敢酬價(玄覺徵云。且道興化肯莊宗。不肯莊宗。若肯莊宗。興",
    "X85n1593_006:0463c10": "化眼在甚麼處。若不肯莊宗。過在甚麼處)。",
    "X85n1593_006:0463c11": "寶壽沼禪師(第一世)【頌】僧問。萬境來侵時如何。師曰。莫",
    "X85n1593_006:0463c12": "管他。僧禮拜。師曰。不要動著。動著即打折汝腰。【頌】師",
    "X85n1593_006:0463c13": "在方丈坐。因僧問訊次。師曰。百千諸聖。盡不出此方",
    "X85n1593_006:0463c14": "丈內。曰祇如古人道。大千沙界海中漚。未審此方丈",
    "X85n1593_006:0463c15": "向甚麼處來。師曰。千聖現在世。阿誰證明。師便擲下",
    "X85n1593_006:0463c16": "拂子。僧從西過東立。師便打。僧曰。若不久參。焉知端",
    "X85n1593_006:0463c17": "的。師曰。三十年後。此話大行。【頌】趙州來。師在禪牀。背",
    "X85n1593_006:0463c18": "面而坐。州展坐具禮拜。師起入方丈。州收坐具而出。",
    "X85n1593_006:0463c19": "【頌】師問僧。甚處來。曰西山來。師曰。見獼猴麼。曰見。師",
    "X85n1593_006:0463c20": "曰。作甚麼伎倆。曰見甚麼一箇伎倆也作不得。師便",
    "X85n1593_006:0463c21": "打。【頌】胡釘鉸參。師問。汝莫是胡釘鉸麼。曰不敢。師曰。",
    "X85n1593_006:0463c22": "還釘得虗空麼。曰請和尚打破。師便打。胡曰。和尚莫",
    "X85n1593_006:0463c23": "錯打某甲。師曰。向後有多口阿師。與你點破在。胡後",
    "X85n1593_006:0463c24": "到趙州。舉前話。州曰。汝因甚麼。被他打。胡曰。不知過",
    "X85n1593_006:0464a01": "在甚麼處。州曰。祇這一縫。尚不奈何。胡於此有省。趙",
    "X85n1593_006:0464a02": "州曰。且釘這一縫。",
    "X85n1593_006:0464a03": "三聖慧然禪師【評】【頌】至仰山。山問。汝名甚麼。師曰。慧",
    "X85n1593_006:0464a04": "寂。山曰。慧寂是我名。師曰。我名慧然。山大笑而已。○",
    "X85n1593_006:0464a05": "仰山因有官人相訪。山問。官居何位。曰推官。山豎起",
    "X85n1593_006:0464a06": "拂子曰還推得這箇麼。官人無對。山令眾下語。皆不",
    "X85n1593_006:0464a07": "契。時師不安。在涅槃堂內將息。山令侍者去請下語。",
    "X85n1593_006:0464a08": "師曰。但道和尚今日有事山又令侍者問。未審有甚",
    "X85n1593_006:0464a09": "麼事。師曰。再犯不容。【頌】師到德山。纔展坐具。山曰。莫",
    "X85n1593_006:0464a10": "展炊巾。這裏無殘羹餿飯。師曰。總有也無著處。山便",
    "X85n1593_006:0464a11": "打。師接住棒。推向禪牀上。山大笑。師哭蒼天。便下參",
    "X85n1593_006:0464a12": "堂。堂中首座號踢天泰。問行脚高士。須得本道公驗。",
    "X85n1593_006:0464a13": "作麼生是本道公驗。師曰。道甚麼。座再問。師打一坐",
    "X85n1593_006:0464a14": "具曰。這漆桶。前後觸忤多少賢良。座擬人事。師便過",
    "X85n1593_006:0464a15": "第二座人事。【頌】住後上堂。我逢人則出。出則不為人。",
    "X85n1593_006:0464a16": "便下座(興化云。我逢人則不出。出則便為人)。【頌】僧問。如何是祖師西來",
    "X85n1593_006:0464a17": "意。師曰。臭肉來蠅(興化云。破驢脊上足蒼蠅)。○問僧。近離甚處。僧",
    "X85n1593_006:0464a18": "便喝。師亦喝。僧又喝。師又喝。僧曰。行棒即瞎。便喝。師",
    "X85n1593_006:0464a19": "拈棒。僧乃轉身作受棒勢。師曰。下坡不走。快便難逢。",
    "X85n1593_006:0464a20": "便棒。僧曰這賊。便出去。師遂拋下棒。次有僧問。適來",
    "X85n1593_006:0464a21": "爭容得這僧。師曰。是伊見先師來。",
    "X85n1593_006:0464a22": "魏府大覺和尚參臨濟。濟纔見。豎起拂子。師展坐具。",
    "X85n1593_006:0464a23": "濟擲下拂子。師收坐具參堂去。時僧眾曰。此僧莫是",
    "X85n1593_006:0464a24": "和尚親故。不禮拜。又不喫棒。濟聞說。令侍者喚適來",
    "X85n1593_006:0464b01": "新到上來。師隨侍者到方丈。濟曰。大眾道。汝來參長",
    "X85n1593_006:0464b02": "老。又不禮拜又不喫棒。莫是老僧親故。師乃珍重下",
    "X85n1593_006:0464b03": "去。【頌】師住後。僧問。如何是本來身。師曰。頭枕衡山脚",
    "X85n1593_006:0464b04": "踏北嶽。○問如何是佛法大意。師曰。良馬不窺鞭。側",
    "X85n1593_006:0464b05": "耳知人意。○問如何是大覺。師曰惡覺。曰乖極。師便",
    "X85n1593_006:0464b06": "打。",
    "X85n1593_006:0464b07": "灌谿志閑禪師【頌】幼從柏巖。後見臨濟。濟驀胷搊住。",
    "X85n1593_006:0464b08": "師曰領領。濟拓開曰。且放汝一頓。○師離臨濟。至末",
    "X85n1593_006:0464b09": "山(語見末山)。○住後上堂。我在臨濟爺爺處得半杓。末山",
    "X85n1593_006:0464b10": "孃孃處得半杓。共成一杓。喫了。如今飽不饑。【頌】僧問。",
    "X85n1593_006:0464b11": "久嚮灌谿。到來祇見漚麻池。師曰。汝祇見漚麻池。且",
    "X85n1593_006:0464b12": "不見灌谿。曰如何是灌谿。師曰。劈箭急。○上堂。十方",
    "X85n1593_006:0464b13": "無壁落。四畔亦無門。露裸裸。赤灑灑。無可把。便下座。",
    "X85n1593_006:0464b14": "○僧問。如何是一色。師曰不隨。曰一色後如何。師曰。",
    "X85n1593_006:0464b15": "有闍黎承當分也無。",
    "X85n1593_006:0464b16": "紙衣和尚(即克符也)初問臨濟。如何是奪人不奪境。濟曰。",
    "X85n1593_006:0464b17": "煦日發生鋪地錦。嬰兒垂髮白如絲。師曰。如何是奪",
    "X85n1593_006:0464b18": "境不奪人。濟曰。王令已行天下徧。將軍塞外絕煙塵。",
    "X85n1593_006:0464b19": "師曰。如何是人境俱奪。濟曰。并分絕信。獨處一方。師",
    "X85n1593_006:0464b20": "曰。如何是人境俱不奪。濟曰。王登寶殿。野老謳歌。師",
    "X85n1593_006:0464b21": "於言下領旨。有頌曰。(其一)奪人不奪境。緣自帶誵訛。擬",
    "X85n1593_006:0464b22": "欲求玄旨。思量反責麼。驪珠光燦爛。蟾桂影婆娑。覿",
    "X85n1593_006:0464b23": "面無差互。還應滯網羅。(其二)奪境不奪人。尋言何處真。",
    "X85n1593_006:0464b24": "問禪禪是妄。究理理非親。日照寒光澹。山搖翠色新。",
    "X85n1593_006:0464c01": "直饒玄會得。也是眼中塵。(其三)人境兩俱奪。從來正令",
    "X85n1593_006:0464c02": "行。不論佛與祖。那說聖凡情。擬把吹毛劍。還如值木",
    "X85n1593_006:0464c03": "盲。進前求妙會。特地斬精靈(其四)人境俱不奪。思量意",
    "X85n1593_006:0464c04": "不偏。主賓言少異。問答理俱全。踏破澄潭月。穿開碧",
    "X85n1593_006:0464c05": "落天。不能明妙用。淪溺在無緣。○僧問。如何是賓中",
    "X85n1593_006:0464c06": "賓。師曰。倚門傍戶猶如醉。出言吐語不慚惶。曰如何",
    "X85n1593_006:0464c07": "是賓中主。師曰。口念彌陀雙拄杖。目瞽瞳人不出頭。",
    "X85n1593_006:0464c08": "曰如何是主中賓。師曰。高提祖印當機用。利物應知",
    "X85n1593_006:0464c09": "語帶悲。曰如何是主中主。師曰橫按鏌鋣全正令。太",
    "X85n1593_006:0464c10": "平寰宇斬癡頑。曰既是太平寰宇。為甚麼却斬癡頑。",
    "X85n1593_006:0464c11": "師曰。不許夜行剛把火。直須當道與人看。",
    "X85n1593_006:0464c12": "定州善崔禪師【頌】州將王令公。於衙署張座。請師說",
    "X85n1593_006:0464c13": "法。師陞座拈拄杖曰。出來也打。不出來也打。僧出曰。",
    "X85n1593_006:0464c14": "崔禪聻。師擲下拄杖曰。久立令公。伏惟尊重。",
    "X85n1593_006:0464c15": "幽州譚空和尚鎮州牧。有姑為尼。行脚回。欲開堂為",
    "X85n1593_006:0464c16": "人。牧令師勘過。師問曰。見說汝欲開堂為人是否。尼",
    "X85n1593_006:0464c17": "曰是。師曰。尼是五障之身。汝作麼生為人。尼曰。龍女",
    "X85n1593_006:0464c18": "八歲。南方無垢世界。成等正覺。又作麼生。師曰。龍女",
    "X85n1593_006:0464c19": "有十八變。你試一變看。尼曰。設使變得。也祇是箇野",
    "X85n1593_006:0464c20": "狐精。師便打。牧聞舉。乃曰。和尚棒折那。○僧問。德山",
    "X85n1593_006:0464c21": "棒。臨濟喝。未審那箇最親。師曰。已前在眾裏。老僧也",
    "X85n1593_006:0464c22": "曾商量來。僧便喝。師曰。却是汝會。僧曰錯。師便打。",
    "X85n1593_006:0464c23": "襄州歷村和尚僧問。如何是觀其音聲。而得解脫。師",
    "X85n1593_006:0464c24": "將火箸敲柴曰。汝還聞麼。曰聞。師曰。誰不解脫。【頌】師",
    "X85n1593_006:0465a01": "煎茶次。僧問。如何是祖師西來意。師舉起茶匙。僧曰。",
    "X85n1593_006:0465a02": "莫祇這便當否。師擲向火中。",
    "X85n1593_006:0465a03": "米倉禪師【頌】問僧。近離甚處。曰冀州太湖。師曰。闍黎",
    "X85n1593_006:0465a04": "來時。太湖向你道甚麼。曰知道米倉路峻。師曰。到這",
    "X85n1593_006:0465a05": "裏又作麼生。曰不異發足時道路。師曰。闍黎已孤太",
    "X85n1593_006:0465a06": "湖去在。曰某甲亦不肯。和尚恁麼道。師曰。來時路峻。",
    "X85n1593_006:0465a07": "如今路平。曰不妨和尚此路。師曰。漆桶裏漢。有甚麼",
    "X85n1593_006:0465a08": "限【增收】。",
    "X85n1593_006:0465a09": "齊聳禪師僧問。如何是佛。師曰。老僧竝不知。曰和尚",
    "X85n1593_006:0465a10": "是大善知識。為甚麼不知。師曰。老僧不曾接下機。",
    "X85n1593_006:0465a11": "雲山和尚【頌】有僧從西京來。師問。還將得西京主人",
    "X85n1593_006:0465a12": "書來否。曰不敢妄通消息。師曰。作家師僧。天然有在。",
    "X85n1593_006:0465a13": "曰殘羹餿飯誰喫。師曰。獨有闍黎不甘喫。其僧乃作",
    "X85n1593_006:0465a14": "吐勢。師喚侍者曰。扶出這病僧著。僧便出去。○師見",
    "X85n1593_006:0465a15": "僧來。便作起勢。僧便出去。師曰。得甚麼靈利。僧便喝",
    "X85n1593_006:0465a16": "曰。作這箇眼目。承嗣臨濟。也太屈哉。師曰。且望闍黎",
    "X85n1593_006:0465a17": "善傳。僧回首。師喝曰。作這箇眼目。錯判諸方名言。隨",
    "X85n1593_006:0465a18": "後便打。",
    "X85n1593_006:0465a19": "虎谿庵主【頌】僧問。庵主在這裏多少年也。師曰。祇見",
    "X85n1593_006:0465a20": "冬凋夏長。年代總不記得。曰大好不記得。師曰。汝道",
    "X85n1593_006:0465a21": "我在這裏得多少年也。曰冬凋夏長聻。師曰。閙市裏",
    "X85n1593_006:0465a22": "虎。",
    "X85n1593_006:0465a23": "桐峯庵主【評】【頌】僧問。和尚這裏忽遇大蟲作麼生。師",
    "X85n1593_006:0465a24": "便作大蟲吼。僧作怖勢。師大笑。僧曰。這老賊。師曰。爭",
    "X85n1593_006:0465b01": "奈老僧何。○有老人入山參。師曰。住在甚處。老人不",
    "X85n1593_006:0465b02": "語。師曰。善能對機。老人地上拈一枝草示師。師便喝。",
    "X85n1593_006:0465b03": "老人禮拜。師便歸庵。老人曰。與麼疑殺一切人在。",
    "X85n1593_006:0465b04": "杉洋庵主有僧到參。師問阿誰。曰杉洋庵主。師曰。是",
    "X85n1593_006:0465b05": "我。僧便喝。師作噓聲。僧曰。猶要棒喫在。師便打。",
    "X85n1593_006:0465b06": "定上座【評】【頌】初參臨濟。問如何是佛法大意。濟下禪",
    "X85n1593_006:0465b07": "牀擒住。師擬議。濟與一掌。師佇思。傍僧曰。定上座何",
    "X85n1593_006:0465b08": "不禮拜。師方作禮。忽然大悟(頌古見臨濟章)。○後南遊。路逢",
    "X85n1593_006:0465b09": "巖頭雪峯欽山三人。巖頭問。上座甚處來。師曰。臨濟",
    "X85n1593_006:0465b10": "來。巖曰。和尚萬福。師曰。和尚已順世也。巖曰。某甲三",
    "X85n1593_006:0465b11": "人特去禮拜。薄福不遇。不知和尚在日有何言句。請",
    "X85n1593_006:0465b12": "上座舉一兩則。【頌】師遂舉臨濟上堂曰。赤肉團上。有",
    "X85n1593_006:0465b13": "一無位真人。常在汝等諸人面門出入。未證據者看",
    "X85n1593_006:0465b14": "看。時有僧問。如何是無位真人。濟下禪牀搊住曰。道",
    "X85n1593_006:0465b15": "道。僧擬議。濟拓開曰。無位真人是甚麼乾屎橛。巖頭",
    "X85n1593_006:0465b16": "不覺吐舌。雪峯曰。臨濟大似白拈賊。(按頌古見臨濟章內)欽山",
    "X85n1593_006:0465b17": "曰。何不道赤肉團上。非無位真人。師便擒住曰。無位",
    "X85n1593_006:0465b18": "真人與非無位真人。相去多少。速道速道。欽山被擒。",
    "X85n1593_006:0465b19": "直得面黃面青。語之不得。巖頭雪峯曰。這新戒不識",
    "X85n1593_006:0465b20": "好惡。觸忤上座。且望慈悲。師曰。若不是這兩箇老漢。",
    "X85n1593_006:0465b21": "[祝/土]殺這尿牀鬼子。",
    "X85n1593_006:0465b22": "南院慧顒禪師(亦曰寶應)【頌】上堂。赤肉團上。壁立千仞。僧",
    "X85n1593_006:0465b23": "問。赤肉團上。壁立千仞。豈不是和尚道。師曰是。僧便",
    "X85n1593_006:0465b24": "掀倒禪牀。師曰。這瞎驢亂作。僧擬議。師便打。【頌】思明",
    "X85n1593_006:0465c01": "和尚未住西院時。到參。禮拜了曰。無可人事。從許州",
    "X85n1593_006:0465c02": "來。收得江西剃刀一柄。獻和尚。師曰。汝從許州來。為",
    "X85n1593_006:0465c03": "甚却收得江西剃刀。明把師手掐一掐。師曰。侍者收",
    "X85n1593_006:0465c04": "取。明以衣袖拂一拂便行。師曰。阿剌剌阿剌剌。【頌】上",
    "X85n1593_006:0465c05": "堂。諸方祇具啐啄同時眼。不具啐啄同時用。僧便問。",
    "X85n1593_006:0465c06": "如何。是啐啄同時用。師曰。作家不啐啄。啐啄同時失。",
    "X85n1593_006:0465c07": "曰此猶未是某甲問處。師曰。汝問處作麼生。僧曰失。",
    "X85n1593_006:0465c08": "師便打。其僧不肯。後於雲門會下。聞二時舉此話。一",
    "X85n1593_006:0465c09": "僧曰。當時南院棒折那。其僧忽契悟。遂奔回省覲。師",
    "X85n1593_006:0465c10": "已圓寂。乃謁風穴。穴一見便問。上座莫是當時問先",
    "X85n1593_006:0465c11": "師啐啄同時話底麼。僧曰是。穴曰。汝當時作麼生會。",
    "X85n1593_006:0465c12": "曰某甲當時如在燈影裏行相似。穴曰。汝會也。【頌】僧",
    "X85n1593_006:0465c13": "問。古殿重興時如何。師曰。明堂瓦插簷。曰與麼則莊",
    "X85n1593_006:0465c14": "嚴畢備也。師曰。斬草虵頭落。【頌】問僧名甚麼。曰普參。",
    "X85n1593_006:0465c15": "師曰。忽遇屎橛作麼生。僧便不審。師便打。○問僧。近",
    "X85n1593_006:0465c16": "離甚處。曰襄州。師曰。來作甚麼。曰特來禮拜和尚。師",
    "X85n1593_006:0465c17": "曰。恰遇寶應老不在。僧便喝。師曰。向汝道不在。又喝",
    "X85n1593_006:0465c18": "作甚麼。僧又喝。師便打。僧禮拜。師曰。這棒本是汝打",
    "X85n1593_006:0465c19": "我。我且打汝要此話大行。瞎漢參堂去。○問僧。近離",
    "X85n1593_006:0465c20": "甚處。曰襄州。師曰。是甚麼物恁麼來。曰和尚試道看。",
    "X85n1593_006:0465c21": "師曰。適來禮拜底。曰錯。師曰。禮拜底錯箇甚麼。曰再",
    "X85n1593_006:0465c22": "犯不容。師曰。三十年弄馬騎。今日被驢撲。瞎漢參堂",
    "X85n1593_006:0465c23": "去。○僧問。從上諸聖向甚麼處去。師曰。不上天堂。則",
    "X85n1593_006:0465c24": "入地獄。曰和尚又作麼生。師曰。還知寶應老漢落處",
    "X85n1593_006:0466a01": "麼。僧擬議。師打一拂曰。你還知喫拂子底麼。曰不會。",
    "X85n1593_006:0466a02": "師曰。正令却是你行。又打一拂子。【頌】問寒暑到來時",
    "X85n1593_006:0466a03": "如何。(一作日月迭遷寒暑謝。還有不涉寒暑者麼)師曰。紫羅抹額繡腰裙。",
    "X85n1593_006:0466a04": "曰上上之機今已曉。向下之機事若何。師曰。炭庫裏",
    "X85n1593_006:0466a05": "藏身【增收】。",
    "X85n1593_006:0466a06": "守廓侍者【頌】問德山曰。從上諸聖向甚麼處去。山曰。",
    "X85n1593_006:0466a07": "作麼作麼。師曰。勑點飛龍馬。跛鱉出頭來。山便休去。",
    "X85n1593_006:0466a08": "來日浴出。師過茶與山。山於背上拊一下曰。昨日公",
    "X85n1593_006:0466a09": "案作麼生。師曰。這老漢今日方始瞥地。山又休去。○",
    "X85n1593_006:0466a10": "師行脚到襄州華嚴和尚會下。一日嚴上堂曰。大眾。",
    "X85n1593_006:0466a11": "今日若是臨濟德山高亭大愚鳥窠船子兒孫。不用",
    "X85n1593_006:0466a12": "如何若何。便請單刀直入。華嚴與汝證據。師出禮拜",
    "X85n1593_006:0466a13": "起。便喝。嚴亦喝。師又喝。嚴亦喝。師禮拜起曰。大眾看",
    "X85n1593_006:0466a14": "這老漢一場敗闕。又喝一喝。拍手歸眾。嚴下座歸方",
    "X85n1593_006:0466a15": "丈。時風穴作維那。上去問訊。嚴曰。維那汝來也。叵耐",
    "X85n1593_006:0466a16": "守廓。適來把老僧扭揑一上。待集眾打一頓趂出。穴",
    "X85n1593_006:0466a17": "曰。趂他遲了也。自是和尚言過。他是臨濟下兒孫。本",
    "X85n1593_006:0466a18": "分恁麼。嚴方息怒。穴下來舉似師。曰你著甚來由。勸",
    "X85n1593_006:0466a19": "這老漢。我未問前。早要棒喫。得我話行。如今不打。搭",
    "X85n1593_006:0466a20": "却我話也。穴曰。雖然如是。已遍天下也。",
    "X85n1593_006:0466a21": "西院思明禪師【頌】僧問。如何是伽藍。師曰。荊棘叢林。",
    "X85n1593_006:0466a22": "曰如何是境中人。師曰。貛兒貉子。【評】【頌】從漪上座。到",
    "X85n1593_006:0466a23": "法席旬日。常自曰。莫道會佛法人。覓箇舉話底人也",
    "X85n1593_006:0466a24": "無。師聞而默之。漪異日上法堂次。師召從漪。漪舉首。",
    "X85n1593_006:0466b01": "師曰錯。漪進三兩步。師又曰錯。漪近前。師曰。適來兩",
    "X85n1593_006:0466b02": "錯。是上座錯。是思明老漢錯。曰是從漪錯。師曰錯錯。",
    "X85n1593_006:0466b03": "乃曰。上座且在這裏過夏。共汝商量這兩錯。漪不肯。",
    "X85n1593_006:0466b04": "便去。後住相州天平山。每舉前話曰。我行脚時。被惡",
    "X85n1593_006:0466b05": "風吹到汝州。有西院長老勘我。連下兩錯。更留我過",
    "X85n1593_006:0466b06": "夏。待共我商量。我不道恁麼時錯。我發足向南方去",
    "X85n1593_006:0466b07": "時。早知錯了也。",
    "X85n1593_006:0466b08": "寶壽和尚(二世)【頌】在先寶壽為供養主。壽問。父母未生",
    "X85n1593_006:0466b09": "前。還我本來面目來。師立至夜深。下語不契。翌日辤",
    "X85n1593_006:0466b10": "去。壽曰。汝何往。師曰。昨日蒙和尚設問。某甲不契。往",
    "X85n1593_006:0466b11": "南方參知識去。壽曰。南方禁夏不禁冬。我此間禁冬",
    "X85n1593_006:0466b12": "不禁夏。汝且作街坊過夏。若是佛法。闤闠之中。浩浩",
    "X85n1593_006:0466b13": "紅塵。常說正法。師不敢違。一日街頭見兩人交爭。揮",
    "X85n1593_006:0466b14": "一拳曰。你得恁麼無面目。師當下大悟。走見寶壽。未",
    "X85n1593_006:0466b15": "及出語。壽便曰。汝會也。不用說。師便禮拜。【頌】壽臨遷",
    "X85n1593_006:0466b16": "化時。囑三聖。請師開堂。師開堂日。三聖推出一僧。師",
    "X85n1593_006:0466b17": "便打。聖曰。與麼為人。非但瞎却這僧眼。瞎却鎮州一",
    "X85n1593_006:0466b18": "城人眼去在。(法眼云。甚麼處是瞎却人眼處)師擲下拄杖。便歸方",
    "X85n1593_006:0466b19": "丈。",
    "X85n1593_006:0466b20": "大悲和尚僧問。除上去下。請師便道。師曰。開口即錯。",
    "X85n1593_006:0466b21": "曰真是學人師也。師曰。今日向弟子手裏死。",
    "X85n1593_006:0466b22": "水陸和尚僧問。如何是學人用心處。師曰。用心即錯。",
    "X85n1593_006:0466b23": "曰不起一念時如何。師曰。沒用處漢。",
    "X85n1593_006:0466b24": "澄心旻德禪師【頌】在興化遇示眾曰。若是作家戰將。",
    "X85n1593_006:0466c01": "便請單刀直入。更莫如何若何。師出禮拜起。便喝。化",
    "X85n1593_006:0466c02": "亦喝。師又喝。化亦喝。師禮拜歸眾。化曰。適來若是別",
    "X85n1593_006:0466c03": "人。三十棒。一棒也較不得。何故。為他旻德會一喝。不",
    "X85n1593_006:0466c04": "作一喝用。",
    "X85n1593_006:0466c05": "魯祖山教禪師僧問。如何是祖師西來意。師曰。今日",
    "X85n1593_006:0466c06": "不答話。曰大好不答話。師便打。【頌】問如何是雙林樹。",
    "X85n1593_006:0466c07": "師曰。有相身中無相身。曰如何是有相身中無相身。",
    "X85n1593_006:0466c08": "師曰。金香爐下鐵崑崙。○問如何是孤峯獨宿底人。",
    "X85n1593_006:0466c09": "師曰。半夜日頭明。日午打三更。○問進向無門時如",
    "X85n1593_006:0466c10": "何。師曰。太鈍生。曰不是鈍生。直下進向無門時如何。",
    "X85n1593_006:0466c11": "師曰。靈機未曾論邊際。執法無門在暗中。",
    "X85n1593_006:0466c12": "鎮州談空和尚僧問。格外之談。請師舉唱。師曰。隘路",
    "X85n1593_006:0466c13": "不通風。曰莫祇這便是也無。師乃噓噓。",
    "X85n1593_006:0466c14": "際上座僧問。如何是佛法的的大意。師曰。龍騰滄海。",
    "X85n1593_006:0466c15": "魚躍深潭。曰畢竟如何。師曰。夜聞祭鬼鼓。朝聽上灘",
    "X85n1593_006:0466c16": "歌。",
    "X85n1593_006:0466c17": "風穴延沼禪師參南院。入門不禮拜。院曰。入門須辨",
    "X85n1593_006:0466c18": "主。師曰。端的請師分。院於左膝拍一拍。師便喝。院於",
    "X85n1593_006:0466c19": "右膝拍一拍。師又喝。院曰。左邊一拍且置。右邊一拍",
    "X85n1593_006:0466c20": "作麼生。師曰瞎。院便拈棒。師曰。莫盲枷瞎棒。奪打和",
    "X85n1593_006:0466c21": "尚。莫言不道。院擲下棒曰。今日被黃面浙子。鈍置一",
    "X85n1593_006:0466c22": "場。師曰。和尚大似持鉢不得。詐道不飢。院曰。闍黎曾",
    "X85n1593_006:0466c23": "到此間麼。師曰。是何言歟。院曰。老僧好好相借問。師",
    "X85n1593_006:0466c24": "曰。也不得放過。便下參眾了。却上堂頭禮謝。院曰。闍",
    "X85n1593_006:0467a01": "黎曾見甚麼人來。師曰。在襄州華嚴。與廓侍者同夏。",
    "X85n1593_006:0467a02": "院曰。親見作家來。【頌】院問。南方一棒。作麼商量。師曰。",
    "X85n1593_006:0467a03": "作奇特商量。師却問。和尚此間一棒。作麼商量。院拈",
    "X85n1593_006:0467a04": "拄杖曰。棒下無生忍。臨機不見師。師於言下大徹玄",
    "X85n1593_006:0467a05": "旨。遂依止六年。四眾請主風穴。又八年。李史君與合",
    "X85n1593_006:0467a06": "城士庶。再請開堂演法矣。○上堂。夫參學眼目。臨機",
    "X85n1593_006:0467a07": "直須大用現前。勿自拘於小節。設使言前薦得。猶是",
    "X85n1593_006:0467a08": "滯[穀-禾+卵]迷封。總然句下精通。未免觸途狂見。應是從前",
    "X85n1593_006:0467a09": "依他作解。明昧兩岐。與你一時掃却。直教箇箇如師",
    "X85n1593_006:0467a10": "子兒。吒呀地。哮吼一聲。壁立千仞。誰敢正眼覷著。覷",
    "X85n1593_006:0467a11": "著即瞎却渠眼。時有僧問。如何是正法眼。師曰。即便",
    "X85n1593_006:0467a12": "[翟*支]瞎。曰[翟*支]瞎後如何。師曰。撈天摸地。【評】【頌】師在郢州。",
    "X85n1593_006:0467a13": "謁前請主李史君。留於衙內度夏。普設大會。請師上",
    "X85n1593_006:0467a14": "堂。纔陞座。乃曰。祖師心印。狀似鐵牛之機。去即印住。",
    "X85n1593_006:0467a15": "住即印破。祇如不去不住。印即是。不印即是。還有人",
    "X85n1593_006:0467a16": "道得麼。時有盧陂長老出問。學人有鐵牛之機。請師",
    "X85n1593_006:0467a17": "不搭印。師曰。慣釣鯨鯢澄巨浸。却嗟蛙步[馬*展]泥沙。陂",
    "X85n1593_006:0467a18": "佇思。師喝曰。長老何不進語。陂擬議。師便打一拂子",
    "X85n1593_006:0467a19": "曰。還記得話頭麼。試舉看。陂擬開口。師又打一拂子。",
    "X85n1593_006:0467a20": "牧主曰。信知佛法。與王法一般。師曰。見甚麼道理。牧",
    "X85n1593_006:0467a21": "主曰。當斷不斷。反招其亂。師便下座。【頌】上堂。僧問。如",
    "X85n1593_006:0467a22": "何是佛。師曰。如何不是佛。曰未曉玄言。請師直指。師",
    "X85n1593_006:0467a23": "曰。家住海門洲。扶桑最先照。【頌】問如何是清淨法身。",
    "X85n1593_006:0467a24": "師曰金沙灘頭馬郎婦。○問一色難分。請師顯示。師",
    "X85n1593_006:0467b01": "曰。滿爐添炭猶嫌冷。路上行人祇守寒。【頌】問如何是",
    "X85n1593_006:0467b02": "道。師曰。五鳳樓前。曰如何是道中人。師曰。問取皇城",
    "X85n1593_006:0467b03": "使。○問摘葉尋枝即不問。直截根源事若何。師曰。赴",
    "X85n1593_006:0467b04": "供凌晨去。開塘帶雨歸。【頌】問隨緣不變者。忽遇知音",
    "X85n1593_006:0467b05": "時如何。師曰。披莎側立千峯外。引水澆蔬五老前。【評】",
    "X85n1593_006:0467b06": "【頌】上堂。若立一塵。家國興盛。野老顰蹙。不立一塵。家",
    "X85n1593_006:0467b07": "國喪亡。野老安怗。於此明得。闍黎無分。全是老僧。於",
    "X85n1593_006:0467b08": "此不明。老僧却是闍黎。闍黎與老僧。亦能悟却天下",
    "X85n1593_006:0467b09": "人。亦能瞎却天下人。欲識闍黎麼右邊一拍曰。這裏",
    "X85n1593_006:0467b10": "是。欲識老僧麼。左邊一拍曰。這裏是。○上堂。若是上",
    "X85n1593_006:0467b11": "上之流。各有證據。略赴箇程限。中下之機。各須英俊。",
    "X85n1593_006:0467b12": "當處出生。隨處滅盡。如爆龜紋。爆即成兆。不爆成鈍。",
    "X85n1593_006:0467b13": "欲爆不爆。直下便揑。【頌】僧問。語默涉離微。如何通不",
    "X85n1593_006:0467b14": "犯。師曰。常憶江南三月裏。鷓鴣啼處百華香。○問百",
    "X85n1593_006:0467b15": "了千當時如何。師曰。不許夜行。投明須到。○問如何",
    "X85n1593_006:0467b16": "是賓中主。師曰。入市雙瞳瞽。曰如何是主中賓。師曰。",
    "X85n1593_006:0467b17": "回鑾兩曜新。曰如何是賓中賓。師曰。攢眉坐白雲。曰",
    "X85n1593_006:0467b18": "如何是主中主。師曰。磨礲三尺劒。待斬平不人。○問",
    "X85n1593_006:0467b19": "如何是钁頭邊意。師曰。山前一片青。【頌】問如何是佛。",
    "X85n1593_006:0467b20": "師曰。杖林山下竹筋鞭。",
    "X85n1593_006:0467b21": "穎橋安禪師(號鐵胡)【頌】師與鍾司徒向火次。鍾忽問。三",
    "X85n1593_006:0467b22": "界焚燒時。如何出得。師以香匙撥開火。鍾擬議。師曰。",
    "X85n1593_006:0467b23": "司徒司徒。鍾忽有省。",
    "X85n1593_006:0467b24": "興陽歸靜禪師初參西院。便問。擬問不問時如何。院",
    "X85n1593_006:0467c01": "便打。師良久。院曰。若喚作棒。眉鬚墮落。師於言下大",
    "X85n1593_006:0467c02": "悟。",
    "X85n1593_006:0467c03": "首山省念禪師常密誦法華經。眾目為念法華也。晚",
    "X85n1593_006:0467c04": "於風穴會中充知客。一日侍立次。穴乃垂涕告之曰",
    "X85n1593_006:0467c05": "不幸臨濟之道。至吾將墜地矣。師曰。觀此一眾。豈無",
    "X85n1593_006:0467c06": "人耶。穴曰。聰敏者多。見性者少。師曰。如某者如何。穴",
    "X85n1593_006:0467c07": "曰。吾雖望子之久。猶恐躭著此經。不能放下。師曰。此",
    "X85n1593_006:0467c08": "亦可事。願聞其要。穴遂上堂。舉世尊以青蓮目。顧視",
    "X85n1593_006:0467c09": "大眾。乃曰。正當恁麼時。且道說箇甚麼。若道不說而",
    "X85n1593_006:0467c10": "說。又是埋沒先聖。且道說箇甚麼。師乃拂袖下去。穴",
    "X85n1593_006:0467c11": "擲下拄杖歸方丈。侍者隨後請益曰。念法華因甚不",
    "X85n1593_006:0467c12": "祗對和尚。穴曰。念法華會也。次日師與真園頭同上",
    "X85n1593_006:0467c13": "問訊次。穴問真曰。作麼生是世尊不說說。真曰。鵓鳩",
    "X85n1593_006:0467c14": "樹上鳴。穴曰。汝作許多癡福作麼。何不體究言句。又",
    "X85n1593_006:0467c15": "問師曰。汝作麼生。師曰。動容揚古路。不墮悄然機。穴",
    "X85n1593_006:0467c16": "謂真曰。汝何不看念法華下語。師受風穴印可之後。",
    "X85n1593_006:0467c17": "泯跡韜光。人莫知其所以。因白兆楚和尚。至汝州宣",
    "X85n1593_006:0467c18": "化。風穴令師往傳語。纔相見。提起坐具便問。展即是。",
    "X85n1593_006:0467c19": "不展即是。兆曰。自家看取。師便喝。兆曰。我曾親近知",
    "X85n1593_006:0467c20": "識來。未甞輙敢恁麼造次。師曰。草賊大敗。兆曰。來日",
    "X85n1593_006:0467c21": "若見風穴和尚。待一一舉似。師曰。一任一任。不得忘",
    "X85n1593_006:0467c22": "却。師乃先回。舉似風穴。穴曰。今日又被你収下一員",
    "X85n1593_006:0467c23": "草賊。師曰。好手不張名。兆次日纔到相見。便舉前話。",
    "X85n1593_006:0467c24": "穴曰。非但昨日。今日和贓捉敗。師於是名振四方。學",
    "X85n1593_006:0468a01": "者望風而靡。開法首山為第一世也。【頌】僧問。如何是",
    "X85n1593_006:0468a02": "學人親切處。師曰。五九盡日又逢春。曰畢竟事如何。",
    "X85n1593_006:0468a03": "師曰。冬到寒食一百五。【頌】問如何是祖師西來意。師",
    "X85n1593_006:0468a04": "曰。風吹日炙。【頌】問如何是菩提路。師曰。此去襄縣五",
    "X85n1593_006:0468a05": "里。曰向上事如何。師曰。往來不易。【頌】問一切諸佛。皆",
    "X85n1593_006:0468a06": "從此經出。如何是此經。師曰。低聲低聲。曰如何受持。",
    "X85n1593_006:0468a07": "師曰。切不得汙染(此則頌古。見聯珠第一卷金剛經章)。【頌】問如何是古",
    "X85n1593_006:0468a08": "佛心。師曰。鎮州蘿蔔重三斤。○問如何是玄中的。師",
    "X85n1593_006:0468a09": "曰。有言須道却。曰此意如何。師曰。無言鬼也瞋。○問",
    "X85n1593_006:0468a10": "如何是梵音相。師曰。驢鳴狗吠。乃曰。要得親切。第一",
    "X85n1593_006:0468a11": "莫將問來問。還會麼。問在答處。答在問處。汝若將問",
    "X85n1593_006:0468a12": "來問。老僧在汝脚底。汝若擬議。即沒交涉。時有僧出",
    "X85n1593_006:0468a13": "禮拜。師便打。僧便問。挂錫幽巖時如何。師曰錯。僧曰",
    "X85n1593_006:0468a14": "錯。師又打。【頌】問如何是佛。師曰。新婦騎驢阿家牽。曰",
    "X85n1593_006:0468a15": "未審此語甚麼句中收。師曰。三玄收不得。四句豈能",
    "X85n1593_006:0468a16": "該。曰此意如何。師曰。天長地久。日月齊明。【頌】示眾曰。",
    "X85n1593_006:0468a17": "諸上座。不得盲喝亂喝。尋常向你道。賓則始終賓。主",
    "X85n1593_006:0468a18": "則始終主。賓無二賓。主無二主。若有二賓二主。兩箇",
    "X85n1593_006:0468a19": "即成瞎漢。所以我若立。你須坐。我若坐。你須立。坐則",
    "X85n1593_006:0468a20": "共你坐。立則共你立。雖然如是。急著眼始得【增收】。",
    "X85n1593_006:0468a21": "廣慧真禪師甞在風穴作園頭。穴問曰。會昌沙汰時。",
    "X85n1593_006:0468a22": "護法善神。向甚麼處去。師曰。常在闤闠中。要且無人",
    "X85n1593_006:0468a23": "識。穴曰。汝徹也。師禮拜。",
    "X85n1593_006:0468a24": "汾州善昭禪師歷參知識七十一員。後到首山。問百",
    "X85n1593_006:0468b01": "丈卷席意旨如何。山曰。龍袖拂開全體現。曰師意如",
    "X85n1593_006:0468b02": "何。山曰。象王行處絕狐蹤。師於言下大悟。拜起而曰。",
    "X85n1593_006:0468b03": "萬古碧潭空界月。再三撈摝始應知。有問者曰。見何",
    "X85n1593_006:0468b04": "道理。便爾自肯。師曰。正是我放身命處。後遊衡湘。及",
    "X85n1593_006:0468b05": "襄沔間。每為郡守。以名剎力致。前後八請。堅臥不答。",
    "X85n1593_006:0468b06": "洎首山歿。西河道俗。遣僧契聰。近請住持。師閉關高",
    "X85n1593_006:0468b07": "枕。聰排闥而入。讓之曰。佛法大事。靖退小節。風穴懼",
    "X85n1593_006:0468b08": "應讖憂宗旨墜滅。幸而有先師。先師已棄世。汝有力。",
    "X85n1593_006:0468b09": "荷擔如來大法者。今何時而欲安眠哉。師矍起握聰",
    "X85n1593_006:0468b10": "手曰。非公不聞此語。趣辦嚴。吾行矣。○住後上堂謂",
    "X85n1593_006:0468b11": "眾曰。汾陽門下。有西河師子。當門踞坐。但有來者。即",
    "X85n1593_006:0468b12": "便咬殺。有何方便。入得汾陽門。見得汾陽人。若見汾",
    "X85n1593_006:0468b13": "陽人者。堪與祖佛為師。不見汾陽人。盡是立地死漢。",
    "X85n1593_006:0468b14": "如今還有人入得麼。快須入取。免得孤負平生。不是",
    "X85n1593_006:0468b15": "龍門客。切忌遭點額。那箇是龍門客。一齊點下。舉起",
    "X85n1593_006:0468b16": "拄杖曰。速退速退。珍重。○上堂。先聖云。一句語。須具",
    "X85n1593_006:0468b17": "三玄門。一玄門。須具三要。阿那箇是三玄三要底句。",
    "X85n1593_006:0468b18": "快會取好。各自思量。還得穩當也未。古德已前行脚。",
    "X85n1593_006:0468b19": "聞一箇因緣未明。中間直下飲食無味。睡臥不安。火",
    "X85n1593_006:0468b20": "急決擇。莫將為小事。所以大覺老人。為一大事因緣。",
    "X85n1593_006:0468b21": "出現於世。想計他從上來行脚。不為遊山翫水。看州",
    "X85n1593_006:0468b22": "府奢華。片衣口食。皆為聖心未通。所以驅馳行脚。決",
    "X85n1593_006:0468b23": "擇深奧。傳唱敷揚。博問先知。親近高德。蓋為續佛心",
    "X85n1593_006:0468b24": "燈。紹隆祖代。興崇聖種。接引後機。自利利他。不忘先",
    "X85n1593_006:0468c01": "跡。如今還有商量者麼。有即出來。大家商量。僧問。如",
    "X85n1593_006:0468c02": "何是接初機底句。師曰。汝是行脚僧。曰如何是辨衲",
    "X85n1593_006:0468c03": "僧底句。師曰。西方日出卯。曰如何是正令行底句。師",
    "X85n1593_006:0468c04": "曰。千里持來呈舊面。曰如何是立乾坤底句。師曰。北",
    "X85n1593_006:0468c05": "俱盧洲長粳米。食者無貪亦無瞋。乃曰。將此四轉語。",
    "X85n1593_006:0468c06": "驗天下衲僧。纔見你出來。驗得了也。○問如何是學",
    "X85n1593_006:0468c07": "人著力處。師曰。嘉州打大像。曰如何是學人轉身處。",
    "X85n1593_006:0468c08": "師曰。陝府灌鐵牛。曰如何是學人親切處。師曰。西河",
    "X85n1593_006:0468c09": "弄師子。乃曰。若人會得此三句。已辨三玄。更有三要",
    "X85n1593_006:0468c10": "語在。切須薦取。不是等閑。與大眾頌出。三玄三要事",
    "X85n1593_006:0468c11": "難分。得意忘言道易親。一句明明該萬象。重陽九月",
    "X85n1593_006:0468c12": "菊華新。○上堂。凡一句語。須具三玄門。每一玄門。須",
    "X85n1593_006:0468c13": "具三要。有照有用。或先照後用。或先用後照。或照用",
    "X85n1593_006:0468c14": "同時。或照用不同時。先照後用。且要共你商量。先用",
    "X85n1593_006:0468c15": "後照。你也須是箇人始得。照用同時。你作麼生當抵。",
    "X85n1593_006:0468c16": "照用不同時。你又作麼生湊泊。○僧問。如何是賓中",
    "X85n1593_006:0468c17": "賓。師曰。合掌庵前問世尊。曰如何是賓中主。師曰。對",
    "X85n1593_006:0468c18": "面無儔侶。曰如何是主中賓。師曰。陣雲橫海上。拔劒",
    "X85n1593_006:0468c19": "攪龍門。曰如何是主中主。師曰。三頭六臂擎天地。忿",
    "X85n1593_006:0468c20": "怒那吒撲帝鐘。○上堂。汾陽有三訣。衲僧難辨別更",
    "X85n1593_006:0468c21": "擬問如何。拄杖驀頭揳。時有僧問。如何是三訣。師便",
    "X85n1593_006:0468c22": "打。僧禮拜。師曰。為汝一時頌出。第一訣。接引無時節。",
    "X85n1593_006:0468c23": "巧語不能詮。雲綻青天月。第二訣。舒光辨賢哲。問答",
    "X85n1593_006:0468c24": "利生心。拔却眼中楔。第三訣。西國胡人說。濟水過新",
    "X85n1593_006:0469a01": "羅。北地用賓鐵。復曰。還有人會麼。會底出來。通箇消",
    "X85n1593_006:0469a02": "息。要知遠近。莫祇恁麼。記言記語。以當平生。有甚麼",
    "X85n1593_006:0469a03": "利益。不用久立。珍重。【頌】僧問。如何是祖師西來意。師",
    "X85n1593_006:0469a04": "曰青絹扇子足風涼。【頌】上堂。謂眾曰。夫說法者。須具",
    "X85n1593_006:0469a05": "十智同真。若不具十智同真。邪正不辨。緇素不分。不",
    "X85n1593_006:0469a06": "能與人天為眼目。決斷是非。如鳥飛空而折翼。如箭",
    "X85n1593_006:0469a07": "射的而斷弦。弦斷故。射的不中。翼折故。空不可飛。弦",
    "X85n1593_006:0469a08": "壯翼牢。空的俱徹。作麼生是十智同真。與諸上座點",
    "X85n1593_006:0469a09": "出。一同一質。二同大事。三總同參。四同真志。五同徧",
    "X85n1593_006:0469a10": "普。六同具足。七同得失。八同生殺。九同音吼。十同得",
    "X85n1593_006:0469a11": "入。又曰。與甚麼人同得入。與阿誰同音吼。作麼生是",
    "X85n1593_006:0469a12": "生殺。甚麼物同得失。阿那箇同具足。是甚麼同徧普。",
    "X85n1593_006:0469a13": "何人同真志。孰能總同參。那箇同大事。何物同一質。",
    "X85n1593_006:0469a14": "有點得出底麼。點得出者。不悋慈悲。點不出來。未有",
    "X85n1593_006:0469a15": "參學眼在。切須辨取。要識是非面目現在。不可久立。",
    "X85n1593_006:0469a16": "珍重。",
    "X85n1593_006:0469a17": "葉縣歸省禪師【頌】遊方參首山。山一日舉竹篦問曰。",
    "X85n1593_006:0469a18": "喚作竹篦即觸。不喚作竹篦即背。喚作甚麼。師掣得。",
    "X85n1593_006:0469a19": "擲地上曰。是甚麼。山曰瞎。師於言下豁然頓悟。○上",
    "X85n1593_006:0469a20": "堂。宗師血脉。或凡或聖。龍樹馬鳴。天堂地獄。鑊湯爐",
    "X85n1593_006:0469a21": "炭。牛頭獄卒。森羅萬象。日月星辰。他方此土。有情無",
    "X85n1593_006:0469a22": "情。以手畫一畫云。俱入此宗。此宗門中。亦能殺人。亦",
    "X85n1593_006:0469a23": "能活人。殺人須得殺人刀。活人須得活人句。作麼生",
    "X85n1593_006:0469a24": "是殺人刀。活人句。道得底。出來對眾道看。若道不得。",
    "X85n1593_006:0469b01": "即孤負平生。珍重。○上堂。良久曰。夫行脚禪流。直須",
    "X85n1593_006:0469b02": "著忖。參學須具參學眼。見地須得見地句。方有相親",
    "X85n1593_006:0469b03": "分。始得不被諸境惑。亦不落於惡道。畢竟如何委悉。",
    "X85n1593_006:0469b04": "有時句到意不到。妄緣前塵。分別影事。有時意到句",
    "X85n1593_006:0469b05": "不到。如盲摸象。各說異端。有時意句俱到。打破虗空",
    "X85n1593_006:0469b06": "界。光明照十方。有時意句俱不到。無目之人縱橫走。",
    "X85n1593_006:0469b07": "忽然不覺落深坑。○僧請益柏樹子話。師曰。我不辭",
    "X85n1593_006:0469b08": "與汝說。還信麼。曰和尚重言。爭敢不信。師曰。汝還聞",
    "X85n1593_006:0469b09": "簷頭水滴聲歷。其僧豁然。不覺失聲云。[口*耶]。師曰。你見",
    "X85n1593_006:0469b10": "箇甚麼道理。僧便以頌對曰。簷頭水滴。分明歷歷。打",
    "X85n1593_006:0469b11": "破乾坤。當下心息。師乃忻然。【頌】問如何是學人密用",
    "X85n1593_006:0469b12": "心處。師曰。閙市輥毬子。曰意旨如何。師曰溥請眾人",
    "X85n1593_006:0469b13": "看【增收】。",
    "X85n1593_006:0469b14": "神鼎洪諲禪師自遊方一衲。以度寒暑。甞與數耆舊。",
    "X85n1593_006:0469b15": "至襄沔間。一僧舉論宗乘。頗敏捷。會野飯山店中供",
    "X85n1593_006:0469b16": "辦。而僧論說不已。師曰。三界唯心。萬法唯識。唯識唯",
    "X85n1593_006:0469b17": "心。眼聲耳色。是甚麼人語。僧曰。法眼語。師曰。其義如",
    "X85n1593_006:0469b18": "何。曰唯心故。根境不相到。唯識故。聲色摐然。師曰。舌",
    "X85n1593_006:0469b19": "味是根境否。曰是。師以箸筴菜置口中。含胡而語曰。",
    "X85n1593_006:0469b20": "何謂相入耶。坐者駭然。僧不能答。師曰。途路之樂。終",
    "X85n1593_006:0469b21": "未到家。見解入微。不名見道。參須實參。悟須實悟。閻",
    "X85n1593_006:0469b22": "羅大王。不怕多語。僧拱而退。○上堂。舉洞山曰。貪瞋",
    "X85n1593_006:0469b23": "癡。太無知。賴我今朝識得伊。行便打。坐便槌。分付心",
    "X85n1593_006:0469b24": "王子細推。無量劫來不解脫。問汝三人知不知。師曰。",
    "X85n1593_006:0469c01": "古人與麼道。神鼎則不然。貪瞋癡。實無知。十二時中",
    "X85n1593_006:0469c02": "任從伊。行即往。坐即隨。分付心王擬何為。無量劫來",
    "X85n1593_006:0469c03": "元解脫。何須更問知不知。○僧問。撥塵見佛時如何。",
    "X85n1593_006:0469c04": "師曰。佛亦是塵。",
    "X85n1593_006:0469c05": "谷隱蘊聰禪師(即石門聰)初參百丈恒和尚。因結夏。百丈",
    "X85n1593_006:0469c06": "上堂。舉中觀論曰。正覺無名相。隨緣即道場。師便出",
    "X85n1593_006:0469c07": "問。如何是正覺無名相。丈曰。汝還見露柱麼。師曰。如",
    "X85n1593_006:0469c08": "何是隨緣即道場。丈曰。今日結夏。【頌】次參首山。問學",
    "X85n1593_006:0469c09": "人親到寶山。空手回時如何。山曰。家家門前火把子。",
    "X85n1593_006:0469c10": "師於言下大悟。呈偈曰。我今二十七。訪道曾尋覓。今",
    "X85n1593_006:0469c11": "朝喜得逢。要且不相識。○後到大陽。玄和尚問。近離",
    "X85n1593_006:0469c12": "甚處師曰襄州。陽曰。作麼生是不隔底句。師曰。和尚",
    "X85n1593_006:0469c13": "住持不易。陽曰。且坐喫茶。師便參眾去。侍者問。適來",
    "X85n1593_006:0469c14": "新到。祗對住持不易。和尚為甚麼教坐喫茶。陽曰。我",
    "X85n1593_006:0469c15": "獻他新羅附子。他酬我舶上茴香你去問他。有語在。",
    "X85n1593_006:0469c16": "侍者請師喫茶問。適來祗對和尚道住持不易。意旨",
    "X85n1593_006:0469c17": "如何。師曰。真鍮不博金。【頌】僧問。日往月來遷。不覺年",
    "X85n1593_006:0469c18": "衰老。還有不老者麼。師曰有。曰如何是不老者。師曰。",
    "X85n1593_006:0469c19": "虬龍筋力高聲呌。晚後精靈轉更多。○問承古有言。",
    "X85n1593_006:0469c20": "祇者如今誰動口。意旨如何。師曰。莫認驢鞍橋。作阿",
    "X85n1593_006:0469c21": "爺下頷。○示眾。第一句道得。石裏迸出。第二句道得。",
    "X85n1593_006:0469c22": "挨拶將來。第三句道得。自救不了。○上堂。春景溫和。",
    "X85n1593_006:0469c23": "春雨普潤。萬物生芽。甚麼處不沾恩。且道承恩力一",
    "X85n1593_006:0469c24": "句。作麼生道。良久曰。春雨一滴滑如油。",
    "X85n1593_006:0470a01": "廣慧元璉禪師【頌】到首山。山問。近離甚處。師曰漢上。",
    "X85n1593_006:0470a02": "山竪起拳曰。漢上還有這箇麼。師曰。這箇是甚麼椀",
    "X85n1593_006:0470a03": "鳴聲。山曰瞎。師曰恰是。拍一拍。便出。他日又問。學人",
    "X85n1593_006:0470a04": "親到寶山。空手回時如何。山曰。家家門前火把子。師",
    "X85n1593_006:0470a05": "當下大悟云。某甲不疑天下老和尚舌頭也。山曰。汝",
    "X85n1593_006:0470a06": "會處作麼生。與我說來看。師曰。祇是地上水碙砂也。",
    "X85n1593_006:0470a07": "山曰。汝會也。師便禮拜。○上堂。臨濟兩堂首座相見。",
    "X85n1593_006:0470a08": "同時下喝。諸人且道。還有賓主也無。若道有。祇是箇",
    "X85n1593_006:0470a09": "瞎漢。若道無。亦是箇瞎漢。不有不無。萬里崖州。若向",
    "X85n1593_006:0470a10": "這裏道得。也好與三十棒。若道不得。亦與三十棒。衲",
    "X85n1593_006:0470a11": "僧家。到這裏。作麼生出得山僧圈[袖-由+貴]去。良久曰。苦哉。",
    "X85n1593_006:0470a12": "蝦蟆蚯蚓。[跳-兆+孛]跳上三十三天。撞著須彌山。百雜碎。拈",
    "X85n1593_006:0470a13": "拄杖曰。一隊無孔鐵槌。速退速退。僧問。如何是祖師",
    "X85n1593_006:0470a14": "西來意。師曰。竹竿頭上曜紅旗。",
    "X85n1593_006:0470a15": "三交智嵩禪師(即唐明)【頌】參首山。問如何是佛法的的",
    "X85n1593_006:0470a16": "大意。山曰。楚王城畔。汝水東流。師於此有省。頓契佛",
    "X85n1593_006:0470a17": "意。乃作三玄偈曰。(其一)須用直須用。心意莫定動。三歲",
    "X85n1593_006:0470a18": "師子吼。十方沒狐種。(其二)我有真如性。如同幕裏隱。打",
    "X85n1593_006:0470a19": "破六門關。顯出毗盧印。(其三)真骨金剛體可誇。六塵一",
    "X85n1593_006:0470a20": "拂永無遮。廓落世界空為體。體上無為真到家。山聞。",
    "X85n1593_006:0470a21": "乃請喫茶。問這三頌是汝作來耶。師曰是。山曰。或有",
    "X85n1593_006:0470a22": "人教汝現三十二相時如何。師曰。某甲不是野狐精。",
    "X85n1593_006:0470a23": "山曰。惜取眉毛。師曰。和尚落了多少。山以竹篦頭上",
    "X85n1593_006:0470a24": "打曰。這漢向後亂作去在。○上堂。文殊仗劒。五臺橫",
    "X85n1593_006:0470b01": "行。唐明一路。把斷誵訛。三世諸佛。未出教乘。網底遊",
    "X85n1593_006:0470b02": "魚。龍門難渡。垂釣四海。祇釣獰龍。格外玄談。為求知",
    "X85n1593_006:0470b03": "識。若也舉揚宗旨。須彌直須粉碎。若也說佛說祖。海",
    "X85n1593_006:0470b04": "水便須枯竭。寶劒揮時。毫光萬里。放汝一路。通方說",
    "X85n1593_006:0470b05": "話。把斷咽喉。諸人甚處出氣。",
    "X85n1593_006:0470b06": "仁王處評禪師問首山。如何是佛法大意。山便喝。師",
    "X85n1593_006:0470b07": "禮拜。山拈棒。師曰。老和尚沒世界那。山拋下拄杖曰。",
    "X85n1593_006:0470b08": "明眼人難謾。師曰。草賊大敗。",
    "X85n1593_006:0470b09": "丞相王隨居士謁首山。得言外之旨自爾履踐深明",
    "X85n1593_006:0470b10": "大法。臨終書偈曰。畫堂燈已滅。彈指向誰說。去住本",
    "X85n1593_006:0470b11": "尋常。春風掃殘雪。(會元十一卷終)",
    "X85n1593_006:0470b12": "石霜楚圓慈明禪師聞汾陽道望。遂住謁焉。陽顧而",
    "X85n1593_006:0470b13": "默契之。經二年。未許入室。每見必罵詬。或毀詆諸方。",
    "X85n1593_006:0470b14": "及有所訓。皆流俗鄙事。一夕訴曰。自至法席。已再夏。",
    "X85n1593_006:0470b15": "不蒙指示。但增世俗塵勞。念歲月飄忽。己事不明。失",
    "X85n1593_006:0470b16": "出家之利。語未卒。陽熟視罵曰。是惡知識。敢裨販我。",
    "X85n1593_006:0470b17": "怒舉杖逐之。師擬伸救。陽掩師口。乃大悟曰。是知臨",
    "X85n1593_006:0470b18": "濟。道出常情。服役七年。辭去。依唐明嵩禪師。嵩謂師",
    "X85n1593_006:0470b19": "曰。楊大年內翰。知見高。入道穩實。子不可不見。師乃",
    "X85n1593_006:0470b20": "往見大年。年問曰。對面不相識。千里却同風。師曰。近",
    "X85n1593_006:0470b21": "奉山門請。年曰。真箇脫空。師曰。前月離唐明。年曰。適",
    "X85n1593_006:0470b22": "來悔相問。師曰作家。年便喝。師曰恰是。年復喝。師以",
    "X85n1593_006:0470b23": "手畫一畫。年吐舌曰。真是龍象。師曰。是何言歟。年喚",
    "X85n1593_006:0470b24": "客司點茶來。元來是屋裏人。師曰。也不消得。【頌】年又",
    "X85n1593_006:0470c01": "問。如何是上座為人一句。師曰切。年曰。與麼則長裙",
    "X85n1593_006:0470c02": "新婦拖泥走。師曰。誰得似內翰。年曰。作家作家。師曰。",
    "X85n1593_006:0470c03": "放你二十棒。年拊膝曰。這裏是甚麼所在。師拍掌曰。",
    "X85n1593_006:0470c04": "也不得放過。年大笑。○又問。記得唐明當時悟底因",
    "X85n1593_006:0470c05": "緣麼。師曰。唐明問首山。如何是佛法的的大意。山曰。",
    "X85n1593_006:0470c06": "楚王城畔。汝水東流。年曰。祇如此語。意旨如何。師曰。",
    "X85n1593_006:0470c07": "水上挂燈毬。年曰。與恁則孤負古人去也。師曰。內翰",
    "X85n1593_006:0470c08": "疑則別參。年曰。三脚蝦蟆跳上天。師曰。一任[跳-兆+孛]跳。年",
    "X85n1593_006:0470c09": "乃大笑。館于齋中。日夕質疑智證。【頌】李附馬問。我聞",
    "X85n1593_006:0470c10": "西河有金毛師子。是否。師曰。甚麼處得者消息。公便",
    "X85n1593_006:0470c11": "喝。師曰。野干鳴。公又喝。師曰恰是。公大笑。【頌】僧問。如",
    "X85n1593_006:0470c12": "何是佛。師曰。水出高原。○師謁神鼎。鼎首山高弟。望",
    "X85n1593_006:0470c13": "尊一時。衲子非人類精奇。無敢登其門者。住山三十",
    "X85n1593_006:0470c14": "年。門弟子。氣吞諸方。師髮長不剪。弊衣楚音。通謁稱",
    "X85n1593_006:0470c15": "法姪。一眾大笑。鼎遣童子問。長老誰之嗣。師仰視屋",
    "X85n1593_006:0470c16": "曰。親見汾陽來。鼎杖而出。顧見頎然問曰。汾州有西",
    "X85n1593_006:0470c17": "河師子是否。師指其後絕呌曰。屋倒矣。童子返走。鼎",
    "X85n1593_006:0470c18": "回顧相矍鑠。師地坐。脫隻履而視之。鼎老忘所問。又",
    "X85n1593_006:0470c19": "失師所在。師徐起整衣。且行且語曰。見面不如聞名。",
    "X85n1593_006:0470c20": "遂去。鼎遣人追之不可。歎曰。汾州乃有此兒耶。師自",
    "X85n1593_006:0470c21": "是名重叢林。○後住道吾。上堂。先寶應曰。第一句薦",
    "X85n1593_006:0470c22": "得。堪與祖佛為師。第二句薦得。堪與人天為師。第三",
    "X85n1593_006:0470c23": "句薦得。自救不了。道吾則不然。第一句薦得。和泥合",
    "X85n1593_006:0470c24": "水。第二句薦得。無繩自縛。第三句薦得。四稜著地。所",
    "X85n1593_006:0471a01": "以道。起也。海晏河清。行人避路。住也。乾坤失色。日月",
    "X85n1593_006:0471a02": "無光。汝輩向甚麼處出氣。如今還有出氣者麼。有即",
    "X85n1593_006:0471a03": "出來對眾出氣看。如無道吾為汝出氣去也。乃噓一",
    "X85n1593_006:0471a04": "聲。卓拄杖下座。○上堂。道吾打鼓。四大部洲同參。拄",
    "X85n1593_006:0471a05": "杖橫也。挑括乾坤大地。鉢盂覆也。蓋却恒沙世界。且",
    "X85n1593_006:0471a06": "問諸人。向甚麼處安身立命。若也知得。向北俱盧洲",
    "X85n1593_006:0471a07": "喫粥喫飯。若也不知。長連牀上喫粥喫飯。○示眾。以",
    "X85n1593_006:0471a08": "拄杖擊禪牀一下云。大眾還會麼。不見道。一擊忘所",
    "X85n1593_006:0471a09": "知。更不假修持。諸方達道者。咸言上上機。香嚴恁麼",
    "X85n1593_006:0471a10": "悟去。分明悟得如來禪。祖師禪未夢見在。且道祖師",
    "X85n1593_006:0471a11": "禪。有甚長處。若向言中取則。悞賺後人。直饒棒下承",
    "X85n1593_006:0471a12": "當。孤負先聖。萬法本閑。惟人自閙。所以山僧居福嚴。",
    "X85n1593_006:0471a13": "祇見福嚴境界。晏起早眠。有時雲生碧嶂。月落寒潭。",
    "X85n1593_006:0471a14": "音聲鳥。飛鳴般若臺前。娑羅華。香散祝融峯畔。把瘦",
    "X85n1593_006:0471a15": "笻。坐盤石。與五湖衲子時話玄微。灰頭土面。住興化。",
    "X85n1593_006:0471a16": "祇見興化家風。迎來送去。門連城市。車馬駢闐。漁唱",
    "X85n1593_006:0471a17": "瀟湘。猿啼嶽麓。絲竹哥謠。時時入耳。復與四海高人。",
    "X85n1593_006:0471a18": "日談禪道。歲月都忘。且道居深山。住城郭。還有優劣",
    "X85n1593_006:0471a19": "也無。試道看。良久云。是處是慈氏。無門無善財。【頌】僧",
    "X85n1593_006:0471a20": "問。行脚不逢人時如何。師曰。釣絲絞水。【頌】師室中插",
    "X85n1593_006:0471a21": "劒一口。以草鞋一對。水一盆。置在劒邊。每見入室。即",
    "X85n1593_006:0471a22": "曰看看。有至劒邊擬議者。師曰。險喪身失命也。便喝",
    "X85n1593_006:0471a23": "出。【頌】師冬日牓僧堂。作此字[(○*○*○)/＝]二二三几[(┐@三)*(田/?)][水-?+(曲-曰+口)]。其注",
    "X85n1593_006:0471a24": "曰。若人識得。不離四威儀中。首座見曰。和尚今日放",
    "X85n1593_006:0471b01": "參。師聞而笑之。【頌】師問。顯英上座。近離甚處。曰金鑾。",
    "X85n1593_006:0471b02": "師曰。夏在甚處。曰金鑾。師曰。去夏在甚處。曰金鑾。師",
    "X85n1593_006:0471b03": "曰。前夏在甚處。曰金鑾。師曰。先前夏在甚處。曰何不",
    "X85n1593_006:0471b04": "領話。師曰。我也不能勘得你。教庫下奴子勘你。且點",
    "X85n1593_006:0471b05": "一盞茶與你濕觜【增收】。",
    "X85n1593_006:0471b06": "瑯琊慧覺禪師僧問。如何是佛師曰銅頭鐵額。曰意",
    "X85n1593_006:0471b07": "旨如何。師曰。鳥觜魚腮。○上堂。奇哉十方佛。元是眼",
    "X85n1593_006:0471b08": "中花。欲識眼中花。元是十方佛。欲識十方佛。不是眼",
    "X85n1593_006:0471b09": "中花。欲識眼中花。不是十方佛。於此明得。過在十方",
    "X85n1593_006:0471b10": "佛。於此未明。聲聞起舞獨覺臨粧。珍重。○上堂。見聞",
    "X85n1593_006:0471b11": "覺知。俱為生死之因。見聞覺知。正是解脫之本。譬如",
    "X85n1593_006:0471b12": "師子返擲。南北東西且無定止。汝等諸人。若也不會。",
    "X85n1593_006:0471b13": "且莫孤負釋迦老子。吽。○上堂。山僧今日。為諸人說",
    "X85n1593_006:0471b14": "破。明眼衲僧。莫去泥裏打坐。珍重。○上堂。剪除狂宼。",
    "X85n1593_006:0471b15": "掃蕩攙搶。猶是功勳邊事。君臣道合。海晏河清。猶是",
    "X85n1593_006:0471b16": "法身邊事。作麼生是衲僧本分事。良久曰。透網金鱗",
    "X85n1593_006:0471b17": "猶滯水。回頭石馬出沙籠。○上堂。承言須會宗。勿自",
    "X85n1593_006:0471b18": "立規矩。若人下得通方句。我當刎頸而謝之。○上堂。",
    "X85n1593_006:0471b19": "擊水魚頭痛。穿林宿鳥驚。黃昏不擊鼓。日午打三更。",
    "X85n1593_006:0471b20": "諸禪德。既是日午。為甚却打三更。良久曰。昨見垂楊",
    "X85n1593_006:0471b21": "綠。今逢落葉黃。【頌】上堂。汝等諸人。在我這裏過夏。與",
    "X85n1593_006:0471b22": "你點出五般病。一不得向萬里無寸草處去。二不得",
    "X85n1593_006:0471b23": "孤峯獨宿。三不得張弓架箭。四不得物外安身。五不",
    "X85n1593_006:0471b24": "得滯於生殺。何故。一處有滯。自救難為。五處若通。方",
    "X85n1593_006:0471c01": "名導師。汝等諸人。若到諸方。遇明眼作者。與我通箇",
    "X85n1593_006:0471c02": "消息。貴得祖風不墜。若是常徒。即便寢息。何故。躶形",
    "X85n1593_006:0471c03": "國裏誇服飾。想君太煞不知時。○上堂。拈拄杖曰。盤",
    "X85n1593_006:0471c04": "山道向上一路滑。南院道壁立萬仞險。臨濟道石火",
    "X85n1593_006:0471c05": "電光鈍。瑯琊有定乾坤底句。各各高著眼。卓拄杖下",
    "X85n1593_006:0471c06": "座。",
    "X85n1593_006:0471c07": "大愚守芝禪師上堂。大愚相接大雄孫。五湖雲水兢",
    "X85n1593_006:0471c08": "頭奔。兢頭奔。有何門。擊箭寧知枯木存。枯木存。一年",
    "X85n1593_006:0471c09": "還曾兩度春。兩度春。帳裏真珠撒與人。撒與人。思量",
    "X85n1593_006:0471c10": "也是慕西秦。○上堂。豎窮三際。橫徧十方。拈起也。帝",
    "X85n1593_006:0471c11": "釋心驚。放下也。地神膽戰。不拈不放。喚作甚麼。自云",
    "X85n1593_006:0471c12": "蝦蟆。○上堂。三世諸佛不知有。狸奴白牯却知有。乃",
    "X85n1593_006:0471c13": "拈起拂子云。狸奴白牯總在這裏放光動地。何謂如",
    "X85n1593_006:0471c14": "此。兩段不同。【頌】僧問。如何是佛。師曰。鋸解秤錘。",
    "X85n1593_006:0471c15": "法華全舉禪師到大愚芝和尚處。愚問。古人見桃華。",
    "X85n1593_006:0471c16": "意作麼生。師曰。曲不藏直。曰那箇且從。這箇作麼生。",
    "X85n1593_006:0471c17": "師曰。大街拾得金。四隣爭得知。曰上座還知麼。師曰。",
    "X85n1593_006:0471c18": "路逢劒客須呈劒。不是詩人不獻詩。曰作家詩客。師",
    "X85n1593_006:0471c19": "曰。一條紅線兩人牽。曰玄沙道。諦當甚諦當。敢保老",
    "X85n1593_006:0471c20": "兄未徹在。又作麼生。師曰。海枯終見底。人死不知心。",
    "X85n1593_006:0471c21": "曰却是。師曰。樓閣凌雲勢。峯巒疊翠層。【頌】到瑯琊覺",
    "X85n1593_006:0471c22": "和尚處。琊問。近離甚處。師曰兩淛。曰船來陸來。師曰",
    "X85n1593_006:0471c23": "船來。曰船在甚處。師曰步下。曰不涉程途一句。作麼",
    "X85n1593_006:0471c24": "生道。師以坐具摵一摵曰。杜撰長老。如麻似粟。拂袖",
    "X85n1593_006:0472a01": "而出。琊問侍者。此是甚麼人。者曰。舉上座。琊曰。莫是",
    "X85n1593_006:0472a02": "舉師叔麼。先師教我尋見伊。遂下旦過問。上座莫是",
    "X85n1593_006:0472a03": "舉師叔麼。莫怪適來相觸忤。師便喝。復問。長老何時",
    "X85n1593_006:0472a04": "到汾陽。琊曰。某時到。師曰。我在淛江早聞你名。元來",
    "X85n1593_006:0472a05": "見解祇如此。何得名播寰宇。琊遂作禮曰。某甲罪過。",
    "X85n1593_006:0472a06": "○僧問。如何是奪人不奪境。師曰。白菊乍開重日暖。",
    "X85n1593_006:0472a07": "百年公子不逢春。曰如何是奪境不奪人。師曰。大地",
    "X85n1593_006:0472a08": "絕消息。翛然獨任真。曰如何是人境兩俱奪。師曰。草",
    "X85n1593_006:0472a09": "荒人變色。凡聖兩齊空。曰如何是人境俱不奪。師曰。",
    "X85n1593_006:0472a10": "清風與明月。野老笑相親。○上堂。鐘鳴皷響鵲噪鴉",
    "X85n1593_006:0472a11": "鳴。為你諸人說般若。講涅槃了也。諸人還信得及麼。",
    "X85n1593_006:0472a12": "觀音菩薩。向諸人面前作大神通。若信不及。却往他",
    "X85n1593_006:0472a13": "方救苦利生去也。○上堂。語漸也。返常合道。論頓也。",
    "X85n1593_006:0472a14": "不留朕迹。直饒論其頓。返其常。也是抑而為之。",
    "X85n1593_006:0472a15": "芭蕉谷泉禪師【頌】省同參慈明禪師。明問。白雲橫谷",
    "X85n1593_006:0472a16": "口。道人何處來。師左右顧視曰。夜來何處火。燒出古",
    "X85n1593_006:0472a17": "人墳。明曰。未在更道。師作虎聲。明以坐具便摵。師接",
    "X85n1593_006:0472a18": "住。推明置禪牀上。明却作虎聲。師大笑曰。我見七十",
    "X85n1593_006:0472a19": "餘員善知識。今日始遇作家。○慈明遷住福嚴。師又",
    "X85n1593_006:0472a20": "往省之。少留而還。作偈寄之曰。相別而今又半年。不",
    "X85n1593_006:0472a21": "知誰共對談禪。一般秀色湘山裏。汝自匡徒我自眠。",
    "X85n1593_006:0472a22": "天聖皓泰禪師到瑯琊。琊問。埋兵掉鬪。未是作家。匹",
    "X85n1593_006:0472a23": "馬單鎗。便請相見。師指琊曰。將頭不猛。帶累三軍。琊",
    "X85n1593_006:0472a24": "打師一坐具。師亦打琊一坐具。琊接住曰。適來一坐",
    "X85n1593_006:0472b01": "具。是山僧令行。上座一坐具。落在甚麼處。師曰。伏惟",
    "X85n1593_006:0472b02": "尚饗。琊拓開曰。五更侵早起。更有夜行人。師曰。賊過",
    "X85n1593_006:0472b03": "後張弓。琊曰。且坐喫茶。【頌】僧問。如何是佛。師曰。黑漆",
    "X85n1593_006:0472b04": "聖僧。",
    "X85n1593_006:0472b05": "浮山法遠禪師(號遠錄公)【頌】僧問。如何是祖師西來意。師",
    "X85n1593_006:0472b06": "曰。平地起骨堆。○歐陽文忠公。聞師奇逸造其室。未",
    "X85n1593_006:0472b07": "有以異之。與客碁。師坐其旁。文忠遽收局。請因碁說",
    "X85n1593_006:0472b08": "法。師即令撾鼓。陞座曰。若論此事。如兩家著碁相似。",
    "X85n1593_006:0472b09": "何謂也。敵手知音當機不讓。若是綴五饒三。又通一",
    "X85n1593_006:0472b10": "路始得。有一般底。祇解閉門作活。不會奪角衝關。硬",
    "X85n1593_006:0472b11": "節與虎口齊彰。局破後徒勞綽斡。所以道。肥邊易得。",
    "X85n1593_006:0472b12": "瘦肚難求。思行則往往失粘。心麤而時時頭撞。休誇",
    "X85n1593_006:0472b13": "國手。謾說神僊。贏局輸籌即不問。且道黑白未分時",
    "X85n1593_006:0472b14": "一著。落在甚麼處。良久曰。從來十九路。迷悟幾多人。",
    "X85n1593_006:0472b15": "文忠加歎。從容謂同僚曰。修初疑禪語為虗誕。今日",
    "X85n1593_006:0472b16": "見此老機緣。所得所造。非悟明於心地。安能有此妙",
    "X85n1593_006:0472b17": "旨哉。○上堂。諸佛出世建立化門。不離三身智眼。亦",
    "X85n1593_006:0472b18": "如摩醯首羅三目。何故。一隻水泄不通。緇素難辨。一",
    "X85n1593_006:0472b19": "隻大地全開。十方通暢。一隻高低一顧。萬類齊瞻。雖",
    "X85n1593_006:0472b20": "然。若是本分衲僧。陌路相逢。別具通天正眼始得。所",
    "X85n1593_006:0472b21": "以道三世諸佛不知有。狸奴白牯却知有。且道狸奴",
    "X85n1593_006:0472b22": "白牯。知有箇甚麼事。要會麼。深秋簾幕千家雨。落日",
    "X85n1593_006:0472b23": "樓臺一笛風。○師暮年休於會聖巖。敘佛祖奧義作",
    "X85n1593_006:0472b24": "九帶。曰佛正法眼帶。佛法藏帶。理貫帶。事貫帶。理事",
    "X85n1593_006:0472c01": "縱橫帶。屈曲垂帶。妙叶兼帶。金針雙鎻帶。平懷常實",
    "X85n1593_006:0472c02": "帶。學者既已傳誦。師曰。若據圓極法門。本具十數。今",
    "X85n1593_006:0472c03": "此九帶。已為諸人說了。更有一帶。還見得麼。若也見",
    "X85n1593_006:0472c04": "得親切分明。却請出來對眾說看。說得分明。許汝通",
    "X85n1593_006:0472c05": "前九帶。圓明道眼。若也不親切。說不相應。唯依吾語",
    "X85n1593_006:0472c06": "而為己解。則名謗法。諸人到此如何。眾無語。師叱之",
    "X85n1593_006:0472c07": "而去。",
    "X85n1593_006:0472c08": "寶應昭禪師上堂。十二時中。許你一時絕學。即是學",
    "X85n1593_006:0472c09": "佛法。不見阿難。多聞第一。却被迦葉擯出。不得結集。",
    "X85n1593_006:0472c10": "方知聰明博學。記持憶想。向外馳求。與靈覺心。轉沒",
    "X85n1593_006:0472c11": "交涉。五蘊[穀-禾+卵]中。透漏不過。順情生喜。違情生怒。蓋覆",
    "X85n1593_006:0472c12": "深厚。自纏自縛。無有解脫。流浪生死。六根為患。眾苦",
    "X85n1593_006:0472c13": "所逼。無自由分。而被妄心。於中主宰。大丈夫兒。早搆",
    "X85n1593_006:0472c14": "取好。喝一喝曰。參。",
    "X85n1593_006:0472c15": "大乘慧果禪師僧問。撥塵見佛時如何。師曰。撥塵即",
    "X85n1593_006:0472c16": "乖。見佛即錯。曰總不如是時如何。師曰。錯。",
    "X85n1593_006:0472c17": "金山曇穎達觀禪師首謁大陽玄禪師。遂問。洞山特",
    "X85n1593_006:0472c18": "設偏正君臣。意明何事。陽曰。父母未生時事。師曰。如",
    "X85n1593_006:0472c19": "何體會。陽曰。夜半正明。天曉不露。師罔然。遂謁谷隱。",
    "X85n1593_006:0472c20": "舉前話。隱曰。大陽不道不是。祇是口門窄。滿口說未",
    "X85n1593_006:0472c21": "盡。老僧即不然。師問。如何是父母未生時事。隱曰。糞",
    "X85n1593_006:0472c22": "墼子。師曰。如何是夜半正明。天曉不露。隱曰。牡丹華",
    "X85n1593_006:0472c23": "下睡猫兒。師愈疑駭。一日普請。隱問。今日運薪耶。師",
    "X85n1593_006:0472c24": "曰然。隱曰。雲門問僧。人搬柴。柴搬人。如何會。師無對。",
    "X85n1593_006:0473a01": "隱曰。此事如人學書。點畫可效者工。否者拙。蓋未能",
    "X85n1593_006:0473a02": "忘法耳。當筆忘手。手忘心。乃可也。師於是默契。良久",
    "X85n1593_006:0473a03": "曰。如石頭云。執事元是迷。契理亦非悟。隱曰。汝以為",
    "X85n1593_006:0473a04": "藥語。為病語。師曰。是藥語。隱呵曰。汝以病為藥。又安",
    "X85n1593_006:0473a05": "可哉。師曰。事如函得蓋。理如箭直鋒。妙寧有加者。而",
    "X85n1593_006:0473a06": "猶以為病。實未喻旨。隱曰。妙至是。亦祇明理事。祖師",
    "X85n1593_006:0473a07": "意旨。智識所不能到。矧事理能盡乎。故世尊云。理障",
    "X85n1593_006:0473a08": "礙正知見。事障續諸生死。師恍如夢覺曰。如何受用。",
    "X85n1593_006:0473a09": "隱曰。語不離窠臼。安能出蓋纏。師歎曰。纔涉脣吻。便",
    "X85n1593_006:0473a10": "落意思。盡是死門。終非活路。○示眾曰。纔涉唇吻。便",
    "X85n1593_006:0473a11": "落意思。盡是死門。俱非活路。直饒透脫。猶在沉淪。莫",
    "X85n1593_006:0473a12": "教孤負平生。虗度此世。要得不孤負平生麼。拈拄杖",
    "X85n1593_006:0473a13": "卓一下曰。須是莫被拄杖瞞始得。看看。拄杖子穿過",
    "X85n1593_006:0473a14": "諸你人髑髏。[跳-兆+孛]跳入你鼻孔裏去也。又卓一下。○上",
    "X85n1593_006:0473a15": "堂。大眾集定。有僧纔出禮拜。師曰。欲識佛性義。當觀",
    "X85n1593_006:0473a16": "時節因緣。僧便問。如何是時節因緣。師便下座。○問",
    "X85n1593_006:0473a17": "如何是奪人不奪境。師曰。家裏已無回日信。路遙空",
    "X85n1593_006:0473a18": "有望鄉牌。曰如何是奪境不奪人。師曰。滄海盡教枯",
    "X85n1593_006:0473a19": "見底。青山直得輾為塵。曰如何是人境兩俱奪。師曰。",
    "X85n1593_006:0473a20": "天地尚空秦日月。山河不見漢君臣。曰如何是人境",
    "X85n1593_006:0473a21": "俱不奪。師曰。鶯囀千林花滿地。客游三月草侵天。",
    "X85n1593_006:0473a22": "仁壽珍禪師上堂。明明無悟。有法即迷。日上無雲。麗",
    "X85n1593_006:0473a23": "天普照。眼中無翳。空本無花。無智人前。不得錯舉。參。",
    "X85n1593_006:0473a24": "永慶普禪師初問谷隱。古人道。來日大悲院裏有齋。",
    "X85n1593_006:0473b01": "意旨如何。曰日出隈陽坐。天寒不舉頭。師入室次。隱",
    "X85n1593_006:0473b02": "曰。適來因緣。汝作麼生會。師曰。會則途中受用。不會",
    "X85n1593_006:0473b03": "則世諦流布。曰未在。更道。師拂袖便出。",
    "X85n1593_006:0473b04": "駙馬都尉李遵勗居士謁谷隱。問出家事。隱以崔趙",
    "X85n1593_006:0473b05": "公問徑山公案答之。公於言下大悟。作偈曰。學道須",
    "X85n1593_006:0473b06": "是鐵漢。著手心頭便判。直趣無上菩提。一切是非莫",
    "X85n1593_006:0473b07": "管。",
    "X85n1593_006:0473b08": "英公夏竦居士自契機於谷隱。日與老衲游。偶上藍",
    "X85n1593_006:0473b09": "溥禪師至。公問。百骸潰散時。那箇是長老自家底藍",
    "X85n1593_006:0473b10": "曰。前月二十離蘄陽。公休去。藍却問。百骸潰散時。那",
    "X85n1593_006:0473b11": "箇是相公自家底。公便喝。藍曰。喝則不無。畢竟那箇",
    "X85n1593_006:0473b12": "是相公自家底。公對以偈曰。休認風前第一機。太虗",
    "X85n1593_006:0473b13": "何處著思惟。山僧若要通消息。萬里無雲月上時。藍",
    "X85n1593_006:0473b14": "曰。也是弄精魂。",
    "X85n1593_006:0473b15": "華嚴道隆禪師初參石門徹和尚。問曰。古者道。但得",
    "X85n1593_006:0473b16": "隨處安閑。自然合他古轍。雖有此語。疑心未歇時如",
    "X85n1593_006:0473b17": "何。門曰。知有乃可隨處安閑。如人在州縣住。或聞或",
    "X85n1593_006:0473b18": "見。千奇百怪。他總將作尋常。不知有而安閑。如人在",
    "X85n1593_006:0473b19": "村落住。有少聲色。則驚怪傳說。師於言下有省。門盡",
    "X85n1593_006:0473b20": "授其洞上厥旨。後為廣慧嗣。一日福嚴承和尚。問曰。",
    "X85n1593_006:0473b21": "禪師親見石門。如何却嗣廣慧。師曰。我見廣慧。渠欲",
    "X85n1593_006:0473b22": "剃髮。使我擎凳子來。慧曰。道者。我有凳子詩。聽取。乃",
    "X85n1593_006:0473b23": "曰。放下便平穩。我時便肯伊。因敘在石門處所得。廣",
    "X85n1593_006:0473b24": "慧曰。石門所示。如百味珍羞。祇是飽人不得。",
    "X85n1593_006:0473c01": "文公楊億居士字大年。【頌】出守汝州。首謁廣慧。慧接",
    "X85n1593_006:0473c02": "見。公便問。布鼓當軒擊。誰是知音者。慧曰。來風深辨。",
    "X85n1593_006:0473c03": "公曰。恁麼則禪客相逢。祇彈指也。慧曰。君子可八。公",
    "X85n1593_006:0473c04": "應諾諾。慧曰。草賊大敗。夜語次。慧曰。秘監曾與甚人",
    "X85n1593_006:0473c05": "道話來。公曰。某曾聞雲巖諒監寺。兩箇大蟲相咬時",
    "X85n1593_006:0473c06": "如何。諒曰。一合相。某曰。我祇管看。未審恁麼道。還得",
    "X85n1593_006:0473c07": "麼。慧曰。這裏即不然。公曰。請和尚別一轉語。慧以手",
    "X85n1593_006:0473c08": "作拽鼻勢。曰這畜生更[跳-兆+孛]跳在。公於言下脫然無疑。",
    "X85n1593_006:0473c09": "有偈曰。八角磨盤空裏走。金毛師子變作狗。擬欲將",
    "X85n1593_006:0473c10": "身北斗藏。應須合掌南辰後。【頌】公問廣慧曰。承和尚",
    "X85n1593_006:0473c11": "有言。一切罪業皆因財寶所生。勸人踈於財利。況南",
    "X85n1593_006:0473c12": "閻浮提眾生。以財為命。邦國以財聚人。教中有財法",
    "X85n1593_006:0473c13": "二施。何得勸人踈財乎。慧曰。幡竿尖上鐵籠頭。公曰。",
    "X85n1593_006:0473c14": "海壇馬子似驢大。慧曰。楚雞不是丹山鳳。公曰。佛滅",
    "X85n1593_006:0473c15": "二千歲。比丘少慚愧。公置一百問。請廣慧答。慧一一",
    "X85n1593_006:0473c16": "答回。○公問李都尉曰。釋迦六年苦行。成得甚麼事。",
    "X85n1593_006:0473c17": "尉曰。擔折知柴重(公復抒其師承密證寄李翰林)。",
    "X85n1593_006:0473c18": "翠巖可真禪師甞參慈明。因之金鑾。同善侍者坐夏。",
    "X85n1593_006:0473c19": "善乃慈明高弟。道吾真。楊岐會。皆推伏之。師自負親",
    "X85n1593_006:0473c20": "見慈明。天下無可意者。善與語。知其未徹。笑之。一日",
    "X85n1593_006:0473c21": "山行。舉論鋒發。善拈一片瓦礫。置盤石上曰。若向這",
    "X85n1593_006:0473c22": "裏下得一轉語許你親見慈明。師左右視。擬對之。善",
    "X85n1593_006:0473c23": "叱曰。佇思停機。情識未透。何曾夢見。師自愧悚。即還",
    "X85n1593_006:0473c24": "石霜。慈明見來。叱曰。本色行脚人。必知時節有甚急",
    "X85n1593_006:0474a01": "事。夏未了。早已至此。師泣曰。被善兄毒心。終礙塞人。",
    "X85n1593_006:0474a02": "故來見和尚。明遽問。如何是佛法大意。師曰。無雲生",
    "X85n1593_006:0474a03": "嶺上。有月落波心。明瞋目喝曰。頭白齒豁。猶作這箇",
    "X85n1593_006:0474a04": "見解。如何脫離生死。師悚然求指示。明曰。汝問我。師",
    "X85n1593_006:0474a05": "理前語問之。明震聲曰。無雲生嶺上。有月落波心。師",
    "X85n1593_006:0474a06": "於言下大悟。師爽氣逸出。機辨迅捷。叢林憚之。○僧",
    "X85n1593_006:0474a07": "問。如何是學人轉身處。師曰。一堵墻。百堵調。曰如何",
    "X85n1593_006:0474a08": "是學人著力處。師曰。千日斫柴一日燒。曰如何是學",
    "X85n1593_006:0474a09": "人親切處。師曰。渾家送上渡頭船。○上堂。舉龍牙頌",
    "X85n1593_006:0474a10": "曰。學道如鑽火。逢煙未可休。直待金星現。歸家始到",
    "X85n1593_006:0474a11": "頭。神鼎曰。學道如鑽火。逢煙即便休。莫待金星現。燒",
    "X85n1593_006:0474a12": "脚又燒頭。師曰。若論頓也。龍牙正在半途。若論漸也。",
    "X85n1593_006:0474a13": "神鼎猶少悟在。於此復且如何。諸仁者。今年多落葉。",
    "X85n1593_006:0474a14": "幾處掃歸家。○上堂。舉僧問巴陵。如何是道。陵曰。明",
    "X85n1593_006:0474a15": "眼人落井。又問寶應。如何是道。應曰。五鳳樓前。又問",
    "X85n1593_006:0474a16": "首山。如何是道。山曰。脚下深三尺。此三轉語。一句壁",
    "X85n1593_006:0474a17": "立千仞。一句陸地行船。一句賓主交參。諸人莫有揀",
    "X85n1593_006:0474a18": "得者麼。出來道看。如無且行羅漢慈。破結賊故。行菩",
    "X85n1593_006:0474a19": "薩慈。安眾生故。行如來慈。得如相故。",
    "X85n1593_006:0474a20": "蔣山贊元禪師三歲出家。七歲為僧。十五遊方。遠造",
    "X85n1593_006:0474a21": "石霜。陞於丈室。慈明一見曰。好好著槽廠。師遂作驢",
    "X85n1593_006:0474a22": "鳴。明曰。真法器耳。俾為侍者。二十年中。運水搬柴。不",
    "X85n1593_006:0474a23": "憚寒暑。悉己躬親求道。後出世蘇臺天峯。龍華。白雲。",
    "X85n1593_006:0474a24": "府帥請居誌公道場。提綱宗要。機鋒迅敏。解行相應。",
    "X85n1593_006:0474b01": "諸方推服。○丞相王公安石。重師德望。特奏章服師",
    "X85n1593_006:0474b02": "號。公又堅辭鼎席。結廬定林山中。與師蕭散林下。清",
    "X85n1593_006:0474b03": "談終日。贈師頌曰。不與物違真道廣。每隨緣起自禪",
    "X85n1593_006:0474b04": "深。舌根已淨誰能壞。足跡如空我得尋。此亦明世希",
    "X85n1593_006:0474b05": "有事也。○元祐元年。師乃遷化。丞相王公慟哭于塔。",
    "X85n1593_006:0474b06": "讚師真曰。賢哉人也。行厲而容寂。知言而能默。譽榮",
    "X85n1593_006:0474b07": "弗喜。辱毀弗戚。弗矜弗克。人自稱德。有緇有白。來自",
    "X85n1593_006:0474b08": "南北。弗順弗逆。弗抗弗抑。弗觀汝華。唯食己實。孰其",
    "X85n1593_006:0474b09": "嗣之。我有遺則。",
    "X85n1593_006:0474b10": "大寧道寬禪師上堂。無念為宗。無住為本。真空為體。",
    "X85n1593_006:0474b11": "妙有為用。所以道。盡大地是真空。徧法界是妙有。且",
    "X85n1593_006:0474b12": "道是甚麼人用得。四時運用。日月常明。法本不遷。道",
    "X85n1593_006:0474b13": "無方所。隨緣自在。逐物昇沉。此土他方。入凡入聖。雖",
    "X85n1593_006:0474b14": "然如是。且道入鄉隨俗一句。作麼生道。良久曰。西天",
    "X85n1593_006:0474b15": "梵語。東土唐言。○僧問。如何是露地白牛。師以火箸",
    "X85n1593_006:0474b16": "插火爐中曰。會麼。曰不會。師曰。頭不欠。尾不剩。",
    "X85n1593_006:0474b17": "道吾悟真禪師上堂。師子兒哮吼。龍馬駒[跳-兆+孛]跳。古佛",
    "X85n1593_006:0474b18": "鏡中明。三山孤月皎。遂作舞下座。○上堂。舉洞山道。",
    "X85n1593_006:0474b19": "五臺山上雲蒸飯。佛殿堦前狗尿天。剎竿頭上煎[飢-几+追]",
    "X85n1593_006:0474b20": "子。三箇猢猻夜簸錢。老僧即不然。三面狸奴脚踏月。",
    "X85n1593_006:0474b21": "兩頭白牯手拏煙。戴冠碧兔立庭柏。脫[穀-禾+卵]烏龜飛上",
    "X85n1593_006:0474b22": "天。老僧葛藤。盡被汝諸人覰破了也。洞山老人甚是",
    "X85n1593_006:0474b23": "奇特。雖然如是。祇行得三步四步。且不過七跳八跳。",
    "X85n1593_006:0474b24": "且道誵訛在甚麼處。老僧今日不惜眉毛。一時布施。",
    "X85n1593_006:0474c01": "良久曰。叮嚀損君德。無言真有功。任從滄海變。終不",
    "X85n1593_006:0474c02": "為君通。○上堂。古人道。認著依前還不是。實難會。土",
    "X85n1593_006:0474c03": "宿頷下髭鬚多。波斯眼深鼻孔大。甚奇怪。歘然透過",
    "X85n1593_006:0474c04": "新羅界。○僧問。如何是第一玄。師曰。釋尊光射阿難",
    "X85n1593_006:0474c05": "肩。曰如何是第二玄。師曰。孤輪眾象攢。曰如何是第",
    "X85n1593_006:0474c06": "三玄。師曰。泣向枯桑淚漣漣。曰如何是第一要。師曰。",
    "X85n1593_006:0474c07": "最好精麤照。曰如何是第二要。師曰。閃電乾坤光晃",
    "X85n1593_006:0474c08": "曜曰如何是第三要。師曰。路夾青松老。○上堂。舉僧",
    "X85n1593_006:0474c09": "問首山如何是佛。山曰。新婦騎驢阿家牽。師曰。手提",
    "X85n1593_006:0474c10": "巴鼻脚踏尾。仰面看天聽流水。天明送出路傍邊。夜",
    "X85n1593_006:0474c11": "靜還歸茅屋裏。○問僧甚處來。曰堂中來。師曰。聖僧",
    "X85n1593_006:0474c12": "道甚麼。僧近前不審。師曰。東家作驢。西家作馬。曰過",
    "X85n1593_006:0474c13": "在甚麼處。師曰。萬里崖州。",
    "X85n1593_006:0474c14": "廣法源禪師上堂。春雨微微。簷頭水滴。聞聲不悟。歸",
    "X85n1593_006:0474c15": "堂面壁。○上堂。若論此事。切莫道著。道著即頭角生。",
    "X85n1593_006:0474c16": "有僧出曰。頭角生也。師曰禍事。曰某甲罪過。師曰。龍",
    "X85n1593_006:0474c17": "頭蛇尾。伏惟珍重。",
    "X85n1593_006:0474c18": "靈隱德章禪師仁宗皇帝。詔師於延春閣下齋。宣",
    "X85n1593_006:0474c19": "普照大師問。如何是當機一句。師曰。一言逈出青霄",
    "X85n1593_006:0474c20": "外。萬仞峯前險處行。曰作麼生是險處行。師便喝。曰",
    "X85n1593_006:0474c21": "皇帝面前何得如此。師曰。也不得放過。○師進心珠",
    "X85n1593_006:0474c22": "歌曰。心如意。心如意。任運隨緣不相離。但知莫向外",
    "X85n1593_006:0474c23": "邊求。外邊求。終不是。枉用工夫隱真理。識心珠。光曜",
    "X85n1593_006:0474c24": "日。秘藏深密無形質。拈來掌內眾人驚。二乘精進爭",
    "X85n1593_006:0475a01": "能測。碧眼胡。須指出。臨機妙用何曾失。尋常切忌與",
    "X85n1593_006:0475a02": "人看。大地山河動岌岌。",
    "X85n1593_006:0475a03": "定慧超信海印禪師僧問。如何是第一句。師曰。那叱",
    "X85n1593_006:0475a04": "忿怒。曰如何是第二句。師曰。衲僧罔措。曰如何是第",
    "X85n1593_006:0475a05": "三句。師曰。西天此土。○上堂。若識般若。即被般若縛。",
    "X85n1593_006:0475a06": "若不識般若。亦被般若縛。識與不識。拈放一邊。却問",
    "X85n1593_006:0475a07": "諸人。如何是般若體。參堂去。",
    "X85n1593_006:0475a08": "泐潭月禪師僧問。修多羅教。如標月指。未審指箇甚",
    "X85n1593_006:0475a09": "麼。師曰。請高著眼。曰曙色未分人盡望。及乎天曉也",
    "X85n1593_006:0475a10": "尋常。師曰。年衰鬼弄人。",
    "X85n1593_006:0475a11": "姜山方禪師僧問。如何是一塵入正受。師曰。蛇衘老",
    "X85n1593_006:0475a12": "鼠尾。曰如何是諸塵三昧起。師曰。鼈咬釣魚竿。曰恁",
    "X85n1593_006:0475a13": "麼則東西不辨。南北不分去也。師曰。堂前一盌夜明",
    "X85n1593_006:0475a14": "燈。簾外數莖青瘦竹。○問諸佛未出世時如何。師曰。",
    "X85n1593_006:0475a15": "不識酒望子。曰出世後如何。師曰。釣魚船上贈三椎。",
    "X85n1593_006:0475a16": "○上堂。不是道得道不得。諸方盡把為奇特。寒山燒",
    "X85n1593_006:0475a17": "火滿頭灰。笑罵豐干這老賊。",
    "X85n1593_006:0475a18": "白鹿端禪師僧問。凝然湛寂時如何。師曰。不是闍黎",
    "X85n1593_006:0475a19": "安身立命處。曰如何是學人安身立命處。師曰。雲有",
    "X85n1593_006:0475a20": "出山勢。水無投澗聲。",
    "X85n1593_006:0475a21": "真如方禪師參瑯琊。唯看柏樹子話。每入室。陳其所",
    "X85n1593_006:0475a22": "見。不容措辭。常被喝出。忽一日大悟。直入方丈曰。我",
    "X85n1593_006:0475a23": "會也。瑯琊曰。汝作麼生會。師曰。夜來牀薦暖。一覺到",
    "X85n1593_006:0475a24": "天明。瑯琊可之。",
    "X85n1593_006:0475b01": "長水子璿講師(嘉禾人也)自落[髟/采]。誦楞嚴不輟。從洪敏法",
    "X85n1593_006:0475b02": "師講。至動靜二相。了然不生。有省。謂敏曰。敲空擊木。",
    "X85n1593_006:0475b03": "(亦作竹)尚落筌蹄。舉目揚眉。已成擬議。去此二途。方契",
    "X85n1593_006:0475b04": "斯旨。敏拊而證之。然欲探禪源。罔知攸往。聞琅琊。道",
    "X85n1593_006:0475b05": "重當世。即趨其席。值上堂次。出問。清淨本然。云何忽",
    "X85n1593_006:0475b06": "生山河大地。琅琊憑陵答曰。清淨本然。云何忽生山",
    "X85n1593_006:0475b07": "河大地。師領悟禮謝曰。願侍巾瓶。琅琊謂曰。汝宗不",
    "X85n1593_006:0475b08": "振久矣。且勵志扶持。報佛恩德。勿以殊宗為介也。乃",
    "X85n1593_006:0475b09": "如教。再拜以辤。後住長水。承稟日顧眾曰。道非言象",
    "X85n1593_006:0475b10": "得。禪非擬議知。會意通宗。曾無別致。由是二宗仰之。",
    "X85n1593_006:0475b11": "甞疏楞嚴等經。盛行于世。",
    "X85n1593_006:0475b12": "雲峯文悅禪師【頌】初造大愚。聞示眾曰。大家相聚喫",
    "X85n1593_006:0475b13": "莖韲。若喚作一莖韲。入地獄如箭射。便下座。師大駭。",
    "X85n1593_006:0475b14": "○夜造方丈。愚問。來何所求。師曰。求心法。愚曰。法輪",
    "X85n1593_006:0475b15": "未轉。食輪先轉。後生趂色力徤。何不為眾乞食。我忍",
    "X85n1593_006:0475b16": "飢不暇。何暇為汝說禪乎。師不敢違。未幾愚移翠巖。",
    "X85n1593_006:0475b17": "師納疏罷。復過翠巖求指示。巖曰。佛法未到爛却。雪",
    "X85n1593_006:0475b18": "寒。且為眾乞炭。師亦奉命。能事罷。復造方丈。巖曰。堂",
    "X85n1593_006:0475b19": "司闕人。今以煩汝。師受之。不樂。恨巖不去心地。坐後",
    "X85n1593_006:0475b20": "架桶篐忽散。自架墮落。師忽然開悟。頓見巖用處。走",
    "X85n1593_006:0475b21": "搭袈裟上寢堂。巖迎笑曰。維那且喜大事了畢。師再",
    "X85n1593_006:0475b22": "拜。不及吐一辭而去。服勤八年。後出世翠巖。時首座",
    "X85n1593_006:0475b23": "領眾出迎。問曰。德山宗乘即不問。如何是臨濟大用。",
    "X85n1593_006:0475b24": "師曰。你甚處去來。座擬議。師便掌。座擬對。師喝曰。領",
    "X85n1593_006:0475c01": "眾歸去。自是一眾畏服。○僧問。萬法歸一。一歸何所。",
    "X85n1593_006:0475c02": "師曰。黃河九曲。曰如何是第一句。師曰。垂手過膝。曰",
    "X85n1593_006:0475c03": "如何是第二句。師曰。萬里崖州。曰如何是第三句。師",
    "X85n1593_006:0475c04": "曰。糞箕掃帚。○上堂。語不離窠臼。焉能出蓋纏。片雲",
    "X85n1593_006:0475c05": "橫谷口。迷却幾人源。所以道。言無展事。語不投機。承",
    "X85n1593_006:0475c06": "言者喪。滯句者迷。汝等諸人。到這裏憑何話會。良久",
    "X85n1593_006:0475c07": "曰。欲得不招無間業。莫謗如來正法輪。○上堂。道遠",
    "X85n1593_006:0475c08": "乎哉。觸事而真。聖遠乎哉。體之則神。所以娑婆世界。",
    "X85n1593_006:0475c09": "以音聲為佛事。香積世界。以香飯為佛事。翠巖這裏。",
    "X85n1593_006:0475c10": "祇於出入息內。供養承事。過現未來塵沙諸佛。無一",
    "X85n1593_006:0475c11": "空過者。過現未來塵沙諸佛。是翠巖侍者。無一不到。",
    "X85n1593_006:0475c12": "如一不到。三十拄杖。諸上座。還會麼。將此深心奉塵",
    "X85n1593_006:0475c13": "剎。是則名為報佛恩。○上堂。若見諸相非相。即山河",
    "X85n1593_006:0475c14": "大地。竝無過咎。諸上座。終日著衣喫飯。未甞咬著一",
    "X85n1593_006:0475c15": "粒米。未曾挂著一縷絲。便能變大地作黃金。攪長河",
    "X85n1593_006:0475c16": "為酥酪。雖然如是。著衣喫飯即不無。衲僧門下汗臭",
    "X85n1593_006:0475c17": "氣。也未夢見在。○上堂。見聞覺知無障礙。聲香味觸",
    "X85n1593_006:0475c18": "常三昧。衲僧道會也。山是山。水是水。飢來喫飯。困來",
    "X85n1593_006:0475c19": "打睡。忽然須彌山。[跳-兆+孛]跳入你鼻孔裏。摩竭魚穿你眼",
    "X85n1593_006:0475c20": "睛中。作麼生商量。良久曰。參堂去。○小參。舉百丈歲",
    "X85n1593_006:0475c21": "夜示眾曰。你這一隊後生。經律論固是不知。入眾參",
    "X85n1593_006:0475c22": "禪。禪又不會。臈月三十日。且作麼生折合去。師曰。灼",
    "X85n1593_006:0475c23": "然諸禪德。去聖時遙。人心澹泊。看却今時叢林。更是",
    "X85n1593_006:0475c24": "不得所在之處。或聚徒三百五百。浩浩地。祇以飯食",
    "X85n1593_006:0476a01": "豐濃。寮舍穩便為旺化。中間孜孜。為道者無一人。設",
    "X85n1593_006:0476a02": "有十箇五箇。走上走下。半青半黃。會即總道我會。各",
    "X85n1593_006:0476a03": "各自謂握靈蛇之珠。孰肯知非。及乎挨拶。鞭逼將來。",
    "X85n1593_006:0476a04": "直是萬中無一。苦哉苦哉。所謂般若叢林歲歲凋。無",
    "X85n1593_006:0476a05": "明荒草年年長。就中今時後生。纔入眾來。便自端然",
    "X85n1593_006:0476a06": "拱手。受他別人供養。到處菜不擇一莖。柴不搬一束。",
    "X85n1593_006:0476a07": "十指不沾水。百事不干懷。雖則一期快意。爭奈三途",
    "X85n1593_006:0476a08": "累身。豈不見教中道。寧以熱鐵纏身。不受信心人衣。",
    "X85n1593_006:0476a09": "寧以洋銅灌口。不受信心人食。上座。若也是去。直饒",
    "X85n1593_006:0476a10": "變大地作黃金。攪長河為酥酪。供養上座。未為分外。",
    "X85n1593_006:0476a11": "若也未是。至於滴水寸絲。便須披毛帶角。牽犂拽杷。",
    "X85n1593_006:0476a12": "償他始得。不見祖師道。入道不通理。復身還信施。此",
    "X85n1593_006:0476a13": "是決定底事。終不虗也。諸上座。光陰可惜。時不待人。",
    "X85n1593_006:0476a14": "莫待一朝眼光落地。緇田無一簣之功。鐵圍陷百刑",
    "X85n1593_006:0476a15": "之苦。莫言不道。珍重。",
    "X85n1593_006:0476a16": "秀州本覺若珠禪師僧問。如何是道。師舉起拳。僧曰。",
    "X85n1593_006:0476a17": "學人不會。師曰。拳頭也不識。",
    "X85n1593_006:0476a18": "華嚴普孜禪師僧問。如何是賓中賓。師曰。客路如天",
    "X85n1593_006:0476a19": "遠。曰如何是賓中主。師曰。侯門似海深。曰如何是主",
    "X85n1593_006:0476a20": "中主。師曰。寰中天子勑。曰如何是主中賓。師曰。塞外",
    "X85n1593_006:0476a21": "將軍令。乃曰。賓中問主。互換機鋒。主中問賓。同生同",
    "X85n1593_006:0476a22": "死。主中辨主。飲氣吞聲。賓中覓賓。白雲萬里。故句中",
    "X85n1593_006:0476a23": "無意。意在句中。於斯明得。一雙孤鴈。撲地高飛。於斯",
    "X85n1593_006:0476a24": "未明。一對鴛鴦。池邊獨立。知音禪客。相共證明。影響",
    "X85n1593_006:0476b01": "異流。切須子細。良久曰。若是陶淵明。攢眉便歸去。",
    "X85n1593_006:0476b02": "瑯琊方銳禪師上堂。造化無生物之心。而物物自成。",
    "X85n1593_006:0476b03": "雨露非潤物之意。而靈苗自榮。所以藥劑不食而病",
    "X85n1593_006:0476b04": "自損。良師不親而心自明。故知妙慧靈光。不從緣得。",
    "X85n1593_006:0476b05": "到這裏方許你進步。瑯琊與你別作箇相見。還有麼。",
    "X85n1593_006:0476b06": "若無。不可壓良為賤。",
    "X85n1593_006:0476b07": "興陽希隱禪師僧問。如何是懸崖撒手底句。師曰。明",
    "X85n1593_006:0476b08": "月照幽谷。曰如何是絕後再蘇底句。師曰。白雲生太",
    "X85n1593_006:0476b09": "虗。曰恁麼則樵夫出林丘。處處歌春色。師曰。是人道",
    "X85n1593_006:0476b10": "得。",
    "X85n1593_006:0476b11": "石佛顯忠祖印禪師僧問。如何是相生。師曰。山河大",
    "X85n1593_006:0476b12": "地。曰如何是想生。師曰。兔子望月。曰如何是流注生。",
    "X85n1593_006:0476b13": "師曰。無間斷(人天眼眼目三種生。石佛有頌)。",
    "X85n1593_006:0476b14": "淨住居說禪師參達觀。遂問曰。某甲經論粗明。禪直",
    "X85n1593_006:0476b15": "不信。願師決疑。觀曰。既不信禪。豈可明經。禪是經綱。",
    "X85n1593_006:0476b16": "經是禪網。提綱正網。了禪見經。師曰。為某甲說禪看。",
    "X85n1593_006:0476b17": "觀曰。向下文長。師曰。若恁麼。經與禪乃一體。觀曰。佛",
    "X85n1593_006:0476b18": "及祖非二心。如手搦拳。如拳搦手。師因而有省。乃成",
    "X85n1593_006:0476b19": "偈曰。二十餘年用意猜。幾番曾把此心灰。而今潦倒",
    "X85n1593_006:0476b20": "逢知己。李白元來是秀才。",
    "X85n1593_006:0476b21": "節使李端愿居士兒時在館舍常閱禪書。長雖婚官。",
    "X85n1593_006:0476b22": "然篤志祖道。遂於後圃築室。類蘭若。邀達觀處之。朝",
    "X85n1593_006:0476b23": "夕咨參。至忘寢食。觀一日視公曰。非示現力。豈致爾",
    "X85n1593_006:0476b24": "哉。奈無箇所入何。公問曰。天堂地獄。畢竟是有是無。",
    "X85n1593_006:0476c01": "請師明說。觀曰。諸佛向無中說有。眼見空華。太尉就",
    "X85n1593_006:0476c02": "有裏尋無。手[據-豕+旦]水月。堪笑眼前見牢獄不避。心外聞",
    "X85n1593_006:0476c03": "天堂欲生。殊不知忻怖在心。善惡成境。太尉但了是",
    "X85n1593_006:0476c04": "心。自然無惑。公曰。心如何了。觀曰。善惡都莫思量。公",
    "X85n1593_006:0476c05": "曰。不思量後。心歸何所觀。曰且請太尉歸宅。公曰。祇",
    "X85n1593_006:0476c06": "如人死後。心歸何所。觀曰。未知生。焉知死。公曰。生則",
    "X85n1593_006:0476c07": "某已知之。觀曰。生從何來。公罔措。觀起揕其胷曰。祇",
    "X85n1593_006:0476c08": "在這裏。更擬思量箇甚麼。公曰。會得也。觀曰。作麼生",
    "X85n1593_006:0476c09": "會。公曰。祇知貪程。不知蹉路。觀拓開曰。百年一夢。今",
    "X85n1593_006:0476c10": "朝方省。既而說偈曰。三十八歲懵然無知。及其有知。",
    "X85n1593_006:0476c11": "何異無知。滔滔汴水。隱隱隋堤。師其歸矣。箭浪東馳。",
    "X85n1593_006:0476c12": "西余淨端禪師始見弄師子。發明心要。往見龍華。蒙",
    "X85n1593_006:0476c13": "印可。遂旋里。合彩為師子皮。時被之。因號端師子。上",
    "X85n1593_006:0476c14": "堂。二月二。禪翁有何謂。春風觸目百華開。公子王孫",
    "X85n1593_006:0476c15": "日日醺醺醉。唯有殿前陳朝檜。不入時人意。禪家流。",
    "X85n1593_006:0476c16": "祇這是。莫思慮。坦然齋後一甌茶。長連牀上伸脚睡。",
    "X85n1593_006:0476c17": "咄。○師到華亭。眾請上堂。靈山師子。雲間哮吼。佛法",
    "X85n1593_006:0476c18": "無可商量。不如打箇筋斗。便下座。",
    "X85n1593_006:0476c19": "大溈慕喆真如禪師上堂。山僧本無積蓄。且得粥足",
    "X85n1593_006:0476c20": "飯足。困來即便打眠。一任東卜西卜。○上堂。不用思",
    "X85n1593_006:0476c21": "而知。不用慮而解。廬陵米價高。鎮州蘿蔔大。○上堂。",
    "X85n1593_006:0476c22": "古佛道。昔於波羅奈。轉四諦法輪。墮坑落壍。今復轉",
    "X85n1593_006:0476c23": "最妙無上大法輪。土上加泥。如今還有不歷階梯。獨",
    "X85n1593_006:0476c24": "超物外者麼。良久曰。出頭天外看。誰是箇中人。○上",
    "X85n1593_006:0477a01": "堂。阿剌剌。是甚麼。飜思當年破竈墮。杖子忽擊著。方",
    "X85n1593_006:0477a02": "知孤負我。以拄杖擊香臺一下曰。墮墮。",
    "X85n1593_006:0477a03": "穹窿圓禪師上堂。福臻不說禪。無事日高眠。有問祖",
    "X85n1593_006:0477a04": "師意。連擉兩三拳。大眾。且道為甚麼如此。不合惱亂",
    "X85n1593_006:0477a05": "山僧睡。",
    "X85n1593_006:0477a06": "興化紹清禪師上堂。祖宗門下。佛法不存。善法堂前。",
    "X85n1593_006:0477a07": "仁義休說。然雖如是。事無一向。竊聞哀哀父母。生我",
    "X85n1593_006:0477a08": "劬勞。欲報深恩。昊天罔極。髮膚身體。弗敢毀傷。此魯",
    "X85n1593_006:0477a09": "仲尼之孝也。輪轉三界中。恩愛不能捨。棄恩入無為。",
    "X85n1593_006:0477a10": "真實報恩者。故我大覺世尊。雪山苦行。摩竭成道。往",
    "X85n1593_006:0477a11": "忉利天。為母說法。此釋迦之孝也。得大解脫。現大神",
    "X85n1593_006:0477a12": "通。手擎金錫。掌拓龍盂。詣地獄門。卓然尋省。見其慈",
    "X85n1593_006:0477a13": "母。悲泣無量。此目連之孝也。作麼生是興化之孝。良",
    "X85n1593_006:0477a14": "久曰。興化今日不上天堂。不入地獄。於善法堂中。燈",
    "X85n1593_006:0477a15": "王座上。為母說法。以報劬勞。且道我母即今在甚麼",
    "X85n1593_006:0477a16": "處。乃曰。我母生前足善緣。無勞問佛定生天。人間上",
    "X85n1593_006:0477a17": "壽古今少。九十春秋減一年。下座。敢煩大眾燒一炷",
    "X85n1593_006:0477a18": "香。以助山僧報孝。既是山僧之母。為甚麼却煩諸人",
    "X85n1593_006:0477a19": "燒香。不見道東家人死。西家人助哀。以手搥胸曰。蒼",
    "X85n1593_006:0477a20": "天蒼天。",
    "X85n1593_006:0477a21": "智海道平禪師上堂。山僧不會佛法。為人總沒來由。",
    "X85n1593_006:0477a22": "或時半開半合。或時全放全收。還如萬人叢裏冷地",
    "X85n1593_006:0477a23": "掉箇石頭。忽然打著一箇。方知觸處周流。",
    "X85n1593_006:0477a24": "泐潭景祥禪師僧問。如何是祖師西來意。師曰。十箇",
    "X85n1593_006:0477b01": "指頭八箇丫。師甞叉手夜坐。如對大賓。初坐手與趺",
    "X85n1593_006:0477b02": "綴。至五鼓。必齊膺。因號祥叉手。",
    "X85n1593_006:0477b03": "光孝慧蘭禪師甞以觸衣書七佛名。叢林稱為蘭布",
    "X85n1593_006:0477b04": "裩。有擬草庵歌。具載普燈錄。",
    "X85n1593_006:0477b05": "東林遵禪師上堂。十五日已前。放過一著。十五日已",
    "X85n1593_006:0477b06": "後。未可商量。正當十五日。試道一句看。良久曰。山色",
    "X85n1593_006:0477b07": "翠穠春雨歇。柏庭香擁木蘭開。",
    "X85n1593_006:0477b08": "潭州東明遷禪師晚居溈山。真如庵忠道者高其風。",
    "X85n1593_006:0477b09": "每扣之。一日閱首楞嚴次。忠問。如我按指。海印發光。",
    "X85n1593_006:0477b10": "佛意如何。師曰。釋迦老子好與二十棒。曰為甚麼如",
    "X85n1593_006:0477b11": "此。師曰。用按指作麼。曰汝暫舉心。塵勞先起。又作麼",
    "X85n1593_006:0477b12": "生。師曰。亦是海印發光。",
    "X85n1593_006:0477b13": "慶善能禪師上堂。事不獲已。與諸人葛藤。一切眾生。",
    "X85n1593_006:0477b14": "祇為心塵未脫。情量不除。見色聞聲。隨波逐浪。流轉",
    "X85n1593_006:0477b15": "三界。汩沒四生。致使正見不明。觸途成滯。若也是非",
    "X85n1593_006:0477b16": "齊泯。善惡都忘。坐斷報化佛頭。截斷聖凡途路。到這",
    "X85n1593_006:0477b17": "裏方有少許相應。直饒如是。衲僧分上。未為奇特。何",
    "X85n1593_006:0477b18": "故如此。纔有是非。紛然失心。咄。",
    "X85n1593_006:0477b19": "慶善隆禪師上堂。花蔟蔟。錦蔟蔟。鹽醬年來事事足。",
    "X85n1593_006:0477b20": "留得南泉打破鍋。分付沙彌煑晨粥。晨粥一任諸人",
    "X85n1593_006:0477b21": "喫。洗鉢盂一句作麼生會。多少人疑著。",
    "X85n1593_006:0477b22": "淨因蹣庵繼成禪師上堂。茫茫盡是覓佛漢。舉世難",
    "X85n1593_006:0477b23": "尋真道人。棒喝交馳成藥忌。了亡藥忌未天真。○上",
    "X85n1593_006:0477b24": "堂。鼻裏音聲耳裏香。眼中鹹淡舌玄黃。意能覺觸身",
    "X85n1593_006:0477c01": "分別。冰室如春九夏涼。如斯見得。方知男子身中入",
    "X85n1593_006:0477c02": "定時。女子身中從定出。葵花隨日轉。犀紋翫月生。香",
    "X85n1593_006:0477c03": "楓化老人。螟蛉成蜾蠃。若也不知。苦哉佛陀耶。許你",
    "X85n1593_006:0477c04": "具隻眼。○師同圓悟。法真慈受。并十大法師。禪講千",
    "X85n1593_006:0477c05": "僧。赴太尉陳公良弼府齋。時　徽宗皇帝。私幸觀之。",
    "X85n1593_006:0477c06": "太師魯國公亦與焉。有善華嚴者。乃賢首宗之義虎",
    "X85n1593_006:0477c07": "也。對眾問諸禪曰。吾佛設教。自小乘至於圓頓。掃除",
    "X85n1593_006:0477c08": "空有。獨證真常。然後萬德莊嚴。方名為佛。甞聞禪宗",
    "X85n1593_006:0477c09": "一喝。能轉凡成聖。則與諸經論似相違背。今一喝若",
    "X85n1593_006:0477c10": "能入吾宗五教。是為正說。若不能入。是為邪說。諸禪",
    "X85n1593_006:0477c11": "視師。師曰。如法師所問。不足三大禪師之酬。淨因小",
    "X85n1593_006:0477c12": "長老。可以使法師無惑也。師召善。善應諾。師曰。法師",
    "X85n1593_006:0477c13": "所謂愚法小乘教者。乃有義也。大乘始教者。乃空義",
    "X85n1593_006:0477c14": "也。大乘終教者。乃不有不空義也。大乘頓教者。乃即",
    "X85n1593_006:0477c15": "有即空義也。一乘圓教者。乃不有而有。不空而空(或作",
    "X85n1593_006:0477c16": "空而不有有而不空)義也。如我一喝。非唯能入五教。至於工巧",
    "X85n1593_006:0477c17": "技藝。諸子百家。悉皆能入。師震聲喝一喝。問善曰。聞",
    "X85n1593_006:0477c18": "麼。曰聞。師曰。汝既聞。此一喝是有。能入小乘教。須臾",
    "X85n1593_006:0478a01": "又問善曰。聞麼。曰不聞。師曰。汝既不聞。適來一喝是",
    "X85n1593_006:0478a02": "無。能入始教。遂顧善曰。我初一喝。汝既道有。喝久聲",
    "X85n1593_006:0478a03": "消。汝復道無。道無則元初實有。道有則而今實無。不",
    "X85n1593_006:0478a04": "有不無。能入終教。我有一喝之時。有非是有。因無故",
    "X85n1593_006:0478a05": "有。無一喝之時。無非是無。因無故無。即有即無。能入",
    "X85n1593_006:0478a06": "頓教。須知我此一喝。不作一喝用。有無不及。情解俱",
    "X85n1593_006:0478a07": "忘。道有之時。纖塵不立。道無之時。橫徧虗空。即此一",
    "X85n1593_006:0478a08": "喝。入百千萬億喝。百千萬億喝。入此一喝。是故能入",
    "X85n1593_006:0478a09": "圓教。善乃起再拜。師復謂曰。非唯一喝為然。乃至一",
    "X85n1593_006:0478a10": "語一默。一動一靜。從古至今。十方虗空。萬象森羅。六",
    "X85n1593_006:0478a11": "趣四生。三世諸佛。一切聖賢。八萬四千法門。百千三",
    "X85n1593_006:0478a12": "昧。無量妙義。契理契機。與天地萬物一體。謂之法身。",
    "X85n1593_006:0478a13": "三界唯心。萬法唯識。四時八節。陰陽一致。謂之法性。",
    "X85n1593_006:0478a14": "是故華嚴經云。法性徧在一切處。有相無相。一聲一",
    "X85n1593_006:0478a15": "色。全在一塵中含四義。事理無邊。周徧無餘。參而不",
    "X85n1593_006:0478a16": "雜。混而不一。於此一喝中。皆悉具足。猶是建化門庭。",
    "X85n1593_006:0478a17": "隨機方便。謂之小歇場。未至寶所。殊不知吾祖宗門",
    "X85n1593_006:0478a18": "下。以心傳心。以法印法。不立文字。見性成佛。有千聖",
    "X85n1593_006:0478a19": "不傳底。向上一路在。善又問曰。如何是向上一路。師",
    "X85n1593_006:0478a20": "曰。汝且向下會取。善曰。如何是寶所。師曰。非汝境界。",
    "X85n1593_006:0478a21": "善曰。望師慈悲。師曰。任從滄海變。終不為君通。善膠",
    "X85n1593_006:0478a22": "口而退。聞者靡不歎仰。皇帝顧謂近臣曰。禪宗玄妙。",
    "X85n1593_006:0478a23": "深極如此。淨因才辨。亦罕有也。近臣奏曰。此宗師之",
    "X85n1593_006:0478a24": "緒餘也。",
    "X85n1593_006:0478b01": "開福哲禪師上堂。山僧有三印。更無增減剩。覿面便",
    "X85n1593_006:0478b02": "相呈。能轉凡成聖。諸人還知麼。若也未知。不免重重",
    "X85n1593_006:0478b03": "註破。一印印空。日月星辰列下風。一印印泥。頭頭物",
    "X85n1593_006:0478b04": "物顯真機。一印印水。捩轉魚龍頭作尾。三印分明體",
    "X85n1593_006:0478b05": "一同。看來非赤又非紅。互換高低如不薦。青山依舊",
    "X85n1593_006:0478b06": "白雲中。",
    "X85n1593_006:0478b07": "鴻福昇禪師上堂。諸人恁麼上來。墮在見聞覺知。恁",
    "X85n1593_006:0478b08": "麼下去。落在動靜施為。若也不去不來。正是鬼窟活",
    "X85n1593_006:0478b09": "計。如何道得出身底句。若也道得。則分付拄杖子。若",
    "X85n1593_006:0478b10": "道不得。依而行之。卓拄杖下座。",
    "X85n1593_006:0478b11": "萬壽素禪師一日有僧來作禮。師問甚處來。曰和尚",
    "X85n1593_006:0478b12": "合知某來處。師曰。湖南擔屎漢。江西刈禾客。曰和尚",
    "X85n1593_006:0478b13": "真人天眼目。某在大溈充園頭。東林作藏主。師打三",
    "X85n1593_006:0478b14": "棒。喝出。",
    "X85n1593_006:0478b15": "香山淵禪師上堂。酒市魚行。頭頭寶所。鵶鳴鵲噪。一",
    "X85n1593_006:0478b16": "一妙音。卓拄杖曰。且道這箇是何佛事。狼籍不少。",
    "X85n1593_006:0478b17": "寶峯景淳知藏往依泐潭。入室次。潭問。陝府鐵牛重",
    "X85n1593_006:0478b18": "多少。師叉手近前曰。且道重多少。潭曰。尾在黃河北。",
    "X85n1593_006:0478b19": "頭枕黃河南。善財無鼻孔。依舊向南參。師擬議。潭便",
    "X85n1593_006:0478b20": "打。忽頓徹。巾侍有年。竟隱居林壑。甞作偈曰。怕寒懶",
    "X85n1593_006:0478b21": "剃髼鬆髮。愛暖頻添榾柮柴。破衲伽黎撩亂搭。誰能",
    "X85n1593_006:0478b22": "勞力彊安排。",
    "X85n1593_006:0478b23": "蘆山法真禪師上堂。欲明向上事。須具頂門眼。若具",
    "X85n1593_006:0478b24": "頂門眼。始契出家心。既契出家心。常具頂門眼。要會",
    "X85n1593_006:0478c01": "頂門眼麼。四京人著衣喫飯。兩淛人飽煖自如。通玄",
    "X85n1593_006:0478c02": "峯頂香風清。花發蟠桃三四株。",
    "X85n1593_006:0478c03": "冶父道川禪師上堂。舉雪峯一日登座。拈拄杖東覰",
    "X85n1593_006:0478c04": "曰。東邊底。又西覰曰。西邊底。諸人還知麼。擲下拄杖",
    "X85n1593_006:0478c05": "曰。向這裏會取。師曰。東邊覰了復西觀。拄杖重重話",
    "X85n1593_006:0478c06": "歲寒。帶雨一枝華落盡。不煩公子倚欄干。",
    "X85n1593_006:0478c07": "(會元十二卷終)",
    "X85n1593_006:0478c09": "禪宗正脉卷第六",
    "X85n1593_006:0478c10": "音釋",
    "X85n1593_006:0478c11": "[祝/土](側六切擣也刺也)　捋(力括切)　褫(音植)　糶(音粜)　嗄(所訝切聲破也)　趯(他歷切跳",
    "X85n1593_006:0478c12": "踊也)　饡(子旦切以羹澆飯也)　餿(色求切飯壞也)　貛貉(上火丸切野豚也下莫格切蠻〡也)",
    "X85n1593_006:0478c13": "　漪(於宜切)　[翟*支](丑角切〡敊也)　沔(彌善切水出也)　墼(居的切未燒也)　岌(魚及切山高貌)",
    "X85n1593_006:0478c14": "　[髟/采](且代切帶幓頭)　篐(古胡切篾束物也)　[據-豕+旦](仄加切助也)　揕(知鴆切右手〡其胷襟也)",
    "X85n1593_006:0478c15": "　擉(初角切指也)"
}