{
    "T08n0224_004:0443b22": "道行般若經卷第四",
    "T08n0224_004:0443b24": "後漢月支國三藏支婁迦讖譯",
    "T08n0224_004:0443b25": "7 嘆品摩訶般若波羅蜜嘆品第七",
    "T08n0224_004:0443b26": "佛言：「彌勒菩薩摩訶薩作阿耨多羅三耶三",
    "T08n0224_004:0443b27": "菩阿惟三佛時，亦當於是處說般若波羅蜜。」",
    "T08n0224_004:0443b28": "須菩提白佛言：「云何彌勒菩薩摩訶薩於是",
    "T08n0224_004:0443b29": "處說般若波羅蜜？」佛語須菩提：「彌勒菩薩摩",
    "T08n0224_004:0443c01": "訶薩於是成阿惟三佛時，不受色說般若波",
    "T08n0224_004:0443c02": "羅蜜，不空色說般若波羅蜜，不受痛痒思想",
    "T08n0224_004:0443c03": "生死識說般若波羅蜜，亦不空識說般若波",
    "T08n0224_004:0443c04": "羅蜜，亦不脫色說般若波羅蜜，亦不縛色說",
    "T08n0224_004:0443c05": "般若波羅蜜，亦不脫痛痒思想生死識說般",
    "T08n0224_004:0443c06": "若波羅蜜，亦不縛識說般若波羅蜜。」須菩提",
    "T08n0224_004:0443c07": "白佛言：「般若波羅蜜甚清淨，天中天！」佛言：「色",
    "T08n0224_004:0443c08": "亦清淨。」須菩提言：「故般若波羅蜜清淨。」佛言：",
    "T08n0224_004:0443c09": "「痛痒思想生死識亦清淨。」須菩提言：「故般若",
    "T08n0224_004:0443c10": "波羅蜜清淨。」佛言：「如是空之清淨。」須菩提言：",
    "T08n0224_004:0443c11": "「故般若波羅蜜清淨。」佛言：「色清淨無瑕穢，般",
    "T08n0224_004:0443c12": "若波羅蜜亦如是，痛痒思想生死識清淨無",
    "T08n0224_004:0443c13": "瑕穢，般若波羅蜜亦如是。」佛言：「如空無瑕穢，",
    "T08n0224_004:0443c14": "故般若波羅蜜亦清淨。」須菩提白佛言：「其受",
    "T08n0224_004:0443c15": "學誦般若波羅蜜者終不橫死，若干百天若",
    "T08n0224_004:0443c16": "干千天常隨侍之。若善男子、善女人為法師",
    "T08n0224_004:0443c17": "者，月八日、十四日、十五日說法時，得功德",
    "T08n0224_004:0443c18": "不可復計。」佛言：「如是，如是！須菩提！得其功德",
    "T08n0224_004:0443c19": "不可復計。若守般若波羅蜜者，其功德出是",
    "T08n0224_004:0443c20": "上去。何以故？須菩提！般若波羅蜜者，即是珍",
    "T08n0224_004:0443c21": "寶故。於法無有作者，亦無有得法者，亦無有",
    "T08n0224_004:0443c22": "持者。何以故？法甚深故。亦不可見，亦不可得，",
    "T08n0224_004:0443c23": "亦無有得者。須菩提！亦不見般若波羅蜜。何",
    "T08n0224_004:0443c24": "以故？須菩提！亦不可名，亦無有見，得般若波",
    "T08n0224_004:0443c25": "羅蜜者。所索不可得，亦不見般若波羅蜜，",
    "T08n0224_004:0443c26": "甚深如是亦無有生處，般若波羅蜜無所行，",
    "T08n0224_004:0443c27": "亦無所不行，般若波羅蜜亦無有持法者，亦",
    "T08n0224_004:0443c28": "無有守法者，如空無所取無所持，無所見，",
    "T08n0224_004:0443c29": "亦不無觀，亦不無見。三千大千剎土諸天子",
    "T08n0224_004:0444a01": "飛在上俱皆觀，便舉聲共嘆曰：『於閻浮利地",
    "T08n0224_004:0444a02": "上再見法輪轉。』」佛謂須菩提：「無兩法輪為轉，",
    "T08n0224_004:0444a03": "亦不想有一法輪轉，不轉是者即般若波羅",
    "T08n0224_004:0444a04": "蜜。」須菩提言：「如是，天中天！極安隱摩訶波羅",
    "T08n0224_004:0444a05": "蜜是，於菩薩摩訶薩無所罣礙法，阿耨多羅",
    "T08n0224_004:0444a06": "三耶三菩阿惟三佛，是無有法成阿惟三佛",
    "T08n0224_004:0444a07": "者。何所法輪，惟三佛見法為轉，無所還法",
    "T08n0224_004:0444a08": "為轉，亦無法有恐者，無有法而憂者。何以",
    "T08n0224_004:0444a09": "故？若有兩法，為不可得，何所法憂，亦無法",
    "T08n0224_004:0444a10": "轉者，故諸法如空無所轉，亦無法有還者，乃",
    "T08n0224_004:0444a11": "至諸法亦為無所有。」佛語須菩提：「空者無所",
    "T08n0224_004:0444a12": "轉，亦無轉還，亦無想，亦無願，亦無生死，亦",
    "T08n0224_004:0444a13": "無所從生，亦不有轉，亦不轉還。作是說者，",
    "T08n0224_004:0444a14": "是為說法無所說者，亦無所得，亦無有證，作",
    "T08n0224_004:0444a15": "是說法亦不般泥洹，作是說法亦無有盡。」",
    "T08n0224_004:0444a16": "須菩提白佛言：「無極波羅蜜，如空無有極。天",
    "T08n0224_004:0444a17": "中天！一等波羅蜜者於諸法悉平等。天中天！",
    "T08n0224_004:0444a18": "二恍忽波羅蜜者為本空。天中天！三無上",
    "T08n0224_004:0444a19": "波羅蜜於諸法無所著。天中天！四無人波羅",
    "T08n0224_004:0444a20": "蜜無有身。天中天！五無所去波羅蜜無所至。",
    "T08n0224_004:0444a21": "天中天！六無所有波羅蜜無所持。天中天！",
    "T08n0224_004:0444a22": "七無有盡波羅蜜無有極。天中天！八無所",
    "T08n0224_004:0444a23": "從生波羅蜜無所滅。天中天！九無作波羅蜜",
    "T08n0224_004:0444a24": "無有造者。天中天！十不知波羅蜜無所得。",
    "T08n0224_004:0444a25": "天中天！十一無所至波羅蜜無所到。天中",
    "T08n0224_004:0444a26": "天！十二無垢波羅蜜用淨故。天中天！十三",
    "T08n0224_004:0444a27": "無著波羅蜜無所得。天中天！十四夢波羅蜜",
    "T08n0224_004:0444a28": "無有我。天中天！十五清淨波羅蜜無瑕穢。",
    "T08n0224_004:0444a29": "天中天！十六不可見波羅蜜無有處。天中天！",
    "T08n0224_004:0444b01": "十七定波羅蜜不動搖。天中天！十八無念",
    "T08n0224_004:0444b02": "波羅蜜悉平等。天中天！十九不動搖波羅",
    "T08n0224_004:0444b03": "蜜法不移。天中天！二十無欲波羅蜜本無故。",
    "T08n0224_004:0444b04": "天中天！二十一無所生波羅蜜無所向。天中",
    "T08n0224_004:0444b05": "天！二十二寂波羅蜜無有想。天中天！二十",
    "T08n0224_004:0444b06": "三無恚波羅蜜無有恨。天中天！二十四無人",
    "T08n0224_004:0444b07": "波羅蜜本無故。天中天！二十五不觀波羅蜜",
    "T08n0224_004:0444b08": "法無所從起。天中天！二十六不至邊波羅蜜",
    "T08n0224_004:0444b09": "無所止，天中天！二十七不腐波羅蜜無有敗。",
    "T08n0224_004:0444b10": "天中天！二十八無不入波羅蜜，諸羅漢、辟支",
    "T08n0224_004:0444b11": "佛所不及。天中天！二十九不亂波羅蜜無有",
    "T08n0224_004:0444b12": "誤。天中天！三十不可量波羅蜜無有小法。",
    "T08n0224_004:0444b13": "天中天！三十一無形波羅蜜於諸法無所罣",
    "T08n0224_004:0444b14": "礙。天中天！三十二不可得波羅蜜無所生。天",
    "T08n0224_004:0444b15": "中天！三十三無常波羅蜜不有壞。天中天！",
    "T08n0224_004:0444b16": "三十四無苦波羅蜜諸法不相侵。天中天！",
    "T08n0224_004:0444b17": "三十五無我波羅蜜於諸法無所求。天中天！",
    "T08n0224_004:0444b18": "三十六空波羅蜜於諸法不可得。天中天！三",
    "T08n0224_004:0444b19": "十七無有想波羅蜜於諸法無所出。天中",
    "T08n0224_004:0444b20": "天！三十八力波羅蜜於諸法為有勝。天中",
    "T08n0224_004:0444b21": "天！三十九不可計佛法波羅蜜於諸法出計",
    "T08n0224_004:0444b22": "去。天中天！四十自然波羅蜜，般若波羅蜜",
    "T08n0224_004:0444b23": "是。天中天！四十一於諸法亦無自然故。」",
    "T08n0224_004:0444b24": "8 持品摩訶般若波羅蜜道行經持品第八",
    "T08n0224_004:0444b25": "釋提桓因作是念：「其聞般若波羅蜜者，皆過",
    "T08n0224_004:0444b26": "去佛時人，何況學持諷誦，學持諷誦已如教",
    "T08n0224_004:0444b27": "住者，是人前世供養若干佛已，今復聞深般",
    "T08n0224_004:0444b28": "若波羅蜜，學持諷誦如教住，其人從過去佛",
    "T08n0224_004:0444b29": "時問事已，是善男子、善女人為更見過去三耶",
    "T08n0224_004:0444c01": "三佛，從聞深般若波羅蜜，以不疑不恐不難",
    "T08n0224_004:0444c02": "不畏。」舍利弗白佛言：「菩薩摩訶薩信受深般",
    "T08n0224_004:0444c03": "若波羅蜜者，當視之如阿惟越致。何以故？天",
    "T08n0224_004:0444c04": "中天！般若波羅蜜甚深，本用精進信般若波",
    "T08n0224_004:0444c05": "羅蜜故，設有輕般若波羅蜜，其人前世時亦",
    "T08n0224_004:0444c06": "輕般若波羅蜜已。所以者何？用不信樂深般",
    "T08n0224_004:0444c07": "若波羅蜜，為不問佛及弟子之所致。以是故，",
    "T08n0224_004:0444c08": "當知之。」",
    "T08n0224_004:0444c09": "釋提桓因語尊者舍利弗：「般若波羅蜜者為",
    "T08n0224_004:0444c10": "甚深難及，其有說深般若波羅蜜，若不信者，",
    "T08n0224_004:0444c11": "其人為未行菩薩道，反持作難。自歸般若波",
    "T08n0224_004:0444c12": "羅蜜者，為自歸薩芸若慧已。」舍利弗語釋提",
    "T08n0224_004:0444c13": "桓因：「如是，如是！拘翼！歸薩芸若慧者，以為",
    "T08n0224_004:0444c14": "自歸般若波羅蜜。何以故？從是中出怛薩阿",
    "T08n0224_004:0444c15": "竭、阿羅呵、三耶三佛、薩芸若。薩芸若慧者，是般",
    "T08n0224_004:0444c16": "若波羅蜜之所照明，於般若波羅蜜中住者",
    "T08n0224_004:0444c17": "無不解慧。」釋提桓因白佛言：「菩薩摩訶薩薩",
    "T08n0224_004:0444c18": "芸若云何行般若波羅蜜？云何於般若波羅",
    "T08n0224_004:0444c19": "蜜中住？云何解般若波羅蜜中慧？」佛言：「善哉，",
    "T08n0224_004:0444c20": "善哉！拘翼！乃作是問。今發汝者，皆佛威神之",
    "T08n0224_004:0444c21": "所致。若菩薩摩訶薩行般若波羅蜜者，不住",
    "T08n0224_004:0444c22": "色中，如色不住者即為行，於痛痒思想生死",
    "T08n0224_004:0444c23": "識中不住，如是識不住者即為行，於色中不",
    "T08n0224_004:0444c24": "究竟，如色不究竟者，爾故不於色中住，痛痒",
    "T08n0224_004:0444c25": "思想生死識不究竟，如識不究竟者，爾故不",
    "T08n0224_004:0444c26": "於識中住。」舍利弗白佛言：「般若波羅蜜者甚",
    "T08n0224_004:0444c27": "深，天中天！般若波羅蜜者，難得見邊幅，",
    "T08n0224_004:0444c28": "天中天！」佛語舍利弗：「色亦甚深不住，如色甚",
    "T08n0224_004:0444c29": "深不住，如是色甚深不住者，是即為解痛痒",
    "T08n0224_004:0445a01": "思想生死識甚深不住，如識甚深不住，如是",
    "T08n0224_004:0445a02": "識甚深不住者，是即為解色亦甚深不隨，如",
    "T08n0224_004:0445a03": "是色甚深不隨，如是色甚深不住，如色甚深",
    "T08n0224_004:0445a04": "不住，是為色甚深不隨，痛痒思想生死識甚",
    "T08n0224_004:0445a05": "深不隨，如是識甚深不隨，如是識甚深不住，",
    "T08n0224_004:0445a06": "是識甚深不住，是為識甚深不隨。」舍利弗白",
    "T08n0224_004:0445a07": "佛言：「般若波羅蜜甚深，天中天！當於阿惟越",
    "T08n0224_004:0445a08": "致菩薩前說之，聞是慧法不疑亦不癡之。」釋",
    "T08n0224_004:0445a09": "提桓因問舍利弗：「菩薩摩訶薩未受決者，於",
    "T08n0224_004:0445a10": "前說之，將有何等異？」舍利弗言：「是菩薩求佛",
    "T08n0224_004:0445a11": "已來大久遠，為已受決，若未受決聞之，便於",
    "T08n0224_004:0445a12": "中受決，亦復不久，若見一佛若見兩佛，便",
    "T08n0224_004:0445a13": "受決，作阿耨多羅三耶三菩。菩薩摩訶薩未",
    "T08n0224_004:0445a14": "受決者，聞是恐畏即捨還去。」佛語舍利弗：「如",
    "T08n0224_004:0445a15": "是，如是！菩薩摩訶薩求佛道以來大久遠，若",
    "T08n0224_004:0445a16": "受決、未受決者，皆聞深般若波羅蜜。」舍利弗",
    "T08n0224_004:0445a17": "白佛言：「我亦樂喜聞是語，天中天！樂人令得",
    "T08n0224_004:0445a18": "安隱。」佛語舍利弗：「若樂者，於我前說之。」舍利",
    "T08n0224_004:0445a19": "弗言：「譬若是菩薩摩訶薩，天中天！自見於夢",
    "T08n0224_004:0445a20": "中坐佛座，知今近阿耨多羅三耶三菩成至阿",
    "T08n0224_004:0445a21": "惟三佛。如是，天中天！菩薩摩訶薩得聞深般",
    "T08n0224_004:0445a22": "若波羅蜜者，是菩薩摩訶薩學已來大久遠，",
    "T08n0224_004:0445a23": "今受決不復久，其功德欲成滿。菩薩摩訶薩",
    "T08n0224_004:0445a24": "當作是知，其得深般若波羅蜜者，其功德欲",
    "T08n0224_004:0445a25": "成滿。」佛言：「善哉，善哉！舍利弗！乃樂作是說，",
    "T08n0224_004:0445a26": "皆佛威神之所致。」舍利弗白佛言：「譬如男子",
    "T08n0224_004:0445a27": "行萬里，天中天！若數萬里者，到大空澤中，是",
    "T08n0224_004:0445a28": "人遙相見牧牛者、若牧羊者、若見界、若見廬",
    "T08n0224_004:0445a29": "舍、若見叢樹，作是想念：『如見郡，如見縣，如",
    "T08n0224_004:0445b01": "見聚落。』若欲見聞，作是想，稍稍前行且欲近",
    "T08n0224_004:0445b02": "之，不復畏盜賊。菩薩摩訶薩得深般若波羅",
    "T08n0224_004:0445b03": "蜜者亦如是，天中天！今受決不復久，亦不畏",
    "T08n0224_004:0445b04": "當墮阿羅漢、辟支佛道地。何以故？上頭有想",
    "T08n0224_004:0445b05": "以聞見得深般若波羅蜜。譬若男子欲見大",
    "T08n0224_004:0445b06": "海，天中天！便行之大海，若見樹有樹想，若見",
    "T08n0224_004:0445b07": "山有山想，當知大海尚遠。稍稍前行，不見樹",
    "T08n0224_004:0445b08": "亦無樹想，不見山亦無山想，心亦念知大海",
    "T08n0224_004:0445b09": "且至亦不久，於中道無復有樹亦無樹想，無",
    "T08n0224_004:0445b10": "復山亦無山想，是男子尚未見大海，是應且",
    "T08n0224_004:0445b11": "欲為至，是菩薩摩訶薩當作是知。天中天！若",
    "T08n0224_004:0445b12": "聞得深般若波羅蜜，雖不見佛從受決者，是",
    "T08n0224_004:0445b13": "為今作佛不久。若聞得深般若波羅蜜者，譬",
    "T08n0224_004:0445b14": "如若春時樹，天中天！其葉稍稍欲生，如是",
    "T08n0224_004:0445b15": "不久當有華實。何以故？是樹本之瑞應，想",
    "T08n0224_004:0445b16": "知不久當有葉若華實，閻浮利人者皆大歡",
    "T08n0224_004:0445b17": "喜，曾見是樹，想知不久葉華實當成熟。如",
    "T08n0224_004:0445b18": "是，天中天！菩薩摩訶薩得見深般若波羅蜜",
    "T08n0224_004:0445b19": "者，其功德欲成滿，今於般若波羅蜜中自致",
    "T08n0224_004:0445b20": "成就，是菩薩摩訶薩當知之，過去世時學般",
    "T08n0224_004:0445b21": "若波羅蜜，其功德欲成滿之所致。以是故，復",
    "T08n0224_004:0445b22": "得聞深般若波羅蜜，天上諸天無不代喜者，",
    "T08n0224_004:0445b23": "想見過去菩薩摩訶薩受決時，知是菩薩摩",
    "T08n0224_004:0445b24": "訶薩今復受決，不久作阿耨多羅三耶三菩。",
    "T08n0224_004:0445b25": "譬如女人有娠，天中天！稍稍腹大身重，",
    "T08n0224_004:0445b26": "不如本故，所作不便，飲食欲少，行步不能，稍",
    "T08n0224_004:0445b27": "稍有痛，語言軟遲，臥起不安，其痛欲轉，當",
    "T08n0224_004:0445b28": "知是婦人今產不久。菩薩摩訶薩亦如是，天",
    "T08n0224_004:0445b29": "中天！其功德欲成滿，若得聞見深般若波羅",
    "T08n0224_004:0445c01": "蜜，其念行者，當知是菩薩摩訶薩今受決不",
    "T08n0224_004:0445c02": "久，得作阿耨多羅三耶三菩。」佛言：「善哉，善哉！",
    "T08n0224_004:0445c03": "舍利弗！若所說者悉佛威神之所致。」須菩提",
    "T08n0224_004:0445c04": "白佛言：「難及也，天中天！怛薩阿竭！阿羅呵！三",
    "T08n0224_004:0445c05": "耶三佛，悉豫了了署菩薩摩訶薩。」佛語須菩",
    "T08n0224_004:0445c06": "提：「菩薩摩訶薩晝夜念世間悉使得安隱，傷",
    "T08n0224_004:0445c07": "念天上天下，以是故，自致阿耨多羅三耶三",
    "T08n0224_004:0445c08": "菩，成作佛時悉為說法。」",
    "T08n0224_004:0445c09": "須菩提白佛言：「如是菩薩摩訶薩，天中天！行",
    "T08n0224_004:0445c10": "般若波羅蜜者，當云何行，得成就？」佛語須菩",
    "T08n0224_004:0445c11": "提：「菩薩摩訶薩行般若波羅蜜者，不觀色過，",
    "T08n0224_004:0445c12": "為行般若波羅蜜，不觀痛痒思想生死識過，",
    "T08n0224_004:0445c13": "為行般若波羅蜜，不觀色無過，為行般若波",
    "T08n0224_004:0445c14": "羅蜜，不觀痛痒思想生死識無過，為行般若",
    "T08n0224_004:0445c15": "波羅蜜，不見是法，為行般若波羅蜜，亦不見",
    "T08n0224_004:0445c16": "非法，為行般若波羅蜜。」須菩提白佛言：「天中",
    "T08n0224_004:0445c17": "天！所說不可計。」佛語須菩提：「色亦不可計，痛",
    "T08n0224_004:0445c18": "痒思想生死識亦不可計。不知色者，是為行",
    "T08n0224_004:0445c19": "般若波羅蜜，不知痛痒思想生死識者，是為",
    "T08n0224_004:0445c20": "行般若波羅蜜。」須菩提白佛言：「誰當信是者，",
    "T08n0224_004:0445c21": "天中天！是為菩薩摩訶薩行？」佛謂須菩提：「何",
    "T08n0224_004:0445c22": "所為行，正使菩薩摩訶薩行者為得字耳。是",
    "T08n0224_004:0445c23": "菩薩摩訶薩行般若波羅蜜者，於力無所近，",
    "T08n0224_004:0445c24": "於四事無所畏亦無所近，於佛法亦無所近，於",
    "T08n0224_004:0445c25": "薩芸若亦無所近。何以故？力者不可計，四事",
    "T08n0224_004:0445c26": "無所畏亦不可計，佛法亦不可計，薩芸若亦",
    "T08n0224_004:0445c27": "不可計，色亦不可計，痛痒思想生死識亦不",
    "T08n0224_004:0445c28": "可計，諸法亦不可計，心亦不可計。正使菩薩",
    "T08n0224_004:0445c29": "摩訶薩作是行者，為無所行，是為行般若波",
    "T08n0224_004:0446a01": "羅蜜，正使作是行者為得字耳。」",
    "T08n0224_004:0446a02": "須菩提白佛言：「般若波羅蜜者，甚深珍寶中",
    "T08n0224_004:0446a03": "王。天中天！般若波羅蜜者，大將中王。天中",
    "T08n0224_004:0446a04": "天！般若波羅蜜與空共鬪無能勝者。天中天！",
    "T08n0224_004:0446a05": "從是中不得斷。」佛言：「如是，如是！須菩提！欲",
    "T08n0224_004:0446a06": "疾書是經者，至一歲乃至竟。何以故？是善",
    "T08n0224_004:0446a07": "男子於珍寶中，多有起因緣至使中斷。」須菩",
    "T08n0224_004:0446a08": "提言：「於般若波羅蜜中，弊魔常使欲斷。」佛語",
    "T08n0224_004:0446a09": "須菩提：「正使弊魔欲斷是經者，會不能得勝",
    "T08n0224_004:0446a10": "菩薩摩訶薩。」舍利弗問佛言：「持誰威神恩，",
    "T08n0224_004:0446a11": "弊魔不能中道斷之？」佛告舍利弗：「皆佛威",
    "T08n0224_004:0446a12": "神，及十方阿僧祇剎土現在諸佛，復假威神",
    "T08n0224_004:0446a13": "之恩，諸佛悉共念之，悉共授之，悉共護之，",
    "T08n0224_004:0446a14": "菩薩摩訶薩已為得護佛所授者。舍利弗！弊",
    "T08n0224_004:0446a15": "魔不能得中道斷之。何以故？十方阿僧祇剎",
    "T08n0224_004:0446a16": "土現在諸佛，皆共護般若波羅蜜，若有念說",
    "T08n0224_004:0446a17": "誦者，若有學受書者，皆是諸佛威神之所致。」",
    "T08n0224_004:0446a18": "舍利弗白佛言：「菩薩摩訶薩若有念誦者，若",
    "T08n0224_004:0446a19": "持學書者，以為諸佛威神之所擁護。」佛語舍",
    "T08n0224_004:0446a20": "利弗：「皆是諸佛威神恩，是菩薩摩訶薩學般",
    "T08n0224_004:0446a21": "若波羅蜜者，當知之為護佛所護。」舍利弗言：",
    "T08n0224_004:0446a22": "「若有學持誦般若波羅蜜者，佛以眼悉視之。」",
    "T08n0224_004:0446a23": "佛語舍利弗：「怛薩阿竭以佛眼視學持誦般",
    "T08n0224_004:0446a24": "若波羅蜜者，最後若書持經卷者，當知是輩",
    "T08n0224_004:0446a25": "悉為怛薩阿竭眼所見已。」佛語舍利弗：「菩薩",
    "T08n0224_004:0446a26": "至德之人學受持是經者，是菩薩摩訶薩今",
    "T08n0224_004:0446a27": "近佛坐，為阿耨多羅三耶三菩，最後若有書",
    "T08n0224_004:0446a28": "持是經者，是輩人極尊得大功德。如是，舍利",
    "T08n0224_004:0446a29": "弗！怛薩阿竭去後，是般若波羅蜜當在南天",
    "T08n0224_004:0446b01": "竺。其有學已，從南天竺當轉至西天竺。其有",
    "T08n0224_004:0446b02": "學已，當從西天竺轉至到北天竺。其有學者",
    "T08n0224_004:0446b03": "當學之。」佛語舍利弗：「却後經法且欲斷絕",
    "T08n0224_004:0446b04": "時，我悉知持般若波羅蜜者，若最後有書者，",
    "T08n0224_004:0446b05": "佛悉豫見其人稱譽說之。」舍利弗問佛：「最後",
    "T08n0224_004:0446b06": "世時，是般若波羅蜜當到北天竺耶？」佛言：",
    "T08n0224_004:0446b07": "「當到北天竺。其在彼者當聞般若波羅蜜復",
    "T08n0224_004:0446b08": "行問之，當知是菩薩摩訶薩作衍已來大久",
    "T08n0224_004:0446b09": "遠，以故復受般若波羅蜜。」舍利弗言：「北天竺",
    "T08n0224_004:0446b10": "當有幾所菩薩摩訶薩學般若波羅蜜者？」佛",
    "T08n0224_004:0446b11": "語舍利弗：「北天竺亦甚多菩薩摩訶薩，少有",
    "T08n0224_004:0446b12": "學般若波羅蜜者。若有說者，聞之不恐不難",
    "T08n0224_004:0446b13": "不畏，是人前世時聞怛薩阿竭、阿羅呵、三耶",
    "T08n0224_004:0446b14": "三佛，以是菩薩至德之人持淨戒完具，欲為",
    "T08n0224_004:0446b15": "一切人作本，多所度脫。是輩人索佛道者，我",
    "T08n0224_004:0446b16": "知是善男子、善女人，今近薩芸若。作是學者，",
    "T08n0224_004:0446b17": "在所生處常學是法，便行阿耨多羅三耶三",
    "T08n0224_004:0446b18": "菩。是善男子、善女人為極尊貴，魔終無那",
    "T08n0224_004:0446b19": "何，不能動還令捨阿耨多羅三耶三菩。是善",
    "T08n0224_004:0446b20": "男子、善女人聞是波羅蜜者，以得極尊，勸樂",
    "T08n0224_004:0446b21": "摩訶衍功德，還近阿耨多羅三耶三菩。是善",
    "T08n0224_004:0446b22": "男子、善女人雖不見我，後世得深般若波羅",
    "T08n0224_004:0446b23": "蜜者，為已面見佛，說是語無異，是為菩薩行",
    "T08n0224_004:0446b24": "當所施行。其有若干百人若干千人，索阿耨",
    "T08n0224_004:0446b25": "多羅三耶三菩者，當共教之，當共勸樂之，當",
    "T08n0224_004:0446b26": "為說法皆令歡喜學佛道。」佛語舍利弗：「我勸",
    "T08n0224_004:0446b27": "助是善男子、善女人至德學菩薩道，有作是",
    "T08n0224_004:0446b28": "教者，心心展轉相明。是善男子、善女人有代",
    "T08n0224_004:0446b29": "勸助者，是輩欲行菩薩道者，若干百人若",
    "T08n0224_004:0446c01": "干千人，索阿耨多羅三耶三菩者，當共教之，當",
    "T08n0224_004:0446c02": "共勸樂之，當令歡喜學佛道。是輩善男子、善",
    "T08n0224_004:0446c03": "女人心中踊躍歡喜者，願生他方佛剎，以生",
    "T08n0224_004:0446c04": "異方者，便面見佛說法，復聞波羅蜜，皆悉",
    "T08n0224_004:0446c05": "了了知之，復於彼剎教若干百千人皆行",
    "T08n0224_004:0446c06": "佛道。」舍利弗白佛言：「難及也，天中天！以過去、",
    "T08n0224_004:0446c07": "當來、今現在法無所不了，悉知當來菩薩摩",
    "T08n0224_004:0446c08": "訶薩行，令是輩不懈精進學入六波羅蜜中。」",
    "T08n0224_004:0446c09": "佛言：「是善男子、善女人有行是法者，所求者",
    "T08n0224_004:0446c10": "必得，若所不求會復自得。是善男子、善女人",
    "T08n0224_004:0446c11": "本願之所致，不離是法，雖不有所索者，自得",
    "T08n0224_004:0446c12": "六波羅蜜。」",
    "T08n0224_004:0446c13": "舍利弗問佛：「從是波羅蜜中可出經卷耶？」佛",
    "T08n0224_004:0446c14": "語舍利弗：「是善男子、善女人深入般若波羅",
    "T08n0224_004:0446c15": "蜜者，於是中自解出一一深法以為經卷。何",
    "T08n0224_004:0446c16": "以故？舍利弗！其有如阿耨多羅三耶三菩教",
    "T08n0224_004:0446c17": "者，便能教一切人，勸助之為說法，皆令歡喜",
    "T08n0224_004:0446c18": "學佛道。是善男子、善女人自復學是法，用是",
    "T08n0224_004:0446c19": "故，所生處轉得六波羅蜜。」",
    "T08n0224_004:0446c20": "9 覺品摩訶般若波羅蜜道行經覺品第九丹覺魔品",
    "T08n0224_004:0446c21": "須菩提問佛言：「善男子、善女人於學中當有",
    "T08n0224_004:0446c22": "効驗。天中天！當何以覺其難？」佛語須菩提：",
    "T08n0224_004:0446c23": "「心不樂喜者，當覺知魔為；菩薩摩訶薩心卒",
    "T08n0224_004:0446c24": "妄起者，覺知魔為；菩薩摩訶薩書是經時若",
    "T08n0224_004:0446c25": "有雷電畏怖，當覺知魔為；菩薩摩訶薩書是",
    "T08n0224_004:0446c26": "經時展轉調戲，當覺知魔為；菩薩摩訶薩書",
    "T08n0224_004:0446c27": "是經時展轉相形，當覺知魔為；菩薩摩訶薩",
    "T08n0224_004:0446c28": "書是經時左右顧視，當覺知魔為；菩薩摩訶",
    "T08n0224_004:0446c29": "薩書是經時心邪念不一，當覺知魔為；菩薩",
    "T08n0224_004:0447a01": "摩訶薩心不在經上數從坐起，當覺知魔為；",
    "T08n0224_004:0447a02": "菩薩摩訶薩自念：『我未受決在般若波羅蜜",
    "T08n0224_004:0447a03": "中。』心亂便起去，當覺知魔為；菩薩摩訶薩自",
    "T08n0224_004:0447a04": "念：『我字不在般若波羅蜜中。』心不喜樂，當覺",
    "T08n0224_004:0447a05": "知魔為。菩薩摩訶薩自念：『我鄉里郡國縣邑",
    "T08n0224_004:0447a06": "不聞般若波羅蜜，及所生處了不聞是。』其意",
    "T08n0224_004:0447a07": "欲悔便即捨去。其人却後當復更劫數乃有",
    "T08n0224_004:0447a08": "所得，甫當於若干劫中喜學餘經，不住薩芸",
    "T08n0224_004:0447a09": "若。棄捨深般若波羅蜜去，若學餘經者，為",
    "T08n0224_004:0447a10": "以捨本取其末；有學般若波羅蜜者，亦知俗",
    "T08n0224_004:0447a11": "法，復知道法。譬若狗子從大家得食，不肯食",
    "T08n0224_004:0447a12": "之，反從作務者索食。如是，須菩提！當來有菩",
    "T08n0224_004:0447a13": "薩棄深般若波羅蜜，反索枝掖般若波羅蜜，",
    "T08n0224_004:0447a14": "為隨異經術，便墮聲聞、辟支佛道地。譬若男",
    "T08n0224_004:0447a15": "子得象觀其腳，於須菩提意云何，是男子為",
    "T08n0224_004:0447a16": "黠不？」須菩提言：「為不黠。」佛言：「是菩薩有德之",
    "T08n0224_004:0447a17": "人，為二輩中有棄深般若波羅蜜去，反修學",
    "T08n0224_004:0447a18": "餘經，得阿羅漢、辟支佛道，於須菩提意云何，",
    "T08n0224_004:0447a19": "是菩薩為黠不？」須菩提言：「為不黠。」佛言：「如是",
    "T08n0224_004:0447a20": "當覺知魔為。」佛語須菩提：「譬若男子欲見大",
    "T08n0224_004:0447a21": "海者，常未見大海，若見大陂池水，便言：『是",
    "T08n0224_004:0447a22": "水將無是大海？』於須菩提意云何，是男子為",
    "T08n0224_004:0447a23": "黠不？」須菩提言：「為不黠。」佛言：「如是菩薩有德",
    "T08n0224_004:0447a24": "之人，棄般若波羅蜜去，反學餘經，墮聲聞、",
    "T08n0224_004:0447a25": "辟支佛道地，於須菩提意云何，是菩薩摩訶",
    "T08n0224_004:0447a26": "薩為黠不？」須菩提言：「為不黠。」佛言：「是菩薩摩",
    "T08n0224_004:0447a27": "訶薩當覺知魔為。譬若絕工之師能作殿舍，",
    "T08n0224_004:0447a28": "意欲揆作如日月宮殿令高無不見者，於須",
    "T08n0224_004:0447a29": "菩提意，乃能作不？」須菩提言：「日月宮殿甚高，",
    "T08n0224_004:0447b01": "終不能作。」佛言：「於須菩提意云何，是男子為",
    "T08n0224_004:0447b02": "黠不？」須菩提言：「為不黠。」佛言：「如是，須菩提！",
    "T08n0224_004:0447b03": "當來行菩薩道者，得聞深般若波羅蜜，不可",
    "T08n0224_004:0447b04": "意便棄捨去，反明聲聞、辟支佛法，於中求薩",
    "T08n0224_004:0447b05": "芸若。於須菩提意云何，是菩薩為黠不？」須菩",
    "T08n0224_004:0447b06": "提言：「為不𭶑。」佛言：「是菩薩摩訶薩當覺知魔",
    "T08n0224_004:0447b07": "為。譬若男子欲見遮迦越羅者，未見遮迦越",
    "T08n0224_004:0447b08": "羅，反見小王，想其形容被服諦熟觀之，便呼",
    "T08n0224_004:0447b09": "言是為遮迦越羅。於須菩提意云何，是男子",
    "T08n0224_004:0447b10": "為黠不？」須菩提言：「為不黠。」佛言：「如是，須菩",
    "T08n0224_004:0447b11": "提！甫當來有菩薩得聞深般若波羅蜜，反不",
    "T08n0224_004:0447b12": "可意便棄去，入聲聞法中欲求薩芸若。於須",
    "T08n0224_004:0447b13": "菩提意云何，是菩薩為𭶑不？」須菩提言：「為不",
    "T08n0224_004:0447b14": "黠。」佛言：「是菩薩摩訶薩當覺知魔為。譬若男",
    "T08n0224_004:0447b15": "子大飢，得百味之食不肯食之，更食六十味",
    "T08n0224_004:0447b16": "之食。於須菩提意云何，是男子為黠不？」須菩",
    "T08n0224_004:0447b17": "提言：「為不黠。」佛言：「如是，須菩提！甫當來有菩",
    "T08n0224_004:0447b18": "薩摩訶薩得聞深般若波羅蜜，而不可意，便",
    "T08n0224_004:0447b19": "棄捨去，入聲聞法中，求薩芸若欲得作佛。於",
    "T08n0224_004:0447b20": "須菩提意云何，是菩薩摩訶薩為黠不？」須菩",
    "T08n0224_004:0447b21": "提言：「為不黠。」佛言：「是菩薩摩訶薩當覺知魔",
    "T08n0224_004:0447b22": "為。譬如男子得無價摩尼珠，持水精比之，欲",
    "T08n0224_004:0447b23": "令合同。於須菩提意云何，是男子為黠不？」須",
    "T08n0224_004:0447b24": "菩提言：「為不黠。」佛言：「如是甫當來有行菩薩",
    "T08n0224_004:0447b25": "道者，得聞深般若波羅蜜，反持比聲聞法，於",
    "T08n0224_004:0447b26": "聲聞法中欲得薩芸若作佛。於須菩提意云",
    "T08n0224_004:0447b27": "何，是菩薩摩訶薩為黠不？」須菩提言：「為不黠。」",
    "T08n0224_004:0447b28": "佛言：「是菩薩摩訶薩當覺知魔為。",
    "T08n0224_004:0447b29": "「復次，須菩提！書般若波羅蜜時，若有財利起，",
    "T08n0224_004:0447c01": "聞是言便棄捨去，是菩薩摩訶薩為自作留",
    "T08n0224_004:0447c02": "難。」須菩提問佛：「如是得書成般若波羅蜜",
    "T08n0224_004:0447c03": "不？」佛言：「不能得書成之，是善男子當覺知魔",
    "T08n0224_004:0447c04": "為。」佛言：「須菩提！若善男子多少書是經者，",
    "T08n0224_004:0447c05": "其言：『我書般若波羅蜜。』於是中想聞其決，欲",
    "T08n0224_004:0447c06": "有所得，當覺知魔為，其作想求者為墮魔",
    "T08n0224_004:0447c07": "界。",
    "T08n0224_004:0447c08": "「復次，須菩提！書般若波羅蜜時，意念鄉里，若",
    "T08n0224_004:0447c09": "念異方，若念異國，若念王者，若念有賊，若念",
    "T08n0224_004:0447c10": "兵，若念鬪，意念父母兄弟姊妹親屬，復有餘",
    "T08n0224_004:0447c11": "念。魔復益其念，亂菩薩摩訶薩意，為作留難。",
    "T08n0224_004:0447c12": "當覺知魔為。「復次，須菩提！若有財利——震越",
    "T08n0224_004:0447c13": "衣服、飲食、床臥具、病瘦醫藥——悉具足來，聞菩",
    "T08n0224_004:0447c14": "薩耳令意亂，不得學誦書成般若波羅蜜。當",
    "T08n0224_004:0447c15": "覺知魔為。「復次，須菩提！有佛深法，魔從次",
    "T08n0224_004:0447c16": "行亂之，令菩薩摩訶薩不復樂欲得漚惒拘",
    "T08n0224_004:0447c17": "舍羅，便不可意問般若波羅蜜。」佛言：「我廣說",
    "T08n0224_004:0447c18": "菩薩摩訶薩事，其欲學漚惒拘舍羅者，當從",
    "T08n0224_004:0447c19": "般若波羅蜜索之，其不可般若波羅蜜便棄",
    "T08n0224_004:0447c20": "捨去，為反於聲聞道中索漚惒拘舍羅。於須",
    "T08n0224_004:0447c21": "菩提意云何，是菩薩為黠不？」須菩提言：「為不",
    "T08n0224_004:0447c22": "𭶑。」佛言：「如是，菩薩摩訶薩當覺知魔為。",
    "T08n0224_004:0447c23": "「復次，須菩提！若受經之人欲聞般若波羅蜜，",
    "T08n0224_004:0447c24": "法師身得不安，如是菩薩摩訶薩當覺知魔",
    "T08n0224_004:0447c25": "為。「復次，須菩提！法師適安欲與般若波羅蜜，",
    "T08n0224_004:0447c26": "其受經者欲復轉去，兩不和合，亦不得書成",
    "T08n0224_004:0447c27": "般若波羅蜜。如是，菩薩摩訶薩當覺知魔為。",
    "T08n0224_004:0447c28": "「復次，須菩提！學經之人來，欲受般若波羅蜜，",
    "T08n0224_004:0447c29": "其心歡悅，法師欲至他方，如是兩不和合，不",
    "T08n0224_004:0448a01": "得學書成般若波羅蜜。如是，菩薩摩訶薩當",
    "T08n0224_004:0448a02": "覺知魔為。",
    "T08n0224_004:0448a03": "「復次，須菩提！法師意欲有所得，若衣服財利，",
    "T08n0224_004:0448a04": "受經之人亦無與心，兩不和合，不得學成般",
    "T08n0224_004:0448a05": "若波羅蜜。如是，菩薩摩訶薩當覺知魔為。「復",
    "T08n0224_004:0448a06": "次，須菩提！受經之人無所愛惜，在所索者不",
    "T08n0224_004:0448a07": "逆其意，法師所有經卷而不肯現亦不順解，",
    "T08n0224_004:0448a08": "其受經者便不歡樂，兩不和合，不得學書成",
    "T08n0224_004:0448a09": "般若波羅蜜。如是，菩薩摩訶薩當覺知魔為。",
    "T08n0224_004:0448a10": "「復次，須菩提！法師適欲有所說，其受經之人",
    "T08n0224_004:0448a11": "不欲聞知，如是兩不和合，亦不得聞般若波",
    "T08n0224_004:0448a12": "羅蜜。如是，菩薩摩訶薩當覺知魔為。「復次，須",
    "T08n0224_004:0448a13": "菩提！法師若身疲極臥欲不起，不樂有所說，",
    "T08n0224_004:0448a14": "受經之人欲得聞般若波羅蜜，如是兩不和",
    "T08n0224_004:0448a15": "合，不得聞般若波羅蜜。如是，菩薩摩訶薩當",
    "T08n0224_004:0448a16": "覺知魔為。「復次，須菩提！若欲書般若波羅蜜，",
    "T08n0224_004:0448a17": "若欲說時，於眾中儻有來者反說誹謗：『用是",
    "T08n0224_004:0448a18": "為學，多負勤苦。』言泥犁禽獸薜荔甚大勤苦，",
    "T08n0224_004:0448a19": "語人言：『當早斷生死根。』如是者，菩薩摩訶薩",
    "T08n0224_004:0448a20": "當覺知魔為。",
    "T08n0224_004:0448a21": "「復次，須菩提！若欲書般若波羅蜜，若欲說時，",
    "T08n0224_004:0448a22": "其有來人坐於眾中，稱譽天上快樂五所欲",
    "T08n0224_004:0448a23": "悉可自恣，其作禪者可得在色天中，念空寂",
    "T08n0224_004:0448a24": "者可得在無色之天，是皆無常勤苦之法，",
    "T08n0224_004:0448a25": "不如於是索須陀洹道，斯陀含、阿那含、阿羅漢",
    "T08n0224_004:0448a26": "道，便不復與生死從事。如是，須菩提！菩薩摩",
    "T08n0224_004:0448a27": "訶薩當覺知魔為。「復次，須菩提！法師念：『我是",
    "T08n0224_004:0448a28": "尊貴，有來恭敬自歸者，我與般若波羅蜜；若",
    "T08n0224_004:0448a29": "有不恭敬自歸者，我不與之。』受經之人自歸，",
    "T08n0224_004:0448b01": "作禮恭敬不避處難，法師意悔，不欲與弟子",
    "T08n0224_004:0448b02": "經，聞異國中穀貴，語受經人言：『善男子知不？",
    "T08n0224_004:0448b03": "能與我俱至彼間不？諦自念之莫得後悔。』弟",
    "T08n0224_004:0448b04": "子聞其所言甚大愁毒，即自念言：『我悉見經",
    "T08n0224_004:0448b05": "已，不肯與我，當奈之何。』如是兩不和合，不得",
    "T08n0224_004:0448b06": "學書成般若波羅蜜。如是，須菩提！菩薩摩訶",
    "T08n0224_004:0448b07": "薩當覺知魔為。「復次，須菩提！法師欲到極劇",
    "T08n0224_004:0448b08": "之處，語受經人言：『善男子能知不？其處無穀，",
    "T08n0224_004:0448b09": "有虎狼多賊五空澤，我樂往至彼間。諦自",
    "T08n0224_004:0448b10": "思議，能隨我忍是勤苦不？』復以深好語與",
    "T08n0224_004:0448b11": "共語，弟子悉當厭已心，不復樂稍稍賜還。如",
    "T08n0224_004:0448b12": "是，須菩提！乃作是礙，不得學般若波羅蜜。如",
    "T08n0224_004:0448b13": "是，菩薩摩訶薩當覺知魔為。「復次，須菩提！法",
    "T08n0224_004:0448b14": "師健行乞丐，多有方略，殊不肯與弟子經，反",
    "T08n0224_004:0448b15": "欲懈墮捨去，便語受經人言：『善男子知不？我",
    "T08n0224_004:0448b16": "當有所至。』則有所問言。如是兩不和合，不得",
    "T08n0224_004:0448b17": "學書成般若波羅蜜。如是，菩薩摩訶薩當覺",
    "T08n0224_004:0448b18": "知魔為。「復次，須菩提！弊魔常索其方便，不欲",
    "T08n0224_004:0448b19": "令有學誦受般若波羅蜜者。」須菩提問佛：「弊",
    "T08n0224_004:0448b20": "魔何因常索其方便，不欲令有學誦受般若",
    "T08n0224_004:0448b21": "波羅蜜者？」佛語須菩提：「弊魔主行誹謗，是非",
    "T08n0224_004:0448b22": "波羅蜜，言：『我有一一深經，快不可言，是故為",
    "T08n0224_004:0448b23": "波羅蜜。』如是，須菩提！弊魔主行誹謗之，令新",
    "T08n0224_004:0448b24": "學菩薩輩心為狐疑，便不復學誦書是經。菩",
    "T08n0224_004:0448b25": "薩摩訶薩當覺知魔為。「復次，須菩提！魔事",
    "T08n0224_004:0448b26": "一起時，令深學菩薩為本際作證，便墮聲聞",
    "T08n0224_004:0448b27": "中得須陀洹道。如是，菩薩摩訶薩當覺知魔",
    "T08n0224_004:0448b28": "為。」",
    "T08n0224_004:0448b29": "道行般若經卷第四"
}