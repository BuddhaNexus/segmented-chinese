{
    "X66n1297_065:0672c18": "宗鑑法林卷六十五",
    "X66n1297_065:0672c20": "集雲堂　編",
    "X66n1297_065:0672c21": "　　大鑒下六世",
    "X66n1297_065:0672c22": "潭州雲蓋山志元圓淨禪師(石霜諸嗣)因僧問石霜。萬",
    "X66n1297_065:0672c23": "戶俱閉即不問。萬戶俱開時如何。霜曰堂中事作",
    "X66n1297_065:0672c24": "麼生。僧無對。經半年方始下一轉語。曰無人接得",
    "X66n1297_065:0673a01": "渠。霜曰道即太煞道。祇道得八成。曰和尚又且如",
    "X66n1297_065:0673a02": "何。霜曰無人識得渠。師聞知乃禮拜乞為舉。霜不",
    "X66n1297_065:0673a03": "肯。師乃抱霜上方丈曰。和尚若不道。打和尚去在。",
    "X66n1297_065:0673a04": "霜曰得在。師頻禮拜。霜曰無人識得渠。師頓省。",
    "X66n1297_065:0673a05": "翠巖芝云。先行不到。末後太過。　天童覺云。穩密田",
    "X66n1297_065:0673a06": "地忌墮功勳。貼肉衣裳會須脫却。宗中辨的。量外轉",
    "X66n1297_065:0673a07": "機。須仔細始得。同中之異。灼然尚帶依俙。異中之同。",
    "X66n1297_065:0673a08": "直是難臻玅極。還知他石霜父子轉側處麼。燒燭玉",
    "X66n1297_065:0673a09": "人初破夢。夜寒青女未登機。　天寧琦云。或有問永",
    "X66n1297_065:0673a10": "祚萬戶俱開時如何。向他道且喜到來。與古人是同",
    "X66n1297_065:0673a11": "是別。　白巖符云。脫體無依要見寸絲不挂。尊嚴不",
    "X66n1297_065:0673a12": "犯會須及盡今時。者裏毫忽之差。則律呂有所不應",
    "X66n1297_065:0673a13": "矣。還知石霜父子穩密處麼。方外那許論量。",
    "X66n1297_065:0673a14": "古殿巖開月鎖松。霜凝雪露韻無窮。星前人臥千峰",
    "X66n1297_065:0673a15": "室。佛祖無因識得儂。(投子青)",
    "X66n1297_065:0673a16": "無人接得渠。遺逼馬相如。果來橋上也。記得柱頭書。",
    "X66n1297_065:0673a17": "無人識得渠。棋局醉樵夫。回頭斧柯欄。大海亦成枯。",
    "X66n1297_065:0673a18": "(天童覺)",
    "X66n1297_065:0673a19": "寂寂簾垂寶殿虗。六宮惟見篆烟疎。龍顏畢竟尊嚴",
    "X66n1297_065:0673a20": "甚。誰敢擡眸得覰渠。(別奇會)",
    "X66n1297_065:0673a21": "河中南際山僧一禪師(石霜諸嗣)到雪峰數日。次到玄",
    "X66n1297_065:0673a22": "沙。沙曰。此事惟我能知。長老作麼生會。師曰須知",
    "X66n1297_065:0673a23": "有不求知者。沙曰山頭老漢喫許多辛苦作麼。",
    "X66n1297_065:0673a24": "翠峰顯別際語云。雪峰門下幾個如斯。",
    "X66n1297_065:0673b01": "福州覆船山洪薦禪師(石霜諸嗣)因僧問。抱璞投師師",
    "X66n1297_065:0673b02": "還接否。師以手拍香臺。僧禮拜。師曰。禮拜則不無。",
    "X66n1297_065:0673b03": "其中事作麼生。僧却拍香臺。師曰舌頭不出口。",
    "X66n1297_065:0673b04": "舌頭不出口。三三成九九。算到香臺邊。彼此落人後。",
    "X66n1297_065:0673b05": "(月堂昌)",
    "X66n1297_065:0673b06": "覆船因僧問。鉤錐不到處請師道。師良久。僧曰掣",
    "X66n1297_065:0673b07": "電之機徒勞佇思。師曰出格一句汝試道看。僧近",
    "X66n1297_065:0673b08": "前三步却退後。師曰此是出格句。即今事作麼生。",
    "X66n1297_065:0673b09": "僧拂袖便出。師曰也是天津橋上漢。",
    "X66n1297_065:0673b10": "昭覺勤云。者僧渾金璞玉。覆船大冶弘開。百煉千煅",
    "X66n1297_065:0673b11": "成一個金剛王寶劍。還委悉麼。也是天津橋上漢。北",
    "X66n1297_065:0673b12": "斗南頭著眼看。",
    "X66n1297_065:0673b13": "覆船因僧問如何是師子子。師曰善哮[口*后]。僧拊掌",
    "X66n1297_065:0673b14": "曰好手好手。師曰青天白日却被鬼迷。僧作掀禪",
    "X66n1297_065:0673b15": "牀勢。師便打。僧曰驢事未去馬事到來。師曰灼然",
    "X66n1297_065:0673b16": "作家。僧拂袖便出。師曰將甌盛水擬比大洋。",
    "X66n1297_065:0673b17": "瀛山誾云。若不是覆船。肘後符靈幾被者僧奪却。",
    "X66n1297_065:0673b18": "竿木逢場戲一回。尋常等個作家來。雖然雪曲難賡",
    "X66n1297_065:0673b19": "和。笑把巴歌上舞臺。(雪關誾)",
    "X66n1297_065:0673b20": "倒嶽兮披以鵬翅。傾湫兮展以龍鱗。天旋地轉左變",
    "X66n1297_065:0673b21": "而右易。風生雲起出鬼而入神。吾亦不知其靈怪如",
    "X66n1297_065:0673b22": "此。曾遊杳冥兮見羽人。(介旭遐)",
    "X66n1297_065:0673b23": "越州雲門山拯迷寺海晏禪師(石霜諸嗣)因僧問如何",
    "X66n1297_065:0673b24": "是密室。師曰緊不就。曰如何是密室中人。師曰不",
    "X66n1297_065:0673c01": "坐上色牛。",
    "X66n1297_065:0673c02": "鹽官尹云。鹽官則不然。如何是密室。十方無壁落。如",
    "X66n1297_065:0673c03": "何是密室中人。八面絕遮攔。",
    "X66n1297_065:0673c04": "鳳翔府石柱禪師(石霜諸嗣)師遊方時到洞山。因道虔",
    "X66n1297_065:0673c05": "和尚垂語曰。有四種人。一人說過佛祖一步行不",
    "X66n1297_065:0673c06": "得。一人行過佛祖一句說不得。一人說得行得。一",
    "X66n1297_065:0673c07": "人說不得行不得。阿那箇是其人。師出眾曰。一人",
    "X66n1297_065:0673c08": "說過佛祖行不得者。祇是無舌不許行。一人行過",
    "X66n1297_065:0673c09": "佛祖說不得者。祇是無足不許說。一人說得行得",
    "X66n1297_065:0673c10": "者。祇是圅蓋相稱。一人說不得行不得者。如斷命",
    "X66n1297_065:0673c11": "求活。此是石女兒擔枷帶鎖。山曰闍黎分上作麼",
    "X66n1297_065:0673c12": "生。師曰該通分上卓卓寧彰。山曰祇如海上明公",
    "X66n1297_065:0673c13": "秀又作麼生。師曰幻人相逢。拊掌呵呵。",
    "X66n1297_065:0673c14": "海底泥牛畊白月。雲中木馬驟清風。胡僧嬾捧西乾",
    "X66n1297_065:0673c15": "缽。半夜乘舟過海東。(丹霞淳)",
    "X66n1297_065:0673c16": "木人嶺上吹觱篥。石女溪邊操短琴。是處語言皆合",
    "X66n1297_065:0673c17": "道。誰家絃管不傳心。(羽尊鵬)",
    "X66n1297_065:0673c18": "張拙秀士(見石霜諸)因禪月大師指參石霜。霜問何姓。",
    "X66n1297_065:0673c19": "士曰姓張名[矢*出]。霜曰。覓巧了不可得。[矢*出]自何來。士",
    "X66n1297_065:0673c20": "忽有省。乃呈偈曰。光明寂照徧河沙。凡聖含靈共",
    "X66n1297_065:0673c21": "我家。一念不生全體現。六根纔動被雲遮。斷除煩",
    "X66n1297_065:0673c22": "惱重增病。趣向真如亦是邪。隨順世緣無罣礙。涅",
    "X66n1297_065:0673c23": "槃生死等空花。",
    "X66n1297_065:0673c24": "徑山杲云。驢揀溼處溺。",
    "X66n1297_065:0674a01": "潦倒石霜無忌諱。當頭一句會提起。只因當日老婆",
    "X66n1297_065:0674a02": "心。千古寥寥挂脣齒。(佛鑑懃)",
    "X66n1297_065:0674a03": "臚傳不羨擅嘉聲。錯認山河作眼睛。巧拙一時俱裂",
    "X66n1297_065:0674a04": "破。斷除煩惱病重增。(笑翁堪)",
    "X66n1297_065:0674a05": "進前峭壁三千丈。退後懸崖幾萬重。珍重大唐張拙",
    "X66n1297_065:0674a06": "老。鐵錘無孔舞春風。(寶葉源)",
    "X66n1297_065:0674a07": "澧州洛浦山元安禪師(夾山會嗣)久為臨濟侍者。一日",
    "X66n1297_065:0674a08": "辭去。濟陞堂曰。臨濟門下有箇赤梢鯉魚。搖頭擺",
    "X66n1297_065:0674a09": "尾向南方去。不知向誰家虀瓮裏淹殺。師遊歷罷。",
    "X66n1297_065:0674a10": "直往夾山下卓菴。經年不訪夾山。山脩書令僧馳",
    "X66n1297_065:0674a11": "往。師接得便坐却。再展手索。僧無對。師便打曰。歸",
    "X66n1297_065:0674a12": "去舉似和尚。僧回舉似。山曰者僧若開書。三日內",
    "X66n1297_065:0674a13": "必來。若不開書。斯人救不得也。師果三日後至。見",
    "X66n1297_065:0674a14": "山不禮拜。乃當面叉手而立。山曰。雞棲鳳巢。非其",
    "X66n1297_065:0674a15": "同類。出去。師曰自遠趨風乞師一接。山曰。目前無",
    "X66n1297_065:0674a16": "闍黎。此間無老僧。師便喝。山曰。住住。且莫艸艸悤",
    "X66n1297_065:0674a17": "悤。雲月是同。溪山各異。截斷天下人舌頭即不無。",
    "X66n1297_065:0674a18": "闍黎怎教無舌人解語。師佇思。山便打。因茲服膺。",
    "X66n1297_065:0674a19": "興化獎代浦云。但知作佛。莫愁眾生。　五祖戒出浦",
    "X66n1297_065:0674a20": "語云。更說道理看。便出。去　太陽玄代云。也要和尚",
    "X66n1297_065:0674a21": "證明。　翠峰顯云。者漢可悲可痛。鈍置他臨濟。他既",
    "X66n1297_065:0674a22": "雲月是同。我亦溪山各異。說什麼無舌人不解語。以",
    "X66n1297_065:0674a23": "坐具劈口便摵。夾山若是箇知方漢。必然明牕下安",
    "X66n1297_065:0674a24": "排。　昭覺勤云。翠峰雖是賊過後張弓。不妨與臨濟",
    "X66n1297_065:0674b01": "雪屈。撿點將來。令行一半。倘若擔荷正法眼藏。待伊",
    "X66n1297_065:0674b02": "道爭教無舌人解語。便與掀倒禪牀喝散大眾。更待",
    "X66n1297_065:0674b03": "什麼明牕下安排。剔起便行。直饒機如掣電。眼似流",
    "X66n1297_065:0674b04": "星。辯若懸河。卒著手脚不得。且道誵譌在甚處。乃云。",
    "X66n1297_065:0674b05": "險。　東山澓云。洛浦當時雖無言可對。無理可伸。其",
    "X66n1297_065:0674b06": "不知。如勾踐之行成。卒能臥薪嘗膽。",
    "X66n1297_065:0674b07": "無伴石人夜入山。雪籠紅頂綠衣寒。喝開劫外三峰",
    "X66n1297_065:0674b08": "秀。捧出金襴對日看。(投子青)",
    "X66n1297_065:0674b09": "搖頭擺尾赤梢鱗。徹底無依解轉身。截斷舌頭饒有",
    "X66n1297_065:0674b10": "術。拽回鼻孔妙通神。夜明簾外兮風月如晝。枯木巖",
    "X66n1297_065:0674b11": "前兮花卉長春。無舌人。無舌人。正令全提一句新。獨",
    "X66n1297_065:0674b12": "步寰中明了了。任教天下樂欣欣。(天童覺)",
    "X66n1297_065:0674b13": "前脚不著實。後脚却移步。跌倒爛泥中。旁人稱怨苦。",
    "X66n1297_065:0674b14": "喚得起來連累汝。(石雨方)",
    "X66n1297_065:0674b15": "沉香亭下醉題詩。寵辱相連在一時。雲月溪山同有",
    "X66n1297_065:0674b16": "異。終身落魄夜郎西。(三宜盂)",
    "X66n1297_065:0674b17": "麥浪風生紫電翻。騰蛟池上曉春暾。當時拔劍能施",
    "X66n1297_065:0674b18": "勇。何待雷聲震海門。(嘯月朗)",
    "X66n1297_065:0674b19": "洛浦因僧問。供養百千諸佛。不如供養一箇無心",
    "X66n1297_065:0674b20": "道人。未審百千諸佛有何過。無心道人有何德。師",
    "X66n1297_065:0674b21": "曰。一片白雲橫谷口。幾多歸鳥盡迷巢。",
    "X66n1297_065:0674b22": "拾得疎慵非覺曉。寒山懶惰不知歸。聲前一句圓音",
    "X66n1297_065:0674b23": "美。物外三山片月輝。(丹霞淳)",
    "X66n1297_065:0674b24": "百千諸佛眉彎曲。無證無修眼[目*荅]眵。蹋著未消連底",
    "X66n1297_065:0674c01": "凍。一時認作碧瑠璃。(佛智裕)",
    "X66n1297_065:0674c02": "故山岌岌鎖寒烟。未肯將心輕授傳。玉女夜尋無字",
    "X66n1297_065:0674c03": "印。石人遙指月明前。(自得暉)",
    "X66n1297_065:0674c04": "洛浦問僧近離甚處。曰荊南。師曰。有一人與麼去。",
    "X66n1297_065:0674c05": "還逢麼。曰不逢。師曰為什麼不逢。曰若逢即頭粉",
    "X66n1297_065:0674c06": "碎。師曰闍黎三寸甚密。",
    "X66n1297_065:0674c07": "雲門偃於江西見其僧。乃問還有此語否。僧云是。門",
    "X66n1297_065:0674c08": "云洛浦倒退三千里。",
    "X66n1297_065:0674c09": "洛浦因僧問。如何是一大藏教收不得者。師曰。雨",
    "X66n1297_065:0674c10": "滋三艸秀。片玉本來暉。",
    "X66n1297_065:0674c11": "畢鉢巖前曉帶春。香風時結鷲峰層。須知玉像缾中",
    "X66n1297_065:0674c12": "塔。別有輝天鑑地鐙。(投子青)",
    "X66n1297_065:0674c13": "洛浦因僧問學人擬歸鄉時如何。師曰家破人亡",
    "X66n1297_065:0674c14": "子歸何處。曰恁麼則不歸去也。師曰。庭前殘雪日",
    "X66n1297_065:0674c15": "輪消。室內遊塵遣誰埽。乃示偈曰。決志歸鄉去。乘",
    "X66n1297_065:0674c16": "舟泛五湖。舉篙星月隱。停棹日輪孤。解纜離邪岸。",
    "X66n1297_065:0674c17": "張帆出正途。到來家蕩盡。免作屋中愚。",
    "X66n1297_065:0674c18": "天奇瑞云。者僧曠劫孤露。所以念念不忘。洛浦雖然",
    "X66n1297_065:0674c19": "冰消瓦解。又恐剏建璚樓。外脫牢籠。內存經紀。不免",
    "X66n1297_065:0674c20": "更贈一言。何故。雁飛不到處。人被利名牽。",
    "X66n1297_065:0674c21": "太平鄉國路空賒。歸興悠悠思莫涯。攃手到家何所",
    "X66n1297_065:0674c22": "有。瑠璃寶殿鎖空華。(丹霞淳)",
    "X66n1297_065:0674c23": "洛浦因僧問。一毫吞盡巨海。於中更復何言。師曰。",
    "X66n1297_065:0674c24": "家有白澤之圖。必無如是妖怪。",
    "X66n1297_065:0675a01": "保福展別云。家無白澤之圖。必無如是妖怪。",
    "X66n1297_065:0675a02": "巖前雖有雲千頃。戶內殊無半夜燈。極目危巒今古",
    "X66n1297_065:0675a03": "秀。暉天斜照碧層層。(丹霞淳)",
    "X66n1297_065:0675a04": "洛浦因僧問如何是祖師西來意。師曰。青嵐覆處。",
    "X66n1297_065:0675a05": "出就藏鋒。白月暉時。碧潭無影。",
    "X66n1297_065:0675a06": "羣花未發梅先坼。萬木凋零柏轉奇。雲淡不彰籭月",
    "X66n1297_065:0675a07": "影。烟輕那露引風枝。(丹霞淳)",
    "X66n1297_065:0675a08": "隱隱朝曦挂竹牕。榴花隔院有餘香。簾垂無復晴光",
    "X66n1297_065:0675a09": "漏。賸有輕烟鎖畫堂。(二行滿)",
    "X66n1297_065:0675a10": "洛浦因龐居士禮拜起曰。仲夏毒熱。孟冬薄寒。師",
    "X66n1297_065:0675a11": "曰莫錯。曰龐公年老。師曰。何不寒時道寒。熱時道",
    "X66n1297_065:0675a12": "熱。曰患聾作麼。師曰放你三十棒。曰。啞却我口。塞",
    "X66n1297_065:0675a13": "却你眼。",
    "X66n1297_065:0675a14": "直下啞却我口。分明塞却你眼。由來洛浦龐公。未出",
    "X66n1297_065:0675a15": "睦州擔板。覿面全提照古今。冬寒夏熱憑誰揀。(靈源清)",
    "X66n1297_065:0675a16": "洛浦上堂。孫臏今日收舖去也。有卜者出來。時有",
    "X66n1297_065:0675a17": "僧出曰請和尚卜。師曰你家爺死。僧無語。",
    "X66n1297_065:0675a18": "法眼益代撫掌三下。　徑山杲云。者僧沒興死却爺。",
    "X66n1297_065:0675a19": "又被他人撫掌。信知禍不單行。然洛浦善卜。法眼善",
    "X66n1297_065:0675a20": "斷。若仔細思量。爻象吉凶二老一時漏逗。既占得火",
    "X66n1297_065:0675a21": "風鼎卦。何故斷作地火明夷。雲門則不然。驀拈拄杖",
    "X66n1297_065:0675a22": "云。孫臏門下死却郎罷。連卓三下云。會麼。內屬艮宮",
    "X66n1297_065:0675a23": "再求外象。又卓三下云。千神萬靈。萬聖千靈。莫順人",
    "X66n1297_065:0675a24": "情。復卓一下云。吉凶上卦。　金粟元云。洛浦開大卜",
    "X66n1297_065:0675b01": "舖善斷吉凶。可惜者僧不還卦錢。帶累旁人撫掌。今",
    "X66n1297_065:0675b02": "曰著裏則不然。孫臏收舖去也。有卜者出來。忽孝子",
    "X66n1297_065:0675b03": "出云請和尚卜。祇向它道你家爺活。大眾。它家爺已",
    "X66n1297_065:0675b04": "死。為甚却道活。豈不聞七十一年名著於鄉。善士之",
    "X66n1297_065:0675b05": "風山高水長。",
    "X66n1297_065:0675b06": "洛浦因僧問祖意教意是同是別。師曰日月并輪",
    "X66n1297_065:0675b07": "暉。誰家別有路。曰恁麼顯晦殊途是非一槩。師曰。",
    "X66n1297_065:0675b08": "但自不亡羊。何須泣岐路。",
    "X66n1297_065:0675b09": "月籭松影高低樹。日照池心上下天。赫赫炎空非卓",
    "X66n1297_065:0675b10": "午。團團秋夜不知圓。(丹霞淳)",
    "X66n1297_065:0675b11": "洛浦因僧問如何是佛法大意。師曰。雪覆孤峰峰",
    "X66n1297_065:0675b12": "不白。雨滋石筍筍初生。",
    "X66n1297_065:0675b13": "海底龍吟雲雨潤。林間虎嘯谷風清。莫言滿路生荊",
    "X66n1297_065:0675b14": "棘。況是貧家少送迎。(丹霞淳)",
    "X66n1297_065:0675b15": "洛浦因蛤溪道者相訪。師問。自從犂溪相別。今得",
    "X66n1297_065:0675b16": "幾年。曰和尚猶記得昔時事。師曰見說道者總忘",
    "X66n1297_065:0675b17": "却年月也。曰。和尚住持事繁。且容仔細看。師曰打",
    "X66n1297_065:0675b18": "即打會禪漢。曰某甲消得。師曰道者住山事繁。",
    "X66n1297_065:0675b19": "青龍斯云。二老有主有賓。有收有放。撿點將來。總是",
    "X66n1297_065:0675b20": "互揚家醜。弁山今日將條龜毛索子縛作一團。拋向",
    "X66n1297_065:0675b21": "寶珠池浸殺了也。還有相救者麼。如無。煩東禪長老",
    "X66n1297_065:0675b22": "為伊解交。",
    "X66n1297_065:0675b23": "者般消息不尋常。蟾桂枝枝有遠香。昨後嫦娥呈巧",
    "X66n1297_065:0675b24": "妙。眼睛直上繡鴛鴦。(丹霞淳)",
    "X66n1297_065:0675c01": "洛浦因侍者曰。肇法師製得四論也甚奇怪。師曰",
    "X66n1297_065:0675c02": "肇公甚奇怪。要且不見祖師。者無對。",
    "X66n1297_065:0675c03": "清凉欽代云。和尚甚處見祖師。　雲居錫云。甚麼處",
    "X66n1297_065:0675c04": "是肇公不見祖師處。莫是有許多言語麼。又云。肇公",
    "X66n1297_065:0675c05": "有多少言語。",
    "X66n1297_065:0675c06": "洛浦因僧問。眾手淘金誰是得者。師曰拳中舊寶",
    "X66n1297_065:0675c07": "不揀披沙。曰恁麼則展手不逢也。師曰莫將鶴唳",
    "X66n1297_065:0675c08": "擬作鶯嗁。",
    "X66n1297_065:0675c09": "淘金豈假披沙得。石觸波瀾猶費力。露柱三更忽放",
    "X66n1297_065:0675c10": "光。此時未審何人識。(丹霞淳)",
    "X66n1297_065:0675c11": "洛浦因僧問諸聖恁麼來將何供養。師曰土宿雖",
    "X66n1297_065:0675c12": "持錫。不是婆羅門。",
    "X66n1297_065:0675c13": "閒神枉顧謾嗷嗷。壁立門庭萬仞高。細切清風陳爼",
    "X66n1297_065:0675c14": "豆。薄[利禾+皮]明月當春醪。空施三奠酬來意。那討分文買",
    "X66n1297_065:0675c15": "紙燒。一物渾無將底供。雪霜橫按有吹毛。(天岸昇)",
    "X66n1297_065:0675c16": "洛浦臨寂告眾曰。今有一事問汝等。若道者箇是。",
    "X66n1297_065:0675c17": "即頭上安頭。若道不是。即斬頭求活。第一座曰。青",
    "X66n1297_065:0675c18": "山不舉足。日下不挑鐙。師曰是甚麼時節作者箇",
    "X66n1297_065:0675c19": "語話。時有彥從上座對曰。離此二途請和尚不問。",
    "X66n1297_065:0675c20": "師曰未在更道。曰彥從道不盡。師曰我不管汝盡",
    "X66n1297_065:0675c21": "不盡。曰彥從無侍者抵對和尚。師便休。至夜令侍",
    "X66n1297_065:0675c22": "者喚從問曰。闍黎今日抵對甚有道理。汝合體得",
    "X66n1297_065:0675c23": "先師意。先師道。目前無法。意在目前。不是目前法。",
    "X66n1297_065:0675c24": "非耳目之所到。那句是賓。那句是主。若擇得出。分",
    "X66n1297_065:0676a01": "付缽袋子。曰彥從不會。師曰汝合會。曰彥從實不",
    "X66n1297_065:0676a02": "會。師喝出乃曰苦苦。至明日又僧舉前話問師。師",
    "X66n1297_065:0676a03": "曰。慈舟不棹清波上。劍峽徒勞放木鵝。",
    "X66n1297_065:0676a04": "報慈遂云。且道從上座實不會。為復怕見缽袋子黏",
    "X66n1297_065:0676a05": "著伊。　博山來云。將遷化之時。託契於兒孫。其妙思",
    "X66n1297_065:0676a06": "天造。情懷自別。首座彥公大有出身之路。奈何老者",
    "X66n1297_065:0676a07": "難以言句取則。若迹解求之。未免按圖索馬也。",
    "X66n1297_065:0676a08": "餌雲鉤月釣清津。年老心孤未得鱗。一曲離騷歸去",
    "X66n1297_065:0676a09": "後。汨羅江上獨醒人。(天童覺)",
    "X66n1297_065:0676a10": "紙衣下事。不假胞胎。懸巖攃手。襁褓嬰孩。涅槃會上",
    "X66n1297_065:0676a11": "道場開。單傳直指狀元來。(南堂靜)",
    "X66n1297_065:0676a12": "數載漁舟江上瀾。長竿在手不曾閒。錦鱗不遇空勞",
    "X66n1297_065:0676a13": "力。收取絲綸過別灣。(元祚裕)",
    "X66n1297_065:0676a14": "袁州府蟠龍山可文禪師(夾山會嗣)因僧問。亡僧遷化",
    "X66n1297_065:0676a15": "後向甚麼處去。師曰石牛沿古路。日裏夜鐙明。",
    "X66n1297_065:0676a16": "無底船行四百洲。月光影落淺砂頭。泥龍鼓浪爭頭",
    "X66n1297_065:0676a17": "角。萬頃烟波盡放流。(頻吉祥)",
    "X66n1297_065:0676a18": "洛京韶山寰普禪師(夾山會嗣)因僧問如何是韶山境。",
    "X66n1297_065:0676a19": "師曰。古今猿鳥叫。翠色薄烟籠。曰如何是境中人。",
    "X66n1297_065:0676a20": "師曰退後看。",
    "X66n1297_065:0676a21": "最好韶山境。烟籠翠色輕。欲描描未就。猿鳥一聲聲。",
    "X66n1297_065:0676a22": "(石溪月)",
    "X66n1297_065:0676a23": "韶山因遵布衲訪。師在山下相見。遵問韶山路向",
    "X66n1297_065:0676a24": "什麼處去。師以手指曰。嗚那青青黯黯處去。遵近",
    "X66n1297_065:0676b01": "前把住曰。久嚮韶山莫便是否。師曰。是即是。闍黎",
    "X66n1297_065:0676b02": "有甚麼事。曰。擬申一問。師還答否。師曰。看君不是",
    "X66n1297_065:0676b03": "金牙作。爭解彎弓射尉遲。曰。鳳凰直入烟霄去。誰",
    "X66n1297_065:0676b04": "怕林間野雀兒。師曰。當軒畫鼓從君擊。試展家風",
    "X66n1297_065:0676b05": "似老僧。曰。一句迥超千聖外。松蘿不與月輪齊。師",
    "X66n1297_065:0676b06": "曰。饒君直出威音外。猶較韶山半月程。曰過在甚",
    "X66n1297_065:0676b07": "處。師曰倜儻之辭時人知有。曰。恁麼則真玉泥中",
    "X66n1297_065:0676b08": "異。不撥萬機塵。師曰魯般門下徒施巧妙。曰。學人",
    "X66n1297_065:0676b09": "祇恁麼。未審師意如何。師曰。玉女夜拋梭。織錦於",
    "X66n1297_065:0676b10": "西舍。曰莫便是和尚家風也無。師曰。耕夫製玉漏。",
    "X66n1297_065:0676b11": "不是行家作。曰。此猶是文言。如何是和尚家風。師",
    "X66n1297_065:0676b12": "曰。橫身當宇宙。誰是出頭人。遵無語。師遂同歸山。",
    "X66n1297_065:0676b13": "纔人事了。師召近前曰。闍黎有衝天之氣。老僧有",
    "X66n1297_065:0676b14": "入地之謀。闍黎橫吞巨海。老僧背負須彌。闍黎按",
    "X66n1297_065:0676b15": "劍上來。老僧掗槍相待。向上一路速道速道。曰明",
    "X66n1297_065:0676b16": "鏡當臺請師一鑒。師曰不鑒。曰為甚不鑒。師曰水",
    "X66n1297_065:0676b17": "淺無魚徒勞下釣。遵無語。師便打。",
    "X66n1297_065:0676b18": "黃龍新云。好打者般漢。打殺百千萬個有甚麼過。當",
    "X66n1297_065:0676b19": "時若在黃龍手裏。棒折也未放過在。　何山珣云。布",
    "X66n1297_065:0676b20": "漫天網打鳳羅龍。主則琢玉鏤冰。賓則攢花蔟錦。當",
    "X66n1297_065:0676b21": "機不讓覿面爭先。結角螺文互存互奪。諸方咸謂好",
    "X66n1297_065:0676b22": "手手中呈好手。還端的也無。若約慧日見處。遵布衲",
    "X66n1297_065:0676b23": "若能慎初護末。待韶山指出路頭。驟步便升堂奧。管",
    "X66n1297_065:0676b24": "取明牕下安排。非惟截斷葛藤。亦免上他鉤線。何也。",
    "X66n1297_065:0676c01": "一著不到處。滿盤空用心。　天童華云。死心和尚一",
    "X66n1297_065:0676c02": "期大驚小怪。殊不知韶山自遭布衲毒手之後。至今",
    "X66n1297_065:0676c03": "無人檢點得出。且道誵譌在什麼處。",
    "X66n1297_065:0676c04": "趨時適變。隨物窮通。鴻鵠之氣。誰辨雌雄。韓侯未遇",
    "X66n1297_065:0676c05": "布衲家風。三秦席卷非無計。忠義何勞憶蒯通。(方菴顯)",
    "X66n1297_065:0676c06": "相逢狹路神機絕。一似雷崩兼雷掣。彷彿狂瀾經百",
    "X66n1297_065:0676c07": "折。郢斤施。基箭設。鶻眼龍睛難辨別。相如車避廉將",
    "X66n1297_065:0676c08": "軍。一任時人判優劣。(旅菴月)",
    "X66n1297_065:0676c09": "青青黯黯客情賒。妙展雄機驗作家。收拾杖藜歸去",
    "X66n1297_065:0676c10": "也。免教月下弄琵琶。(益然濟)",
    "X66n1297_065:0676c11": "韶山因僧問。是非不到處還有句也無。師曰有。曰",
    "X66n1297_065:0676c12": "是什麼句。師曰一片白雲不露醜。",
    "X66n1297_065:0676c13": "天童覺云。通身回互不觸尊嚴。退位旁提要當宛轉。",
    "X66n1297_065:0676c14": "還見韶山相為處麼。盡力推爺向裏頭。　東山澓云。",
    "X66n1297_065:0676c15": "韶山可謂打落楚天月。摘去漢地星。等閒道出一句。",
    "X66n1297_065:0676c16": "藏鋒不露。檢點將來。猶未劋絕。今日有問是非不到",
    "X66n1297_065:0676c17": "處還有句也無。直云無。為甚麼無。但云秋水長天一",
    "X66n1297_065:0676c18": "色。落霞孤鶩齊飛。",
    "X66n1297_065:0676c19": "白雲不到中峰頂。滿目烟蘿景象殊。一句曲含千古",
    "X66n1297_065:0676c20": "調。萬重青碧月來初。(投子青)",
    "X66n1297_065:0676c21": "獨向滄溟截眾流。等閒舞棹擲金鉤。白雲不露烟波",
    "X66n1297_065:0676c22": "闊。橫笛一聲天地秋。(木菴永)",
    "X66n1297_065:0676c23": "一片孤雲不露醜。白雲兒倚青山父。鶴巢露滴夢初",
    "X66n1297_065:0676c24": "回。新月半鉤昇萬戶。(自得暉)",
    "X66n1297_065:0677a01": "韶山因白頭因參。師曰莫是多口白頭因麼。曰不",
    "X66n1297_065:0677a02": "敢。師曰有多少口。曰通身是。師曰尋常向什麼處",
    "X66n1297_065:0677a03": "屙。曰向韶山口裏屙。師曰。有韶山口即得。無韶山",
    "X66n1297_065:0677a04": "口向甚處屙。因無語。師便打。",
    "X66n1297_065:0677a05": "雲門偃云。者話墮阿師。放你三十棒。又云。將謂是師",
    "X66n1297_065:0677a06": "子兒。又云。韶山今日瓦解冰消。　翠峰顯云。從來疑",
    "X66n1297_065:0677a07": "著韶山。　愚菴盂云。撥草傷蛇。惹火燒身。恁麼人處",
    "X66n1297_065:0677a08": "處有之。因禪多口直得閉殺。韶山無口直得屙殺。",
    "X66n1297_065:0677a09": "　清化嶾云。因白頭通身是口。不奈韶山一屙何。",
    "X66n1297_065:0677a10": "韶山因僧問如何是和尚家風。師曰。絕頂無根艸。",
    "X66n1297_065:0677a11": "無風葉自搖。",
    "X66n1297_065:0677a12": "妙峰孤頂偏肥膩。天產靈苗不觸地。翠葉無風常自",
    "X66n1297_065:0677a13": "搖。清香那逐春光媚。(丹霞淳)",
    "X66n1297_065:0677a14": "韶山因僧參禮拜起立。師曰大材藏拙戶。僧過一",
    "X66n1297_065:0677a15": "邊立。師曰喪却棟梁材。",
    "X66n1297_065:0677a16": "城山洽云。前箭猶自可。後箭射人深。",
    "X66n1297_065:0677a17": "叉手須知已隔津。更重進步轉漂淪。頑銅若作黃金",
    "X66n1297_065:0677a18": "貨。祇可瞞它無眼人。(丹霞淳)",
    "X66n1297_065:0677a19": "三月桃花水滿灘。錦鱗爭躍禹門關。難禁白浪滔天",
    "X66n1297_065:0677a20": "涌。却使悠悠點額還。(浹水洽)",
    "X66n1297_065:0677a21": "洪州上藍令超禪師(夾山會嗣)因僧問如何是上藍本",
    "X66n1297_065:0677a22": "分事。師曰。不從千聖借。豈向萬機求。曰不借不求",
    "X66n1297_065:0677a23": "時如何。師曰不可拈放闍黎手裏得麼。",
    "X66n1297_065:0677a24": "一片靈明本妙圓。箇中非正亦非偏。寶峰瑞艸無根",
    "X66n1297_065:0677b01": "蒂。不待春工色自鮮。(丹霞淳)",
    "X66n1297_065:0677b02": "上藍因僧問。善財見文殊後。因甚却往南方。師曰。",
    "X66n1297_065:0677b03": "學憑入室。知乃方通。曰為甚麼彌勒却遣見文殊。",
    "X66n1297_065:0677b04": "師曰。道曠無涯。逢人不盡。",
    "X66n1297_065:0677b05": "天寧琦云。奇特中奇特。玄妙中玄妙。達法源底須是",
    "X66n1297_065:0677b06": "上藍始得。祖師門下直是未在。",
    "X66n1297_065:0677b07": "鄆州四禪禪師(夾山會嗣)因僧問。古人有請不背。今請",
    "X66n1297_065:0677b08": "和尚入井。還去也無。師曰。深深無別源。飲者消諸",
    "X66n1297_065:0677b09": "渴。",
    "X66n1297_065:0677b10": "曹溪源派古之今。意識徒將度淺深。好是昔人遊戲",
    "X66n1297_065:0677b11": "處。雖然入井不曾沉。(丹霞淳)",
    "X66n1297_065:0677b12": "太原海湖禪師(夾山會嗣)因有人請灌頂三藏供養。敷",
    "X66n1297_065:0677b13": "座訖。師乃就彼位坐。時有雲涉座主問曰。和尚甚",
    "X66n1297_065:0677b14": "麼年行道。師曰座主近前來。涉近前。師曰祇如憍",
    "X66n1297_065:0677b15": "陳如是甚麼年行道。涉茫然。師喝曰者尿牀鬼。",
    "X66n1297_065:0677b16": "多是從人學得來。一生空把口胡開。欲窮此片虗明",
    "X66n1297_065:0677b17": "地。七佛已前總不該。(丹霞〔浮〕)",
    "X66n1297_065:0677b18": "鳳翔府天葢山幽禪師(夾山會嗣)有一院名無垢淨光。",
    "X66n1297_065:0677b19": "有人問。既是無垢淨光。為甚麼却造浴室。僧無語。",
    "X66n1297_065:0677b20": "請師代。師曰。三秋明月夜。不是騁團圓。",
    "X66n1297_065:0677b21": "雖然答盡深深意。爭奈投機句未親。欲會本來無垢",
    "X66n1297_065:0677b22": "底。更須入水見長人。(丹霞淳)",
    "X66n1297_065:0677b23": "蘄州三角山令珪禪師(清平遵嗣)因僧問如何是佛。師",
    "X66n1297_065:0677b24": "曰。明日來向汝道。如今不道。",
    "X66n1297_065:0677c01": "傷心欲問前朝事。惟見江流去不回。日暮東風春草",
    "X66n1297_065:0677c02": "綠。鷓鴣飛上越王臺。(頻吉祥)",
    "X66n1297_065:0677c03": "桐城投子感溫禪師(投子同嗣)因僧問父不投為甚麼",
    "X66n1297_065:0677c04": "却投子。師曰豈是別人屋裏事。曰父與子還屬功",
    "X66n1297_065:0677c05": "也無。師曰不屬。曰不屬功底如何。師曰父子各自",
    "X66n1297_065:0677c06": "脫。曰為甚麼如此。師曰汝與我會。",
    "X66n1297_065:0677c07": "龍歸萬頃滄浪窟。鶴宿千年澗底松。月照淡烟秋色",
    "X66n1297_065:0677c08": "杳。清光已透玉簾櫳。(頻吉祥)",
    "X66n1297_065:0677c09": "投子遊山次見蟬蛻。侍者問。殻在者裏。蟬向甚麼",
    "X66n1297_065:0677c10": "處去。師拈蟬殻就其耳畔作蟬鳴聲。者有省。",
    "X66n1297_065:0677c11": "輕薄寒蟬殻。枯乾敗葉形。拈來臨耳畔。連噪兩三聲。",
    "X66n1297_065:0677c12": "(南堂靜)",
    "X66n1297_065:0677c13": "明明脚蹋五須彌。道是神通孰信誰。翻不如它蟬殻",
    "X66n1297_065:0677c14": "子。一聲喚醒尿牀兒。(懿山德)",
    "X66n1297_065:0677c15": "福州牛頭微禪師(投子同嗣)僧問如何是和尚家風。師",
    "X66n1297_065:0677c16": "曰。山畬脫粟飯。野菜淡黃齏。曰忽遇上上客來又",
    "X66n1297_065:0677c17": "作麼生。師曰。喫即從君喫。不喫任東西。",
    "X66n1297_065:0677c18": "瀛山誾云。生鐵鑄心肝。打得丁當響。",
    "X66n1297_065:0677c20": "宗鑑法林卷六十五"
}