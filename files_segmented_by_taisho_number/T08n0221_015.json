{
    "T08n0221_015:0101c02": "放光般若經卷第十五",
    "T08n0221_015:0101c04": "西晉于闐國三藏無羅叉",
    "T08n0221_015:0101c05": "奉　詔譯",
    "T08n0221_015:0101c06": "摩訶般若波羅蜜親近品第六十五",
    "T08n0221_015:0101c07": "爾時釋提桓因意念言：「菩薩行六波羅蜜乃",
    "T08n0221_015:0101c08": "至佛十八法，尚出眾生之上，何況成阿耨多",
    "T08n0221_015:0101c09": "羅三耶三菩者？若有發意念薩云然者，為得",
    "T08n0221_015:0101c10": "壽命中之最、人中之善利，何況發意欲為阿",
    "T08n0221_015:0101c11": "耨多羅三耶三菩者？發阿耨多羅三耶三菩",
    "T08n0221_015:0101c12": "意者，未發者當親近之。」釋提桓因以天曼",
    "T08n0221_015:0101c13": "陀羅花而散佛上，散已發願言：「若有發阿耨",
    "T08n0221_015:0101c14": "多羅三耶三菩意者，令具足法願，具足薩云",
    "T08n0221_015:0101c15": "然願，具足自然法願，具足無漏法願。」釋提",
    "T08n0221_015:0101c16": "桓因白佛言：「世尊！如我意願，其發阿耨多",
    "T08n0221_015:0101c17": "羅三耶三菩意者，不復欲令動還墮羅漢、辟",
    "T08n0221_015:0101c18": "支佛地，為下大乘，終不墮於羅漢、辟支佛乘，",
    "T08n0221_015:0101c19": "倍復發願精進，願阿耨多羅三耶三菩，見三",
    "T08n0221_015:0101c20": "界中所有諸勤苦者悉為作護。如是具足菩",
    "T08n0221_015:0101c21": "薩意念：『我等已度，當復度不度者；我已安隱，",
    "T08n0221_015:0101c22": "當復安餘；我已泥洹，當復度餘令得泥洹。』」釋",
    "T08n0221_015:0101c23": "提桓因白佛言：「世尊！善男子、善女人代初",
    "T08n0221_015:0101c24": "發意菩薩歡喜者，為得幾所福？久發意菩薩",
    "T08n0221_015:0101c25": "復代歡喜，得何等福？阿惟越致菩薩代其歡",
    "T08n0221_015:0101c26": "喜，復得幾福？至一生補處菩薩代其歡喜，復",
    "T08n0221_015:0101c27": "得幾福？」佛告釋提桓因言：「拘翼！是四天下",
    "T08n0221_015:0101c28": "尚可稱知斤兩；代其歡喜者，其福不可稱。三",
    "T08n0221_015:0101c29": "千大千剎土亦可稱知；代其歡喜者，福不可",
    "T08n0221_015:0102a01": "稱計。拘翼！三千大千剎土其中海水，取一",
    "T08n0221_015:0102a02": "髮破為百分，以一分髮盡渧海水，尚可數知",
    "T08n0221_015:0102a03": "幾渧；從代歡喜功德(此間有三十五字重複，書准丹本除)，福不可",
    "T08n0221_015:0102a04": "計量。拘翼！阿僧祇佛剎所有境界虛空，持",
    "T08n0221_015:0102a05": "斛斗升合量空，尚可知幾所；從代歡喜功德，",
    "T08n0221_015:0102a06": "福不可計量。」釋提桓因白佛言：「世尊！諸不",
    "T08n0221_015:0102a07": "代初發意菩薩歡喜者，是為魔之所使；不代",
    "T08n0221_015:0102a08": "歡喜者，是魔官屬人，從魔中來。何以故？有代",
    "T08n0221_015:0102a09": "發意歡喜者，是為壞魔故。諸欲不捨敬三尊，",
    "T08n0221_015:0102a10": "亦不一相亦不二者，當持是代歡喜意，求阿",
    "T08n0221_015:0102a11": "耨多羅三耶三菩。」佛言：「如是，拘翼！發是代",
    "T08n0221_015:0102a12": "歡喜意者，得至佛國供養諸佛。所以者何？阿",
    "T08n0221_015:0102a13": "僧祇人初發意作功德代歡喜故，從初發意",
    "T08n0221_015:0102a14": "菩薩至于十住阿惟顏菩薩所作功德，皆代",
    "T08n0221_015:0102a15": "其歡喜。持是功德，疾近阿耨多羅三耶三菩。",
    "T08n0221_015:0102a16": "成阿惟三佛已，無央數不可說阿僧祇眾生",
    "T08n0221_015:0102a17": "皆當得度。以是故，拘翼！是善男子、善女人",
    "T08n0221_015:0102a18": "有初發意者，當持代歡喜之功德求阿耨多羅",
    "T08n0221_015:0102a19": "三耶三菩，不以意求亦不離意。代阿惟越致",
    "T08n0221_015:0102a20": "及一生補處歡喜，以求阿耨多羅三耶三菩，",
    "T08n0221_015:0102a21": "不以意求而不離意。」須菩提言：「是意如幻，云",
    "T08n0221_015:0102a22": "何能得阿耨多羅三耶三菩？」佛言：「於汝意云",
    "T08n0221_015:0102a23": "何，汝見是意如幻不？」須菩提言：「不見也。世",
    "T08n0221_015:0102a24": "尊！我不見如幻，亦不見意非幻。」佛言：「亦非",
    "T08n0221_015:0102a25": "法頗見是意不？頗非見幻不離意，見是法成",
    "T08n0221_015:0102a26": "阿耨多羅三耶三菩不？」須菩提言：「不見也。世",
    "T08n0221_015:0102a27": "尊！我不見法，當持何等起為有為無？法常自",
    "T08n0221_015:0102a28": "寂，不可以有得亦不可以無得。若法常寂不",
    "T08n0221_015:0102a29": "成阿耨多羅三耶三菩，無所有者亦復不成",
    "T08n0221_015:0102b01": "阿耨多羅三耶三菩。何以故？世尊！一切諸法",
    "T08n0221_015:0102b02": "亦不可得亦無有故。世尊！六波羅蜜常寂，乃",
    "T08n0221_015:0102b03": "至于道亦復常寂。法亦不應當念，亦無有法",
    "T08n0221_015:0102b04": "而將來有。般若波羅蜜常寂，成阿耨多羅三",
    "T08n0221_015:0102b05": "耶三菩，阿耨多羅三耶三菩常寂。」須菩提言：",
    "T08n0221_015:0102b06": "「世尊！般若波羅蜜三耶三菩亦寂之中，云何",
    "T08n0221_015:0102b07": "逮覺？」佛言：「善哉，善哉！薩云然寂，阿耨多羅",
    "T08n0221_015:0102b08": "三耶三菩亦寂。須菩提！般若波羅蜜及薩云",
    "T08n0221_015:0102b09": "然不寂者，亦非般若亦非薩云然。是故，須菩",
    "T08n0221_015:0102b10": "提！般若波羅蜜、薩云然寂，亦不因般若波羅",
    "T08n0221_015:0102b11": "蜜成阿惟三佛，不離般若波羅蜜得阿惟三",
    "T08n0221_015:0102b12": "佛；不得般若波羅蜜者，終不得阿惟三佛。」須",
    "T08n0221_015:0102b13": "菩提言：「世尊！菩薩所行甚深。」佛言：「如汝所",
    "T08n0221_015:0102b14": "說，菩薩所行入甚深苦行。雖謙苦行，不於法",
    "T08n0221_015:0102b15": "中中道取證，墮於羅漢、辟支佛地。」須菩提白",
    "T08n0221_015:0102b16": "佛言：「世尊！如我從佛所聞，菩薩不為謙苦。",
    "T08n0221_015:0102b17": "何以故？亦不見是可得證者，亦不見般若波",
    "T08n0221_015:0102b18": "羅蜜可取證者，亦不見法當取證者。諸法皆",
    "T08n0221_015:0102b19": "不可得者，有何等義、有何等法、有何等般若",
    "T08n0221_015:0102b20": "波羅蜜，當可取證成阿耨多羅三耶三菩者？」",
    "T08n0221_015:0102b21": "須菩提言：「菩薩行者為無所得行。菩薩於無",
    "T08n0221_015:0102b22": "所得法中，還諸法無限之限事。世尊！若有",
    "T08n0221_015:0102b23": "菩薩聞說是事，不却不難亦不懈怠，是為行",
    "T08n0221_015:0102b24": "般若波羅蜜，亦不見行般若波羅蜜者，亦不",
    "T08n0221_015:0102b25": "見成阿耨多羅三耶三菩者。菩薩行般若波",
    "T08n0221_015:0102b26": "羅蜜亦不作是念：『羅漢、辟支佛地離我遠，薩",
    "T08n0221_015:0102b27": "云然離我近。』世尊！譬如虛空，亦無近遠之念。",
    "T08n0221_015:0102b28": "何以故？虛空無分別故。行般若波羅蜜菩薩",
    "T08n0221_015:0102b29": "亦無是念：『二道離我遠，薩云然離我近。』何以",
    "T08n0221_015:0102c01": "故？般若波羅蜜亦無所分別故。譬如幻人亦",
    "T08n0221_015:0102c02": "不自念：『師離我近，觀人離我遠。』何以故？幻",
    "T08n0221_015:0102c03": "人無念故。譬如光影無有念：『我所因者離我",
    "T08n0221_015:0102c04": "近，餘離我遠。』菩薩行般若波羅蜜，如來、無所",
    "T08n0221_015:0102c05": "著、等正覺亦無所愛。世尊！般若波羅蜜亦如",
    "T08n0221_015:0102c06": "是，譬如如來無有念故。譬如如來所化亦不",
    "T08n0221_015:0102c07": "念：『二道離我遠，佛離我近。』何以故？化以如",
    "T08n0221_015:0102c08": "來無念故，般若波羅蜜無有念故。譬如如",
    "T08n0221_015:0102c09": "來所作亦不念：『二道離我遠，佛道離我近。』何",
    "T08n0221_015:0102c10": "以故？化如來亦無念故。般若波羅蜜亦無",
    "T08n0221_015:0102c11": "念：『二道離我遠，佛離我近。』譬所為作事亦",
    "T08n0221_015:0102c12": "無念可說，般若波羅蜜事亦如作，亦無念故。」",
    "T08n0221_015:0102c13": "尊者舍利弗語耆年須菩提：「但般若波羅蜜",
    "T08n0221_015:0102c14": "無有念耶？」須菩提言：「六波羅蜜亦無有念，",
    "T08n0221_015:0102c15": "五陰五情亦復無念，眼色六入亦復無念，",
    "T08n0221_015:0102c16": "四禪、四等及四空定、三十七品，至三脫門、佛十",
    "T08n0221_015:0102c17": "種力、十八法、四無所畏、四無礙慧、薩云然事，亦",
    "T08n0221_015:0102c18": "無有念，乃至于道亦復無念，有為性亦無念。」",
    "T08n0221_015:0102c19": "舍利弗言：「若諸法無念，何從有五趣？云何復",
    "T08n0221_015:0102c20": "有須陀洹、斯陀含、阿那含、阿羅漢、辟支佛及佛",
    "T08n0221_015:0102c21": "世尊？」須菩提言：「諸眾生因四顛倒而起、四顛",
    "T08n0221_015:0102c22": "倒而造作事，身口意行隨受其像，便有疑應，",
    "T08n0221_015:0102c23": "故有泥犁、薜荔、獸、人中、天上。」舍利弗言：「云",
    "T08n0221_015:0102c24": "何有須陀洹乃至三耶三佛？須陀洹道亦無",
    "T08n0221_015:0102c25": "念，乃至三耶三佛道亦無念。諸過去當來無",
    "T08n0221_015:0102c26": "所著、等正覺，及現在十方諸佛，無念已盡滅。",
    "T08n0221_015:0102c27": "以是故，舍利弗！當作是知，一切諸法皆無",
    "T08n0221_015:0102c28": "念，信如是法性、真際故。舍利弗！菩薩當以",
    "T08n0221_015:0102c29": "無念行般若波羅蜜。以無念行般若波羅蜜",
    "T08n0221_015:0103a01": "故，便得逮覺無念之法。」",
    "T08n0221_015:0103a02": "摩訶般若波羅蜜牢固品第六十六",
    "T08n0221_015:0103a03": "於是舍利弗語須菩提：「菩薩摩訶薩行般若",
    "T08n0221_015:0103a04": "波羅蜜，為行不牢固耶？」須菩提報言：「如是，",
    "T08n0221_015:0103a05": "如是！菩薩摩訶薩行般若波羅蜜者，為行不",
    "T08n0221_015:0103a06": "牢固。何以故？般若波羅蜜無有牢固，乃至",
    "T08n0221_015:0103a07": "薩云然亦無有牢固亦無不牢固。何以故？菩",
    "T08n0221_015:0103a08": "薩行般若波羅蜜，不牢固尚不可得，乃至薩",
    "T08n0221_015:0103a09": "云然亦不可得見，何況有牢固？」若干百千色、",
    "T08n0221_015:0103a10": "欲天子意念言：「諸有善男子、善女人發阿耨",
    "T08n0221_015:0103a11": "多羅三耶三菩，行般若波羅蜜者，當為作禮。",
    "T08n0221_015:0103a12": "既行般若波羅蜜而不中道取證，墮羅漢、辟",
    "T08n0221_015:0103a13": "支佛地，以是故當為作禮。於等法不取證故。」",
    "T08n0221_015:0103a14": "須菩提語諸天子言：「菩薩於等法不取羅漢、",
    "T08n0221_015:0103a15": "辟支佛證，不足為奇。為阿僧祇人盟誓，亦不",
    "T08n0221_015:0103a16": "見有人而欲度脫眾生，是乃為奇。以是故，菩",
    "T08n0221_015:0103a17": "薩發意為阿耨多羅三耶三菩者，為欲降伏眾",
    "T08n0221_015:0103a18": "生。欲降伏眾生者，則為欲降伏虛空。何以故？",
    "T08n0221_015:0103a19": "當知虛空、眾生皆悉寂故。眾生亦空、虛空亦",
    "T08n0221_015:0103a20": "空、如虛空之無牢固、眾生亦無牢固。諸天",
    "T08n0221_015:0103a21": "子！以眾生無有牢固故而結盟誓，是故菩薩",
    "T08n0221_015:0103a22": "摩訶薩為甚奇特。為眾生結盟誓者，則為與",
    "T08n0221_015:0103a23": "虛空共鬪所。為眾生結盟誓者，亦不見眾生",
    "T08n0221_015:0103a24": "亦寂，結盟誓亦寂故。菩薩聞是，不恐不懈不",
    "T08n0221_015:0103a25": "難不怯，為行般若波羅蜜。何以故？五陰寂",
    "T08n0221_015:0103a26": "故，眾生亦寂。云何五陰寂故眾生亦寂？以五",
    "T08n0221_015:0103a27": "陰寂故，六波羅蜜寂；以五陰、六衰寂故，內外",
    "T08n0221_015:0103a28": "空寂及有無空亦寂，以五陰、六衰寂故，十八",
    "T08n0221_015:0103a29": "性亦寂；五陰寂故，三十七品、四禪、四等、及四",
    "T08n0221_015:0103b01": "空定、四無礙慧亦寂。以五陰寂故，佛十種力，",
    "T08n0221_015:0103b02": "四無所畏，大慈大悲及十八法，薩云然亦寂。",
    "T08n0221_015:0103b03": "菩薩聞是諸法皆寂，意不恐怖不難不怯，是",
    "T08n0221_015:0103b04": "為行般若波羅蜜。」佛告須菩提：「何以故菩",
    "T08n0221_015:0103b05": "薩不恐不懈為行般若波羅蜜？」須菩提言：「世",
    "T08n0221_015:0103b06": "尊！以無所有故不恐，以寂靜故不懈。菩薩",
    "T08n0221_015:0103b07": "以是無所有寂靜故，不恐不懈，為行般若波",
    "T08n0221_015:0103b08": "羅蜜。何以故？恐畏懈怠亦不可得見故。菩",
    "T08n0221_015:0103b09": "薩聞是恐畏亦不可，得復不恐怖，是為行般",
    "T08n0221_015:0103b10": "若波羅蜜。何以故？恐畏皆不可得見故。菩薩",
    "T08n0221_015:0103b11": "摩訶薩如是行者，諸天梵釋皆為作禮。不但",
    "T08n0221_015:0103b12": "諸天釋梵為行般若波羅蜜菩薩作禮，乃至",
    "T08n0221_015:0103b13": "首陀會諸天皆為行般若波羅蜜菩薩作禮。",
    "T08n0221_015:0103b14": "須菩提！十方現在諸如來、無所著、等正覺，皆",
    "T08n0221_015:0103b15": "念是菩薩行般若波羅蜜者。菩薩行般若波",
    "T08n0221_015:0103b16": "羅蜜者，為具足五波羅蜜，為具足薩云若。須",
    "T08n0221_015:0103b17": "菩提！若十方諸佛念是行般若波羅蜜菩薩",
    "T08n0221_015:0103b18": "者，當知是菩薩成就佛不久。須菩提！一恒",
    "T08n0221_015:0103b19": "邊沙人悉使為魔，一一魔者所將官屬如一",
    "T08n0221_015:0103b20": "恒邊沙；假令爾所魔及將爾所官屬，欲共壞",
    "T08n0221_015:0103b21": "亂行般若波羅蜜菩薩者，終不能壞。有二事",
    "T08n0221_015:0103b22": "魔不能中道壞菩薩。何等為二？一者、觀諸法",
    "T08n0221_015:0103b23": "皆空，二者、不捨眾生。復有二事，魔不能壞。何",
    "T08n0221_015:0103b24": "等為二？一者、所作如所言，二者、常念諸佛。",
    "T08n0221_015:0103b25": "菩薩如是行般若波羅蜜，諸天皆來勸助慰",
    "T08n0221_015:0103b26": "勞言：『善男子！今成阿耨多羅三耶三菩不久，",
    "T08n0221_015:0103b27": "是故莫得捨空、無相、無願之行。』如是行者，無",
    "T08n0221_015:0103b28": "所歸仰者而受其歸仰，無有依護者則為作",
    "T08n0221_015:0103b29": "依護，無有覆蓋者而為作舍，為冥者作大明，",
    "T08n0221_015:0103c01": "為盲者作眼目。何以故？是菩薩行般若波羅",
    "T08n0221_015:0103c02": "蜜者，十方諸佛及眾菩薩、比丘僧眾，皆共稱",
    "T08n0221_015:0103c03": "揚說其名故。須菩提！譬如我說法時，稱揚",
    "T08n0221_015:0103c04": "讚歎寶造菩薩及識挽菩薩，我說法時稱譽",
    "T08n0221_015:0103c05": "妙樂佛國中諸菩薩修梵行者，我亦常稱譽",
    "T08n0221_015:0103c06": "彼諸正士。亦如十方諸佛歡喜顏色歎說菩",
    "T08n0221_015:0103c07": "薩行般若波羅蜜者，從初發意菩薩欲具足",
    "T08n0221_015:0103c08": "行佛道，至阿耨多羅三耶三菩成薩云然，十",
    "T08n0221_015:0103c09": "方諸佛亦復歡喜顏色稱譽說之。所以者何？",
    "T08n0221_015:0103c10": "少有菩薩有能順行應佛業者。」須菩提白佛",
    "T08n0221_015:0103c11": "言：「世尊！諸佛以歡喜顏色稱譽諸菩薩，為讚",
    "T08n0221_015:0103c12": "歎動還者、不動還者？」佛告須菩提：「有行阿惟",
    "T08n0221_015:0103c13": "越致菩薩行般若波羅蜜者，亦有未受記莂",
    "T08n0221_015:0103c14": "菩薩行般若波羅蜜。有佛為是輩說法，佛亦",
    "T08n0221_015:0103c15": "復讚歎說之。若有菩薩在妙樂佛國所學者，",
    "T08n0221_015:0103c16": "佛亦讚歎說之，諸佛所可歡喜顏色讚歎說",
    "T08n0221_015:0103c17": "者。「復次，須菩提！諸可行般若波羅蜜菩薩，知",
    "T08n0221_015:0103c18": "諸法無所生，未得無所從生；知諸法空，亦未",
    "T08n0221_015:0103c19": "得無所從生；知諸法淨，亦未得無所從生；知",
    "T08n0221_015:0103c20": "諸法無所有、無有堅固，亦復未得無所從生。",
    "T08n0221_015:0103c21": "諸佛歡喜顏色讚歎是輩菩薩，稱譽說其名",
    "T08n0221_015:0103c22": "字。是輩菩薩摩訶薩，以為滅羅漢、辟支佛地，",
    "T08n0221_015:0103c23": "當受記莂於阿耨多羅三耶三菩地。有行般",
    "T08n0221_015:0103c24": "若波羅蜜菩薩者，諸佛皆歡喜稱譽讚歎之，",
    "T08n0221_015:0103c25": "亦當住於阿惟越致地逮薩云然。「復次，須菩",
    "T08n0221_015:0103c26": "提！聞說般若波羅蜜時，亦不狐疑不却不懈",
    "T08n0221_015:0103c27": "如來、無所著、等正覺所說教。是菩薩當復至",
    "T08n0221_015:0103c28": "妙樂佛所，聞是般若波羅蜜。妙樂佛土彼諸",
    "T08n0221_015:0103c29": "正士見是間善男子、善女人，亦復歡喜。是人",
    "T08n0221_015:0104a01": "曾行般若波羅蜜故來生是間，亦當復得深",
    "T08n0221_015:0104a02": "般若波羅蜜，如諸佛教住於阿惟越致地。須",
    "T08n0221_015:0104a03": "菩提！是故當知，般若波羅蜜音聲多有所饒",
    "T08n0221_015:0104a04": "益。般若波羅蜜音聲尚有所饒益乃爾，何況",
    "T08n0221_015:0104a05": "有行般若波羅蜜，所行如教，住於薩云然者。」",
    "T08n0221_015:0104a06": "須菩提白佛言：「世尊！不離如教住，不離如者",
    "T08n0221_015:0104a07": "則為無所有。云何住薩云然？世尊！解脫如者",
    "T08n0221_015:0104a08": "無所得法，誰住如者？誰住如中？誰逮覺者？誰",
    "T08n0221_015:0104a09": "住於如？誰說法者？如尚不可得見，誰有住如",
    "T08n0221_015:0104a10": "者？誰逮覺者？是處不然。」佛告須菩提：「如汝",
    "T08n0221_015:0104a11": "所言，如者無生亦無有滅，如住無異不生滅",
    "T08n0221_015:0104a12": "者，誰當住是中成阿惟三佛者？誰說法者？是",
    "T08n0221_015:0104a13": "皆無所有。」釋提桓因白佛言：「世尊！般若波",
    "T08n0221_015:0104a14": "羅蜜者甚深，菩薩欲成阿耨多羅三耶三菩",
    "T08n0221_015:0104a15": "甚難得。何以故？亦無住如者，亦無成阿惟三",
    "T08n0221_015:0104a16": "佛者，亦無說法者。雖無所見、無所有，聞是",
    "T08n0221_015:0104a17": "不恐不怖。」須菩提語釋提桓因言：「拘翼！如",
    "T08n0221_015:0104a18": "拘翼所言，菩薩甚奇甚特！於深法中亦無狐",
    "T08n0221_015:0104a19": "疑亦無追喜，諸法皆空，誰狐疑有進退意者？」",
    "T08n0221_015:0104a20": "釋提桓因語須菩提：「如尊者所言，但說空事，",
    "T08n0221_015:0104a21": "無所罣礙。譬如仰射空中，箭去無礙。尊者須",
    "T08n0221_015:0104a22": "菩提所說，亦無所著。」",
    "T08n0221_015:0104a23": "摩訶般若波羅蜜囑累品第六十七",
    "T08n0221_015:0104a24": "於是釋提桓因白佛言：「世尊！我所說者頗為",
    "T08n0221_015:0104a25": "隨順為應法不？」佛言：「如是，如是！拘翼！汝所",
    "T08n0221_015:0104a26": "說問者為順事形，無有謬誤。」釋提桓因言：「世",
    "T08n0221_015:0104a27": "尊！尊者須菩提所說甚可奇異。所說不離空、",
    "T08n0221_015:0104a28": "無相、無願，不離三十七品亦不離於道。」佛告",
    "T08n0221_015:0104a29": "釋提桓因言：「拘翼！長老須菩提常行空，行六",
    "T08n0221_015:0104b01": "波羅蜜亦不有，何況有行者？三十七品亦不",
    "T08n0221_015:0104b02": "有，何況有行者？禪、惟無、三昧、三昧越亦不有，",
    "T08n0221_015:0104b03": "四無所畏、四無礙慧、四等、大慈大悲、十力、佛十",
    "T08n0221_015:0104b04": "八法亦不有，何況有行者？道亦不有，何況欲",
    "T08n0221_015:0104b05": "得者？薩云然亦然亦不有，何況有行者？如來",
    "T08n0221_015:0104b06": "尚不有，誰當為如來者？無所從生亦不有，何",
    "T08n0221_015:0104b07": "況有證欲得之者？相亦不有，何況有身有受",
    "T08n0221_015:0104b08": "三十二相者？諸好亦不有，何況有欲得八",
    "T08n0221_015:0104b09": "十種好者？所以者何？拘翼！須菩提者，一切",
    "T08n0221_015:0104b10": "諸法以寂行故。須菩提者，無所有行，為以空",
    "T08n0221_015:0104b11": "行、為無相行、為無願行。拘翼！是則為須菩提",
    "T08n0221_015:0104b12": "行。如須菩提所行，比菩薩摩訶薩行般若波",
    "T08n0221_015:0104b13": "羅蜜行，百倍千倍巨億萬倍不得為比。何以",
    "T08n0221_015:0104b14": "故？菩薩摩訶薩行般若波羅蜜者，比羅漢、辟",
    "T08n0221_015:0104b15": "支佛、菩薩摩訶薩為最上尊，除諸如來，無有",
    "T08n0221_015:0104b16": "過者。是故菩薩摩訶薩欲出諸天、世間人民",
    "T08n0221_015:0104b17": "上者，當行般若波羅蜜。何以故？菩薩摩訶",
    "T08n0221_015:0104b18": "薩行般若波羅蜜，出聲聞、辟支佛上，住於菩",
    "T08n0221_015:0104b19": "薩地，具足佛法，逮薩云然，便得如來。」爾時坐",
    "T08n0221_015:0104b20": "中諸忉利天，以文陀羅花而散佛上。爾時六",
    "T08n0221_015:0104b21": "千比丘整頓衣服已，從坐起，為佛作禮長跪",
    "T08n0221_015:0104b22": "佛前，以佛威神，諸文陀羅花各各滿掬持散",
    "T08n0221_015:0104b23": "佛上。散花已訖，皆同時白言：「我等，世尊！當",
    "T08n0221_015:0104b24": "奉妙行如諸佛所行，諸羅漢、辟支佛所不能",
    "T08n0221_015:0104b25": "及處。」爾時世尊知諸比丘意便笑。如諸佛",
    "T08n0221_015:0104b26": "常法，五色光從口出，遍照十方還遶身三匝",
    "T08n0221_015:0104b27": "從頂而入。阿難從坐起，整衣服，先下右膝",
    "T08n0221_015:0104b28": "長跪，白佛言：「佛不妄笑，願聞其意。」佛告阿難：",
    "T08n0221_015:0104b29": "「是六千比丘後當來世，劫名多樓波尼，於彼",
    "T08n0221_015:0104c01": "劫中皆當成佛，號散花如來、無所著、等正覺。",
    "T08n0221_015:0104c02": "是諸如來，國土皆等，比丘僧數亦各各等，其",
    "T08n0221_015:0104c03": "佛壽命亦等，其壽各千歲。作佛時，各各盡世",
    "T08n0221_015:0104c04": "雨五色花。」佛告阿難：「是諸比丘於是壽命終，",
    "T08n0221_015:0104c05": "在所生處常當出家為道久久共俱，然後乃",
    "T08n0221_015:0104c06": "成阿耨多羅三耶三菩。「復次，阿難！菩薩摩訶",
    "T08n0221_015:0104c07": "薩欲得最妙之行者，當行般若波羅蜜。菩薩",
    "T08n0221_015:0104c08": "欲為如來者，當行般若波羅蜜。阿難！若有善",
    "T08n0221_015:0104c09": "男子、善女人行般若波羅蜜者，當知是人從",
    "T08n0221_015:0104c10": "人道中來，或從兜術天上來。當知是人從人",
    "T08n0221_015:0104c11": "道中廣聞般若波羅蜜，亦從兜術天上廣聞",
    "T08n0221_015:0104c12": "般若波羅蜜；從本聞其中慧所致。若有善男",
    "T08n0221_015:0104c13": "子、善女人聞是深般若波羅蜜，書持受學諷",
    "T08n0221_015:0104c14": "誦行者，轉復教人行菩薩道者、說其中事。是",
    "T08n0221_015:0104c15": "善男子、善女人當作是知，如從佛聞亦無有",
    "T08n0221_015:0104c16": "異。當知是人從過去諸佛作善本功德以來，",
    "T08n0221_015:0104c17": "是善男子、善女人不於聲聞辟支佛法中作",
    "T08n0221_015:0104c18": "功德，亦不從聲聞所聞是般若波羅蜜。阿難！",
    "T08n0221_015:0104c19": "若有善男子、善女人聞是深般若波羅蜜，讀",
    "T08n0221_015:0104c20": "誦受持能解中義廣宣教人，當知是人如面",
    "T08n0221_015:0104c21": "見佛無異。「復次，阿難！若善男子、善女人聞",
    "T08n0221_015:0104c22": "說是深般若波羅蜜時，不驚不怖倍復喜者，",
    "T08n0221_015:0104c23": "當知是人以從過去佛所作行所致，久與善知",
    "T08n0221_015:0104c24": "識相得所致。是善男子、善女人從過去佛作",
    "T08n0221_015:0104c25": "善本以來，終不失三乘之事，以精進意行六",
    "T08n0221_015:0104c26": "波羅蜜乃至薩云然，亦當莊事精勤，久當堅",
    "T08n0221_015:0104c27": "固行六波羅蜜至薩云然，不住羅漢、辟支佛",
    "T08n0221_015:0104c28": "地。是故，阿難！以般若波羅蜜囑累汝。阿難！我",
    "T08n0221_015:0104c29": "所說諸法，除般若波羅蜜，悉亡悉失，其過可",
    "T08n0221_015:0105a01": "可耳。汝持是深般若波羅蜜，若忘失一句、捨",
    "T08n0221_015:0105a02": "一句、亡一句，汝過甚多。是故，阿難！以是深般",
    "T08n0221_015:0105a03": "若波羅蜜囑累汝，當善持善受善諷誦念。若",
    "T08n0221_015:0105a04": "有善男子、善女人受持般若波羅蜜，諷誦守",
    "T08n0221_015:0105a05": "行者，則為受持過去當來現在諸佛之道。若",
    "T08n0221_015:0105a06": "有善男子、善女人以名華名香、繒蓋幢幡用",
    "T08n0221_015:0105a07": "供養我者，當供養般若波羅蜜。其有供養般",
    "T08n0221_015:0105a08": "若波羅蜜者，以為供養過去當來今現在諸佛",
    "T08n0221_015:0105a09": "已。若有善男子、善女人聞說深般若波羅蜜，",
    "T08n0221_015:0105a10": "於中起恭敬意者，則為供養過去當來今現",
    "T08n0221_015:0105a11": "在諸佛已。阿難！汝若恭敬慈於我者，當恭",
    "T08n0221_015:0105a12": "敬慈於般若波羅蜜。若書是般若波羅蜜時，",
    "T08n0221_015:0105a13": "亦當恭敬，慎莫失一句。是故，阿難！持般若波",
    "T08n0221_015:0105a14": "羅蜜囑累於汝。如我今於三界中尊！般若波",
    "T08n0221_015:0105a15": "羅蜜亦復是尊。我所囑累大有餘事耳，我今",
    "T08n0221_015:0105a16": "持以般若波羅蜜囑累汝。是故，阿難！當宣語",
    "T08n0221_015:0105a17": "諸天、龍神、諸世間人，普令聞知。諸不欲捨如",
    "T08n0221_015:0105a18": "來三寶者，不欲棄去來今佛道者，慎莫棄捨",
    "T08n0221_015:0105a19": "般若波羅蜜，是者則我道之法御。若有善男",
    "T08n0221_015:0105a20": "子、善女人受持般若波羅蜜，諷誦讀習念守",
    "T08n0221_015:0105a21": "行者，轉復教人演其中義、分別解說者，是人",
    "T08n0221_015:0105a22": "疾得阿耨多羅三耶三菩，得薩云然不久。何",
    "T08n0221_015:0105a23": "以故？阿難！諸佛如來道者，皆出般若波羅蜜",
    "T08n0221_015:0105a24": "中，諸去來今佛皆從般若波羅蜜中出。是故，",
    "T08n0221_015:0105a25": "阿難！菩薩欲得般若波羅蜜者，當學六波",
    "T08n0221_015:0105a26": "羅蜜。何以故？阿難！六波羅蜜者，菩薩之母，",
    "T08n0221_015:0105a27": "生諸菩薩故。諸學六波羅蜜者，皆當於中成",
    "T08n0221_015:0105a28": "阿耨多羅三耶三菩。是故，阿難！持六波羅蜜",
    "T08n0221_015:0105a29": "倍囑累汝。六波羅蜜者，是諸如來、無所著、等",
    "T08n0221_015:0105b01": "正覺之法藏；六波羅蜜者，無盡之藏。諸去來",
    "T08n0221_015:0105b02": "今佛轉法輪教化眾生者，皆以六波羅蜜為",
    "T08n0221_015:0105b03": "藏。諸去來今佛，皆於六波羅蜜中學成阿耨",
    "T08n0221_015:0105b04": "多羅三耶三菩。諸去來今佛諸弟子，皆學六",
    "T08n0221_015:0105b05": "波羅蜜而般泥洹，甫當般泥洹者亦當學是",
    "T08n0221_015:0105b06": "六波羅蜜。阿難！汝若教三千大千剎土中為",
    "T08n0221_015:0105b07": "弟子者說法，皆令成就得阿羅漢。雖有是教，",
    "T08n0221_015:0105b08": "未為我弟子之教。不如以般若波羅蜜一句，",
    "T08n0221_015:0105b09": "如法教菩薩令學，是則為我弟子之教。阿難！",
    "T08n0221_015:0105b10": "我屬所說三千大千國土，教滿中人皆令得",
    "T08n0221_015:0105b11": "羅漢行，行六波羅蜜，所作功德寧為多不？」阿",
    "T08n0221_015:0105b12": "難言：「甚多。世尊！」佛言：「阿難！不如我弟子說",
    "T08n0221_015:0105b13": "般若波羅蜜一日教諸菩薩；若不能一日，日",
    "T08n0221_015:0105b14": "中可；不能至日中，食時可；不能至食時，彈指",
    "T08n0221_015:0105b15": "頃；其福勝度爾所羅漢。所以者何？一菩薩",
    "T08n0221_015:0105b16": "之德，出過一切諸羅漢、辟支佛上。何以故？是",
    "T08n0221_015:0105b17": "菩薩自欲成阿耨多羅三耶三菩，復勸助安",
    "T08n0221_015:0105b18": "慰一切眾生，復欲令成阿耨多羅三耶三菩。",
    "T08n0221_015:0105b19": "阿難，行六波羅蜜、三十七品至薩云然，增益",
    "T08n0221_015:0105b20": "功德，成阿耨多羅三耶三菩，終不中還。」說是",
    "T08n0221_015:0105b21": "般若波羅蜜時，四輩弟子及諸天、龍、阿須倫、",
    "T08n0221_015:0105b22": "揵沓和、甄陀羅、摩睺勒。爾時佛於是大眾之",
    "T08n0221_015:0105b23": "中而現神足變化，令是會者大眾皆見阿",
    "T08n0221_015:0105b24": "閦如來彼大眾圍遶而為說法。眾大會譬如",
    "T08n0221_015:0105b25": "大海，皆是羅漢——諸漏已盡，無復塵垢，皆得",
    "T08n0221_015:0105b26": "自在，意已得脫，已出解慧，悉捨重擔，眾",
    "T08n0221_015:0105b27": "事已辦，譬如大龍，所應已逮，習緒已訖，",
    "T08n0221_015:0105b28": "得等解脫，已度諸願；彼會羅漢德皆如是——",
    "T08n0221_015:0105b29": "及諸菩薩摩訶薩數不可計，其德巍巍不可",
    "T08n0221_015:0105c01": "稱量。佛攝神足已，忽然不現。佛告阿難：「諸",
    "T08n0221_015:0105c02": "法如是，不可眼見。諸法無對，法法無等，法法",
    "T08n0221_015:0105c03": "不相見，法法不相知。如今諸眾不見阿閦如",
    "T08n0221_015:0105c04": "來，彼佛國土亦不與眼作對故。諸法亦如是，",
    "T08n0221_015:0105c05": "亦無對，法法不相知、不相見故。阿難！法亦",
    "T08n0221_015:0105c06": "不知亦不見，諸法無所作。何以故？諸法空",
    "T08n0221_015:0105c07": "不可捉，諸法不可思議，諸法無有念。譬",
    "T08n0221_015:0105c08": "如幻士亦無所覺，用不要無堅固。菩薩摩訶",
    "T08n0221_015:0105c09": "薩如是行者，為行般若波羅蜜，於諸法無所",
    "T08n0221_015:0105c10": "入。阿難！菩薩如是學者，為學般若波羅蜜。",
    "T08n0221_015:0105c11": "欲逮諸波羅蜜者，當學般若波羅蜜。如是學",
    "T08n0221_015:0105c12": "者，最尊最上，出諸辯之上。無蓋之蓋，為世覆",
    "T08n0221_015:0105c13": "蓋，無所歸者能為作歸。佛以是學，能以右手",
    "T08n0221_015:0105c14": "舉此三千大千剎土復還故處，一切眾生無",
    "T08n0221_015:0105c15": "覺知想。所以者何？是般若波羅蜜，諸去來今",
    "T08n0221_015:0105c16": "佛皆於中學，成去來今佛無礙諸慧。阿難！是",
    "T08n0221_015:0105c17": "般若波羅蜜學，於諸學中最尊最上，過諸辯",
    "T08n0221_015:0105c18": "上。欲平相般若波羅蜜者，欲得虛空邊際。",
    "T08n0221_015:0105c19": "何以故？般若波羅蜜不可平相。阿難！我初",
    "T08n0221_015:0105c20": "不說般若波羅蜜限，身體有數、句體為有數、",
    "T08n0221_015:0105c21": "義解為有數，般若波羅蜜者無有限數。」阿",
    "T08n0221_015:0105c22": "難白佛言：「世尊！何以故般若波羅蜜無有限",
    "T08n0221_015:0105c23": "數？」佛告阿難：「般若波羅蜜不可盡，故無有",
    "T08n0221_015:0105c24": "限；般若波羅蜜寂故，故無有限。過去當來今",
    "T08n0221_015:0105c25": "現在諸如來、無所著、等正覺，皆從是般若波",
    "T08n0221_015:0105c26": "羅蜜中學成，亦不能盡般若波羅蜜。是故，阿",
    "T08n0221_015:0105c27": "難！般若波羅蜜不可盡，亦無能盡者，亦非盡",
    "T08n0221_015:0105c28": "者。若有人言：『我能盡般若波羅蜜。』者，為欲盡",
    "T08n0221_015:0105c29": "虛空。阿難！當知六波羅蜜不可盡，亦不盡，亦",
    "T08n0221_015:0106a01": "無能盡者；乃至薩云然亦不可盡，無能盡者，",
    "T08n0221_015:0106a02": "亦無有盡。是法亦無有生，尚無有生，云何有",
    "T08n0221_015:0106a03": "盡？」於是世尊以廣長舌相障面，告阿難言：",
    "T08n0221_015:0106a04": "「持是般若波羅蜜，於四輩中廣宣廣說、廣分",
    "T08n0221_015:0106a05": "別解說、廣演其事令分明。所以者何？是般",
    "T08n0221_015:0106a06": "若波羅蜜中廣出諸法故，三乘學者皆當於",
    "T08n0221_015:0106a07": "中，隨其所應而得學成。阿難！是深般若波羅",
    "T08n0221_015:0106a08": "蜜者，是諸法之藏，一切諸字皆來入中。是",
    "T08n0221_015:0106a09": "般若波羅蜜者皆是諸陀羅尼之門，諸菩薩",
    "T08n0221_015:0106a10": "欲學陀羅尼者，當學般若波羅蜜。諸有菩薩",
    "T08n0221_015:0106a11": "得陀羅尼者，悉為總持諸法之辯才。般若波",
    "T08n0221_015:0106a12": "羅蜜者是去來今佛法之所，是故我告語一",
    "T08n0221_015:0106a13": "切，其有受持般若波羅蜜諷誦學者，則為總",
    "T08n0221_015:0106a14": "持去來今佛之道。阿難！我今為汝說般若波",
    "T08n0221_015:0106a15": "羅蜜行，汝持般若波羅蜜者，則為總持一",
    "T08n0221_015:0106a16": "切諸法。」",
    "T08n0221_015:0106a17": "摩訶般若波羅蜜無盡品第六十八",
    "T08n0221_015:0106a18": "是時須菩提意念言：「諸佛之道大為甚深，我",
    "T08n0221_015:0106a19": "寧可問世尊。」於是須菩提白佛言：「世尊！般",
    "T08n0221_015:0106a20": "若波羅蜜云何不可盡？」世尊報言：「如虛空不",
    "T08n0221_015:0106a21": "可盡，是故般若波羅蜜不可盡。」須菩提白佛",
    "T08n0221_015:0106a22": "言：「世尊！菩薩當云何入般若波羅蜜中？」佛",
    "T08n0221_015:0106a23": "言：「如五陰不可盡，菩薩當作是入。如六波",
    "T08n0221_015:0106a24": "羅蜜不可盡，菩薩當作是入。乃至薩云然不",
    "T08n0221_015:0106a25": "可盡，菩薩當作是入般若波羅蜜。「復次，須菩",
    "T08n0221_015:0106a26": "提！癡如虛空不可盡，菩薩當作是入；所作",
    "T08n0221_015:0106a27": "行如虛空不可盡，當作是入；識如虛空不可",
    "T08n0221_015:0106a28": "盡，當作是入；名色如虛空不可盡，當作是入；",
    "T08n0221_015:0106a29": "六衰如虛空不可盡，當作是入；覺如虛空",
    "T08n0221_015:0106b01": "不可盡，當作是入；愛如虛空不可盡，當作是",
    "T08n0221_015:0106b02": "入；有如虛空不可盡，當作是入；生如虛空",
    "T08n0221_015:0106b03": "不可盡，當作是入；老病死憂悲勤苦如虛空",
    "T08n0221_015:0106b04": "不可盡，當作是入。須菩提！菩薩摩訶薩當",
    "T08n0221_015:0106b05": "作是入般若波羅蜜中。菩薩摩訶薩於十二",
    "T08n0221_015:0106b06": "緣起作是觀者，為捨癡際，為應無所入。菩薩",
    "T08n0221_015:0106b07": "作是觀十二緣起法者，則為得坐道場，作是",
    "T08n0221_015:0106b08": "觀者便得薩云然。須菩提！若有菩薩知虛空",
    "T08n0221_015:0106b09": "不可盡事，為行般若波羅蜜觀十二緣起者，",
    "T08n0221_015:0106b10": "終不墮羅漢、辟支佛地，便得三耶三佛地。",
    "T08n0221_015:0106b11": "須菩提！諸有善男子、善女人行菩薩道而轉",
    "T08n0221_015:0106b12": "還者，皆以無有般若波羅蜜念故，不知行般",
    "T08n0221_015:0106b13": "若波羅蜜故，不知十二緣起如虛空故，不知",
    "T08n0221_015:0106b14": "漚惒拘舍羅故。以是故，於阿耨多羅三耶三",
    "T08n0221_015:0106b15": "佛而轉還。「復次，須菩提！諸有菩薩不轉還",
    "T08n0221_015:0106b16": "者，皆以漚惒拘舍羅入般若波羅蜜中，知",
    "T08n0221_015:0106b17": "虛空不可盡，作是入般若波羅蜜故。須菩提！",
    "T08n0221_015:0106b18": "菩薩摩訶薩作如是觀十二緣起，不見有法",
    "T08n0221_015:0106b19": "無因緣而生者，不見有法有常、常生而不滅",
    "T08n0221_015:0106b20": "者，不見有法無不偶者，亦不見眾生，亦不見",
    "T08n0221_015:0106b21": "有我、人、壽命，亦不見有知見者，亦不見無",
    "T08n0221_015:0106b22": "常，亦不見吾我，亦不見淨亦不見不淨。須",
    "T08n0221_015:0106b23": "菩提！菩薩摩訶薩行般若波羅蜜，當作是觀",
    "T08n0221_015:0106b24": "十二緣起。須菩提！菩薩摩訶薩行般若波",
    "T08n0221_015:0106b25": "羅蜜，爾時不見五陰有常有無常、有苦有樂、",
    "T08n0221_015:0106b26": "有我無我、有淨無淨，乃至薩云然亦不見法",
    "T08n0221_015:0106b27": "有常無常、有苦有樂、有我無我、有淨無淨。須",
    "T08n0221_015:0106b28": "菩提！菩薩摩訶薩行般若波羅蜜時，亦不",
    "T08n0221_015:0106b29": "見有法可持見般若波羅蜜者，乃至于道亦",
    "T08n0221_015:0106c01": "不見有法可持見道者。須菩提！菩薩摩訶薩",
    "T08n0221_015:0106c02": "作是行般若波羅蜜者，於諸法無所倚。須",
    "T08n0221_015:0106c03": "菩提！菩薩摩訶薩行般若波羅蜜無所倚",
    "T08n0221_015:0106c04": "持，時魔波旬愁憂不樂。譬如士夫新喪父",
    "T08n0221_015:0106c05": "母。」須菩提白佛言：「世尊！獨是間魔愁憂耶？",
    "T08n0221_015:0106c06": "三千大千剎土中魔復愁憂乎？」佛言：「三千",
    "T08n0221_015:0106c07": "大千剎土中魔皆大愁毒，各在其處不能自",
    "T08n0221_015:0106c08": "安。菩薩摩訶薩作是行時，諸天及魔不能",
    "T08n0221_015:0106c09": "得其便。須菩提！菩薩欲得阿耨多羅三耶三",
    "T08n0221_015:0106c10": "佛者，當行般若波羅蜜。菩薩學般若波羅蜜",
    "T08n0221_015:0106c11": "者，則為具足諸波羅蜜。」須菩提白佛言：「世",
    "T08n0221_015:0106c12": "尊！菩薩云何具足六波羅蜜念？」佛告須菩提",
    "T08n0221_015:0106c13": "言：「菩薩行六波羅蜜，所可作為薩云然念行，",
    "T08n0221_015:0106c14": "是為菩薩摩訶薩行六波羅蜜。」◎",
    "T08n0221_015:0106c15": "◎摩訶般若波羅蜜六度相攝品第六十九",
    "T08n0221_015:0106c16": "於是須菩提白佛言：「菩薩云何行檀波羅蜜",
    "T08n0221_015:0106c17": "而攝尸波羅蜜？」佛言：「菩薩布施求薩云然者，",
    "T08n0221_015:0106c18": "身口意常以三事淨施眾生；是為菩薩布施",
    "T08n0221_015:0106c19": "攝取尸波羅蜜。」須菩提白佛言：「菩薩云何布",
    "T08n0221_015:0106c20": "施攝羼波羅蜜？」佛言：「菩薩布施時，受者逆",
    "T08n0221_015:0106c21": "罵詈輕易麁言加之，亦無恚恨之意向也；是",
    "T08n0221_015:0106c22": "為菩薩布施攝羼波羅蜜。」「云何菩薩布施攝",
    "T08n0221_015:0106c23": "惟逮波羅蜜？」佛言：「菩薩布施時，受者罵之",
    "T08n0221_015:0106c24": "亦復輕易。菩薩持意，倍欲布施無所愛惜。常",
    "T08n0221_015:0106c25": "自念言：『我常當布施，不可廢忘須臾之間。』常",
    "T08n0221_015:0106c26": "開意施與不須，人來有所索者爾乃與之，常",
    "T08n0221_015:0106c27": "索受者不問遠近；是為菩薩布施攝惟逮波",
    "T08n0221_015:0106c28": "羅蜜。」「云何菩薩布施攝禪波羅蜜？」佛言：「菩薩",
    "T08n0221_015:0106c29": "布施時求薩云然，其意不亂，不求羅漢、辟支",
    "T08n0221_015:0107a01": "佛道；是為菩薩布施攝禪波羅蜜。」「云何菩薩",
    "T08n0221_015:0107a02": "布施攝般若波羅蜜？」佛言：「菩薩布施時，意常",
    "T08n0221_015:0107a03": "念言：『我所布施如幻如夢，雖有布施，不見眾",
    "T08n0221_015:0107a04": "生有增有減，亦不見有得我物者，亦不見不",
    "T08n0221_015:0107a05": "得者。』是為菩薩行檀波羅蜜攝取般若波羅",
    "T08n0221_015:0107a06": "蜜。」須菩提白佛言：「世尊！云何菩薩摩訶薩住",
    "T08n0221_015:0107a07": "尸波羅蜜攝取五波羅蜜？」佛告須菩提：「菩薩",
    "T08n0221_015:0107a08": "摩訶薩戒身口意，以戒不[打丁+此]羅漢、辟支佛地。",
    "T08n0221_015:0107a09": "自住於戒，不害眾生命，不犯不與取，不犯梵",
    "T08n0221_015:0107a10": "行，不犯十戒，住戒布施。隨人所持戒布施，",
    "T08n0221_015:0107a11": "皆與眾生共發羼提波羅蜜。」佛言：「菩薩行",
    "T08n0221_015:0107a12": "戒。若有人來節節解剝，其意亦無起，恨不瞋",
    "T08n0221_015:0107a13": "不恚，倍歡喜言：『我為得大利，人來節節解我。』",
    "T08n0221_015:0107a14": "是為菩薩住戒攝取羼提波羅蜜。」「云何菩薩",
    "T08n0221_015:0107a15": "行戒攝取惟逮波羅蜜？」佛言：「菩薩行戒時，身",
    "T08n0221_015:0107a16": "口意不懈怠，常作念言：『從生死中拔諸眾生",
    "T08n0221_015:0107a17": "立甘露地。』是為菩薩住戒攝取惟逮波羅蜜。」",
    "T08n0221_015:0107a18": "「云何菩薩行戒攝取禪波羅蜜？」佛言：「菩薩行",
    "T08n0221_015:0107a19": "戒，從第一禪至第四禪，不倚二地。意常念",
    "T08n0221_015:0107a20": "言：『我住於禪，當度眾生。』是為菩薩住戒攝取",
    "T08n0221_015:0107a21": "禪波羅蜜。」「云何菩薩行戒攝取般若波羅蜜？」",
    "T08n0221_015:0107a22": "佛言：「菩薩行戒，亦不見法有所住止，不見法",
    "T08n0221_015:0107a23": "有以無，不見法過於如者，以般若波羅蜜漚",
    "T08n0221_015:0107a24": "惒拘舍羅，不墮二地。須菩提！是為菩薩住尸",
    "T08n0221_015:0107a25": "波羅蜜攝取般若波羅蜜。」須菩提白佛言：「世",
    "T08n0221_015:0107a26": "尊！云何菩薩行羼波羅蜜攝取檀波羅蜜？」佛",
    "T08n0221_015:0107a27": "言：「菩薩行忍，從初發意至于道場，一切眾生",
    "T08n0221_015:0107a28": "罵詈輕易、節節支解；菩薩以住於忍地者，意",
    "T08n0221_015:0107a29": "常念言：『雖人不取，我當布施不廢須臾。持",
    "T08n0221_015:0107b01": "是功德與眾生共，發阿耨多羅三耶三菩。』雖",
    "T08n0221_015:0107b02": "作是願，不住二處。何等二處？無有願相、無",
    "T08n0221_015:0107b03": "有作相。是為菩薩住忍攝取檀波羅蜜。」「云何",
    "T08n0221_015:0107b04": "菩薩住忍攝取尸波羅蜜？」佛言：「菩薩行忍，從",
    "T08n0221_015:0107b05": "初發意坐于道場，初不犯十惡——從殺生至邪",
    "T08n0221_015:0107b06": "見——不犯十事奉行十善，意不想念二地。持是",
    "T08n0221_015:0107b07": "功德，願與眾生共，發阿耨多羅三耶三菩，於",
    "T08n0221_015:0107b08": "三乘意適無所著。是為菩薩住忍攝取尸波",
    "T08n0221_015:0107b09": "羅蜜。」「云何菩薩行忍攝取惟逮波羅蜜？」佛言：",
    "T08n0221_015:0107b10": "「菩薩行忍起精進意言：『我當去是百千俞旬，",
    "T08n0221_015:0107b11": "或百千剎土，或無數剎。若有一人不持戒者，",
    "T08n0221_015:0107b12": "我當教令持，隨其所應，以三乘法而度脫之。",
    "T08n0221_015:0107b13": "持是功德與眾生共，發阿耨多羅三耶三菩。』",
    "T08n0221_015:0107b14": "是為菩薩住忍攝取惟逮波羅蜜。」「云何菩薩",
    "T08n0221_015:0107b15": "行忍攝取禪波羅蜜？」佛言：「菩薩行忍，從第一",
    "T08n0221_015:0107b16": "禪至于四禪所起善意，持是善意，發阿耨多",
    "T08n0221_015:0107b17": "羅三耶三菩，所念意如無禪亦無禪者。是為",
    "T08n0221_015:0107b18": "菩薩住忍攝取禪波羅蜜。」「云何菩薩行忍攝",
    "T08n0221_015:0107b19": "取般若波羅蜜？」佛言：「菩薩行忍，從初發意至",
    "T08n0221_015:0107b20": "于道場，觀諸法寂、觀諸法淨、觀諸法盡，以淨",
    "T08n0221_015:0107b21": "法為證。坐道場已，逮薩云然，起便轉法輪。是",
    "T08n0221_015:0107b22": "為菩薩住忍攝取般若波羅蜜。須菩提！菩薩",
    "T08n0221_015:0107b23": "所攝取，如不取、如不捨。」須菩提白佛言：「世",
    "T08n0221_015:0107b24": "尊！云何菩薩行惟逮波羅蜜攝取檀波羅蜜？」",
    "T08n0221_015:0107b25": "佛言：「菩薩精進，從初發意至于道場，於其中",
    "T08n0221_015:0107b26": "間身口意行，無有須臾食息懈廢。持是不懈",
    "T08n0221_015:0107b27": "之意，我當成阿耨多羅三耶三菩，不得不成。住",
    "T08n0221_015:0107b28": "於精進，為眾生故，過百千俞旬，從一佛土至",
    "T08n0221_015:0107b29": "一佛國，過百千剎為一切人故。假令一人未",
    "T08n0221_015:0107c01": "得度者，欲安此人，以三乘法而度脫之，亦不",
    "T08n0221_015:0107c02": "見人有得度者。若無有一人能行佛、菩薩道",
    "T08n0221_015:0107c03": "者，當以辟支佛事教之；若無有行辟支佛事",
    "T08n0221_015:0107c04": "者，當以十善事教之，趣得一人使入道。檢持",
    "T08n0221_015:0107c05": "是法施眾生已，復以具足所有布施，持是",
    "T08n0221_015:0107c06": "功德與眾生共，為阿耨多羅三耶三菩，不為二",
    "T08n0221_015:0107c07": "地。是為菩薩住於精進攝取檀波羅蜜。」「云何",
    "T08n0221_015:0107c08": "菩薩精進攝取尸波羅蜜？」佛言：「菩薩精進，",
    "T08n0221_015:0107c09": "從初發意至坐道場，自奉十善，勸人令行，見",
    "T08n0221_015:0107c10": "行十善者代其歡喜。住於戒中不願三界之",
    "T08n0221_015:0107c11": "樂，亦不願二地。持是功德與眾生共，為阿耨",
    "T08n0221_015:0107c12": "多羅三耶三菩。所為無有三念，於去來今不",
    "T08n0221_015:0107c13": "見有作者。是為菩薩住於精進攝取尸波羅",
    "T08n0221_015:0107c14": "蜜。」「云何菩薩精進攝取羼波羅蜜？」佛言：「菩薩",
    "T08n0221_015:0107c15": "精進，從初發意至于道場，若人非人來取菩",
    "T08n0221_015:0107c16": "薩、節節支解。作意念言：『誰割我者？劫者是",
    "T08n0221_015:0107c17": "誰？』但念言：『我得大利，我為眾生故受是身，",
    "T08n0221_015:0107c18": "今此眾生自來取去。』夫為法御之者，倍當",
    "T08n0221_015:0107c19": "歡喜，不當有起。持是功德共與眾生，為阿耨",
    "T08n0221_015:0107c20": "多羅三耶三菩，不為二地。是為菩薩住於精",
    "T08n0221_015:0107c21": "進攝取羼波羅蜜。」「云何菩薩精進攝取禪波",
    "T08n0221_015:0107c22": "羅蜜？」佛言：「菩薩精進，從第一禪至于四禪、四",
    "T08n0221_015:0107c23": "等、四無形禪，亦不斷亦不著。所生之處，但欲",
    "T08n0221_015:0107c24": "救濟眾生，以六度之法度脫眾生。往見諸佛，",
    "T08n0221_015:0107c25": "從一佛剎至一佛剎，禮敬供養殖諸善本。是",
    "T08n0221_015:0107c26": "為菩薩住於精進攝取禪波羅蜜。」「云何菩薩",
    "T08n0221_015:0107c27": "精進攝取般若波羅蜜？」佛言：「菩薩精進，不見",
    "T08n0221_015:0107c28": "五波羅蜜，亦不以相見，亦不以事見，亦不",
    "T08n0221_015:0107c29": "見三十七品，乃至薩云然亦無所見。亦不見",
    "T08n0221_015:0108a01": "諸法，亦不以事見，亦不以相見，亦不為法",
    "T08n0221_015:0108a02": "作巢窟。所語如所作，亦無有二。是為菩薩住",
    "T08n0221_015:0108a03": "於精進攝取般若波羅蜜。」須菩提白佛言：「世",
    "T08n0221_015:0108a04": "尊！云何菩薩行禪波羅蜜攝取檀波羅蜜？」佛",
    "T08n0221_015:0108a05": "言：「菩薩行四禪、四等、四無形禪，不以亂意。住",
    "T08n0221_015:0108a06": "於諸禪，常行二施：法施、財施。自行二施，復",
    "T08n0221_015:0108a07": "勸助人令行二施，常讚歎二施之德，見人二",
    "T08n0221_015:0108a08": "施常讚歎之代其歡喜。持是功德共與眾生，",
    "T08n0221_015:0108a09": "為阿耨多羅三耶三菩，不為二地。是為菩薩",
    "T08n0221_015:0108a10": "住禪攝取檀波羅蜜。」「云何菩薩行禪攝取尸",
    "T08n0221_015:0108a11": "波羅蜜？」佛言：「菩薩行禪，不生婬怒癡意，亦",
    "T08n0221_015:0108a12": "不生有所害意，但生薩云然行意。持是功德",
    "T08n0221_015:0108a13": "共與眾生，為阿耨多羅三耶三菩，不為二地。",
    "T08n0221_015:0108a14": "是為菩薩住禪波羅蜜攝取尸波羅蜜。」「云何",
    "T08n0221_015:0108a15": "菩薩行禪攝取羼波羅蜜？」佛言：「菩薩行禪，觀",
    "T08n0221_015:0108a16": "色如聚沫，觀痛如泡，觀想如野馬，觀所作",
    "T08n0221_015:0108a17": "行如芭蕉，觀識如幻。作是觀已，於五陰作無",
    "T08n0221_015:0108a18": "堅固不要想。作是觀已，念言：『是中誰有割",
    "T08n0221_015:0108a19": "剝？我者為是誰？色誰？痛誰？想誰？行誰？識誰？』作",
    "T08n0221_015:0108a20": "是觀已，復自念言：『既罵詈麁言輕易之，意亦",
    "T08n0221_015:0108a21": "不起恚。尚無起者，誰有罵者？』是為菩薩住禪",
    "T08n0221_015:0108a22": "攝取羼波羅蜜。」「云何菩薩行禪攝取惟逮波",
    "T08n0221_015:0108a23": "羅蜜？」佛言：「菩薩以四禪趣禪，趣禪之德便得",
    "T08n0221_015:0108a24": "無量之變化。以天耳徹聞二聲；意知眾生",
    "T08n0221_015:0108a25": "念；自識無數生死之事；以天眼見眾生所得",
    "T08n0221_015:0108a26": "報應隨行善惡；住五神通，從一佛國至一佛",
    "T08n0221_015:0108a27": "國，禮敬供養殖諸善本，淨佛國土、教化眾生。",
    "T08n0221_015:0108a28": "持是功德共與眾生，為阿耨多羅三耶三菩，不",
    "T08n0221_015:0108a29": "為二地。是為菩薩住禪攝取惟逮波羅蜜。」「云",
    "T08n0221_015:0108b01": "何菩薩住禪波羅蜜攝取般若波羅蜜？」佛言：",
    "T08n0221_015:0108b02": "「菩薩行禪，不有五陰、六波羅蜜，亦不有三十",
    "T08n0221_015:0108b03": "七品至薩云然及有為無為性。無所有亦無",
    "T08n0221_015:0108b04": "所作，雖無所作亦不生滅。所以者何？有佛",
    "T08n0221_015:0108b05": "無佛，法性常如故。亦不生亦不滅，但有薩云",
    "T08n0221_015:0108b06": "然念，應薩云然行。須菩提！是為菩薩行禪",
    "T08n0221_015:0108b07": "波羅蜜攝取般若波羅蜜。」須菩提白佛言：「世",
    "T08n0221_015:0108b08": "尊！云何菩薩行般若波羅蜜攝取檀波羅蜜？」",
    "T08n0221_015:0108b09": "佛告須菩提：「菩薩行般若波羅蜜，自於內空",
    "T08n0221_015:0108b10": "不有內空，於外空亦不有外空，自於內外空",
    "T08n0221_015:0108b11": "亦不有內外空，空空、大空、第一最空、有為空、",
    "T08n0221_015:0108b12": "無為空，亦不有空，亦不見至竟無底空，行",
    "T08n0221_015:0108b13": "性空，一切諸法自空。菩薩摩訶薩住此十四",
    "T08n0221_015:0108b14": "空已，亦不見五陰空。以不空，亦不知亦不有。",
    "T08n0221_015:0108b15": "亦不見三十七品空，以不空，亦不知亦不有。",
    "T08n0221_015:0108b16": "乃至于道亦不見空，以不空。亦不見有為無",
    "T08n0221_015:0108b17": "為之性空，以不空，亦不知亦不見。菩薩摩訶",
    "T08n0221_015:0108b18": "薩行般若波羅蜜所作布施，人中天上所有",
    "T08n0221_015:0108b19": "所可布施皆悉見空，受者、與者皆亦空。觀貪",
    "T08n0221_015:0108b20": "嫉之意，初不能得其便。所以者何？菩薩行般",
    "T08n0221_015:0108b21": "若波羅蜜，無有分別若干念故。從初發意至",
    "T08n0221_015:0108b22": "坐道場，貪嫉之意不生，亦如如來、無所著、等",
    "T08n0221_015:0108b23": "正覺無貪嫉意也，是故菩薩行般若波羅蜜",
    "T08n0221_015:0108b24": "無貪嫉之意。菩薩摩訶薩所可尊者，則般若",
    "T08n0221_015:0108b25": "波羅蜜是。是為菩薩住於般若波羅蜜攝取",
    "T08n0221_015:0108b26": "檀波羅蜜。」「云何菩薩行般若波羅蜜攝取尸",
    "T08n0221_015:0108b27": "波羅蜜？」佛言：「菩薩行般若波羅蜜，二地之意",
    "T08n0221_015:0108b28": "不能得其便。所以者何？無羅漢、辟支佛意故。",
    "T08n0221_015:0108b29": "索作二地意，亦不可得。從初發意至坐道場，",
    "T08n0221_015:0108c01": "常住十善，復勸進人使行十善，見人行者亦",
    "T08n0221_015:0108c02": "讚歎之代其歡喜。持是戒意，不[打丁+此]諸法，亦不",
    "T08n0221_015:0108c03": "[打丁+此]二地，何況其餘？是為菩薩住般若波羅蜜",
    "T08n0221_015:0108c04": "攝取尸波羅蜜。」「云何菩薩行般若波羅蜜攝",
    "T08n0221_015:0108c05": "取羼波羅蜜？」佛言：「菩薩行般若波羅蜜，便生",
    "T08n0221_015:0108c06": "順忍，念言：『諸法亦無生者、亦無滅者，亦無生",
    "T08n0221_015:0108c07": "死，亦無罵者、亦無割者、亦無剝者、亦無撾捶",
    "T08n0221_015:0108c08": "亦無縛者。』從初發意至坐道場，一切眾生",
    "T08n0221_015:0108c09": "若撾若割刀仗支解，意生念言：『哀哉！諸法",
    "T08n0221_015:0108c10": "之法何所罵者？何所撾者？何所剝者？』是為菩",
    "T08n0221_015:0108c11": "薩住般若波羅蜜攝取羼波羅蜜。」「云何菩薩",
    "T08n0221_015:0108c12": "行般若波羅蜜攝取惟逮波羅蜜？」佛言：「菩薩",
    "T08n0221_015:0108c13": "行般若波羅蜜，為眾生說法，安立眾生於六",
    "T08n0221_015:0108c14": "波羅蜜，立於三十七品，立於三乘之法，立於",
    "T08n0221_015:0108c15": "阿耨多羅三耶三菩；安立眾生如不立於有",
    "T08n0221_015:0108c16": "為無為之法。是為菩薩住般若波羅蜜攝取",
    "T08n0221_015:0108c17": "惟逮波羅蜜。」「云何菩薩行般若波羅蜜攝取",
    "T08n0221_015:0108c18": "禪波羅蜜？」佛言：「菩薩行般若波羅蜜，除如來",
    "T08n0221_015:0108c19": "三昧，餘二地三昧、菩薩三昧皆悉能行。於八",
    "T08n0221_015:0108c20": "惟無禪、九次第禪，能逆順行三昧已竟，於",
    "T08n0221_015:0108c21": "是三昧起，便入師子奮迅三昧。」「何等為師子",
    "T08n0221_015:0108c22": "奮迅三昧？」佛言：「悉總持四禪、無形禪、解脫禪、",
    "T08n0221_015:0108c23": "九次第禪，悉能逆順入諸三昧。於師子奮迅",
    "T08n0221_015:0108c24": "三昧起，便入滿法闍(丹本佉闇)三昧，逮諸法等。須",
    "T08n0221_015:0108c25": "菩提！是為菩薩摩訶薩住於般若波羅蜜攝",
    "T08n0221_015:0108c26": "取禪波羅蜜。」◎",
    "T08n0221_015:0108c27": "放光般若經卷第十五"
}