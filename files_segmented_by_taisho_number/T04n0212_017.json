{
    "T04n0212_017:0698b02": "出曜經卷第十七",
    "T04n0212_017:0698b04": "姚秦涼州沙門竺佛念譯",
    "T04n0212_017:0698b05": "16 惟念品惟念品第十六",
    "T04n0212_017:0698b06": "出息入息念，　　具滿諦思惟，",
    "T04n0212_017:0698b07": "從初竟通利，　　按如佛所說。",
    "T04n0212_017:0698b08": "出息入息念者，安者謂息入，般者謂息出。",
    "T04n0212_017:0698b09": "彼修行人，當善觀察二甘露門：一者安般，二",
    "T04n0212_017:0698b10": "者不淨觀。或有行人但修安般或修不淨觀，",
    "T04n0212_017:0698b11": "彼修安般者，思惟分別出息入息，息長亦知",
    "T04n0212_017:0698b12": "息短亦知，息熅亦知息冷亦知。意若錯亂復",
    "T04n0212_017:0698b13": "從一始，從頭至足分別了知，設復錯者復從",
    "T04n0212_017:0698b14": "一始，如是經歷返覆數過自知意至，吾今",
    "T04n0212_017:0698b15": "捉息皆得自在。欲使氣息從左耳出，如意不",
    "T04n0212_017:0698b16": "難，從左耳入亦復如是，從右耳出入，或從鼻",
    "T04n0212_017:0698b17": "出入皆能隨意，最後迴息從頂上出，隨意者",
    "T04n0212_017:0698b18": "成數息法，設不成者腦蓋發壞即取命終。如",
    "T04n0212_017:0698b19": "是學人經十二年，或有成有不成者。復次行",
    "T04n0212_017:0698b20": "人分別思惟不淨觀，往至城外丘曠塜間，觀",
    "T04n0212_017:0698b21": "死人屍骸諦熟分別，此屍我形有何差別？復",
    "T04n0212_017:0698b22": "還至精舍或坐床或敷坐具，或復露坐，內自",
    "T04n0212_017:0698b23": "思惟：「經憶塜間死屍暴露，我身與彼等無",
    "T04n0212_017:0698b24": "差別。」如是經歷過十二年，有得定者不得定",
    "T04n0212_017:0698b25": "者。是故說，出息入息念也。具滿諦思惟者，",
    "T04n0212_017:0698b26": "夫人定意善察分別，一數二隨三止四觀五",
    "T04n0212_017:0698b27": "還六淨，是故說，具滿諦思惟也。從初竟通利",
    "T04n0212_017:0698b28": "者，晝夜孜孜初不懈息，數缺則從一始；是",
    "T04n0212_017:0698b29": "通利，不受六情染外塵垢。是故說，從初竟通",
    "T04n0212_017:0698c01": "利也。按如佛所說者，如來所以遺十二部經，",
    "T04n0212_017:0698c02": "剖判要義，皆為後生未開悟者，眾智自在除",
    "T04n0212_017:0698c03": "去希望，是故說，按如佛所說也。",
    "T04n0212_017:0698c04": "是則照世間，　　如雲解日現，",
    "T04n0212_017:0698c05": "起止學思惟，　　坐臥不廢忘。",
    "T04n0212_017:0698c06": "是則照世間者，猶如秋時明月無有五蔽，在",
    "T04n0212_017:0698c07": "眾星中光明獨照，此亦如是，得安般定者，在",
    "T04n0212_017:0698c08": "眾修行人中，威神獨顯顏貌光曜無與等者，",
    "T04n0212_017:0698c09": "是故說，是則照世間，如雲解日現也。起止學",
    "T04n0212_017:0698c10": "思惟者，以得安般定意，身意鏗然不動，不為",
    "T04n0212_017:0698c11": "外邪所沮，心亦如是，不隨外塵興于邪念，是",
    "T04n0212_017:0698c12": "故說，起止學思惟。坐臥不廢忘者，彼修行人",
    "T04n0212_017:0698c13": "已得三昧定意，亦常思惟，若坐若臥終日學",
    "T04n0212_017:0698c14": "習初不暫捨，是故說，坐臥不廢忘也。",
    "T04n0212_017:0698c15": "比丘立是念，　　前利後則好，",
    "T04n0212_017:0698c16": "始得終必勝，　　誓不覩生死。",
    "T04n0212_017:0698c17": "比丘立是念者，所謂比丘，永息萬想意不馳",
    "T04n0212_017:0698c18": "騁，執志牢固，端攝諸情，意常在定，不求餘念，",
    "T04n0212_017:0698c19": "是故說，比丘立是念也。前利後則好者，先得",
    "T04n0212_017:0698c20": "安般數息禪定，後能越次取證超過三界，身",
    "T04n0212_017:0698c21": "中諸結永盡無餘，淨如真金永無微翳，是故",
    "T04n0212_017:0698c22": "說，前利後則好也。始得終必勝者，已具知斷",
    "T04n0212_017:0698c23": "化緣已遍，己身度有更不受當來形，",
    "T04n0212_017:0698c24": "是故說，始得終必勝，誓不覩生死也。",
    "T04n0212_017:0698c25": "若見身所住，　　六更以為最，",
    "T04n0212_017:0698c26": "息心常一意，　　便自致泥洹。",
    "T04n0212_017:0698c27": "若見身所住者，比丘比丘尼及新學者男彌",
    "T04n0212_017:0698c28": "女尼、優婆塞優婆夷、剎利婆羅門長者居士",
    "T04n0212_017:0698c29": "種，執志堅固趣道不難，是故說，若見身所住",
    "T04n0212_017:0699a01": "也。六更以為最者，閉塞諸根，眼耳鼻口身意",
    "T04n0212_017:0699a02": "諸根澄淨不亂，守護六情不受諸見，是故說，",
    "T04n0212_017:0699a03": "六更以為最也。息心常一意者，彼修行人數",
    "T04n0212_017:0699a04": "出入息觀諸毛孔，一一分別終無錯謬，猶如",
    "T04n0212_017:0699a05": "明眼之士於明鏡中自覩面像，是故說，息心",
    "T04n0212_017:0699a06": "常一意也。便自致泥洹者，斷諸使流永離世",
    "T04n0212_017:0699a07": "俗，便逮泥洹不動不變，無復往還染著諸界，",
    "T04n0212_017:0699a08": "是故說，便自致泥洹。",
    "T04n0212_017:0699a09": "以有是諸念，　　自身常建行，",
    "T04n0212_017:0699a10": "若其不如是，　　終不得意行。",
    "T04n0212_017:0699a11": "以有是諸念，自身常建行者，如彼執行之人，",
    "T04n0212_017:0699a12": "晝夜精勤意不迷誤進前求道，如遭劫燒救",
    "T04n0212_017:0699a13": "護頭燃，初中竟夜亦不廢忘，是故說，以有是",
    "T04n0212_017:0699a14": "諸念，自身常建行也。若其不如是，終不得意",
    "T04n0212_017:0699a15": "行者，生死長遠亦無端緒，解知泥洹已離三",
    "T04n0212_017:0699a16": "界過去未來現在，是故說，若其不如是，終不",
    "T04n0212_017:0699a17": "得意行也。",
    "T04n0212_017:0699a18": "是隨本行者，　　如是度愛勞，",
    "T04n0212_017:0699a19": "若能寤意念，　　解脫一心樂。",
    "T04n0212_017:0699a20": "是隨本行者，初入道者，或時先教安般守意，",
    "T04n0212_017:0699a21": "或時先教不淨觀，須觀彼行者心之好樂，是",
    "T04n0212_017:0699a22": "故說，是隨本行者也。如是度愛勞者，愛為",
    "T04n0212_017:0699a23": "病根難掘難拔。何以故？愛難掘、愛難拔，猶",
    "T04n0212_017:0699a24": "此愛本涉歷生死遍滿三界，增益四生迴趣",
    "T04n0212_017:0699a25": "五道，誰能覺者？唯𭶑慧之士，乃能覺了三界",
    "T04n0212_017:0699a26": "五道受苦之惱？是故說，如是度愛勞也。",
    "T04n0212_017:0699a27": "若能寤意念，　　解脫一心樂，",
    "T04n0212_017:0699a28": "應時等行法，　　是度老死地。",
    "T04n0212_017:0699a29": "若能寤意念者，彼修行者，係意在明不敢睡",
    "T04n0212_017:0699b01": "寤，成諸道果要由覺寤，不從睡寐而得道也，",
    "T04n0212_017:0699b02": "雖復覺寤，係意不專不成道果，意既覺寤加",
    "T04n0212_017:0699b03": "心專正，便越三有至無餘界。是故說，若能寤",
    "T04n0212_017:0699b04": "意念也。解脫一心樂者，彼修行人已得定意",
    "T04n0212_017:0699b05": "眾德具足，不得定人不能具諸德行。昔有婬",
    "T04n0212_017:0699b06": "逸之人，意專女色不能去離覺寤，思女姿顏",
    "T04n0212_017:0699b07": "欲與言語交通，眠寐夢想容貌携手共遊，時",
    "T04n0212_017:0699b08": "婦遇疾，骨消肉盡形骸獨立。爾時彼家恒有",
    "T04n0212_017:0699b09": "知識道人往返，其婦白道人曰：「我今所患",
    "T04n0212_017:0699b10": "日夜困羸，將其意故欲陳我情，為可爾不？」時",
    "T04n0212_017:0699b11": "道人曰：「但說無苦，設有隱匿之事，我當覆藏",
    "T04n0212_017:0699b12": "不使彰露。」婦人白言：「我夫稟性婬欲偏多，晝",
    "T04n0212_017:0699b13": "夜役嬈不容食息，由是生疾恐不自濟。」時彼",
    "T04n0212_017:0699b14": "道人告婦人曰：「若汝夫主近汝身者，便以",
    "T04n0212_017:0699b15": "此語其夫曰：『須陀洹法禮應爾耶？』」後果如所",
    "T04n0212_017:0699b16": "言，夫主來近婦尋語曰：「夫為須陀洹道，為應",
    "T04n0212_017:0699b17": "爾耶？」夫聞婦言甚懷慚愧內自思惟：「我將不",
    "T04n0212_017:0699b18": "審是須陀洹乎？」即便息意在閑靜處思惟校",
    "T04n0212_017:0699b19": "計，成斯陀含、阿那含果。自知已得道迹，便",
    "T04n0212_017:0699b20": "不復與女人從事。婦人問夫：「汝今何故永息",
    "T04n0212_017:0699b21": "欲心不與吾從事？」夫告婦曰：「吾審見汝已，何",
    "T04n0212_017:0699b22": "由復共往反？」婦語其夫：「汝言審見我，我有何",
    "T04n0212_017:0699b23": "咎？我恒貞良不犯女禮，何以見罵乃至於",
    "T04n0212_017:0699b24": "斯？」婦人即集五親宗族，告語之曰：「今我夫主",
    "T04n0212_017:0699b25": "意見踈薄，永息親情不復交通，復見罵詈稱",
    "T04n0212_017:0699b26": "言見我，今於眾前便可說之。」夫言：「且止！須我",
    "T04n0212_017:0699b27": "引證乃得自明。」夫主還歸彩畫好瓶，成滿糞",
    "T04n0212_017:0699b28": "穢牢蓋其口，香華芬熏，還至彼眾告其婦曰：",
    "T04n0212_017:0699b29": "「審愛我不？若愛我者，可抱弄此瓶如愛我身。」",
    "T04n0212_017:0699c01": "婦隨其語抱瓶翫弄意不捨離。夫主見婦已",
    "T04n0212_017:0699c02": "愛著此瓶，即打瓶破，臭穢流溢蛆蟲現出，復",
    "T04n0212_017:0699c03": "語婦曰：「汝今故能抱此破瓶不耶？」婦答曰：「我",
    "T04n0212_017:0699c04": "寧取死，終不能近此破瓶，寧入火坑投於深",
    "T04n0212_017:0699c05": "水，高山自投於下，頭足異處，終不能近此瓶。」",
    "T04n0212_017:0699c06": "夫告其婦：「前言見汝，正見此事耳。我觀汝身",
    "T04n0212_017:0699c07": "劇於此瓶，從頭至足分別思惟三十六物，有",
    "T04n0212_017:0699c08": "何可貪？」爾時復重說偈曰：",
    "T04n0212_017:0699c09": "「勇者入定觀，　　身心所興塵，",
    "T04n0212_017:0699c10": "見已生穢惡，　　如彼彩畫瓶。」",
    "T04n0212_017:0699c11": "是故說，解脫一心樂也。應時等行法者，夫修",
    "T04n0212_017:0699c12": "行人憑善知識，或諸天衛護外邪不入，求道",
    "T04n0212_017:0699c13": "甚易無所畏難。猶如遠行之人迷失大道反",
    "T04n0212_017:0699c14": "從小徑，惺寤之士告其人曰：「此非正道，時",
    "T04n0212_017:0699c15": "可變悔從彼正路。」時迷路者從其言教，還",
    "T04n0212_017:0699c16": "復大路安隱得歸。彼修行人亦復如是，憑善",
    "T04n0212_017:0699c17": "知識獲致正道，是故說，應時等行法也。是度",
    "T04n0212_017:0699c18": "老死地者，猶人涉路多諸恐畏，或遇虎狼盜",
    "T04n0212_017:0699c19": "賊，或遭姦邪惡鬼，或值道路嶮難側身傍過，",
    "T04n0212_017:0699c20": "如此眾難數百千變，復值水漿乏短，其人自",
    "T04n0212_017:0699c21": "念：「設道路有一難猶尚叵過，況復多嶮？」即自",
    "T04n0212_017:0699c22": "建意晝夜不息，得越彼難安隱得歸不失財",
    "T04n0212_017:0699c23": "寶。彼修行人觀察三界皆悉熾燃，欲得遠離",
    "T04n0212_017:0699c24": "求無為道，是故說，是度老死地也。",
    "T04n0212_017:0699c25": "比丘寤意念，　　當令應是念，",
    "T04n0212_017:0699c26": "都佮生死棄，　　為能作苦際。",
    "T04n0212_017:0699c27": "比丘寤意念者，昔有商客經過曠野，道路疲",
    "T04n0212_017:0699c28": "極竟夜眠睡，羣賊相率欲來劫奪。時彼虛空",
    "T04n0212_017:0699c29": "神天，於虛空中，以偈告商人曰：",
    "T04n0212_017:0700a01": "「覺者誰為眠？　　眠者誰為覺？",
    "T04n0212_017:0700a02": "誰知誰分別？　　見報如其義。」",
    "T04n0212_017:0700a03": "爾時商客中有優婆塞，是佛五戒弟子，即報",
    "T04n0212_017:0700a04": "之曰：",
    "T04n0212_017:0700a05": "「我覺我為眠，　　我眠我為覺，",
    "T04n0212_017:0700a06": "我知我分別，　　欲知此是義。」",
    "T04n0212_017:0700a07": "天復問曰：",
    "T04n0212_017:0700a08": "「云何覺為眠？　　云何眠為覺？",
    "T04n0212_017:0700a09": "云何知分別？　　吾欲聞此義。」",
    "T04n0212_017:0700a10": "時，優婆塞即報天曰：",
    "T04n0212_017:0700a11": "「覺聖八道者，　　三佛之所演，",
    "T04n0212_017:0700a12": "於彼覺寤法，　　我為在眠寐。",
    "T04n0212_017:0700a13": "不覺八道者，　　三佛之所說，",
    "T04n0212_017:0700a14": "於彼眠寤法，　　我為在覺寤。",
    "T04n0212_017:0700a15": "「是謂神天，我覺我為眠，我眠我為覺，我知我",
    "T04n0212_017:0700a16": "分別，欲知是此義。」天復說曰：",
    "T04n0212_017:0700a17": "「善哉覺為眠，　　善哉眠為覺，",
    "T04n0212_017:0700a18": "善哉知分別，　　善哉聞此義。」",
    "T04n0212_017:0700a19": "時優婆塞聞此義已即報天曰：「遭蒙天恩安",
    "T04n0212_017:0700a20": "隱得歸。」天迷盜賊不知商人止頓處所，令諸",
    "T04n0212_017:0700a21": "賈客得度險路。是故說，比丘寤意念也。當令",
    "T04n0212_017:0700a22": "應是念者，彼修行人執意精勤，意之所願無",
    "T04n0212_017:0700a23": "事不果，清淨無瑕穢不行放逸，身著精進",
    "T04n0212_017:0700a24": "衣心懷慧明，愚癡闇冥無由得現，是故說，當",
    "T04n0212_017:0700a25": "令應是念也。都佮生死棄者，彼修行人復以",
    "T04n0212_017:0700a26": "方便斷諸結使，緣著諸縛，棄重棄、剝重剝、打",
    "T04n0212_017:0700a27": "重打，去離生老病死，是故說，都佮生死棄",
    "T04n0212_017:0700a28": "也。為能作苦際者，於現法中越凡夫法，不",
    "T04n0212_017:0700a29": "處中般泥洹、生泥洹、行無行般泥洹、不上流究",
    "T04n0212_017:0700b01": "竟般泥洹，如斯學人於現法中般泥洹，捨此",
    "T04n0212_017:0700b02": "五泥洹。何以故？佛契經《雜阿含》所說：「我今比",
    "T04n0212_017:0700b03": "丘不說少許生分，下及彈指之頃，況復多乎？",
    "T04n0212_017:0700b04": "何以故？受生分苦，由是流轉不免於苦。比丘",
    "T04n0212_017:0700b05": "當觀猶如糞除，少許常臭況復多耶？是故比",
    "T04n0212_017:0700b06": "丘！當求方便斷受生分永離三有。如是諸比",
    "T04n0212_017:0700b07": "丘！當作是學，拔生根本無令滋蔓。」諸修行人",
    "T04n0212_017:0700b08": "聞佛所說，承受教誡，於現法中，拔其生本不",
    "T04n0212_017:0700b09": "復受，是故說，為能作苦際。",
    "T04n0212_017:0700b10": "常當聽微妙，　　自覺寤其意，",
    "T04n0212_017:0700b11": "能覺之為賢，　　終始無所畏。",
    "T04n0212_017:0700b12": "常當聽微妙者，與人說法甚為難遇，具足諸",
    "T04n0212_017:0700b13": "根亦復難得，遭賢遇聖億世乃值，世尊說曰：",
    "T04n0212_017:0700b14": "「吾昔積行億百千劫時乃聞法，雖得聞法，分",
    "T04n0212_017:0700b15": "別義味復不可遭。」告諸來會專精一意聽微",
    "T04n0212_017:0700b16": "妙法，是故說，常當聽微妙也。自覺寤其意者，",
    "T04n0212_017:0700b17": "世尊在世與無央數百千之眾，前後圍遶而",
    "T04n0212_017:0700b18": "為說法。時有一人，於彼大眾眠寐睡徹於上。",
    "T04n0212_017:0700b19": "比丘一人告彼睡比丘曰：「何不覺寤聽如來",
    "T04n0212_017:0700b20": "說法？方更睡寐驚動大眾。汝何不觀如來妙",
    "T04n0212_017:0700b21": "法？美於甘露除人萬患。」其人聞已默然不對。",
    "T04n0212_017:0700b22": "是故說，自覺寤其意也。能覺之為賢者，覺此",
    "T04n0212_017:0700b23": "睡眠，猶天之與地億千萬倍，不可以譬喻為",
    "T04n0212_017:0700b24": "比，或有行人陰蓋所蔽𧄼懵著睡，諸天扶佐",
    "T04n0212_017:0700b25": "數來覺寤，伺命狂象蹋三善根苗，無常熾火",
    "T04n0212_017:0700b26": "燒生類根栽。人中尊者今日出現，普照三界",
    "T04n0212_017:0700b27": "無不蒙光，結使賊寇盜竊善財，如此眾變不",
    "T04n0212_017:0700b28": "可稱記，皆由睡眠不覺寤故。是故說，能覺之",
    "T04n0212_017:0700b29": "為賢也。終始無所畏者，夫人覺寤，萬邪不能",
    "T04n0212_017:0700c01": "干，不但行道之人覺寤為賢，世凡夫人亦由",
    "T04n0212_017:0700c02": "覺寤成辦眾事，或時俗人於眠睡中忘失財",
    "T04n0212_017:0700c03": "貨，怨家責主盜賊水火所見侵欺，或時行",
    "T04n0212_017:0700c04": "人𧄼懵睡眠，應聞法時反更不聞，應成道果",
    "T04n0212_017:0700c05": "反更不獲，應當誦習根義覺道，於睡眠中皆",
    "T04n0212_017:0700c06": "悉亡失。是故說，終始無所畏也。",
    "T04n0212_017:0700c07": "以覺意得應，　　日夜慕學行，",
    "T04n0212_017:0700c08": "當解甘露要，　　令諸漏得盡。",
    "T04n0212_017:0700c09": "以覺意得應者，彼修行人校計思惟，晝夜歎",
    "T04n0212_017:0700c10": "譽覺寤之德，慢惰之人復自歎說睡眠之要，",
    "T04n0212_017:0700c11": "是故說，以覺寤其意得應也。日夜慕學行者，",
    "T04n0212_017:0700c12": "彼修行人，精勤自役晝夜不息，前後中間不",
    "T04n0212_017:0700c13": "失次第，是故說，日夜慕學行也。當解甘露要",
    "T04n0212_017:0700c14": "者，賢聖八品道，謂之甘露，滅盡泥洹，亦名",
    "T04n0212_017:0700c15": "甘露，彼修行人，習學賢聖八道進趣泥洹，離",
    "T04n0212_017:0700c16": "八不閑貪樂意欲，寂靜淡泊無為無作，是",
    "T04n0212_017:0700c17": "故說當學甘露要也。令諸漏得盡者，漏義云",
    "T04n0212_017:0700c18": "何？以何故名為漏義？答曰：「住義為漏義，漬",
    "T04n0212_017:0700c19": "為漏義、渧為漏義、增上為漏義、非人所持",
    "T04n0212_017:0700c20": "為漏義。」住為漏義者，欲界眾生以何制住？",
    "T04n0212_017:0700c21": "答曰：「漏也。」色無色界眾生以何制住？答曰：「漏",
    "T04n0212_017:0700c22": "也。」是故說住為漏義。云何漬為漏義？答曰：",
    "T04n0212_017:0700c23": "「猶如以水漬，穀萌芽得生。」此眾生類亦復如",
    "T04n0212_017:0700c24": "是，以三有水，漬宿行本結使，萌芽得生，是謂",
    "T04n0212_017:0700c25": "漬為漏義也。渧為漏義者，猶如涌泉屋漏，",
    "T04n0212_017:0700c26": "深渠溝㵎，母人慈重自然流溢，是名渧為",
    "T04n0212_017:0700c27": "漏義也。增上為漏義者，猶如人間共相尊貴，",
    "T04n0212_017:0700c28": "尊卑貴賤各有所在，上有明主，下民不得東",
    "T04n0212_017:0700c29": "西縱逸，此眾生類亦復如是，為結使所制持，",
    "T04n0212_017:0701a01": "不能得離三界四生五趣，是謂增上為漏義。",
    "T04n0212_017:0701a02": "非人所持為漏義者，猶如人為非人所持，狂",
    "T04n0212_017:0701a03": "有所說，可避而不避，應離而不離，可持而不",
    "T04n0212_017:0701a04": "持，不可捉而捉。此眾生類亦復如是，為結",
    "T04n0212_017:0701a05": "使非人所持，狂有所說，是故說非人所持為",
    "T04n0212_017:0701a06": "漏義。能斷此諸漏者，於人天獨尊，意之所念",
    "T04n0212_017:0701a07": "必成不難，而獲斷智，拔苦根本至究竟處，不",
    "T04n0212_017:0701a08": "受當來有，得無生忍。是故說，能斷此諸漏也。",
    "T04n0212_017:0701a09": "夫人得善利，　　乃來自歸佛，",
    "T04n0212_017:0701a10": "是故當晝夜，　　一心當念佛。",
    "T04n0212_017:0701a11": "夫人得善利者，世間利者，象馬車乘國財妻",
    "T04n0212_017:0701a12": "息金銀珍寶，車𤦲馬瑙水精琉璃珊瑚琥珀，",
    "T04n0212_017:0701a13": "雖言是善利非真正利，欺惑世人由是致忿，",
    "T04n0212_017:0701a14": "亡國破家無不由之，不免地獄餓鬼畜生，能",
    "T04n0212_017:0701a15": "投命自歸於如來所，便能得免地獄畜生之",
    "T04n0212_017:0701a16": "難。自歸佛者，斷有至無欲，越次取證，隨三",
    "T04n0212_017:0701a17": "乘行各得其願，若生天上人中受自然福。若",
    "T04n0212_017:0701a18": "初發意志崇佛道者，復得四意止、四意斷、四",
    "T04n0212_017:0701a19": "神足、五根、五力、七覺意、八賢聖道，是謂三十",
    "T04n0212_017:0701a20": "七品。是故說，夫人得善利也。問曰：「何以故但",
    "T04n0212_017:0701a21": "說人得果證，不說天龍阿須倫閱叉鬼神耶？」",
    "T04n0212_017:0701a22": "答曰：「人道於諸趣最尊最妙，專心一意便能",
    "T04n0212_017:0701a23": "斷漏盡結越次取證，人道堪受賢聖道教，故",
    "T04n0212_017:0701a24": "說人也。」乃來自歸佛者，云何名為自歸？何以",
    "T04n0212_017:0701a25": "故說自歸？答曰：「救護為歸義。復次，無畏為歸",
    "T04n0212_017:0701a26": "義、脫難為歸義。」是故說，乃來自歸佛也。是",
    "T04n0212_017:0701a27": "故當晝夜，一心當念佛者，人心所念流馳萬",
    "T04n0212_017:0701a28": "端，彈指之頃造行無量，晝夜所思無有停息，",
    "T04n0212_017:0701a29": "於中自拔迴意向善，一心念佛永無眾想，",
    "T04n0212_017:0701b01": "是故當晝夜一心念佛也。",
    "T04n0212_017:0701b02": "夫人得善利，　　乃來自歸法，",
    "T04n0212_017:0701b03": "是故當晝夜，　　一心當念法。",
    "T04n0212_017:0701b04": "所謂法者，滅盡泥洹，有恐懼者，令至無為；無",
    "T04n0212_017:0701b05": "恐懼者，取道有何難乎？有為法者，為生老病",
    "T04n0212_017:0701b06": "死所見逼迫，滅盡泥洹無生老病死者，是故",
    "T04n0212_017:0701b07": "說，夫人得善利，乃來自歸法也。晝夜一心念",
    "T04n0212_017:0701b08": "法者，夫言法者，現在獲祐除諸熱惱，智者所",
    "T04n0212_017:0701b09": "習非愚所行，是故說，晝夜一心念法者也。",
    "T04n0212_017:0701b10": "夫人得善利，　　乃來自歸眾，",
    "T04n0212_017:0701b11": "是故當晝夜，　　一心念於眾。",
    "T04n0212_017:0701b12": "夫人得善利，乃來自歸眾者，問曰：「無畏為歸",
    "T04n0212_017:0701b13": "義，於大眾中有恐怖者，何以故說自歸於眾？」",
    "T04n0212_017:0701b14": "答曰：「或有大眾，已離五難無復恐懼。云何五",
    "T04n0212_017:0701b15": "難？一為生難，二為老難，三為病難，四為死難，五",
    "T04n0212_017:0701b16": "為不樂眾難。離此五難乃可自歸。」云何名為",
    "T04n0212_017:0701b17": "眾？諸有異眾外道裸形，從一至十乃至無數，",
    "T04n0212_017:0701b18": "如來聖眾在諸眾中為尊最上。是故說，夫人",
    "T04n0212_017:0701b19": "得善利，乃來自歸眾，是故當晝夜，一心念眾也。",
    "T04n0212_017:0701b20": "能知自覺者，　　是瞿曇弟子，",
    "T04n0212_017:0701b21": "晝夜當念是，　　一心歸命佛。",
    "T04n0212_017:0701b22": "能知自覺者，初自歸法其義不定，今此念佛",
    "T04n0212_017:0701b23": "乃名為定，向佛牢固不可移轉，是故說，能知",
    "T04n0212_017:0701b24": "自覺者。是瞿曇弟子者，如來出瞿曇姓，觀",
    "T04n0212_017:0701b25": "察將來未然事故說此義，於將來世當有眾",
    "T04n0212_017:0701b26": "生，姓婆嗟無父母，忽然而生豪尊自貴在",
    "T04n0212_017:0701b27": "世自誇，如來欲止彼謗，故說瞿曇弟子也。",
    "T04n0212_017:0701b28": "晝夜當念是，一心念於佛，一心念佛者，邪惡",
    "T04n0212_017:0701b29": "鬼眾不敢侵近，是故說，晝夜當念是佛，一心",
    "T04n0212_017:0701c01": "念於佛也。",
    "T04n0212_017:0701c02": "善覺自覺者，　　是瞿曇弟子，",
    "T04n0212_017:0701c03": "晝夜當念是，　　一心念於法。",
    "T04n0212_017:0701c04": "善覺自覺者，佛告諸比丘：「當自觀察於諸法",
    "T04n0212_017:0701c05": "要，除去亂想。」是故說，善覺自覺者，是瞿曇弟",
    "T04n0212_017:0701c06": "子，晝夜當念是，一心念於法也。",
    "T04n0212_017:0701c07": "善覺自覺者，　　是瞿曇弟子，",
    "T04n0212_017:0701c08": "晝夜當念是，　　一心念於眾。",
    "T04n0212_017:0701c09": "善覺自覺者，佛告諸大眾：「汝等皆見一切大",
    "T04n0212_017:0701c10": "眾，以智而見非為無智，以觀而觀非為無觀，",
    "T04n0212_017:0701c11": "亦知我眾清淨不清淨。」是故說，善覺自覺者，",
    "T04n0212_017:0701c12": "是瞿曇弟子，晝夜當念是，一心念於眾也。",
    "T04n0212_017:0701c13": "念身念非常，　　念戒布施德，",
    "T04n0212_017:0701c14": "念天安般死，　　晝夜當念是。",
    "T04n0212_017:0701c15": "彼修行人，持戒完具清淨無穢，猶如金剛不",
    "T04n0212_017:0701c16": "可沮壞，猶如須彌不可移動，是故說，念身念",
    "T04n0212_017:0701c17": "非常，念戒布施德，念天安般死，晝夜當念是。",
    "T04n0212_017:0701c18": "所謂念施者，施有二種：財施、結使施。結使施",
    "T04n0212_017:0701c19": "者名曰究竟，施不變悔。財物施者非至竟",
    "T04n0212_017:0701c20": "施，施已還悔。是故說念施也。所謂念天者，",
    "T04n0212_017:0701c21": "賢聖弟子晝夜念天，於此持戒得生彼處，習",
    "T04n0212_017:0701c22": "行功德不斷信根，具眾德本成就禁戒，是故",
    "T04n0212_017:0701c23": "說，晝夜當念天也。當念身者，常觀此身成諸",
    "T04n0212_017:0701c24": "不淨瑕穢充滿，是故說，當念身也。至死亡念，",
    "T04n0212_017:0701c25": "亦復如是也。",
    "T04n0212_017:0701c26": "善覺自覺者，　　是瞿曇弟子，",
    "T04n0212_017:0701c27": "晝夜當念是，　　一心念不害。",
    "T04n0212_017:0701c28": "善覺自覺者，是瞿曇弟子者，一切眾生皆念",
    "T04n0212_017:0701c29": "其命，愛戀妻息貪著家業，身口意所修不",
    "T04n0212_017:0702a01": "害人者，乃稱明智之士，是故說，晝夜當念是，",
    "T04n0212_017:0702a02": "一心念不害也。晝夜當念是，不起瞋恚者，夫",
    "T04n0212_017:0702a03": "人瞋恚多起亂想，心如劍戟難制難持，生恚",
    "T04n0212_017:0702a04": "者不獲其果，是故說，晝夜當念是，不起瞋恚",
    "T04n0212_017:0702a05": "也。晝夜當念是，願欲出家，不樂在家貪著五",
    "T04n0212_017:0702a06": "欲。彼修行人雖在家內，觀欲如火意常厭患，",
    "T04n0212_017:0702a07": "晝夜思惟夢想出家，是故說，晝夜當念是，常",
    "T04n0212_017:0702a08": "念欲出家也。晝夜當念是，坐禪一意定，初學",
    "T04n0212_017:0702a09": "三禪定為首，禪以攝意不興結使，眾想寂定",
    "T04n0212_017:0702a10": "念不流馳，是故說，晝夜當念是，坐禪一意也。",
    "T04n0212_017:0702a11": "晝夜當念是，念持不受塵，常樂寂靜不處人",
    "T04n0212_017:0702a12": "間，麤衣惡食不著文飾，趣自支形自足修道，",
    "T04n0212_017:0702a13": "是故說，晝夜當念是，念持不受塵也。晝夜當",
    "T04n0212_017:0702a14": "念是，空不願無想，恒觀五陰身虛而不真不",
    "T04n0212_017:0702a15": "可恃怙，為變易法不得久停，計我無我況有",
    "T04n0212_017:0702a16": "身耶？是故說，晝夜當念是，空不願無想。晝夜",
    "T04n0212_017:0702a17": "當念是，去離願求意，彼修行人，志求道德不",
    "T04n0212_017:0702a18": "自為己，亦不願男相女形，亦不願色聲香味",
    "T04n0212_017:0702a19": "細滑法，是故說，晝夜當念是，去離願求意也。",
    "T04n0212_017:0702a20": "晝夜當念是，習學無想心，學人得無想定，",
    "T04n0212_017:0702a21": "具足賢聖法律。問曰：「學人在諸地，不見有我",
    "T04n0212_017:0702a22": "無我。何以故不說具足賢聖法律，獨說無",
    "T04n0212_017:0702a23": "想定耶？」答曰：「無想定者賢聖之奧室，入此",
    "T04n0212_017:0702a24": "室者不聞凡夫雜糅之行。」是故說，晝夜當念",
    "T04n0212_017:0702a25": "是，習學無想心也。晝夜當念是，入室而思惟，",
    "T04n0212_017:0702a26": "彼修行人，初入行時學二思惟：一者斷結，二",
    "T04n0212_017:0702a27": "者於現法而自娛樂。是故說，晝夜當念是，入",
    "T04n0212_017:0702a28": "定而思惟也。",
    "T04n0212_017:0702a29": "善覺自覺者，　　是瞿曇弟子，",
    "T04n0212_017:0702b01": "晝夜當念是，　　意樂泥洹樂。",
    "T04n0212_017:0702b02": "所謂泥洹者，終始無憂，亦復不見起當有盡，",
    "T04n0212_017:0702b03": "永離眾患亦無熱惱，無求無想，無復五陰名",
    "T04n0212_017:0702b04": "色，不我有我不見名色，取要言之虛無想像。",
    "T04n0212_017:0702b05": "智者教習，是故說，善覺自覺者。是瞿曇弟子，",
    "T04n0212_017:0702b06": "晝夜當念是，意樂泥洹樂也。",
    "T04n0212_017:0702b07": "17 雜品出曜經雜品第十七",
    "T04n0212_017:0702b08": "當念自覺寤，　　慎莫損其行，",
    "T04n0212_017:0702b09": "行要修亦安，　　不行行受報。",
    "T04n0212_017:0702b10": "當念自覺寤者，夫人有施為，先當內思惟校",
    "T04n0212_017:0702b11": "計熟思。",
    "T04n0212_017:0702b12": "善思而思行，　　慎勿失其所，",
    "T04n0212_017:0702b13": "慮不失所者，　　失所懷痛憂。",
    "T04n0212_017:0702b14": "是故說，當念自覺寤也。慎莫損其行者，夫",
    "T04n0212_017:0702b15": "人有所施為，事情已彰復還懈慢，不究其理",
    "T04n0212_017:0702b16": "不禪思惟，或時諷誦亦不通利，臨欲試時捨",
    "T04n0212_017:0702b17": "眾逃亡，是謂於學有損。習禪之人念不在",
    "T04n0212_017:0702b18": "定流馳萬端，如彼猨猴捨一趣一，於賢聖法",
    "T04n0212_017:0702b19": "律乃有大累，是故先達之人教彼後生，卒成",
    "T04n0212_017:0702b20": "其道不使漏失，是故說，慎莫失其所也。慮不",
    "T04n0212_017:0702b21": "失所者，或有誦人日誦十千解義百千，晝夜",
    "T04n0212_017:0702b22": "諷誦不失上下文句，一一分明理不遠義，入",
    "T04n0212_017:0702b23": "禪之寂，天雷地震萬響俱作不能動其神，是",
    "T04n0212_017:0702b24": "故說，慮不失所者也。失所懷痛憂者，行不專",
    "T04n0212_017:0702b25": "己俱興嫉意自墜於淵，皆由行不正故，是故",
    "T04n0212_017:0702b26": "說，失所懷痛憂也。",
    "T04n0212_017:0702b27": "人當求方便，　　自致獲財寶，",
    "T04n0212_017:0702b28": "彼自觀其義，　　意願即果之。",
    "T04n0212_017:0702b29": "人當求方便者，世人多慕周旋四方，孜孜級",
    "T04n0212_017:0702c01": "級求救形命皆貪財貨。諸比丘等復求方便，",
    "T04n0212_017:0702c02": "誦契經律阿毘曇及諸雜藏，坐禪比丘禪定",
    "T04n0212_017:0702c03": "入微，小七大七不失其次，耳錘法財已得功",
    "T04n0212_017:0702c04": "德增益其行，是故說，人當求方便，自致財寶",
    "T04n0212_017:0702c05": "也。彼自觀其義，意願即果之者，世人思惟，誰",
    "T04n0212_017:0702c06": "有富貴積財千萬者，隨所意念費耗財寶，",
    "T04n0212_017:0702c07": "學道之人，捐捨妻息去離榮寵，自知功德具",
    "T04n0212_017:0702c08": "滿，分別義理問則能答。彼坐禪人復自觀見",
    "T04n0212_017:0702c09": "禪定寂靜，得六神通飛騰虛空，作十八變",
    "T04n0212_017:0702c10": "勇沒自由，不信道者覩已則信，已信道者遂",
    "T04n0212_017:0702c11": "進不退，是故說，彼自觀其義，意願即果之也。",
    "T04n0212_017:0702c12": "坐起求方便，　　自求於定明，",
    "T04n0212_017:0702c13": "如工練真金，　　除去塵垢冥，",
    "T04n0212_017:0702c14": "不為闇所蔽，　　永離老死患。",
    "T04n0212_017:0702c15": "坐起求方便，自求於定明者，所謂坐起者，諸",
    "T04n0212_017:0702c16": "疑結使是，人懷懈慢不究其業，彼懈慢人雖",
    "T04n0212_017:0702c17": "言起立與坐無異，精勤之人雖言坐臥與立",
    "T04n0212_017:0702c18": "無異，是故說，坐起求方便，自求於定明也。",
    "T04n0212_017:0702c19": "常當專意求於定，明光無盡無處不照，是故",
    "T04n0212_017:0702c20": "說，求於定明也。如工鍊真金，除去塵垢冥者，",
    "T04n0212_017:0702c21": "彼大眾中工師巧匠集在彼眾，猶如塵垢物",
    "T04n0212_017:0702c22": "為塵所蔽，未被刈除遂增污穢。今此人心",
    "T04n0212_017:0702c23": "亦復如是，為婬怒癡垢所染，亦無精光不得",
    "T04n0212_017:0702c24": "照曜。是故說曰，如工練真金，除去塵垢冥也。",
    "T04n0212_017:0702c25": "不為闇所蔽，永離老死患者，彼修行人，刈治",
    "T04n0212_017:0702c26": "塵垢無諸結使，終不為生所屈、不為老所困、",
    "T04n0212_017:0702c27": "不為無常所召，是故說，不為暗所蔽，永離老",
    "T04n0212_017:0702c28": "死患。",
    "T04n0212_017:0702c29": "不羞反羞，　　羞反不羞，　　不畏現畏，",
    "T04n0212_017:0703a01": "畏現不畏，　　生為邪見，　　死入地獄。",
    "T04n0212_017:0703a02": "不羞反羞者，或有行人年歲長大，不肯從小",
    "T04n0212_017:0703a03": "比丘承受教誡，小比丘所說隨順法教，長老",
    "T04n0212_017:0703a04": "羞耻內自思惟：「為少年比丘所授，極懷慚愧",
    "T04n0212_017:0703a05": "藏顏無處。」於彼不應起羞而羞，是故說，不羞",
    "T04n0212_017:0703a06": "反羞也。羞反不羞者，彼修行人，不誦習契經",
    "T04n0212_017:0703a07": "律阿毘曇及諸雜藏，虛受信施衣被飯食病",
    "T04n0212_017:0703a08": "瘦醫藥床褥臥具，是故說，羞反不羞也。不畏",
    "T04n0212_017:0703a09": "現畏者，滅盡泥洹淡然無為，反更畏之不親",
    "T04n0212_017:0703a10": "其行，彼泥洹中無生無老無病無死，亦復無",
    "T04n0212_017:0703a11": "天趣人趣地獄餓鬼畜生趣，反更畏之如所",
    "T04n0212_017:0703a12": "說。彼凡夫人未曾聞此，本無今無已無當無，",
    "T04n0212_017:0703a13": "亦無恐懼安隱，亦復無眾害諸變，捨一切難，",
    "T04n0212_017:0703a14": "而更畏之，是故說曰，不畏而現畏也。畏現",
    "T04n0212_017:0703a15": "不畏者，五道生死婬怒癡熾然為火所燒，",
    "T04n0212_017:0703a16": "漸增生老病死愁憂苦惱不可稱說，亦不畏",
    "T04n0212_017:0703a17": "彼更著三有，是故說，畏現不畏也。生為邪",
    "T04n0212_017:0703a18": "見，所謂邪見者，可羞不羞不羞反羞，可畏不",
    "T04n0212_017:0703a19": "畏不畏反畏，此盡名為邪見。造邪見業，是謂",
    "T04n0212_017:0703a20": "生為邪見，死入惡道，作罪多者入惡道，作",
    "T04n0212_017:0703a21": "罪中者入畜生，作罪少者入餓鬼。是故說",
    "T04n0212_017:0703a22": "曰，邪見墮惡道。",
    "T04n0212_017:0703a23": "人前為過，　　後止不犯，　　是照世間，",
    "T04n0212_017:0703a24": "如月雲消。",
    "T04n0212_017:0703a25": "昔佛在舍衛國祇樹給孤獨園。彼時去國界",
    "T04n0212_017:0703a26": "不遠有梵志子，名曰無害，常追逐師友，讀梵",
    "T04n0212_017:0703a27": "志經典，所事師者耆舊長老，年過八十所納",
    "T04n0212_017:0703a28": "妻婦，年幼少壯顏貌端正，女之禮節威儀備",
    "T04n0212_017:0703a29": "舉，無害梵志子，亦復端正丈夫姿顏世無雙",
    "T04n0212_017:0703b01": "比。時彼女人婬欲熾盛，即捉梵志子無害手，",
    "T04n0212_017:0703b02": "「吾敬卿德欲與情交，宜可爾不？」無害聞之，以",
    "T04n0212_017:0703b03": "手掩耳：「我寧喪命終不敢聽。」女答之曰：「夫人",
    "T04n0212_017:0703b04": "飢渴給以食飲豈不篤意耶？我今婬火熾盛，",
    "T04n0212_017:0703b05": "須卿婬水滅之，豈不適我情耶？設當由汝喪",
    "T04n0212_017:0703b06": "我命根者，於此經典何用學為？」無害答曰：",
    "T04n0212_017:0703b07": "「我從母意犯梵志法死入地獄，豈不抂乎？」時",
    "T04n0212_017:0703b08": "彼無害自抴走出門外。時梵志婦蓬頭亂髮",
    "T04n0212_017:0703b09": "以土自坌，裂壞衣裳坐地𡀱哭。長老梵志",
    "T04n0212_017:0703b10": "行還見之，問其婦曰：「誰取汝打撲乃爾？」婦答",
    "T04n0212_017:0703b11": "梵志：「是汝親信弟子。」梵志聞已內自思惟：「吾",
    "T04n0212_017:0703b12": "今不宜彰露此事，彼人備聞害我不疑，當以",
    "T04n0212_017:0703b13": "權宜微以誘進，乃獲其身斷其命根。」即呼梵",
    "T04n0212_017:0703b14": "志子而告之曰：「汝前後已來，所學呪術皆悉",
    "T04n0212_017:0703b15": "備具無有缺漏，然當選擇良日祭祠諸神呪",
    "T04n0212_017:0703b16": "乃得行。左手援楯右手援劍，詣彼要道嶮",
    "T04n0212_017:0703b17": "路，值人斬之，數滿千人，而取一指如是成鬘，",
    "T04n0212_017:0703b18": "呪乃得行。」是時，弊魔復遣鳩槃荼鬼，衛護",
    "T04n0212_017:0703b19": "其人使得行惡，斷絕人路無復行人，漸漸乃",
    "T04n0212_017:0703b20": "至闍梨違尼園中，人民丘曠舉國被災，又",
    "T04n0212_017:0703b21": "少一指不充其數。無害親所生母每生此念：",
    "T04n0212_017:0703b22": "「吾子久在曠野，飢寒勤苦必然不疑。」時母送",
    "T04n0212_017:0703b23": "餉躬詣彼園，無害遙見便生此念：「吾受師訓",
    "T04n0212_017:0703b24": "當辦指鬘，今少一指不充其數。今值我母自",
    "T04n0212_017:0703b25": "來送餉，若我先食呪術不成，若我先殺母者",
    "T04n0212_017:0703b26": "當犯五逆罪。」梵志子應從佛得度，如來三達",
    "T04n0212_017:0703b27": "見彼無害興五逆意殺母不疑。「若審爾者億",
    "T04n0212_017:0703b28": "佛不救，吾今宜往拔濟其苦，使母子俱全豈",
    "T04n0212_017:0703b29": "不善乎？」即化作比丘，手執應器視地而行，",
    "T04n0212_017:0703c01": "循彼徑路直趣彼園，路側行人諸牧牛者",
    "T04n0212_017:0703c02": "語曰：「沙門止止！莫從此路，前有暴賊，名曰指",
    "T04n0212_017:0703c03": "鬘，前後已來傷害人民不可稱計，我等所忌",
    "T04n0212_017:0703c04": "不從此路。沙門單弱，儻為賊所害者不亦劇",
    "T04n0212_017:0703c05": "耶？」化人曰：「無苦，賊不害我，吾有禁呪足能",
    "T04n0212_017:0703c06": "制彼，使不害我。」轉復前進遂欲至園。指鬘",
    "T04n0212_017:0703c07": "遙見有比丘來，歡喜踊躍不能自勝。「吾願果",
    "T04n0212_017:0703c08": "矣。必成指鬘，又不害母，呪術成辦。權停我母",
    "T04n0212_017:0703c09": "及此餉食，殺彼比丘然後能食。」執刀擎楯",
    "T04n0212_017:0703c10": "往逆比丘。無害素是壯士，走及奔馬馳趣",
    "T04n0212_017:0703c11": "向佛；佛以神力令彼無害在地頓縮，佛地",
    "T04n0212_017:0703c12": "寬舒，如是疲極不能及佛。指鬘舉聲喚沙門",
    "T04n0212_017:0703c13": "曰：「止止沙門！吾欲問義。」比丘答曰：「吾自久",
    "T04n0212_017:0703c14": "住，卿自不住。」爾時指鬘以偈向比丘說曰：",
    "T04n0212_017:0703c15": "「沙門行反言住，　　我住反言不住，",
    "T04n0212_017:0703c16": "沙門當說此義，　　云何汝住我不住？」",
    "T04n0212_017:0703c17": "爾時佛復以偈答曰：",
    "T04n0212_017:0703c18": "「指鬘我已住，　　無害一切人，",
    "T04n0212_017:0703c19": "汝為凶暴人，　　何不改罪過？」",
    "T04n0212_017:0703c20": "廣說如契經偈。爾時指鬘賊即以劍楯、頭上",
    "T04n0212_017:0703c21": "指鬘投於深㵎，叉手合掌向如來懺悔，復以",
    "T04n0212_017:0703c22": "偈讚曰：",
    "T04n0212_017:0703c23": "出曜經卷第十七"
}