{
    "T50n2064_005:0976b15": "神僧傳卷第五",
    "T50n2064_005:0976b17": "普明普明",
    "T50n2064_005:0976b18": "釋普明。本名法京。俗姓朱氏。會稽人。少小志",
    "T50n2064_005:0976b19": "操有異。有僧乞食因勸云。即子既有善性。可",
    "T50n2064_005:0976b20": "向天台山出家。其中有初依菩薩在彼說法。",
    "T50n2064_005:0976b21": "遂以陳太建十四年。踰山越㵎來入天台。正",
    "T50n2064_005:0976b22": "值智者處坐說法。智者笑云。宿誓願力今得",
    "T50n2064_005:0976b23": "相遇。隨智者往荊州玉泉寺。每於泉側練苦",
    "T50n2064_005:0976b24": "專思。智者反路台峯令造大鍾天台供養。江",
    "T50n2064_005:0976b25": "陵道俗競為營造。當欲鑄時盲人來看。明懸",
    "T50n2064_005:0976b26": "鑒機知相不吉果爾。開模鍾便破缺。後還國",
    "T50n2064_005:0976b27": "清所住之房。去水懸遠。房頭空地純是礓石。",
    "T50n2064_005:0976b28": "仍懷念曰。若令此石出水豈不快乎。言竟數",
    "T50n2064_005:0976b29": "日石中泉溜。周給東西。國清精舍。隋高帝置",
    "T50n2064_005:0976c01": "立。明以講堂狹小欲毀廣之。共頂禪師商量。",
    "T50n2064_005:0976c02": "頂勸勿改。有括州都督周孝節遙聞此事。即",
    "T50n2064_005:0976c03": "施杉柱泛海送來。頂向赤城感見明身長一",
    "T50n2064_005:0976c04": "十餘丈。高出松林之上。翼從數十許人語頂",
    "T50n2064_005:0976c05": "曰。兄勿苦諫事願剋成。頂知神異合掌對曰。",
    "T50n2064_005:0976c06": "不敢更諫一依仁者。竪堂之日感動山王。晨",
    "T50n2064_005:0976c07": "朝隱軫狀若雷震。摧樹傾枝闊百步許。自佛",
    "T50n2064_005:0976c08": "壟下直到於寺。至于日沒還返舊蹤。砰砰磕",
    "T50n2064_005:0976c09": "磕勢若初至。又願共道俗造堂殿金銅盧舍",
    "T50n2064_005:0976c10": "那像坐身丈六。時有一人稱從曹溪村來。施",
    "T50n2064_005:0976c11": "金十一兩用入像身。問其姓名終不肯說。禮",
    "T50n2064_005:0976c12": "拜辭退。周訪彼村無人識者。又比房侍者恒",
    "T50n2064_005:0976c13": "聞房內共人語話。陰伺察視不見別形。所聽",
    "T50n2064_005:0976c14": "言音唯勸修善。既而化緣就畢。大漸時至清",
    "T50n2064_005:0976c15": "晨呼諸弟子曰。夫人壽命。不可常。保汝等宜",
    "T50n2064_005:0976c16": "知。便自脫新淨之衣著故破者。換衣纔竟奄",
    "T50n2064_005:0976c17": "然就滅。",
    "T50n2064_005:0976c18": "玄光玄光",
    "T50n2064_005:0976c19": "釋玄光者。海東熊州人也。少而頴悟。往衡山",
    "T50n2064_005:0976c20": "見思大和尚。後返錫江南。屬本國舟艦附載",
    "T50n2064_005:0976c21": "離岸。時綵雲亂目。雅樂沸空。絳節霓旌。傳呼",
    "T50n2064_005:0976c22": "空中聲云。天帝召海東玄光禪師。光拱手避",
    "T50n2064_005:0976c23": "讓。唯見青衣前導。少選入宮城。且非人間官",
    "T50n2064_005:0976c24": "府。羽衛之設也無非鱗介參雜鬼神。或曰。今",
    "T50n2064_005:0976c25": "日天帝降龍王宮。請師說親證法門。吾曹水",
    "T50n2064_005:0976c26": "府蒙師利益。既登寶殿次陟高臺。如問而談",
    "T50n2064_005:0976c27": "略經七日。然後王躬送別。其船泛洋不進。光",
    "T50n2064_005:0976c28": "復登船。船人謂經半日而已。光歸熊州翁山。",
    "T50n2064_005:0976c29": "卓錫結茅乃成梵剎。厥後罔知攸往。",
    "T50n2064_005:0977a01": "明達明達",
    "T50n2064_005:0977a02": "釋明達。姓康氏。其先康居國人也。童稚出家。",
    "T50n2064_005:0977a03": "嚴持齋戒年及具足行業彌峻。脇不著席日",
    "T50n2064_005:0977a04": "無再飯。外儀軌則內樹道因。廣濟為懷遊行",
    "T50n2064_005:0977a05": "在務。以梁天監初來自西戎至于益郡。時巴",
    "T50n2064_005:0977a06": "峽蠻夷鼓行抄劫。州郡徵兵克期誅討。達愍",
    "T50n2064_005:0977a07": "其將苦志存拯拔。獨行詣賊登其堡壘。慰喻",
    "T50n2064_005:0977a08": "招引未狎其情。俄而風雨晦冥雷霆震擊。群",
    "T50n2064_005:0977a09": "賊驚駭惻爾求哀。達乃教具千燈祈誠三寶。",
    "T50n2064_005:0977a10": "營辦始就。昏霾立霽。山澤通氣。天地開朗。翕",
    "T50n2064_005:0977a11": "然望國。並從王化。遂使江路肅清往還無阻。",
    "T50n2064_005:0977a12": "後因行役中路逢人縛豚在地。聲作人語曰。",
    "T50n2064_005:0977a13": "願上聖救我。達即解衣贖而放之。嘗於夜中",
    "T50n2064_005:0977a14": "索水洗足。弟子如言。而泥竟不脫。重以湯洗",
    "T50n2064_005:0977a15": "如前不去。乃自以水灌之。其足便淨。達曰。此",
    "T50n2064_005:0977a16": "魚膏也。更莫測其所從。行至梓州牛頭山。欲",
    "T50n2064_005:0977a17": "搆浮屠及以精舍。不訪材石直覓匠工。道俗",
    "T50n2064_005:0977a18": "皆怪其言。于時三月水竭即下求木。乃於水",
    "T50n2064_005:0977a19": "中得一長材。正堪剎柱。長短合度。僉用欣然。",
    "T50n2064_005:0977a20": "仍引而竪焉。至四月中涪水大溢。木流翳江。",
    "T50n2064_005:0977a21": "自泊村岸都無溜者。達率合道俗通皆接取。",
    "T50n2064_005:0977a22": "從橫山積。創修堂宇架塔九層。遠近併力一",
    "T50n2064_005:0977a23": "時繕造。役不逾時欻然成就。而躬襲三衣並",
    "T50n2064_005:0977a24": "是麁布。破便治補寒暑無革。有時在定據于",
    "T50n2064_005:0977a25": "繩床。赫然火起眾往撲滅。唯覺清涼。有沙門",
    "T50n2064_005:0977a26": "僧救者。積患攣躄來從乞瘥。達便授杖令行。",
    "T50n2064_005:0977a27": "不移晷景驟步而返。又布薩時身先眾坐。因",
    "T50n2064_005:0977a28": "有偷者。穿牆負物既出在外。迷悶方所還來",
    "T50n2064_005:0977a29": "投寺。遂喻而遣之。天監十五年隨始興王還",
    "T50n2064_005:0977b01": "荊州。冬十二月終于江陵。",
    "T50n2064_005:0977b02": "道舜道舜",
    "T50n2064_005:0977b03": "釋道舜。未詳何許人。靜處林泉庇道自隱。言",
    "T50n2064_005:0977b04": "常含笑談述清遠。嘗止澤州羊頭山。神農定",
    "T50n2064_005:0977b05": "藥之所結宇茅茨。餘無蓄積。日唯一食常坐",
    "T50n2064_005:0977b06": "卒歲。感蛇鼠同居。在繩床下。各孚產育不相",
    "T50n2064_005:0977b07": "危惱。又致虎來蹲踞其側。便為說法。有人還",
    "T50n2064_005:0977b08": "住告虎令去。或語之云。明日人來汝不須至。",
    "T50n2064_005:0977b09": "便如舜言虎便不現。給侍之人與虎同住。親",
    "T50n2064_005:0977b10": "如家犬曾莫之畏。身著弊衲略無可採。跣行",
    "T50n2064_005:0977b11": "林野不擇晨夕。開皇初忽遊聚落說法化諸",
    "T50n2064_005:0977b12": "村民皆盛集受法。獨不為一女受戒。告云。汝",
    "T50n2064_005:0977b13": "當生牛中其相已現。戒不救汝也。業不定者",
    "T50n2064_005:0977b14": "爾乃相濟耳。時有不信其言以為惑眾。咸有",
    "T50n2064_005:0977b15": "疑者。舜欲決於眾議。告眾曰。必不信者試蹋",
    "T50n2064_005:0977b16": "汝牛尾業影必當不起。即以足躡女裙後空",
    "T50n2064_005:0977b17": "地云。是尾影。其女依言趣起不得。時眾驚信。",
    "T50n2064_005:0977b18": "請舜曰。如何除此業報。其女家積粟數萬石。",
    "T50n2064_005:0977b19": "既懼惡業一時頓捨。舜並為營福令其懺悔。",
    "T50n2064_005:0977b20": "如此累作惡業便傾方為受戒。或依諸癘村",
    "T50n2064_005:0977b21": "受於癘供。見有膿潰外流者。皆口就而𠲿之。",
    "T50n2064_005:0977b22": "情無惡念。或洗其衣服。或淨其心業。用為己",
    "T50n2064_005:0977b23": "任。情向欣然初無顰蹙。後遊於林慮洪谷。北",
    "T50n2064_005:0977b24": "詣晉盤亭等。諸山隱寺綜禪定業不測所終。",
    "T50n2064_005:0977b25": "道仙道仙",
    "T50n2064_005:0977b26": "釋道仙。一名僧仙。本康居國人。初以遊賈為",
    "T50n2064_005:0977b27": "業。後值僧達禪師為其說法。遂沈寶船於江。",
    "T50n2064_005:0977b28": "辭妻子投灌口竹林寺而出家焉。初落髮日",
    "T50n2064_005:0977b29": "對眾誓曰。不得道者不出此山。即逈絕人蹤",
    "T50n2064_005:0977c01": "結宇巖曲。禪學之侶相次屯焉。每覽經卷始",
    "T50n2064_005:0977c02": "開見佛在某處無不哽咽。我何不值但見遺",
    "T50n2064_005:0977c03": "文。而仙挺卓不群野栖禽獸。或有造問學方",
    "T50n2064_005:0977c04": "者。皆答善權冥符正則。自初入定一坐則以",
    "T50n2064_005:0977c05": "四五日為恒。准客到其門。潛然即覺起共接",
    "T50n2064_005:0977c06": "晤。若無人往端坐靜室。寂若虛空。有時預告",
    "T50n2064_005:0977c07": "明當有客至。或及百千皆如其說。曾無欠長。",
    "T50n2064_005:0977c08": "梁始興王澹褰帷三蜀。禮以師敬携至陝。于",
    "T50n2064_005:0977c09": "時道館崇敞巾褐紛盛。屬相呵斥甚寄憂心",
    "T50n2064_005:0977c10": "焉。仙乃晏如曾無所屑。一夕道士忽見東岡",
    "T50n2064_005:0977c11": "火發恐野火焚害仙也。各執水器來救。見仙",
    "T50n2064_005:0977c12": "方坐大火中猛焰洞然。咸嘆火光神德。道士",
    "T50n2064_005:0977c13": "李學祖等。捨田造像寺塔欻成。遠近歸信十",
    "T50n2064_005:0977c14": "室而九。州刺史鄱陽王恢躬禮受法。天監末",
    "T50n2064_005:0977c15": "始興王冥感。於梁泰寺造四天王像。每六齋",
    "T50n2064_005:0977c16": "晨常設淨供。仙後赴會。四王頂上放五色光。",
    "T50n2064_005:0977c17": "仙所執爐自然焰發。太尉陸法和昔微賤日。",
    "T50n2064_005:0977c18": "數載在山供仙給使。僧有肆責者。仙曰。此乃",
    "T50n2064_005:0977c19": "三台貴公何緣辱罵。時不測其後貴也。和果",
    "T50n2064_005:0977c20": "遂昇袞服。仙或勞疾見縹衣童子從青溪水出",
    "T50n2064_005:0977c21": "椀盛妙藥跪而進服。無幾便愈。居山二十八",
    "T50n2064_005:0977c22": "年。復遊井絡化道大行。時遭酷旱百姓請祈。",
    "T50n2064_005:0977c23": "仙即往龍穴以杖叩門。數曰。眾生何為嗜睡",
    "T50n2064_005:0977c24": "如此。語已登即玄雲四合大雨滂注。民賴斯",
    "T50n2064_005:0977c25": "澤。咸來禱賽。欽若天神。有須舍利即為祈請。",
    "T50n2064_005:0977c26": "應念即至如其所須。隋蜀王秀作鎮岷絡有",
    "T50n2064_005:0977c27": "聞王者。尋遣追召全不承命。王勃然動色。親",
    "T50n2064_005:0977c28": "領兵仗往彼擒之。必若固縱可即加刃。仙聞",
    "T50n2064_005:0977c29": "兵至都無畏懼。索僧伽黎披衣端坐念佛。王",
    "T50n2064_005:0978a01": "達山足忽雲雨雜流雹雪崩下。水涌滿川藏",
    "T50n2064_005:0978a02": "車無計。事既窘迫乃遙歸懺禮。因又天明雨",
    "T50n2064_005:0978a03": "霽山路清夷得至仙所。王躬盡敬便為說法",
    "T50n2064_005:0978a04": "重發信心。乃邀還成都之靜眾寺。厚禮崇仰",
    "T50n2064_005:0978a05": "舉國恭敬。號為仙闍梨焉。開皇年中返于",
    "T50n2064_005:0978a06": "山寺。道路自淨山神前掃。年百餘歲端坐而",
    "T50n2064_005:0978a07": "卒。",
    "T50n2064_005:0978a08": "法安法安",
    "T50n2064_005:0978a09": "釋法安姓彭氏。安定鶉孤人。少出家在太白",
    "T50n2064_005:0978a10": "山九隴精舍慕禪為業。麁食弊衣卒于終老。",
    "T50n2064_005:0978a11": "開皇中來至江都令通晉王。時以其形質矬",
    "T50n2064_005:0978a12": "陋言笑輕舉並不為通。日到門首喻遣不去。",
    "T50n2064_005:0978a13": "試為通之。王聞召入相見如舊。便住慧日寺。",
    "T50n2064_005:0978a14": "王所遊履必齎隨從及駕幸泰山時遇渴乏四",
    "T50n2064_005:0978a15": "顧唯巖無由致水安以刀刺石引水崩注用給",
    "T50n2064_005:0978a16": "帝王時大嗟之問何力耶。答王力也。及從王",
    "T50n2064_005:0978a17": "入沙磧達于泥海中應遭變。皆預避之得無",
    "T50n2064_005:0978a18": "損敗。後往泰山神通寺。僧來請檀越安為達",
    "T50n2064_005:0978a19": "之。王乃手書寺壁為弘護也。初與王入谷。",
    "T50n2064_005:0978a20": "安見一僧着弊衣乘白驢而來。王問何人。安",
    "T50n2064_005:0978a21": "曰。斯朗公也。即創造神通故來迎引。及至寺",
    "T50n2064_005:0978a22": "中。又見一神狀甚偉大。在講堂上手憑鴟吻",
    "T50n2064_005:0978a23": "下觀人眾。王又問之。答曰。此太白山神從王",
    "T50n2064_005:0978a24": "者也。爾後諸奇不可廣錄。至十一年春。四方",
    "T50n2064_005:0978a25": "多難。無疾而終所住。春秋九十八。",
    "T50n2064_005:0978a26": "智顗智顗",
    "T50n2064_005:0978a27": "釋智顗。字德安。姓陳氏。潁川人也。母徐氏。",
    "T50n2064_005:0978a28": "夢香煙五彩縈迴在懷。欲拂去之。聞人語曰。",
    "T50n2064_005:0978a29": "宿世因緣寄託生道。福德自至何以去之。又",
    "T50n2064_005:0978b01": "夢吞白鼠。如是再三。怪而卜之。師曰。白龍之",
    "T50n2064_005:0978b02": "兆也。及誕育之夜室內洞明。信宿之間其光",
    "T50n2064_005:0978b03": "乃止。忽有二僧扣門曰。善哉兒德所重必出",
    "T50n2064_005:0978b04": "家矣。言訖而隱。年十八投湘州果願寺沙門",
    "T50n2064_005:0978b05": "法緒而出家焉。一日因說禪門用清心海。語",
    "T50n2064_005:0978b06": "默之際每思林澤乃夢巖崖萬重雲日半垂。",
    "T50n2064_005:0978b07": "其側滄海無畔泓澄。在于其下又見一僧。搖",
    "T50n2064_005:0978b08": "手伸臂至于岐麓。挽顗上山。顗以夢中所見",
    "T50n2064_005:0978b09": "通告門人。咸曰。此乃會稽之天台山也。聖賢",
    "T50n2064_005:0978b10": "之所託矣。先有清州僧定光。久居此山。積四",
    "T50n2064_005:0978b11": "十載。定慧兼習。蓋神人也。顗未至二年預告",
    "T50n2064_005:0978b12": "山民曰。有大善知識當來相就。宜種豆造醬",
    "T50n2064_005:0978b13": "編蒲為席。更起屋舍用以待之。顗往天台既",
    "T50n2064_005:0978b14": "達彼山。與光相見即陳賞要。光曰。大善知識。",
    "T50n2064_005:0978b15": "憶吾早年山上搖手相喚不乎。顗驚異焉。知",
    "T50n2064_005:0978b16": "通夢之有在也。又聞鍾聲滿谷。眾咸怪異。光",
    "T50n2064_005:0978b17": "曰。鍾是召集有緣爾得住也。顗乃卜居勝地。",
    "T50n2064_005:0978b18": "是光所住之北佛壟山南螺溪之源。處既閒",
    "T50n2064_005:0978b19": "敞易得尋真。地平泉清徘徊止宿。俄見三人",
    "T50n2064_005:0978b20": "皂幘絳衣。執疏請云。可於此行道。顗後於寺",
    "T50n2064_005:0978b21": "北華頂峯。獨靜頭陀。大風拔木雷霆震吼。螭",
    "T50n2064_005:0978b22": "魅千群一形百狀。吐火聲叫駭畏難陳。乃抑",
    "T50n2064_005:0978b23": "心安忍湛然自失。又患身心煩痛如被火燒。",
    "T50n2064_005:0978b24": "又見亡歿二親枕頭膝上陳苦求哀。顗又依",
    "T50n2064_005:0978b25": "止法忍不動如山。故使強軟兩緣所感便滅。",
    "T50n2064_005:0978b26": "忽致西域神僧告曰。制敵勝怨乃可為勇。每",
    "T50n2064_005:0978b27": "夏常講淨名。忽見三道寶階從空而降。有數",
    "T50n2064_005:0978b28": "十梵僧乘階而下。入堂禮拜。手擎香爐繞顗",
    "T50n2064_005:0978b29": "三匝。久之乃滅。於當陽縣玉泉山立精舍。勅",
    "T50n2064_005:0978c01": "給寺額名為一音。其地昔唯荒嶮神獸蛇暴。",
    "T50n2064_005:0978c02": "創寺之後快無憂患。是春亢旱。百姓咸謂神",
    "T50n2064_005:0978c03": "怒。顗到泉源帥眾轉經。便感雲興雨注。虛謠",
    "T50n2064_005:0978c04": "自滅。晉王蕭妃疾苦醫治無術。王遣開府柳",
    "T50n2064_005:0978c05": "顧言等。致書請命。願救所疾。顗又率侶建齋",
    "T50n2064_005:0978c06": "七日。行金光明懺。至第六夕。忽降異鳥飛入",
    "T50n2064_005:0978c07": "齋壇。宛轉而死須臾飛去。又聞豕吟之聲。眾",
    "T50n2064_005:0978c08": "並同矚。顗曰。此相現者妃當愈矣。鳥死復蘇",
    "T50n2064_005:0978c09": "表蓋棺還起。豕幽鳴顯示齋福相乘。至于翌",
    "T50n2064_005:0978c10": "日患果遂瘳。開皇十七年十一月二十四日。",
    "T50n2064_005:0978c11": "端坐如定而卒於天台山大石像前。春秋六",
    "T50n2064_005:0978c12": "十有七。",
    "T50n2064_005:0978c13": "智曠智曠",
    "T50n2064_005:0978c14": "釋智曠。姓王氏。初母將孕。夢入流浴。童子乘",
    "T50n2064_005:0978c15": "寶船來投便覺有娠。及生長敏而重行。梁末",
    "T50n2064_005:0978c16": "為壯士。後離俗從道學長生術。及值高僧授",
    "T50n2064_005:0978c17": "戒為佛弟子。德行動人漸示潛迹。江陵張詮",
    "T50n2064_005:0978c18": "者二世眼盲。曠曰。爾家塚內棺枕古井。移墳",
    "T50n2064_005:0978c19": "開甃必獲禳焉。因即隨言瞽者見道。請求剃",
    "T50n2064_005:0978c20": "落。眾咸憚之。便伐薪施僧空閑靜慮。又言。澗",
    "T50n2064_005:0978c21": "有古鍾可掘出懸寺。仁州刺史謂為詭惑。鞭",
    "T50n2064_005:0978c22": "背百下無慘無破。便送出臺拘在尚方。有力",
    "T50n2064_005:0978c23": "者試以八尺械懸來捶膝。傍觀謂言糜碎。而",
    "T50n2064_005:0978c24": "曠容既無撓肉亦無痕獄吏云。承居士能忍",
    "T50n2064_005:0978c25": "飢。便絕食七日。身色如故市衢見行驗獄猶",
    "T50n2064_005:0978c26": "有。方信分身。大定三年從人乞草屩。今夜當",
    "T50n2064_005:0978c27": "急行。及三更合城火發。四門出人不泄。燒殺",
    "T50n2064_005:0978c28": "七千。曠在獄引囚二百安步而出。年將不惑",
    "T50n2064_005:0978c29": "始蒙剃落。進戒以後頭陀。蛇弭床側。每夕山",
    "T50n2064_005:0979a01": "隅四燈同照。士俗雲赴奄成華寺。有一宰鴨",
    "T50n2064_005:0979a02": "而為齋者。鴨神夜告便曰。何有殺牲而充淨",
    "T50n2064_005:0979a03": "供。自爾便斷。曾度夏水徒侶數十欲住不可",
    "T50n2064_005:0979a04": "欲去無從。前岸兩船無人將至。曠笑而舉聲",
    "T50n2064_005:0979a05": "呼之。船自截流直到。遂因濟水。誡以勿傳。又",
    "T50n2064_005:0979a06": "於咸陽造佛迹寺。有牛產犢出首還隱。已過",
    "T50n2064_005:0979a07": "信次母將亡。僧告曠知惻。答曰。此犢是寺居",
    "T50n2064_005:0979a08": "士。侵用僧物今來償債。其羞不出牛母無他。",
    "T50n2064_005:0979a09": "因執爐呵戒犢子。疾當償報何恥生乎。應言",
    "T50n2064_005:0979a10": "便出。神異冥徵不可備載。以開皇二十九年",
    "T50n2064_005:0979a11": "九月二十四日終于四望開聖寺。自剋終期。",
    "T50n2064_005:0979a12": "天香滿室。合寺音樂。西南而去。",
    "T50n2064_005:0979a13": "法充法充",
    "T50n2064_005:0979a14": "釋法充。姓畢氏。九江人。常誦法華并讀大品。",
    "T50n2064_005:0979a15": "其遍難紀。兼繕造寺宇。情在住持。末住廬山",
    "T50n2064_005:0979a16": "半頂化城寺修定。自非僧事未嘗妄履。每勸",
    "T50n2064_005:0979a17": "僧眾無以女人入寺。上損佛化下墜俗謠。然",
    "T50n2064_005:0979a18": "世以基業事重有不從者。充歎曰。生不值佛",
    "T50n2064_005:0979a19": "已以罪緣。正教不行義須早死。何慮方土不",
    "T50n2064_005:0979a20": "奉戒乎。遂於此山香爐峯自投而下。誓粉身",
    "T50n2064_005:0979a21": "骨用生淨土。便於中虛頭忽倒上。冉冉而下",
    "T50n2064_005:0979a22": "處于深谷。不損一毛。寺眾初不知也。後有人",
    "T50n2064_005:0979a23": "上峯頂。路望下千有餘仞聞人語聲。就而尋",
    "T50n2064_005:0979a24": "之。乃是充也。身命猶存口誦如故。迎還至寺。",
    "T50n2064_005:0979a25": "僧感其死諫為斷女人經于六年。方乃卒世。",
    "T50n2064_005:0979a26": "時屬隆暑。而屍不臭爛。香如爛瓜。即開皇之",
    "T50n2064_005:0979a27": "末年矣。",
    "T50n2064_005:0979a28": "慧偘慧偘",
    "T50n2064_005:0979a29": "釋慧偘。曲阿人也。住蔣州大歸善寺。靈通幽",
    "T50n2064_005:0979b01": "顯世莫識之。而翹敬尊像事同真佛。每見立",
    "T50n2064_005:0979b02": "像不敢輒坐。勸人造像唯作坐者。後往嶺南",
    "T50n2064_005:0979b03": "修禪法。大有悟解。住栖霞時嘗往揚都謁偲",
    "T50n2064_005:0979b04": "法師。偲異禮接之。將還山偲請現神力。偘即",
    "T50n2064_005:0979b05": "從窓中出臂解齊熙寺佛殿上額。因語偲云。",
    "T50n2064_005:0979b06": "世人無遠識見多驚異。故吾所不為耳。大業",
    "T50n2064_005:0979b07": "元年終於大歸善寺。初偘終日以三衣還眾",
    "T50n2064_005:0979b08": "僧。吾今死去。徒眾好住。便還房內。大眾驚起",
    "T50n2064_005:0979b09": "追之。乃見房中白骨一具跏坐床上。撼之鏘",
    "T50n2064_005:0979b10": "然不散。",
    "T50n2064_005:0979b11": "法喜法喜",
    "T50n2064_005:0979b12": "釋法喜。南海人也。形容寢陋短弱迂踈。可年",
    "T50n2064_005:0979b13": "四十許人。嶺表耆老咸言。兒童時見識之。顏",
    "T50n2064_005:0979b14": "貌如今無異。蠻蜒音但間相傳云。已三百歲矣。",
    "T50n2064_005:0979b15": "亦自言舊識廬山遠法師。說晉宋朝事歷歷",
    "T50n2064_005:0979b16": "如信宿前耳。平素時悄默無語。語必含深意。",
    "T50n2064_005:0979b17": "吉凶之徵有如影響。人亦不欲與喜相見。懼",
    "T50n2064_005:0979b18": "直言災惡忤逆意也。陳朝馬靜為廣州刺史。",
    "T50n2064_005:0979b19": "方上任。喜直入州。上廳事畫地作馬頭形。以",
    "T50n2064_005:0979b20": "示其子而去。靜本名族多武略。到州行部從",
    "T50n2064_005:0979b21": "甲士數萬。旌旗劍戟以威邊徼。其侈僭過度。",
    "T50n2064_005:0979b22": "被人誣告謀反。帝使臨汝侯按之。利其財產",
    "T50n2064_005:0979b23": "擒而斬之。此畫地之明效也。喜之先見皆此",
    "T50n2064_005:0979b24": "類。煬帝聞之取來揚州。帝令宮內安置。于時",
    "T50n2064_005:0979b25": "內造一堂新成。師忽昇堂觀看。因驚走下階。",
    "T50n2064_005:0979b26": "迴顧云。幾壓殺我。其日中夜天大雨堂崩。壓",
    "T50n2064_005:0979b27": "殺數十人。其後又於宮內環走索羊頭。帝聞",
    "T50n2064_005:0979b28": "而惡之以為狂言。命鏁著一室。數日三衛於",
    "T50n2064_005:0979b29": "市見喜坦率遊行。還奏云。法喜在市。勅責所",
    "T50n2064_005:0979c01": "司檢驗所禁之處。門鎖如舊。守者亦云。師",
    "T50n2064_005:0979c02": "在室內。於是開戶入室見袈裟覆一聚白骨",
    "T50n2064_005:0979c03": "鎖在項骨之上。以狀奏聞。勅遣長史王恒驗",
    "T50n2064_005:0979c04": "之皆然。帝由是始信非常人也。勅令勿驚動。",
    "T50n2064_005:0979c05": "至日暮師還室內。或語或笑。守門秦聞。勅所",
    "T50n2064_005:0979c06": "司脫鎖放師出外隨意所適。其後帝遇弒於",
    "T50n2064_005:0979c07": "江都。方悟索羊頭之驗。有時一日之中凡數",
    "T50n2064_005:0979c08": "十處齋供。師皆赴會。在在見之。其間亦飲酒",
    "T50n2064_005:0979c09": "噉肉。俄而見身有疾。常臥床去薦席令人於",
    "T50n2064_005:0979c10": "床下鋪炭火甚熱。數日而命終。火炙半身皆",
    "T50n2064_005:0979c11": "焦爛。葬於香山寺至大業四年南海郡奏云。",
    "T50n2064_005:0979c12": "法喜師見還在郡。勅遣開棺視之則無所有。",
    "T50n2064_005:0979c13": "普安普安",
    "T50n2064_005:0979c14": "釋普安。姓郭氏。京兆涇陽人。小年依圓禪師",
    "T50n2064_005:0979c15": "出家。苦節頭陀。晚投藹法師。通明三藏常業",
    "T50n2064_005:0979c16": "華嚴。誦讀禪思准為摽擬。周氏滅法栖隱于",
    "T50n2064_005:0979c17": "終南山之楩梓谷。時有重募捉獲一僧賞物",
    "T50n2064_005:0979c18": "十叚。有人應募來欲執安。即慰喻曰。觀卿貧",
    "T50n2064_005:0979c19": "煎當欲相給。為設食已俱共入京。帝語此人",
    "T50n2064_005:0979c20": "曰。我國法急不許道人民間。儞復助急不許",
    "T50n2064_005:0979c21": "道人山中。若爾遣他何處得活。宜放入山不",
    "T50n2064_005:0979c22": "須檢校。於是釋然復歸。隋文創曆佛教大興。",
    "T50n2064_005:0979c23": "廣募遺僧依舊安置。時楩梓一谷三十餘僧。",
    "T50n2064_005:0979c24": "應詔出家並住官寺。唯安依本山居守素林",
    "T50n2064_005:0979c25": "壑。時行村聚惠益生靈。末有人於子午虎林",
    "T50n2064_005:0979c26": "兩谷合㵎之側。鑿龕結菴延而住之。初止龕",
    "T50n2064_005:0979c27": "日上有大石正當其上。恐落掘出逐峻崩下。",
    "T50n2064_005:0979c28": "安自念曰。願移餘處莫碎龕窟。石遂依言迸",
    "T50n2064_005:0979c29": "避餘所。大眾共怪。安曰。華嚴力也。未足異",
    "T50n2064_005:0980a01": "之。又龕東石壁㵎左有索陀者。川鄉巨害縱",
    "T50n2064_005:0980a02": "橫非一。陰嫉安德恒思誅殄。與伴三人持弓",
    "T50n2064_005:0980a03": "挾刃。攘臂挽強將欲放箭。箭不離弦手張不",
    "T50n2064_005:0980a04": "息。努眼舌噤立住經宿。聲相通震遠近雲會。",
    "T50n2064_005:0980a05": "鄉人稽首歸誠請救。安曰。素了不知豈非華",
    "T50n2064_005:0980a06": "嚴力也。若欲除免但令懺悔。如語教之方蒙",
    "T50n2064_005:0980a07": "解脫。又龕西魏村張暉者。夙興惡念以盜為",
    "T50n2064_005:0980a08": "業。夜往安所私取佛油。瓮受五升。背負而出。",
    "T50n2064_005:0980a09": "既至院門迷昏失性。若有所縛不能動轉眷屬",
    "T50n2064_005:0980a10": "鄉村同來為謝。安曰。余不知蓋華嚴力乎。語",
    "T50n2064_005:0980a11": "令懺悔扶取油瓮。如語得脫。又龕南張卿者。",
    "T50n2064_005:0980a12": "來盜安錢袖中持去。既達家內。寫而不出。口",
    "T50n2064_005:0980a13": "噤無言。即尋歸懺復道而返。有程郭村程暉",
    "T50n2064_005:0980a14": "和者。頗懷信向恒來安所聽受法要。因患身",
    "T50n2064_005:0980a15": "死已經兩宿。纏屍於地伺欲棺殮。安時先往",
    "T50n2064_005:0980a16": "鄠縣返還在道。行達西南之德行寺。東去暉",
    "T50n2064_005:0980a17": "村五里。遙喚程暉和。何為不見迎耶。連喚不",
    "T50n2064_005:0980a18": "已。田人告曰。和久死矣無由迎也。安曰。斯乃",
    "T50n2064_005:0980a19": "浪語吾不信也。尋至其村厲聲大喚。和遂動",
    "T50n2064_005:0980a20": "身。旁親乃割所纏繩令斷。安入其庭又大喚",
    "T50n2064_005:0980a21": "之。和即倔起匍匐就安。令屏除棺器覆一筥",
    "T50n2064_005:0980a22": "笭。以當佛座令和繞旋。尋復如故。更壽二十",
    "T50n2064_005:0980a23": "許歲。後遇重病來投乞救。安曰。放爾遊蕩非",
    "T50n2064_005:0980a24": "吾知也。便遂命終。昆明池北白村老母者病",
    "T50n2064_005:0980a25": "臥床枕失音百日。指撝男女。思見安形。會其",
    "T50n2064_005:0980a26": "母意請來至宅。病母既見不覺下迎。言問起",
    "T50n2064_005:0980a27": "居奄同常日。遂失病所在于時聲名更振。村",
    "T50n2064_005:0980a28": "聚齊集。各率音樂。巡家告令欲設大齋。大坊",
    "T50n2064_005:0980a29": "村中田遺生者。家徒壁立而有四女。妻著弊",
    "T50n2064_005:0980b01": "布齊膝而已。四女赤露大女名華嚴。年已二",
    "T50n2064_005:0980b02": "十。唯有麁布二尺擬充布施。安引村眾次至",
    "T50n2064_005:0980b03": "其門。愍斯貧苦遂度不入。大女思念。由我貧",
    "T50n2064_005:0980b04": "煎不及福會。今又不修當來倍此。周遍求物",
    "T50n2064_005:0980b05": "閴爾無從。仰面悲號遂見屋甍一把亂床音迷用",
    "T50n2064_005:0980b06": "塞明孔挽取抖擻得穀十餘挼以成米。并將",
    "T50n2064_005:0980b07": "前布擬用隨喜。身既無衣待至夜暗。匍匐而",
    "T50n2064_005:0980b08": "行趣齋供所。以前施物遙擲眾中。十餘粒米",
    "T50n2064_005:0980b09": "別奉炊飯。因發願曰。女人窮業久自種得。竭",
    "T50n2064_005:0980b10": "貧行施用希來報。輒以十餘黃米投飯甑中。",
    "T50n2064_005:0980b11": "必若至誠貧業盡者。當願所炊之飯變成黃",
    "T50n2064_005:0980b12": "色。如無所感命也奈何。作此誓已掩淚而返。",
    "T50n2064_005:0980b13": "於是甑中五石米飯並成黃色。大眾驚嗟未",
    "T50n2064_005:0980b14": "知所以。周尋緣搆乃云。田遺生女之願力也。",
    "T50n2064_005:0980b15": "齋會齊率獲粟十斛。尋用濟之。安辦法衣仍",
    "T50n2064_005:0980b16": "度華嚴。送入京寺。甞於龕側村中縛猪三頭。",
    "T50n2064_005:0980b17": "將加烹宰。安聞往贖。社人恐不得殺增長索",
    "T50n2064_005:0980b18": "錢十千。安曰。貧道見有三千。已加本價十倍",
    "T50n2064_005:0980b19": "可以相與。眾各不同更相忿競。忽有小兒裹",
    "T50n2064_005:0980b20": "腹來至社會助安贖猪。既已諍競。因從乞酒",
    "T50n2064_005:0980b21": "行飲行舞焜煌旋轉。合社老少眼並失明。須",
    "T50n2064_005:0980b22": "臾自隱不知所在。安即引刀自割髀肉。曰此",
    "T50n2064_005:0980b23": "彼俱肉耳。猪食糞穢爾噉之。況人食米理足",
    "T50n2064_005:0980b24": "貴也。社人聞見一時同放。猪既得脫。繞安三",
    "T50n2064_005:0980b25": "匝。以鼻喙觸。若有愛敬。故使郊之南西五十",
    "T50n2064_005:0980b26": "里內鷄猪絕嗣乃至于今。其感發慈善皆此",
    "T50n2064_005:0980b27": "類也。以大業五年十一月五日。終于靜法禪",
    "T50n2064_005:0980b28": "院。春秋八十。",
    "T50n2064_005:0980b29": "道英道英",
    "T50n2064_005:0980c01": "釋道英。姓陳氏。蒲州猗氏人也。幼從叔休律",
    "T50n2064_005:0980c02": "師出家。至并州依炬法師學道。後入禪定稍",
    "T50n2064_005:0980c03": "呈異迹。大業中甞任直歲與俗爭地。遽鬪不",
    "T50n2064_005:0980c04": "息便語彼云。吾其死矣。忽然倒仆如死之僵。",
    "T50n2064_005:0980c05": "諸俗同評道人多詐。以針刺甲雖深不動。氣",
    "T50n2064_005:0980c06": "絕色變將欲洪肨。傍有智者令其歸命。誓不",
    "T50n2064_005:0980c07": "敢爭願還生也。尋言起坐語笑如常。又行龍",
    "T50n2064_005:0980c08": "臺澤池側見魚之遊。乃曰。吾與汝共爭我何",
    "T50n2064_005:0980c09": "者為勝。汝不及我我可不及汝耶。即脫衣入",
    "T50n2064_005:0980c10": "水。弟子持衣守之經十六宿。比出告曰雖在",
    "T50n2064_005:0980c11": "水中唯弊土坌我耳。又屬嚴冬氷厚雪壯。乃",
    "T50n2064_005:0980c12": "曰。如此平淨之處何得不眠。遂脫衣仰臥經",
    "T50n2064_005:0980c13": "于三宿。乃起而言曰。幾被火炙殺我。晚還蒲",
    "T50n2064_005:0980c14": "州住普救寺。晝則厲眾僧勤事。夜則跏坐為",
    "T50n2064_005:0980c15": "說禪觀。時或弊其勞者聞法不覺其疲。一日",
    "T50n2064_005:0980c16": "說起信論奄然不語。怪往觀之氣絕身冷。眾",
    "T50n2064_005:0980c17": "知滅想即而任之。經于累宿方從定起。時河",
    "T50n2064_005:0980c18": "東道遜高世名僧素與同學及遜捨命。去英",
    "T50n2064_005:0980c19": "百五十里未及相報。終夕便知其死。其知微",
    "T50n2064_005:0980c20": "通感如此。及終前夕集眾告曰。早須收積明",
    "T50n2064_005:0980c21": "日間多聚人畜損食穀草。眾不測其言。英亦",
    "T50n2064_005:0980c22": "自運催促甚急。至夜都了索水剃洗。還本坐",
    "T50n2064_005:0980c23": "處被以大衣奄然神逝。",
    "T50n2064_005:0980c24": "法進法進",
    "T50n2064_005:0980c25": "釋法進。不知氏族。住益州綿竹縣響應山玉",
    "T50n2064_005:0980c26": "女寺為輝禪師弟子。後於定法師所受十戒。",
    "T50n2064_005:0980c27": "恭謹精誠謙恪為務。唯業坐禪。寺後竹林常",
    "T50n2064_005:0980c28": "於彼坐。有四老虎繞於左右。師語勿泄其相",
    "T50n2064_005:0980c29": "也。後教水觀。家人取柴見繩狀上有好清水。",
    "T50n2064_005:0981a01": "拾兩白石安著水中。進暮還寺彌覺背痛。問",
    "T50n2064_005:0981a02": "其家人。云安石子。語令明往可除此石。及旦",
    "T50n2064_005:0981a03": "進禪。家人還見如初清水。即除石子。所苦便",
    "T50n2064_005:0981a04": "愈。因爾習定不出此山。開皇中蜀王秀臨益",
    "T50n2064_005:0981a05": "州。妃患心腹諸治不損。有綿州昌隆白崖山",
    "T50n2064_005:0981a06": "道士文普善者。能昇刀焚火。鵠鳴山有二道",
    "T50n2064_005:0981a07": "士。能呼策鬼神符印章醮。入水不溺。並來同",
    "T50n2064_005:0981a08": "治都無有効。乃使長史張英等往山請出為妃",
    "T50n2064_005:0981a09": "治病。報曰。吾在山住向八十年。與水同性。徐",
    "T50n2064_005:0981a10": "更苦邀。進答曰。盡命於此可自早還。信返具",
    "T50n2064_005:0981a11": "報。王使六司官人犢車四乘將從百人重往",
    "T50n2064_005:0981a12": "迎請。進曰。王雖貴勝命有所屬。執志如初。信",
    "T50n2064_005:0981a13": "還。王大怒自入山將手加罪。既至山寺禮佛",
    "T50n2064_005:0981a14": "見進。不覺身戰汗流。王曰。奉請禪師為妃治",
    "T50n2064_005:0981a15": "病。禪師慈悲願救此苦。答曰。殺羊食心豈不",
    "T50n2064_005:0981a16": "苦痛。一切眾生皆是佛子。何因於妃偏生此",
    "T50n2064_005:0981a17": "愛。王慚愧懺悔仍請出山。乃曰。王命既重不",
    "T50n2064_005:0981a18": "可不行。王自先行。貧道生不乘騎當可後去。",
    "T50n2064_005:0981a19": "王曰。弟子步從與師同行。報曰。出家人與俗",
    "T50n2064_005:0981a20": "異。但前行應同到。王行兩日方至。進一旦便",
    "T50n2064_005:0981a21": "達。徑入妃堂。妃見進流汗。因爾除差。施絹五",
    "T50n2064_005:0981a22": "百段納衣袈裟什物等。進令王妃以水𭾄手",
    "T50n2064_005:0981a23": "執物呪願。總用迴入法聚寺基業。即辭還山。",
    "T50n2064_005:0981a24": "王與妃見進足離地可四五寸。以大業十三",
    "T50n2064_005:0981a25": "年正月八日終此山中。龍吟猿叫三日乃已。",
    "T50n2064_005:0981a26": "僧朗僧朗",
    "T50n2064_005:0981a27": "釋僧朗。一名法朗。俗姓許氏。南陽人。年二十",
    "T50n2064_005:0981a28": "餘欣欲出家尋預剃落。栖止無定多住鄂州。",
    "T50n2064_005:0981a29": "飲噉同俗為時共輕。常養一猴一犬。其狀偉",
    "T50n2064_005:0981b01": "大皆黃赤色。不狎餘人唯附於朗。日夕相隨",
    "T50n2064_005:0981b02": "未曾捨離。若至食時以木盂受食。朗噉飽已",
    "T50n2064_005:0981b03": "餘者用飼之。既同器食訖。猴便取盂戴之騎",
    "T50n2064_005:0981b04": "犬背上先朗而行。人有奪者輒為所咋。朗任",
    "T50n2064_005:0981b05": "犬盤遊略無常度。陳末隋初行於江嶺之表。",
    "T50n2064_005:0981b06": "章服麁弊威儀越序。杖策徒行護養生命。時",
    "T50n2064_005:0981b07": "復讀誦諸經偏以法華為志。素乏聲弄清靡",
    "T50n2064_005:0981b08": "不豐。乃潔誦之一坐七遍。如是不久聲如雷",
    "T50n2064_005:0981b09": "動。知福力之可階也。其誦必以七數為期。乃",
    "T50n2064_005:0981b10": "至七十七百七千逮于七萬。聲韻諧暢任縱",
    "T50n2064_005:0981b11": "而起。其類箏笛隨發明了。故所誦經時傍人",
    "T50n2064_005:0981b12": "觀者視聽皆失。朗唇吻不動而轉起咽喉。遠",
    "T50n2064_005:0981b13": "近亮徹因以著名。然臂脚及手。伸縮任懷有",
    "T50n2064_005:0981b14": "若龜藏。時若肉聚或住酒席。同諸讌飲。而嚼",
    "T50n2064_005:0981b15": "噍猪肉。不測其來。故世語曰。法華朗五處俱",
    "T50n2064_005:0981b16": "時縮猪肉滿口顙。或復巡江洄泝拱手舟中。",
    "T50n2064_005:0981b17": "猴犬在傍都無艤棹。隨意所往。雖陵犯風波",
    "T50n2064_005:0981b18": "瞬息之間便達所在。有比丘尼為鬼所著。超",
    "T50n2064_005:0981b19": "悟玄解說辯經文。居宗講導聽採雲合。皆不",
    "T50n2064_005:0981b20": "測也。莫不讚其聰悟。朗聞曰。此邪鬼所加何",
    "T50n2064_005:0981b21": "有正理。須後檢校。他日清旦猴犬前行徑至",
    "T50n2064_005:0981b22": "尼寺。朗往到禮佛繞塔至講堂前。尼猶講說。",
    "T50n2064_005:0981b23": "朗乃厲聲呵曰。小婢吾今既來何不下座。此",
    "T50n2064_005:0981b24": "尼承聲崩下走出。堂前立對於朗。從卯至申",
    "T50n2064_005:0981b25": "卓不移處。通汗流地默無言說。聞其慧解奄",
    "T50n2064_005:0981b26": "若聾癡。百日已後方復本性。其降行感通皆",
    "T50n2064_005:0981b27": "此類也。大業末卒。",
    "T50n2064_005:0981b28": "惠祥惠祥",
    "T50n2064_005:0981b29": "釋惠祥。姓周氏。十五出家。頭陀乞食。默自禪",
    "T50n2064_005:0981c01": "誦不與眾同。年十九染患三月救療無徵。夜",
    "T50n2064_005:0981c02": "中宴坐歎曰。大丈夫本欲以身從道於末法",
    "T50n2064_005:0981c03": "中摧伏非法。如何此志未從為病所困。將曉",
    "T50n2064_005:0981c04": "有一人長丈餘謂曰。但誦涅槃無愁不差。至",
    "T50n2064_005:0981c05": "旦即誦三日便瘳。大業末夏中因食口中得",
    "T50n2064_005:0981c06": "舍利。不辨棄地。輒還在口。如是數四。疑是真",
    "T50n2064_005:0981c07": "身砧槌不碎。遂聲鍾告眾。白黑咸集。祥涕泣",
    "T50n2064_005:0981c08": "焚香願降威力。須臾放五色光異香遍郭。眾",
    "T50n2064_005:0981c09": "覩希有。體貌肥白可長八尺有餘。行路不識",
    "T50n2064_005:0981c10": "莫不怪仰。刺史李昇明至寺怪異。謂群官曰。",
    "T50n2064_005:0981c11": "此道人膚容若此。日可應噉一羊。語訖覺手",
    "T50n2064_005:0981c12": "足不隨乘馬失御。諸官以實告之。便悔謝還。",
    "T50n2064_005:0981c13": "復大使權茂行至鄧州。又怪昇明曰。此大德",
    "T50n2064_005:0981c14": "非凡具說往緣。茂不信。請將七日試以麁食。",
    "T50n2064_005:0981c15": "而膚色更悅。茂愧伏悔先不信之罪。將終手",
    "T50n2064_005:0981c16": "執經胡跪謂弟子曰。吾今逝矣。汝好住持無",
    "T50n2064_005:0981c17": "令絕滅。又感異香盈郭。以大業末年八月卒。",
    "T50n2064_005:0981c18": "春秋七十。氣命雖絕而胡跪執經如初。遠近",
    "T50n2064_005:0981c19": "奔赴見其卓然無不歎訝。",
    "T50n2064_005:0981c20": "無相無相",
    "T50n2064_005:0981c21": "涪州相忠寺無相禪師者。非巴蜀人不知何",
    "T50n2064_005:0981c22": "來。忽至山寺隨眾而已。不異恒人。其寺在涪",
    "T50n2064_005:0981c23": "州上流大江水北。崖側有銘方五尺許。字如",
    "T50n2064_005:0981c24": "掌大都不可識。下有佛迹相去九尺長三尺",
    "T50n2064_005:0981c25": "許。蹈石如泥道俗敬重。相以一時渡水齊返",
    "T50n2064_005:0981c26": "無船。乃鉢安水中曰。何為常擎汝。汝可自渡",
    "T50n2064_005:0981c27": "水。便取芭蕉搭水立上而渡。鉢隨後來須臾",
    "T50n2064_005:0981c28": "達岸。時採樵者見之。相語覺知已便辭去。徒",
    "T50n2064_005:0981c29": "眾苦留不住。至水入船。諸人禮請。不與篙檝。",
    "T50n2064_005:0982a01": "乃捉船舷。直爾渡水。不顧而去。即令尋逐莫",
    "T50n2064_005:0982a02": "測所在。",
    "T50n2064_005:0982a03": "明恭明恭",
    "T50n2064_005:0982a04": "釋明恭。住鄭州會善寺。其力若神。甞山行見",
    "T50n2064_005:0982a05": "虎猪交鬪猪漸不如。恭語虎曰。可放令去虎",
    "T50n2064_005:0982a06": "不肯。恭以一手捉頭一手撮尾。擲之山下。又",
    "T50n2064_005:0982a07": "以僧衣置磉下。僧怪之。恭笑為捧柱取衣。大",
    "T50n2064_005:0982a08": "業末賊起抄掠。令其寺辦數十人大猪食具。",
    "T50n2064_005:0982a09": "恭延賊食賊讓恭先。恭乃鋪餅數十安猪啖",
    "T50n2064_005:0982a10": "之。須臾食盡賊眾驚伏。恭召為護寺檀越。群",
    "T50n2064_005:0982a11": "賊許之。故隋唐交軍。其境絕賊往來。恭之力",
    "T50n2064_005:0982a12": "也。",
    "T50n2064_005:0982a13": "曇詢曇詢",
    "T50n2064_005:0982a14": "釋曇詢。姓楊氏。弘農華陰人。後遷宅于河東",
    "T50n2064_005:0982a15": "郡焉。年二十二方捨俗事遠訪巖隱。遊至白",
    "T50n2064_005:0982a16": "鹿山北林落泉寺逢曇淮禪師而蒙剃髮。後",
    "T50n2064_005:0982a17": "經三夏移住鹿土谷修禪。屬枯泉重出鹿糜",
    "T50n2064_005:0982a18": "繞院。故得美水馴獸日濟道隣。從學之徒相",
    "T50n2064_005:0982a19": "慶茲瑞。時因請法暫往雲門。值徑陰霧昏便",
    "T50n2064_005:0982a20": "成失道。賴山神示路方會本途。時有盜來竊",
    "T50n2064_005:0982a21": "蔬菜將欲出園。乃為群蜂所螫音拭詢聞來救。",
    "T50n2064_005:0982a22": "慈心將治得全餘命。甞有趙人遠至慇懃致",
    "T50n2064_005:0982a23": "禮陳云。因病死復蘇。得見閻王詰問罪當就",
    "T50n2064_005:0982a24": "獄。賴有曇詢禪師來為請命。王因放免特來",
    "T50n2064_005:0982a25": "禮謝。又山行值二虎相鬪累時不歇。詢乃執",
    "T50n2064_005:0982a26": "錫分之以身為翳。語云。同居林藪計為大乖。",
    "T50n2064_005:0982a27": "幸各分路。虎低頭受命。便飲氣而散。屢逢態",
    "T50n2064_005:0982a28": "虎交諍事略同此。而或廓居榛梗。唯詢一蹤",
    "T50n2064_005:0982a29": "入鳥不亂獸見如偶。每入禪定七日為期。白",
    "T50n2064_005:0982b01": "虎入房仍為窟宅。獨虎靜院不出十年。自有",
    "T50n2064_005:0982b02": "禪蹤斯人罕擬。初遘疾彌留。忽有神光照燭",
    "T50n2064_005:0982b03": "香風拂扇。又感異鳥白頸赤身。繞院空飛聲",
    "T50n2064_005:0982b04": "唳哀切。氣至大漸鳥住堂基。自後狎附不畏",
    "T50n2064_005:0982b05": "人物。或在房門至于臥席。悲叫逾甚血沸眼",
    "T50n2064_005:0982b06": "中。既爾往化。鳥便飛出外空旋轉奄然翔逝。",
    "T50n2064_005:0982b07": "又感猛虎繞院悲吼兩宵雲昏三日天地結",
    "T50n2064_005:0982b08": "慘。又加山崩石墜林摧㵎塞。驚發人畜栖遑",
    "T50n2064_005:0982b09": "失據。其哀感靈祥未可殫記。後以武德五年",
    "T50n2064_005:0982b10": "十二月。弟子靜休道願慧方等乃闍毘餘質",
    "T50n2064_005:0982b11": "建塔立碑焉。",
    "T50n2064_005:0982b12": "智滿智滿",
    "T50n2064_005:0982b13": "釋智滿者。俗姓賈氏。不知何許人也。戒行高",
    "T50n2064_005:0982b14": "潔居于安樂寺。時唐太宗在晉陽。與劉文靖",
    "T50n2064_005:0982b15": "首謀之夜高祖夢墮床下。又見遍身為蟲蛆",
    "T50n2064_005:0982b16": "所食。意甚惡之諮詢於滿。滿曰。此可拜賀也。",
    "T50n2064_005:0982b17": "夫床下者。所謂陛下也。群蛆食者。所謂群生",
    "T50n2064_005:0982b18": "共仰一人活耳。高祖嘉其言。又云。貧道頗習",
    "T50n2064_005:0982b19": "易。以掛之象明夷之兆。按易曰。巽在床下紛",
    "T50n2064_005:0982b20": "若無咎而早吉晚凶。斯固體大不可以小。小",
    "T50n2064_005:0982b21": "則敗大則濟。可作大事以濟群生。無往不亨",
    "T50n2064_005:0982b22": "乃必成乎。高祖動容曰。雖蒙善誘未敢當仁。",
    "T50n2064_005:0982b23": "師眄太宗曰。郎君與大人並叶兆夢。是謂幹",
    "T50n2064_005:0982b24": "父之蠱考用無咎。天理人事昭然可知。不可",
    "T50n2064_005:0982b25": "固拒天之與也。天與不取必受其咎。無乃不",
    "T50n2064_005:0982b26": "可乎。高祖拜而謝曰。弟子何幸再煩鄭重叮",
    "T50n2064_005:0982b27": "嚀之意。敢不敬從。滿後不知所終。",
    "T50n2064_005:0982b28": "智晞智晞",
    "T50n2064_005:0982b29": "釋智晞。俗姓陳氏。潁川人。年二十始獲從願。",
    "T50n2064_005:0982c01": "一得奉值即定師資。律儀具足稟受禪訣。加",
    "T50n2064_005:0982c02": "修寂定。常居佛隴修禪道場。樂三昧者咸共",
    "T50n2064_005:0982c03": "歸仰。宴坐之暇。時復指撝創造伽藍殿堂房",
    "T50n2064_005:0982c04": "舍悉皆嚴整。唯經臺未構。始欲僦工。有香爐",
    "T50n2064_005:0982c05": "峯。山巖峻嶮林木秀異。然彼神祇巨有靈驗。",
    "T50n2064_005:0982c06": "自古已來無敢視其峯崖。況有登踐而採伐",
    "T50n2064_005:0982c07": "者。時眾議曰。今既營經臺供養法寶。唯尚精",
    "T50n2064_005:0982c08": "華豈可率爾而已。其香爐峯檉柏木中精勝",
    "T50n2064_005:0982c09": "可共取之以充供養。論詳既訖。往諮於晞。具",
    "T50n2064_005:0982c10": "陳上事。良久答云。山神護惜不可造次。無敢",
    "T50n2064_005:0982c11": "重言各還所在。爾夜夢人送疏云。香爐峯檉",
    "T50n2064_005:0982c12": "柏樹盡皆捨給經臺。時有僧法雲。欲往香爐",
    "T50n2064_005:0982c13": "峯頭陀。晞諫曰。彼山神剛強。卿道力微弱。向",
    "T50n2064_005:0982c14": "彼必不得安。慎勿往也。雲不納旨。遂往到山。",
    "T50n2064_005:0982c15": "不盈二宿。神即現形驅雲令還。自陳其事。方",
    "T50n2064_005:0982c16": "憶前旨。深生敬仰。有弟子道亘在房誦經。自",
    "T50n2064_005:0982c17": "往喚云。今晚當有僧。來言竟仍向門下。即見",
    "T50n2064_005:0982c18": "一僧純著納衣執錫持鉢。形神爽俊有異常",
    "T50n2064_005:0982c19": "人。從外而來。相去二十餘步。纔入路東隱而",
    "T50n2064_005:0982c20": "不現。俄頃之間即聞東山有鍾鼓聲大音震",
    "T50n2064_005:0982c21": "谷。便云。噫喚吾也。未終數日語弟子云。吾命",
    "T50n2064_005:0982c22": "無幾。可作香湯洗浴。適竟山中鳥獸異色殊",
    "T50n2064_005:0982c23": "形。常所不見者並皆來集房側。履地騰空悲",
    "T50n2064_005:0982c24": "鳴喚呼。經日方散。以貞觀元年十二月十八",
    "T50n2064_005:0982c25": "日午時。結跏安坐端直儼然。氣息綿微如入",
    "T50n2064_005:0982c26": "禪定。因而不返。時虛空中有絃管聲。合眾皆",
    "T50n2064_005:0982c27": "聞。良久乃息。經停數日方入石龕顏色敷悅",
    "T50n2064_005:0982c28": "手足柔軟不異生平。春秋七十有二。",
    "T50n2064_005:0982c29": "惠主惠主",
    "T50n2064_005:0983a01": "釋惠主。俗姓賈氏。始州永歸縣人。六歲出家",
    "T50n2064_005:0983a02": "為斌法師弟子。於黃安縣造寺七所。梓潼縣",
    "T50n2064_005:0983a03": "造十寺。武連縣造三寺。初年登冠欲受具足。",
    "T50n2064_005:0983a04": "當境無人乃入京選德。於甘露寺受戒。唯聽",
    "T50n2064_005:0983a05": "四分餘義傍通。夢見三日三夜天地闇冥眾",
    "T50n2064_005:0983a06": "生無眼。過此忽明眼還明淨。覺已汗流。一百",
    "T50n2064_005:0983a07": "日後周毀經道。方知徵應。即返故鄉南山藏",
    "T50n2064_005:0983a08": "伏唯食松葉。異類禽獸同集無聲。或有山神",
    "T50n2064_005:0983a09": "送伏苓甘松香來。獲此供養六時行道。禽獸",
    "T50n2064_005:0983a10": "隨行禮佛誦經。似如聽仰。仍為幽顯受菩薩",
    "T50n2064_005:0983a11": "戒。後有獼猴群共治道。主曰。汝性躁擾作此",
    "T50n2064_005:0983a12": "何為。曰時君異也。佛日通也。深怪其言。尋爾",
    "T50n2064_005:0983a13": "更有異祥。龍飛獸集香氣充山。其類眾矣。後",
    "T50n2064_005:0983a14": "有八人採弓材者。甚大驚駭。便慰主曰。聖。君",
    "T50n2064_005:0983a15": "出世時號開皇矣。即將出山以事奏聞蒙預",
    "T50n2064_005:0983a16": "出家。大業中勅還本州香林寺。常弘四分為",
    "T50n2064_005:0983a17": "業。武德之始陵陽公臨益州。素少信心。將百",
    "T50n2064_005:0983a18": "餘馱物行至始州。令於寺內講堂佛殿僧房",
    "T50n2064_005:0983a19": "安置。無敢違者。主從莊還見斯穢雜。即入房",
    "T50n2064_005:0983a20": "中取錫杖三衣出歎曰。死活今日矣。舉杖向",
    "T50n2064_005:0983a21": "驢騾一時倒仆如死。兩手各擎一馱擲棄坑",
    "T50n2064_005:0983a22": "中。州縣官人驚怖執主狀申。陵陽大喜一無",
    "T50n2064_005:0983a23": "所怪。書曰。弟子數病不逢害鬼。蒙得律師破",
    "T50n2064_005:0983a24": "慳貪袋。深為大利。今附沈香十斤細綾十段",
    "T50n2064_005:0983a25": "仰贈。後還京日從受菩薩戒焉。貞觀三年寺",
    "T50n2064_005:0983a26": "有明禪師者。清卓不群。白日獨坐見無半身。",
    "T50n2064_005:0983a27": "向眾述曰。吾與律師建立此寺。兩人同心忽",
    "T50n2064_005:0983a28": "失半身。將不律師先去。不者明其死矣。尋爾",
    "T50n2064_005:0983a29": "午時主便無疾而逝。春秋八十九。",
    "T50n2064_005:0983b01": "明淨明淨",
    "T50n2064_005:0983b02": "釋明淨。高密人。少出家味定為業。後南遊東",
    "T50n2064_005:0983b03": "越天台諸山。禪觀在懷無緣世習。而衣服󰡖",
    "T50n2064_005:0983b04": "縷動止適時。同侶禪徒未知弘仰。山粒致絕。",
    "T50n2064_005:0983b05": "日至村中每從乞食。齎還中路值於群虎。皆",
    "T50n2064_005:0983b06": "張口閉目若有飢相。淨曰。吾經行山澤多矣。",
    "T50n2064_005:0983b07": "虎兕無心畏之。今列于路傍豈非為食耶。乃",
    "T50n2064_005:0983b08": "以匙抄飯內其口中。餘者對而噉盡。告曰。知",
    "T50n2064_005:0983b09": "來食少輒濟自他殊不副懷深用多愧。明日",
    "T50n2064_005:0983b10": "乞食虎又如前。甞值亢旱苗稼並枯淫祀之",
    "T50n2064_005:0983b11": "流妄祈邀請。雖加懇惻終不能致。淨曰。可罷",
    "T50n2064_005:0983b12": "諸邪禱。吾獨能降。遂結齋靜室七日。平旦雲",
    "T50n2064_005:0983b13": "布雨施高下滂注百姓利焉。貞觀三年冬至",
    "T50n2064_005:0983b14": "于四年夏六月無雨。天子下詔岳瀆諸廟普",
    "T50n2064_005:0983b15": "令雩祭。於時萬里赫然全無有應。有潘侍郎",
    "T50n2064_005:0983b16": "者。曾任密州。知靜能感以狀奏聞。勅召至京",
    "T50n2064_005:0983b17": "令住祈雨。告以所須一無損費。唯願靜念三",
    "T50n2064_005:0983b18": "寶慈濟四生。七日之後必降甘澤。乃於莊嚴",
    "T50n2064_005:0983b19": "寺靜房禪默。至七日向曉問守衛者曰。天之",
    "T50n2064_005:0983b20": "西北應有白虹。可試觀之。尋聲便見。淨曰。雨",
    "T50n2064_005:0983b21": "必至矣。須臾雲合驟雨忽零。比至日晡海內",
    "T50n2064_005:0983b22": "通洽。遂以有年。勅乃總度三千僧用酧淨德。",
    "T50n2064_005:0983b23": "其徵應難思厥相叵測。但以京輦諠雜性不",
    "T50n2064_005:0983b24": "狎之。請還本鄉之義勝寺山居繼業。竟不測",
    "T50n2064_005:0983b25": "其存沒云。",
    "T50n2064_005:0983b26": "智璪智璪",
    "T50n2064_005:0983b27": "釋智璪。俗姓張氏。清河人。年二十。二親俱",
    "T50n2064_005:0983b28": "逝。慘服纔釋便染疾病。經歲月醫藥無効。仍",
    "T50n2064_005:0983b29": "於靜夜策杖曳疾出中庭向月而臥。至心專",
    "T50n2064_005:0983c01": "念月光菩薩。唯願大悲濟我沈痾。如是繫念。",
    "T50n2064_005:0983c02": "遂經旬朔。於中夜間忽夢見一人形色非常。",
    "T50n2064_005:0983c03": "從東方來謂璪曰。我今故來為汝治病。即以",
    "T50n2064_005:0983c04": "口就璪身次第吸嗽音朔三夜如此。因爾稍痊。",
    "T50n2064_005:0983c05": "遂求離俗。投安靜寺慧憑法師以為弟子。聞",
    "T50n2064_005:0983c06": "智者軌行超群為世良導。即泛舸豐流直指",
    "T50n2064_005:0983c07": "台岫。伏膺受道。乃遣行法華懺悔。第二七日",
    "T50n2064_005:0983c08": "初夜懺訖。還就禪床如欲安坐仍見九頭龍",
    "T50n2064_005:0983c09": "從地湧出上昇虛空。明旦諮白者云。此是表",
    "T50n2064_005:0983c10": "九道眾生聞法華經將來之世破無明地入法",
    "T50n2064_005:0983c11": "性空爾。陳法德四年永陽王伯智作牧仙都。",
    "T50n2064_005:0983c12": "延屈智者來于鎮所。璪隨師受請。同赴會稽",
    "T50n2064_005:0983c13": "山。九旬坐訖仍即辭王。住寶林山寺行法華",
    "T50n2064_005:0983c14": "三昧。初日初夜如有人來搖動戶扇。璪問之。",
    "T50n2064_005:0983c15": "汝是何人。夜來搖戶。即長聲答云。我來看燈",
    "T50n2064_005:0983c16": "爾。頻經數過問答如前。其寺內先有大德慧",
    "T50n2064_005:0983c17": "成禪師。夜具聞之。謂弟子曰。彼堂內從來有",
    "T50n2064_005:0983c18": "大惡鬼。今聞此聲必是鬼來取人也。天將欲",
    "T50n2064_005:0983c19": "曉成師扣戶而喚璪。未暇得應便繞堂唱云。",
    "T50n2064_005:0983c20": "苦哉苦哉。其人了矣。璪即開戶問意。答云。汝",
    "T50n2064_005:0983c21": "猶在耶。吾謂昨夜鬼已害汝。故此嗟耳。第二",
    "T50n2064_005:0983c22": "日夜鬼入堂內。槌壁打柱。周遍東西。堂內六",
    "T50n2064_005:0983c23": "燈。璪即滅五。留一行道。坐禪誦經坦然無懼。",
    "T50n2064_005:0983c24": "於三七日中事恒如此。行法將訖。見一青衣",
    "T50n2064_005:0983c25": "童子稱讚善哉。言已不見。璪又因事出往會",
    "T50n2064_005:0983c26": "稽路。由剡縣孝行村乞食。主人誤煮毒蕈設",
    "T50n2064_005:0983c27": "璪食竟進趣前途。主人於後噉此餘殘。並皆",
    "T50n2064_005:0983c28": "吐痢若死等苦。隣人見之即持藥追璪。十里",
    "T50n2064_005:0983c29": "方及。見璪快行無恙。問曰。何故見尋具陳上",
    "T50n2064_005:0984a01": "事。便笑而答曰。貧道無他。可棄藥反蹤不須",
    "T50n2064_005:0984a02": "見逐。以貞觀十二年卒於寺。春秋八十三矣。",
    "T50n2064_005:0984a03": "知苑知苑",
    "T50n2064_005:0984a04": "幽州沙門知苑。精練有學識。隋大業中發心",
    "T50n2064_005:0984a05": "造石字一切經藏以備法滅。既而於幽州西",
    "T50n2064_005:0984a06": "山鑿巖為石室。即磨四壁而以寫經。又取方",
    "T50n2064_005:0984a07": "石別更磨寫。藏諸室內每一室滿。即以石塞",
    "T50n2064_005:0984a08": "門鎔鐵錮之。時隋煬帝幸涿郡。內史侍郎蕭",
    "T50n2064_005:0984a09": "瑀皇后弟也。性篤信佛法以其事白后。后施",
    "T50n2064_005:0984a10": "絹千匹。瑀施絹五百匹。朝野聞之爭共捨施。",
    "T50n2064_005:0984a11": "故苑得以成功。苑常以役匠既多道俗奔湊。",
    "T50n2064_005:0984a12": "欲於巖前造木佛堂并食堂寐室。而念木瓦",
    "T50n2064_005:0984a13": "難辦。恐繁經費未能起作。忽一夜暴雨雷電",
    "T50n2064_005:0984a14": "震山。明旦既晴。乃見山下有大木松柏數千",
    "T50n2064_005:0984a15": "萬。為水所漂積於道次。道俗驚駭不知來處。",
    "T50n2064_005:0984a16": "於是遠近歎服。苑乃使匠擇取其木。餘皆分",
    "T50n2064_005:0984a17": "與邑里。邑里喜愧而助造堂宇。頃之畢成如",
    "T50n2064_005:0984a18": "其志焉。苑所造石經已滿七室。以貞觀十三",
    "T50n2064_005:0984a19": "年卒。弟子猶繼其功焉。",
    "T50n2064_005:0984a20": "大志大志",
    "T50n2064_005:0984a21": "僧大志。會稽顧氏子。發蒙出家師事天台智",
    "T50n2064_005:0984a22": "者。智者見其形神洒落高放物表。取名大志。",
    "T50n2064_005:0984a23": "誦法華經索然閑靜。音聲清轉聽者忘疲。後",
    "T50n2064_005:0984a24": "於廬山甘露行頭陀行。有時投身猛獸彼皆",
    "T50n2064_005:0984a25": "避去。飡粒若盡惟以餅果繼命而已。如是七",
    "T50n2064_005:0984a26": "載禪誦不休。晚住持福林寺。會大業中屏除",
    "T50n2064_005:0984a27": "佛教。慨大法陵遲。遂身著孝衣於佛堂中慟",
    "T50n2064_005:0984a28": "哭三日。誓捨形骸申明正教。即往東都上表",
    "T50n2064_005:0984a29": "曰。願陛下興隆三寶。貧道當然一臂於嵩岳",
    "T50n2064_005:0984b01": "用報國恩。帝許之。遂設大齋七眾通集。師絕",
    "T50n2064_005:0984b02": "糧三日登大棚中。布裹其臂灌之以蠟。如炬",
    "T50n2064_005:0984b03": "燃之。光照巖岫晃然大明。眾見苦行痛入心",
    "T50n2064_005:0984b04": "髓。而志形色不變。或誦經文。或讚佛德。或為",
    "T50n2064_005:0984b05": "眾說法。聲聲不絕。燒已下棚。跏趺入定七日",
    "T50n2064_005:0984b06": "而卒。",
    "T50n2064_005:0984b07": "智聰智聰",
    "T50n2064_005:0984b08": "僧智聰。住揚州白馬寺專習三論。尋渡江住",
    "T50n2064_005:0984b09": "安樂寺。值隋國亡思歸無計。隱江荻中誦法",
    "T50n2064_005:0984b10": "華經。七日不飢。恒有四虎馴繞。聰曰。吾已十",
    "T50n2064_005:0984b11": "日不食命在呼吸間。卿可食之。虎作人語曰。",
    "T50n2064_005:0984b12": "造立天地無有此理。忽見一老翁腋下挾一",
    "T50n2064_005:0984b13": "小船。來曰。師欲渡江即上船。其四虎見而淚",
    "T50n2064_005:0984b14": "出。聰曰。持危拔難正在今日。即同四虎利涉",
    "T50n2064_005:0984b15": "南岸。船及老人忽然不見。聰領四虎止棲霞",
    "T50n2064_005:0984b16": "塔西。徑行禪誦誓不寢臥。安眾八十餘人。若",
    "T50n2064_005:0984b17": "有凶事虎來大吼。由此警覺。貞觀中年九十",
    "T50n2064_005:0984b18": "九。於佛生日熏爐遍禮聖像還歸靜室端坐",
    "T50n2064_005:0984b19": "而化。",
    "T50n2064_005:0984b20": "善道善道",
    "T50n2064_005:0984b21": "善道法師。臨淄人。入大藏信手探卷得觀無",
    "T50n2064_005:0984b22": "量壽佛經。乃專心念佛以修十六妙觀。及住",
    "T50n2064_005:0984b23": "廬山觀遠公遺躅。豁然增思。後遁跡終南修",
    "T50n2064_005:0984b24": "般舟三昧數載。睹寶閣瑤池宛然在目。復往",
    "T50n2064_005:0984b25": "晉陽從綽禪師授無量壽經。入定七日。綽請",
    "T50n2064_005:0984b26": "觀所生處。道報曰。師當懺悔三罪方可往生。",
    "T50n2064_005:0984b27": "師甞安佛像在簷牖下。自處深房此一罪也。",
    "T50n2064_005:0984b28": "當於佛前懺。又常役使出家人此二罪也。當",
    "T50n2064_005:0984b29": "於四方僧前懺。又因造屋多損蟲命此三罪",
    "T50n2064_005:0984c01": "也。當於一切眾生前懺。綽靜思往咎洗心悔",
    "T50n2064_005:0984c02": "謝。久之道因定出謂綽曰。師罪滅矣。後有白",
    "T50n2064_005:0984c03": "光來照之時。是往生相也。道行化京師歸者",
    "T50n2064_005:0984c04": "如市。忽微疾即掩室怡然念佛而逝。異香天",
    "T50n2064_005:0984c05": "樂向西而隱。",
    "T50n2064_005:0984c06": "神僧傳卷第五"
}