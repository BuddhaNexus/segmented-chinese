{
    "X59n1077_002:0228a08": "准提淨業卷之二",
    "X59n1077_002:0228a10": "觀行儀軌(依顯密心要。准提大明。諸經特標觀行。即顯密雙修觀法也)",
    "X59n1077_002:0228a11": "(前專持誦。而略觀行。便於流通。此專觀行。而兼持誦。切於修證。或公務忙迫。不能全依觀行次第。於中隨",
    "X59n1077_002:0228a12": "人節取用之亦可)。",
    "X59n1077_002:0228a13": "准提大明經云。若有在家出家菩薩。發菩提心。行菩",
    "X59n1077_002:0228a14": "提行。求速出離生死者。先須入三摩耶灌頂道場。受",
    "X59n1077_002:0228a15": "持禁戒。堅固不退。愛樂大乘菩薩戒行。於四威儀。修",
    "X59n1077_002:0228a16": "四無量。發四弘願。一切事業心不散亂。方可入此秘",
    "X59n1077_002:0228a17": "密法門。初入道場。復須禮敬懺悔。自誓受戒。隨喜發",
    "X59n1077_002:0228a18": "願。然後持誦(以後觀行次第依此建立)。",
    "X59n1077_002:0228a19": "壇法(真言行者。於佛像前。齋戒設供。燒香及淨水。隨月十五夜。向東朝月。以一新鏡未曾用者。安置",
    "X59n1077_002:0228a20": "座前。對鏡結印。在於心上。誦呪一千八十遍。即以囊盛此鏡。佩帶在身。以後每日限定二時三時。對鏡禮誦。即",
    "X59n1077_002:0228a21": "是淨壇。或十齋日對鏡。餘不對鏡亦得。諸經多說想成壇法。持誦為上。但須淨心合法)行者金",
    "X59n1077_002:0228a22": "剛正坐。手結大三昧印(坐法印法俱見前)。誦讚云。准提功德",
    "X59n1077_002:0228a23": "聚。寂靜心常誦。一切諸大難。無能侵是人。天上及人",
    "X59n1077_002:0228a24": "間。受福如佛等。遇此如意珠。定獲無等等　南無七",
    "X59n1077_002:0228b01": "俱胝佛母大准提菩薩(三稱)　觀准提菩薩像(其像作黃白色。",
    "X59n1077_002:0228b02": "面有三目。寶冠纓絡莊嚴。腰下著白衣。衣〡有花上。身著輕羅綽袖天衣。以綬帶繫腰。珠霞絡身。其手腕以白",
    "X59n1077_002:0228b03": "螺為釧。其臂上釧。七寶莊嚴。一一手上著指環。有十八臂。上二手作說法相。右第二手施無畏。第三手把劒。第",
    "X59n1077_002:0228b04": "四手把數珠。第五手把俱緣果。第六手把鉞斧。第七手把鉤。第八手把金剛杵。第九手把寶鬘。左第二手把如",
    "X59n1077_002:0228b05": "意寶幢。第三手把蓮華。第四手把澡罐。第五手把索。第六手把輪。第七手把螺。第八手把賢瓶。第九手把般若",
    "X59n1077_002:0228b06": "波羅密經卷。菩薩下作水池。池中安蓮華。難陀龍王塢波難陀龍王共扶蓮華莖。於蓮華上。安准提菩薩。其像",
    "X59n1077_002:0228b07": "周圓。安明光焰。准提佛母矜憐行人。慈眼下視云)　歌訣(佛母大准提。莊嚴極妙麗。寶冠纓絡埀。天",
    "X59n1077_002:0228b08": "衣羅帶繫。黃金滿月相。三目十八臂。說法無畏施。寶幢得如意。把劒持珠。握俱緣。蓮華澡罐索皆備。鉞鈎金剛",
    "X59n1077_002:0228b09": "杵輪螺。賢瓶器寶鬘。都來色即空。般若總持第一義。此歌便記。從無畏手以下。皆先右後左。如無像。但觀鏡亦",
    "X59n1077_002:0228b10": "得)　想准提菩薩面前有一鏡壇。湛然清淨。想自心",
    "X59n1077_002:0228b11": "如一輪明月光明相映　次想准提菩薩口中吐出",
    "X59n1077_002:0228b12": "九聖梵書。字字相續。如貫珠。有五色光。從自口入。右",
    "X59n1077_002:0228b13": "旋安布心月輪中。即從中第一唵字觀起。次折",
    "X59n1077_002:0228b14": "字隸字。至第九阿字。復觀第一唵字。如是周",
    "X59n1077_002:0228b15": "而復始。字字分明。內外交徹。圓滿清淨。以應鏡壇(月輪",
    "X59n1077_002:0228b16": "梵字圖見前。已上入壇觀)。",
    "X59n1077_002:0228b17": "觀[口*藍]字。入淨法界三昧。想自身頂上有一梵書",
    "X59n1077_002:0228b18": "[口*藍]字。此字徧有光明。猶如明珠。或如滿月。普照十方",
    "X59n1077_002:0228b19": "即誦淨法界真言　唵[口*藍]二十一徧　次想[口*藍]字。",
    "X59n1077_002:0228b20": "變成三角火輪。燃盡自己有漏之身(從頭眼耳鼻舌身。一一燒盡。縱",
    "X59n1077_002:0228b21": "有五無間罪。用此字燒身。亦皆除滅無遺)。徧大地盡燃。成淨法界(如同劫火燒盡",
    "X59n1077_002:0228b22": "有為世界。但成空寂)。念云。願我永離三界五欲男女臭穢不淨",
    "X59n1077_002:0228b23": "等身。願得淨土法性生身(已上淨法界觀)。次觀阿字。生成",
    "X59n1077_002:0228b24": "無漏智身。想八葉大蓮華上(八葉蓮華表白淨八識心王)。有一",
    "X59n1077_002:0228c01": "阿字。此字即是無相法界。我身從無相中受生　次",
    "X59n1077_002:0228c02": "觀暗字。在自己頂門十字縫中(此字即體是十方諸佛光明法水。即",
    "X59n1077_002:0228c03": "如來秘密灌頂法門)。想十方諸佛。同時以光明法水。為我灌頂。",
    "X59n1077_002:0228c04": "次結布字印(以二中指無名指向內相义。二大拇指二頭指二小指。竝直竪頭相著)",
    "X59n1077_002:0228c05": "用觸九處。布九聖梵字。想唵字安頭上。折字安",
    "X59n1077_002:0228c06": "兩目。隸字安頸項。主字安於心。隸字安兩肩。",
    "X59n1077_002:0228c07": "准字安臍中。提字安兩髀。娑婆字安兩脛。",
    "X59n1077_002:0228c08": "訶字安兩足(俱用手印。隨觀隨觸。九處布之。准字已上。用大指觸。提字已下。用小指觸。依前",
    "X59n1077_002:0228c09": "經中。布字於身法念誦。作觀尤妙)。諦觀從頂至足。一一真言字體皆",
    "X59n1077_002:0228c10": "有無量光明。我身即同准提佛母身。具足相好光明。",
    "X59n1077_002:0228c11": "(念云)如是本尊真實相。能滅諸罪得吉祥。猶如金剛堅",
    "X59n1077_002:0228c12": "固聚。是名准提勝上法(由想布九聖字結印加持故。令我身即同本尊。諸相具足。",
    "X59n1077_002:0228c13": "滅除一切業障。積集無量福德吉祥。即得金剛不壞之體)。然後誦護身真言。與一",
    "X59n1077_002:0228c14": "字大輪呪同誦。結金剛界。奄嚙[口*臨](二合)○唵部林(二合)",
    "X59n1077_002:0228c15": "(同持二十一遍。作是思惟。我於四方面五百驛內。結金剛界。所有障者。諸惡鬼神遠走而去。所來聖眾不越本",
    "X59n1077_002:0228c16": "三摩耶。大悲而住。願垂加護　已上護身觀)。",
    "X59n1077_002:0228c17": "觀阿字。入禮敬觀。此字即是毗盧法身。觀在目前。",
    "X59n1077_002:0228c18": "即作帝網無盡禮敬觀。想盡虗空遍法界塵塵剎剎",
    "X59n1077_002:0228c19": "帝網無盡三寶前。各有帝網。無盡自身。一一自身遍",
    "X59n1077_002:0228c20": "禮帝網無盡三寶。一一三寶各受帝網無盡身禮敬。",
    "X59n1077_002:0228c21": "窮未來際相續不斷。身語意業無有疲厭　次念普",
    "X59n1077_002:0228c22": "禮真言。唵嚩日囉(二合)。勿七遍就定中作觀禮。(念云)所",
    "X59n1077_002:0228c23": "有十方世界中。三世一切人師子。我以清淨身語意",
    "X59n1077_002:0228c24": "一切。遍禮盡無餘(觀禮一拜)。普賢行願威神力。普現一切",
    "X59n1077_002:0229a01": "如來前一身。復現剎塵身。一一遍禮剎塵佛(觀禮一拜)。於",
    "X59n1077_002:0229a02": "一塵中。塵數佛各處。菩薩眾會中。無盡法界塵亦然。",
    "X59n1077_002:0229a03": "深信諸佛皆充滿(觀禮一拜。已上禮敬觀)。",
    "X59n1077_002:0229a04": "觀唵字。入供養觀。想盡虗空遍法界塵塵剎剎帝",
    "X59n1077_002:0229a05": "網無盡三寶前。各有帝網。無盡自身。一一自身燒香",
    "X59n1077_002:0229a06": "散花燃燈。出無盡供具。供養帝網無盡三寶。一一三",
    "X59n1077_002:0229a07": "寶各受帝網無盡身供養。窮未來際相續不斷。身語",
    "X59n1077_002:0229a08": "意業無有疲厭　次想自身在諸佛前。燃香普薰。(念云)",
    "X59n1077_002:0229a09": "弟子(某)謹燃五分真香戒香定香慧香解脫香解脫",
    "X59n1077_002:0229a10": "知見香。運此法香。充滿法界。供養三寶。普薰眾生。咸",
    "X59n1077_002:0229a11": "生淨土。次結出生供養印(二手當心合掌。以指上節。右壓左頭。相交復安。在頂",
    "X59n1077_002:0229a12": "上散之)。誦出生供養真言　唵二十一遍(若無飲食香花。但佛",
    "X59n1077_002:0229a13": "像前手結此印。口誦此加持真言。亦自然有無盡供養普遍法界也)念云。以我功德力",
    "X59n1077_002:0229a14": "如來加持力及以法界力。普供養而住。即誦大虗空",
    "X59n1077_002:0229a15": "藏菩薩真言。唵誐誐曩三婆嚩嚩目羅(二合)斛三遍",
    "X59n1077_002:0229a16": "(已上供養觀)",
    "X59n1077_002:0229a17": "觀(音吽)字。入懺悔發願觀。此字即是金剛部主解脫",
    "X59n1077_002:0229a18": "法門觀。此字時。想盡虗空徧法界塵塵剎剎帝網無",
    "X59n1077_002:0229a19": "盡三寶前。各有帝網。無盡自身。一一自身盡皆至誠",
    "X59n1077_002:0229a20": "懺悔帝網無盡罪障。一一罪障有帝網無盡身懺悔。",
    "X59n1077_002:0229a21": "一一自身發起帝網無盡清淨行願。一一淨願有帝",
    "X59n1077_002:0229a22": "網無盡身成就。窮未來際相續不斷身。語意業無有",
    "X59n1077_002:0229a23": "疲厭　次懺云。弟子(某)至心懺悔。我及眾生。無始以",
    "X59n1077_002:0229a24": "來。迷本淨心。染穢三業。身有殺盜婬。口有妄言綺語",
    "X59n1077_002:0229b01": "兩舌惡口。意有貪嗔癡。煩惱所知一切罪障。我今悉",
    "X59n1077_002:0229b02": "以清淨三業。恭對諸佛菩薩前。誠心懺悔。誓不復造。",
    "X59n1077_002:0229b03": "恒住淨戒一切功德。",
    "X59n1077_002:0229b04": "次誦戒讚云。眾生受佛戒。即入諸佛位。位同大覺。已",
    "X59n1077_002:0229b05": "真是諸佛子(居士沙彌大僧戒相隨舉增進菩薩戒云)弟子(某)一心歸命",
    "X59n1077_002:0229b06": "三寶。受菩薩心地戒。有十重波羅提木叉。今當受持",
    "X59n1077_002:0229b07": "第一殺戒第二盜戒第三婬戒第四妄語戒第五酤",
    "X59n1077_002:0229b08": "酒戒第六說四眾過戒第七自讚毀他戒第八慳惜",
    "X59n1077_002:0229b09": "加毀戒第九嗔心不受悔戒第十謗三寶戒。如是十",
    "X59n1077_002:0229b10": "戒。誓願受持。永不墮波羅夷罪。摩訶般若波羅蜜多。",
    "X59n1077_002:0229b11": "(三稱)即今自誓受菩提心戒。離一切我執。遠離蘊處界。",
    "X59n1077_002:0229b12": "及離能取所取。於法平等。自心本不生。自性空故。如",
    "X59n1077_002:0229b13": "過去一切佛菩薩。發菩提心。我亦如是。眾生無邊誓",
    "X59n1077_002:0229b14": "願度。煩惱無盡誓願斷。法門無量誓願學。佛道無上",
    "X59n1077_002:0229b15": "誓願成。虗空有盡。我願無窮。虗空有盡。我願無窮(已上",
    "X59n1077_002:0229b16": "懺悔發願觀)。",
    "X59n1077_002:0229b17": "次入持誦觀想盡虗空遍法界塵塵剎剎帝網無盡",
    "X59n1077_002:0229b18": "三寶前。各有帝網無盡自身。一一自身受持帝網無",
    "X59n1077_002:0229b19": "盡真言教法。諸佛菩薩名號。一一真言名號有帝網",
    "X59n1077_002:0229b20": "無盡身受持。窮未來際相續不斷。身語意業無有疲",
    "X59n1077_002:0229b21": "厭　次想五輪指端。有一吽字。變成白淨五金剛",
    "X59n1077_002:0229b22": "杵。又想舌端。有一吽字。變成金剛不壞舌。然後結",
    "X59n1077_002:0229b23": "金剛拳印(兩手俱結印。印法同前)仍誦淨法界真言。○唵[口*藍](二十",
    "X59n1077_002:0229b24": "一遍)誦護身真言○。唵嚙[口*臨](二合)(二十一遍。用梵書唵字。七畫記數。寫三遍",
    "X59n1077_002:0229c01": "即合數)誦大明六字真言唵嘛尼八訥銘(二合)吽(一百八遍)",
    "X59n1077_002:0229c02": "　仍觀准提聖像。及心月輪中九聖梵字。結准提印。",
    "X59n1077_002:0229c03": "(印法同前)誦准提呪。與一字大輪呪同。誦一百八遍南",
    "X59n1077_002:0229c04": "無颯哆喃三藐三菩馱俱胝喃怛你也(二合)他唵折隸",
    "X59n1077_002:0229c05": "主隸准提娑婆(二合)訶部林(二合)(正結印誦呪。欲記數時。將九聖梵字。畫數",
    "X59n1077_002:0229c06": "記之。初觀唵字。意中填寫。每持一遍。填寫一畫。至第九訶字。再寫第一唵字竟。則為一週。但圖轉者。通",
    "X59n1077_002:0229c07": "作一畫。折轉者。每折作一畫。如是二迴即合一百八遍之數。加多隨人)即以右手。作金",
    "X59n1077_002:0229c08": "剛拳印(拳印同前)。口誦吽字。真言而印五處(先印額上。次左右肩。",
    "X59n1077_002:0229c09": "次心上喉上印竟。於頂上散之)　復結三昧印。端身閉目。澄心靜意。",
    "X59n1077_002:0229c10": "仍觀月論梵字。及身所布字。一時齊現。炳然圓明。起",
    "X59n1077_002:0229c11": "大精進。決定取證。無有懈怠。必當得見本源清淨之",
    "X59n1077_002:0229c12": "心。然後迴向。",
    "X59n1077_002:0229c13": "　我今持誦大准提　　即發菩提廣大願",
    "X59n1077_002:0229c14": "　願我定慧速圓明　　願我功德皆成就",
    "X59n1077_002:0229c15": "　願我勝福徧莊嚴　　願共眾生成佛道",
    "X59n1077_002:0229c16": "　我昔所造諸惡業　　皆由無始貪嗔癡",
    "X59n1077_002:0229c17": "　從身語意之所生　　一切我今皆懺悔",
    "X59n1077_002:0229c18": "　願我臨欲命終時　　盡除一切諸障礙",
    "X59n1077_002:0229c19": "　面見彼佛阿彌陀　　即得往生安樂剎",
    "X59n1077_002:0229c20": "弟子(某)不為自求人天福報。聲聞緣覺乃至權乘諸",
    "X59n1077_002:0229c21": "位菩薩。唯依最上乘。發菩提心。願與現生父母。及多",
    "X59n1077_002:0229c22": "生父母。法界眾生。一切冤親。同生淨土。皆得不退轉",
    "X59n1077_002:0229c23": "於阿耨多羅三藐三菩提(准提觀行竟)。",
    "X59n1077_002:0229c24": "(凡設准提聖像。須以帛覆像。念誦時去覆帛。念誦畢仍以帛覆之。結印用衣覆手。勿令人見。須當秘密。已上觀",
    "X59n1077_002:0230a01": "行。但早課行之。至二時三時。只觀現成身所布字及月輪中字。即便持誦真言。不必復用諸觀也)。",
    "X59n1077_002:0230a02": "淨業續課諸經如前",
    "X59n1077_002:0230a03": "念佛觀門",
    "X59n1077_002:0230a05": "一心稱念南無阿彌陀佛。觀",
    "X59n1077_002:0230a06": "此阿字即體。是毗盧遮那",
    "X59n1077_002:0230a07": "法身念佛。即念毗盧法身佛",
    "X59n1077_002:0230a08": "十六妙觀甚深法門。以此一",
    "X59n1077_002:0230a09": "字收之。義無不盡又觀佛有",
    "X59n1077_002:0230a10": "八萬四千相好光明。境細心粗。初機難入。念佛持名。",
    "X59n1077_002:0230a11": "又恐散動。難得一心。今觀字簡易。以心緣字。又不散",
    "X59n1077_002:0230a12": "亂。入手尤便也。",
    "X59n1077_002:0230a13": "真言之母",
    "X59n1077_002:0230a15": "此字具含無量法門。釋迦如",
    "X59n1077_002:0230a16": "來及過去如來。皆因觀想。此",
    "X59n1077_002:0230a17": "字而得成佛。如觀九聖字。先",
    "X59n1077_002:0230a18": "觀此字分明。餘皆現前。凡持",
    "X59n1077_002:0230a19": "誦及四威儀中。但觀此字。即得總持法門。按華嚴",
    "X59n1077_002:0230a20": "字母四十二字。以阿字為首。疏云。阿者是無生義。",
    "X59n1077_002:0230a21": "以無生之理。統該萬法。故宗門教人。提無字公案。",
    "X59n1077_002:0230a22": "與此相似。要之心觀法門。不落分別。諦理幽邃。顯",
    "X59n1077_002:0230a23": "密圓融。今但常觀此阿字。作個本參。話頭得失。",
    "X59n1077_002:0230a24": "是非一時放却可也。又天台止觀教人。昏沉時觀",
    "X59n1077_002:0230a25": "鼻端。掉舉時觀臍輪。禪門口訣。但令人觀臍中白。",
    "X59n1077_002:0230a26": "即入禪定。今謂臍中觀一月輪。於月輪中。有一梵",
    "X59n1077_002:0230b01": "書阿字。或唵字。以意觀寫。默念此呪。即得三",
    "X59n1077_002:0230b02": "密相應。亦與出入息。持相符較。所稱玄關一竅。不",
    "X59n1077_002:0230b03": "啻浮漚之與大海也。彼之所守。止於色身。此之所",
    "X59n1077_002:0230b04": "觀。等於法界也。",
    "X59n1077_002:0230b05": "觀行次第。具詳前文。於中尚有修習儀軌。一往未悉。",
    "X59n1077_002:0230b06": "方便多門。故當備述。又隨所住處。欲辟除鬼神。結金",
    "X59n1077_002:0230b07": "剛界。但誦准提真言呪。香水二十一遍。八方上下灑",
    "X59n1077_002:0230b08": "之。即成辟除結界。又正持誦時。准俱胝陀羅尼經金",
    "X59n1077_002:0230b09": "剛頂經及諸經教中。說隨根所樂。亦有多種。一瑜伽",
    "X59n1077_002:0230b10": "持。但想心月中布字。謂想自心。如一月輪。湛然清淨。",
    "X59n1077_002:0230b11": "內外分明。以梵書唵字。安心月中。以折隸主隸。准提",
    "X59n1077_002:0230b12": "娑婆訶字。從前右旋次第周布輪緣(去聲呼之)。終而復始。",
    "X59n1077_002:0230b13": "(詳如觀行中前後所說)二出入息持。謂出入息中。想有真言梵字。",
    "X59n1077_002:0230b14": "息出字出。息入字入。字字朗然。如貫明珠。不得間斷。",
    "X59n1077_002:0230b15": "(或息出時。想自心月輪中九聖梵字。字字連環。皆有五色光明從自口中出。流入准提菩薩口中。右旋安布准",
    "X59n1077_002:0230b16": "提菩薩心月輪內。若息入時。想准提菩薩心月輪中字。亦字字連環皆有五色光明。從准提菩薩口出。流入自",
    "X59n1077_002:0230b17": "口中。右旋安布心月輪內。如是終而復始。想之甚妙)三金剛持唇齒。不動舌。不",
    "X59n1077_002:0230b18": "至齶。但口中微動(微動者。舌微動也。口不作聲)。四微聲持。但令自",
    "X59n1077_002:0230b19": "耳聞之。不緩不急。字字須得分明稱之(准提大明經云。誦呪時不",
    "X59n1077_002:0230b20": "急不緩。不得高聲。須分明稱字。而令自聞所觀本尊及上布字念誦記數於一念中。竝須一時觀見。不得有缺",
    "X59n1077_002:0230b21": "使心散亂。如觀念疲勞。隨力念誦。或一千二千。乃至三千四千五千遍。常取一數為定。如有緣事。亦不得減數",
    "X59n1077_002:0230b22": "至一百八遍已下)。五高聲持。令他聞之。滅罪復有二種持誦。",
    "X59n1077_002:0230b23": "一無數持誦。謂不持珠定數。常無間斷持之。二有數",
    "X59n1077_002:0230b24": "持誦。謂掐數珠。每日須得限定。其數不得闕少(數珠功德",
    "X59n1077_002:0230c01": "諸經廣讚。又金剛頂念珠經偈云。若安頂髻淨無間。由戴頸項滅四重。手持臂上除眾罪。能令行人速清淨。又",
    "X59n1077_002:0230c02": "一字頂輪儀說。先用[口*藍]字真言。加持數珠七遍。然後掐數珠課誦。至母珠却回。不得越過母珠)。",
    "X59n1077_002:0230c03": "按准提真言之妙。在於觀行。經云。坐中澄心。定意",
    "X59n1077_002:0230c04": "須見。心月輪中。梵字分明。既不散動。得定即與般",
    "X59n1077_002:0230c05": "若波羅蜜相應。必當得見本源清淨之心。又云。若",
    "X59n1077_002:0230c06": "求解脫。速出離生死。作三摩地瑜伽觀行者。即想",
    "X59n1077_002:0230c07": "心月輪中。梵字及諦觀。一一字義與心相應。不得",
    "X59n1077_002:0230c08": "差互。此名三摩地念誦。則持誦之法。無若瑜伽矣。",
    "X59n1077_002:0230c09": "又有一法。將前瑜伽。持金剛持。合而為一。但觀想",
    "X59n1077_002:0230c10": "心月輪中。九聖梵字。即將全呪。用金剛持念誦。雖",
    "X59n1077_002:0230c11": "然念誦意重觀行。且觀字時。即便可以記數。初觀",
    "X59n1077_002:0230c12": "唵字。意中填寫至第九訶字。再寫第一。唵",
    "X59n1077_002:0230c13": "字竟。則為一週(記數法詳前)。又將身上布字作母數以",
    "X59n1077_002:0230c14": "統記之。雖多遍而不亂(如寫月輪字一週。然後寫頂上唵字。作一母數又",
    "X59n1077_002:0230c15": "寫月輪字一週。然後寫右目折字。又作一母數。次左目折字。次項頸隷字。計週身布字竟。通算共",
    "X59n1077_002:0230c16": "有八百二十八遍之數。如是加多至一千二千。隨人方便)。或用此法。只持九字。",
    "X59n1077_002:0230c17": "亦得總要稱字。觀字分明。即文即義。即畫即心。自",
    "X59n1077_002:0230c18": "然得入三昧。故知心觀法門惟貴修鍊。鍊之有味。",
    "X59n1077_002:0230c19": "說之言淡也。",
    "X59n1077_002:0230c20": "每日依法持誦時。須限定其時分。若一時持謂。早晨",
    "X59n1077_002:0230c21": "若二時持。并黃昏若三時持。加正午(若忙務者。不拘時分。但有暇時",
    "X59n1077_002:0230c22": "持之)。若上根持誦。須得三密相應。一身密結印。二語密",
    "X59n1077_002:0230c23": "誦呪。三意密觀想。或想真言梵字。或緣持誦之聲。或",
    "X59n1077_002:0230c24": "想准提菩薩。或想菩薩手中所執杵瓶花果等物。故",
    "X59n1077_002:0231a01": "神變經疏云。若用三密為門。不須經歷劫數。具修諸",
    "X59n1077_002:0231a02": "行。只於此生滿足諸波羅蜜　又正持誦。未滿一百",
    "X59n1077_002:0231a03": "八遍。不得共人語話。若欲語話時。於自舌上。想一梵",
    "X59n1077_002:0231a04": "書[口*藍]字。縱語話不成間斷　問曰。為當只持一道",
    "X59n1077_002:0231a05": "真言功德成就。為復廣持多本真言功德成就。答有",
    "X59n1077_002:0231a06": "二門。一者隨根所樂門。謂根有多種好樂不同。或有",
    "X59n1077_002:0231a07": "樂持三道五道十道。乃至百道等中間。隨根所樂不",
    "X59n1077_002:0231a08": "同。皆得持誦。二者疾得成就門。謂欲求一切功德。即",
    "X59n1077_002:0231a09": "得成就。宜專持誦一道。真言成時。一切真言功德皆",
    "X59n1077_002:0231a10": "悉成就。故文殊儀軌經說。若欲一切功德成就。不得",
    "X59n1077_002:0231a11": "於別真言。而起思想是也。如上雖有數道真言。皆是",
    "X59n1077_002:0231a12": "持誦准提真言之次第。問曰。既專誦一呪。疾得成就。",
    "X59n1077_002:0231a13": "何以獨示准提真言。令人持誦。答云。一為准提總含",
    "X59n1077_002:0231a14": "一切諸真言故。准提能含諸呪。諸呪不含准提。如大",
    "X59n1077_002:0231a15": "海能攝百川。百川不攝大海。二為准提壇法人易成",
    "X59n1077_002:0231a16": "辦故。但以一新鏡未曾用者。便是壇法(准提經云。鏡壇總設二十",
    "X59n1077_002:0231a17": "五部大曼荼羅。梵語曼荼羅。此云壇也。是知鏡壇最尊最上。能滅一切魔障。能生一切功德。眼見身戴。皆獲利",
    "X59n1077_002:0231a18": "樂。故昔人云。壇者生也。出生無盡功德故。壇者集也。無邊聖賢集會之處)。不同餘呪。建辦",
    "X59n1077_002:0231a19": "壇法。須得揀選淨處香埿塗地。廣造佛像。多用供具。",
    "X59n1077_002:0231a20": "方能成就(有財物者。廣造佛像。多辦供具。於佛像前。安置鏡壇。對之持誦更妙)。三為准",
    "X59n1077_002:0231a21": "提不揀染淨得持誦故。不問在家出家飲酒食肉有",
    "X59n1077_002:0231a22": "妻子等。皆得持誦。不同餘呪。須要持戒。方得誦習。所",
    "X59n1077_002:0231a23": "以多示准提真言。令人持誦。若有樂持餘真言者。隨",
    "X59n1077_002:0231a24": "心皆得。勿要定執一途耳。",
    "X59n1077_002:0231b01": "又真言行者。每日對鏡。初欲持誦時。或只如前。想一",
    "X59n1077_002:0231b02": "[口*藍]字。或想布准提九聖梵字。然後持誦(持明藏儀軌經云。若",
    "X59n1077_002:0231b03": "於准提菩薩法中求成就者。先觀准提菩薩根本微妙字輪。安自身分。一一分明。是人先身所造一切罪業。悉",
    "X59n1077_002:0231b04": "得除滅凡有所求。決定成就。布字法見前)。或想自心。如一月輪。圓滿清淨。",
    "X59n1077_002:0231b05": "於月輪中。有一梵書唵字(此字具含無量法門。是一切真言之母。如來因",
    "X59n1077_002:0231b06": "位多年修行。不得菩提。後習此觀。於初夜分便成正覺。過去如來皆因觀想此字。而得成佛)。或心",
    "X59n1077_002:0231b07": "月輪中想一阿字(謂阿字。是毗盧佛身。亦是法界亦是菩提心。若人想念。能生無",
    "X59n1077_002:0231b08": "量功德)。或心月輪中。想一吽字(謂吽字總攝金剛部一切真言。是金剛部",
    "X59n1077_002:0231b09": "主身。亦是三解脫門。若常想念。能除一切罪障。成就一切功德)。或舌上想一[口*藍]字。",
    "X59n1077_002:0231b10": "或吽字想竟。然後持誦。或想自身頸上有大蓮華。",
    "X59n1077_002:0231b11": "於蓮華上。現出阿字。復想阿字。變成月輪。又想月",
    "X59n1077_002:0231b12": "輪。變成吽字。吽字變成五股金剛杵。又想此杵移",
    "X59n1077_002:0231b13": "於舌上。方得名為金剛舌。然後持誦(次於一一手中。亦想阿字阿",
    "X59n1077_002:0231b14": "字。變成月輪。月輪變成吽字吽字。變為白色五股金剛杵。方得名為金剛手。然後結一切印)。觀想",
    "X59n1077_002:0231b15": "梵字所有功德。廣如諸陀羅尼經中說之(此梵字觀門。若四威",
    "X59n1077_002:0231b16": "儀中。常思之更妙。凡諸經中。說想真言字者。皆是梵字。非是此方文。故一字頂輪王儀軌云。所言觀諸字。惟瞻",
    "X59n1077_002:0231b17": "於梵字。非是隨方文有大神用力)。或有不能想得梵字者。但只專心",
    "X59n1077_002:0231b18": "持誦。亦具一切三昧。故大悲心經云。陀羅尼是禪定",
    "X59n1077_002:0231b19": "藏。百千三昧常現前故。若人緊切持誦時。或逢種種",
    "X59n1077_002:0231b20": "魔障。或忽然怕怖。或舌難持誦。或身心不安。或多嗔",
    "X59n1077_002:0231b21": "多睡。或見諸異相。或於呪反生疑心。不欲持誦等。若",
    "X59n1077_002:0231b22": "對治者。應觀梵書囉字。或觀[口*藍]字。或觀阿字",
    "X59n1077_002:0231b23": "等。但隨觀一字。彼境界自然消滅(此上且約一途而說。若實言之。隨一",
    "X59n1077_002:0231b24": "字一切處。皆得用之。謂一字實具一切字一切功用也)。問曰。何以梵字皆有如",
    "X59n1077_002:0231c01": "是不思議神用。答謂每一一字即體。是諸佛菩薩身",
    "X59n1077_002:0231c02": "心故。又即體是離相法界故。又即體是教理行果故。",
    "X59n1077_002:0231c03": "所以有不思議神用(西天梵字。法爾本有。世界初成時。梵王傳說。便有此字。不同此",
    "X59n1077_002:0231c04": "方字是蒼頡等創製)。問曰。或有眾生。欲除種種災障。或欲增長",
    "X59n1077_002:0231c05": "福慧。或欲祈證聖果等。為當只依前儀軌持誦耶。為",
    "X59n1077_002:0231c06": "復更別有方法耶。答曰。但只依前儀軌持誦。凡有所",
    "X59n1077_002:0231c07": "求決定成就。或有樂隨所求之事。各別作法者。隨意",
    "X59n1077_002:0231c08": "皆得(准諸真言儀軌等說。有五種壇法。所謂息災法。增益法。敬愛法。降伏法。出世間法。息災四種。另",
    "X59n1077_002:0231c09": "有作法)。若作出世間法者(為欲速滿福德智慧二種資糧。及頓圓十波羅蜜。超越三",
    "X59n1077_002:0231c10": "無數劫。今世祈尅聖果現前)。行者在於山間深谷。殊勝巖窟。清淨",
    "X59n1077_002:0231c11": "伽藍。運大悲心。常樂利樂。無邊有情。同准提王菩薩。",
    "X59n1077_002:0231c12": "仗託無盡諸佛菩薩大悲願力。助護限一期之內。阻",
    "X59n1077_002:0231c13": "絕人客。默斷語言。三密相應。心無間斷。行者面向東。",
    "X59n1077_002:0231c14": "像面向西。於准提像前。安置鏡壇。一心諦想准提菩",
    "X59n1077_002:0231c15": "薩。具無盡相好光明。於菩薩心月輪中。想有九聖字",
    "X59n1077_002:0231c16": "壇。行者想自心月輪中亦有九聖字壇。并自身分中",
    "X59n1077_002:0231c17": "想布九聖之字。依前次第軌儀持誦。至准提真言。從",
    "X59n1077_002:0231c18": "頭無記無數。專精念誦。勤策身心。不令懈怠。欲近成",
    "X59n1077_002:0231c19": "就時。必有種種障起。應如前觀字對治之法。",
    "X59n1077_002:0231c20": "又行者不須苦節勞形。恐心神散亂。於行住坐臥四",
    "X59n1077_002:0231c21": "威儀中。皆得三密修習。於見聞覺知。惟觀阿字(於一",
    "X59n1077_002:0231c22": "真清淨法界。亦常作觀行。即有障起。自當消滅)。專精持誦。但令一念相應。隨",
    "X59n1077_002:0231c23": "行者根性差別。於其中間。必獲三昧現前。即於定中。",
    "X59n1077_002:0231c24": "見無數佛。會聞妙法音證。得十地菩薩之位(此一種法。唯求",
    "X59n1077_002:0232a01": "出世間。若欲於此法中求成就者。須得預前。持誦准提真言。五百萬遍。或七百萬遍。或千萬遍。而為先行。方作",
    "X59n1077_002:0232a02": "此法。定有靈驗)。",
    "X59n1077_002:0232a03": "又驗成行相行者。用功持誦。或夢見諸佛菩薩聖僧",
    "X59n1077_002:0232a04": "天女。或夢見自身騰空自在。或正持誦時。見諸[番*去]光",
    "X59n1077_002:0232a05": "明(異相多端。不能具述)。若逢如上之事。但是福慧增長。近成就",
    "X59n1077_002:0232a06": "相。莫生疑惑之心。勿起取捨之念。應觀所逢境界。皆",
    "X59n1077_002:0232a07": "是阿字。或[口*藍]字等(或想皆如夢幻。或想皆如法界一心)。若得如是",
    "X59n1077_002:0232a08": "應驗。更須策發三業。加功持誦。不得宣說。呪中境界。",
    "X59n1077_002:0232a09": "衒賣與人。唯同道者。不為名利敬讚。方得說之　問",
    "X59n1077_002:0232a10": "曰。上說對壇結印誦呪等。豈不是有相耶。答曰。圓宗",
    "X59n1077_002:0232a11": "無障礙法界體上。本具無盡法門。禪宗無相法門。但",
    "X59n1077_002:0232a12": "是無盡門中之一門耳。今密宗壇法。手印真言。即體",
    "X59n1077_002:0232a13": "便是無障礙法界也　問曰。上引古來諸師。皆云呪",
    "X59n1077_002:0232a14": "是諸佛秘密之法。非因位所解。何却如前解說。阿字",
    "X59n1077_002:0232a15": "是毗盧佛身。吽字是三解脫門等耶。答云。准賢首般",
    "X59n1077_002:0232a16": "若心經疏及神變疏并密藏諸陀羅尼經意。而有二",
    "X59n1077_002:0232a17": "門。一不可說門。謂呪是諸佛密法。佛佛相傳不通他",
    "X59n1077_002:0232a18": "解。但當持誦不須強釋。二強說門。謂真言中隨舉一",
    "X59n1077_002:0232a19": "字。或作人。或作法。橫竪該羅。自在解說。舉要而言。無",
    "X59n1077_002:0232a20": "盡法門。於一字中。總解說盡。方是陀羅尼字義。就此",
    "X59n1077_002:0232a21": "言之。假使十方諸佛經恒沙劫。共說真言。一字中義",
    "X59n1077_002:0232a22": "亦不能盡。何況餘人。說者尚難。豈況受者。所以且於",
    "X59n1077_002:0232a23": "一字中少分。或作人或作法而解說之。前說阿字。是",
    "X59n1077_002:0232a24": "毗盧佛身。吽字是三解脫門等。即是強說中少分一",
    "X59n1077_002:0232b01": "途之義。餘處有文。解釋真言。字義句義。皆是此強說",
    "X59n1077_002:0232b02": "門中少分一途義耳。",
    "X59n1077_002:0232b03": "按禪宗提無。義味話頭。不通解說。欲其思盡還源",
    "X59n1077_002:0232b04": "耳。持真言者亦復如是。不通解說。且理圓解偏。解",
    "X59n1077_002:0232b05": "興理喪。所以不解。准提大明經云。若求無分別者。",
    "X59n1077_002:0232b06": "當觀無分別無記念。若求無色相。當觀文字。無文",
    "X59n1077_002:0232b07": "字念。又云。如上觀念。當入一切如來三摩地門甚",
    "X59n1077_002:0232b08": "深方廣不思議地。是正念處。是正真如正解脫。是",
    "X59n1077_002:0232b09": "知不可說門。方稱密宗甚深法要。",
    "X59n1077_002:0232b11": "准提淨業卷二"
}