{
    "T11n0319_003:0913c04": "大聖文殊師利菩薩佛剎功德莊",
    "T11n0319_003:0913c05": "嚴經卷下",
    "T11n0319_003:0913c07": "開府儀同三司特進試鴻臚卿肅",
    "T11n0319_003:0913c08": "國公食邑三千戶賜紫贈司空諡",
    "T11n0319_003:0913c09": "大鑑正號大廣智大興善寺三藏",
    "T11n0319_003:0913c10": "沙門不空奉　詔譯",
    "T11n0319_003:0913c11": "爾時師子勇猛雷音菩薩，白文殊師利言：「仁",
    "T11n0319_003:0913c12": "者已滿足如來十力及以十地，一切佛法悉",
    "T11n0319_003:0913c13": "皆圓滿，何故不證無上菩提？」文殊師利言：",
    "T11n0319_003:0913c14": "「善男子！豈有圓滿諸佛法已，更證菩提？何以",
    "T11n0319_003:0913c15": "故？已圓滿故，更何所證。」師子勇猛復言：「文殊",
    "T11n0319_003:0913c16": "師利！云何圓滿諸佛法耶？」答言：「真如圓滿。由",
    "T11n0319_003:0913c17": "真如圓滿故，一切佛法圓滿，由一切佛法圓",
    "T11n0319_003:0913c18": "滿故，虛空圓滿。虛空、真如、一切佛法，無二無",
    "T11n0319_003:0913c19": "別。復次，善男子！如汝所言佛法圓滿，佛法圓",
    "T11n0319_003:0913c20": "滿者，色圓滿、受、想、行、識圓滿；佛法圓滿，亦復",
    "T11n0319_003:0913c21": "如是。」師子勇猛言：「文殊師利！云何色圓滿？云",
    "T11n0319_003:0913c22": "何受、想、行、識圓滿？」文殊師利言：「善男子！汝所",
    "T11n0319_003:0913c23": "見色是常耶？為無常耶？」答言：「不也！」文殊師",
    "T11n0319_003:0913c24": "利言：「善男子！若法不增不減是名圓滿，以何",
    "T11n0319_003:0913c25": "因緣知法圓滿？轉如是智則生分別智，若不",
    "T11n0319_003:0913c26": "轉則不分別，亦無所分別亦不增不減，若不",
    "T11n0319_003:0913c27": "增不減則名平等。是故，善男子！若見色平等",
    "T11n0319_003:0913c28": "者則是色圓滿，若見受、想、行、識平等者則是",
    "T11n0319_003:0913c29": "受、想、行、識圓滿。」",
    "T11n0319_003:0914a01": "爾時師子勇猛雷音菩薩，白文殊師利言：「汝",
    "T11n0319_003:0914a02": "久已得甚深忍，而不起心作如是解：『我證菩",
    "T11n0319_003:0914a03": "提。』今文殊師利豈不欲覺悟有情而勸發耶？」",
    "T11n0319_003:0914a04": "答言：「善男子！我不曾覺悟有情及以勸發。何",
    "T11n0319_003:0914a05": "以故？有情無所有故，有情遠離故，有情無所",
    "T11n0319_003:0914a06": "得故。若菩提可得，是則覺悟有情而有勸發。",
    "T11n0319_003:0914a07": "善男子！我及菩提、有情俱不可得，是故我覺",
    "T11n0319_003:0914a08": "悟有情勸發平等，不令求於無上菩提亦不",
    "T11n0319_003:0914a09": "退轉。何以故？無所分別，性平等故。了知於行",
    "T11n0319_003:0914a10": "無來無去，名為平等亦名空性句。空性句者",
    "T11n0319_003:0914a11": "則無所求。善男子！若如是者，云何言久而獲",
    "T11n0319_003:0914a12": "得忍？既無所得，我豈有心證菩提耶？善男子！",
    "T11n0319_003:0914a13": "汝見心與智得耶？」答言：「不也。」文殊師利言：「其",
    "T11n0319_003:0914a14": "心非色無名，乃至菩提以名施設，是菩提及",
    "T11n0319_003:0914a15": "心亦不空，名亦不空。」師子勇猛言：「善男子！莫",
    "T11n0319_003:0914a16": "作如是密意而說。」文殊師利言：「心無所生，我",
    "T11n0319_003:0914a17": "云何得菩提耶？心既不生，云何為現證耶？」師",
    "T11n0319_003:0914a18": "子勇猛言：「云何名現證？」文殊師利言：「善男子！",
    "T11n0319_003:0914a19": "隨覺一切法思惟平等，名為現證；作是隨覺",
    "T11n0319_003:0914a20": "無少起想，亦不滅想，名為現證；如是真如、非",
    "T11n0319_003:0914a21": "真如不起分別，名為現證；若住正見，於法平",
    "T11n0319_003:0914a22": "等，無所得故，以無所得，不作一、不作異、不思",
    "T11n0319_003:0914a23": "一、不思異，名為現證。若於身證一相，知一切",
    "T11n0319_003:0914a24": "法所謂無相，若知一切法無相者，不於身心",
    "T11n0319_003:0914a25": "而有染著，名現證得。」「云何名得？」文殊師利言：",
    "T11n0319_003:0914a26": "「善男子！無所行句是名為得，無所行者不於",
    "T11n0319_003:0914a27": "三界中行，三界言說所不能說。何以故？正法",
    "T11n0319_003:0914a28": "無阿賴耶，亦無所行，故不能言說。",
    "T11n0319_003:0914a29": "復次，善男子！無聲言說，亦無法可得，以無所",
    "T11n0319_003:0914b01": "得，是故名得。」",
    "T11n0319_003:0914b02": "爾時師子勇猛雷音菩薩白佛言：「世尊！善哉！",
    "T11n0319_003:0914b03": "願說文殊師利童真菩薩所得佛剎。」佛言：「善",
    "T11n0319_003:0914b04": "男子！汝當自問文殊師利童真菩薩。」時師子",
    "T11n0319_003:0914b05": "勇猛雷音菩薩摩訶薩，白文殊師利言：「云何",
    "T11n0319_003:0914b06": "是仁者佛剎莊嚴？」答言：「善男子！若樂菩提者",
    "T11n0319_003:0914b07": "汝可當問。」師子勇猛言：「汝豈不樂菩提耶？」文",
    "T11n0319_003:0914b08": "殊師利言：「不也！善男子！若有樂求則有厭離，",
    "T11n0319_003:0914b09": "若有厭離則有貪愛，若有貪愛則無出離。善",
    "T11n0319_003:0914b10": "男子！我為是故而不忻樂，亦無厭離。",
    "T11n0319_003:0914b11": "「復次，善男子！汝言云何成就佛剎莊嚴？我不",
    "T11n0319_003:0914b12": "能自讚。何以故？對於如來一切智前，說自佛",
    "T11n0319_003:0914b13": "剎功德莊嚴，即為菩薩自讚已德。」",
    "T11n0319_003:0914b14": "佛告文殊師利：「汝可當說自願佛剎功德莊",
    "T11n0319_003:0914b15": "嚴。何以故？令諸菩薩從汝聞已，決定成滿此",
    "T11n0319_003:0914b16": "之願故。」文殊師利言：「我不敢違於如來教命，",
    "T11n0319_003:0914b17": "承佛威力，我今說之。」",
    "T11n0319_003:0914b18": "爾時文殊師利童真菩薩，從座而起，偏袒右",
    "T11n0319_003:0914b19": "肩，右膝著地，向佛作禮，而白佛言：「世尊！我今",
    "T11n0319_003:0914b20": "當說，若有求菩提善男子、善女人，應當諦聽，",
    "T11n0319_003:0914b21": "若得聞已，令其滿足真實之行由。」文殊師利",
    "T11n0319_003:0914b22": "右膝著地之時，於剎那間十方大地殑伽沙",
    "T11n0319_003:0914b23": "數諸佛世界六種震動。文殊師利白佛言：「我",
    "T11n0319_003:0914b24": "願若不於無量俱胝那庾多百千劫積集菩",
    "T11n0319_003:0914b25": "提，我終不證無上正覺。世尊！我以無礙天眼，",
    "T11n0319_003:0914b26": "見於十方乃至無量無邊世界所有諸佛。世",
    "T11n0319_003:0914b27": "尊！若非是我勸發無上菩提之心，修菩提行，",
    "T11n0319_003:0914b28": "勸學施戒忍進禪慧，令彼成就六波羅蜜。我",
    "T11n0319_003:0914b29": "既勸已教授教誡，悉令滿足無上正覺。世尊！",
    "T11n0319_003:0914c01": "彼時我以無礙天眼，觀察十方作佛事已，然",
    "T11n0319_003:0914c02": "後我證無上菩提。」",
    "T11n0319_003:0914c03": "爾時眾中或有菩薩作是念言：「云何文殊師",
    "T11n0319_003:0914c04": "利童真菩薩，見如是等諸佛世尊？」是時如來",
    "T11n0319_003:0914c05": "知諸菩薩作是思惟，告師子勇猛雷音菩薩",
    "T11n0319_003:0914c06": "言：「善男子！譬如有一丈夫，以此三千大千世",
    "T11n0319_003:0914c07": "界，碎如微塵。於意云何？彼微塵若算師、算師",
    "T11n0319_003:0914c08": "弟子，算知其數是百是千是俱胝那庾多百",
    "T11n0319_003:0914c09": "千不？「不也！世尊！」佛言：「善男子！如是文殊師利",
    "T11n0319_003:0914c10": "童真菩薩，以無礙天眼觀察十方，一一世界",
    "T11n0319_003:0914c11": "見於如是無量無數諸佛世尊。」爾時文殊師",
    "T11n0319_003:0914c12": "利又白佛言：「世尊！我有如是願：『以殑伽沙數",
    "T11n0319_003:0914c13": "廣大世界成一佛剎，其佛剎中牆壁高大，至",
    "T11n0319_003:0914c14": "于有頂無量百千眾寶莊嚴，復以無量妙寶",
    "T11n0319_003:0914c15": "間錯鈿飾；若不爾者我終不證無上菩提。』",
    "T11n0319_003:0914c16": "「復次，世尊！我復有願：『令我剎中菩提之樹，其",
    "T11n0319_003:0914c17": "量正等萬大千界，彼樹光明遍照一切諸佛",
    "T11n0319_003:0914c18": "剎土。』",
    "T11n0319_003:0914c19": "「復次，世尊！我復有願：『坐菩提樹已，於其中夜",
    "T11n0319_003:0914c20": "成等正覺，乃至般涅槃夜，於其中間不起于",
    "T11n0319_003:0914c21": "座，但以化身遍於十方無量無數俱胝那庾",
    "T11n0319_003:0914c22": "多諸佛剎土，為諸有情而演說法。』",
    "T11n0319_003:0914c23": "「復次，世尊！我復有願：『令我剎中無有聲聞、緣",
    "T11n0319_003:0914c24": "覺之名，唯有清淨大菩薩眾，離一切過及諸",
    "T11n0319_003:0914c25": "惑等，皆是清淨梵行之者滿此佛剎。其佛剎",
    "T11n0319_003:0914c26": "中無女人名，一切菩薩唯是化生，悉被袈裟",
    "T11n0319_003:0914c27": "結加趺坐，如是菩薩充滿其國，唯除如來之",
    "T11n0319_003:0914c28": "所變化，往詣十方為諸有情，隨其意樂說三",
    "T11n0319_003:0914c29": "乘法。』」",
    "T11n0319_003:0915a01": "爾時師子勇猛雷音菩薩白佛言：「世尊！文殊",
    "T11n0319_003:0915a02": "師利當來成佛，名字何等？」佛言：「善男子！此文",
    "T11n0319_003:0915a03": "殊師利成佛之時，名為普見。善男子！以何因",
    "T11n0319_003:0915a04": "緣，稱彼如來號為普見？善男子！普見如來，普",
    "T11n0319_003:0915a05": "使十方無量阿僧祇俱胝那庾多百千世界",
    "T11n0319_003:0915a06": "中，普令見故，名為普見。彼諸有情見彼佛者，",
    "T11n0319_003:0915a07": "決定當得無上菩提。普見如來雖未成佛，若",
    "T11n0319_003:0915a08": "我現在及滅度後，有聞其名亦皆決定，當得",
    "T11n0319_003:0915a09": "阿耨多羅三藐三菩提，唯除已入聲聞、尼夜",
    "T11n0319_003:0915a10": "摩位及下劣勝解之者。」",
    "T11n0319_003:0915a11": "復次文殊師利白佛言：「世尊！我復有願：『如無",
    "T11n0319_003:0915a12": "量壽如來剎中，以法喜為食，而我剎中菩薩",
    "T11n0319_003:0915a13": "初生起食想時，即便百味飲食盈滿於鉢，在",
    "T11n0319_003:0915a14": "右手中，尋作是念：「若未供養十方諸佛，及施",
    "T11n0319_003:0915a15": "貧窮苦惱有情并餓鬼趣於其千歲，乃至不",
    "T11n0319_003:0915a16": "得涕唾食者，若不惠施令其飽足，我終不食",
    "T11n0319_003:0915a17": "於剎那頃，獲五神通有大威德，乘空無礙如",
    "T11n0319_003:0915a18": "風不著，即往十方無量無數諸佛剎中，以食",
    "T11n0319_003:0915a19": "供獻諸佛世尊并聲聞眾，及施貧匱苦惱有",
    "T11n0319_003:0915a20": "情并餓鬼趣，令其充滿離乎飢渴，即為說法",
    "T11n0319_003:0915a21": "既說法已，於剎那頃還至本土。」』",
    "T11n0319_003:0915a22": "「復次，世尊！我復有願：『得菩提已，於我剎中，若",
    "T11n0319_003:0915a23": "諸菩薩初生之時，所須衣服隨其意念，即於",
    "T11n0319_003:0915a24": "手中而出清淨沙門所宜衣服。是衣出已便",
    "T11n0319_003:0915a25": "作是念：「若不以此寶衣先當供獻十方諸佛，",
    "T11n0319_003:0915a26": "而我不應便自受用。」纔發是念，即時往詣無",
    "T11n0319_003:0915a27": "數世界，以此寶衣奉獻諸佛，還復本處，然自",
    "T11n0319_003:0915a28": "被擐。』",
    "T11n0319_003:0915a29": "「復次，世尊！於我剎中，諸菩薩眾所有受用之",
    "T11n0319_003:0915b01": "具，先皆奉獻諸佛世尊并聲聞眾，然自受用。",
    "T11n0319_003:0915b02": "又我剎中遠離八難及不善聲，願於我剎中",
    "T11n0319_003:0915b03": "遠離眾苦，無有毀犯淨戒律儀，於色聲香味",
    "T11n0319_003:0915b04": "觸無不悅意。」",
    "T11n0319_003:0915b05": "爾時師子勇猛雷音菩薩，白佛言：「世尊！而彼",
    "T11n0319_003:0915b06": "世界名號何等？普見如來成佛出現，復在何",
    "T11n0319_003:0915b07": "處？」佛言：「善男子！彼佛世界名如願圓滿積集",
    "T11n0319_003:0915b08": "離塵清淨，其佛剎土在此南方，娑訶世界亦",
    "T11n0319_003:0915b09": "在其中。」",
    "T11n0319_003:0915b10": "復次，文殊師利童真菩薩白佛言：「我復有願：",
    "T11n0319_003:0915b11": "『於我剎中，積集無量百千眾寶，無量摩尼互",
    "T11n0319_003:0915b12": "相影現，所有大寶十方剎土之所難得亦未",
    "T11n0319_003:0915b13": "曾見，彼所積集摩尼寶等所有名號，於百千",
    "T11n0319_003:0915b14": "俱胝歲說不能盡。』世尊！彼世界中菩薩樂見",
    "T11n0319_003:0915b15": "彼剎，而為金者即現於金，樂見銀者即現於",
    "T11n0319_003:0915b16": "銀，然於見金未曾損減，樂見吠瑠璃、頗胝迦、",
    "T11n0319_003:0915b17": "赤珠、瑪瑙、牟薩羅寶無量諸寶，各隨所樂見",
    "T11n0319_003:0915b18": "種種相，并及彼沈水香，多蘖羅香、多摩羅跋",
    "T11n0319_003:0915b19": "香、龍堅香、栴檀香，各隨所欲悉皆得見，非彼",
    "T11n0319_003:0915b20": "世界寶相變異。彼佛剎中不假日月星宿、摩",
    "T11n0319_003:0915b21": "尼火光之所照見，皆從菩提樹自然出光而",
    "T11n0319_003:0915b22": "作照明。彼諸菩薩意所欲樂，以此光明照彼",
    "T11n0319_003:0915b23": "俱胝那庾多百千世界無有晝夜，以花開合",
    "T11n0319_003:0915b24": "辨其晝夜，隨諸菩薩所樂時節即皆應之，亦",
    "T11n0319_003:0915b25": "無寒暑及老病死。若諸菩薩隨其所樂欲證",
    "T11n0319_003:0915b26": "菩提，即往餘剎，於覩史多天壽盡降生而成",
    "T11n0319_003:0915b27": "正覺。於彼佛剎空中常奏俱胝那庾多百千",
    "T11n0319_003:0915b28": "種樂，雖不現相，而聞其聲，於彼樂中無有貪",
    "T11n0319_003:0915b29": "染相應之聲，唯出諸波羅蜜聲、佛聲、法聲、僧",
    "T11n0319_003:0915c01": "聲，諸菩薩藏法教之聲，悉皆得聞。彼中菩薩",
    "T11n0319_003:0915c02": "渴仰於佛，隨所諸處經行坐立，應念即見普",
    "T11n0319_003:0915c03": "見如來、應、正等覺坐菩提樹。若諸菩薩於法",
    "T11n0319_003:0915c04": "有疑，但見彼佛不待解說，疑網皆斷解了法",
    "T11n0319_003:0915c05": "義。」",
    "T11n0319_003:0915c06": "爾時會中無量俱胝那庾多百千諸菩薩眾，",
    "T11n0319_003:0915c07": "異口同音而說是言：「今此世尊名義相稱，所",
    "T11n0319_003:0915c08": "謂名號普見如來，若有得聞其名號者，快哉",
    "T11n0319_003:0915c09": "獲得殊勝之利，何況得生彼佛剎中。若有得",
    "T11n0319_003:0915c10": "聞如是授記所說法要，及聞文殊師利童真",
    "T11n0319_003:0915c11": "菩薩名號，經於耳者，是則名為面見諸佛說",
    "T11n0319_003:0915c12": "是語已。」",
    "T11n0319_003:0915c13": "爾時世尊告諸菩薩言：「如是，如是！如汝所說。",
    "T11n0319_003:0915c14": "善男子！若有受持俱胝那庾多百千如來名",
    "T11n0319_003:0915c15": "號，若復有稱文殊師利童真菩薩名者，福多",
    "T11n0319_003:0915c16": "於彼，何況稱於普見佛名。何以故？彼俱胝那",
    "T11n0319_003:0915c17": "庾多百千如來利益有情，不及文殊師利於",
    "T11n0319_003:0915c18": "一劫中所作利益。」",
    "T11n0319_003:0915c19": "爾時，俱胝那庾多百千天、龍、藥叉、健達嚩、阿",
    "T11n0319_003:0915c20": "蘇羅、蘖路荼、緊那羅、摩呼羅伽、人非人等，同",
    "T11n0319_003:0915c21": "聲唱言：「那謨文殊師利童真菩薩，那謨普見",
    "T11n0319_003:0915c22": "如來應正等覺。」眾多天龍說是語已，八十俱",
    "T11n0319_003:0915c23": "胝那庾多百千有情，發無上正等大菩提心，",
    "T11n0319_003:0915c24": "無量有情成熟善根，於無上菩提得不退轉。",
    "T11n0319_003:0915c25": "文殊師利復白佛言：「世尊！我復有願：『如我所",
    "T11n0319_003:0915c26": "見十方無量無數俱胝那庾多百千諸佛世",
    "T11n0319_003:0915c27": "尊，而彼諸佛所有佛剎功德莊嚴行相之類，",
    "T11n0319_003:0915c28": "如是一切皆令置我一佛剎中，唯除而為聲",
    "T11n0319_003:0915c29": "聞現化所莊嚴剎及五濁之世。若我自讚佛",
    "T11n0319_003:0916a01": "剎功德莊嚴，過爾所殑伽沙劫說不能盡。』世",
    "T11n0319_003:0916a02": "尊！如我所願，唯佛世尊、應、正等覺，餘不能知。」",
    "T11n0319_003:0916a03": "佛言：「如是，如是！文殊師利！如來知見於三世",
    "T11n0319_003:0916a04": "中無有限礙。」",
    "T11n0319_003:0916a05": "爾時眾中，或有菩薩作如是念：「文殊師利所",
    "T11n0319_003:0916a06": "說佛剎功德莊嚴，與無量壽如來剎土為等",
    "T11n0319_003:0916a07": "不耶？」是時世尊知彼菩薩心之所念，即告師",
    "T11n0319_003:0916a08": "子勇猛雷音菩薩言：「善男子！譬如丈夫而析",
    "T11n0319_003:0916a09": "一毛，以為百分以一分毛，於大海中取一滴",
    "T11n0319_003:0916a10": "水。善男子！彼一毛水多？大海水多？」師子勇猛",
    "T11n0319_003:0916a11": "白佛言：「世尊！一毛水少，大海水多。」佛言：「善男",
    "T11n0319_003:0916a12": "子！彼丈夫所舉一毛端水如無量壽佛剎功",
    "T11n0319_003:0916a13": "德莊嚴，餘大海水如普見如來佛剎功德莊",
    "T11n0319_003:0916a14": "嚴應如是見。」",
    "T11n0319_003:0916a15": "爾時師子勇猛白佛言：「世尊！過去現在及以",
    "T11n0319_003:0916a16": "未來，頗有如是佛剎功德莊嚴已不？」佛答言：",
    "T11n0319_003:0916a17": "「有！善男子！東方去此過八十俱胝百千殑伽",
    "T11n0319_003:0916a18": "沙世界，彼有佛剎，名願住高踊，是中有佛，號",
    "T11n0319_003:0916a19": "普光常多功德海王如來，今現住彼，佛壽無",
    "T11n0319_003:0916a20": "量無邊，復有無量大菩薩眾圍繞說法。善男",
    "T11n0319_003:0916a21": "子！彼佛剎土功德莊嚴與普見如來佛剎不",
    "T11n0319_003:0916a22": "增不減，有四菩薩被不退甲冑住如是行。善",
    "T11n0319_003:0916a23": "男子！彼諸菩薩亦當得此普見如來佛剎莊",
    "T11n0319_003:0916a24": "嚴。」師子勇猛言：「唯願說彼菩薩名號及其住",
    "T11n0319_003:0916a25": "處，并說普光常多功德海王如來佛剎，為我",
    "T11n0319_003:0916a26": "示現彼佛菩薩，令諸菩薩取彼佛剎。」佛言：「善",
    "T11n0319_003:0916a27": "男子！汝等諦聽，我今當說。善男子！第一菩薩",
    "T11n0319_003:0916a28": "名光明幢，在於東方無憂吉祥如來佛剎。",
    "T11n0319_003:0916a29": "第二菩薩名為智上，在於南方智王如來佛",
    "T11n0319_003:0916b01": "剎。",
    "T11n0319_003:0916b02": "第三菩薩名為寂根，在於西方慧積如來佛",
    "T11n0319_003:0916b03": "剎。",
    "T11n0319_003:0916b04": "第四菩薩名為願慧，在於北方那羅延如來",
    "T11n0319_003:0916b05": "佛剎。」",
    "T11n0319_003:0916b06": "爾時世尊以神境通現普光常多功德海王",
    "T11n0319_003:0916b07": "如來佛剎，令此大會見彼如來及菩薩眾，并",
    "T11n0319_003:0916b08": "其佛剎功德莊嚴，昔所未見亦未曾聞，不可",
    "T11n0319_003:0916b09": "思議眾相成就，彼此世界互得相見，猶觀掌",
    "T11n0319_003:0916b10": "中阿摩勒菓。彼佛世尊普光常多功德海王",
    "T11n0319_003:0916b11": "如來，身量八萬四千踰繕那，金色光明端嚴",
    "T11n0319_003:0916b12": "照曜如蘇迷盧山王，與四萬二千踰繕那身",
    "T11n0319_003:0916b13": "量菩薩摩訶薩前後圍繞，於無量功德莊嚴",
    "T11n0319_003:0916b14": "菩提樹下坐師子座，往俱胝那庾多世界，為",
    "T11n0319_003:0916b15": "諸有情而演說法。爾時世尊告諸菩薩言：「善",
    "T11n0319_003:0916b16": "男子！汝等見彼如來佛剎功德莊嚴菩薩眾",
    "T11n0319_003:0916b17": "不？」時諸大眾異口同聲，白言：「世尊！唯然已見。",
    "T11n0319_003:0916b18": "我等當學此菩薩行，如文殊師利童真菩薩",
    "T11n0319_003:0916b19": "之所修行，我等亦當成就如此莊嚴佛剎。」",
    "T11n0319_003:0916b20": "爾時世尊熙怡微笑，從其面門放種種光，所",
    "T11n0319_003:0916b21": "謂青黃赤白紅紫等光，照曜無量無邊世界，",
    "T11n0319_003:0916b22": "照已還來，遶佛三匝，入於佛頂。",
    "T11n0319_003:0916b23": "爾時慈氏菩薩摩訶薩白佛言：「世尊！以何因",
    "T11n0319_003:0916b24": "緣現此微笑？」佛告慈氏：「由現彼佛世界功德",
    "T11n0319_003:0916b25": "莊嚴。時此大眾中八萬四千菩薩，見彼佛剎",
    "T11n0319_003:0916b26": "莊嚴之事，如文殊師利童真佛剎；於彼眾中",
    "T11n0319_003:0916b27": "唯有十六正士，而能成就增上意樂，作是願",
    "T11n0319_003:0916b28": "言：『如文殊師利國土莊嚴，願令我等亦當如",
    "T11n0319_003:0916b29": "是。』除十六正士，餘無能發如是大願，樂速疾",
    "T11n0319_003:0916c01": "證無上菩提，所求佛國如無量壽莊嚴功德。",
    "T11n0319_003:0916c02": "慈氏！汝今見不？意樂成就菩薩而能作大利",
    "T11n0319_003:0916c03": "益，由增上意樂故發是勝願，是故得彼佛剎",
    "T11n0319_003:0916c04": "如文殊師利。其諸菩薩少有信心志願下劣，",
    "T11n0319_003:0916c05": "由羸劣業，過六十俱胝那庾多百千劫，然始",
    "T11n0319_003:0916c06": "得滿五波羅蜜。」爾時光明幢、智上、寂根、願慧",
    "T11n0319_003:0916c07": "等四大菩薩，從四方來而現於此，各於無量",
    "T11n0319_003:0916c08": "吠瑠璃光明樓閣中坐，有俱胝那庾多百千",
    "T11n0319_003:0916c09": "天眾圍繞，震動諸剎，以種種神通，散俱胝那",
    "T11n0319_003:0916c10": "庾多百千花及奏音樂。是時慈氏菩薩摩訶",
    "T11n0319_003:0916c11": "薩白佛言：「世尊！以何因緣於此世界大地震",
    "T11n0319_003:0916c12": "動？四方復有四樓閣現？」佛言：「慈氏！是四菩薩",
    "T11n0319_003:0916c13": "由佛警覺而來親覲於佛世尊。」所言未訖於",
    "T11n0319_003:0916c14": "剎那頃，此四菩薩從樓閣下，往詣佛所頭面",
    "T11n0319_003:0916c15": "禮足，繞佛三匝退坐一面，彼菩薩光從四方",
    "T11n0319_003:0916c16": "來普照大眾。",
    "T11n0319_003:0916c17": "爾時世尊告諸菩薩言：「善男子！此四正士住",
    "T11n0319_003:0916c18": "不思議旨趣，汝等於彼正士應發殊勝恭敬",
    "T11n0319_003:0916c19": "之心，當問法要。善男子！汝等當聽彼正士願，",
    "T11n0319_003:0916c20": "彼正士願者，所有菩薩乘。善男子！善女人！若",
    "T11n0319_003:0916c21": "有得見彼四菩薩，於無上菩提得不退轉，超",
    "T11n0319_003:0916c22": "二十俱胝劫流轉生死，具足圓滿五波羅蜜。",
    "T11n0319_003:0916c23": "若有女人聞其名者，速得捨離女人之身。」是",
    "T11n0319_003:0916c24": "時世尊現彼剎已還攝神力，而彼世界忽然",
    "T11n0319_003:0916c25": "不現。",
    "T11n0319_003:0916c26": "爾時文殊師利白佛言：「世尊！一切法如幻，譬",
    "T11n0319_003:0916c27": "如幻師化作幻事，幻而復隱。世尊！如是一切",
    "T11n0319_003:0916c28": "法生已復滅，亦無生滅，此則平等。世尊！若學",
    "T11n0319_003:0916c29": "平等，疾證無上正等菩提。」",
    "T11n0319_003:0917a01": "爾時智上菩薩白文殊師利童真菩薩言：「云",
    "T11n0319_003:0917a02": "何而證無上菩提？」文殊師利言：「善男子！法無",
    "T11n0319_003:0917a03": "所得亦無所壞，於無無所著，於有無所得。」智",
    "T11n0319_003:0917a04": "上菩薩言：「文殊師利！為於有故獲於菩提？為",
    "T11n0319_003:0917a05": "於無耶？」答言：「善男子！法本無生，無已有、無今",
    "T11n0319_003:0917a06": "有、無當有，究竟無所得。」智上菩薩言：「文殊師",
    "T11n0319_003:0917a07": "利！以何一相而說於法？」文殊師利言：「善男子！",
    "T11n0319_003:0917a08": "云何所說一相法耶？」智上菩薩答曰：「文殊師",
    "T11n0319_003:0917a09": "利！不見蘊及處、界，亦非無見亦非有見，於法",
    "T11n0319_003:0917a10": "無分別亦無所分別，又不於法而見積集，亦",
    "T11n0319_003:0917a11": "不於法而見散失，是即名為一相法門。」",
    "T11n0319_003:0917a12": "師子勇猛雷音菩薩曰：「若於法性不違法性，",
    "T11n0319_003:0917a13": "不作種種分別，是凡夫法、是聲聞法、是緣覺",
    "T11n0319_003:0917a14": "法、是如來法，入於一相，謂遠離相，是即名為",
    "T11n0319_003:0917a15": "一相法門。」",
    "T11n0319_003:0917a16": "喜見菩薩曰：「若修行真如，而於真如無所思",
    "T11n0319_003:0917a17": "惟，亦不分別此是甚深，是即名為一相法門。」",
    "T11n0319_003:0917a18": "無盡辯菩薩曰：「諸法皆盡，究竟盡者乃曰無",
    "T11n0319_003:0917a19": "盡，說一切法不可盡者，是即名為一相法門。」",
    "T11n0319_003:0917a20": "善思惟菩薩曰：「若於思惟入不思惟，彼無所",
    "T11n0319_003:0917a21": "思亦不可得，是即名為一相法門。」",
    "T11n0319_003:0917a22": "離塵菩薩曰：「若究竟不染，於一切相，染無所",
    "T11n0319_003:0917a23": "染，亦不愛不恚不癡，不作一不作異，亦非作",
    "T11n0319_003:0917a24": "亦非不作，不取不捨，是即名為一相法門。」",
    "T11n0319_003:0917a25": "娑蘖羅菩薩曰：「若入甚深法，難測如大海，而",
    "T11n0319_003:0917a26": "於正法亦不分別，如是住、如是說，於自無所",
    "T11n0319_003:0917a27": "思，於他無所說，是即名為一相法門。」",
    "T11n0319_003:0917a28": "月上童真菩薩曰：「若思惟一切有情平等如",
    "T11n0319_003:0917a29": "月，而亦不思我及有情，如是說者，是即名為",
    "T11n0319_003:0917b01": "一相法門。」",
    "T11n0319_003:0917b02": "摧一切憂闇菩薩曰：「若遇憂慼而無所憂，而",
    "T11n0319_003:0917b03": "於憂箭亦不疲厭，云何有情起於憂根？所謂",
    "T11n0319_003:0917b04": "於我若有，於我住平等者，是即名為一相法",
    "T11n0319_003:0917b05": "門。」",
    "T11n0319_003:0917b06": "無所緣菩薩曰：「若不緣欲界，不緣色、無色界，",
    "T11n0319_003:0917b07": "不緣聲聞、獨覺之法，不緣佛法，如是說者，是",
    "T11n0319_003:0917b08": "即名為一相法門。」",
    "T11n0319_003:0917b09": "普見菩薩曰：「若說法者應平等說，其平等者",
    "T11n0319_003:0917b10": "所謂空性，不於空性思惟平等，於平等法亦",
    "T11n0319_003:0917b11": "無所得；如是說者，是即名為一相法門。」",
    "T11n0319_003:0917b12": "三輪清淨菩薩曰：「夫所說法不違三輪。云何",
    "T11n0319_003:0917b13": "為三？於我無所得，於聞不分別，於法無所取；",
    "T11n0319_003:0917b14": "如此名為三輪清淨。如是所說者，是即名為",
    "T11n0319_003:0917b15": "一相法門。」",
    "T11n0319_003:0917b16": "成就行菩薩曰：「若知一切法不著，如是知、如",
    "T11n0319_003:0917b17": "是說，亦不說一字，所謂離言說故；若如是說",
    "T11n0319_003:0917b18": "一切法者，是即名為一相法門。」",
    "T11n0319_003:0917b19": "深行菩薩曰：「若樂瑜伽、知一切法，則於諸法",
    "T11n0319_003:0917b20": "而無所見，於彼若說若無說者，於法無二，是",
    "T11n0319_003:0917b21": "即名為一相法門。」",
    "T11n0319_003:0917b22": "如是無量大威德諸菩薩等，各各以自辯才",
    "T11n0319_003:0917b23": "說一相法。說此一相法門時，七十俱胝菩薩",
    "T11n0319_003:0917b24": "得無生法忍，八萬那庾多百千有情發無上",
    "T11n0319_003:0917b25": "正等菩提之心，七千苾芻盡諸有漏心得解",
    "T11n0319_003:0917b26": "脫，九十六那庾多人天得法眼淨。",
    "T11n0319_003:0917b27": "爾時師子勇猛雷音菩薩摩訶薩白佛言：「世",
    "T11n0319_003:0917b28": "尊！彼普見如來，有幾何大菩薩眾而為眷屬？",
    "T11n0319_003:0917b29": "壽量幾何？却後幾時，文殊師利成等正覺？」佛",
    "T11n0319_003:0917c01": "言：「善男子！如是之義當問文殊師利童真菩",
    "T11n0319_003:0917c02": "薩。」",
    "T11n0319_003:0917c03": "爾時師子勇猛雷音菩薩摩訶薩，問文殊師利",
    "T11n0319_003:0917c04": "童真菩薩言：「汝却後幾時當得菩提？」文殊師",
    "T11n0319_003:0917c05": "利言：「善男子！若虛空界而為色相，我乃證於",
    "T11n0319_003:0917c06": "無上菩提；若幻師所幻丈夫證菩提，我乃當",
    "T11n0319_003:0917c07": "證無上菩提；若漏盡阿羅漢證菩提，我乃當",
    "T11n0319_003:0917c08": "證無上菩提；若夢中丈夫若光影若響應，如",
    "T11n0319_003:0917c09": "是變化證菩提；我乃當證無上菩提；若以日",
    "T11n0319_003:0917c10": "光成夜，月光成晝，我乃當證無上菩提。",
    "T11n0319_003:0917c11": "善男子！汝可當問求菩提者。」師子勇猛言：「文",
    "T11n0319_003:0917c12": "殊師利豈不求菩提耶？」答言：「善男子！不也。何",
    "T11n0319_003:0917c13": "以故？文殊師利即是菩提，菩提即是文殊師",
    "T11n0319_003:0917c14": "利。何以故？但有名字，名字亦空。文殊師利乃",
    "T11n0319_003:0917c15": "至菩提，名亦遠離，無所有空，空者即是菩提。」",
    "T11n0319_003:0917c16": "爾時佛告師子勇猛雷音菩薩言：「汝頗見聞",
    "T11n0319_003:0917c17": "無量壽如來聲聞菩薩諸眾會耶？」「唯然，世尊！",
    "T11n0319_003:0917c18": "我已見聞。」「善男子！於意云何？」答言：「非是算數",
    "T11n0319_003:0917c19": "思議之所能及。」佛言：「善男子！如摩伽陀國量",
    "T11n0319_003:0917c20": "一婆訶胡麻，取一粒喻無量壽佛國聲聞菩",
    "T11n0319_003:0917c21": "薩眾會，餘況文殊師利童真菩薩得菩提時",
    "T11n0319_003:0917c22": "菩薩眾會，應如是知。善男子！如以三千大千",
    "T11n0319_003:0917c23": "世界末為微塵，一塵一劫，若比普見如來壽",
    "T11n0319_003:0917c24": "量劫數，百分千分百千俱胝分，乃至算數譬",
    "T11n0319_003:0917c25": "喻所不能及。善男子！以算數計校籌量，應知",
    "T11n0319_003:0917c26": "普見如來壽命無量無邊。善男子！譬如三千",
    "T11n0319_003:0917c27": "大千世界析為微塵，或有一丈夫，取一微塵",
    "T11n0319_003:0917c28": "乃至眾多微塵，過三千大千世界乃下一塵，",
    "T11n0319_003:0917c29": "彼之丈夫，如是東行下盡塵數，如是十方一",
    "T11n0319_003:0918a01": "一丈夫，准前下盡彼微塵數。善男子！於意云",
    "T11n0319_003:0918a02": "何？彼三千大千世界，是百是千、是俱胝那庾",
    "T11n0319_003:0918a03": "多百千，知其量不？」答言：「不也！世尊！」「善男子！如",
    "T11n0319_003:0918a04": "是十丈夫，各過三千大千世界又下微塵。彼",
    "T11n0319_003:0918a05": "一切世界，已下未下盡末為塵。善男子！於意",
    "T11n0319_003:0918a06": "云何？豈能算計是百是千、是俱胝那庾多百千",
    "T11n0319_003:0918a07": "數不？」答言：「不也！世尊！」佛言：「善男子！乃至十方",
    "T11n0319_003:0918a08": "十丈夫，復過三千大千世界，所下微塵及所",
    "T11n0319_003:0918a09": "未下微塵之處，又末為塵。善男子！於意云何？",
    "T11n0319_003:0918a10": "豈能算計彼之微塵，是百是千、是俱胝那庾多",
    "T11n0319_003:0918a11": "百千，乃至仰蘖羅，泯末羅，阿閦婆等？」「世尊！若",
    "T11n0319_003:0918a12": "人聞此算數心則迷亂，彼不可知其數量。」佛",
    "T11n0319_003:0918a13": "言：「善男子！如來悉知彼之微塵，是百是千、是俱",
    "T11n0319_003:0918a14": "胝那庾多百千，乃至仰蘖羅、泯末羅、阿閦婆",
    "T11n0319_003:0918a15": "等。善男子！如是如來悉知，復過彼量。」",
    "T11n0319_003:0918a16": "爾時慈氏菩薩摩訶薩白佛言：「世尊！若有菩",
    "T11n0319_003:0918a17": "薩，求於如是了色之無盡智，寧於無量劫中",
    "T11n0319_003:0918a18": "受泥黎苦，而是菩薩於如是色大智中終不",
    "T11n0319_003:0918a19": "棄捨？」佛言：「慈氏！如是，如是！如汝所說。豈有於",
    "T11n0319_003:0918a20": "佛無盡大智不起悕望？唯除下劣勝解及懈",
    "T11n0319_003:0918a21": "怠者。」說此如來大智之時，一萬有情發菩提",
    "T11n0319_003:0918a22": "心。",
    "T11n0319_003:0918a23": "佛告師子勇猛言：「善男子！如是十方世界微",
    "T11n0319_003:0918a24": "塵，彼十丈夫下微塵數，過如是等微塵數劫。",
    "T11n0319_003:0918a25": "善男子！文殊師利童真菩薩，於彼多劫示現",
    "T11n0319_003:0918a26": "行於菩薩之行。何以故？善男子！文殊師利不",
    "T11n0319_003:0918a27": "可思議，願亦不可思議，趣向亦不可思議；證",
    "T11n0319_003:0918a28": "菩提已，壽命亦不可思議，菩薩眾會亦不可",
    "T11n0319_003:0918a29": "思議。」",
    "T11n0319_003:0918b01": "爾時師子勇猛雷音菩薩摩訶薩白佛言：「世",
    "T11n0319_003:0918b02": "尊！希有！文殊師利發趣甚大，所修行大：所謂",
    "T11n0319_003:0918b03": "文殊師利童真，乃於爾所微塵數劫不生疲",
    "T11n0319_003:0918b04": "倦。」文殊師利言：「善男子！於意云何？虛空有如",
    "T11n0319_003:0918b05": "是念於晝夜半月月時歲、劫百劫千劫俱胝那",
    "T11n0319_003:0918b06": "庾多百千劫不？」答言：「不也！文殊師利！何以故？",
    "T11n0319_003:0918b07": "虛空界無分別故。」文殊師利言：「善男子！若如",
    "T11n0319_003:0918b08": "虛空等悟一切法，隨悟如是亦不分別，無所",
    "T11n0319_003:0918b09": "分別，於彼晝夜半月月時歲等，如先所說無",
    "T11n0319_003:0918b10": "有少想於法起者。善男子！如虛空界大火熾",
    "T11n0319_003:0918b11": "然，過無量殑伽沙劫，而虛空界不曾生起，亦",
    "T11n0319_003:0918b12": "不燒壞。何以故？虛空界無自性故。如是，善男",
    "T11n0319_003:0918b13": "子！若菩薩知一切法無性，亦無熱惱疲倦，如",
    "T11n0319_003:0918b14": "虛空不燒不生疲倦及以熱惱，而不動搖亦",
    "T11n0319_003:0918b15": "不生、不朽、不死、不遷、不起、無去無來。如是，如",
    "T11n0319_003:0918b16": "是！善男子！文殊師利名號亦爾，而不燒壞亦",
    "T11n0319_003:0918b17": "不疲倦，亦無熱惱，亦不動搖，不生、不朽、不死、不",
    "T11n0319_003:0918b18": "遷、不起、無去無來。何以故？名字究竟遠離故。」",
    "T11n0319_003:0918b19": "說是法時，四大天王、釋提桓因、大梵天王，及",
    "T11n0319_003:0918b20": "餘大威德諸天子等，異口同音，唱如是言：「若",
    "T11n0319_003:0918b21": "諸有情聞此法門獲大善利，何況受持讀誦？",
    "T11n0319_003:0918b22": "當知不以少善根而能成就。世尊！我等於此",
    "T11n0319_003:0918b23": "法門，受持、讀誦、廣宣流布，為護持正法故。」",
    "T11n0319_003:0918b24": "爾時師子勇猛雷音菩薩，白佛言：「世尊！善男",
    "T11n0319_003:0918b25": "子、善女人於此法門受持讀誦，為他宣說如",
    "T11n0319_003:0918b26": "是法要、佛剎莊嚴成就、發如是心，如文殊師",
    "T11n0319_003:0918b27": "利，所得功德，為幾許耶？」佛言：「善男子！如來以",
    "T11n0319_003:0918b28": "無障礙眼所見世界，若有菩薩以七寶滿彼",
    "T11n0319_003:0918b29": "世界，於一一佛奉獻供養，乃至盡未來際俱",
    "T11n0319_003:0918c01": "胝劫中捨施，令此菩薩安住淨戒律儀，於一",
    "T11n0319_003:0918c02": "切有情得平等心。若有菩薩於此佛剎功德",
    "T11n0319_003:0918c03": "莊嚴法門受持讀誦，復能發心隨文殊師利",
    "T11n0319_003:0918c04": "所學行，於七步功德之聚，比前福聚，百分千",
    "T11n0319_003:0918c05": "分迦羅分百千俱胝分，乃至算數所不能及。」",
    "T11n0319_003:0918c06": "爾時文殊師利菩薩，入菩薩平等照曜如幻",
    "T11n0319_003:0918c07": "相三摩地，入已，由文殊師利三摩地故，乃至",
    "T11n0319_003:0918c08": "眾會菩薩等，近見十方無量無邊諸佛世界，",
    "T11n0319_003:0918c09": "一一佛前皆有文殊師利，說自佛剎功德莊",
    "T11n0319_003:0918c10": "嚴。眾會見已，於文殊師利勝願三摩地智而",
    "T11n0319_003:0918c11": "生奇特，如文殊師利童真菩薩法王之子，於",
    "T11n0319_003:0918c12": "百千俱胝那庾多，願我等咸見。",
    "T11n0319_003:0918c13": "爾時慈氏菩薩，白佛言：「世尊！當何名此法門？",
    "T11n0319_003:0918c14": "云何受持？」佛告慈氏：「今此法門名為『諸佛遊",
    "T11n0319_003:0918c15": "戲』，汝當受持；亦名『不思議願』，汝當受持；亦名",
    "T11n0319_003:0918c16": "『說佛剎功德莊嚴』，汝當受持；亦名『發菩提心",
    "T11n0319_003:0918c17": "令歡喜』，汝當奉持。」",
    "T11n0319_003:0918c18": "爾時十方無量菩薩眾集會者，於佛及法作",
    "T11n0319_003:0918c19": "大供養，雨眾天花，頭面禮足繞佛三匝，各還",
    "T11n0319_003:0918c20": "本土，作是讚言：「奇哉！世尊！奇哉！世尊！令我等",
    "T11n0319_003:0918c21": "聞是不思議法，及文殊師利童真菩薩大師",
    "T11n0319_003:0918c22": "子吼。」說是法已，殑伽沙數菩薩，於無上菩提",
    "T11n0319_003:0918c23": "得不退轉，無量有情成就善根。佛說是經已，",
    "T11n0319_003:0918c24": "文殊師利童真菩薩摩訶薩、師子勇猛雷音",
    "T11n0319_003:0918c25": "菩薩摩訶薩，所有諸大聲聞、梵釋護世、天、龍、",
    "T11n0319_003:0918c26": "藥叉、健達嚩、阿蘇羅、蘖路荼、緊那羅、摩呼羅伽、",
    "T11n0319_003:0918c27": "人非人等，皆大歡喜信受奉行。",
    "T11n0319_003:0918c28": "大聖文殊師利菩薩佛剎功德莊嚴經卷下"
}