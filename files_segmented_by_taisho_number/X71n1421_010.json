{
    "X71n1421_010:0697b14": "愚菴和尚語錄卷第十",
    "X71n1421_010:0697b16": "自題",
    "X71n1421_010:0697b17": "門人　道彝　等編",
    "X71n1421_010:0697b18": "芷都寺請",
    "X71n1421_010:0697b19": "沅有芷。澧有蘭。花根本艶。虎體元斑。楊岐輔慈明匡",
    "X71n1421_010:0697b20": "徒。只說此法。鼓山佐雪峯闡化。話無兩般。覺斯今行",
    "X71n1421_010:0697b21": "斯道。若丹青之寫象。猶匠石之斸墁。坐斷西湖南宕。",
    "X71n1421_010:0697b22": "力回倒海狂瀾。金圈栗棘橫該抹。千古叢林作話端。",
    "X71n1421_010:0697b23": "淨慈行堂請",
    "X71n1421_010:0697b24": "眼生三角。頭峭五嶽。心性急如弦。胸中無點惡。東海",
    "X71n1421_010:0697c01": "鯉魚打一棒。雨似盆傾。南山白額奮全威。天魔膽落。",
    "X71n1421_010:0697c02": "截斷妙喜葛藤。埽蕩永明糟粕。却憶老盧公。辛勤在",
    "X71n1421_010:0697c03": "龍朔。碓觜花開劫外春。千古高風動寥廓。",
    "X71n1421_010:0697c04": "延慶略長老請",
    "X71n1421_010:0697c05": "韜略全無。威權何有。皮膚脫落盡。留得一張口。四會",
    "X71n1421_010:0697c06": "說法住山。一味縣羊賣狗。父子雖親妙不傳。喝下須",
    "X71n1421_010:0697c07": "彌顛倒走。",
    "X71n1421_010:0697c08": "定慧寶長老請",
    "X71n1421_010:0697c09": "滿肚貪瞋癡。通身戒定慧。日用任縱橫。非如亦非異。",
    "X71n1421_010:0697c10": "拈來妙喜竹篦。敲出臨濟骨髓。南山鱉鼻噴腥風。龍",
    "X71n1421_010:0697c11": "王宮殿波濤起。",
    "X71n1421_010:0697c12": "中竺悟長老請",
    "X71n1421_010:0697c13": "老屋數椽春寂寂。長松萬本晝陰陰。空山盡目無餘",
    "X71n1421_010:0697c14": "事。時聽黃鸝送好音。",
    "X71n1421_010:0697c15": "題跋",
    "X71n1421_010:0697c16": "趙魏公。書楞嚴長偈",
    "X71n1421_010:0697c17": "梵語首楞嚴。此飜一切事究竟堅固。良由慶喜未全",
    "X71n1421_010:0697c18": "道力。求佛方便故。世尊示之。以十方如來。一門超出。",
    "X71n1421_010:0697c19": "妙莊嚴路。乃至多方。決擇真妄。發明陰入七大。皆如",
    "X71n1421_010:0697c20": "來藏。使悟器界萬法。當體全真。銷億劫顛倒妄想。獲",
    "X71n1421_010:0697c21": "究竟堅固法身。於是說偈。讚佛。發願度生。虗空可亡。",
    "X71n1421_010:0697c22": "心無動轉。實為微妙章句。松雪居士趙魏公。大書特",
    "X71n1421_010:0697c23": "書。以傳不朽。書法之妙。大海為口。須彌為舌。贊莫能",
    "X71n1421_010:0697c24": "及。而公出處光大。名滿天下。碩德盛業。不可思議。得",
    "X71n1421_010:0698a01": "非楞嚴會上。菩提薩埵。乘大願輪。一來人間。遊戲者",
    "X71n1421_010:0698a02": "歟。公非獨書是偈。至若金剛般若圓覺諸大乘經。皆",
    "X71n1421_010:0698a03": "勵精書寫。鋟梓流布。將此身心奉塵剎。是則名為報",
    "X71n1421_010:0698a04": "佛恩。浮俗闡提觀此。亦當自化。",
    "X71n1421_010:0698a05": "陸遜齋。書華嚴經",
    "X71n1421_010:0698a06": "無上法王。初成正覺。稱法界性。說華嚴經。譬如虗空",
    "X71n1421_010:0698a07": "具含眾象。於諸境界。無所分別。唯上乘大士。信解弗",
    "X71n1421_010:0698a08": "疑。中下之機。如聾若啞。吳郡遜齋陸公。吏隱而事佛",
    "X71n1421_010:0698a09": "尤篤。佐政之暇。手書是經。八十一卷。裝潢函秘。安奉",
    "X71n1421_010:0698a10": "五瑞山大雄寶殿。以永傳持。非上乘根器。疇克是也。",
    "X71n1421_010:0698a11": "觀其發大信心。啟大行願。不翅陰翊王度。報資恩有。",
    "X71n1421_010:0698a12": "欲壽大法。無有盡滅期。與極微塵剎海。無盡眾生。同",
    "X71n1421_010:0698a13": "證一真法界。功德其可量哉。至正壬寅。余客留山中。",
    "X71n1421_010:0698a14": "得遂披閱。時公已沒於王事。追授承事郎昌化縣尹。",
    "X71n1421_010:0698a15": "木落天空。秋高氣肅。淨几明窻。焚香展卷。恍若與公",
    "X71n1421_010:0698a16": "游泳毗盧性海。死生何閒焉。",
    "X71n1421_010:0698a17": "秀峯徽太古。所藏圓鑑寂照妙明三老遺墨",
    "X71n1421_010:0698a18": "老圓鑑。與寂照先師。蚤時嘗充書記之職。各以文學",
    "X71n1421_010:0698a19": "鳴世。厥後相繼。主法雙徑。為天下師表。致叢林禮樂",
    "X71n1421_010:0698a20": "全盛。四海象龍。川委雲集。道德之光。猶日月麗乎中",
    "X71n1421_010:0698a21": "天。亘千古而不可磨滅也。時妙明太古二兄。實能同",
    "X71n1421_010:0698a22": "參法席。後三十年。妙明由補陀中竺。亦主雙徑。今觀",
    "X71n1421_010:0698a23": "圓鑑贈休復子蘭說。以蘭比有道君子。期漸乎馨。熏",
    "X71n1421_010:0698a24": "乎心。潤乎道。而周流乎天下。寂照送中一上人序。切",
    "X71n1421_010:0698b01": "切以斯道勉旃。有謂非俶儻瑰瑋。信之篤。見之明。奮",
    "X71n1421_010:0698b02": "不顧流俗。孰能相與踔厲乎此哉。之語。回眎碌碌。冐",
    "X71n1421_010:0698b03": "名竊位。馳騁浮華。勾章棘句。不原道之所存。至竟癡",
    "X71n1421_010:0698b04": "狂外邊走者。愧當何如也。太古分座說法華藏時。妙",
    "X71n1421_010:0698b05": "明居補陀。書疏往復。曾弗及世諦。唯以遊心華藏世",
    "X71n1421_010:0698b06": "界。與法報化。同為唱導。為喜。三大老。可謂同一舌頭。",
    "X71n1421_010:0698b07": "同一心知。雖片言隻字未嘗不以單傳直指之道自",
    "X71n1421_010:0698b08": "任。而其後先接踵聯輝。為天下師表也。宜矣。太古匡",
    "X71n1421_010:0698b09": "徒秀峯。方東南兵變之餘。所至若逃亡家。叢席為之",
    "X71n1421_010:0698b10": "特振。堂中衲子。數十人。皆嶄嶄出頭角者。一日鉢盂",
    "X71n1421_010:0698b11": "兩度濕。不可蹔缺。因行化。訪余受業海雲。出此俾題。",
    "X71n1421_010:0698b12": "引紙運筆。覺我形穢。",
    "X71n1421_010:0698b13": "張居士。血書法華",
    "X71n1421_010:0698b14": "龍勝菩薩曰。眾生心性。猶如利刀。唯用割泥。泥無所",
    "X71n1421_010:0698b15": "成。刀日就損。理體常妙。眾生自粗。能善用心。即合本",
    "X71n1421_010:0698b16": "妙。寂音尊者謂。世之人。疲精神於紙筆。從事於無用",
    "X71n1421_010:0698b17": "之學。是皆以刀割泥者也。清河張居士。中年割棄塵",
    "X71n1421_010:0698b18": "累。篤志佛乘。瀝娘生十指之鮮血。書法華七軸之真",
    "X71n1421_010:0698b19": "詮。是真精進。是名真法供養如來。端可謂善用其心",
    "X71n1421_010:0698b20": "者矣。既書寫之。又讀誦之。苟能一言之下。心華發明。",
    "X71n1421_010:0698b21": "徹見一會靈山。儼然未散。不妨便是千佛一數。居士",
    "X71n1421_010:0698b22": "宜加勉諸。",
    "X71n1421_010:0698b23": "靈源清禪師遺墨",
    "X71n1421_010:0698b24": "靈源大士。道德言行。為宗門百世師表。觀其遺輔公",
    "X71n1421_010:0698c01": "坐元小帖。雖似簡率。一再展卷。恍若黃龍山。壁立萬",
    "X71n1421_010:0698c02": "仞。俯仰今古。為之凜然。",
    "X71n1421_010:0698c03": "與上人所藏羅漢圖",
    "X71n1421_010:0698c04": "諸禪四無量。無色三摩提。一切受想滅。心量彼無有。",
    "X71n1421_010:0698c05": "是謂阿羅漢。深山大澤。聖賢所都。信非凡愚。肉眼之",
    "X71n1421_010:0698c06": "所能見。內秘外現。應化無方。出沒卷舒。如幻如夢。又",
    "X71n1421_010:0698c07": "豈筆端三昧。所能彷彿。好事者。繪之為圖。以寓遐想。",
    "X71n1421_010:0698c08": "良有旨哉。世之覽者。徒愛其奇形怪狀。精巧入神。孰",
    "X71n1421_010:0698c09": "究道之所存。為何如耶。上人為佛之徒。當觀其迹。究",
    "X71n1421_010:0698c10": "其道。自覺覺他。勿墮聲聞。自覺聖差別境界。直趣自",
    "X71n1421_010:0698c11": "覺聖智。究竟之地。可也。雖然。我作是說。猶如繪像。若",
    "X71n1421_010:0698c12": "是眼裏有筋。終不按圖索駿。",
    "X71n1421_010:0698c13": "錢子善三教異同論",
    "X71n1421_010:0698c14": "三教學者。互相矛盾。其來遠矣。屏山李公。嘗謂。儒釋",
    "X71n1421_010:0698c15": "道之軒輊。非唯釋道。不讀儒書之過。亦儒者。不讀釋",
    "X71n1421_010:0698c16": "道之書。之病也。君子韙之。今觀彭城支離叟三教異",
    "X71n1421_010:0698c17": "同論。窮理盡性。無黨無偏。可謂撤藩籬於大方之家。",
    "X71n1421_010:0698c18": "匯淵谷於聖學之海。立一家之成說。埽末流之浮議。",
    "X71n1421_010:0698c19": "使三聖人之學。凋瘵之秋。復將鼎峙。而不致偏仆其",
    "X71n1421_010:0698c20": "於聖教。豈小補哉。雖然。道本無言。離文字相。離心緣",
    "X71n1421_010:0698c21": "相。世界未立。三才未備。儒釋道。甚處得來。當與麼時。",
    "X71n1421_010:0698c22": "孰是孰非。誰同誰異。向這裏。下得一轉語。則辨論之",
    "X71n1421_010:0698c23": "作。功不浪施。其或未然。待汝一口吸盡西江水。却向",
    "X71n1421_010:0698c24": "汝道。",
    "X71n1421_010:0699a01": "中峯和尚蓮花吟卷",
    "X71n1421_010:0699a02": "普應國師中峯和尚。說法如雲如雨。蓮花吟一篇。豈",
    "X71n1421_010:0699a03": "亦懷淨國之遊。而作耶。趙魏公。因而畫之。為圖。馮待",
    "X71n1421_010:0699a04": "制。又從而大書特書。合成一卷。可謂三絕矣。京口張",
    "X71n1421_010:0699a05": "天民。獲之於烽塵澒洞之際。不翅夜光明月。謂是卞",
    "X71n1421_010:0699a06": "山幻住。舊所藏者。即歸諸吳門幻住照用菴。為傳家",
    "X71n1421_010:0699a07": "之劵。張亦有德者歟。噫中峯。為東南大善知識。據師",
    "X71n1421_010:0699a08": "子巖。作師子吼。垂三十年。氣吞佛祖。道重王臣。如趙",
    "X71n1421_010:0699a09": "魏公馮待制。皆儒林鉅擘。往來參扣。咸稱弟子。蓋欲",
    "X71n1421_010:0699a10": "咨決大事因緣。碎塵勞窟宅。拔生死根株。豈吟詠云",
    "X71n1421_010:0699a11": "乎哉。然達人大觀。游戲翰墨。無非佛事。用菴為中峯",
    "X71n1421_010:0699a12": "直下的孫。得此寶諸。宜矣。倘能捩轉面皮。伸出毛手。",
    "X71n1421_010:0699a13": "付諸丙丁。則老和尚。大寂定中。必為破顏一笑。",
    "X71n1421_010:0699a14": "天童佛海禪師遺墨",
    "X71n1421_010:0699a15": "河南褚士文。博學而尤精書法。四方多士。咸願遊從。",
    "X71n1421_010:0699a16": "嘗與太白佛海。為方外交。徵言於海。海時年八十有",
    "X71n1421_010:0699a17": "五。能作凍蠅細字。手書舊詩數十篇。詶之。士文寶秘",
    "X71n1421_010:0699a18": "珍惜。時一展玩。如見古道顏色。雖隋珠卞璧。不換。或",
    "X71n1421_010:0699a19": "謂佛海。為一代尊宿。不以本分事。接人。遺之以詩。有",
    "X71n1421_010:0699a20": "失大體。予曰。不然。上乘菩薩。善巧利生。乃至示現種",
    "X71n1421_010:0699a21": "種形相。與其同事。佛海遺詩。豈非四攝之一也。噫儒",
    "X71n1421_010:0699a22": "與釋。分兩塗。跡雖不同。道實靡間。苟非達而不拘者。",
    "X71n1421_010:0699a23": "往往肝膽楚越。觀士文佛海之風。亦當少愧。",
    "X71n1421_010:0699a24": "佛印禪師遺墨",
    "X71n1421_010:0699b01": "佛印禪師。竊怪叢林。以文字為禪。嘗示眾云。雲門說",
    "X71n1421_010:0699b02": "法。如雲如雨。絕不喜人記錄其語。見必罵逐曰。汝口",
    "X71n1421_010:0699b03": "不用。返記吾語。異日裨販我去。學者漁獵文字語言。",
    "X71n1421_010:0699b04": "正如吹網欲滿。非愚即狂。蓋師荷負臨濟正傳。言語",
    "X71n1421_010:0699b05": "道斷。心行處滅。策勵禪徒。法如是故。豈欺人哉。觀此",
    "X71n1421_010:0699b06": "送茶手帖。種種譬喻。深入法味。醍醐毒藥。毒藥醍醐。",
    "X71n1421_010:0699b07": "亦能殺人。亦能活人。雖知法離語言文字。而能遍一",
    "X71n1421_010:0699b08": "切處。如實為人演說。於師見之矣。",
    "X71n1421_010:0699b09": "全室禪師法語",
    "X71n1421_010:0699b10": "說法不應機。總是非時語。故先佛世尊。隨宜演說。良",
    "X71n1421_010:0699b11": "有旨哉。今觀全室禪師鍾山法會。奉",
    "X71n1421_010:0699b12": "旨普說。窮理盡性。徹果該因。顯密淺深。無機不被。真",
    "X71n1421_010:0699b13": "得先佛之意。深與契經相合。贊西堂。得而寶諸。可謂",
    "X71n1421_010:0699b14": "具一隻眼。",
    "X71n1421_010:0699b15": "題白菴禪師三會錄",
    "X71n1421_010:0699b16": "向上一路。離言說相。離文字相。諦觀白菴禪師三會",
    "X71n1421_010:0699b17": "錄。一一從自己胸襟流出。言滿天下。未嘗道著一字。",
    "X71n1421_010:0699b18": "松源和尚云。正路行者有。但不能用黑豆法。難以荷",
    "X71n1421_010:0699b19": "負正宗。大慧老祖云。諸方說禪。彎彎曲曲。如海螺兒",
    "X71n1421_010:0699b20": "相似。我這裏則不然。開著口。便見心肝五臟。此錄。二",
    "X71n1421_010:0699b21": "者兼得之矣。師得法上首。衍慶澤長老。結集鋟梓。以",
    "X71n1421_010:0699b22": "惠後學。同器而食。飰色有異。覽者。自宜著眼。",
    "X71n1421_010:0699b24": "愚菴和尚語錄卷第十(終)",
    "X71n1421_010:0699c03": "塔銘",
    "X71n1421_010:0699c05": "前翰林學士承　旨嘉議大夫知　制誥兼",
    "X71n1421_010:0699c06": "脩國史兼　太子贊善大夫金華宋濂　撰",
    "X71n1421_010:0699c07": "浙河之西。山川清妍。其所毓人物。性多敏慧。學禪那",
    "X71n1421_010:0699c08": "者。以攻辭翰。辨器物。為尚。雖據位稱大師。亦莫不然。",
    "X71n1421_010:0699c09": "自宋季。以迄于今。提唱達摩正傳。追配先哲者。惟明",
    "X71n1421_010:0699c10": "辨正宗廣慧禪師。一人而已。師諱智及。字以中。蘇之",
    "X71n1421_010:0699c11": "吳縣。顧氏子。父茂卿。母周氏。師之始生。靈夢發祥。及",
    "X71n1421_010:0699c12": "入海雲院為童子。智光日顯。釋書與儒典。竝進。其師",
    "X71n1421_010:0699c13": "嘉之。同見閩國王清獻公都中公大賞異。留居外館。",
    "X71n1421_010:0699c14": "撫之如己子。使其祝髮。受具足戒。師聞賢首家。講法",
    "X71n1421_010:0699c15": "界觀。往聽之。未及終章。莞爾而笑曰。一真法界。圓同",
    "X71n1421_010:0699c16": "太虗。但涉言辭。即成賸法。縱獲天雨寶華。於我奚益",
    "X71n1421_010:0699c17": "哉。遂走建業。見廣智訢公於大龍翔集慶寺。廣智以",
    "X71n1421_010:0699c18": "文章道德。傾動一世。如張文穆公起巖。張潞公翥。危",
    "X71n1421_010:0699c19": "左丞素。皆與之游。以聲詩倡醻。為樂。師微露文采。珠",
    "X71n1421_010:0699c20": "潔璧光。廣智及羣公。見之大驚。交相延譽。唯恐後。師",
    "X71n1421_010:0699c21": "之同袍嶼上人。呵曰。子才俊爽若此。不思負荷大法。",
    "X71n1421_010:0699c22": "甘作詩騷奴僕乎。無盡鐙偈。所謂黃葉飄飄者。不知",
    "X71n1421_010:0699c23": "作何見解。師舌噤不能答。即歸海雲。胸中如礙巨石。",
    "X71n1421_010:0699c24": "目不交睫者。踰月。忽見秋葉吹墜于庭。豁然有省。機",
    "X71n1421_010:0700a01": "用彰明。觸目無障。師雖自慶幸。然不取正有道恐涉",
    "X71n1421_010:0700a02": "偏執。於是杖策。遊虎林。升雙徑山。謁寂照端公。自列",
    "X71n1421_010:0700a03": "其所證甚悉。初寂照嘗以法器期師。聞其言喜甚。因",
    "X71n1421_010:0700a04": "勘辨之。師隨機而答。隼落秋空。而兔走荒原也。精神",
    "X71n1421_010:0700a05": "參會。不間一髮。未幾。命執侍左右。以便咨叩。俄遷主",
    "X71n1421_010:0700a06": "藏室。師取三乘十二分教。益溫繹之。宗通說貫。袞袞",
    "X71n1421_010:0700a07": "如懸江河。聲光煒燁。頓超諸老上。元至正壬午。江南",
    "X71n1421_010:0700a08": "行宣政院。舉師。出世昌國之隆教。海濵之民。暨清淨",
    "X71n1421_010:0700a09": "四眾。手持香華。百里驩迎。如見諸佛。師為升座說法。",
    "X71n1421_010:0700a10": "不翅大將樹建旗鼓。申令發號。聞者。靡不畏服。乙酉。",
    "X71n1421_010:0700a11": "轉隣剎普慈。其激揚誘掖。如隆教時。戊戌江淛行省。",
    "X71n1421_010:0700a12": "左丞相達識帖穆爾。兼領院事。延師。主杭之淨慈。兵",
    "X71n1421_010:0700a13": "燹之餘。囏窘危厲。人所不能堪。師運量有方。軌範峻",
    "X71n1421_010:0700a14": "整。綽有承平之遺風。較之普慈。君子恒謂過之。丞相",
    "X71n1421_010:0700a15": "猶謂。未盡尊師之道。辛丑之秋。復請住持徑山。補寂",
    "X71n1421_010:0700a16": "照故處。師亦不辭而往。風動四方。考德者愈眾。亡賴",
    "X71n1421_010:0700a17": "男子瞿範日饕盤飱。主庖者。厭之。瞿銜而去。赴部使",
    "X71n1421_010:0700a18": "者訴。院之僚屬受賕。誣師為通衷私。使者。攝師問狀。",
    "X71n1421_010:0700a19": "師了無懼色。癸卯省憲二府。白其冤。強師復還徑山。",
    "X71n1421_010:0700a20": "緇素駿奔。如戴父母。至有樂極而悲泣者。",
    "X71n1421_010:0700a21": "皇明龍興。洪武癸丑　詔有道。浮屠十餘人。集　京",
    "X71n1421_010:0700a22": "師大天界寺。而師實居其首。以病不及召對。乙卯賜",
    "X71n1421_010:0700a23": "還穹窿山。山即海雲所在也。戊午八月。忽示微疾。至",
    "X71n1421_010:0700a24": "九月四日。索筆書偈而逝。九日行茶毗法。火燄化成",
    "X71n1421_010:0700b01": "五色。有氣襲人。如沈水香。齒牙數珠不壞。遺骨紺澤。",
    "X71n1421_010:0700b02": "類青流離色。室利羅。交綴於上。是日。其徒大均士龍",
    "X71n1421_010:0700b03": "等。藏於所居之山陰。寶盈分爪髮。歸徑山。卜於無等",
    "X71n1421_010:0700b04": "才公塔右。瘞焉。世壽六十八年。為僧五十一夏。度弟",
    "X71n1421_010:0700b05": "子若干人。嗣其法者。若干人。師長身山立。昂然如孤",
    "X71n1421_010:0700b06": "松在壑。威令嚴肅。其下無敢方命。故所至百廢具興。",
    "X71n1421_010:0700b07": "然處事達變。接引後進。又如春風時雨之及物。使人",
    "X71n1421_010:0700b08": "不自知。元帝師以為賢。為錫今號云。師在天界時。濂",
    "X71n1421_010:0700b09": "頗獲聞其緒論。於其歿也。上首弟子普慶。住持道衍",
    "X71n1421_010:0700b10": "藉是之故。自狀其行。來請銘。夫圓明妙性。實具三千。",
    "X71n1421_010:0700b11": "四聖六凡。悉從中現。諸佛不得已而說經。雷動蟄驚。",
    "X71n1421_010:0700b12": "風行草偃者。為明此性也。諸祖不得已。而忘經。絕其",
    "X71n1421_010:0700b13": "枝末。直探本根者。亦明此性也。性在是。則道在是矣。",
    "X71n1421_010:0700b14": "柰何道喪性乖。非惟學徒為然。至於師表當世者。壹",
    "X71n1421_010:0700b15": "從事於末學曲蓻之間。以資清玩。其去佛祖之道。蓋",
    "X71n1421_010:0700b16": "亦遠矣。有如師者。可不表之。以為東南龜鏡哉。師出",
    "X71n1421_010:0700b17": "世時。穹窿山石夜走。及涖普慈。神降於人。述師清嚴",
    "X71n1421_010:0700b18": "之狀。天之生師。殆不偶然。四會語有錄。其機緣。已備",
    "X71n1421_010:0700b19": "載之。茲不敢勦入也。銘曰。",
    "X71n1421_010:0700b20": "　華梵諸祖　　所了惟心　　函乾蓋坤　　開陽闔陰",
    "X71n1421_010:0700b21": "　萬彚芸芸　　靡不苞括　　肯捐全軀　　而局一髮",
    "X71n1421_010:0700b22": "　奕葉相仍　　軌轍弗殊　　融通小大　　無礙無拘",
    "X71n1421_010:0700b23": "　猗歟禪師　　神觀孤聳　　文采漸彰　　雲流山涌",
    "X71n1421_010:0700b24": "　一旦易慮　　面壁自治　　攝念入定　　如斬棼絲",
    "X71n1421_010:0700c01": "　秋葉之零　　飄墮庭[一/(尸@巳)]　　仰視青天　　一碧萬里",
    "X71n1421_010:0700c02": "　我性之覺　　證諸碩師　　機鋒交觸　　劍戟差差",
    "X71n1421_010:0700c03": "　出世海濵　　人天拱手　　發祥含徵　　白石夜走",
    "X71n1421_010:0700c04": "　全提正印　　法鼓頻撾　　以眼聞者　　斷除空華",
    "X71n1421_010:0700c05": "　由其見凝　　轉識為智　　珠璣落紙　　亦第一義",
    "X71n1421_010:0700c06": "　方嶽大臣　　遣使候迎　　陟于南屏　　惟德之馨",
    "X71n1421_010:0700c07": "　名山列五　　首曰雙徑　　匪私于師　　東南龜鏡",
    "X71n1421_010:0700c08": "　輕儇小夫　　憯不自懲　　皦皦白璧　　何憂蒼蠅",
    "X71n1421_010:0700c09": "　風騰波掀　　萬辭嗟惜　　是非既昭　　重涖舊席",
    "X71n1421_010:0700c10": "　昔師之去　　泉流哭聲　　師今之旋　　卉木含榮",
    "X71n1421_010:0700c11": "　世緣已終　　微笑而滅　　設利如珠　　綴于紺骨",
    "X71n1421_010:0700c12": "　末學競奔　　曲藝宏施　　胡不反觀　　本實在斯",
    "X71n1421_010:0700c13": "　遺光所被　　千載猶淺　　瞻之仰之　　誰敢不勉"
}