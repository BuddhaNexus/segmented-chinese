{
    "T11n0310_085:0486b14": "大寶積經卷第八十五",
    "T11n0310_085:0486b16": "大唐三藏菩提流志奉　詔譯",
    "T11n0310_085:0486b17": "21 授幻師跋陀羅記會授幻師跋陀羅記會第二十一",
    "T11n0310_085:0486b18": "如是我聞：一時佛在王舍城耆闍崛山中，與",
    "T11n0310_085:0486b19": "大比丘眾千二百五十人俱，皆阿羅漢，眾所",
    "T11n0310_085:0486b20": "知識。菩薩摩訶薩五十人，得大神通變現自",
    "T11n0310_085:0486b21": "在，證無生忍及陀羅尼，其名曰：師子菩薩、師",
    "T11n0310_085:0486b22": "子慧菩薩、妙栴檀菩薩、調御菩薩、大調御菩",
    "T11n0310_085:0486b23": "薩、光勝菩薩、光現菩薩、光威菩薩、光嚴菩",
    "T11n0310_085:0486b24": "薩、明覺菩薩、眾上菩薩、調御眾生菩薩，及",
    "T11n0310_085:0486b25": "賢劫中一切菩薩，彌勒菩薩摩訶薩、文殊師",
    "T11n0310_085:0486b26": "利法王子等而為上首。復有四大天王、釋提",
    "T11n0310_085:0486b27": "桓因、娑婆世界主大梵天王，并諸無量天龍、",
    "T11n0310_085:0486b28": "夜叉、阿修羅、乾闥婆、緊那羅、摩睺羅伽等眾所",
    "T11n0310_085:0486b29": "圍遶。如來世尊大名稱故普聞世間，所謂如",
    "T11n0310_085:0486c01": "來、應供、正遍知、明行足、善逝、世間解、無上士、調",
    "T11n0310_085:0486c02": "御丈夫、天人師、佛、世尊，一切知者、一切見者，",
    "T11n0310_085:0486c03": "成就十力、四無所畏、四無礙解、十八不共法、",
    "T11n0310_085:0486c04": "大慈大悲，五眼具足，記說神變、教誨神變、",
    "T11n0310_085:0486c05": "神通神變皆悉圓滿。能以三千大千世界大",
    "T11n0310_085:0486c06": "地城邑草木叢林須彌山等、大海江河諸天宮",
    "T11n0310_085:0486c07": "殿，置一毛端令住虛空，或經一劫或過一",
    "T11n0310_085:0486c08": "劫，隨念所期而不傾動。時王舍城國王大臣、",
    "T11n0310_085:0486c09": "婆羅門居士、一切人民，皆於如來深生尊重，",
    "T11n0310_085:0486c10": "以諸上妙飲食衣服臥具湯藥恭敬供養。於",
    "T11n0310_085:0486c11": "彼城中有一幻師名跋陀羅，善閑異論工巧",
    "T11n0310_085:0486c12": "呪術，於諸幻師最為上首。摩竭提國唯除",
    "T11n0310_085:0486c13": "見諦之人，及於正信優婆塞優婆夷等，諸餘",
    "T11n0310_085:0486c14": "愚人皆被幻惑無不歸信。時彼幻師聞於如",
    "T11n0310_085:0486c15": "來功德名稱，便生是念：「今此城中一切眾生，",
    "T11n0310_085:0486c16": "悉皆於我生尊重心，唯有瞿曇沙門猶未信",
    "T11n0310_085:0486c17": "伏，我今應當往彼較試。彼若歸我，摩竭提",
    "T11n0310_085:0486c18": "人必皆於我倍加恭敬。」時彼幻師宿殖善緣",
    "T11n0310_085:0486c19": "成熟時至，及由世尊威德力故，從王舍城往",
    "T11n0310_085:0486c20": "耆闍崛山。覩佛光明踰百千日，面輪嚴好猶",
    "T11n0310_085:0486c21": "如滿月，身相圓滿如尼拘陀樹，毫相清淨如",
    "T11n0310_085:0486c22": "摩尼光，其目紺色如青蓮花，乃至梵天無能",
    "T11n0310_085:0486c23": "見頂，以六十種清淨音聲為眾說法。而此幻",
    "T11n0310_085:0486c24": "師雖覩如來威德特尊，猶懷邪慢，復更念言：",
    "T11n0310_085:0486c25": "「我今應當試驗於彼。若是一切知見之者應",
    "T11n0310_085:0486c26": "知我意。」作是念已，前禮佛足而作是言：「願",
    "T11n0310_085:0486c27": "於明日受我微供。」",
    "T11n0310_085:0486c28": "爾時世尊觀彼幻師及王舍城諸眾生等根熟",
    "T11n0310_085:0486c29": "時至，為成熟故默然受請。時彼幻師既見",
    "T11n0310_085:0487a01": "世尊受其請已，復作是念：「今此瞿曇不識我",
    "T11n0310_085:0487a02": "意，定知非是一切智人。」即便辭退作禮而去。",
    "T11n0310_085:0487a03": "尊者目連時在會中，既覩斯事前白佛言：「此",
    "T11n0310_085:0487a04": "跋陀羅欲於如來及比丘眾有所欺誑，唯願",
    "T11n0310_085:0487a05": "世尊勿受其請。」佛告目連：「莫作是念。然貪",
    "T11n0310_085:0487a06": "瞋癡能為誑惑，我於是事久已斷滅，證得諸",
    "T11n0310_085:0487a07": "法本無生故。我於長劫安住正行，何有人能",
    "T11n0310_085:0487a08": "欺誑我者？汝今當知，彼之所作非真幻化，如",
    "T11n0310_085:0487a09": "來所作是真幻化。所以者何？現證諸法皆如",
    "T11n0310_085:0487a10": "幻故。假使一切諸眾生類，皆成幻術如跋陀",
    "T11n0310_085:0487a11": "羅，比於如來，百分千分乃至算數譬喻所不",
    "T11n0310_085:0487a12": "能及。」復告目連：「於意云何？彼之幻師頗能變",
    "T11n0310_085:0487a13": "現三千大千所有世界令嚴飾不？」答言：「不也。」",
    "T11n0310_085:0487a14": "「目連當知，我今能於一毛端中變現莊嚴恒",
    "T11n0310_085:0487a15": "沙世界，猶未盡於如來神力。目連當知，有",
    "T11n0310_085:0487a16": "大風輪名為碎壞，彼能破壞三千世界。復",
    "T11n0310_085:0487a17": "有風輪名毘嵐婆，能壞世界復能成立。復",
    "T11n0310_085:0487a18": "有風輪名為鼓動，彼風常能旋轉世界。復有",
    "T11n0310_085:0487a19": "風輪名為安住，彼風能行有頂之處。復有風",
    "T11n0310_085:0487a20": "輪名為飄散，彼能飄散須彌山王及黑山等。",
    "T11n0310_085:0487a21": "復有風輪名為猛焰，劫火燒時能飄猛焰上",
    "T11n0310_085:0487a22": "至梵天。復有風輪名為止息，劫火燒時彼能",
    "T11n0310_085:0487a23": "止息劫火所燒。復有風輪名為清涼，能使一",
    "T11n0310_085:0487a24": "雲普覆三千大千世界。復有風輪名為遍霔，",
    "T11n0310_085:0487a25": "劫火燒時普於世界降霔大雨。復有風輪名",
    "T11n0310_085:0487a26": "為乾竭，劫水漂時能令彼水悉皆枯涸。如是",
    "T11n0310_085:0487a27": "風輪，我若具說窮劫不盡。目連當知，於意云",
    "T11n0310_085:0487a28": "何？此之幻師能於如是諸風輪中暫安住不？」",
    "T11n0310_085:0487a29": "答言：「不也。」佛言目連：「如來能於如是風輪，行",
    "T11n0310_085:0487b01": "住坐臥得無搖動。又復能以如是風輪內芥",
    "T11n0310_085:0487b02": "子中，現諸風輪所作之事，然於芥子無增無",
    "T11n0310_085:0487b03": "損，而諸風輪不相妨礙。目連當知，如來成",
    "T11n0310_085:0487b04": "就幻術之法無有限極。」",
    "T11n0310_085:0487b05": "爾時尊者大目乾連及諸大眾，聞於如來",
    "T11n0310_085:0487b06": "作是說時，生希有心頂禮佛足，同聲唱言：「我",
    "T11n0310_085:0487b07": "等今者遇大威德神通導師，獲大饒益。若有",
    "T11n0310_085:0487b08": "得聞如來世尊如是神力深生信解，此人必",
    "T11n0310_085:0487b09": "當獲大善利，發於阿耨多羅三藐三菩提心。」",
    "T11n0310_085:0487b10": "時彼幻師即於其夜詣王舍城，於最下劣穢",
    "T11n0310_085:0487b11": "惡之處，化作道場寬廣平正，繒綵幡蓋種種",
    "T11n0310_085:0487b12": "莊嚴，散諸花香覆以寶帳。復現八千諸寶行",
    "T11n0310_085:0487b13": "樹，其寶樹下一一皆有師子之座，無量敷具",
    "T11n0310_085:0487b14": "悉皆嚴好。為欲供養諸比丘故，而復化為百",
    "T11n0310_085:0487b15": "味飲食，并現五百給侍之人，服以白衣飾以",
    "T11n0310_085:0487b16": "嚴具。作是化已，時四天王來至會中，告幻",
    "T11n0310_085:0487b17": "師言：「汝於明日為供如來，化作如是無量嚴",
    "T11n0310_085:0487b18": "具，由是因緣獲大功德。我今為欲助於汝故，",
    "T11n0310_085:0487b19": "供養如來，於此化為第二道場。頗能聽不？」時",
    "T11n0310_085:0487b20": "彼幻師聞是語已，生奇特心，即便聽許。於是",
    "T11n0310_085:0487b21": "四王即便變現無量殊妙莊嚴之具，倍於幻",
    "T11n0310_085:0487b22": "師幻化之事。時天帝釋復與三萬諸天子等",
    "T11n0310_085:0487b23": "來詣道場，語幻師言：「我今亦欲因汝供養莊",
    "T11n0310_085:0487b24": "嚴道場。」幻師驚悚又便聽許。於是天帝為如",
    "T11n0310_085:0487b25": "來故化作堂宇，猶如三十三天殊勝之殿。又",
    "T11n0310_085:0487b26": "復化作波利質多、俱鞞陀羅、天妙樹等，次",
    "T11n0310_085:0487b27": "第行列。幻師爾時見斯事已，嗟歎驚悔欲攝",
    "T11n0310_085:0487b28": "所化，盡其呪術幻化之事宛然如故。便自思",
    "T11n0310_085:0487b29": "念：「此為甚奇。我從昔來於所變化隱現從心。",
    "T11n0310_085:0487c01": "而於今時不能隱沒，必由為彼如來故然。」時",
    "T11n0310_085:0487c02": "天帝釋知彼心念，告幻師言：「汝於今者為如",
    "T11n0310_085:0487c03": "來故莊嚴道場，無能隱沒。以是當知，若復有",
    "T11n0310_085:0487c04": "人於如來所，乃至發於一念之心，由斯善本",
    "T11n0310_085:0487c05": "畢竟能作般涅槃因。」彼聞天帝作如是說，心",
    "T11n0310_085:0487c06": "甚歡喜。過夜分已，往如來所白言：「世尊！我於",
    "T11n0310_085:0487c07": "今時營辦已訖，願垂哀慜。」",
    "T11n0310_085:0487c08": "爾時世尊於晨朝時著衣持鉢，與諸大眾恭",
    "T11n0310_085:0487c09": "敬圍遶，入王舍城赴彼幻師道場之所。摩竭",
    "T11n0310_085:0487c10": "提國外道梵志婆羅門等，咸願如來為於幻",
    "T11n0310_085:0487c11": "師之所幻惑，為欲見故皆來集會。諸比丘、比",
    "T11n0310_085:0487c12": "丘尼、優婆塞、優婆夷，樂欲見聞如來神變及",
    "T11n0310_085:0487c13": "師子吼，亦皆集會。爾時如來以佛神力，令彼",
    "T11n0310_085:0487c14": "幻師、帝釋、四王各見世尊在於已所莊嚴之",
    "T11n0310_085:0487c15": "處。彼時幻師既見是已，捨於憍慢，前禮佛足，",
    "T11n0310_085:0487c16": "白言：「世尊！今於如來悔過發露。我先於佛妄",
    "T11n0310_085:0487c17": "生欺誑，幻化種種莊嚴之事。後雖漸悔，無能",
    "T11n0310_085:0487c18": "隱沒。」爾時世尊告幻師言：「一切眾生及諸資",
    "T11n0310_085:0487c19": "具皆是幻化，謂由於業之所幻故。諸比丘眾",
    "T11n0310_085:0487c20": "亦是幻化，謂由於法之所幻故。我身亦幻，智",
    "T11n0310_085:0487c21": "所幻故。三千大千一切世界亦皆是幻，一切",
    "T11n0310_085:0487c22": "眾生共所幻故。凡所有法無非是幻，因緣和",
    "T11n0310_085:0487c23": "合之所幻故。汝今應以幻化飲食隨次而行。」",
    "T11n0310_085:0487c24": "時彼幻師與四天王、釋提桓因并來眷屬，及",
    "T11n0310_085:0487c25": "所幻化給侍人等，即持飲食施佛及僧，同會",
    "T11n0310_085:0487c26": "眾人悉皆充足。爾時摩訶迦葉而說偈曰：",
    "T11n0310_085:0487c27": "「知食是幻化，　　受者亦復然，",
    "T11n0310_085:0487c28": "了此平等時，　　乃名為淨施。」",
    "T11n0310_085:0487c29": "大目乾連曰：",
    "T11n0310_085:0488a01": "「知座是幻化，　　坐者亦復然，",
    "T11n0310_085:0488a02": "了此平等時，　　乃名為淨施。」",
    "T11n0310_085:0488a03": "舍利弗曰：",
    "T11n0310_085:0488a04": "「如化給侍人，　　受者心亦然，",
    "T11n0310_085:0488a05": "施者能如是，　　乃名為淨施。」",
    "T11n0310_085:0488a06": "須菩提曰：",
    "T11n0310_085:0488a07": "「勿以施為施，　　勿以受為受，",
    "T11n0310_085:0488a08": "施者能如是，　　乃名為淨施。」",
    "T11n0310_085:0488a09": "阿難陀曰：",
    "T11n0310_085:0488a10": "「所施如虛空，　　受者不可得，",
    "T11n0310_085:0488a11": "遠離於身心，　　其施最清淨。」",
    "T11n0310_085:0488a12": "光幢菩薩曰：",
    "T11n0310_085:0488a13": "「譬如彼幻師，　　幻化莊嚴事，",
    "T11n0310_085:0488a14": "諸法皆如是，　　愚人不覺知。」",
    "T11n0310_085:0488a15": "光嚴菩薩曰：",
    "T11n0310_085:0488a16": "「如座及諸樹，　　皆幻心所為，",
    "T11n0310_085:0488a17": "幻心與虛空，　　何有少差別？」",
    "T11n0310_085:0488a18": "師子菩薩曰：",
    "T11n0310_085:0488a19": "「野干未曾聞，　　師子所哮吼，",
    "T11n0310_085:0488a20": "其心無所懼，　　嘷叫林樹間，",
    "T11n0310_085:0488a21": "適聞師子聲，　　藏竄而無所。",
    "T11n0310_085:0488a22": "幻師亦如是，　　不對如來前，",
    "T11n0310_085:0488a23": "常於外道中，　　自讚超過佛。",
    "T11n0310_085:0488a24": "幻師雖造作，　　幻術有其邊，",
    "T11n0310_085:0488a25": "如來所成就，　　幻術無窮盡，",
    "T11n0310_085:0488a26": "一切諸天魔，　　莫能知邊際。」",
    "T11n0310_085:0488a27": "師子慧菩薩曰：",
    "T11n0310_085:0488a28": "「了知給侍人，　　飲食并食者，",
    "T11n0310_085:0488a29": "一切皆幻化，　　善施無過上。」",
    "T11n0310_085:0488b01": "彌勒菩薩曰：",
    "T11n0310_085:0488b02": "「如火得蘇油，　　展轉而增盛，",
    "T11n0310_085:0488b03": "世尊對幻師，　　幻化亦如是。」",
    "T11n0310_085:0488b04": "文殊師利菩薩曰：",
    "T11n0310_085:0488b05": "「此會眾善事，　　如本未曾為，",
    "T11n0310_085:0488b06": "一切法皆然，　　常等於前際。」",
    "T11n0310_085:0488b07": "爾時世尊為欲成熟彼幻師故，化一長者入",
    "T11n0310_085:0488b08": "於會中，謂幻師曰：「汝今於此欲何所作？」幻",
    "T11n0310_085:0488b09": "師答言：「我為供養沙門瞿曇設諸飲食。」長者",
    "T11n0310_085:0488b10": "告言：「莫作是說。如來今者與諸比丘，在闍",
    "T11n0310_085:0488b11": "王宮受供而食。」佛神力故，令彼幻師見於如",
    "T11n0310_085:0488b12": "來與諸比丘在彼而食。又復化作第二長者，",
    "T11n0310_085:0488b13": "謂幻師言：「汝何所作？」幻師答言：「我為供養",
    "T11n0310_085:0488b14": "沙門瞿曇。」長者復言：「莫作是說。如來今者",
    "T11n0310_085:0488b15": "與諸比丘，在於梵志里巷之中巡行乞食。」佛",
    "T11n0310_085:0488b16": "神力故，令彼幻師還見如來與諸聖眾在里",
    "T11n0310_085:0488b17": "巷中巡行乞食。又復化作第三長者，告幻師",
    "T11n0310_085:0488b18": "言：「如來今者在彼醫王耆婆園中，為諸四眾",
    "T11n0310_085:0488b19": "宣說妙法。」佛神力故，令彼幻師皆見如是。",
    "T11n0310_085:0488b20": "次復化作釋提桓因，來詣幻師而復告言：「如",
    "T11n0310_085:0488b21": "來今在三十三天為眾說法。」彼時幻師復見",
    "T11n0310_085:0488b22": "如來在天眾中演諸法要。爾時幻師復於林",
    "T11n0310_085:0488b23": "樹花葉之間，及諸一切師子座上，并王舍城",
    "T11n0310_085:0488b24": "里巷垣牆室宅堂殿及諸勝處，皆見如來具",
    "T11n0310_085:0488b25": "諸相好。亦於一切諸如來所，自見己身悔過",
    "T11n0310_085:0488b26": "發露。彼時幻師唯見佛身，餘無所見，歡喜踊",
    "T11n0310_085:0488b27": "躍而便獲於念佛三昧。從三昧起合掌向佛，",
    "T11n0310_085:0488b28": "而說偈言：",
    "T11n0310_085:0488b29": "「我昔於閻浮，　　幻化無過上，",
    "T11n0310_085:0488c01": "今比佛神通，　　無能及少分。",
    "T11n0310_085:0488c02": "由是方了知，　　諸佛難思力，",
    "T11n0310_085:0488c03": "隨心能變現，　　化佛如恒沙。",
    "T11n0310_085:0488c04": "所見諸如來，　　皆具於相好，",
    "T11n0310_085:0488c05": "願尊為顯示，　　何者是真佛？",
    "T11n0310_085:0488c06": "於此諸如來，　　我欲修供養，",
    "T11n0310_085:0488c07": "願尊為我說，　　何者為勝果？",
    "T11n0310_085:0488c08": "若人於佛所，　　不生尊重心，",
    "T11n0310_085:0488c09": "如是諸凡夫，　　退失於安樂。",
    "T11n0310_085:0488c10": "今於世尊前，　　發露先所犯，",
    "T11n0310_085:0488c11": "妄試如來罪，　　永願滅無餘。",
    "T11n0310_085:0488c12": "梵釋并大眾，　　願皆證知我，",
    "T11n0310_085:0488c13": "為度諸群生，　　今發菩提心。",
    "T11n0310_085:0488c14": "以智慧光明，　　覺悟於世間，",
    "T11n0310_085:0488c15": "施與甘露法，　　悉皆令充滿。",
    "T11n0310_085:0488c16": "若人於佛所，　　見如是神變，",
    "T11n0310_085:0488c17": "及聞悅意言，　　勝行無礙智。",
    "T11n0310_085:0488c18": "何有明慧者，　　不發菩提心？",
    "T11n0310_085:0488c19": "願示菩提道，　　及遍清淨行。",
    "T11n0310_085:0488c20": "何等為修行，　　二乘不能入？",
    "T11n0310_085:0488c21": "云何所行處，　　尊重而供養？",
    "T11n0310_085:0488c22": "云何具威儀，　　及離諸疑悔？",
    "T11n0310_085:0488c23": "云何於多聞，　　無厭修堅實？",
    "T11n0310_085:0488c24": "云何為人說，　　令樂於正法，",
    "T11n0310_085:0488c25": "無希利養心，　　及善知恩報？",
    "T11n0310_085:0488c26": "云何於眾生，　　常為不壞友？",
    "T11n0310_085:0488c27": "云何近善友，　　捨離惡知識？",
    "T11n0310_085:0488c28": "云何值諸佛，　　供養心無倦？",
    "T11n0310_085:0488c29": "云何為學處，　　尊重及清淨？",
    "T11n0310_085:0489a01": "云何定種姓，　　成就如理心？",
    "T11n0310_085:0489a02": "及捨不如理，　　具足正思惟？",
    "T11n0310_085:0489a03": "云何無怯弱，　　不為魔所攝，",
    "T11n0310_085:0489a04": "思惟於義理，　　不捨諸眾生？",
    "T11n0310_085:0489a05": "云何不應捨，　　不取而攝取，",
    "T11n0310_085:0489a06": "得入於正行，　　具足善方便？",
    "T11n0310_085:0489a07": "云何修慈悲，　　成就諸神通，",
    "T11n0310_085:0489a08": "證於無礙辯，　　及得陀羅尼？",
    "T11n0310_085:0489a09": "云何獲法忍，　　清淨之辯才，",
    "T11n0310_085:0489a10": "當捨應捨法，　　得入甚深義？",
    "T11n0310_085:0489a11": "云何於誓願，　　一切皆圓滿，",
    "T11n0310_085:0489a12": "於諸波羅蜜，　　而得不退轉？",
    "T11n0310_085:0489a13": "我於如是法，　　當願勤修行，",
    "T11n0310_085:0489a14": "唯願大悲尊，　　為我廣宣說。」",
    "T11n0310_085:0489a15": "爾時世尊以偈答曰：",
    "T11n0310_085:0489a16": "「若了一切法，　　皆同於幻化，",
    "T11n0310_085:0489a17": "是人則能現，　　百億諸佛身，",
    "T11n0310_085:0489a18": "往於俱胝剎，　　度脫諸眾生。",
    "T11n0310_085:0489a19": "譬如跋陀羅，　　無色現眾色，",
    "T11n0310_085:0489a20": "不生亦不滅，　　無住無去來。",
    "T11n0310_085:0489a21": "世尊變化身，　　及與比丘眾，",
    "T11n0310_085:0489a22": "亦無有生滅，　　乃至於涅槃。",
    "T11n0310_085:0489a23": "此皆是如來，　　不思議神變，",
    "T11n0310_085:0489a24": "亦如幻化者，　　現象馬軍陣。",
    "T11n0310_085:0489a25": "迷惑諸眾生，　　妄見為真實，",
    "T11n0310_085:0489a26": "如是象馬軍，　　無性亦無生。",
    "T11n0310_085:0489a27": "諸佛無色相，　　無去亦無來，",
    "T11n0310_085:0489a28": "住於我見人，　　妄生於佛想。",
    "T11n0310_085:0489a29": "不應以色相，　　種族及生處，",
    "T11n0310_085:0489b01": "乃至梵音聲，　　而欲觀如來。",
    "T11n0310_085:0489b02": "亦難以心識，　　分別於諸佛，",
    "T11n0310_085:0489b03": "諸佛法性身，　　超過於三世。",
    "T11n0310_085:0489b04": "自性離諸相，　　不墮於法數，",
    "T11n0310_085:0489b05": "所現諸如來，　　自性無生起，",
    "T11n0310_085:0489b06": "亦無蘊界處，　　住於無所依，",
    "T11n0310_085:0489b07": "如是佛法身，　　非五眼能見。",
    "T11n0310_085:0489b08": "若謂我見佛，　　是則不能見，",
    "T11n0310_085:0489b09": "以無見為見，　　如空中鳥跡。",
    "T11n0310_085:0489b10": "如汝所見佛，　　及餘未見者，",
    "T11n0310_085:0489b11": "平等如虛空，　　一相無差別。",
    "T11n0310_085:0489b12": "戒定慧解脫，　　及解脫知見，",
    "T11n0310_085:0489b13": "一切諸如來，　　功德無差別，",
    "T11n0310_085:0489b14": "皆住於空性，　　於法無所著，",
    "T11n0310_085:0489b15": "一切皆幻化，　　無性亦無生。",
    "T11n0310_085:0489b16": "供養一如來，　　則供於多佛，",
    "T11n0310_085:0489b17": "諸佛之法身，　　平等無差別。",
    "T11n0310_085:0489b18": "如是一切佛，　　咸能生福利，",
    "T11n0310_085:0489b19": "普施諸如來，　　皆獲於大果。",
    "T11n0310_085:0489b20": "同證於平等，　　清淨之法性，",
    "T11n0310_085:0489b21": "是故諸如來，　　無種種差別。",
    "T11n0310_085:0489b22": "如汝先所問，　　何者為真佛？",
    "T11n0310_085:0489b23": "當捨散亂心，　　諦聽我宣說。",
    "T11n0310_085:0489b24": "應住正念慧，　　觀察於諸法，",
    "T11n0310_085:0489b25": "一切皆無生，　　妄見為真實。",
    "T11n0310_085:0489b26": "色相若有生，　　則應亦有滅，",
    "T11n0310_085:0489b27": "是故諸如來，　　畢竟無有生。",
    "T11n0310_085:0489b28": "彼亦非己生，　　亦無有散滅，",
    "T11n0310_085:0489b29": "由是觀如來，　　以無見為見，",
    "T11n0310_085:0489c01": "如汝所見佛，　　不依止方所。",
    "T11n0310_085:0489c02": "一切諸凡夫，　　皆依於五蘊，",
    "T11n0310_085:0489c03": "應當於彼蘊，　　如佛而觀察。",
    "T11n0310_085:0489c04": "諸佛及諸法，　　乃至於眾生，",
    "T11n0310_085:0489c05": "以無相為相，　　無有依止者，",
    "T11n0310_085:0489c06": "若作是觀察，　　速證於菩提。",
    "T11n0310_085:0489c07": "諸法皆非有，　　由妄分別生，",
    "T11n0310_085:0489c08": "因緣體性空，　　離作者性故。",
    "T11n0310_085:0489c09": "如是能了達，　　因緣作者空，",
    "T11n0310_085:0489c10": "彼則能了知，　　離染清淨法，",
    "T11n0310_085:0489c11": "以清淨法眼，　　得見諸如來。」",
    "T11n0310_085:0489c12": "時彼幻師聞是說已得順法忍，五千眾生發",
    "T11n0310_085:0489c13": "阿耨多羅三藐三菩提心，二百菩薩證無生",
    "T11n0310_085:0489c14": "忍。爾時世尊飯食已訖，欲滿幻師所施願故，",
    "T11n0310_085:0489c15": "復說偈言：",
    "T11n0310_085:0489c16": "「能於所施物，　　施者及受人，",
    "T11n0310_085:0489c17": "等無分別心，　　是則施圓滿。」",
    "T11n0310_085:0489c18": "爾時阿難白佛言：「世尊！我等願於如來以佛",
    "T11n0310_085:0489c19": "神力加持幻師，今所施設莊嚴之事，於七日",
    "T11n0310_085:0489c20": "中令不隱沒。」是時如來為眾請故，令彼幻師",
    "T11n0310_085:0489c21": "幻化道場，滿足七日嚴飾如故。爾時如來與",
    "T11n0310_085:0489c22": "諸比丘及大菩薩，天、龍、夜叉、乾闥婆等恭敬",
    "T11n0310_085:0489c23": "圍遶，還耆闍崛山為眾說法。爾時幻師復往",
    "T11n0310_085:0489c24": "佛所頂禮佛足，右遶三匝却住一面，而白佛",
    "T11n0310_085:0489c25": "言：「世尊！願為演說諸菩薩道，勤修行者速",
    "T11n0310_085:0489c26": "當得至菩提道場。」佛言：「諦聽，善思念之，當",
    "T11n0310_085:0489c27": "為汝說。」幻師白言：「唯然世尊！願樂欲聞。」佛",
    "T11n0310_085:0489c28": "言：「善男子！有四種法是菩薩道。若能修行，",
    "T11n0310_085:0489c29": "速當得至菩提道場。云何為四？一者於菩提",
    "T11n0310_085:0490a01": "心永不退失，二者於諸眾生常無棄捨，三",
    "T11n0310_085:0490a02": "者一切善根求無厭足，四者護持正法起大精",
    "T11n0310_085:0490a03": "進。善男子！菩薩復有四法遍清淨行。云何",
    "T11n0310_085:0490a04": "為四？一者律儀清淨，二者意樂清淨，三者",
    "T11n0310_085:0490a05": "智慧清淨，四者受生清淨。復有四法，唯菩",
    "T11n0310_085:0490a06": "薩行，非彼二乘之所能入。云何為四？一者",
    "T11n0310_085:0490a07": "修習禪定而不隨生，二者於甚深義心能簡",
    "T11n0310_085:0490a08": "擇，三者於諸眾生起大悲心，四者種種辯才",
    "T11n0310_085:0490a09": "演法無礙。復有四法所行之處。云何為四？一",
    "T11n0310_085:0490a10": "者樂住閑寂，二者厭於憒閙，三者於諸眾生",
    "T11n0310_085:0490a11": "起大慈心，四者能了諸行無有去來。復有",
    "T11n0310_085:0490a12": "四法尊重供養。云何為四？一者不惜身命，二",
    "T11n0310_085:0490a13": "者心常歡悅，三者捨離憍慢，四者如說修行。",
    "T11n0310_085:0490a14": "復有四法威儀具足：一者知時，二者知處，三",
    "T11n0310_085:0490a15": "者寂靜，四者真實。",
    "T11n0310_085:0490a16": "「復有四法能離疑悔。云何為四？一者於惡作",
    "T11n0310_085:0490a17": "事應預防護，二者於諸智人當樂親近，三者",
    "T11n0310_085:0490a18": "於所聞義常善思惟，四者不以慈心不舉他",
    "T11n0310_085:0490a19": "過。復有四法多聞無厭。云何為四？一者增",
    "T11n0310_085:0490a20": "長自他正智慧故，二者於他疑惑能斷除故，",
    "T11n0310_085:0490a21": "三者於佛正法能攝受故，四者於諸如來讚",
    "T11n0310_085:0490a22": "無盡故。復有四法多聞堅實。云何為四？一者",
    "T11n0310_085:0490a23": "聞正法已能善解了，二者聞正法已不作諸",
    "T11n0310_085:0490a24": "惡，三者聞正法已為他開示，四者聞正法已",
    "T11n0310_085:0490a25": "迴向菩提。復有四法說法利益。云何為四？一",
    "T11n0310_085:0490a26": "者常受他人香味飲食，二者恒受衣服種種",
    "T11n0310_085:0490a27": "供養，三者令魔眷屬勢力羸弱，四者諸天護",
    "T11n0310_085:0490a28": "持魔不得便。復有四法令他信樂所說之法。",
    "T11n0310_085:0490a29": "云何為四？一者心少欲故，二者常知足故，三",
    "T11n0310_085:0490b01": "者語柔軟故，四者身順法故。復有四法能演",
    "T11n0310_085:0490b02": "正法無有希望。云何為四？一者於生死中恒",
    "T11n0310_085:0490b03": "懷怖畏，二者不求世間利養親友，三者於諸",
    "T11n0310_085:0490b04": "眾生常生擁護，四者於諸聖種而能修習。復",
    "T11n0310_085:0490b05": "有四法知恩報恩。云何為四？一者勸諸眾生",
    "T11n0310_085:0490b06": "趣菩提故，二者知所作業不失壞故，三者慈",
    "T11n0310_085:0490b07": "愛眾生如己身故，四者善能修行菩薩事故。",
    "T11n0310_085:0490b08": "復有四法於諸眾生為不壞友。云何為四？一",
    "T11n0310_085:0490b09": "者能被忍辱大甲冑故，二者福利眾生不求",
    "T11n0310_085:0490b10": "報故，三者於大悲心常不退故，四者雖多惱",
    "T11n0310_085:0490b11": "害亦不捨故。復有四法於諸善友應當親近。",
    "T11n0310_085:0490b12": "云何為四？一者成就善巧方便，二者成就殊",
    "T11n0310_085:0490b13": "勝意樂，三者成就菩薩正行，四者成就勸讚",
    "T11n0310_085:0490b14": "菩提。復有四法於諸惡友應當捨離。云何為",
    "T11n0310_085:0490b15": "四？一者讚說二乘，二者令退菩提，三者增",
    "T11n0310_085:0490b16": "長惡法，四者損壞諸善。復有四法得值諸佛。",
    "T11n0310_085:0490b17": "云何為四？一者恒以一心專念佛故，二者稱",
    "T11n0310_085:0490b18": "讚如來諸功德故，三者所受律儀遍清淨故，",
    "T11n0310_085:0490b19": "四者以勝意樂發弘願故。復有四法供養諸",
    "T11n0310_085:0490b20": "佛心無懈惓。云何為四？一者應自慶快我",
    "T11n0310_085:0490b21": "今供養最上福田，二者由我供養一切眾生",
    "T11n0310_085:0490b22": "亦當供養，三者因供養已於菩提心當得堅",
    "T11n0310_085:0490b23": "固，四者覩於如來三十二相善根增長。復有",
    "T11n0310_085:0490b24": "四法於諸學處生尊重心。云何為四？一者超",
    "T11n0310_085:0490b25": "過惡道，二者得生善趣，三者尊重如來，四",
    "T11n0310_085:0490b26": "者圓滿諸願。復有四法所應學處。云何為四？",
    "T11n0310_085:0490b27": "一者於菩提心常不捨離，二者於諸眾生心",
    "T11n0310_085:0490b28": "行平等，三者於波羅蜜精進修行，四者聞無",
    "T11n0310_085:0490b29": "量法不生恐怖。復有四法學處清淨。云何為",
    "T11n0310_085:0490c01": "四？一者不造諸惡，二者深解空性，三者不",
    "T11n0310_085:0490c02": "謗諸佛，四者滅壞諸見。復有四法三昧種",
    "T11n0310_085:0490c03": "姓。云何為四？一者離憒閙故，二者樂寂靜",
    "T11n0310_085:0490c04": "故，三者心無亂故，四者善根增故。復有四",
    "T11n0310_085:0490c05": "法如理之心應當成就。云何為四？一者所修",
    "T11n0310_085:0490c06": "善法迴趣菩提，二者心常宴寂無有執著，三",
    "T11n0310_085:0490c07": "者於解脫門常勤修習，四者曾不求證二乘",
    "T11n0310_085:0490c08": "涅槃。復有四法不如理心應當捨離。云何為",
    "T11n0310_085:0490c09": "四？一者於諸生死有所怖畏，二者於所修行",
    "T11n0310_085:0490c10": "不生信受，三者於祕密教不求勝解，四者於",
    "T11n0310_085:0490c11": "諸善根而不修習。復有四法正思惟心應善",
    "T11n0310_085:0490c12": "修學。云何為四？一者菩薩乃至為一眾生，於",
    "T11n0310_085:0490c13": "無量劫受生死苦；二者應先了知一切眾生",
    "T11n0310_085:0490c14": "根性差別，而為說法令捨煩惱；三者應當斷",
    "T11n0310_085:0490c15": "一切惡、修一切善，降伏魔軍，證於阿耨多",
    "T11n0310_085:0490c16": "羅三藐三菩提；四者當為三千大千世界無",
    "T11n0310_085:0490c17": "量眾生，以一梵音演諸法要。復有四法無怯",
    "T11n0310_085:0490c18": "弱心魔不能摧。云何為四？一者觀一切法猶",
    "T11n0310_085:0490c19": "如幻化，二者常與如理正智相應，三者於一",
    "T11n0310_085:0490c20": "切法無所分別，四者於一切相無所執著。復",
    "T11n0310_085:0490c21": "有四法思惟於義。云何為四？一者知一切法",
    "T11n0310_085:0490c22": "從因緣生，二者知無少法名為起者，三者知",
    "T11n0310_085:0490c23": "緣生法彼即無起，四者知法無生亦無滅壞。",
    "T11n0310_085:0490c24": "復有四法不捨眾生。云何為四？一者不捨弘",
    "T11n0310_085:0490c25": "願，二者忍於疲苦，三者不惜身命，四者恒",
    "T11n0310_085:0490c26": "修四攝。復有四法不應捨離。云何為四？一",
    "T11n0310_085:0490c27": "者於諸布施而不捨離，二者成熟眾生而不",
    "T11n0310_085:0490c28": "捨離，三者常自覺察而不捨離，四者增長他",
    "T11n0310_085:0490c29": "善而不捨離。復有四法常應攝受。云何為四？",
    "T11n0310_085:0491a01": "一者微少善根亦當修習，二者增長他善心",
    "T11n0310_085:0491a02": "無懈怠，三者聞說施戒則能信受，四者不求",
    "T11n0310_085:0491a03": "一切利養名譽。復有四法入於正行。云何為",
    "T11n0310_085:0491a04": "四？一者成就通智，二者住大三昧，三者修",
    "T11n0310_085:0491a05": "習空性，四者無所執著。復有四法善巧方便。",
    "T11n0310_085:0491a06": "云何為四？一者菩薩於諸發心，以菩提心而",
    "T11n0310_085:0491a07": "為上首，乃至煩惱猶令順趣無上菩提，何況",
    "T11n0310_085:0491a08": "發起諸善心等；二者觀諸眾生乃至住於邪",
    "T11n0310_085:0491a09": "見之者皆為法器；三者了知諸法無有自性；",
    "T11n0310_085:0491a10": "四者修習解脫於三昧門無執著想。復有四",
    "T11n0310_085:0491a11": "法修大慈心。云何為四？一者修大慈心救護",
    "T11n0310_085:0491a12": "眾生，二者修大慈心度脫眾生，三者修大慈",
    "T11n0310_085:0491a13": "心覺悟眾生，四者修大慈心為令眾生入涅",
    "T11n0310_085:0491a14": "槃故。復有四法修大悲心。云何為四？一者",
    "T11n0310_085:0491a15": "修大悲心為令眾生離諸惡道住善趣故，二",
    "T11n0310_085:0491a16": "者修大悲心為令眾生捨諸惡行習善法故，",
    "T11n0310_085:0491a17": "三者修大悲心為令眾生離於小乘入大乘",
    "T11n0310_085:0491a18": "故，四者修大悲心為令眾生離於生死得涅",
    "T11n0310_085:0491a19": "槃故。復有四法成就神通。云何為四？一者",
    "T11n0310_085:0491a20": "不惜身命無愛戀故，二者了一切法如幻化",
    "T11n0310_085:0491a21": "故，三者於諸眾生起尊重故，四者修奢摩他",
    "T11n0310_085:0491a22": "無散亂故。復有四法得無礙辯。云何為四？一",
    "T11n0310_085:0491a23": "者隨順於義不隨於文，二者隨順於法不隨",
    "T11n0310_085:0491a24": "於人，三者了達諸法離於文字，四者依了文",
    "T11n0310_085:0491a25": "字演說無盡。復有四法得陀羅尼。云何為四？",
    "T11n0310_085:0491a26": "一者於諸多聞無有厭足，二者於多聞者恭",
    "T11n0310_085:0491a27": "敬供養，三者以種種名說真實義，四者隨祕",
    "T11n0310_085:0491a28": "密教能正趣入。復有四法能得法忍。云何為",
    "T11n0310_085:0491a29": "四？一者多修勝解，二者無有退轉，三者資",
    "T11n0310_085:0491b01": "糧圓滿，四者精勤無倦。復有四法得淨辯才。",
    "T11n0310_085:0491b02": "云何為四？一者於說法人無所違逆，二者尊",
    "T11n0310_085:0491b03": "重法師恭敬聽受，三者不以多聞而自憍慢，",
    "T11n0310_085:0491b04": "四者於少聞者不生輕賤。復有四法應當捨",
    "T11n0310_085:0491b05": "離。云何為四？一者於貪瞋癡應當捨離，二",
    "T11n0310_085:0491b06": "者於聲聞乘應當捨離，三者於緣覺乘應當",
    "T11n0310_085:0491b07": "捨離，四者於善法想應當捨離。復有四法入",
    "T11n0310_085:0491b08": "甚深義。云何為四？一者於有為法深達緣起，",
    "T11n0310_085:0491b09": "二者於祕密義能正了知，三者於諸法性深",
    "T11n0310_085:0491b10": "生正解，四者於一切法了達空義。復有四法",
    "T11n0310_085:0491b11": "令願圓滿。云何為四？一者尸羅清淨，二者",
    "T11n0310_085:0491b12": "淨除惡業，三者無有諂誑，四者增長善根。復",
    "T11n0310_085:0491b13": "有四法於諸波羅蜜而得不退轉。云何為四？",
    "T11n0310_085:0491b14": "一者以善巧方便能於一波羅蜜遍通諸波羅",
    "T11n0310_085:0491b15": "蜜，二者以善巧方便隨了一眾生遍了一切",
    "T11n0310_085:0491b16": "眾生，三者以善巧方便證於一法清淨遍證",
    "T11n0310_085:0491b17": "一切諸法清淨，四者以善巧方便了知一佛",
    "T11n0310_085:0491b18": "遍能了知一切諸佛。何以故？由於法性無差",
    "T11n0310_085:0491b19": "別故。」",
    "T11n0310_085:0491b20": "佛說如是菩薩四法門時，幻師跋陀羅證",
    "T11n0310_085:0491b21": "無生忍，心懷踊悅，即昇虛空其身去地七多",
    "T11n0310_085:0491b22": "羅量。爾時世尊熙怡微笑，從其面門放無量",
    "T11n0310_085:0491b23": "光，其光普照諸佛世界，還於如來頂上而沒。",
    "T11n0310_085:0491b24": "爾時尊者阿難作是念言：「如來、應、正等覺",
    "T11n0310_085:0491b25": "現此微笑非無因緣。」即從座起，偏袒右肩右",
    "T11n0310_085:0491b26": "膝著地，合掌向佛，以偈問曰：",
    "T11n0310_085:0491b27": "「普聞三界遍知尊，　　威德智處難思者，",
    "T11n0310_085:0491b28": "已達菩提功德岸，　　今現微笑有何緣？",
    "T11n0310_085:0491b29": "十方五趣諸眾生，　　心行種性上中下，",
    "T11n0310_085:0491c01": "如來於彼悉能了，　　今現微笑有何緣？",
    "T11n0310_085:0491c02": "人天八部諸大眾，　　所出種種妙音聲，",
    "T11n0310_085:0491c03": "比於如來清淨音，　　乃至不及歌羅分。",
    "T11n0310_085:0491c04": "世尊光明遍十方，　　普照無量諸佛剎，",
    "T11n0310_085:0491c05": "日月摩尼梵天光，　　無有能比如來者。",
    "T11n0310_085:0491c06": "已了性空甚深法，　　無我無人及眾生，",
    "T11n0310_085:0491c07": "有無二邊皆捨離，　　善知三際如水月。",
    "T11n0310_085:0491c08": "今誰趣於最上乘，　　紹繼如來法種性，",
    "T11n0310_085:0491c09": "生於廣大三寶中？　　微笑因緣願宣說。",
    "T11n0310_085:0491c10": "如來所現微笑光，　　為彼諸乘有差別，",
    "T11n0310_085:0491c11": "於膝於肩而沒者，　　如斯為彼二乘人。",
    "T11n0310_085:0491c12": "今者所放無量光，　　此光入於如來頂，",
    "T11n0310_085:0491c13": "天中勝者為何人，　　於此佛乘當授記？」",
    "T11n0310_085:0491c14": "爾時世尊告阿難言：「汝今見是跋陀羅不？」白",
    "T11n0310_085:0491c15": "言：「已見。」佛告阿難：「此善男子，過於九萬二",
    "T11n0310_085:0491c16": "千劫，於大莊嚴土善化劫中當得成佛，號",
    "T11n0310_085:0491c17": "曰神變王如來、應、正等覺。彼佛國土人民熾",
    "T11n0310_085:0491c18": "盛安隱豐樂，地平柔軟如兜羅綿，花果諸樹",
    "T11n0310_085:0491c19": "次第行列，幢幡寶蓋以為莊嚴，眾樂自鳴妙",
    "T11n0310_085:0491c20": "香充遍，所須飲食應念而至，諸所受用資生",
    "T11n0310_085:0491c21": "之具，如忉利天而無有異。彼國常現種種莊",
    "T11n0310_085:0491c22": "嚴，是故號為大莊嚴土。於彼國內一切人民，",
    "T11n0310_085:0491c23": "皆住大乘深信堅固。彼神變王如來壽十",
    "T11n0310_085:0491c24": "千歲，正法住世滿百億年。臨涅槃時，授名",
    "T11n0310_085:0491c25": "稱菩薩阿耨多羅三藐三菩提記，告言：『汝於",
    "T11n0310_085:0491c26": "來世次當作佛，號一切最勝如來、應、正等覺。』」",
    "T11n0310_085:0491c27": "時跋陀羅聞於如來如是記已，從空而下，頂",
    "T11n0310_085:0491c28": "禮佛足而作是言：「我今歸命如來、應、正等覺",
    "T11n0310_085:0491c29": "及法、比丘。」如是慇懃無量俱胝數百千遍。復",
    "T11n0310_085:0492a01": "作是言：「如佛世尊以於真如無有異故，說",
    "T11n0310_085:0492a02": "一切法不異真如，乃至無有差別、無有缺減、",
    "T11n0310_085:0492a03": "無有分別、無生無作。我今歸依亦復如是。」爾",
    "T11n0310_085:0492a04": "時尊者阿難謂跋陀羅言：「汝若如佛所說",
    "T11n0310_085:0492a05": "真如而歸依者，汝今豈於佛法性中有所得",
    "T11n0310_085:0492a06": "耶？」幻師答言：「我身即是如來法性。所以者",
    "T11n0310_085:0492a07": "何？我及如來無二無別，一切諸法皆真如故。",
    "T11n0310_085:0492a08": "言真如者，則一切法無差別性，一切眾生亦",
    "T11n0310_085:0492a09": "復如是。尊者當知，言無二者，無所分別是",
    "T11n0310_085:0492a10": "為無二。何以故？遍知諸法但有名字，是佛智",
    "T11n0310_085:0492a11": "故。」尊者阿難前白佛言：「奇哉世尊！此跋陀",
    "T11n0310_085:0492a12": "羅乃有如是智慧辯才。昔以幻化惑亂世間，",
    "T11n0310_085:0492a13": "今時復以智慧惑亂。」佛告跋陀羅言：「善男子！",
    "T11n0310_085:0492a14": "汝實爾耶？」跋陀羅言：「如佛所作惑亂之事，我",
    "T11n0310_085:0492a15": "亦如是惑亂世間。所以者何？謂佛世尊於無",
    "T11n0310_085:0492a16": "我中說有眾生及壽命者，此於世間是大惑",
    "T11n0310_085:0492a17": "亂。如於如來證菩提已，不見少法是生死往",
    "T11n0310_085:0492a18": "來而說生死往來。如我意者，唯有如來是大",
    "T11n0310_085:0492a19": "惑亂。」佛言：「善男子！善哉善哉，如汝所說。諸",
    "T11n0310_085:0492a20": "佛如來於無我中乃至無有生死往來，而隨",
    "T11n0310_085:0492a21": "世俗說眾生等。亦無少法名為涅槃，然為證",
    "T11n0310_085:0492a22": "得涅槃法故說於涅槃。」時跋陀羅聞是說已，",
    "T11n0310_085:0492a23": "前白佛言：「我願出家作於比丘。」爾時世尊告",
    "T11n0310_085:0492a24": "彌勒菩薩摩訶薩言：「汝當與是善男子剃除",
    "T11n0310_085:0492a25": "鬚髮授具足戒。」彌勒菩薩承佛教旨，即與出",
    "T11n0310_085:0492a26": "家受於具戒。既出家已，復白佛言：「世尊！此",
    "T11n0310_085:0492a27": "出家者唯形相耳非真出家。若諸菩薩真出",
    "T11n0310_085:0492a28": "家者，謂離諸相處於三界成熟眾生，方可名",
    "T11n0310_085:0492a29": "為真出家也。」說是語時，五千眾生發阿耨多",
    "T11n0310_085:0492b01": "羅三藐三菩提心，皆於諸漏心得解脫。爾時",
    "T11n0310_085:0492b02": "阿難白佛言：「世尊！當何名此經？我等云何奉",
    "T11n0310_085:0492b03": "持？」佛告阿難：「此經名為『授幻師跋陀羅記法",
    "T11n0310_085:0492b04": "門』，亦名『漸證菩提法門』。若有眾生於未來世",
    "T11n0310_085:0492b05": "欲見如來及為眾生作佛事者，當於此經受",
    "T11n0310_085:0492b06": "持讀誦廣為人說。所以者何？是人則為已見",
    "T11n0310_085:0492b07": "如來，亦已為他施作佛事。是故阿難！若於",
    "T11n0310_085:0492b08": "此經受持讀誦流通之者，則為哀愍利樂眾",
    "T11n0310_085:0492b09": "生。若欲發趣無上菩提，亦於此經當勤修習。",
    "T11n0310_085:0492b10": "此經能出無上菩提，此經能生無上菩提，是",
    "T11n0310_085:0492b11": "故此經亦復名為『出生菩提』。若有受持此經",
    "T11n0310_085:0492b12": "典者，當知諸佛止住其身，何況於中如理",
    "T11n0310_085:0492b13": "修行。」時跋陀羅復白佛言：「世尊！此經亦名",
    "T11n0310_085:0492b14": "『發覺善根』。何以故？今於佛所得聞是經，一切",
    "T11n0310_085:0492b15": "善根皆現前故。」佛說是經已，尊者阿難及跋",
    "T11n0310_085:0492b16": "陀羅，天人大眾、阿修羅、乾闥婆等，聞佛所說，",
    "T11n0310_085:0492b17": "皆大歡喜，信受奉行。",
    "T11n0310_085:0492b18": "大寶積經卷第八十五"
}