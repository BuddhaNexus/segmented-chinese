{
    "T50n2047a_001:0184a15": "No. 2047",
    "T50n2047a_001:0184a16": "龍樹菩薩傳",
    "T50n2047a_001:0184a18": "姚秦三藏鳩摩羅什譯",
    "T50n2047a_001:0184a19": "龍樹菩薩者。出南天竺梵志種也。天聰奇悟",
    "T50n2047a_001:0184a20": "事不再告。在乳餔之中。聞諸梵志誦四圍陀",
    "T50n2047a_001:0184a21": "典各四萬偈。偈有三十二字。皆諷其文而領",
    "T50n2047a_001:0184a22": "其義。弱冠馳名獨步諸國。天文地理圖緯祕",
    "T50n2047a_001:0184a23": "讖。及諸道術無不悉綜。契友三人亦是一時",
    "T50n2047a_001:0184a24": "之傑。相與議曰。天下理義可以開神明悟幽",
    "T50n2047a_001:0184a25": "旨者。吾等盡之矣。復欲何以自娛。騁情極欲",
    "T50n2047a_001:0184a26": "最是一生之樂。然諸梵志道士勢。非王公何",
    "T50n2047a_001:0184a27": "由得之。唯有隱身之術斯樂可辦。四人相視",
    "T50n2047a_001:0184a28": "莫逆於心。俱至術家求隱身法。術師念曰。此",
    "T50n2047a_001:0184a29": "四梵志擅名一世草芥群生。今以術故屈辱",
    "T50n2047a_001:0184b01": "就我。此諸梵志才明絕世。所不知者唯此賤",
    "T50n2047a_001:0184b02": "法。我若授之。得必棄我不可復屈。且與其藥",
    "T50n2047a_001:0184b03": "使用。而不知藥盡必來永當師我。各與青藥",
    "T50n2047a_001:0184b04": "一丸告之曰。汝在靜處以水磨之。用塗眼瞼",
    "T50n2047a_001:0184b05": "汝形當隱。無人見者。龍樹磨此藥時聞其氣",
    "T50n2047a_001:0184b06": "即皆識之。分數多少錙銖無失。還告藥師向",
    "T50n2047a_001:0184b07": "所得藥有七十種分數。多少皆如其方。藥師",
    "T50n2047a_001:0184b08": "問曰汝何由知之。答曰。藥自有氣何以不知。",
    "T50n2047a_001:0184b09": "師即歎伏。若斯人者聞之猶難。而況相遇。我",
    "T50n2047a_001:0184b10": "之賤術何足惜耶。即具授之。四人得術縱意",
    "T50n2047a_001:0184b11": "自在。常入王宮。宮中美人皆被侵淩。百餘日",
    "T50n2047a_001:0184b12": "後宮中人有懷姙者。懅以白王庶免罪咎。王",
    "T50n2047a_001:0184b13": "大不悅。此何不祥為怪乃爾。召諸智臣以謀",
    "T50n2047a_001:0184b14": "此事。有舊老者言。凡如此事應有二種。或是",
    "T50n2047a_001:0184b15": "鬼魅或是方術。可以細土置諸門中。令有司",
    "T50n2047a_001:0184b16": "守之斷諸行者。若是術人其跡自現。可以兵",
    "T50n2047a_001:0184b17": "除。若是鬼魅入而無跡。可以術滅。即勅門者",
    "T50n2047a_001:0184b18": "備法試之。見四人跡驟以聞王。王將力士數",
    "T50n2047a_001:0184b19": "百人入宮。悉閉諸門。令諸力士揮刀空斬三",
    "T50n2047a_001:0184b20": "人即死。唯有龍樹斂身屏氣依王頭側。王頭",
    "T50n2047a_001:0184b21": "側七尺刀所不至。是時始悟欲為苦本眾禍",
    "T50n2047a_001:0184b22": "之根。敗德危身皆由此起。即自誓曰。我若得",
    "T50n2047a_001:0184b23": "脫當詣沙門受出家法。既出入山詣一佛塔出",
    "T50n2047a_001:0184b24": "家受戒。九十日中誦三藏盡。更求異經都無",
    "T50n2047a_001:0184b25": "得處。遂入雪山山中有塔。塔中有一老比丘。",
    "T50n2047a_001:0184b26": "以摩訶衍經典與之。誦受愛樂雖知實義未",
    "T50n2047a_001:0184b27": "得通利。周遊諸國更求餘經。於閻浮提中遍",
    "T50n2047a_001:0184b28": "求不得。外道論師沙門義宗咸皆摧伏。外道",
    "T50n2047a_001:0184b29": "弟子白之言。師為一切智人。今為佛弟子。弟",
    "T50n2047a_001:0184c01": "子之道諮承不足將未足耶。未足一事非一切",
    "T50n2047a_001:0184c02": "智也。辭窮情屈即起邪慢心。自念言。世界法",
    "T50n2047a_001:0184c03": "中津塗甚多。佛經雖妙以理推之故有未盡。",
    "T50n2047a_001:0184c04": "未盡之中可推而演之。以悟後學於理不違。",
    "T50n2047a_001:0184c05": "於事無失斯有何咎。思此事已即欲行之。立",
    "T50n2047a_001:0184c06": "師教戒更造衣服。令附佛法而有小異。欲以",
    "T50n2047a_001:0184c07": "除眾人情示不受學擇日選時當與。諸弟子",
    "T50n2047a_001:0184c08": "受新戒著新衣。獨在靜處水精房中。大龍菩",
    "T50n2047a_001:0184c09": "薩見其如是惜而愍之。即接之入海。於宮殿",
    "T50n2047a_001:0184c10": "中開七寶藏。發七寶華函。以諸方等深奧經",
    "T50n2047a_001:0184c11": "典無量妙法授之。龍樹受讀九十日中通解",
    "T50n2047a_001:0184c12": "甚多。其心深入體得實利。龍知其心而問之",
    "T50n2047a_001:0184c13": "曰。看經遍未。答言。汝諸函中經多無量不可",
    "T50n2047a_001:0184c14": "盡也。我可讀者已十倍閻浮提。龍言。如我宮",
    "T50n2047a_001:0184c15": "中所有經典。諸處此比復不可數。龍樹既得",
    "T50n2047a_001:0184c16": "諸經一相深入無生二忍具足。龍還送出於",
    "T50n2047a_001:0184c17": "南天竺。大弘佛法摧伏外道。廣明摩訶衍作",
    "T50n2047a_001:0184c18": "優波提舍十萬偈。又作莊嚴佛道論五千偈。",
    "T50n2047a_001:0184c19": "大慈方便論五千偈。中論五百偈。令摩訶衍",
    "T50n2047a_001:0184c20": "教大行於天竺。又造無畏論十萬偈。中論出",
    "T50n2047a_001:0184c21": "其中。時有婆羅門。善知呪術欲以所能與龍",
    "T50n2047a_001:0184c22": "樹諍勝。告天竺國王。我能伏此比丘。王當驗",
    "T50n2047a_001:0184c23": "之。王言。汝大愚癡。此菩薩者。明與日月爭光",
    "T50n2047a_001:0184c24": "智與聖心並照。汝何不遜敢不宗敬。婆羅門",
    "T50n2047a_001:0184c25": "言。王為智人何不以理驗之。而見抑挫。王見",
    "T50n2047a_001:0184c26": "其言至為請龍樹。清旦共坐政聽殿上。婆羅",
    "T50n2047a_001:0184c27": "門後至。便於殿前呪作大池廣長清淨。中有",
    "T50n2047a_001:0184c28": "千葉蓮華。自坐其上而誇龍樹。汝在地坐與",
    "T50n2047a_001:0184c29": "畜生無異。而欲與我清淨華上大德智人抗",
    "T50n2047a_001:0185a01": "言論議。爾時龍樹亦用呪術化作六牙白象。",
    "T50n2047a_001:0185a02": "行池水上趣其華座。以鼻絞拔高舉擲地。婆",
    "T50n2047a_001:0185a03": "羅門傷腰。委頓歸命龍樹。我不自量毀辱大",
    "T50n2047a_001:0185a04": "師。願哀受我啟其愚蒙。又南天竺王總御諸",
    "T50n2047a_001:0185a05": "國信用邪道。沙門釋子一不得見。國人遠近",
    "T50n2047a_001:0185a06": "皆化其道。龍樹念曰。樹不伐本則條不傾。人",
    "T50n2047a_001:0185a07": "主不化則道不行。其國政法王家出錢雇人宿",
    "T50n2047a_001:0185a08": "衛。龍樹乃應募為其將。荷戟前驅整行伍勒",
    "T50n2047a_001:0185a09": "部曲威不嚴而令行。法不彰而物隨。王甚嘉",
    "T50n2047a_001:0185a10": "之。問是何人。侍者答言。此人應募既不食廩",
    "T50n2047a_001:0185a11": "又不取錢。而在事恭謹閑習如此。不知其意",
    "T50n2047a_001:0185a12": "何求何欲。王召問之。汝是何人。答言。我是一",
    "T50n2047a_001:0185a13": "切智人。王大驚愕而問言。一切智人曠代一",
    "T50n2047a_001:0185a14": "有。汝自言是何以驗之。答言。欲知智在說王",
    "T50n2047a_001:0185a15": "當見問。王即自念。我為智主大論議師問之",
    "T50n2047a_001:0185a16": "能屈。猶不足名一旦不如此非小事。若其不問",
    "T50n2047a_001:0185a17": "便是一屈。遲疑良久不得已而問之。天今何",
    "T50n2047a_001:0185a18": "為耶。龍樹言。天今與阿修羅戰。王聞此言。譬",
    "T50n2047a_001:0185a19": "如人噎既不得吐。又不得咽。欲非其言復無",
    "T50n2047a_001:0185a20": "以證之。欲是其事無事可明。未言之間。龍樹",
    "T50n2047a_001:0185a21": "復言。此非虛論求勝之談。王小待之。須臾有",
    "T50n2047a_001:0185a22": "驗言訖。空中便有干戈兵器相係而落。王言。",
    "T50n2047a_001:0185a23": "干戈矛戟雖是戰器。汝何必知是天與阿修",
    "T50n2047a_001:0185a24": "羅戰。龍樹言。搆之虛言不如校以實事。言已",
    "T50n2047a_001:0185a25": "阿修羅手足指。及其耳鼻從空而下。又令王",
    "T50n2047a_001:0185a26": "及臣民婆羅門眾見空中清除兩陣相對。王乃",
    "T50n2047a_001:0185a27": "稽首伏其法化。殿上有萬婆羅門。皆棄束髮",
    "T50n2047a_001:0185a28": "受成就戒。是時有一小乘法師。常懷忿疾。",
    "T50n2047a_001:0185a29": "龍樹將去此世。而問之曰。汝樂我久住此世",
    "T50n2047a_001:0185b01": "不。答言。實所不願也。退入閑室經日不出。弟",
    "T50n2047a_001:0185b02": "子破戶看之。遂蟬蛻而去。去此世已來至今。",
    "T50n2047a_001:0185b03": "始過百歲。南天竺諸國為其立廟敬奉如佛。",
    "T50n2047a_001:0185b04": "其母樹下生之。因字阿周陀那。阿周陀那樹",
    "T50n2047a_001:0185b05": "名也。以龍成其道。故以龍配字。號曰龍樹也",
    "T50n2047a_001:0185b06": "依付法藏傳。即第十三祖師也。假餌仙藥現住長壽二百餘年。住持佛法。其所度人不可稱數。如法藏說。",
    "T50n2047a_001:0185b07": "龍樹菩薩傳"
}