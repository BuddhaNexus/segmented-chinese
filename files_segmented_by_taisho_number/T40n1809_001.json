{
    "T40n1809_001:0511b05": "僧羯磨卷上并序(出《四分律》)",
    "T40n1809_001:0511b07": "西太原寺沙門懷素集",
    "T40n1809_001:0511b08": "原夫鹿苑龍城，啟尸羅之妙躅；象巖鷲嶺，開",
    "T40n1809_001:0511b09": "解脫之玄宗。於是三千大千，受清涼而出火",
    "T40n1809_001:0511b10": "宅；天上天下，乘戒筏而越迷津。內眾於是敷",
    "T40n1809_001:0511b11": "榮，外徒由斯安樂。其後韜真細[疊*毛]，多聞折軸",
    "T40n1809_001:0511b12": "之憂；揜正微言，罕見浮囊之固。即有飲光秀",
    "T40n1809_001:0511b13": "出，維絕紐而虛求；波離聿興，振隤綱而幽贊。",
    "T40n1809_001:0511b14": "慧炬於焉重朗，戒海由是再清。其律教也弘",
    "T40n1809_001:0511b15": "深，固難得而遍舉。此羯磨者，則紹隆之正術，",
    "T40n1809_001:0511b16": "匡護之宏規，宗緒歸於五篇，濫觴起於《四分》，",
    "T40n1809_001:0511b17": "寔菩提之機要，誠涅槃之津涉者也。素以銳",
    "T40n1809_001:0511b18": "思弱齡，留情斯旨，眇觀至教，式考義途，丞",
    "T40n1809_001:0511b19": "歷炎涼，庶無大過誤耳。然自古諸德取解不",
    "T40n1809_001:0511b20": "同，各述異端，總有五本：一本一卷，曹魏鎧律",
    "T40n1809_001:0511b21": "師於許都集(題云「曇無德雜羯磨」。以結戒場為首，受日加乞不入羯磨，屢有增減，乖於律文)；",
    "T40n1809_001:0511b22": "一本一卷，曹魏曇諦於雒陽集(題云「羯磨一卷」，出《曇無德律》。以結",
    "T40n1809_001:0511b23": "大界為首，受日增乞牒入羯磨。魏郡礪律師受持此本。銳想箴規，雖去尤非，未祛謏過。分為兩卷，并造義釋)；一",
    "T40n1809_001:0511b24": "本一卷，元魏光律師於鄴下集(此同曇諦集本，述錄不順正文)；",
    "T40n1809_001:0511b25": "一本兩卷，隋願律師於并州撰(題云「羯磨卷上」，出《曇無德律》。願雖自",
    "T40n1809_001:0511b26": "曰依文，無片言增減。然詳律本，非無損益。兼造章疏，并汾盛行)；一本一卷，皇朝宣",
    "T40n1809_001:0511b27": "律師於京兆撰(題云「刪補隨機羯磨」。斯有近棄自部之正文，遠取他宗之傍義；教門既其雜",
    "T40n1809_001:0511b28": "亂，指事屢有乖違。并造義疏，頗行於代)。素於諸家撰集，莫不研尋，校",
    "T40n1809_001:0511b29": "理求文，抑多乖舛。遂以不敏，輒述幽深，分為",
    "T40n1809_001:0511c01": "三卷，勒成一部，庶無增減，以適時機，祇取成",
    "T40n1809_001:0511c02": "文，非敢穿鑿。惟願戒珠增照，叶日月而齊",
    "T40n1809_001:0511c03": "明；繫草傳芳，與天地而同朽。後之覽者，知斯",
    "T40n1809_001:0511c04": "志焉。",
    "T40n1809_001:0511c05": "方便篇第一",
    "T40n1809_001:0511c06": "僧集？(律言：應來者來。又言：僧有四種，四人、五人、十人、二十人。四人僧者，除受大戒、自恣、出罪，餘一切羯磨",
    "T40n1809_001:0511c07": "應作。五人僧者，除中國受大戒、出罪，餘一切羯磨應作。十人僧者，除出罪，餘一切羯磨應作。二十人僧者，一切",
    "T40n1809_001:0511c08": "羯磨應作；況復過二十。若隨四位僧中，有少一人者，作法不成，非法、非毘尼。)和合？(律言：同一羯磨和合",
    "T40n1809_001:0511c09": "集一處，不來者囑授，在現前應呵者不呵。又言：五法應和合：若如法應和合、若默然任之、若與欲、若從可信",
    "T40n1809_001:0511c10": "人聞、若先在中默然而坐，如是五事應和合。)未受大戒者出？(律言：不應在未受大戒人",
    "T40n1809_001:0511c11": "前作羯磨說戒。又言：聽除人未受大戒，餘者在前作羯磨說戒。又言：有四滿數：有人得滿數不應呵、有人不得滿",
    "T40n1809_001:0511c12": "數應呵、有人不得滿數亦不應呵、有人得滿數亦應呵。何等人得滿數不應呵？若為作呵責羯磨、擯羯磨、依止羯",
    "T40n1809_001:0511c13": "磨、遮不至白衣家羯磨。何等人不得滿數應呵？若欲受大戒人。何等人不得滿數亦不得呵？若為比丘作羯磨，比丘",
    "T40n1809_001:0511c14": "尼不得滿數亦不得呵、式叉摩那、沙彌、沙彌尼、若言犯邊罪等十三人、若被舉、若滅擯、若應滅擯、若別住、若在",
    "T40n1809_001:0511c15": "戒場上、若神足在空、若隱沒、若離見聞處、若所為作羯磨人。何等人得滿數亦得呵？若善比丘同一界住，不以神",
    "T40n1809_001:0511c16": "足在空、不隱沒、不離見聞處、乃至語傍人。)",
    "T40n1809_001:0511c17": "不來諸比丘說欲及清淨？(唯除結界不得說欲。其欲須與清淨合說。若自",
    "T40n1809_001:0511c18": "恣時，應言「與欲自恣」。若有佛法僧事、病患事、看病緣，聽與欲。律言：與欲有五種：若言與汝欲、若言我說欲、若言",
    "T40n1809_001:0511c19": "為我說欲、若現身相與欲、若廣說與欲。若不現身相、不口說欲者，不成與欲，應更與餘者欲。其持欲人受欲已便",
    "T40n1809_001:0511c20": "命過、若餘處行、若罷道、若入外道眾、若入別部眾、若至戒場上、若明相出、若自言犯邊罪等十三人、若被舉、若",
    "T40n1809_001:0511c21": "滅擯、若應滅擯、若神足在空、若離見聞處，不成與欲，應更與餘者欲。若至中道、若至僧中亦如是。若廣說",
    "T40n1809_001:0511c22": "欲者，應往傳欲人所，具儀作如是言：)大德一心念！我某甲比丘，",
    "T40n1809_001:0511c23": "如法僧事，與欲清淨。(時持欲比丘自有事起，不及詣僧者，聽轉欲與餘人。轉時應",
    "T40n1809_001:0511c24": "云：)大德一心念！我某甲比丘與某甲比丘，受欲",
    "T40n1809_001:0511c25": "清淨。彼及我身，如法僧事，與欲清淨。(持欲比丘至僧說時，",
    "T40n1809_001:0511c26": "若能記識姓名者，對僧一一稱說云：)大德僧聽！某甲比丘、某甲比",
    "T40n1809_001:0512a01": "丘，如法僧事，與欲清淨。(若不能記姓名，但云「眾多」。若受欲人若睡、若入定、或忘、",
    "T40n1809_001:0512a02": "若不故作如是，名為成與欲；若故不說者，突吉羅。)僧今何所作為？(然所為事有其三種：",
    "T40n1809_001:0512a03": "一為情事，如受懺等；二為非情事，如結諸界；三情非情事，如處分、離衣等。此所為事委僧量宜，故須對眾問其",
    "T40n1809_001:0512a04": "所作。)某羯磨。(羯磨約體但三，謂：單白、白二、白四。律言：有七種羯磨不應作：非法非毘尼羯磨、非法",
    "T40n1809_001:0512a05": "別眾羯磨、非法和合羯磨、法別眾羯磨、法相似別眾羯磨、法相似和合羯磨、呵不止羯磨。應作如法、如毘尼羯",
    "T40n1809_001:0512a06": "磨。應白二羯磨，如白法作白，如羯磨法作羯磨；白四羯磨亦爾；是為如法、如毘尼羯磨。此方便六，遍餘諸法，",
    "T40n1809_001:0512a07": "唯除結界，闕者不成。)",
    "T40n1809_001:0512a08": "結界篇第二",
    "T40n1809_001:0512a09": "結大界法(律言：當敷座，當打揵椎，盡共集。共集一處，不聽受欲。是中舊住比丘應唱大界四方相，",
    "T40n1809_001:0512a10": "若東方有山稱山，有塹稱塹，若村、若城、若疆畔、若園、若林、若池、若樹、若石、若垣牆、若神祀舍；如東方相，餘方",
    "T40n1809_001:0512a11": "亦爾。但結界處不得二界相接，應留中間，不得隔駃流水結，除常有橋船。唱相之法，應起禮僧，白言：)",
    "T40n1809_001:0512a12": "大德僧聽！我舊住比丘某甲，(若非舊住，識界者唱，應除「舊住」二言。)為",
    "T40n1809_001:0512a13": "僧唱大界四方相。(白已應唱，謂從東南角等次第而唱，乃至三說。眾中差堪能作羯磨者，",
    "T40n1809_001:0512a14": "若上座、若次座、若誦律、若不誦律，當如是作。)大德僧聽(逖徑反)！此住處比丘，",
    "T40n1809_001:0512a15": "唱四方大界相。若僧時到，僧忍聽(逖零反)，僧今於",
    "T40n1809_001:0512a16": "此四方相內結大界，同一住處，同一說戒。白",
    "T40n1809_001:0512a17": "如是。大德僧聽！此住處比丘，唱四方大界相。",
    "T40n1809_001:0512a18": "僧今於此四方相內結大界，同一住處，同一",
    "T40n1809_001:0512a19": "說戒。誰諸長老忍僧於此四方相內結大界，",
    "T40n1809_001:0512a20": "同一住處，同一說戒者默然，誰不忍者說。僧",
    "T40n1809_001:0512a21": "已忍於此四方相內，同一住處，同一說戒，結大",
    "T40n1809_001:0512a22": "界竟。僧忍，默然故，是事如是持。",
    "T40n1809_001:0512a23": "解大界法(時諸比丘有欲廣作界及狹作者。佛言：「欲改作者，先解前界，然後欲廣狹作從意。」當作",
    "T40n1809_001:0512a24": "白二解，應如是作。)大德僧聽！今此住處比丘，同一住",
    "T40n1809_001:0512a25": "處，同一說戒。若僧時到，僧忍聽，解界。白如是。",
    "T40n1809_001:0512a26": "大德僧聽！此住處比丘，同一住處，同一說戒，",
    "T40n1809_001:0512a27": "今解界。誰諸長老忍僧同一住處，同一說戒，",
    "T40n1809_001:0512b01": "解界者默然，誰不忍者說。僧已忍聽同一",
    "T40n1809_001:0512b02": "住處，同一說戒，解界竟。僧忍，默然故，是事如",
    "T40n1809_001:0512b03": "是持。",
    "T40n1809_001:0512b04": "結同一說戒同一利養界法(時有二處別利養別說戒，諸比丘欲結共一",
    "T40n1809_001:0512b05": "說戒共一利養界。佛言：「自今已去，聽各自解界，然後白二結。」當敷座等，如前。應如是作。)大德僧聽！",
    "T40n1809_001:0512b06": "如所說界相，若僧時到，僧忍聽，今僧於此處、",
    "T40n1809_001:0512b07": "彼處，結同一說戒，同一利養界。白如是。大德",
    "T40n1809_001:0512b08": "僧聽！如所說界相，今僧於此處、彼處，結同一",
    "T40n1809_001:0512b09": "說戒，同一利養界。誰諸長老忍僧於此處、彼",
    "T40n1809_001:0512b10": "處，同一說戒，同一利養，結界者默然，誰不忍",
    "T40n1809_001:0512b11": "者說。僧已忍於此處、彼處，同一說戒，同一利",
    "T40n1809_001:0512b12": "養，結界竟。僧忍，默然故，是事如是持。",
    "T40n1809_001:0512b13": "結同一說戒別利養界法(有二住處別說戒別利養，比丘意欲同一說戒別利",
    "T40n1809_001:0512b14": "養。佛言：「聽各自解界，然後結。」結法同前，唯改一句云：同一說戒別利養。白如是)。",
    "T40n1809_001:0512b15": "結別說戒同一利養界法(時二住處別說戒別利養，時諸比丘欲得別說戒",
    "T40n1809_001:0512b16": "同一利養，欲守護住處故。佛聽白二結，應如是作。)大德僧聽！若僧時到，僧",
    "T40n1809_001:0512b17": "忍聽，今僧於此、彼住處，結別說戒，同一利養，",
    "T40n1809_001:0512b18": "為欲守護住處故。白如是。大德僧聽！今僧於",
    "T40n1809_001:0512b19": "此、彼住處，結別說戒，同一利養，為守護住處",
    "T40n1809_001:0512b20": "故。誰諸長老忍僧於此、彼住處，結別說戒，同",
    "T40n1809_001:0512b21": "一利養，為守護住處故者默然，誰不忍者說。",
    "T40n1809_001:0512b22": "僧已忍於此、彼住處，結別說戒，同一利養，為守",
    "T40n1809_001:0512b23": "護住處故竟。僧忍，默然故，是事如是持。(此及前二，",
    "T40n1809_001:0512b24": "律無解法，若欲解者，准結翻解，翻相應知。)",
    "T40n1809_001:0512b25": "結戒場法(時諸比丘，有須四比丘眾、五比丘眾、十比丘眾、二十比丘眾羯磨事起，是中大眾集會疲",
    "T40n1809_001:0512b26": "極。佛言：「聽結戒場。稱四方界相，若安杙、若石、若疆畔若齊限。」是中結者，安三重相：最內一重是戒場相；中間一",
    "T40n1809_001:0512b27": "重是大界內相，此與戒場相不得相入及並，應留中間；最外一重是大界外相。先唱戒場相結，唱法如上。應如",
    "T40n1809_001:0512b28": "是作。)大德僧聽！此住處比丘，稱四方小界相。若",
    "T40n1809_001:0512c01": "僧時到，僧忍聽，僧今於此四方小界相內，結",
    "T40n1809_001:0512c02": "作戒場。白如是。大德僧聽！此住處比丘，稱四",
    "T40n1809_001:0512c03": "方小界相。僧今於此四方小界相內結戒場。",
    "T40n1809_001:0512c04": "誰諸長老忍僧於此四方相內結戒場者默",
    "T40n1809_001:0512c05": "然，誰不忍者說。僧已忍於此四方相內結作",
    "T40n1809_001:0512c06": "戒場竟。僧忍，默然故，是事如是持。(次唱大界內外相，唱及結如",
    "T40n1809_001:0512c07": "上。)",
    "T40n1809_001:0512c08": "解戒場法(文略無解，若欲解者，應翻結云：)大德僧聽！此住處比",
    "T40n1809_001:0512c09": "丘戒場。若僧時到，僧忍聽，解戒場。白如是。大",
    "T40n1809_001:0512c10": "德僧聽！此住處比丘戒場，僧今於此解戒",
    "T40n1809_001:0512c11": "場。誰諸長老忍僧於此解戒場者默然，誰不",
    "T40n1809_001:0512c12": "忍者說。僧已忍於此解戒場竟。僧忍，默然故，",
    "T40n1809_001:0512c13": "是事如是持。",
    "T40n1809_001:0512c14": "難結小界授戒法(時有欲受戒者至界外，六群比丘往遮。佛言：「汝等善聽！自今已去，不同",
    "T40n1809_001:0512c15": "意者未出界，聽在界外疾疾一處集結小界。」應如是作。)大德僧聽！僧集一處結",
    "T40n1809_001:0512c16": "小界。若僧時到，僧忍聽，結小界。白如是。大",
    "T40n1809_001:0512c17": "德僧聽！今此僧一處集結小界。誰諸長老忍",
    "T40n1809_001:0512c18": "僧一處集結小界者默然，誰不忍者說。僧已",
    "T40n1809_001:0512c19": "忍結小界竟。僧忍，默然故，是事如是持。",
    "T40n1809_001:0512c20": "解難結小界授戒法(律言：自今已去，應解界已去，不應不解界而去。應如是解。)",
    "T40n1809_001:0512c21": "大德僧聽！今眾僧集解界。若僧時到，僧忍聽，",
    "T40n1809_001:0512c22": "解界。白如是。大德僧聽！今眾僧集解界。誰諸",
    "T40n1809_001:0512c23": "長老忍僧集解界者默然，誰不忍者說。僧已",
    "T40n1809_001:0512c24": "忍解界竟。僧忍，默然故，是事如是持。",
    "T40n1809_001:0512c25": "難結小界說戒法(律言：若布薩日，於無村曠野中行，眾僧應和合集在一處共說戒。若",
    "T40n1809_001:0512c26": "僧不得和合，隨同和上等，當下道各集一處結小界說戒。當如是結。)大德僧聽！今有爾",
    "T40n1809_001:0512c27": "許比丘集。若僧時到，僧忍聽，結小界。白如是。",
    "T40n1809_001:0512c28": "大德僧聽！今有爾許比丘集結小界。誰諸長",
    "T40n1809_001:0512c29": "老忍爾許比丘集結小界者默然，誰不忍者",
    "T40n1809_001:0513a01": "說。僧已忍爾許比丘集結小界竟。僧忍，默然",
    "T40n1809_001:0513a02": "故，是事如是持。",
    "T40n1809_001:0513a03": "解難結小界說戒法(不應不解界去。應如是解。)大德僧聽！今",
    "T40n1809_001:0513a04": "有爾許比丘集。若僧時到，僧忍聽，解此處",
    "T40n1809_001:0513a05": "小界。白如是。大德僧聽！今有爾許比丘集，",
    "T40n1809_001:0513a06": "解此處小界。誰諸長老忍僧解此處小界者",
    "T40n1809_001:0513a07": "默然，誰不忍者說。僧已忍解此處小界竟。僧",
    "T40n1809_001:0513a08": "忍，默然故，是事如是持。",
    "T40n1809_001:0513a09": "難結小界自恣法(律言：若眾多比丘，於自恣日，在非村、阿練若、未結界處道行。若和合得自",
    "T40n1809_001:0513a10": "恣者善；若不得和合者，隨所同和上等，移異處結小界作自恣。應如是作。)大德僧聽！諸比",
    "T40n1809_001:0513a11": "丘坐處已滿，齊如是比丘坐處。若僧時到，僧",
    "T40n1809_001:0513a12": "忍聽，僧今於此處結小界。白如是。大德僧聽！",
    "T40n1809_001:0513a13": "齊如是比丘坐處，僧於此處結小界。誰諸長",
    "T40n1809_001:0513a14": "老忍齊如是比丘坐處，僧於此處結小界者",
    "T40n1809_001:0513a15": "默然，誰不忍者說。僧已忍齊如是比丘坐處，",
    "T40n1809_001:0513a16": "結小界竟。僧忍，默然故，是事如是持。",
    "T40n1809_001:0513a17": "解難結小界自恣法(不應不捨界去。應如是捨。)大德僧聽！齊",
    "T40n1809_001:0513a18": "如是比丘坐處。若僧時到，僧忍聽，僧今解此",
    "T40n1809_001:0513a19": "處小界。白如是。大德僧聽！齊如是比丘坐處，",
    "T40n1809_001:0513a20": "僧今解此處小界。誰諸長老忍僧齊如是比",
    "T40n1809_001:0513a21": "丘坐處，解小界者默然，誰不忍者說。僧已忍",
    "T40n1809_001:0513a22": "齊如是比丘坐處，解小界竟。僧忍，默然故，是",
    "T40n1809_001:0513a23": "事如是持。",
    "T40n1809_001:0513a24": "結不失衣界法(時有厭離比丘見阿蘭若有一好窟，自念言：「我若得離衣宿者，可即於此",
    "T40n1809_001:0513a25": "窟住。」佛言：「自今已去，當結不失衣界白二羯磨。」當如是作。)大德僧聽！此處同一",
    "T40n1809_001:0513a26": "住處，同一說戒。若僧時到，僧忍聽，結不失衣",
    "T40n1809_001:0513a27": "界。白如是。大德僧聽！此處同一住處，同一說",
    "T40n1809_001:0513a28": "戒，僧今結不失衣界。誰諸長老忍僧於此處",
    "T40n1809_001:0513a29": "同一住處，同一說戒，結不失衣界者默然，誰",
    "T40n1809_001:0513b01": "不忍者說。僧已忍此處同一住處，同一說戒，",
    "T40n1809_001:0513b02": "結不失衣界竟。僧忍，默然故，是事如是持。(時諸",
    "T40n1809_001:0513b03": "比丘脫衣置白衣舍，當著脫時形露。佛言：「聽結不失衣界，除村、村外界。」結法如上，唯加一句云：除村、村外界。白如",
    "T40n1809_001:0513b04": "是。)",
    "T40n1809_001:0513b05": "解不失衣界法(文略無解，應翻結云：)大德僧聽！此處同一",
    "T40n1809_001:0513b06": "住處，同一說戒。若僧時到，僧忍聽，解不失衣",
    "T40n1809_001:0513b07": "界。白如是。大德僧聽！此處同一住處，同一說",
    "T40n1809_001:0513b08": "戒，今解不失衣界。誰諸長老忍僧於此處同",
    "T40n1809_001:0513b09": "一住處，同一說戒，解不失衣界者默然，誰不",
    "T40n1809_001:0513b10": "忍者說。僧已忍此處同一住處，同一說戒，解",
    "T40n1809_001:0513b11": "不失衣界竟。僧忍，默然故，是事如是持。(有村解法，",
    "T40n1809_001:0513b12": "翻亦同此。)",
    "T40n1809_001:0513b13": "結淨地法(時有吐下比丘，使舍衛城中人煮粥時，有因緣城門晚開，未及得粥便死。佛言：「聽",
    "T40n1809_001:0513b14": "在僧伽藍內結淨地白二羯磨，應唱房、若處、若溫室、若經行處。應一比丘起已，具儀於僧中唱某院及諸果菜等處",
    "T40n1809_001:0513b15": "作淨地。」唱已，應如是作。)",
    "T40n1809_001:0513b16": "大德僧聽！若僧時到，僧忍聽，僧今結某處作",
    "T40n1809_001:0513b17": "淨地。白如是。大德僧聽！僧今結某處作淨地。",
    "T40n1809_001:0513b18": "誰諸長老忍僧結某處作淨地者默然，誰不",
    "T40n1809_001:0513b19": "忍者說。僧已忍結某處作淨地竟。僧忍，默然",
    "T40n1809_001:0513b20": "故，是事如是持。(律言：有四種淨地。一者，檀越、若經營人作僧伽藍時處分，如是言：某處為",
    "T40n1809_001:0513b21": "僧作淨地。二者，若為僧作僧伽藍未施僧。三者，若半有籬障、若多無籬障、若都無，若垣牆、若塹亦如是。四者，僧作",
    "T40n1809_001:0513b22": "白二羯磨結。)",
    "T40n1809_001:0513b23": "解淨地法(文略無解，應翻結云：)大德僧聽！若僧時到，僧忍",
    "T40n1809_001:0513b24": "聽，僧今解某處淨地。白如是。大德僧聽！僧今",
    "T40n1809_001:0513b25": "解某處淨地。誰諸長老忍僧解某處淨地者",
    "T40n1809_001:0513b26": "默然，誰不忍者說。僧已忍解某處淨地竟。僧",
    "T40n1809_001:0513b27": "忍，默然故，是事如是持。",
    "T40n1809_001:0513b28": "授戒篇第三",
    "T40n1809_001:0513c01": "善來授戒法(按律：時聞法者，即於座上諸塵垢盡，得法眼淨，見法得法，成辦諸法，已獲果實，前白佛",
    "T40n1809_001:0513c02": "言：「我今欲於如來所出家修梵行。」)佛言：「來，比丘！於我法中快自娛",
    "T40n1809_001:0513c03": "樂，修梵行，盡苦源。」(唱此言已，鬚髮自落，袈裟著身，鉢盂在手，即名出家受具足戒。)",
    "T40n1809_001:0513c04": "三歸授戒法(時有聞法得信，欲受具戒時，諸比丘將詣佛所，中道失信，不得受具戒。佛言：「自",
    "T40n1809_001:0513c05": "今已去，聽汝等即與出家授具足戒。」教令剃髮，著袈裟，脫革屣，右膝著地，合掌，作是語：)我某甲，歸",
    "T40n1809_001:0513c06": "依佛，歸依法，歸依僧。今於如來所出家，如來、",
    "T40n1809_001:0513c07": "至真、等正覺，是我世尊。(三說。)我某甲，已歸依佛，",
    "T40n1809_001:0513c08": "歸依法，歸依僧。於如來所出家，如來、至真、等",
    "T40n1809_001:0513c09": "正覺，是我世尊。(三說。)",
    "T40n1809_001:0513c10": "羯磨授戒與度人法(若比丘愚癡輒便度人，而不知教授。以不教授故，不按威儀，乞食",
    "T40n1809_001:0513c11": "不如法，處處受不淨食，或受不淨鉢食，在小食、大食上高聲大喚，如婆羅門聚會法。佛言：「聽僧與授具足者白二",
    "T40n1809_001:0513c12": "羯磨。」彼至僧中，具儀作如是求。)大德僧聽！我某甲比丘，求眾僧乞",
    "T40n1809_001:0513c13": "度人授具足戒，願僧聽我某甲比丘度人授",
    "T40n1809_001:0513c14": "具足戒。(三說。)(僧當觀察此人，若不堪能教授及不能二法攝取者，當語言「止！勿度人」。若有智慧堪能",
    "T40n1809_001:0513c15": "教授及二法攝取者，應如是與法。)大德僧聽！此某甲比丘，今從眾",
    "T40n1809_001:0513c16": "僧乞授人具足戒。若僧時到，僧忍聽，僧今與",
    "T40n1809_001:0513c17": "某甲比丘授人具足戒。白如是。大德僧聽！此",
    "T40n1809_001:0513c18": "某甲比丘，今從眾僧乞授人具足戒；僧今與",
    "T40n1809_001:0513c19": "某甲比丘授人具足戒。誰諸長老忍僧與某",
    "T40n1809_001:0513c20": "甲比丘授人具足戒者默然，誰不忍者說。僧",
    "T40n1809_001:0513c21": "已忍聽某甲比丘授人具足戒竟。僧忍，默然",
    "T40n1809_001:0513c22": "故，是事如是持。(依止闍梨，法亦同此。)",
    "T40n1809_001:0513c23": "度沙彌與形同法(時有巧師家兒來至僧伽藍中，求諸比丘出家為道，諸比丘輒與出家為",
    "T40n1809_001:0513c24": "道。其父母啼泣來至僧伽藍中，問諸比丘：「頗見如是如是小兒來不？」不見者報言：「不見。」即便於諸房中求覓得，諸",
    "T40n1809_001:0513c25": "長者譏嫌。佛言：「自今已去，若欲在僧伽藍中剃髮，當白一切僧。若不得和合，房房語令知。」僧若和合，作如是白：)",
    "T40n1809_001:0513c26": "大德僧聽！此某甲，欲求某甲剃髮。若僧時到，",
    "T40n1809_001:0513c27": "僧忍聽，與某甲剃髮。白如是。(作此白已，然後剃髮。)",
    "T40n1809_001:0513c28": "度沙彌與法同請和上法(若欲在僧伽藍中出家者，先請和上。具儀作如是",
    "T40n1809_001:0514a01": "請。)大德一心念！我某甲，今請大德為十戒和",
    "T40n1809_001:0514a02": "上，願大德為我作十戒和上。我依大德故，得",
    "T40n1809_001:0514a03": "受沙彌戒，慈愍故。(三說。應報：)可爾。",
    "T40n1809_001:0514a04": "請闍梨法(具儀作如是請)大德一心念！我某甲，今請大",
    "T40n1809_001:0514a05": "德為十戒阿闍梨，願大德為我作十戒阿闍",
    "T40n1809_001:0514a06": "梨。我依大德故，得受沙彌戒，慈愍故。(三說。應報：)可",
    "T40n1809_001:0514a07": "爾。",
    "T40n1809_001:0514a08": "白僧法(若不得和合者，當語一切僧知；若得和合，作如是白：)大德僧聽！此某",
    "T40n1809_001:0514a09": "甲，從某甲求出家。若僧時到，僧忍聽，與某甲",
    "T40n1809_001:0514a10": "出家。白如是。",
    "T40n1809_001:0514a11": "授戒法(教著袈裟，具儀作如是言：)我某甲，歸依佛，歸依法，歸",
    "T40n1809_001:0514a12": "依僧。隨如來出家，某甲為和上，如來、至真、等",
    "T40n1809_001:0514a13": "正覺，是我世尊。(三說。)我某甲，歸依佛，歸依法，歸依",
    "T40n1809_001:0514a14": "僧。隨如來出家竟，某甲為和上，如來、至真、等",
    "T40n1809_001:0514a15": "正覺，是我世尊。(三說。)授十戒相(語云：)盡形壽不殺生。",
    "T40n1809_001:0514a16": "是沙彌戒，能持不？(答言：)能。盡形壽不盜。是沙彌",
    "T40n1809_001:0514a17": "戒，能持不？(答言：)能。盡形壽不婬。是沙彌戒，能持",
    "T40n1809_001:0514a18": "不？(答言：)能。盡形壽不妄語。是沙彌戒，能持不？(答言：)能。",
    "T40n1809_001:0514a19": "盡形壽不飲酒。是沙彌戒，能持不？(答言：)能。盡形",
    "T40n1809_001:0514a20": "壽不得著華鬘、香油塗身。是沙彌戒，能持不？",
    "T40n1809_001:0514a21": "(答言：)能。盡形壽不得歌舞倡伎及往觀聽。是沙",
    "T40n1809_001:0514a22": "彌戒，能持不？(答言：)能。盡形壽不得高廣大床上",
    "T40n1809_001:0514a23": "坐。是沙彌戒，能持不？(答言：)能。盡形壽不得非時",
    "T40n1809_001:0514a24": "食。是沙彌戒，能持不？(答言：)能。盡形壽不得執持",
    "T40n1809_001:0514a25": "生像金銀寶物。是沙彌戒，能持不？(答言：)能。此是",
    "T40n1809_001:0514a26": "沙彌十戒。盡形壽不得犯，能持不？(答言：)能。汝已",
    "T40n1809_001:0514a27": "受戒竟，當供養三寶，勤修三業：坐禪、誦經、勤",
    "T40n1809_001:0514a28": "作眾事。(授已，教誦十數。其十者：一、一切眾生皆依飲食，二、名色，三、三受，四、四聖諦，五、五陰，六、六入，七、",
    "T40n1809_001:0514a29": "七覺分，八、八聖道，九、九眾生居，十、十一切入。)",
    "T40n1809_001:0514b01": "度外道法(律言：自今已去，聽與外道眾僧中四月共住白二羯磨。當如是與：先剃髮已，著袈裟，乃至",
    "T40n1809_001:0514b02": "合掌，教作是言：)大德僧聽！我某甲外道，歸依佛，歸依法，",
    "T40n1809_001:0514b03": "歸依僧。我於世尊所求出家為道，世尊即是",
    "T40n1809_001:0514b04": "我如來、至真、等正覺。(三說。)我某甲外道，歸依佛，",
    "T40n1809_001:0514b05": "歸依法，歸依僧已。從如來出家學道，如來是",
    "T40n1809_001:0514b06": "我至真、等正覺。(三說。)(次與戒相，與法同上。)",
    "T40n1809_001:0514b07": "與四月共住法(次應教作是言：)大德僧聽！我某甲外道，",
    "T40n1809_001:0514b08": "從僧乞四月共住。願僧慈愍故，與我四月共",
    "T40n1809_001:0514b09": "住。(三說)(安著眼見耳不聞處，僧應作如是法。)大德僧聽！彼某甲外道，",
    "T40n1809_001:0514b10": "今從眾僧乞四月共住。若僧時到，僧忍聽，與",
    "T40n1809_001:0514b11": "彼某甲外道四月共住。白如是。大德僧聽！彼",
    "T40n1809_001:0514b12": "某甲外道，今從眾僧乞四月共住；僧今與彼四",
    "T40n1809_001:0514b13": "月共住。誰諸長老忍僧與彼四月共住者默然，",
    "T40n1809_001:0514b14": "誰不忍者說。僧已忍與彼外道四月共住竟。",
    "T40n1809_001:0514b15": "僧忍，默然故，是事如是持。(彼行共住竟，令諸比丘心喜悅，然後當於僧中",
    "T40n1809_001:0514b16": "受具足戒。云何外道不能令諸比丘心喜悅？彼外道心故執持外道白衣法，不親比丘親外道，不隨順比丘，誦習",
    "T40n1809_001:0514b17": "異論；若聞人說外道不好事，便起瞋恚，若聞人毀訾外道師教，亦起瞋恚；若有異外道來讚歎外道好事，歡喜踊",
    "T40n1809_001:0514b18": "躍，若有外道師來聞讚歎外道事，亦歡喜踊躍；若聞說佛法僧非法事，亦歡喜踊躍；是謂外道不能令諸比丘喜",
    "T40n1809_001:0514b19": "悅。云何外道能令比丘喜悅？即反上是。是謂外道共住，和調心意，令諸比丘喜悅也。)",
    "T40n1809_001:0514b20": "受具戒請和上法(應偏露等，作如是請：)大德一心念！我",
    "T40n1809_001:0514b21": "某甲，今請大德為和上，願大德為我作和上。",
    "T40n1809_001:0514b22": "我依大德故，得受具足戒，慈愍故。(三說。答云：)可爾。",
    "T40n1809_001:0514b23": "(或云：)如是。(或云：)當教授汝。(或云：)清淨莫放逸。",
    "T40n1809_001:0514b24": "請戒師法(具儀作如是請：)大德一心念！我某甲，今請大",
    "T40n1809_001:0514b25": "德為羯磨阿闍梨，願大德為我作羯磨阿闍",
    "T40n1809_001:0514b26": "梨。我依大德故，得受具足戒，慈愍故。(三說。應報：)可",
    "T40n1809_001:0514b27": "爾。",
    "T40n1809_001:0514b28": "請教授師法(具儀作如是請：)大德一心念！我某甲，今請",
    "T40n1809_001:0514c01": "大德為教授阿闍梨，願大德為我作教授阿",
    "T40n1809_001:0514c02": "闍梨。我依大德故，得受具足戒，慈愍故。(三說。應報：)",
    "T40n1809_001:0514c03": "可爾。",
    "T40n1809_001:0514c04": "安受戒人處所法(應安眼見耳不聞處。其受戒人若在空、若隱沒、若離見聞處、若界",
    "T40n1809_001:0514c05": "外，不名受具。和上及足數比丘亦如是。)",
    "T40n1809_001:0514c06": "差教授師法(按律有如是教：一切污辱眾僧者，不得受具足戒。時有欲受戒者，諸比丘將至界外",
    "T40n1809_001:0514c07": "脫衣看時，受戒者慚恥，稽留受戒事。佛言：「不得如是露形看。自今已去，聽先問十三難事，然後授戒。」是中戒師問云：)",
    "T40n1809_001:0514c08": "眾中誰能為某甲作教授師？(若作師者，即應答云：)我某甲",
    "T40n1809_001:0514c09": "能。(答已，戒師應作是白：)大德僧聽！彼某甲，從某甲求受具",
    "T40n1809_001:0514c10": "足戒。若僧時到，僧忍聽，某甲為教授師。白如",
    "T40n1809_001:0514c11": "是。",
    "T40n1809_001:0514c12": "往彼問遮難法(時教授師往彼，語言：)此安陀會、欝多羅僧、僧",
    "T40n1809_001:0514c13": "伽梨鉢。此衣鉢是汝有不？(彼答「是」已，復應語言：)善男子諦",
    "T40n1809_001:0514c14": "聽！今是至誠時，實語時，我今問汝，隨我問答，",
    "T40n1809_001:0514c15": "若不實者當言不實，若實言實。汝不犯邊罪",
    "T40n1809_001:0514c16": "不？汝不犯比丘尼不？汝非賊心入道不？汝非",
    "T40n1809_001:0514c17": "破內外道不？汝非黃門不？汝非殺父不？汝非",
    "T40n1809_001:0514c18": "殺母不？汝非殺阿羅漢不？汝非破和合僧不？",
    "T40n1809_001:0514c19": "汝非惡心出佛身血不？汝非是非人不？汝非",
    "T40n1809_001:0514c20": "畜生不？汝非有二形不？汝字何等？和上字",
    "T40n1809_001:0514c21": "誰？汝年滿二十不？衣鉢具不？父母聽汝不？汝",
    "T40n1809_001:0514c22": "非負人債不？汝非奴不？汝非官人不？汝是丈",
    "T40n1809_001:0514c23": "夫不？丈夫有如是病：癩、癰疽、白癩、乾痟、癲狂",
    "T40n1809_001:0514c24": "病。汝今有此諸病不？(若其一一隨事答「無」，復應語言：)如我今問",
    "T40n1809_001:0514c25": "汝，僧中亦當如是問。如汝向者答我，僧中亦",
    "T40n1809_001:0514c26": "當如是答。",
    "T40n1809_001:0514c27": "問已白僧法(彼教授師問已，還來僧中，如常威儀，相去舒手相及處立，作如是白：)大",
    "T40n1809_001:0514c28": "德僧聽！彼某甲，從某甲求受具足戒。若僧時",
    "T40n1809_001:0514c29": "到，僧忍聽，我已問竟，聽將來。白如是。",
    "T40n1809_001:0515a01": "從僧乞戒法(彼應喚言「汝來」。來已，當為捉衣鉢，教禮僧。禮已，在戒師前具儀，教作是言。)大",
    "T40n1809_001:0515a02": "德僧聽！我某甲，從某甲求受具足戒。我某甲，",
    "T40n1809_001:0515a03": "今從僧乞受具足戒，某甲為和上。願僧慈愍",
    "T40n1809_001:0515a04": "故，拔濟我。(三說。)(若教乞戒不乞戒、著俗服等、若眠、醉、狂、裸形、瞋恚、無心、身相不具、借他衣鉢、若",
    "T40n1809_001:0515a05": "無和上、若多和上，皆不名受具足戒。)",
    "T40n1809_001:0515a06": "戒師白法(戒師欲問，先白。白云：)大德僧聽！此某甲，從某甲",
    "T40n1809_001:0515a07": "求受具足戒。此某甲，今從僧乞受具足戒，某",
    "T40n1809_001:0515a08": "甲為和上。若僧時到，僧忍聽，我問諸難事。白",
    "T40n1809_001:0515a09": "如是。",
    "T40n1809_001:0515a10": "戒師問法(語言：)善男子聽！今是至誠時，實語時，",
    "T40n1809_001:0515a11": "今隨所問汝，汝當隨實答。汝不犯邊罪不？汝",
    "T40n1809_001:0515a12": "不犯比丘尼不？汝非賊心入道不？汝非壞二",
    "T40n1809_001:0515a13": "道不？汝非黃門不？汝非殺父不？汝非殺母不？",
    "T40n1809_001:0515a14": "汝非殺阿羅漢不？汝非破和合僧不？汝不惡",
    "T40n1809_001:0515a15": "心出佛身血不？汝非是非人不？汝非畜生不？",
    "T40n1809_001:0515a16": "汝非有二形不？汝字何等？和上字誰？汝年滿",
    "T40n1809_001:0515a17": "二十不？衣鉢具不？父母聽汝不？汝非負人債",
    "T40n1809_001:0515a18": "不？汝非奴不？汝非官人不？汝是丈夫不？丈夫",
    "T40n1809_001:0515a19": "有如是病：癩、癰疽、白癩、乾痟、癲狂病。汝今有",
    "T40n1809_001:0515a20": "此諸病不？(又須隨事，一一答「無」。)",
    "T40n1809_001:0515a21": "正授戒法(戒法難生，眾緣須具，以法開導，令起上上品心，至誠諦受。當如是作。)",
    "T40n1809_001:0515a22": "大德僧聽！此某甲，從某甲求受具足戒。此某",
    "T40n1809_001:0515a23": "甲，今從僧乞受具足戒，某甲為和上。某甲自",
    "T40n1809_001:0515a24": "說清淨，無諸難事，年滿二十，三衣鉢具。若僧",
    "T40n1809_001:0515a25": "時到，僧忍聽，授某甲具足戒，某甲為和上。白",
    "T40n1809_001:0515a26": "如是。大德僧聽！此某甲，從某甲求受具足戒。",
    "T40n1809_001:0515a27": "此某甲，今從僧乞受具足戒，某甲為和上。某",
    "T40n1809_001:0515a28": "甲自說清淨，無諸難事，年滿二十，三衣鉢具。",
    "T40n1809_001:0515a29": "僧今授某甲具足戒，某甲為和上。誰諸長老",
    "T40n1809_001:0515b01": "忍僧與某甲授具足戒，某甲為和上者默",
    "T40n1809_001:0515b02": "然，誰不忍者說。(三說。)僧已忍與某甲授具足戒，",
    "T40n1809_001:0515b03": "某甲為和上竟。僧忍，默然故，是事如是持。(作此",
    "T40n1809_001:0515b04": "法已，應為記時。邊受與此無異。)",
    "T40n1809_001:0515b05": "授戒相法(時有比丘受具足已，僧盡捨去。所受戒人本二去彼不遠，時受戒者即共行不淨。佛言：「自今",
    "T40n1809_001:0515b06": "已去，作羯磨已，當先說四波羅夷。」應作是說：)善男子聽！如來、至真、等正",
    "T40n1809_001:0515b07": "覺說四波羅夷法，若比丘犯一一法，非沙門，",
    "T40n1809_001:0515b08": "非釋種子。汝一切不得犯婬，作不淨行。若比",
    "T40n1809_001:0515b09": "丘犯不淨行，受婬欲法，乃至共畜生；非沙門，",
    "T40n1809_001:0515b10": "非釋種子。爾時世尊與說譬喻，猶如有人截",
    "T40n1809_001:0515b11": "其頭，終不還活；比丘亦如是，犯波羅夷法已，",
    "T40n1809_001:0515b12": "不能還成比丘行。汝是中盡形壽不得作，能",
    "T40n1809_001:0515b13": "持不？(答言：)能。一切不得盜下至草葉。若比丘盜",
    "T40n1809_001:0515b14": "人五錢、若過五錢，若自取、教人取，若自破、教",
    "T40n1809_001:0515b15": "人破，若自斫、教人斫，若燒、若埋、若壞色；非沙",
    "T40n1809_001:0515b16": "門，非釋種子。譬如斷多羅樹心，終不復更生",
    "T40n1809_001:0515b17": "長；比丘亦如是，犯波羅夷法已，終不還成比",
    "T40n1809_001:0515b18": "丘行。汝是中盡形壽不得作，能持不？(答言：)能。一",
    "T40n1809_001:0515b19": "切不得故斷眾生命下至蟻子。若比丘故自",
    "T40n1809_001:0515b20": "手斷人命，求刀授與人，教死、歎死、勸死，與人",
    "T40n1809_001:0515b21": "非藥，若墮胎、若[示*厭]禱殺，自作方便、若教人",
    "T40n1809_001:0515b22": "作；非沙門，非釋種子。譬喻者說言：猶如針鼻",
    "T40n1809_001:0515b23": "缺，不堪復用；比丘亦如是，犯波羅夷法已，終",
    "T40n1809_001:0515b24": "不還成比丘行。汝是中盡形壽不得作，能持",
    "T40n1809_001:0515b25": "不？(答言：)能。一切不得妄語乃至戲笑。若比丘不",
    "T40n1809_001:0515b26": "真實，非己有，自說言我得上人法、得禪、得解",
    "T40n1809_001:0515b27": "脫、得定、得四空定，得須陀洹果、斯陀含果、阿",
    "T40n1809_001:0515b28": "那含果、阿羅漢果，天來、龍來、鬼神來供養我；",
    "T40n1809_001:0515b29": "非沙門，非釋種子。譬喻者說言：猶如大石破",
    "T40n1809_001:0515c01": "為二分，終不還合；比丘亦如是，犯波羅夷法",
    "T40n1809_001:0515c02": "已，終不還成比丘行。汝是中盡形壽不得作，",
    "T40n1809_001:0515c03": "能持不？(答言：)能。",
    "T40n1809_001:0515c04": "授四依法(有一年少外道來求出家，諸比丘即與出家，先與四依。彼外道報言：「大德！我堪受二依：乞食、樹",
    "T40n1809_001:0515c05": "下坐。納衣、腐爛藥，我不堪此二事。何以故？誰能自觸己物。」即便休道，不出家。佛言：「此外道不出家，大有所失；若出家者，當",
    "T40n1809_001:0515c06": "得道證。自今已去，先受戒已，後受四依。」應語云：)善男子聽！如來、至真、等正",
    "T40n1809_001:0515c07": "覺說四依法，比丘依此得出家受具足，成比",
    "T40n1809_001:0515c08": "丘法。依糞掃衣，比丘依此得出家受具足，成",
    "T40n1809_001:0515c09": "比丘法。汝是中盡形壽能持不？(答言：)能。若得",
    "T40n1809_001:0515c10": "長利：檀越施衣、割壞衣，得受。依乞食，比丘依",
    "T40n1809_001:0515c11": "此得出家受具足，成比丘法。汝是中盡形壽",
    "T40n1809_001:0515c12": "能持不？(答言：)能。若得長利：若僧差食、檀越送食、",
    "T40n1809_001:0515c13": "月八日食、十五日食、月初日食、若僧常食、",
    "T40n1809_001:0515c14": "檀越請食，得受。依樹下坐，比丘依此得出家",
    "T40n1809_001:0515c15": "受具足，成比丘法。汝是中盡形壽能持不？(答言：)",
    "T40n1809_001:0515c16": "能。若得長利：若別房、尖頭屋、小房、石室、兩房",
    "T40n1809_001:0515c17": "一戶，得受。依腐爛藥，比丘依此得出家受具",
    "T40n1809_001:0515c18": "足戒，成比丘法。汝是中盡形壽能持不？(答言：)能。",
    "T40n1809_001:0515c19": "若得長利：酥、油、生酥、蜜、石蜜，得受。汝受戒",
    "T40n1809_001:0515c20": "已，白四羯磨如法成就，得處所，和上如法，阿",
    "T40n1809_001:0515c21": "闍梨如法，眾僧具足滿。汝當善受教法，應當",
    "T40n1809_001:0515c22": "勸化作福治塔，供養佛法眾僧。和上、阿闍梨",
    "T40n1809_001:0515c23": "一切如法教，不得違逆。應學問誦經，勤求方",
    "T40n1809_001:0515c24": "便，於佛法中得須陀洹果、斯陀含果、阿那含",
    "T40n1809_001:0515c25": "果、阿羅漢果。汝始發心出家，功不唐捐，果報",
    "T40n1809_001:0515c26": "不絕。餘所未知者，當問和上、阿闍梨。(自今已去，令受具者",
    "T40n1809_001:0515c27": "在前而去。)",
    "T40n1809_001:0515c28": "與本法尼授大戒請羯磨闍梨法(彼受戒者與比丘尼僧俱至比",
    "T40n1809_001:0515c29": "丘僧中，於阿闍梨前，具儀作如是請：)大德一心念！我某甲，今請大德",
    "T40n1809_001:0516a01": "為羯磨阿闍梨，願大德為我作羯磨阿闍梨。",
    "T40n1809_001:0516a02": "我依大德故，得受大戒，慈愍故。(三說。彼應答言：)可爾。",
    "T40n1809_001:0516a03": "乞戒法(彼禮僧已，具儀作如是言：)大德僧聽！我某甲，從和上",
    "T40n1809_001:0516a04": "尼某甲求受大戒。我某甲，今從僧乞受大戒，",
    "T40n1809_001:0516a05": "和上尼某甲。願僧拔濟我，慈愍故。(三說。)",
    "T40n1809_001:0516a06": "戒師白法(此中戒師先白後問。白云：)大德僧聽！此某甲，從和",
    "T40n1809_001:0516a07": "上尼某甲求受大戒。此某甲，今從僧乞受大",
    "T40n1809_001:0516a08": "戒，和上尼某甲。若僧時到，僧忍聽，我問諸難",
    "T40n1809_001:0516a09": "事。白如是。",
    "T40n1809_001:0516a10": "戒師問法(語言：)汝諦聽！今是真誠時，實語時，我",
    "T40n1809_001:0516a11": "今問汝，有當言有，無當言無。汝不犯邊罪不？",
    "T40n1809_001:0516a12": "汝不犯比丘不？汝非賊心作道不？汝非破內",
    "T40n1809_001:0516a13": "外道不？汝非黃門不？汝非殺父不？汝非殺母",
    "T40n1809_001:0516a14": "不？汝非殺阿羅漢不？汝非破和合僧不？汝不",
    "T40n1809_001:0516a15": "惡心出佛身血不？汝非是非人不？汝非畜生",
    "T40n1809_001:0516a16": "不？汝非有二形不？汝字何等？和上尼字誰？汝",
    "T40n1809_001:0516a17": "年歲滿不？衣鉢具不？父母、夫主聽汝不？汝非",
    "T40n1809_001:0516a18": "負人債不？汝非婢不？汝是女人不？女人有如",
    "T40n1809_001:0516a19": "是諸病：癩、癰疽、乾痟、癲狂、二道合、道小、大",
    "T40n1809_001:0516a20": "小便常漏、洟唾常出。汝有如是諸病不？(隨事答「無」。復應",
    "T40n1809_001:0516a21": "問云：)汝學戒未？(即應答言：)已學戒。(復應問云：)汝清淨不？(復應答云：)清",
    "T40n1809_001:0516a22": "淨。(復應問餘尼云：)某甲已學戒未？(餘尼答云：)已學戒。(復更問云：)清淨",
    "T40n1809_001:0516a23": "不？(復重答云：)清淨。",
    "T40n1809_001:0516a24": "正授戒法(既方便具已，如前開導，教至誠諦受。當如是作。)大德僧聽！此某",
    "T40n1809_001:0516a25": "甲，從和上尼某甲求受大戒。此某甲，今從僧",
    "T40n1809_001:0516a26": "乞受大戒，和上尼某甲。某甲所說清淨，無諸",
    "T40n1809_001:0516a27": "難事，年歲已滿，衣鉢具足，已學戒清淨。若僧",
    "T40n1809_001:0516a28": "時到，僧忍聽，僧今為某甲受大戒，和上尼某",
    "T40n1809_001:0516a29": "甲。白如是。大德僧聽！此某甲，從和上尼某甲",
    "T40n1809_001:0516b01": "求受大戒。此某甲，今從僧乞受大戒，和上尼",
    "T40n1809_001:0516b02": "某甲。某甲所說清淨，無諸難事，年歲已滿，衣",
    "T40n1809_001:0516b03": "鉢具足，已學戒清淨。僧今為某甲受大戒，和",
    "T40n1809_001:0516b04": "上尼某甲。誰諸長老忍僧與某甲受大戒，和",
    "T40n1809_001:0516b05": "上尼某甲者默然，誰不忍者說。(三說。)僧已忍為某",
    "T40n1809_001:0516b06": "甲受大戒竟，和上尼某甲。僧忍，默然故，是事",
    "T40n1809_001:0516b07": "如是持。(尼律中云：自說清淨，年滿二十，僧今授某甲具足戒。彼此俱文，隨誦無失。作此法已，應為記時。",
    "T40n1809_001:0516b08": "邊受與此無異。)",
    "T40n1809_001:0516b09": "授戒相法(應語彼云：)善女人諦聽！如來、無所著、等",
    "T40n1809_001:0516b10": "正覺說八波羅夷法，若比丘尼犯者，非比丘",
    "T40n1809_001:0516b11": "尼，非釋種女。不得作不淨行，行婬欲法。若比",
    "T40n1809_001:0516b12": "丘尼作不淨行，行婬欲法，乃至共畜生；彼非",
    "T40n1809_001:0516b13": "比丘尼，非釋種女。汝是中盡形壽不得犯，能",
    "T40n1809_001:0516b14": "持不？(答言：)能。不得盜乃至草葉。若比丘尼取人",
    "T40n1809_001:0516b15": "五錢、若過五錢，若自取、教人取，若自斫、教人",
    "T40n1809_001:0516b16": "斫，若自破、教人破，若燒、若埋、若壞色；彼非比",
    "T40n1809_001:0516b17": "丘尼，非釋種女。汝是中盡形壽不得犯，能持",
    "T40n1809_001:0516b18": "不？(答言：)能。不得斷眾生命乃至蟻子。若比丘尼",
    "T40n1809_001:0516b19": "故自手斷人命，持刀授與人，教死、讚死、勸死，",
    "T40n1809_001:0516b20": "與人非藥，若墮胎，[示*厭]禱呪術，若自作方便、教",
    "T40n1809_001:0516b21": "人作；彼非比丘尼，非釋種女。汝是中盡形壽",
    "T40n1809_001:0516b22": "不得犯，能持不？(答言：)能。不得作妄語乃至戲笑。",
    "T40n1809_001:0516b23": "若比丘尼不真實，非己有，自稱言得上人法，",
    "T40n1809_001:0516b24": "得禪、得解脫、得三昧、正受，得須陀洹果乃至",
    "T40n1809_001:0516b25": "阿羅漢果，天來、龍來、鬼神來供養我；彼非比",
    "T40n1809_001:0516b26": "丘尼，非釋種女。汝是中壽形壽不得犯，能持",
    "T40n1809_001:0516b27": "不？(答言：)能。不得身相觸乃至共畜生。若比丘尼",
    "T40n1809_001:0516b28": "染污心，與染污心男子身相觸，腋已下，膝已",
    "T40n1809_001:0516b29": "上，若摩、若捺、逆摩、順摩、若牽、若推、若舉、若下、",
    "T40n1809_001:0516c01": "若捉、若急捺；彼非比丘尼，非釋種女。汝是中",
    "T40n1809_001:0516c02": "盡形壽不得犯，能持不？(答言：)能。不得犯八事乃",
    "T40n1809_001:0516c03": "至共畜生。若比丘尼有染污心，受染污心男",
    "T40n1809_001:0516c04": "子捉手、捉衣、入屏處、屏處共立、共語、共行、身",
    "T40n1809_001:0516c05": "相倚、共期，犯此八事；彼非比丘尼，非釋種女。",
    "T40n1809_001:0516c06": "汝是中盡形壽不得犯，能持不？(答言：)能。不得覆",
    "T40n1809_001:0516c07": "藏他重罪乃至突吉羅惡說。若比丘尼知比",
    "T40n1809_001:0516c08": "丘尼犯波羅夷，不自舉、不白僧、不語人令知。",
    "T40n1809_001:0516c09": "後於異時，此比丘尼若休道、若滅擯、若遮不",
    "T40n1809_001:0516c10": "共僧事、若入外道；彼作如是言：「我先知此人",
    "T40n1809_001:0516c11": "犯如是如是罪。」彼非比丘尼，非釋種女，覆藏",
    "T40n1809_001:0516c12": "他重罪故。汝是中盡形壽不得犯，能持不？(答言：)",
    "T40n1809_001:0516c13": "能。不得隨被舉比丘語乃至沙彌。若比丘尼",
    "T40n1809_001:0516c14": "知比丘為僧所舉，如法、如毘尼、如佛所教，犯",
    "T40n1809_001:0516c15": "威儀，未懺悔，不作共住；便隨順彼比丘語。諸",
    "T40n1809_001:0516c16": "比丘尼諫此比丘尼言：「大姊！彼比丘為僧所",
    "T40n1809_001:0516c17": "舉，如法、如毘尼、如佛所教，犯威儀，未懺悔，不",
    "T40n1809_001:0516c18": "作共住；莫隨順彼比丘語。」諸比丘尼諫此比",
    "T40n1809_001:0516c19": "丘尼時，堅持不捨。彼比丘尼應乃至三諫，捨",
    "T40n1809_001:0516c20": "此事故。乃至三諫，捨者善；不捨者，彼非比丘",
    "T40n1809_001:0516c21": "尼，非釋種女，犯隨舉故。汝是中盡形壽不得",
    "T40n1809_001:0516c22": "犯，能持不？(答言：)能。",
    "T40n1809_001:0516c23": "善女人諦聽！如來、無所著、等正覺說四譬喻。",
    "T40n1809_001:0516c24": "若犯八事，如斷人頭已不可復起，如截多羅",
    "T40n1809_001:0516c25": "樹心不更生長，如針鼻決不堪復用，如大石",
    "T40n1809_001:0516c26": "析為二分不可還合；若比丘尼犯八重已，不",
    "T40n1809_001:0516c27": "可還成比丘尼行。汝是中盡形壽不得犯，能",
    "T40n1809_001:0516c28": "持不？(答言：)能。",
    "T40n1809_001:0516c29": "授四依法(應語彼云：)善女人諦聽！如來、無所著、等",
    "T40n1809_001:0517a01": "正覺說四依法，比丘尼依此出家受大戒，成",
    "T40n1809_001:0517a02": "比丘尼法。依糞掃衣出家受大戒，是比丘尼",
    "T40n1809_001:0517a03": "法。是中盡形壽能持不？(答言：)能。若得長利：檀越",
    "T40n1809_001:0517a04": "施衣、割截衣，應受。依乞食出家受大戒，是比",
    "T40n1809_001:0517a05": "丘尼法。是中盡形壽能持不？(答言：)能。若得長利：",
    "T40n1809_001:0517a06": "僧差食、若檀越送食、月八日食、十五日食、",
    "T40n1809_001:0517a07": "月初日食、若眾僧常食、檀越請食，應受。依樹",
    "T40n1809_001:0517a08": "下坐出家受大戒，是比丘尼法。是中盡形壽",
    "T40n1809_001:0517a09": "能持不？(答言：)能。若得長利：別房、尖頭屋、小房、石",
    "T40n1809_001:0517a10": "室、兩房一戶，應受。依腐爛藥出家受大戒，是",
    "T40n1809_001:0517a11": "比丘尼法。是中盡形壽能持不？(答言：)能。若得長",
    "T40n1809_001:0517a12": "利：酥、油、生酥、蜜、石蜜，應受。汝已受戒竟，白",
    "T40n1809_001:0517a13": "四羯磨如法成就，得處所，和上如法，阿闍梨",
    "T40n1809_001:0517a14": "如法，二部僧具足滿。汝當善受教法，應勸化",
    "T40n1809_001:0517a15": "作福治塔，供養佛法眾僧。和上、阿闍梨一切",
    "T40n1809_001:0517a16": "如法教勅，不得違逆。應學問誦經，勤求方便，",
    "T40n1809_001:0517a17": "於佛法中得須陀洹果、斯陀含果、阿那含果、阿",
    "T40n1809_001:0517a18": "羅漢果。汝始發心出家，功不唐捐，果報不絕。",
    "T40n1809_001:0517a19": "餘所未知者，當問和上、阿闍梨。(令受戒者在前而去。)",
    "T40n1809_001:0517a20": "師資篇第四",
    "T40n1809_001:0517a21": "制和上行法(時諸比丘未被教授者，不按威儀，著衣不齊整，乃至如婆羅門聚會法。時有一病",
    "T40n1809_001:0517a22": "比丘無弟子，無瞻視者，命終。佛言：「自今已去，聽有和上。和上看弟子當如兒，弟子看和上當如父，展轉相敬重，",
    "T40n1809_001:0517a23": "相瞻視。如是正法便得久住，增益廣大。」請法如上。又告諸比丘：「自今已去，聽十歲智慧比丘授人具足戒。」又制和",
    "T40n1809_001:0517a24": "上於弟子所行和上法，應如是行。弟子，眾僧欲為作呵責等七羯磨者，和上當於中如法料理，令僧不與弟子作羯",
    "T40n1809_001:0517a25": "磨；若作，令如法。復次，若僧與弟子作呵責等七羯磨，和上於中當如法料理，令弟子順從，於僧不違逆，求除罪，令",
    "T40n1809_001:0517a26": "僧疾與解羯磨。復次，若弟子犯僧殘，和上當如法料理：若應與波利婆沙當與波利婆沙等，乃至當與出罪。復次，",
    "T40n1809_001:0517a27": "弟子得病，和上當瞻視，若令餘人看，乃至差、若命終。弟子若不樂住處，當自移、若教人移。弟子若有疑事，當以",
    "T40n1809_001:0517a28": "法、以律、如佛所教如法除之。若惡見生，教令捨惡見，住善見。當以二事將護：以法、以衣食將護。是中法將護者，應",
    "T40n1809_001:0517b01": "教增戒、增心、增慧，教學問、誦經。是中衣食將護者，當與衣食、床坐、臥具、病瘦醫藥，隨力所堪為辦。自今",
    "T40n1809_001:0517b02": "以去，制和上法如是。和上應行；若不行者，如法治。)",
    "T40n1809_001:0517b03": "制依止阿闍梨行法(時諸新受戒比丘，和上命終，無人教授；以不被教授",
    "T40n1809_001:0517b04": "故，乃至如婆羅門聚會無異。佛言：「自今已去，聽有阿闍梨、聽有弟子。阿闍梨於弟子當如兒想，弟子於闍梨如",
    "T40n1809_001:0517b05": "父想，展轉相敬，展轉相奉事。如是於佛法中，倍增益廣流布。」當作是請，具儀言：)大德一心念！",
    "T40n1809_001:0517b06": "我某甲，今求大德為依止，願大德與我依止，",
    "T40n1809_001:0517b07": "我依止大德住。(三說。報言：)可爾。(或言：)與汝依止。(或言：)汝莫放",
    "T40n1809_001:0517b08": "逸。(闍梨行法，並同和上。)",
    "T40n1809_001:0517b09": "制弟子行法(時諸弟子不行弟子法，不白和上入村等。告諸比丘：「自今已去，當制弟子法，",
    "T40n1809_001:0517b10": "使弟子於和上所行弟子法。」共行八法如前。又不白和上不得入村、不得至他家、不得從餘比丘或將餘比丘為",
    "T40n1809_001:0517b11": "伴，不得與，不得受，不得佐助眾事，不得受他佐助眾事，不得為他剃髮，不得使他剃髮，不得入浴室，不得為人揩摩",
    "T40n1809_001:0517b12": "身，不得受他揩摩身，不得至晝日住處房，不得至塚間，不得至界外，不得行他方。彼當清旦入和上房，受誦經法",
    "T40n1809_001:0517b13": "問義，當除去小便器，應白時到乃至廣說。彼當日三問訊和上，朝、中、日暮。當為和上執二事，勞苦不得辭設，一修",
    "T40n1809_001:0517b14": "理房舍，二為補浣衣服。和上如法所教，盡當奉行。若遣往方面周旋，不得辭設，假託因緣；若辭設者，當如法治。",
    "T40n1809_001:0517b15": "自今已去，制弟子修行法；若不修者，當如法治。此行於阿闍梨所修亦如是，文同故不出。)呵責弟",
    "T40n1809_001:0517b16": "子法(時諸弟子不承事恭敬和上、阿闍梨，亦不順弟子法，無慚無愧，不受教，作非威儀，不恭敬，難與語，與惡人",
    "T40n1809_001:0517b17": "為友，好往婬女家、婦女家、大童女家、黃門家、比丘尼精舍、式叉摩那精舍、沙彌尼精舍，好往看龜鼈。有此等過，",
    "T40n1809_001:0517b18": "應作呵責。有三現前：一弟子，二出過，三呵詞。呵詞有五，應語言：)我今呵責汝！汝去、",
    "T40n1809_001:0517b19": "汝莫入我房、汝莫為我作使、汝莫至我所、不",
    "T40n1809_001:0517b20": "與汝語。(是謂和上呵責弟子法。阿闍梨呵責弟子亦五，詞同，唯換第四句「莫至我所」云：)汝莫",
    "T40n1809_001:0517b21": "依止我。(彼盡形壽呵責。佛言：「不應爾。竟安居呵責，亦不應爾。病者，不應呵。」)",
    "T40n1809_001:0517b22": "弟子懺悔法(彼被呵已，不向和上、阿闍梨懺悔。佛言：「被呵責已，應向和上、阿闍梨懺悔。」當如是",
    "T40n1809_001:0517b23": "懺，具儀作如是言：)大德！我今懺悔，更不復作。(若聽懺悔者善；若不聽者，當更",
    "T40n1809_001:0517b24": "日三時懺悔，早起、日中、日暮。若聽悔者善；若不聽者，當下意隨順，求方便解其所犯。若彼下意隨順，無有違逆，而和",
    "T40n1809_001:0517b25": "上、闍梨不受者，當如法治。)弟子離和上懺謝法(和上有五非法，弟子應懺悔而",
    "T40n1809_001:0517b26": "去。應語和上言：)我如法，和上不知。我不如法，亦不知。",
    "T40n1809_001:0517c01": "若我犯戒，捨不教呵。若犯亦不知。若犯而懺",
    "T40n1809_001:0517c02": "悔，亦不知。(如此懺謝應當軟語。若不受者：和上應捨遠去；依止闍梨應持衣鉢出界，經宿已，明",
    "T40n1809_001:0517c03": "日當還，更依止餘比丘住。)◎",
    "T40n1809_001:0517c04": "◎說戒篇第五",
    "T40n1809_001:0517c05": "僧說戒法(諸比丘於十四、十五、十六日，不知為何日說戒？佛言：「聽上座。」布薩日唱言：)大德僧",
    "T40n1809_001:0517c06": "聽！今僧某月某日某時，集某處說戒。(如是唱已，說",
    "T40n1809_001:0517c07": "戒時至，年少比丘先往說戒堂中掃灑，敷座具、淨水瓶、洗足瓶、然燈火、具舍羅。若年少比丘不知者，上座應",
    "T40n1809_001:0517c08": "教；若上座不教者，突吉羅；若不隨上座教者，突吉羅。收亦如是。時諸白衣問比丘：「說戒時有幾人？」以不知故，比丘",
    "T40n1809_001:0517c09": "慚愧。佛言：「聽數。」雖數猶忘。佛言：「當具舍羅。」舍羅當以銅、鐵、竹木等作，不應用寶作。若患零落，當作函筒盛，函筒",
    "T40n1809_001:0517c10": "亦不應用寶作。僧集之時，比坐當相檢校，知有來不？應先白，然後說戒。白等儀軌，具如戒經。)",
    "T40n1809_001:0517c11": "教誡比丘尼法(於說戒時，上座問言：)比丘尼眾遣何人來？(先受",
    "T40n1809_001:0517c12": "囑者，應起禮僧，具儀白言：)大德僧聽！某處比丘尼僧和合，差",
    "T40n1809_001:0517c13": "比丘尼某甲，禮比丘僧足，求索教誡。(三說。上座應更問云：)",
    "T40n1809_001:0517c14": "誰為教誡比丘尼？(若有者，應差。教誡者多，應遣信語比丘尼僧「此多有教誡人，汝為請",
    "T40n1809_001:0517c15": "誰？」若彼尼言「我請此人」。依彼請差。若復報言：「我隨僧處分」者，僧應隨常教誡比丘尼次第差。佛言：「若有比丘成",
    "T40n1809_001:0517c16": "就十法者：一、戒律具足，二、多聞，三、誦二部戒利，四、決斷無疑，五、善能說法，六、族姓出家，七、顏貌端正，比丘尼眾見",
    "T40n1809_001:0517c17": "便歡喜，八、堪任與比丘尼眾說法，勸令歡喜，九、不為佛出家而披法服犯重法，十、若滿二十歲，若過二十歲者；應差",
    "T40n1809_001:0517c18": "教授比丘尼。」應如是差。)大德僧聽！若僧時到，僧忍聽，僧差",
    "T40n1809_001:0517c19": "某甲比丘教誡比丘尼。白如是。大德僧聽！僧",
    "T40n1809_001:0517c20": "差某甲比丘教誡比丘尼。誰諸長老忍僧差",
    "T40n1809_001:0517c21": "某甲比丘教誡比丘尼者默然，誰不忍者說。",
    "T40n1809_001:0517c22": "僧已忍差某甲比丘教誡比丘尼竟。僧忍，默然",
    "T40n1809_001:0517c23": "故，是事如是持。(彼被差者將一比丘為伴，往比丘尼住處。應剋時到，比丘尼亦剋時迎。若",
    "T40n1809_001:0517c24": "比丘剋時不至，突吉羅；尼剋時不迎，亦爾。時教誡師觀眾集已，為說八不可過法及說法。言八不可過者：)雖",
    "T40n1809_001:0517c25": "百歲比丘尼，見新受戒比丘，應起迎逆、禮拜、",
    "T40n1809_001:0517c26": "與敷淨座令坐；如此法應尊重恭敬讚歎，盡",
    "T40n1809_001:0517c27": "形壽不得過。比丘尼不應罵詈比丘呵責，不",
    "T40n1809_001:0518a01": "應誹謗言：破戒、破見、破威儀；如此法應尊重",
    "T40n1809_001:0518a02": "等(如上)。比丘尼不應為比丘作舉、作憶念、作自",
    "T40n1809_001:0518a03": "言，不應遮他覓罪、遮說戒、遮自恣，比丘尼不",
    "T40n1809_001:0518a04": "應呵比丘，比丘應呵比丘尼；如此法應尊重",
    "T40n1809_001:0518a05": "等(如上)。式叉摩那學戒已，從比丘僧乞受大戒；",
    "T40n1809_001:0518a06": "如此法應尊重等(如上)。比丘尼犯僧殘罪，應二部",
    "T40n1809_001:0518a07": "僧中行摩那埵；如此法應尊重等(如上)。比丘尼半",
    "T40n1809_001:0518a08": "月從僧乞教誡；如此法應尊重等(如上)。比丘尼不",
    "T40n1809_001:0518a09": "應在無比丘處夏安居；如此法應尊重等(如上)。比",
    "T40n1809_001:0518a10": "丘尼僧夏安居竟，應往比丘僧中求三事自",
    "T40n1809_001:0518a11": "恣：見、聞、疑；如此法應尊重等。(如上。次為說法，量機開導。)",
    "T40n1809_001:0518a12": "略教誡法(若無教誡尼人，遍請不得，此受囑比丘還至上座前具白。上座應語彼云：)此無教",
    "T40n1809_001:0518a13": "誡比丘尼人，及無能說法者。語比丘尼眾",
    "T40n1809_001:0518a14": "「勤修，莫放逸！」(明日尼來，此比丘傳上座語語。)",
    "T40n1809_001:0518a15": "告清淨法(若十四、十五、十六日，舊比丘欲說戒，有客比丘來，已說戒竟，若少、若等，應從舊比丘重",
    "T40n1809_001:0518a16": "說戒；不者，如法治。若客多者，舊比丘應求客和合；若不得者，應出界外說戒。若舊比丘已說戒竟，客比丘來欲說",
    "T40n1809_001:0518a17": "戒，若少、若等，應求舊比丘和合；若不得者，應出界外說戒。若客比丘多，應從客比丘重說戒；不者，如法治。若日",
    "T40n1809_001:0518a18": "同，時不同，舊比丘集已說序竟，客比丘來少，告清淨。作是告云：)大德僧聽！我某甲",
    "T40n1809_001:0518a19": "比丘清淨。(作是告已，餘者當次第聽。若說戒竟，舉眾未起、若多未起、若都已起，亦告清淨；不者，",
    "T40n1809_001:0518a20": "如法治。若說序竟，客來等、多，舊比丘更為重說戒；不者，如法治。若說戒竟，舉眾未起、若多未起、若都已起，亦為",
    "T40n1809_001:0518a21": "重說。若客比丘集已說序等，舊比丘來，亦如是。)",
    "T40n1809_001:0518a22": "略說戒法(律言：若有八難及餘緣，聽略說戒。言八難者：若王、若賊、若火、若水、若病、若人、若非人、",
    "T40n1809_001:0518a23": "若惡蟲。餘緣者：若有大眾集床座少、若眾多病，聽略說戒。若大眾集，座上覆蓋不周、或天雨、若布薩多夜已",
    "T40n1809_001:0518a24": "久、或鬪諍事、或論阿毘曇毘尼或說法夜已久，聽一切眾未起，明相未出，應作羯磨說戒，更無方便可得宿受",
    "T40n1809_001:0518a25": "欲清淨。略前方便，一如廣法。量難遠近，若說戒序，問清淨已，難至，應言：)諸大德！是四",
    "T40n1809_001:0518a26": "波羅夷法，僧常聞。(乃至眾學亦爾。七滅已下，依文廣誦。若難緣逼近，不及說序者，即以",
    "T40n1809_001:0518a27": "此緣應去。)",
    "T40n1809_001:0518b01": "對首說戒法(若有三人，各各相向，作如是言：)二長老憶念！今僧十",
    "T40n1809_001:0518b02": "五日說戒，我某甲比丘清淨。(三說。二人亦爾。)",
    "T40n1809_001:0518b03": "心念說戒法(若有一人，應心念言：)今日眾僧十五日說戒，",
    "T40n1809_001:0518b04": "我某甲比丘清淨。(三說。)",
    "T40n1809_001:0518b05": "增減說戒法(律言：若有比丘喜鬪罵詈，遞相誹謗，口出刀劍，欲來至此說戒者，應作二、三布薩。",
    "T40n1809_001:0518b06": "若應十五日說，十四日作；若應十四日說，十三日作；若聞今日來，即應疾疾布薩；若聞已入界，應至界外說戒。若能",
    "T40n1809_001:0518b07": "如是者善；若不能，應作白却說戒。作如是白：)大德僧聽！若僧時到，僧忍",
    "T40n1809_001:0518b08": "聽，僧今不說戒，至黑月十五日當說。我白如",
    "T40n1809_001:0518b09": "是。(若客比丘不去，應作第二却白。應如是作。)大德僧聽！若僧時到，僧忍",
    "T40n1809_001:0518b10": "聽，僧今不說戒，至白月十五日當說戒。白如",
    "T40n1809_001:0518b11": "是。(若客比丘故不去，至白月者，舊比丘應如法強與客比丘問答。)",
    "T40n1809_001:0518b12": "非時和合法(若因舉事，遂有鬪諍，能所不和，別部說戒。若能懺悔改過，從僧乞解；解已，作白羯磨",
    "T40n1809_001:0518b13": "和合布薩。應如是白：)大德僧聽！彼所因事，令僧鬪諍誹",
    "T40n1809_001:0518b14": "謗，互求長短，令僧破，令僧別住，令僧塵",
    "T40n1809_001:0518b15": "垢。彼人僧為舉罪，已還為解，已滅僧塵垢。若",
    "T40n1809_001:0518b16": "僧時到，僧忍聽，僧作和合布薩。白如是。(作是白已，",
    "T40n1809_001:0518b17": "和合布薩。)",
    "T40n1809_001:0518b18": "非時說戒法(若因鬪諍，令僧不和，令僧別異，分為二部。若能於中改悔，不相發舉，此則名為以",
    "T40n1809_001:0518b19": "法和合。作如是白：)大德僧聽！眾僧所因諍事，令僧鬪",
    "T40n1809_001:0518b20": "諍而不和合，眾僧破壞，令僧塵垢，令僧別異，",
    "T40n1809_001:0518b21": "分為二部。彼人自知犯罪事，今已改悔，除",
    "T40n1809_001:0518b22": "滅僧塵垢。若僧時到，僧忍聽，僧今和合說戒。",
    "T40n1809_001:0518b23": "白如是。(作是白已，然後和合說戒。)",
    "T40n1809_001:0518b24": "安居篇第六",
    "T40n1809_001:0518b25": "對首法(告諸比丘：「汝不應一切時春夏冬人間遊行。從今已去，聽諸比丘三月夏安居。」應作是言：)長",
    "T40n1809_001:0518b26": "老一心念！我某甲比丘，依某甲僧伽藍、(若在村內，應云：)",
    "T40n1809_001:0518b27": "某甲聚落、(若在別房，應云：)某甲房，前三月夏安居；房舍",
    "T40n1809_001:0518b28": "破，修治故。(三說。以安居依第五律師，故須問言：)汝依誰持律？(彼應答言：)依某",
    "T40n1809_001:0518c01": "甲律師。(復應語言：)有疑當問。(彼復答言：)可爾。(後三月安居法亦如是。安居有二",
    "T40n1809_001:0518c02": "種：一前，二後。若前安居，住前三月；若後安居，住後三月。)",
    "T40n1809_001:0518c03": "心念法(律言：從今日聽諸比丘若無所依人，心念安居。作法同前，但除初句及後問答。作其三說。)",
    "T40n1809_001:0518c04": "忘成法(爾時比丘住處欲安居，無所依人白，忘不心念，不知成不？佛言：「若為安居故來，便成安居。」)",
    "T40n1809_001:0518c05": "及界法(時諸比丘往安居處欲安居，入界便明相出，彼有疑，為成安居不？佛言：「若為安居故來，便",
    "T40n1809_001:0518c06": "成安居。」次入園亦同；次一脚入界、入園，亦如是。)",
    "T40n1809_001:0518c07": "受日篇第七",
    "T40n1809_001:0518c08": "對首法(若有佛法僧事、檀越父母等請喚、受懺、病患、看病、求同業等緣，不及即日還，聽受七日去。應",
    "T40n1809_001:0518c09": "如是作。)長老一心念！我某甲比丘，受七日法出界",
    "T40n1809_001:0518c10": "外，為某事故，還此中安居，白長老令知。(三說。不應",
    "T40n1809_001:0518c11": "專為飲食故去。)",
    "T40n1809_001:0518c12": "羯磨法(為前緣遠不及七日還。佛言：「聽有如是事，受過七日法，若十五日、一月日白二羯磨。」應如是作。)",
    "T40n1809_001:0518c13": "大德僧聽！若僧時到，僧忍聽，某甲比丘，受過",
    "T40n1809_001:0518c14": "七日法(十五日、一月日)出界外，為某事故，還此中安居。",
    "T40n1809_001:0518c15": "白如是。大德僧聽！某甲比丘，受過七日法",
    "T40n1809_001:0518c16": "(十五日、一月日)出界外，為某事故，還此中安居。誰諸",
    "T40n1809_001:0518c17": "長老忍僧聽某甲比丘，受過七日法(十五日、一月日)",
    "T40n1809_001:0518c18": "出界外，為某事故，還此中安居者默然，誰",
    "T40n1809_001:0518c19": "不忍者說。僧已忍某甲比丘，受過七日法",
    "T40n1809_001:0518c20": "(十五日、一月日)出界外，為某事故，還此中安居竟。僧忍，",
    "T40n1809_001:0518c21": "默然故，是事如是持。",
    "T40n1809_001:0518c22": "自恣篇第八",
    "T40n1809_001:0518c23": "白僧自恣時法(自今已去，聽安居竟自恣。聽遮自恣，不應求聽，何以故？自恣即是聽。又諸比",
    "T40n1809_001:0518c24": "丘不知今日自恣？明日自恣？佛言：自今已去，聽若小食上、中食上，上座唱言：)大德僧聽！今僧",
    "T40n1809_001:0518c25": "某月某日某時，集某處自恣。(餘儀軌等，並同說戒。)",
    "T40n1809_001:0518c26": "差受自恣人法(諸比丘一時自恣鬧亂，又不求次第自恣，上座疲極。佛言：「不應爾，聽差受自",
    "T40n1809_001:0518c27": "恣人白二羯磨。」有五法者應差：若不愛、不恚、不怖、不癡、知自恣未自恣。應如是差。)大德僧聽！若",
    "T40n1809_001:0518c28": "僧時到，僧忍聽，僧差某甲比丘作受自恣人。",
    "T40n1809_001:0519a01": "白如是。大德僧聽！僧差某甲比丘作受自恣",
    "T40n1809_001:0519a02": "人。誰諸長老忍僧差某甲比丘作受自恣人",
    "T40n1809_001:0519a03": "者默然，誰不忍者說。僧已忍差某甲比丘作",
    "T40n1809_001:0519a04": "受自恣人竟。僧忍，默然故，是事如是持。",
    "T40n1809_001:0519a05": "自恣白法(律言：聽比丘坐，應知來不？先白，後自恣。作如是白：)大德僧聽！今",
    "T40n1809_001:0519a06": "日眾僧自恣。若僧時到，僧忍聽，僧和合自恣。",
    "T40n1809_001:0519a07": "白如是。",
    "T40n1809_001:0519a08": "僧自恣法(律言：聽徐徐三說，了了自恣；不應反抄衣、衣纏頸等，應偏露等。作如是言：)大德！",
    "T40n1809_001:0519a09": "眾僧今日自恣，我某甲比丘亦自恣。若見、聞、",
    "T40n1809_001:0519a10": "疑罪，大德長老哀愍故語我，我若見罪，當",
    "T40n1809_001:0519a11": "如法懺悔。(三說。若病比丘，佛聽隨身所安自恣。其告清淨緣及告法，一同說戒。)",
    "T40n1809_001:0519a12": "略自恣法(律言：若有八難及餘緣，聽略自恣。若難事尚遠，容得廣說，應廣說。若難事近，不得三說，當再",
    "T40n1809_001:0519a13": "說；若不得再說，應一說；若不者，如法治。若難事近，不得一說者，諸比丘即應作白：各共三說自恣。作如是白：)大",
    "T40n1809_001:0519a14": "德僧聽！若僧時到，僧忍聽，僧今各各共三語",
    "T40n1809_001:0519a15": "自恣。白如是。(作是白已，各共三語自恣；再說、一說，亦如是。若難事近，不得各三語自恣，亦不得",
    "T40n1809_001:0519a16": "白，即應以此事去。)",
    "T40n1809_001:0519a17": "對首自恣法(若有四人，各各相向作如是言：)三長老憶念！今日",
    "T40n1809_001:0519a18": "眾僧自恣，我某甲比丘自恣清淨。(三說。若三人、二人，亦如是。)",
    "T40n1809_001:0519a19": "心念自恣法(若有一人，應心念言：)今日眾僧自恣，我某甲",
    "T40n1809_001:0519a20": "比丘自恣清淨。(三說。)",
    "T40n1809_001:0519a21": "增益自恣法(律言：若有眾多比丘結安居，精勤行道，得增上果證。諸比丘作是念：「我曹若今日自",
    "T40n1809_001:0519a22": "恣，便應移住餘處，恐不得如是樂。」彼比丘即應作白增益自恣。作如是白：)大德僧聽！若僧",
    "T40n1809_001:0519a23": "時到，僧忍聽，僧今日不自恣，四月滿，當自恣。",
    "T40n1809_001:0519a24": "白如是。(作如是白已，至四月滿自恣。)",
    "T40n1809_001:0519a25": "增減自恣法(律言：若自恣日，聞異住處比丘鬪諍不和，欲來此自恣，彼比丘應作若二、若三減日",
    "T40n1809_001:0519a26": "自恣。若聞已入界，應為具洗浴器等，安置已，至界外自恣。若能如是方便作者善；若不能者，彼作白增上自恣。作",
    "T40n1809_001:0519a27": "如是白：)大德僧聽！若僧時到，僧忍聽，僧今日不",
    "T40n1809_001:0519a28": "自恣，至黑月十五日當自恣。白如是。(作是白已，增上自恣。",
    "T40n1809_001:0519b01": "若客比丘住至黑月十五日者，舊比丘應作白第二增上自恣。作如是白：)大德僧聽！若僧",
    "T40n1809_001:0519b02": "時到，僧忍聽，僧今日不自恣，後白月十五日",
    "T40n1809_001:0519b03": "當自恣。白如是。(若客比丘猶不去，舊比丘應如法、如律，強和合自恣。)",
    "T40n1809_001:0519b04": "受比丘尼自恣法(時比丘僧應為盡集，不來者囑授。彼比丘尼於僧中說自恣已，僧中上",
    "T40n1809_001:0519b05": "座語云：)大德僧眾不見比丘尼眾有見、聞、疑罪可",
    "T40n1809_001:0519b06": "舉。語比丘尼眾「如法自恣，謹慎莫放逸！」(使尼禮足已還。)",
    "T40n1809_001:0519b07": "衣鉢藥受淨篇第九",
    "T40n1809_001:0519b08": "受三衣法(依《十誦》云：)長老一心念！我比丘某甲，",
    "T40n1809_001:0519b09": "是衣僧伽梨(若干)條受，(若干)長(若干)短，割截衣持。(三說。受下二衣，",
    "T40n1809_001:0519b10": "類准亦爾。)",
    "T40n1809_001:0519b11": "捨三衣法(應翻受云：)長老一心念！我比丘某甲，是衣",
    "T40n1809_001:0519b12": "僧伽梨(若干)條受，(若干)長(若干)短，割截衣持，今捨。(三說。捨下二衣，",
    "T40n1809_001:0519b13": "類准亦爾。)",
    "T40n1809_001:0519b14": "受尼師壇法(應云：)長老一心念！我比丘某甲，此",
    "T40n1809_001:0519b15": "尼師壇，是我助身衣受。(三說。餘助身衣受同此法。捨者，翻受應知。)",
    "T40n1809_001:0519b16": "受鉢法(律言：鉢有二種：一瓦，二鐵。色亦二種：一赤，二黑。大者三升，小者一升半。此應持、應淨施，持准",
    "T40n1809_001:0519b17": "《十誦》云：)長老一心念！我比丘某甲，此鉢多羅應量",
    "T40n1809_001:0519b18": "受，長用故。(三說。捨者，翻受應知。)",
    "T40n1809_001:0519b19": "受非時藥法(律言：聽飲八種漿：一梨漿，二閻浮菓漿，三酸棗漿，四甘蔗漿，五微菓漿，六",
    "T40n1809_001:0519b20": "捨樓迦漿，七波樓師漿，八蒲萄漿。若不醉人，應非時飲。若醉人，不應飲；若飲，如法治。應從淨人手受已，次對比丘",
    "T40n1809_001:0519b21": "加法云：)長老一心念！我比丘某甲，有某病緣故，",
    "T40n1809_001:0519b22": "此某非時漿，為經非時服故，今於長老邊受。",
    "T40n1809_001:0519b23": "(三說。受餘二藥法同。七日應言：)為共宿七日服故。(盡形應言：)為共宿長服",
    "T40n1809_001:0519b24": "故。(七日藥者，酥等。盡形藥者，一切醎、醋等，不任為食者。)",
    "T40n1809_001:0519b25": "真實淨法(應云：)大德一心念！我有此長衣未作",
    "T40n1809_001:0519b26": "淨，今為淨故捨與大德，為真實淨故。(作真實淨，應問",
    "T40n1809_001:0519b27": "施主，然後得著。鉢、藥類同。)",
    "T40n1809_001:0519c01": "展轉淨法(應云：)大德一心念！此是我長衣未作",
    "T40n1809_001:0519c02": "淨，為淨故施與大德，為展轉淨故。(彼受淨者應云：)長老",
    "T40n1809_001:0519c03": "一心念！汝有此長衣未作淨，為淨故與我，我",
    "T40n1809_001:0519c04": "今受之。(受已，語言：)汝施與誰？(彼應答言：)施與某甲。(受淨者言：)長老",
    "T40n1809_001:0519c05": "一心念！汝是長衣未作淨，為淨故施與我，我",
    "T40n1809_001:0519c06": "今受之。受已汝與某甲，是衣某甲已有，汝為",
    "T40n1809_001:0519c07": "某甲善護持，著用隨因緣。(作展轉淨，若問、不問，聽隨意著。鉢、藥類同，",
    "T40n1809_001:0519c08": "事別為異。)",
    "T40n1809_001:0519c09": "攝物篇第十",
    "T40n1809_001:0519c10": "攝時現前施法(律言：自今已去，不應於一切時春夏冬求索夏衣；又不應此處安居，餘處受",
    "T40n1809_001:0519c11": "夏衣分。又有比丘在異住處結夏安居已，復於餘處住，彼不知何處取安居物？佛言：「聽住日多處取。若二處俱",
    "T40n1809_001:0519c12": "等，聽各取半。」又云：眾僧得夏安居衣，僧破為二部。佛言：「應數人多少分。若未得夏衣、若得夏衣及未得夏衣，僧",
    "T40n1809_001:0519c13": "破二部，亦數人分。」此等為施現前，分並無法。)攝非時現前施法(時王舍城，諸優婆塞",
    "T40n1809_001:0519c14": "聞佛聽諸比丘畜檀越施衣，即遣人大送種種好衣與諸比丘。諸比丘不知云何？佛言：「聽分。」不知云何分？當數",
    "T40n1809_001:0519c15": "人多少分，若十人為十分，乃至百人為百分；好惡相參分。不應自取分，使異人取。不應自擲籌，使不見者擲籌。",
    "T40n1809_001:0519c16": "此既數人，亦無分法。)",
    "T40n1809_001:0519c17": "攝時僧施法(時有比丘未分夏衣便去，後比丘分夏衣，不敢取去者分，諸比丘不知成分",
    "T40n1809_001:0519c18": "不？佛言：「成分，應相待，亦應囑授後人受夏衣分。」律言：若一比丘安居，大得僧夏安居衣物，彼比丘應作心念言：)",
    "T40n1809_001:0519c19": "此是我物。(其羯磨對首法，准同非時僧施，更無異，故不出。)",
    "T40n1809_001:0519c20": "攝非時僧施差分物人法(時有住處，現前僧得可分衣物。佛言：「聽分。」分時，有",
    "T40n1809_001:0519c21": "客數來，分衣疲極。應差一人令分，此人應具五法，五法如上。應如是作。)大德僧聽！若僧時",
    "T40n1809_001:0519c22": "到，僧忍聽，僧差某甲比丘，為僧作分物人。白",
    "T40n1809_001:0519c23": "如是。大德僧聽！僧差某甲比丘，為僧作分物",
    "T40n1809_001:0519c24": "人。誰諸長老忍僧差某甲比丘，為僧作分物",
    "T40n1809_001:0519c25": "人者默然，誰不忍者說。僧已忍差某甲比丘，",
    "T40n1809_001:0519c26": "為僧作分物人竟。僧忍，默然故，是事如是持。(為僧",
    "T40n1809_001:0519c27": "分粥、分小食、佉闍尼、差請會、敷臥具、分臥具、分浴衣、分衣、可與、可取、差比丘使、沙彌使，一切亦如是。有五法為僧分粥",
    "T40n1809_001:0520a01": "入地獄如箭射，謂有愛等；有五法分粥生天如箭射，謂不愛等。乃至差沙彌使亦如是。)",
    "T40n1809_001:0520a02": "付分衣人物法(既差人已，應須付物。作如是付。)大德僧聽！此住",
    "T40n1809_001:0520a03": "處若衣、若非衣，現前僧應分。若僧時到，僧忍",
    "T40n1809_001:0520a04": "聽，僧今與某甲比丘，彼當與僧。白如是。大",
    "T40n1809_001:0520a05": "德僧聽！此住處若衣、若非衣，現前僧應分；僧",
    "T40n1809_001:0520a06": "今與某甲比丘，彼當與僧。誰諸長老忍此住",
    "T40n1809_001:0520a07": "處若衣、若非衣，現前僧應分；僧與某甲比丘，",
    "T40n1809_001:0520a08": "彼當與僧者默然，誰不忍者說。僧已忍與某",
    "T40n1809_001:0520a09": "甲比丘，彼當與僧竟。僧忍，默然故，是事如是",
    "T40n1809_001:0520a10": "持。(作此法已，准人多少等分。沙彌若和合，等分；若不和合，二分與一；又若不和，三分與一；又若不與，不應分。僧伽",
    "T40n1809_001:0520a11": "藍人四分與一；若不與，不應分。)",
    "T40n1809_001:0520a12": "四人直攝物法(若但四人，不成差、不成付，直作攝法。應如是作。)大德僧聽！",
    "T40n1809_001:0520a13": "此住處若衣、若非衣，現前僧應分。若僧時到，",
    "T40n1809_001:0520a14": "僧忍聽，今現前僧分是衣物。白如是。大德僧",
    "T40n1809_001:0520a15": "聽！此住處若衣、若非衣，現前僧應分，今現前",
    "T40n1809_001:0520a16": "僧分是衣物。誰諸長老忍此住處若衣、若非",
    "T40n1809_001:0520a17": "衣，現前僧應分，今現前僧分是衣物者默然，",
    "T40n1809_001:0520a18": "誰不忍者說。僧已忍今現前僧分是衣物竟。",
    "T40n1809_001:0520a19": "僧忍，默然故，是事如是持。(作羯磨已，分法如前。)",
    "T40n1809_001:0520a20": "對首攝物法(若有三人，彼此共三語受。應作是言：)二長老憶念！此",
    "T40n1809_001:0520a21": "住處若衣、若非衣，現前僧應分。此處無僧，此",
    "T40n1809_001:0520a22": "是我等分。(三說。)(二人亦爾，分法如前。)",
    "T40n1809_001:0520a23": "心念攝物法(若有一人，應心念言：)此住處若衣、若非衣，現",
    "T40n1809_001:0520a24": "前僧應分。此處無僧，此是我分。(三說。分法如前。)",
    "T40n1809_001:0520a25": "攝二部僧得施法(爾時有異住處二部僧多得可分衣物，時比丘僧多，比丘尼僧少。佛",
    "T40n1809_001:0520a26": "言：「應分作二分。」若無比丘尼，純式叉摩那，亦分二分；及純沙彌尼，亦分二分；若無沙彌尼，僧應分。若比丘少，比丘",
    "T40n1809_001:0520a27": "尼多，亦分二分；若無比丘，純有沙彌，亦分二分；若無沙彌，比丘尼應分。分二分已，各至本處，作羯磨等三法分",
    "T40n1809_001:0520a28": "之。時僧得施亦爾。其二部現前施，並數人分。)",
    "T40n1809_001:0520b01": "攝亡比丘物法(時諸比丘分僧園田菓樹，又分別房及屬別房物，又分銅瓶、銅盆、釜鑊及",
    "T40n1809_001:0520b02": "諸重物，又分繩床、木床、坐褥、臥褥、枕，又分伊梨延陀、耄羅、耄耄羅、氍毺，又分車輿、守僧伽藍人，又分水瓶、澡罐、錫杖、",
    "T40n1809_001:0520b03": "扇，又分鐵作器、木作器、陶作器、皮作器、竹作器。佛言：「不應分，屬四方僧。氍毺（廣三肘，長五肘，毛長三指）、剃刀、衣、",
    "T40n1809_001:0520b04": "鉢、坐具、針筒、盛衣貯器、俱夜羅器，現前僧應分。」先作此簡，然後作法。)",
    "T40n1809_001:0520b05": "看病人對僧捨物法(時看病人持物，僧中具儀捨云：)大德僧聽！",
    "T40n1809_001:0520b06": "某甲比丘，此(若餘處亡，云彼)住處命過，所有衣鉢、坐具、",
    "T40n1809_001:0520b07": "針筒、盛衣貯器，(此隨現有六物作法，若有闕者，應除。又若物類眾多，此言攝不盡者，應言：",
    "T40n1809_001:0520b08": "若衣、非衣。)此住處現前僧應分。(三說。)",
    "T40n1809_001:0520b09": "賞看病人物法(律言：僧問瞻病人言：「病人有囑授不？誰負病者物？病者負誰物？」有五法",
    "T40n1809_001:0520b10": "應與看病人物：一、知病人可食、不可食，可食能與；二、不惡賤病人大小便唾吐；三、有慈愍心，不為衣食；四、能經理湯",
    "T40n1809_001:0520b11": "藥乃至差、若死；五、能為病人說法，令病者歡喜，已身於善法增益。有是五法，應取病人衣物。其衣鉢等物，隨現有",
    "T40n1809_001:0520b12": "者賞；無者，不得將餘物替。應如是賞。)大德僧聽！某甲比丘命過，所",
    "T40n1809_001:0520b13": "有衣鉢、坐具、針筒、盛衣貯器，此現前僧應分。",
    "T40n1809_001:0520b14": "若僧時到，僧忍聽，僧今與某甲看病比丘。白",
    "T40n1809_001:0520b15": "如是。大德僧聽！某甲比丘命過，所有衣鉢、坐",
    "T40n1809_001:0520b16": "具、針筒、盛衣貯器，此現前僧應分；僧今與某",
    "T40n1809_001:0520b17": "甲看病比丘。誰諸長老忍僧與某甲看病比",
    "T40n1809_001:0520b18": "丘衣鉢、坐具、針筒、盛衣貯器者默然，誰不忍",
    "T40n1809_001:0520b19": "者說。僧已忍與某甲看病比丘衣鉢、坐具、針",
    "T40n1809_001:0520b20": "筒、盛衣貯器竟。僧忍，默然故，是事如是持。",
    "T40n1809_001:0520b21": "差分衣人法(具德如前，應如是差。)大德僧聽！若僧時到，僧",
    "T40n1809_001:0520b22": "忍聽，僧差某甲比丘，為僧作分物人。白如",
    "T40n1809_001:0520b23": "是。大德僧聽！僧差某甲比丘，為僧作分物",
    "T40n1809_001:0520b24": "人。誰諸長老忍僧差某甲比丘，為僧作分物",
    "T40n1809_001:0520b25": "人者默然，誰不忍者說。僧已忍差某甲比丘，",
    "T40n1809_001:0520b26": "為僧作分物人竟。僧忍，默然故，是事如是持。",
    "T40n1809_001:0520b27": "付分衣人物法(差已，應如是付。)大德僧聽！某甲比丘命",
    "T40n1809_001:0520b28": "過，所有若衣、非衣，此現前僧應分。若僧時到，",
    "T40n1809_001:0520c01": "僧忍聽，僧今與某甲比丘，某甲比丘當還與",
    "T40n1809_001:0520c02": "僧。白如是。大德僧聽！某甲比丘命過，所有若",
    "T40n1809_001:0520c03": "衣、非衣，此現前僧應分；僧今與某甲比丘，某",
    "T40n1809_001:0520c04": "甲比丘當還與僧。誰諸長老忍某甲比丘命",
    "T40n1809_001:0520c05": "過，所有若衣、非衣，此現前僧應分；僧今與",
    "T40n1809_001:0520c06": "某甲比丘，某甲比丘當還與僧者默然，誰不",
    "T40n1809_001:0520c07": "忍者說。僧已忍與某甲比丘，某甲比丘當",
    "T40n1809_001:0520c08": "還與僧竟。僧忍，默然故，是事如是持。(分法如前。)",
    "T40n1809_001:0520c09": "四人直攝物法(以不成差付，直分云：)大德僧聽！某甲比丘",
    "T40n1809_001:0520c10": "命過，所有若衣、非衣，此現前僧應分。若僧時",
    "T40n1809_001:0520c11": "到，僧忍聽，今現前僧分是衣物。白如是。大德",
    "T40n1809_001:0520c12": "僧聽！某甲比丘命過，所有若衣、非衣，此現前",
    "T40n1809_001:0520c13": "僧應分，今現前僧分是衣物。誰諸長老忍某",
    "T40n1809_001:0520c14": "甲比丘命過，所有若衣、非衣，此現前僧應分，",
    "T40n1809_001:0520c15": "今現前僧分是衣物者默然，誰不忍者說。僧",
    "T40n1809_001:0520c16": "已忍今現前僧分是衣物竟。僧忍，默然故，是",
    "T40n1809_001:0520c17": "事如是持。(作羯磨已，分法如前。有看病人，應口和賞。)",
    "T40n1809_001:0520c18": "對首攝物法(若有三人，彼此共三說受。作如是言：)二長老憶念！某甲",
    "T40n1809_001:0520c19": "比丘命過，所有若衣、非衣，此現前僧應分。此",
    "T40n1809_001:0520c20": "處無僧，此是我等分。(三說。)(二人亦爾，分法如前。有看病人，亦口和賞。)",
    "T40n1809_001:0520c21": "心念攝物法(若有一人，應心念言：)某甲比丘命過，所有若",
    "T40n1809_001:0520c22": "衣、非衣，此現前僧應分。此處無僧，此是我分。",
    "T40n1809_001:0520c23": "(三說。分法如前。)",
    "T40n1809_001:0520c24": "無住處攝物法(時有比丘遊行到無比丘住村，到已命過，不知誰應分此衣鉢？白佛。)佛",
    "T40n1809_001:0520c25": "言：「彼處若有信樂優婆塞、若守園人，彼應賞",
    "T40n1809_001:0520c26": "錄。若有五眾出家人前來者，應與；若無來者，",
    "T40n1809_001:0520c27": "應送與近處僧伽藍。」◎",
    "T40n1809_001:0520c28": "僧羯磨卷上"
}