{
    "X71n1418_004:0496a06": "呆庵莊禪師語錄卷之四",
    "X71n1418_004:0496a08": "門人　智勝等　編",
    "X71n1418_004:0496a09": "拈古",
    "X71n1418_004:0496a10": "舉世尊。因五通仙人問。世尊有六通。我有五通。如何",
    "X71n1418_004:0496a11": "是那一通。佛召仙人。五通應諾。佛云。那一通你問我。",
    "X71n1418_004:0496a12": "拈云。仙人善問。世尊善答。可謂光前絕後。若是那一",
    "X71n1418_004:0496a13": "通。總未夢見在。",
    "X71n1418_004:0496a14": "舉阿難尊者問迦葉。尊者師兄。世尊傳金襴外。別傳",
    "X71n1418_004:0496a15": "何物。葉召云。阿難。難應諾。葉云。倒却門前剎竿著。拈",
    "X71n1418_004:0496a16": "云。若向剎竿未倒時會得。埋沒先宗。若向剎竿倒却",
    "X71n1418_004:0496a17": "後會得。辜負自己。且道。世尊傳金襴外。畢竟別傳何",
    "X71n1418_004:0496a18": "物。三面狸奴脚踏月。兩頭白牯手拏煙。",
    "X71n1418_004:0496a19": "舉二祖問達磨大師云。我心未寧。乞師安心。磨云。將",
    "X71n1418_004:0496a20": "心來與汝安。祖云。覔心了不可得。磨云。與汝安心竟。",
    "X71n1418_004:0496a21": "拈云。殺人須是殺人刀。活人須是活人劒。",
    "X71n1418_004:0496a22": "舉六祖。因僧問黃梅意旨什麼人得。祖云。會佛法人",
    "X71n1418_004:0496a23": "得。僧云。和尚還得否。祖云。我不得。僧云。和尚為什麼",
    "X71n1418_004:0496a24": "不得。祖云。我不會佛法。拈云。得與不得。會與不會。即",
    "X71n1418_004:0496b01": "不問。祖師性命。因甚落在者僧手裏。擊拂子。下座。",
    "X71n1418_004:0496b02": "舉國一欽禪師。因馬大師遣人送書到。書中作一圓",
    "X71n1418_004:0496b03": "相。國一發緘。遂於圓相中。著一點。却封回。後忠國師",
    "X71n1418_004:0496b04": "聞云。欽師。猶被馬師惑。拈云。箭鋒相直。縱奪當機。還",
    "X71n1418_004:0496b05": "他馬祖國一始得。驀拈拄杖。召大眾云。只如國師道。",
    "X71n1418_004:0496b06": "欽師猶被馬師惑。畢竟意在於何。卓拄杖。",
    "X71n1418_004:0496b07": "舉馬祖因僧參次。乃畵一圓相云。入也打。不入也打。",
    "X71n1418_004:0496b08": "僧纔入。祖便打。僧云。和尚打某甲不得。祖靠拄杖休",
    "X71n1418_004:0496b09": "去。拈云。大師令雖行。爭奈無風起浪。者僧棒既喫了。",
    "X71n1418_004:0496b10": "要且有理難伸。復云。作麼生會他休去底道理。",
    "X71n1418_004:0496b11": "舉南泉示眾云。王老師賣身去也。還有人買麼。時有",
    "X71n1418_004:0496b12": "僧出眾云。某甲買。泉云。不作貴不作賤。你作麼生買。",
    "X71n1418_004:0496b13": "僧無對。拈云。山僧若作者僧。待他道不作貴不作賤",
    "X71n1418_004:0496b14": "你作麼生買。即對他道。和尚鼻索。在某甲手裏。直饒",
    "X71n1418_004:0496b15": "王老師別有長處。也只得忍氣吞聲。",
    "X71n1418_004:0496b16": "舉歸宗因普請入園取菜。乃畵一圓相。圍却一株菜。",
    "X71n1418_004:0496b17": "以標插之。語首座大眾云。輒不得動著。各下一轉語",
    "X71n1418_004:0496b18": "來。是時一眾各呈見解。未甞有契者。宗以棒趂云。者",
    "X71n1418_004:0496b19": "一隊漢。無一箇有智慧。喫却我多少菜。不能與園頭",
    "X71n1418_004:0496b20": "出氣。乃踏倒標子。拽著菜株而歸。拈云。設有僧拔却",
    "X71n1418_004:0496b21": "者一株菜。莫契得歸宗麼。拈拄杖敲香几云。歸宗和",
    "X71n1418_004:0496b22": "尚來也。靠拄杖。",
    "X71n1418_004:0496b23": "舉誌公。令人傳語思大云。何不下山教化眾生。目視",
    "X71n1418_004:0496b24": "雲漢作麼。思大云。三世諸佛。被我一口吞盡。何處更",
    "X71n1418_004:0496c01": "有眾生可化。拈云。兩個漢。總與一坑埋却。不為分外。",
    "X71n1418_004:0496c02": "雖然。也不得草草。良久。雲自帝鄉去。水從江漢流。",
    "X71n1418_004:0496c03": "舉鹽官示眾云。虗空為皷。須彌為槌。什麼人打得。眾",
    "X71n1418_004:0496c04": "無對。南泉云。王老師不打者破皷。拈云。南泉與麼道。",
    "X71n1418_004:0496c05": "鹽官還肯伊也無。山僧即不然。虗空為皷。須彌為槌。",
    "X71n1418_004:0496c06": "什麼人打得。但向他道。打即不辭。只是罕遇知音。",
    "X71n1418_004:0496c07": "舉盤山一日出門。見人舁喪。歌郎振鈴云。紅輪決定",
    "X71n1418_004:0496c08": "沉西去。未委魂靈往那方。幕下孝子哭云哀哀。山忽",
    "X71n1418_004:0496c09": "身心踴躍。歸舉似馬祖。祖印可。拈云。夫為人師者。須",
    "X71n1418_004:0496c10": "具透關眼。別邪正驗來機。只如盤山。認箇昭昭靈靈。",
    "X71n1418_004:0496c11": "以為極則。馬大師從而印可。豈不孤負先聖。欺罔後",
    "X71n1418_004:0496c12": "昆。山僧此間。若有這般人。必然別有生涯。鴛鴦繡出",
    "X71n1418_004:0496c13": "從君看。不把金針度與人。",
    "X71n1418_004:0496c14": "舉藥山晚參云。我有一句子。待特牛生兒。即向汝道。",
    "X71n1418_004:0496c15": "時有僧出云。特牛生兒也。只是和尚不道。山喚侍者",
    "X71n1418_004:0496c16": "將燈來。僧便抽身入眾。拈云。大小藥山。龍頭蛇尾。者",
    "X71n1418_004:0496c17": "僧只知捉月。不覺水深。大眾特牛生兒也。山僧向汝",
    "X71n1418_004:0496c18": "道。問將一句來。",
    "X71n1418_004:0496c19": "舉芙蓉毓禪師。因龐居士問馬祖。著實為人處。還分",
    "X71n1418_004:0496c20": "付吾師否。蓉云。某甲。尚不見他。作麼生知他著實處。",
    "X71n1418_004:0496c21": "士云。只此見解。也無討處。蓉云。居士也不得一向言",
    "X71n1418_004:0496c22": "說。士云。一向言說。師又失宗。若作兩向三向。師還開",
    "X71n1418_004:0496c23": "得口麼。蓉云。直似開口。不得可謂寔也。士撫掌而去。",
    "X71n1418_004:0496c24": "拈云。芙蓉。無端惹起許多葛藤。若約徑山見處。便與",
    "X71n1418_004:0497a01": "攔胷一踏。直饒龐居士知有馬大師著實處。也做手",
    "X71n1418_004:0497a02": "脚不及。",
    "X71n1418_004:0497a03": "舉金牛和尚。凡自做飯。供養眾僧。每至齋時。舁飯桶",
    "X71n1418_004:0497a04": "云僧堂前。作舞云。菩薩子喫飯來。乃撫掌大咲。拈云。",
    "X71n1418_004:0497a05": "賊身已露。",
    "X71n1418_004:0497a06": "舉龐居士問馬祖。不昧本來人。請師高著眼。祖直下",
    "X71n1418_004:0497a07": "覷。士云。一種沒絃琴。唯師彈得妙。祖直上覷。士乃作",
    "X71n1418_004:0497a08": "禮。祖便歸方丈。士隨入云。弄巧成拙。拈云。我要問龐",
    "X71n1418_004:0497a09": "居士。喚甚麼作本來人。作麼生是沒絃琴。拈拄杖。不",
    "X71n1418_004:0497a10": "是放過馬大師。只是不欲說破。卓拄杖。",
    "X71n1418_004:0497a11": "舉雲岩問百丈和尚。每日區區為阿誰。丈云。有一人",
    "X71n1418_004:0497a12": "要。岩云。因甚不教伊自作。丈云。他無家活。拈云。明眼",
    "X71n1418_004:0497a13": "人。瞞他一點不得。還會麼。解弄不須霜刃劒。延齡何",
    "X71n1418_004:0497a14": "必九還丹。",
    "X71n1418_004:0497a15": "舉烏臼和尚。因玄紹二上座來參。臼問。二禪伯發足",
    "X71n1418_004:0497a16": "甚處。玄云。江西。臼拈棒便打。玄云。久知和尚有此機",
    "X71n1418_004:0497a17": "要。臼云。你既不會。後面箇祗對看。紹擬近前。臼便打",
    "X71n1418_004:0497a18": "云。信知同坑無異土。參堂去。拈云。平地上嶮崖。孤峻",
    "X71n1418_004:0497a19": "處平坦。諸方祇知烏臼具超宗越格手段。且不知烏",
    "X71n1418_004:0497a20": "臼徹底老婆心。要識老婆心麼。棒打石人頭。[石*暴][石*暴]論",
    "X71n1418_004:0497a21": "實事。",
    "X71n1418_004:0497a22": "舉僧問趙州。二龍爭珠。誰是得者。州云。老僧只管看。",
    "X71n1418_004:0497a23": "拈云。爭者不得。得者不爭。趙州只管看。要且不識珠。",
    "X71n1418_004:0497a24": "舉黃蘗因百丈問甚處來。蘗云。山下採菌子來。丈云。",
    "X71n1418_004:0497b01": "還見大虫麼。蘗便作虎聲。丈拈斧作砟勢。蘗遂與丈",
    "X71n1418_004:0497b02": "一摑。丈吟吟而笑。便歸。陞座謂眾曰。大雄山下。有一",
    "X71n1418_004:0497b03": "大蟲。汝等諸人。也須好看。百丈老人。今日親遭一口。",
    "X71n1418_004:0497b04": "拈云。師資相得。針芥相投。機鋒互換。照用齊行。譬如",
    "X71n1418_004:0497b05": "二龍爭珠。拏雲攫霧。不動波瀾。二虎奪食。活捉生擒。",
    "X71n1418_004:0497b06": "不傷物命。有者道。百丈無陷虎之機。黃蘗有超師之",
    "X71n1418_004:0497b07": "作。如斯理論。刺腦入膠盆。以拂子畫一畫。擘開華嶽",
    "X71n1418_004:0497b08": "連天秀。放出黃河徹底清。",
    "X71n1418_004:0497b09": "舉洞山示眾云。秋初夏末。東去西去。直須向萬里無",
    "X71n1418_004:0497b10": "寸草處去始得。只如萬里無寸草處。作麼生去。有僧",
    "X71n1418_004:0497b11": "舉似石霜。霜云。出門便是草。師拈拄杖云。總向草裏",
    "X71n1418_004:0497b12": "輥。有甚了期。卓拄杖云。[囗@力]。",
    "X71n1418_004:0497b13": "舉趙州。因僧問。學人乍入叢林。乞師指示。州云。喫粥",
    "X71n1418_004:0497b14": "了也未。僧云。喫粥了。州云。洗盋盂去。其僧因此契悟。",
    "X71n1418_004:0497b15": "雲門云。且道。有指示無指示。若云有。趙州向伊道什",
    "X71n1418_004:0497b16": "麼。若云無。者僧為甚悟去。拈云。趙州以楔出楔。雲門",
    "X71n1418_004:0497b17": "看樓打樓。者僧悟去。還有勘處也無。良久。風不鳴條。",
    "X71n1418_004:0497b18": "雨不破塊。",
    "X71n1418_004:0497b19": "舉趙州因僧遊五臺山凡問一婆云。臺山路。向甚處",
    "X71n1418_004:0497b20": "去。婆云。驀直去。僧纔行三五步。婆云。好個師僧。又恁",
    "X71n1418_004:0497b21": "麼去。後有僧舉似州。州云。待我為勘過者婆子。明日",
    "X71n1418_004:0497b22": "便去。亦如是問。婆亦如是答。州歸謂眾曰。臺山婆子。",
    "X71n1418_004:0497b23": "我為勘破了也。拈云。眾中盡道。趙州勘破婆子。殊不",
    "X71n1418_004:0497b24": "知。婆子勘破趙州。",
    "X71n1418_004:0497c01": "舉睦州示眾云。你等諸人。若未得箇入頭。須得箇入",
    "X71n1418_004:0497c02": "頭。若得箇入頭。不得孤負老僧。拈云。大小睦州。通身",
    "X71n1418_004:0497c03": "泥水。我則不與麼。遂厲聲召眾云。退後退後。眾擬議。",
    "X71n1418_004:0497c04": "拈拄杖。一時趂出。",
    "X71n1418_004:0497c05": "舉仰山坐次。大禪佛到。翹一足云。西天二十八祖。亦",
    "X71n1418_004:0497c06": "如是。唐土六祖。亦如是。和尚亦如是。某甲亦如是。山",
    "X71n1418_004:0497c07": "下禪床。打四藤條。拈云。阿魏無真。水銀無假。",
    "X71n1418_004:0497c08": "舉德山示眾云。問即有過。不問有乖。時有僧出作禮。",
    "X71n1418_004:0497c09": "山便打。僧云。某甲話也未問。因甚便打。山云。待你開",
    "X71n1418_004:0497c10": "口。堪作何用。拈云。德山權柄在手。殺活臨時。者僧久",
    "X71n1418_004:0497c11": "經行陣。奮不顧身。然雖如是。未免二俱不了。還有緇",
    "X71n1418_004:0497c12": "素得出者麼。真金自有真金價。終不和沙賣與人。",
    "X71n1418_004:0497c13": "舉臨濟陞堂。有僧出。濟便喝。僧亦喝。便拜。濟便打。拈",
    "X71n1418_004:0497c14": "云。譬如水母無目求食。須假於鰕明眼。衲僧不妨辨",
    "X71n1418_004:0497c15": "取。",
    "X71n1418_004:0497c16": "舉投子因僧問。依俙似半月。彷彿若三星。乾坤收不",
    "X71n1418_004:0497c17": "得。師於何處明。子云。道什麼。僧云。想師只有湛水之",
    "X71n1418_004:0497c18": "波。且無滔天之浪。子云。閑言語。拈云。設有人與麼問。",
    "X71n1418_004:0497c19": "山僧亦云。道什麼。待他道只有湛水之波且無滔天",
    "X71n1418_004:0497c20": "之浪。脚跟下痛與一頓。拈拄杖云。有麼有麼。靠拄杖",
    "X71n1418_004:0497c21": "云。縱饒栽種得。不是棟梁材。",
    "X71n1418_004:0497c22": "舉曹山因僧問。學人抱璞投師。請師雕琢。山云。不雕",
    "X71n1418_004:0497c23": "琢。僧云。為甚不雕琢。山云。須知曹山好手。拈云。且道。",
    "X71n1418_004:0497c24": "者僧會曹山語。不會曹山語。山僧道。直饒會得。也是",
    "X71n1418_004:0498a01": "無端。",
    "X71n1418_004:0498a02": "舉興化陞堂云。今日不用如何若何。便請單刀直入。",
    "X71n1418_004:0498a03": "興化與你證據。時有旻德長老。出禮拜。起便喝。化亦",
    "X71n1418_004:0498a04": "喝。德又喝。化又喝。德禮拜歸眾。化云。適來若是。別人",
    "X71n1418_004:0498a05": "三十棒。一棒也較不得。為他旻德會一喝。不作一喝",
    "X71n1418_004:0498a06": "用。拈云。二尊宿。一人買帽相頭。一人隔靴抓痒。雖則",
    "X71n1418_004:0498a07": "一期施設。爭奈遞相鈍置。何故。見義不為。何勇之有。",
    "X71n1418_004:0498a08": "舉湧泉。因雪峯來訪。乃門送。峯入簥了。泉云。者箇四",
    "X71n1418_004:0498a09": "人舁。那箇幾人舁。峰乃踊身起云。道什麼。泉再問。峯",
    "X71n1418_004:0498a10": "云。行他不會。泉云。知即知。只是道不得。拈云。有主有",
    "X71n1418_004:0498a11": "賓。全收全放。直須識取湧泉雪峯。脫或未然。切忌向",
    "X71n1418_004:0498a12": "虗空裏釘橛。",
    "X71n1418_004:0498a13": "舉岩頭參德山。纔跨門便問。是凡是聖。山便喝。岩便",
    "X71n1418_004:0498a14": "拜。洞山聞舉乃云。若不是豁老。也大難承當。岩云。洞",
    "X71n1418_004:0498a15": "山老漢。不識好惡。錯下名言。我當時一手擡。一手搦。",
    "X71n1418_004:0498a16": "拈云。德山不無養子之緣。洞山乃是因齋慶贊。作麼",
    "X71n1418_004:0498a17": "生是岩頭一手擡一手搦。不是射鵰手。徒說李將軍。",
    "X71n1418_004:0498a18": "舉雲門示眾云。聞聲悟道。見色明心。作麼生是聞聲",
    "X71n1418_004:0498a19": "悟道。見色明心。乃云。觀世音菩薩。將錢買胡餅。放下",
    "X71n1418_004:0498a20": "手却是饅頭。拈云。我不似雲門。認奴作郎。指鹿為馬。",
    "X71n1418_004:0498a21": "驀拈拄杖云。看看。拄杖子。穿過諸人髑髏。卓拄杖。",
    "X71n1418_004:0498a22": "舉玄沙因光侍者道。師叔若會禪。某甲打鐵船下海",
    "X71n1418_004:0498a23": "去。玄沙住後。令人馳書問光云。打鐵船也未。拈云。者",
    "X71n1418_004:0498a24": "箇公案。諸方批判者。不為不多。然只能扶強。不能扶",
    "X71n1418_004:0498b01": "弱。山僧今日久勘。不離元狀。敢謂。玄沙被光侍者領",
    "X71n1418_004:0498b02": "過。直爾分疎不下。畢竟如何。官無定條。從民私約。",
    "X71n1418_004:0498b03": "舉南院因僧問。赤肉團上。壁立千仞。豈不是和尚語。",
    "X71n1418_004:0498b04": "院云。是。僧便掀倒禪床。院云。你看者瞎漢亂做。僧擬",
    "X71n1418_004:0498b05": "議。院便打出。拈云。重賞之下。必有勇夫。",
    "X71n1418_004:0498b06": "舉長慶云。總似今日老胡有望。拈云。金將石試。保福",
    "X71n1418_004:0498b07": "云。總似今日老胡絕望。拈云。玉將火試。擊拂子。一年",
    "X71n1418_004:0498b08": "春已過。臺榭綠陰多。",
    "X71n1418_004:0498b09": "舉風穴。因僧問語默涉離微。如何通不犯。穴云。常憶",
    "X71n1418_004:0498b10": "江南三月裏。鷓鴣啼處百花香。拈云。者僧與麼問。風",
    "X71n1418_004:0498b11": "穴與麼答。似則似矣。是則未是。雖然。你要見他風穴",
    "X71n1418_004:0498b12": "三生六十劫。",
    "X71n1418_004:0498b13": "舉首山拈竹篦示眾云。喚作竹篦即觸。不喚作竹篦",
    "X71n1418_004:0498b14": "即背。諸人喚作什麼。葉縣省近前。掣得折作兩截。拋",
    "X71n1418_004:0498b15": "向堦下。却云。是什麼。山云。瞎。縣便禮拜。拈云。脫體風",
    "X71n1418_004:0498b16": "流。須是首山當機抗敵。還他葉縣一向與麼去。臨濟",
    "X71n1418_004:0498b17": "佛法掃土而盡。",
    "X71n1418_004:0498b18": "舉汾陽示眾云。識得拄杖子。行脚事畢。拈云。汾陽一",
    "X71n1418_004:0498b19": "條拄杖。換却天下衲僧眼睛。",
    "X71n1418_004:0498b20": "舉松源和尚臨終示眾云。久聚正路行者有。只不能",
    "X71n1418_004:0498b21": "用黑豆法。難以荷負正宗。臨濟佛法。到此平沉。痛哉",
    "X71n1418_004:0498b22": "痛哉。拈云。松源老祖。壓良為賤。若是黑豆法用得。有",
    "X71n1418_004:0498b23": "甚奇特。直須將斷貫索。穿過從上佛祖鼻孔。方有自",
    "X71n1418_004:0498b24": "由分。時有僧云。斷貫索。莫在和尚手中麼。師云。這瞎",
    "X71n1418_004:0498c01": "漢。拈拄杖便打。",
    "X71n1418_004:0498c03": "呆庵莊禪師語錄卷之四"
}