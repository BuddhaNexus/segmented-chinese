{
    "T14n0541_001:0826c26": "佛說佛大僧大經",
    "T14n0541_001:0826c28": "宋居士沮渠京聲譯",
    "T14n0541_001:0826c29": "佛在王舍國。國有富者，其名曰厲，金銀眾",
    "T14n0541_001:0827a01": "寶、田地舍宅、牛馬奴婢，不可稱數。厲年西",
    "T14n0541_001:0827a02": "耄，絕無繼嗣。其國常法，人無子者，死後財",
    "T14n0541_001:0827a03": "物，皆沒入官。厲禱日月諸天鬼神，并九子母",
    "T14n0541_001:0827a04": "山樹諸神，皆從請子，不能致之。厲自念曰：「人",
    "T14n0541_001:0827a05": "有緩急，輒往自歸山樹之神，靡所不至，財",
    "T14n0541_001:0827a06": "寶消索，產業不修，疾病相仍，災禍首尾，奴",
    "T14n0541_001:0827a07": "婢死亡，六畜不孳，俱為妖孽。鬼神導師，迷",
    "T14n0541_001:0827a08": "惑舞使，亂君內居，云當有福，而禍重至，由",
    "T14n0541_001:0827a09": "盲吞毒謂之良藥，庶有瘳損，毒著喪身。吾",
    "T14n0541_001:0827a10": "今殺生祠祀鬼神，當入地獄，而望天祚，豈",
    "T14n0541_001:0827a11": "不惑哉！世有佛道，高操之聖，有得仙者，名",
    "T14n0541_001:0827a12": "曰應真人。真人清淨，如瑠璃珠，精進存想，",
    "T14n0541_001:0827a13": "乃覩之耳，奉斯道者，唯守靖漠，無欲無",
    "T14n0541_001:0827a14": "求，以斯為樂，現世得安，終生天上。」厲自念",
    "T14n0541_001:0827a15": "曰：「置吾常供養，奉佛三寶。」奉佛一載，婦遇",
    "T14n0541_001:0827a16": "生男，厲曰：「奉佛獲願，字曰佛大，佛諸弟子，",
    "T14n0541_001:0827a17": "謚比丘僧。」試復事之，事未滿歲，復生賢男，",
    "T14n0541_001:0827a18": "字曰僧大。厲訓二子，示以聖道。僧大稟性，仁",
    "T14n0541_001:0827a19": "愛人物，孝心難攀，誦佛法戒，親近沙門，清",
    "T14n0541_001:0827a20": "淨知足，親覩其志，愛之有特。親被疾著床，",
    "T14n0541_001:0827a21": "即呼長子，涕泣誡之：「夫生有死，萬物無常，",
    "T14n0541_001:0827a22": "持戒者安，犯戒者危，其持佛戒，終始無患。",
    "T14n0541_001:0827a23": "僧大尚小，仁孝清白……」厲已累爾，辭句適竟，",
    "T14n0541_001:0827a24": "奄忽歿故。弟去所天，孤無歸告，數啟其",
    "T14n0541_001:0827a25": "兄：「欲作沙門。」其國之法，兒欲求婦，便佯詐",
    "T14n0541_001:0827a26": "云：「欲作沙門。」親懼其然，立為娉妻。佛大",
    "T14n0541_001:0827a27": "以弟等彼偽類，即為尋索國最賢家女，字",
    "T14n0541_001:0827a28": "快見，光華煒煒，端正少雙，長短肥瘦，適得",
    "T14n0541_001:0827a29": "其中，貞潔慈孝，猶星中月，國女賢婦，靡不",
    "T14n0541_001:0827b01": "歎悅。婦歸昇堂，兄會賓客，九族欣然無不",
    "T14n0541_001:0827b02": "和樂，兄於眾賓，調其弟曰：「當今之日，可作",
    "T14n0541_001:0827b03": "沙門乎？」僧大答曰：「大兄！放吾使作沙門，實",
    "T14n0541_001:0827b04": "我宿願。」寤兄者天審欲作之，戲之曰：「可從",
    "T14n0541_001:0827b05": "爾志願。」弟心歡喜，為兄作禮，即日入山。見",
    "T14n0541_001:0827b06": "一沙門，年少端正，獨處樹下，前趣叉手，稽",
    "T14n0541_001:0827b07": "首為禮，却住問曰：「賢者何緣，行作沙門？」其",
    "T14n0541_001:0827b08": "人已得應真之道，豫知去來無數劫事，謂",
    "T14n0541_001:0827b09": "僧大曰：「佛經說言：『人好婬泆，如火燒身，如",
    "T14n0541_001:0827b10": "持炬火逆風而行，其焰稍却，不置炬者，火",
    "T14n0541_001:0827b11": "燒其手，猶烏銜肉，鷹鸇追爭，烏不置肉，",
    "T14n0541_001:0827b12": "災及軀命。』婬泆如斯，無不危殆，吾以是故，",
    "T14n0541_001:0827b13": "作沙門耳。蜜塗利刀，小兒貪甜，以舌舐之，",
    "T14n0541_001:0827b14": "有截舌之患。「婬泆之人，苟快愚心，不惟其",
    "T14n0541_001:0827b15": "後，有燒身之害。譬如餓狗得路枯骨，齮[齒*齊]",
    "T14n0541_001:0827b16": "齩齧，傷口缺齒，適自傷毀，何益於己？婬泆",
    "T14n0541_001:0827b17": "如此，百千億劫，無絲髮之福，而有三塗之",
    "T14n0541_001:0827b18": "罪，吾念是故，作沙門耳。「譬如樹木華果茂",
    "T14n0541_001:0827b19": "盛，行人貪之，杖石撾擿，須臾之間，華損果",
    "T14n0541_001:0827b20": "落，枝葉殘傷。樹以華果，自招凋喪。蛾貪火",
    "T14n0541_001:0827b21": "色，投入于燈，體見燒煮，將何剋獲？為婬惑",
    "T14n0541_001:0827b22": "者不別善惡，遠賢親愚，日就流冥，亡國滅",
    "T14n0541_001:0827b23": "眾，死入地獄，惡著罪成？悔將何逮。佛見之",
    "T14n0541_001:0827b24": "諦開示聖道，吾望佛恩，得覩經戒，心守清",
    "T14n0541_001:0827b25": "白，獨而無患，顧視流俗，乃知誤耳。吾以是",
    "T14n0541_001:0827b26": "故，作沙門也。」僧大聞之，頓首足下長跪而",
    "T14n0541_001:0827b27": "白：「佛真上聖，諸天之尊，經以滅癡，入我心",
    "T14n0541_001:0827b28": "中。願去世濁，履清淨道，奉沙門戒，以為榮",
    "T14n0541_001:0827b29": "福。」師即喻之沙門重戒。侍師數月，即啟師",
    "T14n0541_001:0827c01": "云：「何意？欲入山間，寂定禪息，求道應真，爾",
    "T14n0541_001:0827c02": "乃滅患。」師曰：「獨居山中，大難處也。處山澤",
    "T14n0541_001:0827c03": "者，當學星宿明知候時，常當儲偫水火麨蜜。",
    "T14n0541_001:0827c04": "所以然者，盜賊之求水火麨蜜，夜半向晨，問",
    "T14n0541_001:0827c05": "當解之，給賊所欲，違其意者，賊輒殺人。」僧",
    "T14n0541_001:0827c06": "大曰：「諾！敬奉慈教，具學所命。」却乃入山。其",
    "T14n0541_001:0827c07": "兄念曰：「弟作沙門，終不畜妻。」妻快見者，端",
    "T14n0541_001:0827c08": "正無雙，兄心悅之，起從快見，持琴自隨，作",
    "T14n0541_001:0827c09": "姿彈之，歌婬泆之曲：「煌煌欝金，生于野",
    "T14n0541_001:0827c10": "田，過時不採，宛見棄捐，曼爾豐熾，華色惟",
    "T14n0541_001:0827c11": "新，與我同歡，固斯厚親，年一西宿，孰復爾",
    "T14n0541_001:0827c12": "珍？」快見即覺兄欲為亂，便以歌曲，答佛大",
    "T14n0541_001:0827c13": "曰：「巍巍我師，天人之尊，門徒清潔，謚曰沙",
    "T14n0541_001:0827c14": "門，歎真為聖，婬為畜倫，我受嚴戒，不事二",
    "T14n0541_001:0827c15": "君，終不婬生，寧就寸分。」佛大作情悲之曲、",
    "T14n0541_001:0827c16": "委靡之辭：「宿心加爾，故因良媒，問名詣師，",
    "T14n0541_001:0827c17": "占相良時，慘慘惕惕，懼爾不來，既覩光顏，",
    "T14n0541_001:0827c18": "我心怡怡，今不合歡，豈徒費哉，斯誓為定，",
    "T14n0541_001:0827c19": "淑女何疑。」快見惶[怡-台+勺]，歌答之曰：「佛設禮儀，",
    "T14n0541_001:0827c20": "尊卑有敘，叔妻即子，婿伯即父，我親奉戒，日",
    "T14n0541_001:0827c21": "有隆舉，真與聖齊，婬正蟲鼠。噫乎伯子！焉",
    "T14n0541_001:0827c22": "為斯語。」兄心迷惑，貪好快見，其意又甚，不",
    "T14n0541_001:0827c23": "可轉移。快見又歌：「夫人處世，當遠二事，不",
    "T14n0541_001:0827c24": "孝婬亂，行違佛戒，天及賢者，箋其自異。」佛",
    "T14n0541_001:0827c25": "大歌曰：「爾之容色，懌懌灼然，普天美女，豈",
    "T14n0541_001:0827c26": "有爾顏，我心相悅，故踰大山。」快見自念：「斯",
    "T14n0541_001:0827c27": "子欲我，悖狂之亂，沮致大難，請說身中惡",
    "T14n0541_001:0827c28": "露不淨，爾乃却耳。」快見重曰：「仁貪我軀，軀",
    "T14n0541_001:0827c29": "有何好？頭有九骨，合為髑髏，中但有腦，面",
    "T14n0541_001:0828a01": "有七孔，皆出洟唾；以皮裹骨，貪頭頸者，皮",
    "T14n0541_001:0828a02": "肉相裹，身有毛髮爪齒皮肌血腦骨肉；腹中",
    "T14n0541_001:0828a03": "有心脾腎腸胃肪肺屎尿膿血寒熱，足與",
    "T14n0541_001:0828a04": "脛連，脛與髀連，髀與尻連，尻與腰連，腰與",
    "T14n0541_001:0828a05": "脊連，脊與脇連，脇與頸連，頸與髑髏連，臂",
    "T14n0541_001:0828a06": "與肘連，肘與肩連。我如畫瓶，中盈屎尿，身",
    "T14n0541_001:0828a07": "中不淨，可惡如此，何可貪乎！凡人所喜，有",
    "T14n0541_001:0828a08": "說其惡，心即賤之。」佛大自念：「女念其婿，何",
    "T14n0541_001:0828a09": "肯聽我？我殺弟者，爾乃隨耳。」佛大瞋恚，即",
    "T14n0541_001:0828a10": "行募求數為賊者，見輕薄人，在于酒家，前",
    "T14n0541_001:0828a11": "與語曰：「寧知我家所畜六藉奴子，逃作沙門，",
    "T14n0541_001:0828a12": "今在山中。」賊曰：「識之。」佛大即出金銀與之，令",
    "T14n0541_001:0828a13": "殺奴子：「疾取其頭及身上衣，所持法杖，足",
    "T14n0541_001:0828a14": "下履屣，皆以相還，吾復重賜卿等金銀。」賊",
    "T14n0541_001:0828a15": "大喜曰：「從吾取足。」即去入山。到其弟所呼",
    "T14n0541_001:0828a16": "曰：「沙門！汝疾出來。」其弟出曰：「諸君何求？吾",
    "T14n0541_001:0828a17": "有水火麨蜜可食。」夜時已半，賊曰：「不求水火",
    "T14n0541_001:0828a18": "麨蜜，不問卿時也，欲得汝頭持去之耳。」其",
    "T14n0541_001:0828a19": "弟聞之，即大惶怖，涕泣而曰：「吾非長者諸",
    "T14n0541_001:0828a20": "侯子也，捨俗為道，與世無爭，學道日淺，未",
    "T14n0541_001:0828a21": "獲溝港、頻來、不還、應真六通，殺吾何益？」賊曰：",
    "T14n0541_001:0828a22": "「來為汝首故，空復云云，求哀何益？」其弟自念：",
    "T14n0541_001:0828a23": "「此賊獨聞我富家，謂我持寶來在此也。」語其",
    "T14n0541_001:0828a24": "賊曰：「欲得寶者，吾兄在家，字曰佛大，吾與",
    "T14n0541_001:0828a25": "書令惠卿寶，在所欲得，從卿志願。」賊曰：「子",
    "T14n0541_001:0828a26": "兄令我來殺子。」其弟曰：「即吾今死矣，由斯",
    "T14n0541_001:0828a27": "婦也。師前誡我，人與婬居，如持炬火逆風",
    "T14n0541_001:0828a28": "而行，捨之不早，火將燒手。如蜜塗刀，如鷹",
    "T14n0541_001:0828a29": "追烏，狗得枯骨，樹之華菓，色為身害，深如",
    "T14n0541_001:0828b01": "師誡。」涕泣從賊：「乞一歲活，令吾得道。吾常",
    "T14n0541_001:0828b02": "在此，相殺不晚。」賊曰：「今欲得子頭去，何云",
    "T14n0541_001:0828b03": "一歲？山居道人，多得道者，恐子輕舉行神",
    "T14n0541_001:0828b04": "足去，勿復多云，俘取頭去。」其弟重曰：「願莫",
    "T14n0541_001:0828b05": "即殺，先斷我一髀置吾前也。」其賊因前，先",
    "T14n0541_001:0828b06": "斷一髀，置於其前，弟遭此痛，痛不可言，",
    "T14n0541_001:0828b07": "天來下至道人所曰：「慎莫恐怖，牢持汝心；汝",
    "T14n0541_001:0828b08": "前世時，入畜生中，人所屠割，稱賣汝肉，非",
    "T14n0541_001:0828b09": "一世矣，地獄餓鬼，汝皆更之，苦痛以來，非",
    "T14n0541_001:0828b10": "適今也。」僧大語天：「一哀語我師令知，吾因",
    "T14n0541_001:0828b11": "師示吾道，死生何在？」天即為行語其師曰：「卿",
    "T14n0541_001:0828b12": "賢弟子，人欲殺之，涕泣求哀，欲得見師。」師",
    "T14n0541_001:0828b13": "飛行到弟子所，為說經曰：「天地須彌，尚有",
    "T14n0541_001:0828b14": "滅壞，海有消竭，七日有壞。天下有風，其名",
    "T14n0541_001:0828b15": "惟嵐，惟嵐一起，山山相搏，斯風有滅，況",
    "T14n0541_001:0828b16": "汝小軀，何等比數，但當念佛。佛常言無常，",
    "T14n0541_001:0828b17": "盛必有衰，合會有離，榮位難保，身亦如",
    "T14n0541_001:0828b18": "之。」僧大便得溝港道，復斷一髀，重念師戒，",
    "T14n0541_001:0828b19": "復得頻來道；賊斷左手，復念師戒，得不還",
    "T14n0541_001:0828b20": "道；賊斷右手，復念師戒，得應真道；便不畏",
    "T14n0541_001:0828b21": "三惡道也，生死自在，無所復畏。僧大曰：「取",
    "T14n0541_001:0828b22": "樹皮來。」即為剝樹皮與之。僧大取枝以為",
    "T14n0541_001:0828b23": "筆，自刺身血，書樹皮曰：「大兄起居隨時安",
    "T14n0541_001:0828b24": "善，二親在時，以吾累兄。兄不承之，違廢親",
    "T14n0541_001:0828b25": "教，以女色故，骨肉相殘，違親慈教為不孝",
    "T14n0541_001:0828b26": "也。殘殺人命為不仁也，殺一畜生其罪不小，",
    "T14n0541_001:0828b27": "況殺應真。吾不中止，兄自招之，念吾有形，",
    "T14n0541_001:0828b28": "可得相殺，善逝寂寞，徒復相害。長別努",
    "T14n0541_001:0828b29": "力，願崇真道。」曳頸長二尺，語其賊曰：「子斷",
    "T14n0541_001:0828c01": "吾頭，由泥頭也，勿有恐意，吾恐汝等墮地",
    "T14n0541_001:0828c02": "獄中。」賊前斷頭，取身上衣被杖屣及鉢，持",
    "T14n0541_001:0828c03": "至兄所，衣杖屣鉢，皆持與兄，兄以金銀重謝",
    "T14n0541_001:0828c04": "其賊。兄取弟頭，為作假形，以頭著上，以衣",
    "T14n0541_001:0828c05": "衣之，杖鉢及屣，皆著其傍，謂快見曰：「汝婿",
    "T14n0541_001:0828c06": "來歸，可問訊之。」快見大喜，走至其所，見閉",
    "T14n0541_001:0828c07": "目坐，以為思道，妻不敢呼，具作美食，須念道：",
    "T14n0541_001:0828c08": "「覺當飯之。」日中不覺，妻因前曰：「日今已中，",
    "T14n0541_001:0828c09": "恐過時也。」怪其不應，牽衣起之，頭便墮地，",
    "T14n0541_001:0828c10": "身皆分散，各在一面，妻即大怖，擗踊呼曰：",
    "T14n0541_001:0828c11": "「子竟坐，吾見殘賊乎。」哀憤呼天，摧裂肝心，",
    "T14n0541_001:0828c12": "崩血出口，奄忽而死。戒行清白，難污如空，",
    "T14n0541_001:0828c13": "樹心聖範，難動如地，貞淨行高，難揆如天。",
    "T14n0541_001:0828c14": "其未終時，諸天咨嗟，豫安所生，迎其魂靈，",
    "T14n0541_001:0828c15": "處忉利天，忍須臾之婬，獲天上難盡之榮。兄",
    "T14n0541_001:0828c16": "入神室視婦胡為，兄見弟頭身分散狼藉，其",
    "T14n0541_001:0828c17": "婦吐血死在一面，兄見弟妻尸死如此，呼曰：",
    "T14n0541_001:0828c18": "「咄咄！吾為逆天，所作酷裂，乃致於此。」兄",
    "T14n0541_001:0828c19": "即至賊所問其意：「吾弟臨沒，將有遺言乎？」賊",
    "T14n0541_001:0828c20": "曰：「有書。」以書見之。書辭懇惻，讀書訖竟，五",
    "T14n0541_001:0828c21": "內噎塞，涕泣交撗：「吾違尊親臨亡慈教，骨",
    "T14n0541_001:0828c22": "肉相殘，又殺應真，感激而死，死入地獄。」",
    "T14n0541_001:0828c23": "王及臣民，聞其事變，麾涕泣哽噎，歎",
    "T14n0541_001:0828c24": "述清德，殯葬其弟，四輩立塔，天龍鬼神，側",
    "T14n0541_001:0828c25": "塞空中，散華燒香，無不傷心。其妻快見，國",
    "T14n0541_001:0828c26": "人葬之，舉哀動國，諸天下讚，精進得道，五",
    "T14n0541_001:0828c27": "戒不虧，貞生天上。違佛法教，不孝殘聖，死",
    "T14n0541_001:0828c28": "入地獄，燒煮苦毒，其歲難數。佛便告諸弟",
    "T14n0541_001:0828c29": "子，自斯之後，重相勅勵，尚於無欲。佛說經",
    "T14n0541_001:0829a01": "竟，諸弟子歡喜，作禮而去。",
    "T14n0541_001:0829a02": "佛說佛大僧大經"
}