{
    "X40n0719_015:0462a11": "重治毗尼事義集要卷第十五",
    "X40n0719_015:0462a13": "古吳蕅益沙門　智旭　彚輯",
    "X40n0719_015:0462a14": "○阿蘭若法",
    "X40n0719_015:0462a15": "第三分云。清旦洗手。取衣抖擻著大衣著頭上。或肩",
    "X40n0719_015:0462a16": "上。洗鉢。放絡囊中。取革屣。行露杖。持鑰出房。閉戶。推",
    "X40n0719_015:0462a17": "看牢不。若不牢。應更安扂。若牢。應推繩著內。四顧看。",
    "X40n0719_015:0462a18": "若無人見。應藏戶鉤。若有人見。應更著隱處。或持去。",
    "X40n0719_015:0462a19": "在道行。應常思惟善法。若見人應先問訊言善來。若",
    "X40n0719_015:0462a20": "欲入村。安鉢置地。著大衣。以革屣打露杖寄村邊。入",
    "X40n0719_015:0462a21": "村時。應看巷相。若空處相。市相。門相。糞聚相。入白衣",
    "X40n0719_015:0462a22": "家。應看第一門相。乃至第七門相。若欲正衣。應向壁。",
    "X40n0719_015:0462a23": "右手捉杖。左手捉鉢。不應當道住。不應屏處住。不應",
    "X40n0719_015:0462a24": "迎取食。若喚。應往。若得飯。乾飯等。不應并著一處。若",
    "X40n0719_015:0462b01": "是一鉢。應以物隔。若樹葉皮。若鍵[金*咨]。若次鉢。若小鉢。",
    "X40n0719_015:0462b02": "麨應手巾裹。不應選大家乞。不應強乞要得。若知當",
    "X40n0719_015:0462b03": "得。應待。乞已。出村。下道。安鉢置地。褋大衣著頭上肩",
    "X40n0719_015:0462b04": "上。行時常思惟善法。見人應先問訊善來。至常所食",
    "X40n0719_015:0462b05": "處。掃灑。具水器。殘食器。牀座。洗脚石。水器。拭脚巾。若",
    "X40n0719_015:0462b06": "有餘阿蘭若比丘來。應起遠迎。為取鉢。與座。與水器",
    "X40n0719_015:0462b07": "等。乃至澡豆洗手已。淨潔別留殘食。若有賊來。應與。",
    "X40n0719_015:0462b08": "次授水與彼。阿蘭若比丘。次授食與彼。食時應看。供",
    "X40n0719_015:0462b09": "給所須。鹽醋菜水扇等。若日時欲過。應俱食。食已。應",
    "X40n0719_015:0462b10": "為取鉢。與洗手。若有餘食。應與人非人等。洗盛殘食",
    "X40n0719_015:0462b11": "器。牀座等物復本處。掃灑食處。若有賊來。應語。此是",
    "X40n0719_015:0462b12": "水。此是洗足物。此是食。為汝等故別留。淨潔。欲食便",
    "X40n0719_015:0462b13": "食。阿蘭若比丘。應善知夜時節。善知方相。善知星。不",
    "X40n0719_015:0462b14": "應敷好臥具安眠。應初夜後夜警心思惟。比丘食",
    "X40n0719_015:0462b15": "時。若人。若非人。應與食。乃至一摶。根本律云。釋子",
    "X40n0719_015:0462b16": "出家。耽著財利資生雜物。不能見諦。佛告苾芻。我欲",
    "X40n0719_015:0462b17": "於此夏安居三月內。宴默而住。勿令苾芻見我。除一",
    "X40n0719_015:0462b18": "為我請食者。除長淨日。時諸苾芻。謹受佛教。眾共立",
    "X40n0719_015:0462b19": "制。不得輒見世尊。若違制者。令作墮罪說悔。時有苾",
    "X40n0719_015:0462b20": "芻名小軍。於王舍城作前安居。世尊是後安居。是小",
    "X40n0719_015:0462b21": "軍三月滿已。隨意事了。并作衣竟。執持衣鉢。順杜多",
    "X40n0719_015:0462b22": "行。與諸門徒。端嚴整肅。往詣佛所。徐扣門扇。佛與開",
    "X40n0719_015:0462b23": "門。小軍入。禮佛而坐。佛慰問曰。小軍。何意汝自端嚴。",
    "X40n0719_015:0462b24": "端嚴圍遶。小軍言。大德。若有人來。欲求出家。我便報",
    "X40n0719_015:0462c01": "言。汝善男子。當住阿蘭若。當乞食。但三衣。糞掃衣。樹",
    "X40n0719_015:0462c02": "下坐。我為讚歎如是等事。若言能者。我度出家。若言",
    "X40n0719_015:0462c03": "不能。令隨意去。若有欲受具圓。或求依止。或求讀誦。",
    "X40n0719_015:0462c04": "或學如理作意寂念思惟。來求我者。皆如前報。由此",
    "X40n0719_015:0462c05": "緣故。我身端嚴。門徒亦爾。佛言。善哉小軍。汝能誓度",
    "X40n0719_015:0462c06": "無量人天。利益無邊諸有情類。來求法者。令求安樂。",
    "X40n0719_015:0462c07": "小軍當知。若能讚歎杜多功德。則為讚歎我身。若有",
    "X40n0719_015:0462c08": "毀呰杜多功德。即是毀呰我身。何以故。我於長夜。稱",
    "X40n0719_015:0462c09": "揚如斯出要。然汝不應違僧制令。小軍白佛。我實不",
    "X40n0719_015:0462c10": "知此處僧伽。作何制令。佛告之故。且曰。無問客主。僧",
    "X40n0719_015:0462c11": "制須遵。然阿蘭若苾芻。與其饒益。免依僧制。若欲見",
    "X40n0719_015:0462c12": "我。無問時節。隨意來見。小軍聞已。歡喜奉行。禮佛而",
    "X40n0719_015:0462c13": "退。六眾苾芻。即詣小軍。詰其所犯。小軍具以佛語告",
    "X40n0719_015:0462c14": "之。時彼釋種諸出家者。各生是念。小軍來見。即得承",
    "X40n0719_015:0462c15": "事。親共言談。我等在此。而不能得。由我多貪。佛擯黜",
    "X40n0719_015:0462c16": "我。我等宜於長衣鉢等。觀之如病。如癰。如箭。當持棄",
    "X40n0719_015:0462c17": "之。即將所有諸物。至阿難所。阿難白佛。佛令阿難受",
    "X40n0719_015:0462c18": "取。置一大房。語諸苾芻。若有缺乏。隨意取用。釋種苾",
    "X40n0719_015:0462c19": "芻棄衣物已。即詣佛所。佛為說法。令五百釋種。即於",
    "X40n0719_015:0462c20": "座上。自證圓滿。破無明殻。斷三界惑。成阿羅漢。三明",
    "X40n0719_015:0462c21": "六通。八解成就。得如實知我生已盡。梵行已立。所作",
    "X40n0719_015:0462c22": "已辦。不受後有。心無障礙。如手撝空。刀割香塗。愛憎",
    "X40n0719_015:0462c23": "不起。觀金與土。等無有異。於諸名利。無不棄捨。釋梵",
    "X40n0719_015:0462c24": "諸天。悉皆恭敬。律攝云。非愚癡人。堪住阿蘭若處。",
    "X40n0719_015:0463a01": "設非多聞。但明戒相。亦得住於阿蘭若處。十誦律",
    "X40n0719_015:0463a02": "云。阿練若比丘。有人來。先應共語。好正憶念。和顏悅",
    "X40n0719_015:0463a03": "色。不應垂頭。應言善來。應畜火。及火鑽。食。食器。水。水",
    "X40n0719_015:0463a04": "器。洗脚水。水器。淨水瓶。常用水瓶。盛滿水。應知道。知",
    "X40n0719_015:0463a05": "日。知時分。知星宿。應誦修多羅。毗尼。阿毗曇應解。應",
    "X40n0719_015:0463a06": "知四禪四果。若未得者。應知誦讀。不應畜日珠月珠",
    "X40n0719_015:0463a07": "無人深山可畏處。不應住。毗尼序云。若比丘。獨",
    "X40n0719_015:0463a08": "處一身。聽心念說戒。自恣受衣。受七日法。受七日藥。",
    "X40n0719_015:0463a09": "與一請。及淨施衣物。僧祇律。世尊捨眾獨行偈曰。",
    "X40n0719_015:0463a10": "若審得善伴。共行住勇健。遊處在諸眾。其心常歡喜。",
    "X40n0719_015:0463a11": "若不得善伴。獨行住勇健。捨於郡國邑。無事如野象",
    "X40n0719_015:0463a12": "根本律。大迦葉尊者偈曰。所食無過一升飯。眠臥",
    "X40n0719_015:0463a13": "惟須一小牀。兩張氍布足遮身。自外並是愚癡物",
    "X40n0719_015:0463a14": "四分律。跋闍子比丘警阿難偈曰。靜住空樹下。心思",
    "X40n0719_015:0463a15": "涅槃法。坐禪莫放逸。多說何所作。",
    "X40n0719_015:0463a16": "○大眾會法",
    "X40n0719_015:0463a17": "第三分云。眾僧破。非法和合。應在身口不生惡處坐。",
    "X40n0719_015:0463a18": "如法和合。事已滅。應間闕一人坐處坐。第四分云。",
    "X40n0719_015:0463a19": "論法律時。相降三歲。聽共坐木牀。相降二歲。聽共坐",
    "X40n0719_015:0463a20": "小繩牀。比丘至僧中。有五法。應以慈心(一)。應自卑",
    "X40n0719_015:0463a21": "下如拭塵巾(二)。應善知坐起。見上座。不應安坐。見下",
    "X40n0719_015:0463a22": "座不應起立(三)。不雜論世俗事。若自說法。若請人說",
    "X40n0719_015:0463a23": "法(四)。若見僧中有不可事。心不安忍。應默然。何以故。",
    "X40n0719_015:0463a24": "恐僧別異故(五)。五分律云。入僧中。應以五法。一下",
    "X40n0719_015:0463b01": "意。二慈心。三恭敬。四知次第坐處。五不論說餘事",
    "X40n0719_015:0463b02": "根本雜事云。年少苾芻。應喚老者為大德。老者喚少",
    "X40n0719_015:0463b03": "年為具壽。",
    "X40n0719_015:0463b04": "○分物法",
    "X40n0719_015:0463b05": "第三分云。現前僧大得可分衣物。聽差一人令分。白",
    "X40n0719_015:0463b06": "二羯磨。一比丘住。得可分衣物。或有客比丘來四",
    "X40n0719_015:0463b07": "人以上。應持衣與一比丘。令白二羯磨分。若二人三",
    "X40n0719_015:0463b08": "人。應彼此共三語分。若一人。心念口言。此是我分",
    "X40n0719_015:0463b09": "有住處。有比丘。有比丘想。欲別部分。不成分。突吉羅。",
    "X40n0719_015:0463b10": "有比丘疑。不成分。突吉羅。無比丘想。不成分。不犯",
    "X40n0719_015:0463b11": "無比丘。有比丘想。及疑。皆成分。突吉羅。無比丘想。成",
    "X40n0719_015:0463b12": "分。無犯。受衣成不成。犯不犯。亦爾。有多知識比",
    "X40n0719_015:0463b13": "丘死。有多僧伽藍。園。田。果樹。別房。及物。銅瓶。銅盆。斧。",
    "X40n0719_015:0463b14": "鑿。燈臺。重物。牀褥枕等。多有守僧伽藍人。車轝。澡罐。",
    "X40n0719_015:0463b15": "錫杖。扇。作器。衣。鉢。坐具。鍼筒。不知云何。佛言。多知識。",
    "X40n0719_015:0463b16": "無知識。一切屬僧。若衣鉢坐具鍼筒。現前僧應分。餘",
    "X40n0719_015:0463b17": "皆屬四方僧。不應分。二部僧多得可分衣物。乃至",
    "X40n0719_015:0463b18": "唯有沙彌尼。亦應分作二分。唯有沙彌。亦應分作二",
    "X40n0719_015:0463b19": "分。若無沙彌尼。比丘僧應分。若無沙彌。比丘尼僧應",
    "X40n0719_015:0463b20": "分。若比丘。在無比丘處命終。彼處優婆塞。或守園",
    "X40n0719_015:0463b21": "人。應掌錄。俟五眾出家人來。與之。若無來者。送與近",
    "X40n0719_015:0463b22": "處僧伽藍。諸比丘所捨長衣。應施僧或施佛塔。不",
    "X40n0719_015:0463b23": "應與白衣及外道。行波利婆沙摩那埵比丘。亦應",
    "X40n0719_015:0463b24": "與分。若被訶責等羯磨者。可置地與。或使人與。若",
    "X40n0719_015:0463c01": "有作使白衣。應計功多少。與食。與價。病比丘死。以",
    "X40n0719_015:0463c02": "衣鉢坐具鍼筒。白二羯磨。與瞻病者。復有多三衣者。",
    "X40n0719_015:0463c03": "以亡人常所持者與之。應看此瞻病人。若能極上瞻",
    "X40n0719_015:0463c04": "病。與上三衣。若中。與中三衣。若下。與下三衣。負債",
    "X40n0719_015:0463c05": "比丘命過。聽持長衣償。或無長衣。賣三衣償之。有餘",
    "X40n0719_015:0463c06": "者。與瞻病人。瞻病人。應問病比丘。何者是三衣。何者",
    "X40n0719_015:0463c07": "是長衣。汝負誰。誰負汝。汝應與誰。若不問。如法治",
    "X40n0719_015:0463c08": "有比丘。在異處結夏安居已。復於餘處住。住日多處。",
    "X40n0719_015:0463c09": "取安居物(此謂有因緣。受過七日法而往住也)。若二處俱等。聽各取半",
    "X40n0719_015:0463c10": "(此謂有因緣故。四十日猶不能還本安居處。不名破夏也)。不應此處安居受衣",
    "X40n0719_015:0463c11": "分已。復於餘處受衣分。夏安居未分衣。便去。應囑",
    "X40n0719_015:0463c12": "一人取分。僧應與之。若不囑。若漫囑。若受囑者忘。皆",
    "X40n0719_015:0463c13": "非僧過。比丘死。多有衣物。現前僧應分。不應留過",
    "X40n0719_015:0463c14": "安居。檀越為欲施塔。乃至作會等。現前僧大得可",
    "X40n0719_015:0463c15": "分衣物。不應留。此是非時衣。應分。一比丘住處。大",
    "X40n0719_015:0463c16": "得夏安居衣物。彼比丘應作心念。此是我物。若受若",
    "X40n0719_015:0463c17": "不受。餘比丘來。不應得分。若大得衣物。後僧破。應",
    "X40n0719_015:0463c18": "分為二分。若未得時。僧破。應問檀越。隨彼所語與之。",
    "X40n0719_015:0463c19": "若檀越言不知。或言俱與。應作二分。諸比丘得可",
    "X40n0719_015:0463c20": "分衣物。有比丘從此部往彼部。不應與分。有比丘",
    "X40n0719_015:0463c21": "往彼部。未至便死。衣鉢與所欲往處。比丘被舉已。",
    "X40n0719_015:0463c22": "命過。衣鉢與共同羯磨舉僧。",
    "X40n0719_015:0463c23": "問。僧祇治罪法中。被舉人無常。衣鉢不應分。應棄",
    "X40n0719_015:0463c24": "之。今云。被舉比丘命過。衣鉢與同羯磨舉僧。此復",
    "X40n0719_015:0464a01": "何從。答。僧祇意指不捨惡見。此中通指一切舉罪。",
    "X40n0719_015:0464a02": "兩不相背。俱可從也。",
    "X40n0719_015:0464a03": "有僧破為二部。檀越請一處飯食。并施衣施縷。應隨",
    "X40n0719_015:0464a04": "檀越所與。有僧得安居衣。破為二部。應數人多少",
    "X40n0719_015:0464a05": "分。若未得安居衣。僧破。亦應數人多少分。若得夏衣。",
    "X40n0719_015:0464a06": "未得夏衣。往餘部。皆應與分。凡有八種施衣。若與",
    "X40n0719_015:0464a07": "比丘僧。若與尼僧。若與二部僧。若與四方僧。若與界",
    "X40n0719_015:0464a08": "內僧。若與同羯磨僧。若稱名字與。若與一人。皆應隨",
    "X40n0719_015:0464a09": "所施分屬。第四分云。四方僧物。不應分。不應自入。",
    "X40n0719_015:0464a10": "不應賣買。亦非僧所賣。非多人乃至一人所賣。若彼",
    "X40n0719_015:0464a11": "自入。若分。若賣買者。不成自入。不成分。不成賣買。犯",
    "X40n0719_015:0464a12": "偷蘭遮。何等四方僧物。若僧伽藍。僧伽藍物。房舍。房",
    "X40n0719_015:0464a13": "舍物。盆。瓨。釜鑊。斧。鑿。燈臺。諸雜重物。繩牀。木牀。臥具。",
    "X40n0719_015:0464a14": "木。竹。皆不聽分。聽分果華。若華。上佛。僧地作私房。",
    "X40n0719_015:0464a15": "有上座客比丘來。應起避。更無有理以僧地入己",
    "X40n0719_015:0464a16": "有五法為僧分粥。入地獄如射箭。有愛。有恚。有怖。有",
    "X40n0719_015:0464a17": "癡。不知分未分。有五法分粥。生天如射箭。不愛恚怖",
    "X40n0719_015:0464a18": "癡。知分未分。乃至差沙彌。使。亦如是。僧祇律云。餘",
    "X40n0719_015:0464a19": "處安居。不應此處得衣分。要是中安居。是中得衣分。",
    "X40n0719_015:0464a20": "除命難。梵行難。有五事。不應與安居衣。一被舉。三",
    "X40n0719_015:0464a21": "見中若一一見不捨。作舉羯磨(但除此不捨惡見舉。則餘不見罪舉不懺",
    "X40n0719_015:0464a22": "悔舉及訶責羯磨等。並可置地與。或使人與也)。二罷道。若彼依王力。大臣力。",
    "X40n0719_015:0464a23": "賊黨力。來索。能作不饒益者。應與。三無常。若安居衣",
    "X40n0719_015:0464a24": "已集雖未分。命垂終時。囑與某甲。死已。應與。四破安",
    "X40n0719_015:0464b01": "居。不前安居。不後安居。五去時不囑取衣分。若比丘。",
    "X40n0719_015:0464b02": "雖不在此安居。檀越為彼故設供。應與分。若施家欲",
    "X40n0719_015:0464b03": "通與餘比丘。隨檀越意。應與。有四種物。隨語應屬",
    "X40n0719_015:0464b04": "現前僧。何等四。我施衣。衣直。物。物直。又有十種得。應",
    "X40n0719_015:0464b05": "屬現前僧。何等十。時藥。夜分藥(即非時漿)。七日藥。盡壽藥。",
    "X40n0719_015:0464b06": "死比丘物。施住處。大會。非時衣。雜物。請食。沙彌無",
    "X40n0719_015:0464b07": "常。物屬和尚。五分律云。沙彌命過。其物現前僧分。",
    "X40n0719_015:0464b08": "問。亡沙彌物。僧祇。五分。二說相違。此應安從。答。若",
    "X40n0719_015:0464b09": "亡沙彌。本是和尚撫育。則應從僧祇。若亡沙彌。久",
    "X40n0719_015:0464b10": "已同僧利養。則應從五分。葢各舉一隅耳。",
    "X40n0719_015:0464b11": "十誦律云。與學沙彌。當與大比丘等分分。毗尼序",
    "X40n0719_015:0464b12": "云。比丘貸塔物四方僧物用。死後。以衣鉢物。計直輸",
    "X40n0719_015:0464b13": "還。餘殘。僧應分。比丘衣鉢物。貸塔用。四方僧用。死後",
    "X40n0719_015:0464b14": "以塔僧物計直還。現前僧應分。根本雜事云。僧若",
    "X40n0719_015:0464b15": "得餅。乃至極小。猶如樹葉。眾共分張。若得衣。乃至極",
    "X40n0719_015:0464b16": "少。堪作燈炷。眾亦共分。若得上價[疊*毛]。賣取錢貝。然後",
    "X40n0719_015:0464b17": "共分。尼陀那云。苾芻於尼寺死。衣鉢應還苾芻。苾",
    "X40n0719_015:0464b18": "芻尼死僧寺。衣鉢還尼。若處無苾芻者。尼即應受。若",
    "X40n0719_015:0464b19": "處無尼眾者。苾芻應取。有四種物。皆不應分。一四",
    "X40n0719_015:0464b20": "方僧物。二窣堵波物。三眾家病藥。四寺資產物。設",
    "X40n0719_015:0464b21": "大會時。多獲珍財。據合得者。隨次準法平分。眾若多",
    "X40n0719_015:0464b22": "者。應可千人與其一分。各自分之。或復百人。或三十",
    "X40n0719_015:0464b23": "人。乃至十人而為一分。令自分取。十人分中。若一身",
    "X40n0719_015:0464b24": "死。已分衣竟。亡人之分。應入僧伽。如其未分。九人合",
    "X40n0719_015:0464c01": "得。多亦準斯。目得迦云。不應持此處物與餘住處。",
    "X40n0719_015:0464c02": "應隨定處而受用之。若私與者。應全償直。若不還者。",
    "X40n0719_015:0464c03": "得重越法罪。僧不應受病比丘三衣。設受。不應分",
    "X40n0719_015:0464c04": "散。見缺。應還。施僧尼二眾財物。應問施主。隨語而",
    "X40n0719_015:0464c05": "分。二眾利物。應共平分。求寂男女。三分與一。學戒",
    "X40n0719_015:0464c06": "女。及欲受戒人。二分與一。請食施物。苾芻與尼。計",
    "X40n0719_015:0464c07": "人分施。不應中半。設法會時所獲施物。亦應分與",
    "X40n0719_015:0464c08": "尼眾。若施主本意。惟供此處住寺之人。不通餘人",
    "X40n0719_015:0464c09": "者。若有來食。並須計物酬價。律攝云。若安居人。有",
    "X40n0719_015:0464c10": "緣出行。囑授而去。應取其分。若不囑授。則不應取。若",
    "X40n0719_015:0464c11": "受囑人不為取者。應以己物準數酬還。苾芻命過。若",
    "X40n0719_015:0464c12": "苾芻來。及五時者。應與分。一打犍椎時。二誦三啟無",
    "X40n0719_015:0464c13": "常經時。三禮制底時。四行籌時。五作白時。若眾不和",
    "X40n0719_015:0464c14": "集。或無秉法人。應為初後法。謂取亡人少財許物。或",
    "X40n0719_015:0464c15": "兩錢等。於眾首上座。及最下座。各行與之。用為定記。",
    "X40n0719_015:0464c16": "然後現前僧如常共分。更不須作法。若作初後法竟。",
    "X40n0719_015:0464c17": "有人來者。不應與分。若前四時有。後二時無。亦應與",
    "X40n0719_015:0464c18": "分。若作自己。現於界內應合得者。皆應受利。若不作",
    "X40n0719_015:0464c19": "白不作初後法者。但是世尊聲聞弟子。所有現在瞻",
    "X40n0719_015:0464c20": "部洲中。或住餘處。悉皆有分。所有經論。並不應分。當",
    "X40n0719_015:0464c21": "貯經藏。四方僧共讀。其外書賣之。現前應分。所有券",
    "X40n0719_015:0464c22": "契之物若能早索得者。即可分之。如未得者。卷貯僧",
    "X40n0719_015:0464c23": "庫。後時得充四方僧用。若苾芻病。作如是語。我死之",
    "X40n0719_015:0464c24": "後。可持此物與彼人者。是俗人法。不成囑授。此物應",
    "X40n0719_015:0465a01": "分。對面授者。便為善與。其死屍。應焚燒供養。誦經事",
    "X40n0719_015:0465a02": "了。然後分物。若亡人寄物。即於物所在處。眾共分之",
    "X40n0719_015:0465a03": "毗尼母經云。比丘存時所有經律。應處分與能讀",
    "X40n0719_015:0465a04": "誦者。若不及處分。現前僧應與能讀誦者。不應分賣。",
    "X40n0719_015:0465a05": "問。亡比丘經律論。律攝。母論。二說不同。此應安從。",
    "X40n0719_015:0465a06": "答。經論貴在流通讀誦。但除分賣。餘可隨時斟酌。",
    "X40n0719_015:0465a07": "○說法法",
    "X40n0719_015:0465a08": "第二分云。聽說義。不具說文句。不應二比丘共一高",
    "X40n0719_015:0465a09": "座說法。不應相近敷高座說義互求長短。不應共相",
    "X40n0719_015:0465a10": "逼切。不應同聲合唄。不應過差歌詠聲說法。歌詠聲",
    "X40n0719_015:0465a11": "說法。有五過失。一自生貪著。愛樂音聲。二聞者生貪。",
    "X40n0719_015:0465a12": "三聞者習學。四長者譏嫌生慢。五靜寂之處。緣憶音",
    "X40n0719_015:0465a13": "聲以亂禪定。第四分云。若比丘。說相似文句。違法",
    "X40n0719_015:0465a14": "毗尼。此比丘令多人不得利益。作諸苦業。以滅正法。",
    "X40n0719_015:0465a15": "若隨順文句。不違法毗尼。此比丘。利益多人。不令作",
    "X40n0719_015:0465a16": "眾苦業。正法久住。乃至若比丘。非制而制。是制便斷。",
    "X40n0719_015:0465a17": "如是漸漸令戒毀壞。令多人不得利益。作眾苦業。以",
    "X40n0719_015:0465a18": "滅正法。若比丘。非制不制。是制不斷。如是漸漸令戒",
    "X40n0719_015:0465a19": "成就。利益多人。不作苦業。令正法久住。是故汝等。非",
    "X40n0719_015:0465a20": "制不應制。是制不應斷。當隨佛所制戒而學。",
    "X40n0719_015:0465a21": "問。今觀五百問經。典眾部律。多有相違。又觀百丈",
    "X40n0719_015:0465a22": "清規。亦甚與律不同。後人遵行。得無壞正法不。答",
    "X40n0719_015:0465a23": "正法滅壞。全由律學不明。五百問經。的約後人附",
    "X40n0719_015:0465a24": "會增添。昭彰可識。即百丈清規。久失懷悔禪師本",
    "X40n0719_015:0465b01": "意。並是元朝流俗僧官住持杜撰增飾。文理不通。",
    "X40n0719_015:0465b02": "今人有奉行者。皆因未諳律學故也。",
    "X40n0719_015:0465b03": "佛告比丘。有四種廣說。何等四。若比丘。如是語。諸長",
    "X40n0719_015:0465b04": "老。我於某甲某城。從佛聞受持。此是法。是毗尼。是佛",
    "X40n0719_015:0465b05": "教。若聞彼說。不應便生嫌疑。亦不應訶。應審定文句",
    "X40n0719_015:0465b06": "已。尋究修多羅毗尼。檢校法律。若不相應。違背於法。",
    "X40n0719_015:0465b07": "應語彼比丘。汝所說者。非佛所說。或是長老不審得",
    "X40n0719_015:0465b08": "佛說。何以故。我尋究法律。不與相應。長老不須誦習。",
    "X40n0719_015:0465b09": "亦莫教餘比丘。今應棄捨。若尋究法律相應。應語言。",
    "X40n0719_015:0465b10": "長老所說。是佛所說。審得佛語。何以故。我尋究法律",
    "X40n0719_015:0465b11": "相應不違背。長老應善持誦習。教餘比丘。勿令忘失。",
    "X40n0719_015:0465b12": "此是初廣說。復次若言。我於某村城和合僧中上座",
    "X40n0719_015:0465b13": "聞。此是法等。亦復尋究檢校。若不相應。應語言。此非",
    "X40n0719_015:0465b14": "佛所說。是彼僧及上座不審得佛語。長老亦爾。乃至",
    "X40n0719_015:0465b15": "今當棄之。若相應。應語言。是佛所說。彼僧上座及長",
    "X40n0719_015:0465b16": "老亦審得佛語。乃至勿令忘失。此是第二廣說。三者",
    "X40n0719_015:0465b17": "若言從知法毗尼摩夷多比丘所聞。亦應如是。四者",
    "X40n0719_015:0465b18": "若言從知法毗尼摩夷一比丘所聞。亦應如是。根",
    "X40n0719_015:0465b19": "本律云。於上座處。置師子座。若是定處。甎為蹋道。若",
    "X40n0719_015:0465b20": "處不定。應為木梯。法師棄唾。應安唾器。慳法。招五",
    "X40n0719_015:0465b21": "過失。一得生盲。二無智慧。三遠離佛法。四室有怨家。",
    "X40n0719_015:0465b22": "五不入聖位。命終墮地獄。雜事云。師子座下。應作",
    "X40n0719_015:0465b23": "承足牀。或以石支足。律攝云。有五種人。不應為說",
    "X40n0719_015:0465b24": "毗柰耶藏。謂性無所知。強生異問。或不為除疑而問。",
    "X40n0719_015:0465c01": "或試弄故問。或惱他故問。或求過失故問。宣說聖",
    "X40n0719_015:0465c02": "言。不應求利以為活命。若說非法。上座應遮。又說法",
    "X40n0719_015:0465c03": "人。不應多領門徒以為侍從。彼自隨行者無犯。說法",
    "X40n0719_015:0465c04": "之師。若他不請。輒為人說。得越法罪。十誦律云。聽",
    "X40n0719_015:0465c05": "法時。上座來。不應遣下座起。若二師來。恭敬故自起。",
    "X40n0719_015:0465c06": "不得起他。有五種人。不應為說毗尼。試問。無疑問。",
    "X40n0719_015:0465c07": "不為悔所犯問。詰問。不受語問。月六齋日。無病比",
    "X40n0719_015:0465c08": "丘。應和合集一處說法。若外道論議師。懷嫉妒心來。",
    "X40n0719_015:0465c09": "欲破說法。當如法難詰降伏。莫瞋惡口。說法人。應",
    "X40n0719_015:0465c10": "一心說法。生慈悲利益心。當淨潔明了。莊嚴語言。次",
    "X40n0719_015:0465c11": "第相續。辯才無盡。隨順諸法實相。為法故說。不為利",
    "X40n0719_015:0465c12": "養。毗尼序云。說法時。聽法時。上座來。不應起。上座",
    "X40n0719_015:0465c13": "亦不應驅下座起。五分律云。月八日。十四日。說法。",
    "X40n0719_015:0465c14": "十五日。布薩。不應作歌詠聲說法。白衣散華。若",
    "X40n0719_015:0465c15": "落比丘頭及衣上。應拂去。落高座上。無苦。毗尼母",
    "X40n0719_015:0465c16": "經云。說法比丘。當籌量大眾。應說何法而得受解。若",
    "X40n0719_015:0465c17": "應聞深法。當為說深。應聞淺法。為說淺法。不益前人。",
    "X40n0719_015:0465c18": "名為惡說。復次應除貪心。不染心。不惡心。不愚癡心。",
    "X40n0719_015:0465c19": "不自輕心。不輕大眾心。應慈心。喜心。利益心。堪忍心。",
    "X40n0719_015:0465c20": "不動心。無惑心。立此等心。應當說法。復次不應因餘",
    "X40n0719_015:0465c21": "緣說法。應故說法。以法重難聞。此法是寶。是藥。能利",
    "X40n0719_015:0465c22": "益人。是以故說。乃至一四句。能使前人如實解者。於",
    "X40n0719_015:0465c23": "長夜中利益安樂。聽引經中要言妙辭直顯其義。",
    "X40n0719_015:0465c24": "○讀誦法",
    "X40n0719_015:0466a01": "根本律云。多聞有五種利益。一者蘊善巧。二者處善",
    "X40n0719_015:0466a02": "巧。三者界善巧。四者緣起善巧。五者於其所須教誡",
    "X40n0719_015:0466a03": "教授。不求於他。雜事云。許二事作吟詠聲。一謂讚",
    "X40n0719_015:0466a04": "大師德。二謂誦三啟經。不解吟詠者。應在屏處學",
    "X40n0719_015:0466a05": "不應歌詠引聲而誦經法。夜可然燈誦經。夏月損",
    "X40n0719_015:0466a06": "蟲。應作燈籠。明慧多聞強記。能摧外道者。方可學",
    "X40n0719_015:0466a07": "習外書。於日初分及以中後。可讀佛經。待至晚時。應",
    "X40n0719_015:0466a08": "披外典。夜三亦爾。四分律云。不應以外道言語雜",
    "X40n0719_015:0466a09": "糅佛經。聽隨國俗言音所解。誦習佛經。",
    "X40n0719_015:0466a10": "問。且如此土老莊及宣尼典籍。引入經論以釋義",
    "X40n0719_015:0466a11": "旨。為有罪不。答。教眼未開。徒欲莊嚴章句。廣引文",
    "X40n0719_015:0466a12": "辭。是名雜糅。若達實相法印。能簡能收。簡別分劑",
    "X40n0719_015:0466a13": "分明。不屈不濫。收則麤言細語。皆第一義。或復旁",
    "X40n0719_015:0466a14": "引曲譬。令人開解。皆順四悉。無違妨也。",
    "X40n0719_015:0466a15": "十誦律云。下座欲教上座法者。應在高處坐。為尊法",
    "X40n0719_015:0466a16": "故。上座欲從下座受法。應在下處坐。為尊法故。亦聽",
    "X40n0719_015:0466a17": "下座教上座法者。共等牀坐。為上座故。唄有五利。",
    "X40n0719_015:0466a18": "身體不疲。不忘所憶。心不懈倦。聲音不壞。語言易解。",
    "X40n0719_015:0466a19": "又諸天聞唄。心則歡喜。以外書音聲誦佛經者。突",
    "X40n0719_015:0466a20": "吉羅。薩婆多論云。若比丘。無處受誦。乃至得從沙",
    "X40n0719_015:0466a21": "彌尼受法。但求好時戒重德人作伴證明耳。亦得從",
    "X40n0719_015:0466a22": "白衣受法。但不得稱阿闍棃。如是展轉皆得受法。但",
    "X40n0719_015:0466a23": "消息令不失威儀。",
    "X40n0719_015:0466a24": "問。相傳云白衣說法比丘聽。是佛法衰兆。何得許",
    "X40n0719_015:0466b01": "從白衣受法耶。答。給孤長者。每向祇園授新比丘",
    "X40n0719_015:0466b02": "經。但必先禮足而後說法。維摩居士。時復彈偏斥",
    "X40n0719_015:0466b03": "小。令諸聲聞菩薩皆悉喪辭。但未嘗敢以師禮自",
    "X40n0719_015:0466b04": "居。此皆佛世芳規。豈名衰兆。若稱白衣為師。比丘",
    "X40n0719_015:0466b05": "反行禮敬。又或從受外學。則皆為非法矣。",
    "X40n0719_015:0466b06": "五分律云。聽學書。不聽為好廢業。為伏外道故。聽讀",
    "X40n0719_015:0466b07": "外書。不得隨書生見。聽隨國音誦經。但不得違失",
    "X40n0719_015:0466b08": "佛意。不聽以佛語作外書語。犯者偷蘭遮。律攝云。",
    "X40n0719_015:0466b09": "四威儀中。皆得授法。其受法者。具三威儀。為敬法故。",
    "X40n0719_015:0466b10": "不應眠受。弟子之法。若老若少。到彼師所。合掌鞠躬。",
    "X40n0719_015:0466b11": "方問四大安不。應生敬仰。直心無諂。請決所疑。一心",
    "X40n0719_015:0466b12": "善領。不令忘失。若無疑者。如常受法。禮足而退。師亦",
    "X40n0719_015:0466b13": "應敬學徒。勿生輕懱虗心授與。於法無恪。善領善答。",
    "X40n0719_015:0466b14": "有忍有悲。令受業者。情無疲惱。常給侍者。應數教授。",
    "X40n0719_015:0466b15": "性愚鈍者。亦應偏教。若吟咏聲授法。得惡作罪。不應",
    "X40n0719_015:0466b16": "讚誦外書典籍。若為降伏異道。自知有力。日作三時。",
    "X40n0719_015:0466b17": "兩分勝時。應學佛法(初日中日)。一分下時。應習外典(向晚)。不",
    "X40n0719_015:0466b18": "應計年月以為三分。",
    "X40n0719_015:0466b19": "○坐禪法",
    "X40n0719_015:0466b20": "第三分云。比丘睡眠。比坐當覺之。當用禪杖。若故復",
    "X40n0719_015:0466b21": "睡眠。當捫眼。若以水洗面。若自摘耳鼻。若摩額上。若",
    "X40n0719_015:0466b22": "披張衣。以手摩身。若起出戶外瞻視四方。仰觀星宿。",
    "X40n0719_015:0466b23": "若至經行處經行。守攝諸根。令心不散。十誦律云。",
    "X40n0719_015:0466b24": "取禪杖時。應生敬心。睡者不可信。築者可信。有五法。",
    "X40n0719_015:0466c01": "以禪杖築他。一者憐愍。二者不惱他。三者睡。四者頭",
    "X40n0719_015:0466c02": "倚壁。五者舒脚。聽著禪鎮。作孔。以繩貫孔。繩頭施",
    "X40n0719_015:0466c03": "紐。掛耳上。去額四指著禪鎮。禪鎮一墮。一舒脚。二墮。",
    "X40n0719_015:0466c04": "二舒脚。三墮。應起行。聽作時節兩時。夜時。晝時。七",
    "X40n0719_015:0466c05": "日時。常坐禪時。毗尼序云。坐禪時。不應計大小。不",
    "X40n0719_015:0466c06": "應驅去。根本雜事云。北方有一國王。送二童子與",
    "X40n0719_015:0466c07": "勝光王。一名駝索迦。一名波洛迦。一是斷見。一是邪",
    "X40n0719_015:0466c08": "見。遠近咸知。後因給孤長者巧便攝受。令掃寺地。夜",
    "X40n0719_015:0466c09": "見阿羅漢神變。及見諸天聽法。生正見心。詣佛聞法。",
    "X40n0719_015:0466c10": "出家證果。勝光嫌恥。佛令於長者家食時行水。以彰",
    "X40n0719_015:0466c11": "勝德。王乃歎服。苾芻問其往因。佛言。迦葉佛時。二人",
    "X40n0719_015:0466c12": "出家為伴。往詣邊國。無師教授。自修禪定。實無所證。",
    "X40n0719_015:0466c13": "作證解心。臨終誹謗正法。生邪見心。作是語。迦葉波",
    "X40n0719_015:0466c14": "佛。誑惑世間。斷盡煩惱。得阿羅漢。我於諸惑不能斷",
    "X40n0719_015:0466c15": "盡。何有餘人得阿羅漢。由謗聖法。生邪見故。經歷多",
    "X40n0719_015:0466c16": "時墮於惡趣。復於多生常處邊地。起邪見心。由彼讀",
    "X40n0719_015:0466c17": "誦受持蘊處界緣生道理。及處非處悉皆善巧。由斯",
    "X40n0719_015:0466c18": "業力。於我法中。出家得道。無師習定。有如是過。是故",
    "X40n0719_015:0466c19": "不應無師輒自習定。善見律云。若能善持舍摩他",
    "X40n0719_015:0466c20": "非。但二十年三十年。乃至八十年百年。煩惱不起。是",
    "X40n0719_015:0466c21": "以生增上慢(奢摩他。此翻為止。若體真止等。並是有慧之定。不起增上慢失。若惟修事定。止",
    "X40n0719_015:0466c22": "息麤浮亂想。縱使展轉伏除下染。得至非想非非想定。認作涅槃。仍是增上慢耳)。",
    "X40n0719_015:0466c23": "○雜法",
    "X40n0719_015:0466c24": "僧祇律云。六念者。一念知日月數。二念知食處。三念",
    "X40n0719_015:0467a01": "知受戒時夏數。四念衣知鉢受持及淨施者。五念食",
    "X40n0719_015:0467a02": "同別。六念身強羸。第四分云。不嚼楊枝。五過。一口",
    "X40n0719_015:0467a03": "氣臭。二不別味。三增熱陰。四不引食。五眼不明。嚼楊",
    "X40n0719_015:0467a04": "就五利。反上可知。楊枝極長。一磔手。極短。四指。不應",
    "X40n0719_015:0467a05": "嚼奇者。雜葉者。不應純嚼皮。應在屏處嚼。僧祇律",
    "X40n0719_015:0467a06": "云。若齒木難得。當截所嚼處棄之。洗已。殘者明日更",
    "X40n0719_015:0467a07": "用。齒木極長。十六指。極短。四指以上。南海寄歸云。",
    "X40n0719_015:0467a08": "朝嚼齒木。盥漱清淨。方行禮敬。不嚼齒木。便利不",
    "X40n0719_015:0467a09": "洗。食無淨觸。將以為鄙。四分律云。應順風掃地。有",
    "X40n0719_015:0467a10": "五種掃地。不得大福德。不知逆風。順風。掃不滅迹。不",
    "X40n0719_015:0467a11": "除糞。不復掃箒本處。有五法得大福德。反上可知。若",
    "X40n0719_015:0467a12": "上座在下風。應語言。小避。我欲掃地。根本雜事云。",
    "X40n0719_015:0467a13": "給孤長者每晨掃寺內地。一時他緣。不遑入寺。世尊",
    "X40n0719_015:0467a14": "見地不淨。即自執箒欲掃。時舍利子等諸大聲聞。皆",
    "X40n0719_015:0467a15": "共掃已。入食堂坐。佛告苾芻。掃地有五勝利。一自心",
    "X40n0719_015:0467a16": "清淨。二令他心淨。三諸天歡喜。四植端正業。五命終",
    "X40n0719_015:0467a17": "生天。後給孤長者入林。聞佛及大弟子躬掃林中。不",
    "X40n0719_015:0467a18": "敢足蹈。愧悚不前。佛令口誦經法。當可前行。由佛敬",
    "X40n0719_015:0467a19": "重法故。諸阿羅漢皆尊敬法。第四分云。經行有五",
    "X40n0719_015:0467a20": "事好。堪遠行。能思惟。少病。消食飲。得定久住。不應",
    "X40n0719_015:0467a21": "晝眠。若老病遠來。聽入房內閉戶眠。五分律云。至",
    "X40n0719_015:0467a22": "廁前謦咳彈指。令廁中人非人知。廁中人亦應彈指",
    "X40n0719_015:0467a23": "謦咳。根本雜事云。若不洗淨。不應遶塔。行道。禮佛。",
    "X40n0719_015:0467a24": "讀經。禮他。受禮。噉食。入眾。坐僧牀座。由身不淨。不如",
    "X40n0719_015:0467b01": "法故。諸天不喜。所持呪法。皆無效驗。若作齋供。書經。",
    "X40n0719_015:0467b02": "造像。得福寡薄。百一羯磨云。大便時至。應持水瓶",
    "X40n0719_015:0467b03": "向大便室。置衣一邊。持土十五塊。廁外安之(一一聚如半桃",
    "X40n0719_015:0467b04": "許。安摶上。或板上。近水流處。置灰土物。長一肘。闊一磔手)。更持土三塊。并拭體物。",
    "X40n0719_015:0467b05": "持水瓶。入廁。橫扂其戶。旋轉既訖。葉籌淨拭。次取三",
    "X40n0719_015:0467b06": "土用左手三徧洗淨。即將左腋挾瓶。右手排扂。還以",
    "X40n0719_015:0467b07": "右手攜瓶。向洗手處。蹲坐。瓶安左腿。以肘壓之。取其",
    "X40n0719_015:0467b08": "七土。一一別洗左手。其餘七土。兩手俱洗。餘有一聚。",
    "X40n0719_015:0467b09": "用洗君持。然後灈足。取衣而去。既至房中。淨水漱口",
    "X40n0719_015:0467b10": "僧祇律云。若下部痔病。不得洗者。當用輭物拭。若",
    "X40n0719_015:0467b11": "布。若樹葉。不得廁上嚼齒木。覆頭。覆右肩。應偏袒",
    "X40n0719_015:0467b12": "善見律云。臨終睡時。應先念佛。念法。念僧。念戒。念天。",
    "X40n0719_015:0467b13": "念無常。於六念中隨一一念。",
    "X40n0719_015:0467b14": "問。備閱毗尼集要。及四分律藏。乃至僧祇。根本。五",
    "X40n0719_015:0467b15": "分。十誦。善見。毗尼母等。但見廣明戒法。不見別有",
    "X40n0719_015:0467b16": "偈呪。今時律學推以偈呪為事。此義云何。答。法門",
    "X40n0719_015:0467b17": "無量。雖各有弘功。而初機向道。必一門深入。既預",
    "X40n0719_015:0467b18": "比丘之列。當知律學為先。欲明律學綱宗。又惟二",
    "X40n0719_015:0467b19": "事最急。一者熟誦戒法。了達持犯開遮。二者攝持",
    "X40n0719_015:0467b20": "威儀。專修四念處觀。是必二六時中。常爾一心。念",
    "X40n0719_015:0467b21": "無錯亂。方能打成一片。斷惑證真。若頭緒多端。則",
    "X40n0719_015:0467b22": "終難入道。今之願偈。本出華嚴。種種真言。皆屬蜜",
    "X40n0719_015:0467b23": "部。論法門。雖不可思議。約修證。則各有本宗。隨自",
    "X40n0719_015:0467b24": "宗而專修無間。則三昧易成。採眾華而中無線貫。",
    "X40n0719_015:0467c01": "則風吹必散。收之則全是。若一偈。若一偈。若一字。",
    "X40n0719_015:0467c02": "皆為道種。揀之則全非。律不律。顯不顯。蜜不蜜。僅",
    "X40n0719_015:0467c03": "成散善。此正法所以漸衰。而末運所以不振也。有",
    "X40n0719_015:0467c04": "志之士。不若專精戒律。辦比丘之本職。利根者。固",
    "X40n0719_015:0467c05": "能即戒而得究竟。全收顯密神功。鈍根者。亦能由",
    "X40n0719_015:0467c06": "戒而作階梯。漸登顯密堂奧。庶幾學有本源。不受",
    "X40n0719_015:0467c07": "多岐亡羊之誚耳。",
    "X40n0719_015:0467c08": "第三分。佛告比丘。順汝心念。攝持威儀。此是我教。云",
    "X40n0719_015:0467c09": "何順汝心念。觀內身。身意止(即身念處)。精勤攝持。念不散",
    "X40n0719_015:0467c10": "亂。調伏貪嫉世間憂惱。觀外身。內外身。受。意(即心)。法。亦",
    "X40n0719_015:0467c11": "如是。如是比丘得正心念。云何攝持威儀。若出。若入。",
    "X40n0719_015:0467c12": "屈伸俯仰。執持衣鉢。若飲。若食。若服藥。大小便利。若",
    "X40n0719_015:0467c13": "眠。若覺。若來。若去。若坐。若住。若語。若默。常爾一心。是",
    "X40n0719_015:0467c14": "謂比丘攝持威儀(二六時中。四威儀內。一心修習四念處觀。此。律學之綱宗也)",
    "X40n0719_015:0467c15": "根本律云。出家五利。一者我自得利。不共他有。二者",
    "X40n0719_015:0467c16": "自知我是卑賤之人。被他驅使。既出家後。受人恭敬",
    "X40n0719_015:0467c17": "讚揚禮拜。三者當得安隱無上涅槃。四者命終當生",
    "X40n0719_015:0467c18": "天上。五者常為諸佛及聲聞眾諸勝人類之所讚揚。",
    "X40n0719_015:0467c19": "○佛說犯戒罪輕重經(後漢安息三藏沙門安世高譯)",
    "X40n0719_015:0467c20": "如是我聞。一時佛住王舍城迦蘭陀竹園。爾時尊者",
    "X40n0719_015:0467c21": "大目犍連。晡時從禪定覺。往至佛所。頭面禮足。卻坐",
    "X40n0719_015:0467c22": "一面。合掌恭敬。而白佛言。世尊。意有所疑。今欲請問。",
    "X40n0719_015:0467c23": "惟願聽許。佛告目連。恣汝所問。當為汝說。目連即白",
    "X40n0719_015:0467c24": "佛言。世尊。若比丘。比丘尼。無慚愧心。輕慢佛語。犯眾",
    "X40n0719_015:0468a01": "學戒。如是犯波羅提提舍尼。波逸提。偷蘭遮。僧伽婆",
    "X40n0719_015:0468a02": "尸沙。犯波羅夷。得幾不饒益罪。惟願解說。佛告目連。",
    "X40n0719_015:0468a03": "諦聽諦聽。今為汝說。若比丘。比丘尼。無慚無愧。輕慢",
    "X40n0719_015:0468a04": "佛語。犯眾學戒。如四天王壽五百歲墮泥犁中。於人",
    "X40n0719_015:0468a05": "間數。九百千歲(應云九百萬歲。或千上缺十字也)。復次目連。若無慚",
    "X40n0719_015:0468a06": "愧。輕慢佛語。犯波羅提提舍尼。如三十三天壽千歲。",
    "X40n0719_015:0468a07": "墮泥犁中。於人間數。三億六十千歲(應云三千六百萬歲)。復次",
    "X40n0719_015:0468a08": "目連。若無慚無愧。輕慢佛語。犯波逸提。如燄摩天壽",
    "X40n0719_015:0468a09": "二千歲。墮泥犁中。於人間數。一十四億四十千歲(應云",
    "X40n0719_015:0468a10": "一萬四千四百萬歲)。復次目連。若無慚愧。輕慢佛語。犯偷蘭遮。",
    "X40n0719_015:0468a11": "如兜率天壽四千歲。墮泥犁中。於人間數。五十億六",
    "X40n0719_015:0468a12": "十千歲(應云五萬七千六百萬歲)。復次目連。若無慚愧。輕慢佛語。",
    "X40n0719_015:0468a13": "犯僧伽婆尸沙。如不憍樂天(即化樂天)壽八千歲。墮泥犂",
    "X40n0719_015:0468a14": "中。於人間數。二百三十億四十千歲(應云二十三萬零四百萬歲)。",
    "X40n0719_015:0468a15": "復次目連。若無慚愧。輕慢佛語。犯波羅夷。如他化自",
    "X40n0719_015:0468a16": "在天壽十六千歲。墮泥犂中。於人間數。九百二十一",
    "X40n0719_015:0468a17": "億六十千歲(應云九十二萬一千六百萬歲)。尊者目連聞佛所說。歡",
    "X40n0719_015:0468a18": "喜奉行。",
    "X40n0719_015:0468a19": "問。此問既真。餘五百問。何得是偽。答。依真乃得附",
    "X40n0719_015:0468a20": "偽以偽。故向年拈鬮取決。拈得真雜之鬮也。",
    "X40n0719_015:0468b06": "○戒相攝頌",
    "X40n0719_015:0468b07": "按僧祇律。結集之時。先出攝頌。後出律文。根本律",
    "X40n0719_015:0468b08": "中。亦有攝頌。葢為初機便於記誦也。今四分律。既",
    "X40n0719_015:0468b09": "無此頌。設欲傍取他部。則次序不類。欲仍其舊。又",
    "X40n0719_015:0468b10": "慮初機記誦為難。故輒援例頌之。俾初學先誦此。",
    "X40n0719_015:0468b11": "則五篇戒相。已提挈其綱領矣。沙門智旭敬述。",
    "X40n0719_015:0468b12": "婬欲盜五錢。故斷人類命。無知妄言證。除增上慢人。",
    "X40n0719_015:0468b13": "是四波羅夷。犯者不可救。",
    "X40n0719_015:0468b14": "弄失精觸女。麤惡索婬供。媒嫁房過量。大房不處分。",
    "X40n0719_015:0468b15": "無根謗取片。破僧及伴黨。被擯反嫌僧。惡性不受語。",
    "X40n0719_015:0468b16": "前九初便犯。後四皆三諫。是十三僧殘。二十僧中悔。",
    "X40n0719_015:0468b17": "不定法有二。三二隨所治。",
    "X40n0719_015:0468b18": "捨墮有三十。長衣離衣宿。持足過一月。取非親里尼。",
    "X40n0719_015:0468b19": "及使浣染打。從非親里乞。過受自恣請。求益價合作。",
    "X40n0719_015:0468b20": "索衣過六反。是為初十法。蠶綿作臥具。鈍黑不雜色。",
    "X40n0719_015:0468b21": "不滿六年持。坐具不帖故。持羊毛遠行。使泥浣染擘。",
    "X40n0719_015:0468b22": "受金銀賣買。販賣為二十。長鉢更求好。非親織作衣。",
    "X40n0719_015:0468b23": "許直求好織。與衣後瞋奪。殘藥過七日。雨衣前求用。",
    "X40n0719_015:0468b24": "過畜急施衣。後月離六夜。迴僧物入己。是為三十法。",
    "X40n0719_015:0468c01": "物向僧中捨。波逸提說悔。",
    "X40n0719_015:0468c02": "單提九十事。妄語毀呰語。兩舌女同室。未受戒三宿。",
    "X40n0719_015:0468c03": "共誦向說罪。及說過人法。與女過說法。掘地是初十。",
    "X40n0719_015:0468c04": "損壞鬼神村。異惱及嫌罵。露敷僧臥具。并房中不舉。",
    "X40n0719_015:0468c05": "強奪止宿處。牽他出僧房。閣坐脫脚牀。蟲水澆泥草。",
    "X40n0719_015:0468c06": "覆房過三節。此是第二十。自往教授尼。僧差教至暮。",
    "X40n0719_015:0468c07": "譏論教尼人。衣與非親里。作衣屏處坐。期行及乘船。",
    "X40n0719_015:0468c08": "尼讚歎得食。女同行三十。過受一食施。展轉及別眾。",
    "X40n0719_015:0468c09": "過三鉢受請。不作餘食法。故使他人犯。非時與殘宿。",
    "X40n0719_015:0468c10": "不受索好食。第四十法竟。自與外道食。詣餘家不囑。",
    "X40n0719_015:0468c11": "食家強安坐。及在屏處坐。露地獨與女。使他不得食。",
    "X40n0719_015:0468c12": "過受請與藥。觀軍過三宿。宿時觀軍事。是名第五十。",
    "X40n0719_015:0468c13": "飲酒水中戲。擊攊不受諫。怖他過洗浴。露地輙然火。",
    "X40n0719_015:0468c14": "戲藏他衣物。不問主著衣。新衣不壞色。第六十法竟。",
    "X40n0719_015:0468c15": "故殺畜生命。飲用有蟲水。惱他覆他罪。授戒不如法。",
    "X40n0719_015:0468c16": "發起已滅諍。同賊伴共行。惡見諫不捨。供給與同事。",
    "X40n0719_015:0468c17": "畜被擯沙彌。波逸提七十。拒諫輕訶戒。無知違羯磨。",
    "X40n0719_015:0468c18": "不與欲後悔。屏聽語瞋打。手搏僧殘謗。八十波逸提。",
    "X40n0719_015:0468c19": "入王宮捉寶。非時入聚落。高牀兜羅貯。骨牙角鍼箇。",
    "X40n0719_015:0468c20": "坐具覆瘡衣。雨浴衣過量。及等佛衣量。九十單提竟。",
    "X40n0719_015:0468c21": "如法悔清淨。不悔墮無疑。",
    "X40n0719_015:0468c22": "受非親尼食。不止尼代索。學家恐處受。四名悔過法。",
    "X40n0719_015:0468c23": "眾學著衣初。入白衣舍法。受食大小便。說法恭敬塔。",
    "X40n0719_015:0468c24": "攜手行上樹。絡杖等應學。",
    "X40n0719_015:0469a01": "現前及憶念。不癡并自言。覓罪多人語。草覆七滅諍。",
    "X40n0719_015:0469a02": "如是諸篇聚。比丘所應知。如說修行人。諸佛共稱美。",
    "X40n0719_015:0469a04": "重治毗尼事義集要卷第十五",
    "X40n0719_015:0469a06": "音義",
    "X40n0719_015:0469a07": "唄音敗。或云唄匿。或云梵唄。此翻讚歎。",
    "X40n0719_015:0469a08": "蘊善巧依五蘊而修四念處觀。具足三十七品。",
    "X40n0719_015:0469a09": "乃至入三脫門也。",
    "X40n0719_015:0469a10": "處善巧善知六根六塵。內外十二處攝一切法。",
    "X40n0719_015:0469a11": "及知無常無我等。",
    "X40n0719_015:0469a12": "界善巧善知十八界。與五蘊十二處。開合不同。",
    "X40n0719_015:0469a13": "無常無我。其理不二。又知身中六界。所謂地水火",
    "X40n0719_015:0469a14": "風空識。亦並無常無我也。",
    "X40n0719_015:0469a15": "緣起善巧善知十二因緣流轉還滅之法。",
    "X40n0719_015:0469a16": "處非處善巧為善上昇。斯有是處。為善下墜。無",
    "X40n0719_015:0469a17": "有是處。為惡下墜。斯有是處。為惡上昇。無有是處。",
    "X40n0719_015:0469a18": "了知此等正因果法也。",
    "X40n0719_015:0469a19": "燄摩此翻時分。又翻妙善。",
    "X40n0719_015:0469a20": "兜率此翻妙足。亦翻知足。"
}