{
    "T12n0374_008:0409a15": "5大般涅槃經卷第八",
    "T12n0374_008:0409a17": "北涼天竺三藏曇無讖譯",
    "T12n0374_008:0409a18": "如來性品第四之五",
    "T12n0374_008:0409a19": "「善男子！方等經者，猶如甘露，亦如毒藥。」迦",
    "T12n0374_008:0409a20": "葉菩薩復白佛言：「如來何緣說方等經，譬如",
    "T12n0374_008:0409a21": "甘露，亦如毒藥？」",
    "T12n0374_008:0409a22": "佛言：「善男子，汝今欲知如來祕藏真實義不？」",
    "T12n0374_008:0409a23": "迦葉言爾：「我今實欲得知如來祕藏之義。」爾",
    "T12n0374_008:0409a24": "時世尊而說偈言：",
    "T12n0374_008:0409a25": "「或有服甘露，　　傷命而早夭，",
    "T12n0374_008:0409a26": "或復服甘露，　　壽命得長存，",
    "T12n0374_008:0409a27": "或有服毒生，　　有緣服毒死，",
    "T12n0374_008:0409a28": "無礙智甘露，　　所謂大乘典。",
    "T12n0374_008:0409a29": "如是大乘典，　　亦名雜毒藥，",
    "T12n0374_008:0409b01": "如酥醍醐等，　　及以諸石蜜，",
    "T12n0374_008:0409b02": "服消則為藥，　　不消則為毒。",
    "T12n0374_008:0409b03": "方等亦如是，　　智者為甘露，",
    "T12n0374_008:0409b04": "愚不知佛性，　　服之則成毒。",
    "T12n0374_008:0409b05": "聲聞及緣覺，　　大乘為甘露，",
    "T12n0374_008:0409b06": "猶如諸味中，　　乳最為第一。",
    "T12n0374_008:0409b07": "如是勤精進，　　依因於大乘，",
    "T12n0374_008:0409b08": "得至於涅槃，　　成人中象王。",
    "T12n0374_008:0409b09": "眾生知佛性，　　猶如迦葉等，",
    "T12n0374_008:0409b10": "無上甘露味，　　不生亦不死。",
    "T12n0374_008:0409b11": "迦葉汝今當，　　善分別三歸，",
    "T12n0374_008:0409b12": "如是三歸性，　　則是我之性。",
    "T12n0374_008:0409b13": "若能諦觀察，　　我性有佛性，",
    "T12n0374_008:0409b14": "當知如是人，　　得入祕密藏，",
    "T12n0374_008:0409b15": "知我及我所，　　是人已出世。",
    "T12n0374_008:0409b16": "佛法三寶性，　　無上第一尊，",
    "T12n0374_008:0409b17": "如我所說偈，　　其性義如是。」",
    "T12n0374_008:0409b18": "爾時迦葉復說偈言：",
    "T12n0374_008:0409b19": "「我今都不知，　　歸依三寶處，",
    "T12n0374_008:0409b20": "云何當歸趣，　　無上無所畏？",
    "T12n0374_008:0409b21": "不知三寶處，　　云何作無我？",
    "T12n0374_008:0409b22": "云何歸佛者，　　而得於安慰？",
    "T12n0374_008:0409b23": "云何歸依法？　　唯願為我說。",
    "T12n0374_008:0409b24": "云何得自在？　　云何不自在？",
    "T12n0374_008:0409b25": "云何歸依僧，　　轉得無上利？",
    "T12n0374_008:0409b26": "云何真實說，　　未來成佛道。",
    "T12n0374_008:0409b27": "未來若不成，　　云何歸三寶？",
    "T12n0374_008:0409b28": "我今無預知，　　當行次第依。",
    "T12n0374_008:0409b29": "云何未懷妊，　　而作生子想？",
    "T12n0374_008:0409c01": "若必在胎中，　　則名為有子，",
    "T12n0374_008:0409c02": "子若在胎中，　　定當生不久，",
    "T12n0374_008:0409c03": "是名為子義，　　眾生業亦然。",
    "T12n0374_008:0409c04": "如佛之所說，　　愚者不能知，",
    "T12n0374_008:0409c05": "以其不知故，　　輪迴生死獄，",
    "T12n0374_008:0409c06": "假名優婆塞，　　不知真實義。",
    "T12n0374_008:0409c07": "唯願廣分別，　　除斷我疑網，",
    "T12n0374_008:0409c08": "如來大智慧，　　唯垂哀分別，",
    "T12n0374_008:0409c09": "願說於如來，　　祕密之寶藏。」",
    "T12n0374_008:0409c10": "「迦葉汝當知，　　我今當為汝，",
    "T12n0374_008:0409c11": "善開微密義，　　令汝疑得斷。",
    "T12n0374_008:0409c12": "今當至心聽，　　汝於諸菩薩，",
    "T12n0374_008:0409c13": "則與第七佛，　　同其一名號。",
    "T12n0374_008:0409c14": "歸依於佛者，　　真名優婆塞，",
    "T12n0374_008:0409c15": "終不更歸依，　　其餘諸天神。",
    "T12n0374_008:0409c16": "歸依於法者，　　則離於殺害，",
    "T12n0374_008:0409c17": "歸依聖僧者，　　不求於外道，",
    "T12n0374_008:0409c18": "如是歸三寶，　　則得無所畏。」",
    "T12n0374_008:0409c19": "「迦葉白佛言，　　我亦歸三寶，",
    "T12n0374_008:0409c20": "是名為正路，　　諸佛之境界。",
    "T12n0374_008:0409c21": "三寶平等相，　　常有大智性，",
    "T12n0374_008:0409c22": "我性及佛性，　　無二無差別。",
    "T12n0374_008:0409c23": "是道佛所讚，　　正進安止處，",
    "T12n0374_008:0409c24": "亦名正遍見，　　故為佛所稱。",
    "T12n0374_008:0409c25": "我亦趣善逝，　　所讚無上道，",
    "T12n0374_008:0409c26": "是最為甘露，　　諸有所無有。」",
    "T12n0374_008:0409c27": "爾時佛告迦葉菩薩：「善男子！汝今不應如諸",
    "T12n0374_008:0409c28": "聲聞、凡夫之人，分別三寶；於此大乘無有三歸",
    "T12n0374_008:0409c29": "分別之相。所以者何？於佛性中，即有法、僧，",
    "T12n0374_008:0410a01": "為欲化度聲聞凡夫故，分別說三歸異相。善",
    "T12n0374_008:0410a02": "男子！若欲隨順世間法者，則應分別有三歸",
    "T12n0374_008:0410a03": "依。善男子！菩薩應作如是思惟：『我今此身歸",
    "T12n0374_008:0410a04": "依於佛，若即此身得成佛道，既成佛已，不當",
    "T12n0374_008:0410a05": "恭敬、禮拜、供養於諸世尊。何以故？諸佛平等，",
    "T12n0374_008:0410a06": "等為眾生作歸依故。若欲尊重法身舍利，便",
    "T12n0374_008:0410a07": "應禮敬諸佛塔廟。所以者何？為欲化度諸眾",
    "T12n0374_008:0410a08": "生故。亦令眾生，於我身中起塔廟想，禮拜供",
    "T12n0374_008:0410a09": "養，如是眾生以我法身為歸依處。一切眾生",
    "T12n0374_008:0410a10": "皆依非真邪偽之法，我當次第為說真法。又",
    "T12n0374_008:0410a11": "有歸依非真僧者，我當為作依真僧處。若有",
    "T12n0374_008:0410a12": "分別三歸依者，我當為作一歸依處，無三差",
    "T12n0374_008:0410a13": "別。於生盲眾，為作眼目，復當為諸聲聞、緣覺",
    "T12n0374_008:0410a14": "作真歸處。』善男子！如是菩薩，為無量惡諸",
    "T12n0374_008:0410a15": "眾生等及諸智者而作佛事。",
    "T12n0374_008:0410a16": "「善男子！譬如有人，臨陣戰時，即生心念：『我於",
    "T12n0374_008:0410a17": "是中最為第一，一切兵眾，悉依恃我。』亦如王",
    "T12n0374_008:0410a18": "子如是思惟：『我當調伏其餘王子，紹繼大王",
    "T12n0374_008:0410a19": "󰊉王之業，而得自在。令諸王子悉見歸依，是",
    "T12n0374_008:0410a20": "故不應生下劣心。』如王王子，大臣亦爾。善男",
    "T12n0374_008:0410a21": "子！菩薩摩訶薩亦復如是，作是思惟：『云何",
    "T12n0374_008:0410a22": "三事與我一體？』善男子！我示三事，即是涅槃。",
    "T12n0374_008:0410a23": "如來者名無上士，譬如人身頭最為上，非餘",
    "T12n0374_008:0410a24": "支節、手足等也。佛亦如是最為尊上，非法、",
    "T12n0374_008:0410a25": "僧也，為欲化度諸世間故，種種示現差別之",
    "T12n0374_008:0410a26": "相，如彼梯橙。是故汝今，不應受持如凡愚人",
    "T12n0374_008:0410a27": "所知，三歸差別之相。汝於大乘猛利決斷，應",
    "T12n0374_008:0410a28": "如剛刀。」迦葉菩薩白佛言：「世尊！我知故問，",
    "T12n0374_008:0410a29": "非為不知。我為菩薩大勇猛者，問於無垢清",
    "T12n0374_008:0410b01": "淨行處，欲令如來為諸菩薩，廣宣分別奇特",
    "T12n0374_008:0410b02": "之事，稱揚大乘方等經典，如來大悲今已善",
    "T12n0374_008:0410b03": "說，我亦如是安住其中。所說菩薩清淨行處，",
    "T12n0374_008:0410b04": "即是宣說大涅槃經。世尊！我今亦當廣為眾",
    "T12n0374_008:0410b05": "生顯揚如是如來祕藏，亦當證知真三歸處。",
    "T12n0374_008:0410b06": "若有眾生能信如是大涅槃經，其人則能自",
    "T12n0374_008:0410b07": "然了達三歸依處。何以故？如來祕藏有佛性",
    "T12n0374_008:0410b08": "故。其有宣說是經典者，皆言身中盡有佛性，",
    "T12n0374_008:0410b09": "如是之人則不遠求三歸依處。何以故？於",
    "T12n0374_008:0410b10": "未來世，我身即當成就三寶，是故聲聞緣覺",
    "T12n0374_008:0410b11": "之人及餘眾生，皆依於我，恭敬禮拜。」「善男子！",
    "T12n0374_008:0410b12": "以是義故，應當正學大乘經典。」迦葉復言：",
    "T12n0374_008:0410b13": "「佛性如是不可思議，三十二相、八十種好亦",
    "T12n0374_008:0410b14": "不可思議。」",
    "T12n0374_008:0410b15": "爾時佛讚迦葉菩薩：「善哉，善哉！善男子！汝",
    "T12n0374_008:0410b16": "已成就深利智慧，我今當更善為汝說，入如",
    "T12n0374_008:0410b17": "來藏。若我住者即是常法，不離於苦；若無我",
    "T12n0374_008:0410b18": "者，修行淨行，無所利益。若言諸法皆無有我，",
    "T12n0374_008:0410b19": "是即斷見；若言我住即是常見。若言一切行",
    "T12n0374_008:0410b20": "無常者，即是斷見；諸行常者復是常見。若",
    "T12n0374_008:0410b21": "言苦者即是斷見；若言樂者復是常見。修一",
    "T12n0374_008:0410b22": "切法常者墮於斷見，修一切法斷者墮於常",
    "T12n0374_008:0410b23": "見。如步屈虫，要因前脚得移後足，修常斷者，",
    "T12n0374_008:0410b24": "亦復如是，要因斷常。以是義故，修餘法苦者，",
    "T12n0374_008:0410b25": "皆名不善；修餘法樂者，則名為善。修餘法無",
    "T12n0374_008:0410b26": "我者是諸煩惱分；修餘法常者是則名曰如",
    "T12n0374_008:0410b27": "來祕藏，所謂涅槃，無有窟宅。修餘無常法者，",
    "T12n0374_008:0410b28": "即是財物；修餘常法者，謂佛、法、僧及正解脫。",
    "T12n0374_008:0410b29": "當知如是佛法中道，遠離二邊而說真法。凡",
    "T12n0374_008:0410c01": "夫愚人於中無疑，如羸病人服食酥已，氣力",
    "T12n0374_008:0410c02": "輕便。有無之法，體性不定，譬如四大，其性不",
    "T12n0374_008:0410c03": "同，各相違反。良醫善知，隨其偏發而消息之。",
    "T12n0374_008:0410c04": "善男子！如來亦爾，於諸眾生猶如良醫，知",
    "T12n0374_008:0410c05": "諸煩惱體相差別而為除斷，開示如來祕密",
    "T12n0374_008:0410c06": "之藏，清淨佛性常住不變。若言有者，智不應",
    "T12n0374_008:0410c07": "染；若言無者，即是妄語。若言有者，不應默然，",
    "T12n0374_008:0410c08": "亦復不應戲論諍訟，但求了知諸法真性，凡",
    "T12n0374_008:0410c09": "夫之人戲論諍訟，不解如來微密藏故。若說",
    "T12n0374_008:0410c10": "於苦，愚人便謂身是無常，說一切苦，復不能",
    "T12n0374_008:0410c11": "知身有樂性。若說無常者，凡夫之人計一切",
    "T12n0374_008:0410c12": "身皆是無常，譬如瓦坏；有智之人，應當分別，",
    "T12n0374_008:0410c13": "不應盡言一切無常。何以故？我身即有佛性",
    "T12n0374_008:0410c14": "種子。若說無我，凡夫當謂一切佛法悉無有",
    "T12n0374_008:0410c15": "我；智者應當分別無我假名不實。如是知已，",
    "T12n0374_008:0410c16": "不應生疑。若言如來祕藏空寂，凡夫聞之，生",
    "T12n0374_008:0410c17": "斷滅見；有智之人應當分別，如來是常、無有",
    "T12n0374_008:0410c18": "變易。若言解脫喻如幻化，凡夫當謂得解脫",
    "T12n0374_008:0410c19": "者即是摩滅；有智之人應當分別，人中師子",
    "T12n0374_008:0410c20": "雖有去來，常住無變。若言無明因緣諸行，",
    "T12n0374_008:0410c21": "凡夫之人聞已分別，生二法想，明與無明；智",
    "T12n0374_008:0410c22": "者了達其性無二，無二之性即是實性。若言",
    "T12n0374_008:0410c23": "諸行因緣識者，凡夫謂二，行之與識；智者了",
    "T12n0374_008:0410c24": "達其性無二，無二之性即是實性。若言十善",
    "T12n0374_008:0410c25": "十惡、可作不可作、善道惡道、白法黑法，凡夫",
    "T12n0374_008:0410c26": "謂二；智者了達，其性無二，無二之性即是實",
    "T12n0374_008:0410c27": "性。若言應修一切法苦，凡夫謂二；智者了",
    "T12n0374_008:0410c28": "達，其性無二，無二之性即是實性。若言一切",
    "T12n0374_008:0410c29": "行無常者，如來祕藏亦是無常，凡夫謂二；",
    "T12n0374_008:0411a01": "智者了達，其性無二，無二之性即是實性。若",
    "T12n0374_008:0411a02": "言一切法無我，如來祕藏亦無有我，凡夫謂",
    "T12n0374_008:0411a03": "二；智者了達其性無二，無二之性即是實性，",
    "T12n0374_008:0411a04": "我與無我，性無有二。如來祕藏其義如是，不",
    "T12n0374_008:0411a05": "可稱計無量無邊諸佛所讚，我今於是一切",
    "T12n0374_008:0411a06": "功德成就，經中皆悉說已。",
    "T12n0374_008:0411a07": "「善男子！我與無我性相無二，汝應如是受持",
    "T12n0374_008:0411a08": "頂戴。善男子！汝亦應當堅持憶念如是經典，",
    "T12n0374_008:0411a09": "如我先於摩訶般若波羅蜜經中說我、無我，無",
    "T12n0374_008:0411a10": "有二相。如因乳生酪，因酪得生酥，因生",
    "T12n0374_008:0411a11": "酥得熟酥，因熟酥得醍醐，如是酪性為從乳",
    "T12n0374_008:0411a12": "生？為從自生？從他生耶？乃至醍醐亦復如是，",
    "T12n0374_008:0411a13": "若從他生，即是他作，非是乳生；若非乳生，乳",
    "T12n0374_008:0411a14": "無所為；若自生者，不應相似相續而生。若相",
    "T12n0374_008:0411a15": "續生，則不俱生，若不俱生，五種之味則不一",
    "T12n0374_008:0411a16": "時。雖不一時，定復不從餘處來也，當知乳中",
    "T12n0374_008:0411a17": "先有酪相，甘味多故不能自變，乃至醍醐",
    "T12n0374_008:0411a18": "亦復如是。是牛食噉水草因緣，血脈轉變而",
    "T12n0374_008:0411a19": "得成乳，若食甘草其乳則甜，若食苦草乳則",
    "T12n0374_008:0411a20": "苦味。雪山有草名曰肥膩，牛若食者純得醍",
    "T12n0374_008:0411a21": "醐，無有青黃赤白黑色穀草因緣，其乳則有",
    "T12n0374_008:0411a22": "色味之異。是諸眾生以明、無明業因緣故，生",
    "T12n0374_008:0411a23": "於二相，若無明轉，則變為明，一切諸法善、不",
    "T12n0374_008:0411a24": "善等，亦復如是無有二相。」",
    "T12n0374_008:0411a25": "迦葉菩薩白佛言：「世尊！如佛所說，乳中有酪，",
    "T12n0374_008:0411a26": "是義云何？世尊！若言乳中定有酪相，以微",
    "T12n0374_008:0411a27": "細故不可見者，云何說言從乳因緣而生於",
    "T12n0374_008:0411a28": "酪？法若本無則名為生，如其已有云何言生？",
    "T12n0374_008:0411a29": "若言乳中定有酪相，百草之中亦應有乳，如",
    "T12n0374_008:0411b01": "是乳中亦應有草；若言乳中定無酪者，云何",
    "T12n0374_008:0411b02": "因乳而得生酪？若法本無，而後生者，何故乳",
    "T12n0374_008:0411b03": "中不生於草？」",
    "T12n0374_008:0411b04": "「善男子！不可定言乳中有酪、乳中無酪，亦不",
    "T12n0374_008:0411b05": "可說從他而生。若言乳中定有酪者，云何而",
    "T12n0374_008:0411b06": "得體味各異？是故不可說言乳中定有酪性。",
    "T12n0374_008:0411b07": "若言乳中定無酪者，乳中何故不生兔角？置",
    "T12n0374_008:0411b08": "毒乳中，酪則殺人，是故不可說言乳中定無",
    "T12n0374_008:0411b09": "酪性？若言是酪從他生者，何故水中不生於",
    "T12n0374_008:0411b10": "酪？是故不可說言酪從他生。善男子！是牛",
    "T12n0374_008:0411b11": "食噉草因緣故，血則變白，草血滅已，眾生福",
    "T12n0374_008:0411b12": "力變而成乳。是乳雖從草血而出，不得言二，",
    "T12n0374_008:0411b13": "唯得名為從因緣生。酪至醍醐亦復如是，以",
    "T12n0374_008:0411b14": "是義故，得名牛味。是乳滅已，因緣成酪。何等",
    "T12n0374_008:0411b15": "因緣？若酢、若煖。是故得名，從因緣有。乃至",
    "T12n0374_008:0411b16": "醍醐亦復如是，是故不得定言乳中無有酪",
    "T12n0374_008:0411b17": "相。從他生者，離乳而有，無有是處。善男子！",
    "T12n0374_008:0411b18": "明與無明亦復如是，若與煩惱諸結俱者，名",
    "T12n0374_008:0411b19": "為無明。若與一切善法俱者，名之為明。是",
    "T12n0374_008:0411b20": "故我言無有二相。以是因緣我先說言，雪山",
    "T12n0374_008:0411b21": "有草名曰肥膩，牛若食者即成醍醐，佛性亦",
    "T12n0374_008:0411b22": "爾。",
    "T12n0374_008:0411b23": "「善男子！眾生薄福不見是草。佛性亦爾，煩",
    "T12n0374_008:0411b24": "惱覆故，眾生不見。譬如大海，雖同一醎，其中",
    "T12n0374_008:0411b25": "亦有上妙之水，味同於乳。喻如雪山，雖復成",
    "T12n0374_008:0411b26": "就種種功德，多生諸藥，亦有毒草。諸眾生身",
    "T12n0374_008:0411b27": "亦復如是，雖有四大毒蛇之種，其中亦有妙",
    "T12n0374_008:0411b28": "藥大王，所謂佛性。非是作法，但為煩惱客",
    "T12n0374_008:0411b29": "塵所覆，若剎利、婆羅門、毘舍、首陀，能斷除者，",
    "T12n0374_008:0411c01": "即見佛性成無上道。譬如虛空震雷起雲，一",
    "T12n0374_008:0411c02": "切象牙上皆生花，若無雷震，花則不生，亦無名",
    "T12n0374_008:0411c03": "字。眾生佛性亦復如是，常為一切煩惱所覆",
    "T12n0374_008:0411c04": "不可得見，是故我說眾生無我；若得聞是大",
    "T12n0374_008:0411c05": "般涅槃微妙經典，則見佛性。如象牙花，雖聞",
    "T12n0374_008:0411c06": "契經一切三昧，不聞是經，不知如來微妙之",
    "T12n0374_008:0411c07": "相；如無雷時，象牙上花不可得見。聞是經已，",
    "T12n0374_008:0411c08": "即知一切如來所說祕藏佛性；喻如天雷，見",
    "T12n0374_008:0411c09": "象牙花。聞是經已，即知一切無量眾生皆有",
    "T12n0374_008:0411c10": "佛性，以是義故，說大涅槃，名為如來祕密之",
    "T12n0374_008:0411c11": "藏，增長法身，猶如雷時象牙上花。以能長養",
    "T12n0374_008:0411c12": "如是大義，故得名為大般涅槃。若有善男子、",
    "T12n0374_008:0411c13": "善女人，有能習學是大涅槃微妙經典，當知",
    "T12n0374_008:0411c14": "是人能報佛恩，真佛弟子。」迦葉菩薩白佛言：",
    "T12n0374_008:0411c15": "「甚奇，世尊！所言佛性，甚深甚深，難見難入，聲",
    "T12n0374_008:0411c16": "聞緣覺所不能服。」",
    "T12n0374_008:0411c17": "佛言：「善男子！如是，如是。如汝所歎，不違我",
    "T12n0374_008:0411c18": "說。」迦葉菩薩白佛言：「世尊！佛性者，云何甚",
    "T12n0374_008:0411c19": "深難見難入？」",
    "T12n0374_008:0411c20": "佛言：「善男子！如百盲人，為治目故，造詣良醫。",
    "T12n0374_008:0411c21": "是時良醫，即以金錍，決其眼膜。以一指示，",
    "T12n0374_008:0411c22": "問言：『見不？』盲人答言：『我猶未見。』復以二指、",
    "T12n0374_008:0411c23": "三指示之，乃言：『少見。』善男子！是大涅槃微妙",
    "T12n0374_008:0411c24": "經典，如來未說，亦復如是。無量菩薩，雖具足",
    "T12n0374_008:0411c25": "行諸波羅蜜，乃至十住，猶未能見所有佛性；",
    "T12n0374_008:0411c26": "如來既說，即便少見。是菩薩摩訶薩既得見",
    "T12n0374_008:0411c27": "已，咸作是言：『甚奇，世尊！我等流轉無量生",
    "T12n0374_008:0411c28": "死，常為無我之所惑亂。』善男子！如是菩薩，",
    "T12n0374_008:0411c29": "位階十地，尚不了了知見佛性，何況聲聞、緣",
    "T12n0374_008:0412a01": "覺之人，能得見耶？復次善男子！譬如仰觀虛",
    "T12n0374_008:0412a02": "空鵝鴈，為是虛空？為是鵝鴈？諦觀不已，髣髴",
    "T12n0374_008:0412a03": "見之。十住菩薩於如來性，知見少分，亦復如",
    "T12n0374_008:0412a04": "是，況復聲聞緣覺之人能得知見？善男子！",
    "T12n0374_008:0412a05": "譬如醉人，欲涉遠路，矇矓見道。十住菩薩於",
    "T12n0374_008:0412a06": "如來性，知見少分，亦復如是。善男子！譬如渴",
    "T12n0374_008:0412a07": "人，行於壙野，是人渴逼，遍行求水，見有叢樹，",
    "T12n0374_008:0412a08": "樹有白鶴，是人迷悶，不能分別是樹是水，諦",
    "T12n0374_008:0412a09": "觀不已，乃見白鶴及以叢樹。善男子！十住",
    "T12n0374_008:0412a10": "菩薩於如來性，知見少分，亦復如是。善男子！",
    "T12n0374_008:0412a11": "譬如有人，在大海中乃至無量百千由旬，遠",
    "T12n0374_008:0412a12": "望大舶樓櫓堂閣，即作是念：『彼是樓櫓？為",
    "T12n0374_008:0412a13": "是虛空？』久視乃生必定之心，知是樓櫓。十",
    "T12n0374_008:0412a14": "住菩薩於自身中見如來性，亦復如是。善男",
    "T12n0374_008:0412a15": "子！譬如王子，身極懦弱，通夜遊戲，至明清",
    "T12n0374_008:0412a16": "旦，目視一切悉不明了。十住菩薩雖於己身",
    "T12n0374_008:0412a17": "見如來性，亦復如是不大明了。「復次善男子！",
    "T12n0374_008:0412a18": "譬如臣吏，王事所拘，逼夜還家，電明暫發，因",
    "T12n0374_008:0412a19": "見牛聚，即作是念：『為是牛耶？聚雲屋舍？』",
    "T12n0374_008:0412a20": "是人久視，雖生牛想，猶不審定。十住菩薩雖",
    "T12n0374_008:0412a21": "於己身見如來性，未能審定，亦復如是。復次",
    "T12n0374_008:0412a22": "善男子！如持戒比丘，觀無虫水而見虫相，即",
    "T12n0374_008:0412a23": "作是念：『此中動者，為是虫耶？是塵土耶？』久視",
    "T12n0374_008:0412a24": "不已，雖知是塵，亦不明了。十住菩薩於己身",
    "T12n0374_008:0412a25": "中見如來性，亦復如是不大明了。復次善男",
    "T12n0374_008:0412a26": "子！譬如有人，於陰闇中遠見小兒，即作是念：",
    "T12n0374_008:0412a27": "『彼為是牛、鷲、鳥、人耶？』久觀不已，雖見小兒猶",
    "T12n0374_008:0412a28": "不明了。十住菩薩於己身分見如來性，亦復",
    "T12n0374_008:0412a29": "如是不大明了。復次善男子！譬如有人，於夜",
    "T12n0374_008:0412b01": "闇中見畫菩薩像，即作是念：『是菩薩像、自在",
    "T12n0374_008:0412b02": "天像、大梵天像、成染衣耶？』是人久觀，雖復意",
    "T12n0374_008:0412b03": "謂是菩薩像，亦不明了。十住菩薩於己身分",
    "T12n0374_008:0412b04": "見如來性，亦復如是不大明了。善男子！所有",
    "T12n0374_008:0412b05": "佛性如是甚深，難得知見，唯佛能知，非諸聲",
    "T12n0374_008:0412b06": "聞緣覺所及。善男子！智者應作如是分別知",
    "T12n0374_008:0412b07": "如來性。」迦葉菩薩白佛言：「世尊！佛性如是",
    "T12n0374_008:0412b08": "微細難知，云何肉眼而能得見？」",
    "T12n0374_008:0412b09": "佛言：「迦葉！善男子！如彼非想非非想天，亦",
    "T12n0374_008:0412b10": "非二乘所能得知，隨順契經，以信故知。善男",
    "T12n0374_008:0412b11": "子！聲聞緣覺信順如是大涅槃經，自知己身",
    "T12n0374_008:0412b12": "有如來性，亦復如是。善男子！是故應當精勤",
    "T12n0374_008:0412b13": "修習大涅槃經。善男子！如是佛性，唯佛能知，",
    "T12n0374_008:0412b14": "非諸聲聞緣覺所及。」",
    "T12n0374_008:0412b15": "迦葉菩薩白佛言：「世尊！非聖凡夫有眾生",
    "T12n0374_008:0412b16": "性，皆說有我。」",
    "T12n0374_008:0412b17": "佛言：「譬如二人共為親友，一是王子、一是",
    "T12n0374_008:0412b18": "貧賤，如是二人互相往返。是時貧人見是王",
    "T12n0374_008:0412b19": "子有一好刀，淨妙第一，心中貪著。王子後時",
    "T12n0374_008:0412b20": "捉持是刀逃至他國。於是貧人，後於他家寄",
    "T12n0374_008:0412b21": "臥止宿，即於眠中，讇語刀刀。傍人聞之，收至",
    "T12n0374_008:0412b22": "王所。時王問言：『汝言刀者，何處得耶？』是人",
    "T12n0374_008:0412b23": "具以上事答王：『王今設使屠割臣身，分張手",
    "T12n0374_008:0412b24": "足，欲得刀者，實不可得。臣與王子素為親厚，",
    "T12n0374_008:0412b25": "先與一處，雖曾眼見，乃至不敢以手𢴤觸，",
    "T12n0374_008:0412b26": "況當故取？』王復問言：『卿見刀時，相貌何類？』",
    "T12n0374_008:0412b27": "答言：『大王！臣所見者，如羖羊角。』王聞是已，",
    "T12n0374_008:0412b28": "欣然而笑語言：『汝今隨意所至，莫生憂怖，",
    "T12n0374_008:0412b29": "我庫藏中都無是刀，況汝乃於王子邊見？』時",
    "T12n0374_008:0412c01": "王即問諸群臣言：『汝等曾見如是刀不？』言已",
    "T12n0374_008:0412c02": "崩背。尋立餘子紹繼王位，復問輔臣：『卿等",
    "T12n0374_008:0412c03": "曾於官藏之中見是刀不？』諸臣答言：『臣等",
    "T12n0374_008:0412c04": "曾見。』覆復問言：『其狀何似？』答言：『大王！如羖",
    "T12n0374_008:0412c05": "羊角。』王言：『我官藏中，何處當有如是相刀？』",
    "T12n0374_008:0412c06": "次第四王，皆悉撿挍，求索不得。却後數時，先",
    "T12n0374_008:0412c07": "逃王子，從他國還，來至本土，復得為王。既登",
    "T12n0374_008:0412c08": "王位，復問諸臣：『汝見刀不？』答言：『大王！臣等",
    "T12n0374_008:0412c09": "皆見。』覆復問言：『其狀何似？』答言：『大王！其",
    "T12n0374_008:0412c10": "色清淨，如優鉢羅花。』復有答言：『形如羊角。』復",
    "T12n0374_008:0412c11": "有說言：『其色紅赤，猶如火聚。』復有答言：『猶",
    "T12n0374_008:0412c12": "如黑蛇。』時王大笑：『卿等皆悉不見我刀真實",
    "T12n0374_008:0412c13": "之相。』",
    "T12n0374_008:0412c14": "「善男子！菩薩摩訶薩亦復如是，出現於世說",
    "T12n0374_008:0412c15": "我真相，說已捨去，喻如王子持淨妙刀逃至",
    "T12n0374_008:0412c16": "他國。凡夫愚人說言一切有我、有我，如彼貧",
    "T12n0374_008:0412c17": "人，止宿他舍，讇語刀刀。聲聞緣覺問諸眾生：",
    "T12n0374_008:0412c18": "『我有何相？』答言：『我見我相，大如母指。』或言：",
    "T12n0374_008:0412c19": "『如米、或如稗子。』有言：『我相住在心中，熾然如",
    "T12n0374_008:0412c20": "日。』如是眾生不知我相，喻如諸臣不知刀相。",
    "T12n0374_008:0412c21": "菩薩如是說於我法，凡夫不知種種分別，妄",
    "T12n0374_008:0412c22": "作我相；如問刀相，答似羊角。是諸凡夫次第",
    "T12n0374_008:0412c23": "相續而起邪見，為斷如是諸邪見故，如來示",
    "T12n0374_008:0412c24": "現說於無我。喻如王子語諸臣言，我庫藏中",
    "T12n0374_008:0412c25": "無如是刀。善男子！今日如來所說真我，名曰",
    "T12n0374_008:0412c26": "佛性。如是佛性，我佛法中喻如淨刀。善男",
    "T12n0374_008:0412c27": "子！若有凡夫能善說者，即是隨順無上佛法。",
    "T12n0374_008:0412c28": "若有善能分別隨順宣說是者，當知即是菩",
    "T12n0374_008:0412c29": "薩相貌。善男子！所有種種異論、呪術、言語、文",
    "T12n0374_008:0413a01": "字，皆是佛說，非外道說。」",
    "T12n0374_008:0413a02": "迦葉菩薩白佛言：「世尊！云何如來說字根本？」",
    "T12n0374_008:0413a03": "佛言：「善男子！說初半字，以為根本，持諸記論，",
    "T12n0374_008:0413a04": "呪術文章，諸陰實法。凡夫之人學是字本，然",
    "T12n0374_008:0413a05": "後能知是法、非法。」",
    "T12n0374_008:0413a06": "迦葉菩薩復白佛言：「世尊！所言字者，其義",
    "T12n0374_008:0413a07": "云何？」「善男子！有十四音名為字義，所言字",
    "T12n0374_008:0413a08": "者，名曰涅槃，常故不流，若不流者，則為無盡，",
    "T12n0374_008:0413a09": "夫無盡者，即是如來金剛之身，是十四音，名",
    "T12n0374_008:0413a10": "曰字本。「噁者，不破壞故，不破壞者，名曰三",
    "T12n0374_008:0413a11": "寶，喻如金剛。又復噁者，名不流故，不流",
    "T12n0374_008:0413a12": "者即是如來，如來九孔無所流故，是故不流。",
    "T12n0374_008:0413a13": "又無九孔是故不流，不流即常，常即如來，如",
    "T12n0374_008:0413a14": "來無作是故不流。又復噁者名為功德，功",
    "T12n0374_008:0413a15": "德者即是三寶，是故名噁。「阿者，名阿闍梨，",
    "T12n0374_008:0413a16": "阿闍梨者，義何謂耶？於世間中，得名聖者。",
    "T12n0374_008:0413a17": "何謂為聖？聖名無著。少欲知足亦名清淨，能",
    "T12n0374_008:0413a18": "度眾生於三有流生死大海，是名為聖。又復",
    "T12n0374_008:0413a19": "阿者名曰制度，修持淨戒隨順威儀。又復阿",
    "T12n0374_008:0413a20": "者名依聖人，應學威儀進止舉動，供養恭敬",
    "T12n0374_008:0413a21": "禮拜三尊，孝養父母及學大乘，善男女等",
    "T12n0374_008:0413a22": "具持禁戒，及諸菩薩摩訶薩等，是名聖人。又",
    "T12n0374_008:0413a23": "復阿者名曰教誨，如言汝來，如是應作，如是",
    "T12n0374_008:0413a24": "莫作，若有能遮非威儀法，是名聖人，是故名",
    "T12n0374_008:0413a25": "阿。",
    "T12n0374_008:0413a26": "「億者，即是佛法，梵行廣大，清淨無垢，喻如",
    "T12n0374_008:0413a27": "滿月。汝等如是，應作、不作，是義、非義，此是佛",
    "T12n0374_008:0413a28": "說、此是魔說，是故名億。「伊者，佛法微妙",
    "T12n0374_008:0413a29": "甚深難得，如自在天大梵天王，法名自在，若",
    "T12n0374_008:0413b01": "能持者，則名護法；又自在者，名四護世，是四",
    "T12n0374_008:0413b02": "自在，則能攝護大涅槃經，亦能自在敷揚宣",
    "T12n0374_008:0413b03": "說。又復伊者，能為眾生自在說法。復次伊者",
    "T12n0374_008:0413b04": "為自在故，說何等是也？所謂修習方等經典。",
    "T12n0374_008:0413b05": "復次伊者，為斷嫉妬，如除稗穢，皆悉能令變",
    "T12n0374_008:0413b06": "成吉祥，是故名伊。",
    "T12n0374_008:0413b07": "「郁者，於諸經中最上最勝，增長上上謂大涅",
    "T12n0374_008:0413b08": "槃。復次郁者如來之性，聲聞緣覺所未曾聞。",
    "T12n0374_008:0413b09": "如一切處，北欝單越最為殊勝；菩薩若能聽",
    "T12n0374_008:0413b10": "受是經，於一切眾最為殊勝。以是義故，是經",
    "T12n0374_008:0413b11": "得名最上最勝，是故名郁。「優者，喻如牛乳，諸",
    "T12n0374_008:0413b12": "味中上，如來之性亦復如是，於諸經中最尊",
    "T12n0374_008:0413b13": "最上，若有誹謗，當知是人與牛無別。復次優",
    "T12n0374_008:0413b14": "者，是人名為無慧、正念。誹謗如來微密祕藏，",
    "T12n0374_008:0413b15": "當知是人甚可憐愍，遠離如來祕密之藏，說",
    "T12n0374_008:0413b16": "無我法，是故名優。",
    "T12n0374_008:0413b17": "「󱶐者，即是諸佛、法性、涅槃，是故名󱶐。「嘢者，",
    "T12n0374_008:0413b18": "謂如來義。復次嘢者，如來進止、屈伸、舉動，無",
    "T12n0374_008:0413b19": "不利益一切眾生，是故名嘢。",
    "T12n0374_008:0413b20": "「烏者，名煩惱義，煩惱者名曰諸漏，如來永斷",
    "T12n0374_008:0413b21": "一切煩惱，是故名烏。「炮者，謂大乘義，於十",
    "T12n0374_008:0413b22": "四音是究竟義。大乘經典亦復如是，於諸經",
    "T12n0374_008:0413b23": "論最為究竟，是故名炮。",
    "T12n0374_008:0413b24": "「菴者，能遮一切諸不淨物，於佛法中能捨一",
    "T12n0374_008:0413b25": "切金銀寶物，是故名菴。「阿者，名勝乘義。何",
    "T12n0374_008:0413b26": "以故？此大乘典大涅槃經，於諸經中最為殊",
    "T12n0374_008:0413b27": "勝，是故名阿。",
    "T12n0374_008:0413b28": "「迦者，於諸眾生起大慈悲，生於子想，如羅睺",
    "T12n0374_008:0413b29": "羅，作妙上善義，是故名迦。「佉者，名非善友，",
    "T12n0374_008:0413c01": "非善友者，名為雜穢。不信如來祕密之藏，",
    "T12n0374_008:0413c02": "是故名佉。「伽者，名藏，藏者即是如來祕藏，",
    "T12n0374_008:0413c03": "一切眾生皆有佛性，是故名伽。「𠷐者，如來常",
    "T12n0374_008:0413c04": "音。何等名為如來常音？所謂如來常住不變，",
    "T12n0374_008:0413c05": "是故名𠷐。「俄者，一切諸行破壞之相，是故名",
    "T12n0374_008:0413c06": "俄。",
    "T12n0374_008:0413c07": "「遮者，即是修義，調伏一切諸眾生故，名為修",
    "T12n0374_008:0413c08": "義，是故名遮。「車者，如來覆蔭一切眾生，喻",
    "T12n0374_008:0413c09": "如大蓋，是故名車。「闍者，是正解脫，無有老相，",
    "T12n0374_008:0413c10": "是故名闍。「膳者，煩惱繁茂，喻如稠林，是故",
    "T12n0374_008:0413c11": "名膳。「喏者，是智慧義，知真法性，是故名",
    "T12n0374_008:0413c12": "喏。",
    "T12n0374_008:0413c13": "「吒者，於閻浮提示現半身而演說法，喻如半",
    "T12n0374_008:0413c14": "月，是故名吒。「侘者，法身具足，喻如滿月，",
    "T12n0374_008:0413c15": "是故名侘。「荼者，是愚癡僧，不知常與無常，",
    "T12n0374_008:0413c16": "喻如小兒，是故名荼。「祖者，不知師恩，喻",
    "T12n0374_008:0413c17": "如羝羊，是故名祖。「拏者，非是聖義，喻如外",
    "T12n0374_008:0413c18": "道，是故名拏。「多者，如來於彼告諸比丘，宜",
    "T12n0374_008:0413c19": "離驚畏，當為汝等說微妙法，是故名多。「他者，",
    "T12n0374_008:0413c20": "名愚癡義，眾生流轉生死，纏裹如蠶蜣蜋，是",
    "T12n0374_008:0413c21": "故名他。「陀者，名曰大施，所謂大乘，是故名陀。",
    "T12n0374_008:0413c22": "「彈者，稱讚功德，所謂三寶，如須彌山，高峻廣",
    "T12n0374_008:0413c23": "大，無有傾倒，是故名彈。「那者，三寶安住，無有",
    "T12n0374_008:0413c24": "傾動，喻如門閫，是故名那。",
    "T12n0374_008:0413c25": "「波者，名顛倒義，若言三寶悉皆滅盡，當知是",
    "T12n0374_008:0413c26": "人為自疑惑，是故名波。「頗者，是世間災，若言",
    "T12n0374_008:0413c27": "世間災起之時三寶亦盡，當知是人，愚癡無",
    "T12n0374_008:0413c28": "智違失聖旨，是故名頗。「婆者，名佛十力，是",
    "T12n0374_008:0413c29": "故名婆。「滼者，名為重擔，堪任荷負無上正法，",
    "T12n0374_008:0414a01": "當知是人是大菩薩，是故名滼。「摩者，是諸菩",
    "T12n0374_008:0414a02": "薩嚴峻制度，所謂大乘大般涅槃，是故名",
    "T12n0374_008:0414a03": "摩。",
    "T12n0374_008:0414a04": "「蛇者，是諸菩薩，在在處處為諸眾生說大乘",
    "T12n0374_008:0414a05": "法，是故名蛇。「囉者，能壞貪欲、瞋恚、愚癡，說",
    "T12n0374_008:0414a06": "真實法，是故名囉。「羅者，名聲聞乘，動轉不住，",
    "T12n0374_008:0414a07": "大乘安固無有傾動，捨聲聞乘，精勤修習無",
    "T12n0374_008:0414a08": "上大乘，是故名羅。「和者，如來世尊，為諸眾",
    "T12n0374_008:0414a09": "生雨大法雨，所謂世間呪術經書，是故名",
    "T12n0374_008:0414a10": "和。「奢者遠離三箭，是故名奢。「沙者，名具足",
    "T12n0374_008:0414a11": "義，若能聽是大涅槃經，則為已得聞持一切",
    "T12n0374_008:0414a12": "大乘經典，是故名沙。「娑者，為諸眾生演說正",
    "T12n0374_008:0414a13": "法，令心歡喜，是故名娑。「呵者，名心歡喜，奇哉",
    "T12n0374_008:0414a14": "世尊，離一切行，怪哉如來，入般涅槃，是故名",
    "T12n0374_008:0414a15": "呵。「𠻬者，名曰魔義，無量諸魔不能毀壞如",
    "T12n0374_008:0414a16": "來祕藏，是故名𠻬。復次𠻬者，乃至示現隨",
    "T12n0374_008:0414a17": "順世間，有父母妻子，是故名𠻬",
    "T12n0374_008:0414a18": "「魯、流、盧、樓，如是四字，說有四義，謂佛、法、僧及",
    "T12n0374_008:0414a19": "以對法。言對法者隨順世間，如調婆達示",
    "T12n0374_008:0414a20": "現壞僧，化作種種形貌色像；為制戒故，智者",
    "T12n0374_008:0414a21": "了達，不應於此而生畏怖，是名隨順世間",
    "T12n0374_008:0414a22": "之行，以是故名魯、流、盧、樓。",
    "T12n0374_008:0414a23": "「吸氣舌根、隨鼻之聲，長短超聲，隨音解義，皆",
    "T12n0374_008:0414a24": "因舌齒而有差別，如是字義，能令眾生口業",
    "T12n0374_008:0414a25": "清淨。眾生佛性則不如是假於文字然後清",
    "T12n0374_008:0414a26": "淨。何以故？性本淨故。雖復處在陰界入中，",
    "T12n0374_008:0414a27": "則不同於陰入界也，是故眾生悉應歸依諸",
    "T12n0374_008:0414a28": "菩薩等，以佛性故等視眾生無有差別，是故",
    "T12n0374_008:0414a29": "半字於諸經書、記論文章，而為根本。又半字",
    "T12n0374_008:0414b01": "義，皆是煩惱言說之本，故名半字。滿字者",
    "T12n0374_008:0414b02": "乃是一切善法言說之根本也，譬如世間，為",
    "T12n0374_008:0414b03": "惡之者名為半人，修善之者名為滿人。如是",
    "T12n0374_008:0414b04": "一切經書記論，皆因半字而為根本。若言如",
    "T12n0374_008:0414b05": "來及正解脫，入於半字，是事不然。何以故？離",
    "T12n0374_008:0414b06": "文字故，是故如來於一切法，無礙無著真得",
    "T12n0374_008:0414b07": "解脫。何等名為解了字義？有知如來出現",
    "T12n0374_008:0414b08": "於世，能滅半字，是故名為解了字義。若有隨",
    "T12n0374_008:0414b09": "逐半字義者，是人不知如來之性。何等名為",
    "T12n0374_008:0414b10": "無字義也？親近修習不善法者，是名無字。又",
    "T12n0374_008:0414b11": "無字者雖能親近修習善法，不知如來常與",
    "T12n0374_008:0414b12": "無常、恒與非恒，及法僧二寶、律與非律、經與",
    "T12n0374_008:0414b13": "非經、魔說佛說，若有不能如是分別，是名隨",
    "T12n0374_008:0414b14": "逐無字義也。我今已說如是隨逐無字之義，",
    "T12n0374_008:0414b15": "善男子！是故汝今應離半字，善解滿字。」",
    "T12n0374_008:0414b16": "迦葉菩薩白佛言：「世尊！我等應當善學字數，",
    "T12n0374_008:0414b17": "今我值遇無上之師，已受如來慇懃誨勅。」佛",
    "T12n0374_008:0414b18": "讚迦葉：「善哉，善哉！樂正法者，應如是學。」",
    "T12n0374_008:0414b19": "爾時佛告迦葉菩薩：「善男子！鳥有二種：一名",
    "T12n0374_008:0414b20": "迦隣提，二名鴛鴦，遊止共俱，不相捨離。是苦、",
    "T12n0374_008:0414b21": "無常、無我等法，亦復如是，不得相離。」",
    "T12n0374_008:0414b22": "迦葉菩薩白佛言：「世尊！云何是苦、無常、無我，",
    "T12n0374_008:0414b23": "如彼鴛鴦、迦隣提鳥？」",
    "T12n0374_008:0414b24": "佛言：「善男子！異法是苦，異法是樂；異法是",
    "T12n0374_008:0414b25": "常，異法無常；異法是我，異法無我；譬如稻米",
    "T12n0374_008:0414b26": "異於麻麥，麻麥復異豆粟甘蔗。如是諸種，從",
    "T12n0374_008:0414b27": "其萌芽乃至葉花，皆是無常；果實成熟，人受",
    "T12n0374_008:0414b28": "用時，乃名為常。何以故？性真實故。」",
    "T12n0374_008:0414b29": "迦葉白佛言：「世尊！如是等物，若是常者，同",
    "T12n0374_008:0414c01": "如來耶？」",
    "T12n0374_008:0414c02": "佛言：「善男子！汝今不應作如是說。何以故？",
    "T12n0374_008:0414c03": "若言如來如須彌山，劫壞之時須彌崩倒，如",
    "T12n0374_008:0414c04": "來爾時豈同壞耶？善男子！汝今不應受持是",
    "T12n0374_008:0414c05": "義。善男子！一切諸法唯除涅槃，更無一法",
    "T12n0374_008:0414c06": "而是常者，直以世諦言果實常。」",
    "T12n0374_008:0414c07": "迦葉菩薩白佛言：「世尊！善哉，善哉！如佛所",
    "T12n0374_008:0414c08": "說。」佛告迦葉：「如是，如是。善男子！雖修一切",
    "T12n0374_008:0414c09": "契經諸定，乃至未聞大般涅槃，皆言一切",
    "T12n0374_008:0414c10": "悉是無常。聞是經已，雖有煩惱如無煩惱，即",
    "T12n0374_008:0414c11": "能利益一切人天。何以故？曉了己身有佛性",
    "T12n0374_008:0414c12": "故，是名為常。復次善男子！譬如菴羅樹，其",
    "T12n0374_008:0414c13": "花始敷名無常相，若成果實，多所利益乃名",
    "T12n0374_008:0414c14": "為常。如是，善男子！雖修一切契經諸定，未",
    "T12n0374_008:0414c15": "聞如是大涅槃時，咸言一切悉是無常；聞",
    "T12n0374_008:0414c16": "是經已，雖有煩惱如無煩惱，即能利益一切",
    "T12n0374_008:0414c17": "人天。何以故？曉了自身有佛性故，是名為",
    "T12n0374_008:0414c18": "常。復次善男子！譬如金鑛，消融之時，是",
    "T12n0374_008:0414c19": "無常相，融已成金，多所利益，乃名為常。如",
    "T12n0374_008:0414c20": "是，善男子！雖修一切契經諸定，未聞如是",
    "T12n0374_008:0414c21": "大涅槃時，咸言一切悉是無常；聞是經已，",
    "T12n0374_008:0414c22": "雖有煩惱如無煩惱，即能利益一切人天。何",
    "T12n0374_008:0414c23": "以故？曉了自身有佛性故，是名為常。復次",
    "T12n0374_008:0414c24": "善男子！譬如胡麻，未被壓時名曰無常，既壓",
    "T12n0374_008:0414c25": "成油多有利益，乃名為常。善男子！雖修一",
    "T12n0374_008:0414c26": "切契經諸定，未聞如是大涅槃經，咸言一切",
    "T12n0374_008:0414c27": "悉是無常；聞是經已，雖有煩惱如無煩惱，即",
    "T12n0374_008:0414c28": "能利益一切人天。何以故？曉了己身有佛性",
    "T12n0374_008:0414c29": "故，是名為常。復次善男子！譬如眾流，皆歸",
    "T12n0374_008:0415a01": "于海，一切契經諸定三昧，皆歸大乘大涅槃",
    "T12n0374_008:0415a02": "經。何以故？究竟善說有佛性故。善男子！是",
    "T12n0374_008:0415a03": "故我言異法是常、異法無常，乃至無我亦復",
    "T12n0374_008:0415a04": "如是。」",
    "T12n0374_008:0415a05": "迦葉菩薩白佛言：「世尊！如來已離憂悲毒",
    "T12n0374_008:0415a06": "箭，夫憂悲者名為天，如來非天。憂悲者",
    "T12n0374_008:0415a07": "名為人，如來非人。憂悲者名二十五有，如",
    "T12n0374_008:0415a08": "來非二十五有。是故如來無有憂悲，何故",
    "T12n0374_008:0415a09": "稱言如來憂悲？」「善男子！無想天者，名為無想，",
    "T12n0374_008:0415a10": "若無想者則無壽命，若無壽命，云何而有陰",
    "T12n0374_008:0415a11": "界諸入？以是義故，無想天壽，不可說言有所",
    "T12n0374_008:0415a12": "住處。善男子！譬如樹神依樹而住，不得定",
    "T12n0374_008:0415a13": "言依枝、依節、依莖、依葉，雖無定所，不得言無；",
    "T12n0374_008:0415a14": "無想天壽亦復如是。善男子！佛性亦爾，甚",
    "T12n0374_008:0415a15": "深難解，如來實無憂悲苦惱，而於眾生起",
    "T12n0374_008:0415a16": "大慈悲，現有憂悲，視諸眾生如羅睺羅。復次",
    "T12n0374_008:0415a17": "善男子！無想天中所有壽命，唯佛能知，非餘",
    "T12n0374_008:0415a18": "所及，乃至非想非非想處亦復如是。迦葉！",
    "T12n0374_008:0415a19": "如來之性清淨無染，猶如化身，何處當有憂",
    "T12n0374_008:0415a20": "悲苦惱？若言如來無憂悲者，云何能利一切",
    "T12n0374_008:0415a21": "眾生，弘廣佛法？若言無者，云何而言等視眾",
    "T12n0374_008:0415a22": "生如羅睺羅？若不等視如羅睺羅，如是之言",
    "T12n0374_008:0415a23": "則為虛妄。以是義故，善男子！佛不可思議，",
    "T12n0374_008:0415a24": "法不可思議，眾生佛性不可思議，無想天壽",
    "T12n0374_008:0415a25": "不可思議。如來有憂及以無憂，是佛境界，非",
    "T12n0374_008:0415a26": "諸聲聞緣覺所知。「善男子！譬如空中，舍宅微",
    "T12n0374_008:0415a27": "塵不可住立，若言舍宅不因空住無有是處，",
    "T12n0374_008:0415a28": "以是義故，不可說舍住於虛空、不住虛空。凡",
    "T12n0374_008:0415a29": "夫之人，雖復說言舍住虛空，而是虛空實無",
    "T12n0374_008:0415b01": "所住。何以故？性無住故。善男子！心亦如是，",
    "T12n0374_008:0415b02": "不可說言住陰界入及以不住，無想天壽亦",
    "T12n0374_008:0415b03": "復如是，如來憂悲亦復如是，若無憂悲，云何",
    "T12n0374_008:0415b04": "說言等視眾生如羅睺羅？若言有者，復云何",
    "T12n0374_008:0415b05": "言性同虛空？善男子！譬如幻師，雖復化作",
    "T12n0374_008:0415b06": "種種宮殿，殺生長養繫縛放捨，及作金銀、琉",
    "T12n0374_008:0415b07": "璃寶物、叢林樹木，都無實性。如來亦爾，隨順",
    "T12n0374_008:0415b08": "世間，示現憂悲，無有真實。善男子！如來已入",
    "T12n0374_008:0415b09": "於般涅槃，云何當有憂悲苦惱？若謂如來入",
    "T12n0374_008:0415b10": "於涅槃是無常者，當知是人則有憂悲。若謂",
    "T12n0374_008:0415b11": "如來不入涅槃常住不變，當知是人無有憂",
    "T12n0374_008:0415b12": "悲。如來有愁及以無愁，無能知者。",
    "T12n0374_008:0415b13": "「復次善男子！譬如下人，能知下法，不知中上；",
    "T12n0374_008:0415b14": "中者知中，不知於上；上者知上，及知中下。聲",
    "T12n0374_008:0415b15": "聞緣覺亦復如是，齊知自地。如來不爾，悉知",
    "T12n0374_008:0415b16": "自地及以他地，是故如來名無礙智。示現幻",
    "T12n0374_008:0415b17": "化，隨順世間，凡夫肉眼謂是真實；而欲盡知",
    "T12n0374_008:0415b18": "如來無礙無上智者，無有是處。有愁無愁，",
    "T12n0374_008:0415b19": "唯佛能知，以是因緣，異法有我，異法無我；是",
    "T12n0374_008:0415b20": "名鴛鴦、迦隣提鳥性。",
    "T12n0374_008:0415b21": "「復次善男子！佛法猶如鴛鴦共行。是迦隣",
    "T12n0374_008:0415b22": "提及鴛鴦鳥，盛夏水涱，選擇高原，安處其子，",
    "T12n0374_008:0415b23": "為長養故，然後隨本，安隱而遊。如來出世",
    "T12n0374_008:0415b24": "亦復如是，化無量眾令住正法，如彼鴛鴦",
    "T12n0374_008:0415b25": "迦隣提鳥，選擇高原安置其子。如來亦爾，令",
    "T12n0374_008:0415b26": "諸眾生所作已辦，即便入於大般涅槃。善",
    "T12n0374_008:0415b27": "男子！是名異法是苦，異法是樂，諸行是苦，涅",
    "T12n0374_008:0415b28": "槃是樂，第一微妙壞諸行故。」迦葉菩薩白佛",
    "T12n0374_008:0415b29": "言：「世尊！云何眾生得涅槃者名第一樂？」佛",
    "T12n0374_008:0415c01": "言：「善男子！如我所說，諸行和合，名為老死。",
    "T12n0374_008:0415c02": "「謹慎無放逸，　　是處名甘露；",
    "T12n0374_008:0415c03": "放逸不謹慎，　　是名為死句。",
    "T12n0374_008:0415c04": "若不放逸者，　　則得不死處；",
    "T12n0374_008:0415c05": "如其放逸者，　　常趣於死路。",
    "T12n0374_008:0415c06": "「若放逸者名有為法，是有為法為第一苦。不",
    "T12n0374_008:0415c07": "放逸者則名涅槃，彼涅槃者名為甘露，第一",
    "T12n0374_008:0415c08": "最樂。若趣諸行，是名死處，受第一苦；若至涅",
    "T12n0374_008:0415c09": "槃，則名不死，受最妙樂。若不放逸，雖集諸行，",
    "T12n0374_008:0415c10": "是亦名為常樂、不死、不破壞身。云何放逸？云",
    "T12n0374_008:0415c11": "何不放逸？非聖凡夫是名放逸常死之法，出",
    "T12n0374_008:0415c12": "世聖人是不放逸無有老死。何以故？入於第",
    "T12n0374_008:0415c13": "一常樂涅槃。以是義故，異法是苦、異法是樂、",
    "T12n0374_008:0415c14": "異法是我，異法無我。如人在地，仰觀虛空，不",
    "T12n0374_008:0415c15": "見鳥跡。善男子！眾生亦爾，無有天眼，在煩",
    "T12n0374_008:0415c16": "惱中而不自見有如來性，是故我說無我密",
    "T12n0374_008:0415c17": "教。所以者何？無天眼者，不知真我，橫計我故，",
    "T12n0374_008:0415c18": "因諸煩惱所造有為，即是無常，是故我說異",
    "T12n0374_008:0415c19": "法是常、異法無常。",
    "T12n0374_008:0415c20": "「精進勇健者，　　若處於山頂，",
    "T12n0374_008:0415c21": "平地及曠野，　　常見諸凡夫。",
    "T12n0374_008:0415c22": "昇大智慧殿，　　無上微妙臺，",
    "T12n0374_008:0415c23": "既自除憂患，　　亦見眾生憂。",
    "T12n0374_008:0415c24": "「如來悉斷無量煩惱，住智慧山，見諸眾生常",
    "T12n0374_008:0415c25": "在無量億煩惱中。」迦葉菩薩復白佛言：「世尊！",
    "T12n0374_008:0415c26": "如偈所說，是義不然。何以故？入涅槃者無憂、",
    "T12n0374_008:0415c27": "無喜，云何得昇智慧臺殿？復當云何住在山",
    "T12n0374_008:0415c28": "頂而見眾生？」佛言：「善男子！智慧殿者，即名",
    "T12n0374_008:0415c29": "涅槃。無憂愁者謂如來也，有憂愁者名凡夫",
    "T12n0374_008:0416a01": "人，以凡夫憂故，如來無憂。須彌山頂者謂正",
    "T12n0374_008:0416a02": "解脫，勤精進者喻須彌山無有動轉。地謂有",
    "T12n0374_008:0416a03": "為行也，是諸凡夫安住是地，造作諸行。其智",
    "T12n0374_008:0416a04": "慧者則名正覺，離有常住，故名如來。如來愍",
    "T12n0374_008:0416a05": "念無量眾生常為諸有毒箭所中，是故名為",
    "T12n0374_008:0416a06": "如來有憂。」迦葉菩薩復白佛言：「世尊！若使",
    "T12n0374_008:0416a07": "如來有憂慼者，則不得稱為等正覺。」佛言：「迦",
    "T12n0374_008:0416a08": "葉！皆有因緣，隨有眾生應受化處，如來於中",
    "T12n0374_008:0416a09": "示現受生，雖現受生，而實無生，是故如來名",
    "T12n0374_008:0416a10": "常住法，如迦隣提、鴛鴦等鳥。",
    "T12n0374_008:0416a11": "大般涅槃經卷第八"
}