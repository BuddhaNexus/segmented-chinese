{
    "T17n0819_001:0833c12": "No. 819",
    "T17n0819_001:0833c13": "佛說法常住經",
    "T17n0819_001:0833c15": "僧祐錄云安公失譯經人名今附西晉錄",
    "T17n0819_001:0833c16": "聞如是：一時，佛遊舍衛國祇樹給孤獨之園。",
    "T17n0819_001:0833c17": "佛告諸比丘：「法者常在，有佛、無佛，法住如",
    "T17n0819_001:0833c18": "故。如來至真，出現世間，因為宣解，分別深義，",
    "T17n0819_001:0833c19": "敷演至慧。志在小乘，為說四諦：苦、習、盡、道。",
    "T17n0819_001:0833c20": "生苦、老苦、病苦、死苦、求不得苦，舉要言之，有",
    "T17n0819_001:0833c21": "陰身苦；設無有身，當有何患？是曰苦諦。目貪",
    "T17n0819_001:0833c22": "於色，耳、鼻、身、口、意亦復如是，由此因緣，成其",
    "T17n0819_001:0833c23": "六衰。從來劫數，甚大久矣，既諦見斯已，知為",
    "T17n0819_001:0833c24": "惡習，悉無益身。因守身行，護其心、口十惡，以",
    "T17n0819_001:0833c25": "拔十二因緣，根本則滅。滅除三毒，空，無相、願，",
    "T17n0819_001:0833c26": "由成羅漢。「緣十二因，知其牽連，斷其根源，輒",
    "T17n0819_001:0833c27": "成緣覺。「解身本空，奉六度無極、四等、四恩。道",
    "T17n0819_001:0833c28": "品之法，三十有七，空，無相、願，無此三事，不為",
    "T17n0819_001:0833c29": "取證。六通善權，常濟危厄，等心一切，無所適",
    "T17n0819_001:0834a01": "莫，故曰菩薩。「逮不退轉，當成無上正真之道，",
    "T17n0819_001:0834a02": "為最正覺，度脫十方，故號為佛。「道法常存，行",
    "T17n0819_001:0834a03": "者與合，無彼無此，猶如眾流，未到海時，各有",
    "T17n0819_001:0834a04": "本名；以合于海，無有異號。道德若茲，去來今",
    "T17n0819_001:0834a05": "佛，合一法身，行與道合；因為眾生，分別演說。",
    "T17n0819_001:0834a06": "陰、衰、諸入、十二牽連，皆為病疾；諸度無極、四",
    "T17n0819_001:0834a07": "等、四恩，為大法藥，療眾生病。淨如虛空，明踰",
    "T17n0819_001:0834a08": "日光，德超須彌，神聖巍巍，莫能譏謗，眾罪消",
    "T17n0819_001:0834a09": "滅，無復諸苦，以大慈悲，度脫十方。」佛說是",
    "T17n0819_001:0834a10": "時，諸比丘眾漏盡意解，無數菩薩尋時逮得",
    "T17n0819_001:0834a11": "無所從生法忍。佛說如是，諸比丘及諸菩薩、",
    "T17n0819_001:0834a12": "諸天龍神，聞佛所說，歡喜奉行。",
    "T17n0819_001:0834a13": "佛說法常住經"
}