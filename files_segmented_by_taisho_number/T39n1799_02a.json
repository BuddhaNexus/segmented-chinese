{
    "T39n1799_02a:0843b17": "folio_2a 2首楞嚴義疏注經卷第二之一",
    "T39n1799_02a:0843b19": "長水沙門子󱈜集",
    "T39n1799_02a:0843b20": "二、就破顛倒漸明真見，二：一、且對匿王破",
    "T39n1799_02a:0843b21": "其斷見，二：一、述阿難所壞願辨真妄。",
    "T39n1799_02a:0843b22": "爾時，阿難及諸大眾聞佛示誨，身心泰然，念",
    "T39n1799_02a:0843b23": "無始來失却本心，妄認緣塵分別影事。今日",
    "T39n1799_02a:0843b24": "開悟，如失乳兒忽遇慈母。悟知緣塵之心",
    "T39n1799_02a:0843b25": "是影事，又識對境之見是不動。翻思往日，認",
    "T39n1799_02a:0843b26": "妄失真，流浪既深𣇲惑難曉，幸逢嘉會，遭",
    "T39n1799_02a:0843b27": "此良時，法乳既滋，如子遇母，不亦快哉。",
    "T39n1799_02a:0843b28": "合掌禮佛，願聞如來顯出身心真妄虛實，現",
    "T39n1799_02a:0843b29": "前生滅與不生滅二發明性。前文叱責此",
    "T39n1799_02a:0843c01": "非汝心，蓋令識妄，仍指諸法唯心所現。此又",
    "T39n1799_02a:0843c02": "令了所現之妄本無自性，元是一真。一真未",
    "T39n1799_02a:0843c03": "甞動搖，諸法何曾生滅？佛意欲其即妄見真，",
    "T39n1799_02a:0843c04": "遂印對境之見元來無動，廣責認物為己性",
    "T39n1799_02a:0843c05": "心失真。阿難罔測佛之深旨，將謂真妄二體",
    "T39n1799_02a:0843c06": "全殊，生滅之外有不生滅。若如是者，唯心之",
    "T39n1799_02a:0843c07": "言虛設、妄法之語徒施，逐語迷旨，終成顛倒。",
    "T39n1799_02a:0843c08": "雖懷疑念，未敢形言，故云合掌禮佛，願聞等",
    "T39n1799_02a:0843c09": "也。二、明匿王引外請證不生，四：一、引外敘",
    "T39n1799_02a:0843c10": "疑。",
    "T39n1799_02a:0843c11": "時，波斯匿王起立白佛：「我昔未承諸佛誨勅，",
    "T39n1799_02a:0843c12": "見迦旃延、毘羅胝子，咸言：此身死後斷滅，名",
    "T39n1799_02a:0843c13": "為涅槃。」迦旃延，姓也，名迦羅鳩馱，此外道",
    "T39n1799_02a:0843c14": "執一切法亦有亦無。刪闍夜是名，毘羅胝母",
    "T39n1799_02a:0843c15": "號，此外道起自然見。外計雖多，不離斷常二",
    "T39n1799_02a:0843c16": "見。此二皆斷見類，故云咸言斷滅。此人異計，",
    "T39n1799_02a:0843c17": "不知業種相生，妄謂死後即是涅槃。",
    "T39n1799_02a:0843c18": "「我雖值佛，今猶狐疑，云何發揮，證知此心不",
    "T39n1799_02a:0843c19": "生滅地？今此大眾諸有漏者咸皆願聞。」狐",
    "T39n1799_02a:0843c20": "性多疑，凡遇氷處，聽水無聲然後方行。昔聞",
    "T39n1799_02a:0843c21": "死後斷滅，今聞不滅不生，孰是孰非猶豫不",
    "T39n1799_02a:0843c22": "決，故云狐疑。匿王深體阿難所懷，知於生滅",
    "T39n1799_02a:0843c23": "之外求不生滅，心雖密請，口不形言，故引外",
    "T39n1799_02a:0843c24": "宗冀佛開示，近破外道斷見令知死後續生，",
    "T39n1799_02a:0843c25": "深引阿難悟真不離生滅妄識，故云證知此心",
    "T39n1799_02a:0843c26": "不生滅地。二、述身遷改，四：一、問答身常不常。",
    "T39n1799_02a:0843c27": "佛告大王：「汝身現在，今復問汝，汝此肉身為",
    "T39n1799_02a:0843c28": "同金剛常住不朽、為復變壞？」「世尊！我今此身",
    "T39n1799_02a:0843c29": "終從變滅。」佛舉此問，欲顯生滅中有不生",
    "T39n1799_02a:0844a01": "滅，如前頭自搖動，見無所動。二、問答未滅",
    "T39n1799_02a:0844a02": "知滅。",
    "T39n1799_02a:0844a03": "佛言：「大王！汝未曾滅，云何知滅？」「世尊！我此",
    "T39n1799_02a:0844a04": "無常變壤之身雖未曾滅，我觀現前念念遷",
    "T39n1799_02a:0844a05": "謝、新新不住，如火成灰漸漸銷殞，殞亡不息，",
    "T39n1799_02a:0844a06": "決知此身當從滅盡。」前念滅、後念生，剎那",
    "T39n1799_02a:0844a07": "變異，如火燒薪必歸磨滅。《俱舍》云「以諸有為",
    "T39n1799_02a:0844a08": "法，有剎那盡故。」三、問答老幼何貌。",
    "T39n1799_02a:0844a09": "佛言：「如是。大王！汝今生齡已從衰老，顏貌何",
    "T39n1799_02a:0844a10": "如童子之時？」王述無常念念遷謝，其理必",
    "T39n1799_02a:0844a11": "然，故印如是。欲其更敘遷謝之相，以老少相",
    "T39n1799_02a:0844a12": "比為問。十五曰童，未巾冠也。齡，年也。",
    "T39n1799_02a:0844a13": "「世尊！我昔孩孺膚腠潤澤，年至長成血氣充",
    "T39n1799_02a:0844a14": "滿，而今頹齡迫於衰耄，形色枯悴、精神昏",
    "T39n1799_02a:0844a15": "昧、髮白面皺，逮將不久，如何見比充盛之時。」",
    "T39n1799_02a:0844a16": "始生曰孩，始行曰孺。孺，濡也，言濡弱也。膚，",
    "T39n1799_02a:0844a17": "布也，布在表也。文理光美曰腠。此皆童子時",
    "T39n1799_02a:0844a18": "相。長成謂成人之時，此從二十已上至強壯",
    "T39n1799_02a:0844a19": "時，故云血氣充滿。頹齡即今六十有二，年齡",
    "T39n1799_02a:0844a20": "頹朽，近於七十，故云迫於衰耄。老少相異，云",
    "T39n1799_02a:0844a21": "何世尊見此相比。四、問答頓漸流年。",
    "T39n1799_02a:0844a22": "佛言：「大王！汝之形容應不頓朽。」前敘相變，",
    "T39n1799_02a:0844a23": "今問年變，由年變故令其相變。不頓朽言，要",
    "T39n1799_02a:0844a24": "敘漸老念念遷移。",
    "T39n1799_02a:0844a25": "王言：「世尊！變化密移我誠不覺，寒暑遷流漸",
    "T39n1799_02a:0844a26": "至於此。何以故？我年二十雖號年少，顏貌已",
    "T39n1799_02a:0844a27": "老初十歲時，三十之年又衰二十，于今六十",
    "T39n1799_02a:0844a28": "又過于二，觀五十時宛然強壯。世尊！我見",
    "T39n1799_02a:0844a29": "密移，雖此殂落，其間流易且限十年。」十年",
    "T39n1799_02a:0844b01": "為限，麁相而觀。殂，往也。落，猶不住也。少壯不",
    "T39n1799_02a:0844b02": "住，往而不遷也，故云殂落，流變易改也。",
    "T39n1799_02a:0844b03": "「若復令我微細思惟，其變寧唯一紀二紀，實",
    "T39n1799_02a:0844b04": "為年變。」此以一年為限，年年變改，何啻十",
    "T39n1799_02a:0844b05": "年。十二年曰紀也。",
    "T39n1799_02a:0844b06": "「豈唯年變，亦兼月化。」此以一月為限，月月",
    "T39n1799_02a:0844b07": "不同，不唯約年也。",
    "T39n1799_02a:0844b08": "「何直月化，兼又日遷。」何直，猶不但也。此以",
    "T39n1799_02a:0844b09": "一日為限，日日更訛，不但約月。已上從寬",
    "T39n1799_02a:0844b10": "至狹四限觀察無常之相，猶是麁浮，未為微",
    "T39n1799_02a:0844b11": "細。",
    "T39n1799_02a:0844b12": "「沈思諦觀，剎那剎那念念之間不得停住，故",
    "T39n1799_02a:0844b13": "知我身終從變滅。」此至細而觀也。若以沈靜",
    "T39n1799_02a:0844b14": "其思審諦觀察，即剎那不停，念念流變，此即",
    "T39n1799_02a:0844b15": "微細四相遷流不息。凡夫心麁，殊不知覺。古",
    "T39n1799_02a:0844b16": "德偈云「如以一睫毛，置掌人不覺，若置眼睛",
    "T39n1799_02a:0844b17": "上，違害極不安。愚人如手掌，不覺行苦遷，智",
    "T39n1799_02a:0844b18": "者如眼睛，違極生厭患。」言剎那者，時之極少",
    "T39n1799_02a:0844b19": "也。《俱舍論》說「時之極少名曰剎那，時之極長",
    "T39n1799_02a:0844b20": "名之為劫，乃至年之與月俱是時之分劑。」又",
    "T39n1799_02a:0844b21": "云「百二十剎那為一怛剎那，六十怛剎那為",
    "T39n1799_02a:0844b22": "一臘縛，三十臘縛為一須臾，三十須臾為一",
    "T39n1799_02a:0844b23": "晝夜，三十晝夜為一月，十二月為一年，十二",
    "T39n1799_02a:0844b24": "年為一紀。」前約十年為限，是約一紀舉全數",
    "T39n1799_02a:0844b25": "爾。三、示性不滅，三：一、佛問不滅，王答不知。",
    "T39n1799_02a:0844b26": "佛告大王：「汝見變化遷改不停，悟知汝滅；亦",
    "T39n1799_02a:0844b27": "於滅時，汝知身中有不滅耶？」波斯匿王合掌",
    "T39n1799_02a:0844b28": "白佛：「我實不知。」生滅麁相如前可知，不生",
    "T39n1799_02a:0844b29": "滅性亦在汝身，汝知之否。匿王舉外敘疑，俾",
    "T39n1799_02a:0844c01": "欲世尊明示，今蒙佛問，故答不知。二、許示",
    "T39n1799_02a:0844c02": "無生廣辨無改。此下約王自小至長見河不",
    "T39n1799_02a:0844c03": "變以明見性，意顯只於生滅了不生滅，相雖",
    "T39n1799_02a:0844c04": "麁近，旨甚深微。一令匿王驗麁相而悟捨生",
    "T39n1799_02a:0844c05": "趣生，一使慶喜發深解而知滅元不滅。即相",
    "T39n1799_02a:0844c06": "顯性在此密談。頭自搖動，見無所動，是此意",
    "T39n1799_02a:0844c07": "也。《維摩》云「如自觀身實相，觀佛亦然。」肇公以",
    "T39n1799_02a:0844c08": "萬物即不遷，何但於見。下文佛答文殊及會",
    "T39n1799_02a:0844c09": "三科文首，分明顯會，始現其意。文二：一、許示",
    "T39n1799_02a:0844c10": "無生。",
    "T39n1799_02a:0844c11": "佛言：「我今示汝不生滅性。」許於正生滅時",
    "T39n1799_02a:0844c12": "示無生理也。二、徵詰廣辨，三：一、問答見河",
    "T39n1799_02a:0844c13": "之初。",
    "T39n1799_02a:0844c14": "「大王！汝年幾時見恒河水？」王言：「我生三歲，慈",
    "T39n1799_02a:0844c15": "母携我謁耆婆天，經過此流，爾時即知是恒",
    "T39n1799_02a:0844c16": "河水。」耆婆此云命，西國風俗皆事長命天",
    "T39n1799_02a:0844c17": "神，子生三歲即謁彼廟，謝求得也。此以年問",
    "T39n1799_02a:0844c18": "見者，意明年變見不變也。二、問答見河同",
    "T39n1799_02a:0844c19": "異。",
    "T39n1799_02a:0844c20": "佛言：「大王！如汝所說，二十之時衰於十歲，乃",
    "T39n1799_02a:0844c21": "至六十，日月歲時念念遷變，則汝三歲見此",
    "T39n1799_02a:0844c22": "河時，至年十三其水云何？」王言：「如三歲時宛",
    "T39n1799_02a:0844c23": "然無異，乃至于今年六十二亦無有異。」無",
    "T39n1799_02a:0844c24": "異之語甚好思量，一往麁浮，再思有旨。三、",
    "T39n1799_02a:0844c25": "問答見有童耄。",
    "T39n1799_02a:0844c26": "佛言：「汝今自傷髮白面皺，其面必定皺於童",
    "T39n1799_02a:0844c27": "年，則汝今時觀此恒河，與昔童時觀河之",
    "T39n1799_02a:0844c28": "見，有童耄不？」王言：「不也。世尊！」色身麁相童",
    "T39n1799_02a:0844c29": "耄易知，見性不遷誠難覺了。對此辨異，令",
    "T39n1799_02a:0845a01": "悟無生也。三、克指常性斥彼置疑。",
    "T39n1799_02a:0845a02": "佛言：「大王！汝面雖皺，而此見精性未曾皺。皺",
    "T39n1799_02a:0845a03": "者為變，不皺非變。變者受滅，彼不變者元無",
    "T39n1799_02a:0845a04": "生滅，云何於中受汝生死？」克指常性也。生",
    "T39n1799_02a:0845a05": "滅但遷有為，無為不受生死，若知不變即見",
    "T39n1799_02a:0845a06": "無生。",
    "T39n1799_02a:0845a07": "「而猶引彼末伽梨等，都言此身死後全滅？」",
    "T39n1799_02a:0845a08": "斥彼置疑也。末伽梨是字，母名俱奢梨，此指",
    "T39n1799_02a:0845a09": "與匿王所引異者，俱是外道，趣爾指也。色身",
    "T39n1799_02a:0845a10": "變異可說無常，見性不遷理非斷滅。四、信",
    "T39n1799_02a:0845a11": "悟續生。",
    "T39n1799_02a:0845a12": "王聞是言，信知身後捨生趣生，與諸大眾踊",
    "T39n1799_02a:0845a13": "躍歡喜，得未曾有。敘其淺悟，但云捨生趣",
    "T39n1799_02a:0845a14": "生；鞠彼深意，必知滅元不滅。隨宜領解，主伴",
    "T39n1799_02a:0845a15": "同致，未即顯言也。二、正對阿難破其常見，",
    "T39n1799_02a:0845a16": "二：一、阿難乘違發問。",
    "T39n1799_02a:0845a17": "阿難即從座起，禮佛合掌，長跪白佛：「世尊！若",
    "T39n1799_02a:0845a18": "此見聞必不生滅，云何世尊名我等輩遺失",
    "T39n1799_02a:0845a19": "真性，顛倒行事？願興慈悲，洗我塵垢。」據此",
    "T39n1799_02a:0845a20": "見河之見與我見聞無殊，於王即云不滅不",
    "T39n1799_02a:0845a21": "生，於我即云遺失真性。王之與我孰親孰疎，",
    "T39n1799_02a:0845a22": "苟或殊途，如何分辨？然此問意由來久矣，始",
    "T39n1799_02a:0845a23": "因手自開合見無開合，頭自動搖見無搖",
    "T39n1799_02a:0845a24": "動，一一佛印皆言如是。此則如來令於妄見",
    "T39n1799_02a:0845a25": "即辨真見，無離生滅有不生滅。阿難罔知佛",
    "T39n1799_02a:0845a26": "旨，猶謂生滅與不生滅別，遂合掌禮佛，願聞",
    "T39n1799_02a:0845a27": "如來顯出身心真妄虛實現前，生滅與不生滅",
    "T39n1799_02a:0845a28": "二發明性。匿王知其懷抱，又不發問伸誠，於",
    "T39n1799_02a:0845a29": "是引外六師執身死後斷滅，所冀佛親開示，",
    "T39n1799_02a:0845b01": "即妄見真，責引阿難，無執二別。阿難古佛豈",
    "T39n1799_02a:0845b02": "茲不了？蓋為今日惑重情深，須示瞢然，確陳",
    "T39n1799_02a:0845b03": "拒諍，故茲問也。二、如來驗破執情，三：一、驗",
    "T39n1799_02a:0845b04": "出倒情，二：一、垂手以問引出常情，四：一、問。",
    "T39n1799_02a:0845b05": "即時，如來垂金色臂，輪手下指，示阿難言：「汝",
    "T39n1799_02a:0845b06": "今見我母陀羅手，為正為倒？」下指，指下也。",
    "T39n1799_02a:0845b07": "母陀羅，此云印。此意欲明見手不同有正有",
    "T39n1799_02a:0845b08": "倒，以況其見亦有正倒。二、答。",
    "T39n1799_02a:0845b09": "阿難言：「世間眾生以此為倒，而我不知誰正",
    "T39n1799_02a:0845b10": "誰倒？」此推世人以此為倒，而我不知云何。",
    "T39n1799_02a:0845b11": "三、徵。",
    "T39n1799_02a:0845b12": "佛告阿難：「若世間人以此為倒，即世間人將",
    "T39n1799_02a:0845b13": "何為正？」若以垂手為倒，復將何者為正？",
    "T39n1799_02a:0845b14": "四、釋。",
    "T39n1799_02a:0845b15": "阿難言：「如來竪臂，兜羅綿手上指於空，則名",
    "T39n1799_02a:0845b16": "為正。」竪手為倒却以為正，以不順身故此",
    "T39n1799_02a:0845b17": "為倒。阿難不辨真妄，執妄失真，故如來責",
    "T39n1799_02a:0845b18": "顛倒行事。既了妄本無體，合知真自寂然，遂",
    "T39n1799_02a:0845b19": "許對頭動之見、觀河之性即是性真，無別真",
    "T39n1799_02a:0845b20": "也。慶喜依前不了，將謂妄外有真，遂不甘我",
    "T39n1799_02a:0845b21": "為顛倒之人、王是無生之性。阿難既陳諍問，",
    "T39n1799_02a:0845b22": "如來就事以驗，逆順之境不辨，顛倒之情難",
    "T39n1799_02a:0845b23": "脫。下文即破。二、竪臂以示比出倒見。",
    "T39n1799_02a:0845b24": "佛即竪臂告阿難言：「若此顛倒首尾相換，諸",
    "T39n1799_02a:0845b25": "世間人一倍瞻視。」既云竪臂為正，佛便竪",
    "T39n1799_02a:0845b26": "臂，隨而責之，此即正是顛倒也。指本垂下，今",
    "T39n1799_02a:0845b27": "却逆上，故云首尾相換。世人不依本分以正",
    "T39n1799_02a:0845b28": "為正，而別生異見以倒為正，故云一倍瞻視。",
    "T39n1799_02a:0845b29": "「則知汝身與諸如來清淨法身比類發明，如",
    "T39n1799_02a:0845c01": "來之身名正遍知，汝等之身號性顛倒。」若",
    "T39n1799_02a:0845c02": "以此驗之，則知汝身與如來身比竝類例，顯",
    "T39n1799_02a:0845c03": "發彰明，佛身是正，汝身應倒。亦可若以佛之",
    "T39n1799_02a:0845c04": "見手類顯佛身，明知佛身名正遍知。若以汝",
    "T39n1799_02a:0845c05": "之見手比竝汝身，明知汝身號性顛倒。汝胡",
    "T39n1799_02a:0845c06": "非是顛倒行事？正遍知者，離倒名正，窮盡法",
    "T39n1799_02a:0845c07": "界名遍知。凡夫二乘無此號者，皆顛倒故。",
    "T39n1799_02a:0845c08": "二、徵其倒處，二：一、徵倒所在。",
    "T39n1799_02a:0845c09": "「隨汝諦觀汝身、佛身，稱顛倒者，名字何處號",
    "T39n1799_02a:0845c10": "為顛倒？」隨者，猶任從也。任汝心中諦審觀",
    "T39n1799_02a:0845c11": "察，佛若是倒，汝名佛身何處是倒？汝若是倒，",
    "T39n1799_02a:0845c12": "汝名自身何處名倒。此則令其識顛倒處也。",
    "T39n1799_02a:0845c13": "名去聲字，猶詺目也，古人於此作泯相解，遂令",
    "T39n1799_02a:0845c14": "下經正辨顛倒血脈不貫，便成孤起。既絕正",
    "T39n1799_02a:0845c15": "倒，如來何故却說顛倒？學者請詳，無見榮古。",
    "T39n1799_02a:0845c16": "二、敘其罔知。",
    "T39n1799_02a:0845c17": "于時，阿難與諸大眾瞪瞢瞻佛，目睛不瞬，不",
    "T39n1799_02a:0845c18": "知身心顛倒所在。瞪，直視貌。瞢，昏悶不了",
    "T39n1799_02a:0845c19": "也。聞徵倒處瞢然不了，既不措其一辭，但知",
    "T39n1799_02a:0845c20": "向佛直視。三、廣示倒相，二：一、興悲告語敘",
    "T39n1799_02a:0845c21": "其常說。",
    "T39n1799_02a:0845c22": "佛興慈悲，哀愍阿難及諸大眾，發海潮音遍",
    "T39n1799_02a:0845c23": "告同會：「諸善男子！我常說言色、心諸緣，及心",
    "T39n1799_02a:0845c24": "所使，諸所緣法唯心所現。」天鼓無思，隨人",
    "T39n1799_02a:0845c25": "發響；海潮無念，要不失時。此表無緣慈悲，應",
    "T39n1799_02a:0845c26": "機而說，不待請也。色謂十一種色。心謂八識",
    "T39n1799_02a:0845c27": "心王。諸緣即總指色心，或可別指不相應行。",
    "T39n1799_02a:0845c28": "心所即五十一心所。諸所緣法，謂六無為也。",
    "T39n1799_02a:0845c29": "此上五位一百法攝諸法盡，皆是真心之所",
    "T39n1799_02a:0846a01": "現起，如鏡現像，不離於鏡，無體可得。問：前",
    "T39n1799_02a:0846a02": "五無為，名體俱假，可同前法無體如影。真",
    "T39n1799_02a:0846a03": "如無為，名假體實，為諸法性，何言無體如影",
    "T39n1799_02a:0846a04": "像耶？答：此宗所說真如，猶是對妄而立，既因",
    "T39n1799_02a:0846a05": "對待，還成妄法。如下經云「言妄顯諸真，妄真",
    "T39n1799_02a:0846a06": "同二妄。」又云「無為無起滅，不實如空華。」《圓覺》",
    "T39n1799_02a:0846a07": "云「圓覺流出一切清淨真如、菩提、涅槃等。」由",
    "T39n1799_02a:0846a08": "是五位諸法唯心所現，皆同影像也。二、顯",
    "T39n1799_02a:0846a09": "真示妄斥其倒情，二：一、就法辨釋迷情，五：一、",
    "T39n1799_02a:0846a10": "標指。",
    "T39n1799_02a:0846a11": "「汝身汝心，皆是妙明真精妙心中所現物。」",
    "T39n1799_02a:0846a12": "心現身心，如鏡現物，物不是鏡，物體虛故；鏡",
    "T39n1799_02a:0846a13": "不是物，鏡體實故。虛實既辨，由是顛倒於",
    "T39n1799_02a:0846a14": "茲可識。二、責失。",
    "T39n1799_02a:0846a15": "「云何汝等遺失本妙圓妙明心、寶明妙性，認",
    "T39n1799_02a:0846a16": "悟中迷？」心即是性，體遍故圓，無昧故明，",
    "T39n1799_02a:0846a17": "具法可重故名為寶，元來自爾非適今也，故",
    "T39n1799_02a:0846a18": "云本。言語道斷，心行處滅，故稱妙。再三歎美，",
    "T39n1799_02a:0846a19": "故疊言之。悟即是覺，圓明性也。迷即不覺，妄",
    "T39n1799_02a:0846a20": "身心也。不覺處覺，如像處鏡，虛實可辨。今",
    "T39n1799_02a:0846a21": "棄如鏡之本性，執似像之身心，不辨虛實，",
    "T39n1799_02a:0846a22": "斯為大失，故云認悟中迷。前云名字何處號",
    "T39n1799_02a:0846a23": "為顛倒，今正指此顛倒處也。三、敘妄。",
    "T39n1799_02a:0846a24": "「晦昧為空，空晦暗中結暗為色，色雜妄想，",
    "T39n1799_02a:0846a25": "想相為身，聚緣內搖，趣外奔逸。」無明體暗，",
    "T39n1799_02a:0846a26": "故云晦昧。內有無明，外現空相，故云為空。此",
    "T39n1799_02a:0846a27": "則最初劫濁也。下文云「迷妄有虛空。」又云「汝",
    "T39n1799_02a:0846a28": "見虛空遍十方界，空見不分，有空無體，有見",
    "T39n1799_02a:0846a29": "無覺，相織妄成，是第一重名為劫濁。」此三細",
    "T39n1799_02a:0846b01": "中業轉二相，亦云同異，亦云動靜。由此動靜",
    "T39n1799_02a:0846b02": "互相待故，於此二相暗中結成形色，即根身",
    "T39n1799_02a:0846b03": "器界也。形色既現，想處其中，色想相雜，有知",
    "T39n1799_02a:0846b04": "覺處成於根身，想澄凝處即是器界，此則第",
    "T39n1799_02a:0846b05": "三現相也。以有境界緣故，牽起麁識，念念分",
    "T39n1799_02a:0846b06": "別相續不斷，故云聚緣內搖，此前二麁也。由",
    "T39n1799_02a:0846b07": "念相續熏習不斷，遂成分離，取六塵相流趣",
    "T39n1799_02a:0846b08": "不息，故云趣外奔逸，此後二麁分離識也。從",
    "T39n1799_02a:0846b09": "微至著，三細四麁為煩惱道，畢於此矣。四、",
    "T39n1799_02a:0846b10": "顯執。",
    "T39n1799_02a:0846b11": "「昏擾擾相以為心性，一迷為心，決定惑為色",
    "T39n1799_02a:0846b12": "身之內。」世人不知元是無明展轉麁動，將",
    "T39n1799_02a:0846b13": "此昏迷擾擾之相便為真實心性，一從迷執，",
    "T39n1799_02a:0846b14": "決定不改，謂言我心在色身內，遂起有情、無",
    "T39n1799_02a:0846b15": "情之異，有性、無性之殊，認妄心為佛心，一何",
    "T39n1799_02a:0846b16": "鄙見！五、結迷。",
    "T39n1799_02a:0846b17": "「不知色身外洎山河虛空大地，咸是妙明真心",
    "T39n1799_02a:0846b18": "中物。」根身種子屬內，緣而執受；山河大地",
    "T39n1799_02a:0846b19": "屬外，但緣非執受，此之三境皆是賴耶相分。",
    "T39n1799_02a:0846b20": "又此空界從迷妄生，識所變故；能變之識全",
    "T39n1799_02a:0846b21": "是無明，迷真而起，亦無自體，能變所變皆是",
    "T39n1799_02a:0846b22": "鏡心所現影像。故前文云「汝身汝心皆是真",
    "T39n1799_02a:0846b23": "心中所現物。」不知此理，却執我心在色身內，",
    "T39n1799_02a:0846b24": "故此結示。二、約喻結指倒相。",
    "T39n1799_02a:0846b25": "「譬如澄清百千大海棄之，唯認一浮漚體，目為",
    "T39n1799_02a:0846b26": "全潮，窮盡瀛渤。」如來藏有四義，故以海喻：",
    "T39n1799_02a:0846b27": "永絕百非如海甚深，包含萬有如海廣大，無",
    "T39n1799_02a:0846b28": "德不備如海珍寶，無法不現如海現影。其體",
    "T39n1799_02a:0846b29": "湛寂不與妄染相應，故云澄清，即前甚深義",
    "T39n1799_02a:0846c01": "也。百千者，即前廣大義也。不識是元清淨體，",
    "T39n1799_02a:0846c02": "故云棄之。只取昏擾擾相以為心性，故云唯",
    "T39n1799_02a:0846c03": "認等。全潮大瀛渤澥，皆海之異名也。",
    "T39n1799_02a:0846c04": "「汝等即是迷中倍人，如我垂手等無差別。如",
    "T39n1799_02a:0846c05": "來說為可憐慜者。」例前結指也。棄之大",
    "T39n1799_02a:0846c06": "海是一迷也，認漚為海是倍迷也。垂手是正，",
    "T39n1799_02a:0846c07": "執為倒，一迷也。竪手是倒，認為正，倍迷也。前",
    "T39n1799_02a:0846c08": "舉事以驗，後引喻以況，中間以法進退相例，",
    "T39n1799_02a:0846c09": "正指倒相，皎然明白，如何謂言是泯相耶？有",
    "T39n1799_02a:0846c10": "智請詳。三、廣約緣塵正顯真見。以前文中",
    "T39n1799_02a:0846c11": "約對手觀河，示見無生，相淺意深，猶成隱密，",
    "T39n1799_02a:0846c12": "未為顯了，不名正顯，故科云麁論漸明也。今",
    "T39n1799_02a:0846c13": "此已下廣對緣塵，破除名相，顯此見性不落",
    "T39n1799_02a:0846c14": "戲論，然後逐段會通，令知諸法虛妄本無所",
    "T39n1799_02a:0846c15": "有，唯一菩提妙淨明體，分明顯會，故云正顯",
    "T39n1799_02a:0846c16": "真見也。文四：一、顯緣心非性，二：一、阿難述悟",
    "T39n1799_02a:0846c17": "彰疑，二：一、述悟。",
    "T39n1799_02a:0846c18": "阿難承佛悲救深誨，垂泣叉手而白佛言：「我",
    "T39n1799_02a:0846c19": "雖承佛如是妙音，悟妙明心元所圓滿，常住",
    "T39n1799_02a:0846c20": "心地。」因佛廣示顛倒，顯出真心，於能詮言",
    "T39n1799_02a:0846c21": "音，悟所詮心地。二、彰疑。",
    "T39n1799_02a:0846c22": "「而我悟佛現說法音，現以緣心允所瞻仰，",
    "T39n1799_02a:0846c23": "徒獲此心，未敢認為本元心地。願佛哀愍，宣",
    "T39n1799_02a:0846c24": "示圓音，拔我疑根，歸無上道。」佛以言音詮",
    "T39n1799_02a:0846c25": "此真性，今我領解復是緣心。所悟真性、能悟",
    "T39n1799_02a:0846c26": "緣心，還同如來前所責言：「如汝今者承聽我",
    "T39n1799_02a:0846c27": "法，此則因聲而有分別。有何別耶？」由是未敢",
    "T39n1799_02a:0846c28": "認為心地。心有能生可依止義，喻之地也。",
    "T39n1799_02a:0846c29": "言圓音者，以佛一一語言遍窮生界，而其音",
    "T39n1799_02a:0847a01": "韻常不雜亂，如《起信疏》解。二、如來約喻顯",
    "T39n1799_02a:0847a02": "釋，二：一、指定其非。",
    "T39n1799_02a:0847a03": "佛告阿難：「汝等尚以緣心聽法，此法亦緣，非",
    "T39n1799_02a:0847a04": "得法性。」因聲而有分別，此分別性即是生",
    "T39n1799_02a:0847a05": "滅。《維摩》云「無以生滅心行說實相法。」說既不",
    "T39n1799_02a:0847a06": "可，聽豈可耶？緣心者但緣語言文字，故云非",
    "T39n1799_02a:0847a07": "得法性；若能忘懷合道，離能所相，一念不生，",
    "T39n1799_02a:0847a08": "前後際斷，斯可名為真得法性。二、喻顯其",
    "T39n1799_02a:0847a09": "失，二：一、執指亡月斥認能詮，二：一、喻，二：一、指",
    "T39n1799_02a:0847a10": "月雙迷。",
    "T39n1799_02a:0847a11": "「如人以手指月示人，彼人因指當應看月。若",
    "T39n1799_02a:0847a12": "復觀指以為月體，此人豈唯亡失月輪，亦亡",
    "T39n1799_02a:0847a13": "其指。何以故？以所標指為明月故。」指喻能",
    "T39n1799_02a:0847a14": "詮言教，月喻所詮真理。若欲見月，須亡指以",
    "T39n1799_02a:0847a15": "觀之。若欲見性，須亡言而體之。不能亡言，豈",
    "T39n1799_02a:0847a16": "能見性？不能遺指，豈識月輪？《圓覺》云「修多羅",
    "T39n1799_02a:0847a17": "教如標月指，若復見月，了知所標畢竟非月，",
    "T39n1799_02a:0847a18": "一切如來種種言說開示菩薩亦復如是。」指",
    "T39n1799_02a:0847a19": "月俱迷，詮旨兩失，在文可見。二、明暗俱失。",
    "T39n1799_02a:0847a20": "「豈唯亡指，亦復不識明之與暗。何以故？即以",
    "T39n1799_02a:0847a21": "指體為月明性，明暗二性無所了故。」言教",
    "T39n1799_02a:0847a22": "屬有為，無記故暗。真理屬無為，性善故明。能",
    "T39n1799_02a:0847a23": "喻可解。二、合。",
    "T39n1799_02a:0847a24": "「汝亦如是。」以法合喻，如上所辨。一、客去",
    "T39n1799_02a:0847a25": "主留責滯緣想，二：一、約法喻順推有體，三：一、",
    "T39n1799_02a:0847a26": "法。",
    "T39n1799_02a:0847a27": "「若以分別我說法音為汝心者，此心自應離",
    "T39n1799_02a:0847a28": "分別音有分別性。」若因佛說法生分別心，",
    "T39n1799_02a:0847a29": "此分別心本無自性，故屬緣塵。隨塵有無，非",
    "T39n1799_02a:0847b01": "是常住，但如其客。二、喻。",
    "T39n1799_02a:0847b02": "「譬如有客寄宿旅亭，暫止便去，終不常住。而",
    "T39n1799_02a:0847b03": "掌亭人都無所去，名為亭主。」此明緣心隨",
    "T39n1799_02a:0847b04": "境往來，真心湛然常住。以客喻妄，以主喻真。",
    "T39n1799_02a:0847b05": "三、合。",
    "T39n1799_02a:0847b06": "「此亦如是，若真汝心，則無所去。」如下經云",
    "T39n1799_02a:0847b07": "「聲無既無滅，聲有亦非生，生滅二圓離，是則",
    "T39n1799_02a:0847b08": "常真實。」二、約緣塵反責無性，三：一、例成無",
    "T39n1799_02a:0847b09": "性。",
    "T39n1799_02a:0847b10": "「云何離聲無分別性？斯則豈唯聲分別心，分",
    "T39n1799_02a:0847b11": "別我容，離諸色相無分別性。」緣心若是真",
    "T39n1799_02a:0847b12": "性，應如其主，何得隨聲來去？以離聲時無分",
    "T39n1799_02a:0847b13": "別故。豈同真心周遍法界，湛然常住。隨聲之",
    "T39n1799_02a:0847b14": "心既然，隨色之心亦爾，故云豈唯等。二、指",
    "T39n1799_02a:0847b15": "同外宗。",
    "T39n1799_02a:0847b16": "「如是乃至分別都無。」前舉色聲顯心無體，",
    "T39n1799_02a:0847b17": "亦合遍歷香味觸法。今此超過，故云乃至分",
    "T39n1799_02a:0847b18": "別都無。",
    "T39n1799_02a:0847b19": "「非色非空，拘舍離等昧為冥諦。」不可見故",
    "T39n1799_02a:0847b20": "非色，緣會有故非空。言冥諦者，或云冥性，或",
    "T39n1799_02a:0847b21": "云自性。梵云僧伽奢薩怛羅，此云數論，立二",
    "T39n1799_02a:0847b22": "十五諦。最初一諦名為冥性，計以為常。第二",
    "T39n1799_02a:0847b23": "十五名為神我，亦計為常。我思勝境，冥性即",
    "T39n1799_02a:0847b24": "變二十三諦為我受用。我既受用，為境纏縛，",
    "T39n1799_02a:0847b25": "不得解脫；我若不思，冥諦不變，既無纏縛，我",
    "T39n1799_02a:0847b26": "即解脫，名為涅槃。如別處說。拘舍梨者，非即",
    "T39n1799_02a:0847b27": "數論，是彼類耳，趣爾舉也。三、結責非主。",
    "T39n1799_02a:0847b28": "「離諸法緣無分別性，則汝心性各有所還，云",
    "T39n1799_02a:0847b29": "何為主？」真心如主，妄想如客，客有來去，主",
    "T39n1799_02a:0847c01": "無移動。若離法緣無分別性，顯汝心性隨塵",
    "T39n1799_02a:0847c02": "各還，是則為客，云何名主？二、示見性無還，",
    "T39n1799_02a:0847c03": "二：一、阿難承前敘難。",
    "T39n1799_02a:0847c04": "阿難言：「若我心性各有所還，則如來說妙明",
    "T39n1799_02a:0847c05": "元心云何無還？唯垂哀愍為我宣說。」心性",
    "T39n1799_02a:0847c06": "之言通於真妄，阿難執者是妄，如來示者為",
    "T39n1799_02a:0847c07": "真，今以所執之生滅，疑於所示之妙明，故云",
    "T39n1799_02a:0847c08": "則如來說云何無還。還，猶滅也。二、如來約",
    "T39n1799_02a:0847c09": "相對辨，三：一、約權標指以許說。",
    "T39n1799_02a:0847c10": "佛告阿難：「且汝見我，見精明元。」且者，權宜",
    "T39n1799_02a:0847c11": "之辭，權指阿難能見之心，為明元也。",
    "T39n1799_02a:0847c12": "「此見雖非妙精明心，如第二月非是月影。汝",
    "T39n1799_02a:0847c13": "應諦聽，今當示汝無所還地。」此之明元非",
    "T39n1799_02a:0847c14": "本真性，其猶捏目所見之月，本無所有。非月",
    "T39n1799_02a:0847c15": "影者，非水中之影也，水中月影從真月降，可",
    "T39n1799_02a:0847c16": "喻妙應感而遂通。捏目所觀全體虛妄，從病",
    "T39n1799_02a:0847c17": "眼生，堪喻妄見本不可得。只就此見權示無",
    "T39n1799_02a:0847c18": "還也。二、約境可還以明辨，二：一、明境有還，",
    "T39n1799_02a:0847c19": "二：一、列八境。",
    "T39n1799_02a:0847c20": "「阿難！此大講堂洞開東方，日輪升天則有明",
    "T39n1799_02a:0847c21": "曜，中夜黑月雲霧晦瞑則復昏暗，戶牖之隙",
    "T39n1799_02a:0847c22": "則復見通，牆宇之間則復觀壅，分別之處則",
    "T39n1799_02a:0847c23": "復見緣，頑虛之中遍是空性，欝𡋯之像則紆",
    "T39n1799_02a:0847c24": "昏塵，澄霽斂氛又觀清淨。」舉此明暗、通塞、",
    "T39n1799_02a:0847c25": "空有、染淨八種之相，皆仗因托緣以立其象",
    "T39n1799_02a:0847c26": "也。二、明各還。",
    "T39n1799_02a:0847c27": "「阿難！汝咸看此諸變化相，吾今各還本所因",
    "T39n1799_02a:0847c28": "處。云何本因？阿難！此諸變化，明還日輪。何",
    "T39n1799_02a:0847c29": "以故？無日不明，明因屬日，是故還日。暗還黑",
    "T39n1799_02a:0848a01": "月，通還戶牖，壅還牆宇，緣還分別，頑虛還",
    "T39n1799_02a:0848a02": "空，欝𡋯還塵，清明還霽。則諸世間一切所有，",
    "T39n1799_02a:0848a03": "不出斯類。」此之八境既從緣有，還從緣無，",
    "T39n1799_02a:0848a04": "有去有來，非同真見。二、示見無還，三：一、標。",
    "T39n1799_02a:0848a05": "「汝見八種，見精明性當欲誰還？」能觀八種",
    "T39n1799_02a:0848a06": "之見，名為見精明性。既非緣生，當還何所？豈",
    "T39n1799_02a:0848a07": "同八境各有所歸。二、釋。",
    "T39n1799_02a:0848a08": "「何以故？若還於明，則不明時無復見暗，雖明",
    "T39n1799_02a:0848a09": "暗等種種差別，見無差別。」真見離緣，緣還",
    "T39n1799_02a:0848a10": "見在，若隨境去，後更誰觀？境自有差，見且無",
    "T39n1799_02a:0848a11": "別。三、結。",
    "T39n1799_02a:0848a12": "「諸可還者自然非汝，不汝還者非汝而誰？」",
    "T39n1799_02a:0848a13": "八境可還，自非汝見，汝不還性正是汝真，此",
    "T39n1799_02a:0848a14": "若非真，孰為真耶！三、就實彰迷以結責。",
    "T39n1799_02a:0848a15": "「則知汝心本妙明淨，汝自迷悶，喪本受輪，於",
    "T39n1799_02a:0848a16": "生死中常被漂溺，是故如來名可憐慜。」前",
    "T39n1799_02a:0848a17": "將八境以對妄見權示無還，由是則知本妙",
    "T39n1799_02a:0848a18": "明心未嘗生滅，本有真性迷而不知，却執緣",
    "T39n1799_02a:0848a19": "塵自取流浪。如前文云「由汝無始至于今生，",
    "T39n1799_02a:0848a20": "認賊為子，失汝元常，故受輪轉。」然雖權指，意",
    "T39n1799_02a:0848a21": "顯即是，以末不離本故。三、約體用重明，二：",
    "T39n1799_02a:0848a22": "一、伸問。",
    "T39n1799_02a:0848a23": "阿難言：「我雖識此見性無還，云何得知是我",
    "T39n1799_02a:0848a24": "真性？」阿難問意，前對八境，權指妄見有無",
    "T39n1799_02a:0848a25": "還義，因是得識本真元性不生不滅，為復只",
    "T39n1799_02a:0848a26": "此表知性常、為更有義別得真妄？故云云何",
    "T39n1799_02a:0848a27": "得知等。向下更約用有優劣，體無差異。用",
    "T39n1799_02a:0848a28": "約人辨，體對物論。斯則前後三義以辨真",
    "T39n1799_02a:0848a29": "也：一顯無生滅，二明有勝用，三示無差別。故",
    "T39n1799_02a:0848b01": "此答釋，分為二科：一、約用優劣以略明。",
    "T39n1799_02a:0848b02": "佛告阿難：「吾今問汝，今汝未得無漏清淨，承",
    "T39n1799_02a:0848b03": "佛神力見於初禪，得無障礙。」得初果證，方",
    "T39n1799_02a:0848b04": "斷分別，故云未得無漏。自無定力，假他而見，",
    "T39n1799_02a:0848b05": "故云承佛神力。借通令見者，意欲阿難信知",
    "T39n1799_02a:0848b06": "自己見之真用有若是也。色界之首梵眾、梵",
    "T39n1799_02a:0848b07": "輔、大梵俱名初禪。",
    "T39n1799_02a:0848b08": "「而阿那律見閻浮提，如觀掌中菴摩羅果。」",
    "T39n1799_02a:0848b09": "阿那律，此云如意，亦云無貧，過去以食施辟",
    "T39n1799_02a:0848b10": "支佛，九十一劫天上人中受如意樂，無所劣",
    "T39n1799_02a:0848b11": "少。未入道時為性多睡，為佛所呵，因是不",
    "T39n1799_02a:0848b12": "寐，遂失明耳。佛教修天眼用見世事，因是",
    "T39n1799_02a:0848b13": "修得，見三千界如觀掌果。《大論》所明，大阿羅",
    "T39n1799_02a:0848b14": "漢見小千界，大辟支見百佛界，諸佛見一",
    "T39n1799_02a:0848b15": "切佛土。那律獨見大千者，以彼遍修作意數",
    "T39n1799_02a:0848b16": "故，於諸聲聞天眼第一。今言閻浮者，以大千",
    "T39n1799_02a:0848b17": "皆有閻浮，以別顯總亦不相違。",
    "T39n1799_02a:0848b18": "「諸菩薩等見百千界。」初地見百佛土，二地",
    "T39n1799_02a:0848b19": "見千世界，乃至十地見無量不可說佛剎微",
    "T39n1799_02a:0848b20": "塵數世界也。",
    "T39n1799_02a:0848b21": "「十方如來窮盡微塵清淨國土，無所不矚。」",
    "T39n1799_02a:0848b22": "佛具五眼三智，所見窮盡法界。已上四位階",
    "T39n1799_02a:0848b23": "級所見，淺深不同。蓋真見之用隨證所得，漸",
    "T39n1799_02a:0848b24": "明漸遠也。",
    "T39n1799_02a:0848b25": "「眾生洞視不過分寸。」隔紙膜不見外物，隔",
    "T39n1799_02a:0848b26": "皮膚不見五藏，豈同前聖真見之用？斯則真",
    "T39n1799_02a:0848b27": "見妄見前後五重，條然可辨。而云云何得知",
    "T39n1799_02a:0848b28": "是我真往，胡不察焉？二、約體非物以廣",
    "T39n1799_02a:0848b29": "辨，二：一、正辨見體非物，三：一、標塵。",
    "T39n1799_02a:0848c01": "「阿難！且吾與汝觀四天王所住宮殿，中間遍",
    "T39n1799_02a:0848c02": "覽水陸空行，雖有昏明種種形像，無非前塵",
    "T39n1799_02a:0848c03": "分別留礙。」分別者，差別也，或可前塵留礙",
    "T39n1799_02a:0848c04": "即是所分別之境。二、勅揀。",
    "T39n1799_02a:0848c05": "「汝應於此分別自他。」此標勸也。汝應於此",
    "T39n1799_02a:0848c06": "所緣境中，試分自他令其差別，自即見性、他",
    "T39n1799_02a:0848c07": "即物像。",
    "T39n1799_02a:0848c08": "「吾今將汝擇於見中，誰是我體、誰為物像？」",
    "T39n1799_02a:0848c09": "將，請也。誰，何也。我今請汝於所見中詳而",
    "T39n1799_02a:0848c10": "擇之，何者是汝見體，何者是其物像。此正",
    "T39n1799_02a:0848c11": "勸令揀。三、正辨，二：一、明非見之物是前",
    "T39n1799_02a:0848c12": "塵。",
    "T39n1799_02a:0848c13": "「阿難！極汝見源，從日月宮是物非汝，至七金",
    "T39n1799_02a:0848c14": "山周遍諦觀，雖種種光亦物非汝。漸漸更觀，",
    "T39n1799_02a:0848c15": "雲騰鳥飛、風動塵起、樹木山川、草芥人畜，咸",
    "T39n1799_02a:0848c16": "物非汝。」極，窮也。研窮汝之見性，自遠至近",
    "T39n1799_02a:0848c17": "所見無非物像，非是汝之見性。芥，小草也。",
    "T39n1799_02a:0848c18": "二、明非物之見是真性。",
    "T39n1799_02a:0848c19": "「阿難！是諸近遠諸有物性雖復差殊，同汝見",
    "T39n1799_02a:0848c20": "精清淨所囑，則諸物類自有差別，見性無殊，",
    "T39n1799_02a:0848c21": "此精妙明誠汝見性。」物類雖殊，見性常一，",
    "T39n1799_02a:0848c22": "不隨境異，即是汝真，此顯真見平等無差。汝",
    "T39n1799_02a:0848c23": "前問云：「云何得知是我真性？」今明境自差別，",
    "T39n1799_02a:0848c24": "見性無殊，由是得知是汝真性。二、廣破展",
    "T39n1799_02a:0848c25": "轉執情，二：一、師資能見互緣破，三：一、正破。",
    "T39n1799_02a:0848c26": "「若見是物，則汝亦可見吾之見。」汝若執言：",
    "T39n1799_02a:0848c27": "汝能見心同所見物亦有差別。斯則見即是",
    "T39n1799_02a:0848c28": "物，佛之見性亦合是物，應被汝見。二、轉破。",
    "T39n1799_02a:0848c29": "「若同見者，名為見吾；吾不見時，何不見吾不",
    "T39n1799_02a:0849a01": "見之處？」汝若執言：我與世尊同緣物時，世",
    "T39n1799_02a:0849a02": "尊之見既著彼物，我見物時便是見佛之見。",
    "T39n1799_02a:0849a03": "經文省略，但云見吾。此牒所計也。即便破云：",
    "T39n1799_02a:0849a04": "吾不見時，何不見吾不見之處。意云：我若不",
    "T39n1799_02a:0849a05": "緣彼物之時名為不見，此不見體汝應合見，",
    "T39n1799_02a:0849a06": "為何不見也？",
    "T39n1799_02a:0849a07": "「若見不見，自然非彼不見之相。」此破轉計",
    "T39n1799_02a:0849a08": "也。汝若執言：我亦見佛不見之體，復有何失？",
    "T39n1799_02a:0849a09": "故云若見不見。即便破云：自然非彼不見之",
    "T39n1799_02a:0849a10": "相，意云：不見之體既被汝見，此則何成不見",
    "T39n1799_02a:0849a11": "之相？不見之體已被見故。三、結破。",
    "T39n1799_02a:0849a12": "「若不見吾不見之地，自然非物，云何非汝？」",
    "T39n1799_02a:0849a13": "此文之意展轉結歸都有五重，以顯阿難見",
    "T39n1799_02a:0849a14": "性。經文存三，而隱二意。若具論者，合云：若",
    "T39n1799_02a:0849a15": "不見吾不見之處，亦不見吾見處。既不見吾",
    "T39n1799_02a:0849a16": "見處，吾見自然非物。吾見若非是物，汝見亦",
    "T39n1799_02a:0849a17": "非是物。汝見既非是物，云何非汝真見？二、",
    "T39n1799_02a:0849a18": "心境更觀雜亂破，三：一、正破。又則汝今見",
    "T39n1799_02a:0849a19": "物之時，汝既見物，物亦見汝，體性紛雜，則汝",
    "T39n1799_02a:0849a20": "與我并諸世間不成安立。又若汝執見性是",
    "T39n1799_02a:0849a21": "物，亦應彼物即是於見。如是則應汝見物時，",
    "T39n1799_02a:0849a22": "物亦見汝，斯則人物如何分辨？物體見性自",
    "T39n1799_02a:0849a23": "然雜亂，物即是汝、汝即是物，世間一切俱不",
    "T39n1799_02a:0849a24": "成立，如何名為安立諦耶？二、顯是。",
    "T39n1799_02a:0849a25": "「阿難！若汝見時是汝非我，見性周遍，非汝而",
    "T39n1799_02a:0849a26": "誰？」若汝現見物時，宛然分辨，阿難非佛、",
    "T39n1799_02a:0849a27": "佛非阿難，此則世間顯然安立，皆汝見性周",
    "T39n1799_02a:0849a28": "遍了知。此周遍性若非汝真，復是何耶？故結",
    "T39n1799_02a:0849a29": "云非汝而誰。三、斥疑。",
    "T39n1799_02a:0849b01": "「云何自疑汝之真性？性汝不真，取我求實。」",
    "T39n1799_02a:0849b02": "責其不認也。此是汝之真性，能性於汝，謂性",
    "T39n1799_02a:0849b03": "一切心也。前云「汝身汝心皆是妙明真精妙",
    "T39n1799_02a:0849b04": "心中所現物。」而不自識，却從他求，豈不迷倒？",
    "T39n1799_02a:0849b05": "此之大意，明真見離緣，周遍法界，湛然常住，",
    "T39n1799_02a:0849b06": "妙用無邊，平等清淨，體非差別。用釋前文云",
    "T39n1799_02a:0849b07": "「何得知是我真性。」四、就疑難廣釋，四：一、見",
    "T39n1799_02a:0849b08": "性縮斷疑，三：一、伸疑。",
    "T39n1799_02a:0849b09": "阿難白佛言：「世尊！若此見性必我非餘，我與",
    "T39n1799_02a:0849b10": "如來觀四天王勝藏寶殿居日月宮，此見周",
    "T39n1799_02a:0849b11": "圓，遍娑婆國，退歸精舍秖見伽藍，清心戶堂",
    "T39n1799_02a:0849b12": "但瞻簷廡。」敘見近遠也。因前開示雖了是",
    "T39n1799_02a:0849b13": "真，洎觀遠近不無疑悔。四天宮殿與日月齊，",
    "T39n1799_02a:0849b14": "同四萬由旬。娑婆，此云堪忍，大千界之都名。",
    "T39n1799_02a:0849b15": "今舉總顯別也。僧伽藍摩，此云眾園。廡堂，下",
    "T39n1799_02a:0849b16": "也。",
    "T39n1799_02a:0849b17": "「世尊！此見如是，其體本來周遍一界，今在室",
    "T39n1799_02a:0849b18": "中唯滿一室，為復此是縮大為小？為當牆宇",
    "T39n1799_02a:0849b19": "夾令斷絕？我今不知斯義所在，願垂弘慈，為",
    "T39n1799_02a:0849b20": "我敷演。」一界，初天也。一室，講堂也。借力見",
    "T39n1799_02a:0849b21": "寬、自力見狹，寬狹既著，縮斷堪疑，猶豫在",
    "T39n1799_02a:0849b22": "懷，故云不知斯義所在。以阿難未證真如，未",
    "T39n1799_02a:0849b23": "發真用，佛隨外相對物辨真，既未親證，故",
    "T39n1799_02a:0849b24": "難領會。此之疑意，亦約外相以明縮斷，乘前",
    "T39n1799_02a:0849b25": "起難以洗物情。二、正破，三：一、總斥其非。",
    "T39n1799_02a:0849b26": "佛告阿難：「一切世間大小內外諸所事業，各",
    "T39n1799_02a:0849b27": "屬前塵，不應說言見有舒縮。」大小內外對",
    "T39n1799_02a:0849b28": "待假立，俱屬前塵，能見真心何舒何卷？故",
    "T39n1799_02a:0849b29": "此總責令知其非。二、舉喻釋義，四：一、雙問。",
    "T39n1799_02a:0849c01": "「譬如方器中見方空，吾復問汝：此方器中所",
    "T39n1799_02a:0849c02": "見方空，為復定方、為不定方？」器喻前塵，空",
    "T39n1799_02a:0849c03": "喻見性。空之方圓喻疑見舒縮。二、雙破。",
    "T39n1799_02a:0849c04": "「若定方者，別安圓器，空應不圓；若不定者，在",
    "T39n1799_02a:0849c05": "方器中應無方空。」方器中空若定方者，除",
    "T39n1799_02a:0849c06": "去方器別著圓器，此處虛空應無圓相。若言",
    "T39n1799_02a:0849c07": "虛空不定方者，顯是方器無方虛空。三、合",
    "T39n1799_02a:0849c08": "顯。",
    "T39n1799_02a:0849c09": "「汝言不知斯義所在。義性如是，云何為在？」",
    "T39n1799_02a:0849c10": "汝疑見性縮斷，要在一義決定。見性之義猶",
    "T39n1799_02a:0849c11": "如虛空，虛空豈有方圓而可在耶！此明真見",
    "T39n1799_02a:0849c12": "周遍，無有方所，如彼虛空。故《涅槃》云「有常之",
    "T39n1799_02a:0849c13": "法遍一切處，虛空常故無處不遍，如來亦爾",
    "T39n1799_02a:0849c14": "遍一切處，是故為常。無常之法此有彼無，如",
    "T39n1799_02a:0849c15": "來不爾，是故為常。」四、會釋。",
    "T39n1799_02a:0849c16": "「阿難！若復欲令入無方圓，但除器方；空體無",
    "T39n1799_02a:0849c17": "方，不應說言更除虛空方相所在。」入，達解",
    "T39n1799_02a:0849c18": "也。若欲達解無方圓義，但去器之方圓，不可",
    "T39n1799_02a:0849c19": "更除虛空方相。若欲達解無大小義，但去塵",
    "T39n1799_02a:0849c20": "境大小，不可說言見性寬狹。三、就疑難破，",
    "T39n1799_02a:0849c21": "二：一、以延破縮疑。",
    "T39n1799_02a:0849c22": "「若如汝問，入室之時縮見令小，仰觀日時汝",
    "T39n1799_02a:0849c23": "豈挽見齊於日面？」若汝執言縮見成小，應",
    "T39n1799_02a:0849c24": "可引見令伸等到日邊。挽，引。齊，等。面，猶邊也。",
    "T39n1799_02a:0849c25": "二、以續破斷疑。",
    "T39n1799_02a:0849c26": "「若築牆宇能夾見斷，穿為小竇，寧無續迹？是",
    "T39n1799_02a:0849c27": "義不然。」竇，孔穴也。若執夾令見斷，應可接",
    "T39n1799_02a:0849c28": "之令見相續，若相接者應有續跡。三、會通，",
    "T39n1799_02a:0849c29": "二：一、迷心執境。",
    "T39n1799_02a:0850a01": "「一切眾生從無始來迷己為物，失於本心，為",
    "T39n1799_02a:0850a02": "物所轉，故於是中觀大觀小。」迷真性之已，",
    "T39n1799_02a:0850a03": "成色心之物。色心既成，真性即隱，故云失於",
    "T39n1799_02a:0850a04": "本心。前文云能生諸緣，緣所遣者，境從心變、",
    "T39n1799_02a:0850a05": "心隨境轉，故見大小之異、內外之殊不能離",
    "T39n1799_02a:0850a06": "緣觀性，但知隨境生執，故有前來種種疑倒。",
    "T39n1799_02a:0850a07": "二、悟物同真。",
    "T39n1799_02a:0850a08": "「若能轉物，則同如來，身心圓明，不動道場，於",
    "T39n1799_02a:0850a09": "一毛端遍能含受十方國土。」若了色心因",
    "T39n1799_02a:0850a10": "緣和合虛妄有生，因緣別離虛妄名滅，生滅",
    "T39n1799_02a:0850a11": "去來本如來藏，性真常中求於去來、迷悟、生",
    "T39n1799_02a:0850a12": "死了無所得，斯則了妄唯真，無物可轉，為真",
    "T39n1799_02a:0850a13": "轉物，背塵合覺，同諸佛矣。身心圓明者，身圓",
    "T39n1799_02a:0850a14": "明則毛端現土，心圓明則遍照法界，此乃悟",
    "T39n1799_02a:0850a15": "物咸真，即成妙用。故下文云「我以不生不滅",
    "T39n1799_02a:0850a16": "合如來藏，而如來藏唯妙覺明，圓照法界，是",
    "T39n1799_02a:0850a17": "故於中一為無量，乃至坐微塵裏轉大法輪」",
    "T39n1799_02a:0850a18": "等。然上諸文俱約對境辨見顯不生滅，如",
    "T39n1799_02a:0850a19": "對手之開合，身之遷變，境之可還，物之差別，",
    "T39n1799_02a:0850a20": "麁相而辨，密示生滅即不生滅，尚見外境是",
    "T39n1799_02a:0850a21": "生滅法。今此會通，令了心之與境皆是迷己",
    "T39n1799_02a:0850a22": "所成，無心外法可以相對，則法法皆如、塵",
    "T39n1799_02a:0850a23": "塵咸遍，分明顯示，令悟本真同如來耳。下文",
    "T39n1799_02a:0850a24": "縱有破諸疑難，一一隨文會通皆此意也。",
    "T39n1799_02a:0850a25": "二、破見性離身疑。此疑因前佛令轉物，則同",
    "T39n1799_02a:0850a26": "如來，身心圓明，不了會通萬法之旨，便謂如",
    "T39n1799_02a:0850a27": "來令轉前物成我真見。物若是見，此則見性",
    "T39n1799_02a:0850a28": "離身而有，故成此疑。文三：一、伸疑，三：一、疑。",
    "T39n1799_02a:0850a29": "阿難白佛言：「世尊！若此見精必我妙性，今此",
    "T39n1799_02a:0850b01": "妙性現在我前，見必我真，我今身心復是何",
    "T39n1799_02a:0850b02": "物？」若此物處見精定是我之真性，顯是此",
    "T39n1799_02a:0850b03": "性在我眼前，已離我體；此眼前見既是真我，",
    "T39n1799_02a:0850b04": "現今身心須不是我，復是何物？二、難。",
    "T39n1799_02a:0850b05": "「而今身心分別有實，彼見無別分辨我身，若",
    "T39n1799_02a:0850b06": "實我心令我見，見性實我，而身非我。」若以",
    "T39n1799_02a:0850b07": "現理而推，今此身心實有分別，緣於境界，彼",
    "T39n1799_02a:0850b08": "在前見，且無別彼列反識分辨我身。彼若實我",
    "T39n1799_02a:0850b09": "真心令我見者，彼既真我，我應非我。三、結。",
    "T39n1799_02a:0850b10": "「何殊如來先所難言：物能見我。」「唯垂大慈，開",
    "T39n1799_02a:0850b11": "發未悟。」設使彼見能有分辨，何殊前難汝",
    "T39n1799_02a:0850b12": "既見物，物亦見汝，則諸世間不成安立。二、廣",
    "T39n1799_02a:0850b13": "破，三：一、如來破其疑，三：一、標指其非。",
    "T39n1799_02a:0850b14": "佛告阿難：「今汝所言見在汝前，是義非實。」",
    "T39n1799_02a:0850b15": "前顯諸法唯心，故云若能轉物。不了斯旨，妄",
    "T39n1799_02a:0850b16": "謂見在眼前，雖形其言，實無斯理。二、牒疑",
    "T39n1799_02a:0850b17": "立理。",
    "T39n1799_02a:0850b18": "「若實汝前，汝實見者，則此見精既有方所，非",
    "T39n1799_02a:0850b19": "無指示。」設若眼前可見，應有處所可指，豈",
    "T39n1799_02a:0850b20": "成真見離名絕相？三、依理正破，二：一、約離",
    "T39n1799_02a:0850b21": "物以推是見，三：一、推徵其體，四：一、令觀物",
    "T39n1799_02a:0850b22": "象。",
    "T39n1799_02a:0850b23": "「且今與汝坐祇陀林，遍觀林渠及與殿堂，上",
    "T39n1799_02a:0850b24": "至日月，前對恒河。汝今於我師子座前，舉手",
    "T39n1799_02a:0850b25": "指陳是種種相，陰者是林，明者是日，礙者是",
    "T39n1799_02a:0850b26": "壁，通者是空，如是乃至草樹纖毫，大小雖殊，",
    "T39n1799_02a:0850b27": "但可有形無不指著。」物象差異，巨細雖殊，",
    "T39n1799_02a:0850b28": "形相既分，必歸指示。二、勸指見精。",
    "T39n1799_02a:0850b29": "「若必其見現在汝前，汝應以手確實指陳，何",
    "T39n1799_02a:0850c01": "者是見？」見性若在汝前，便同物像，可指見",
    "T39n1799_02a:0850c02": "性如何。三、以理推徵。",
    "T39n1799_02a:0850c03": "「阿難當知，若空是見，既已成見，何者是空？若",
    "T39n1799_02a:0850c04": "物是見，既已是見，何者為物？」諸像雖差，",
    "T39n1799_02a:0850c05": "不離空有，故將二事以辨是見也。",
    "T39n1799_02a:0850c06": "四、使其明示。",
    "T39n1799_02a:0850c07": "「汝可微細披剝萬像，析出精明淨妙見元，指",
    "T39n1799_02a:0850c08": "陳示我，同彼諸物，分明無惑。」披，開。剝，折。析，",
    "T39n1799_02a:0850c09": "辨也。物像現前，纖洪咸見，應於此處開析",
    "T39n1799_02a:0850c10": "分辨，令此見精分明出現，如諸物像更無",
    "T39n1799_02a:0850c11": "迷亂。二、答釋不能，二：一、述已不能。",
    "T39n1799_02a:0850c12": "阿難言：「我今於此重閣講堂，遠洎恒河，上觀",
    "T39n1799_02a:0850c13": "日月，舉手所指，縱目所觀，指皆是物，無是見",
    "T39n1799_02a:0850c14": "者。」目觀手指但見緣塵，於諸物中不辨是",
    "T39n1799_02a:0850c15": "見。二、引他況已。",
    "T39n1799_02a:0850c16": "「世尊！如佛所說，況我有漏初學聲聞，乃至菩",
    "T39n1799_02a:0850c17": "薩，亦不能於萬物像前剖出精見，離一切",
    "T39n1799_02a:0850c18": "物，別有自性。」若如佛說，令指見精，分明無",
    "T39n1799_02a:0850c19": "惑，至於證真大菩薩等，亦不能於諸物之中",
    "T39n1799_02a:0850c20": "分出其見，況我聲聞初學者乎。三、印成難",
    "T39n1799_02a:0850c21": "辨。",
    "T39n1799_02a:0850c22": "佛言：「如是如是。」印其不能分出見性。二、",
    "T39n1799_02a:0850c23": "約即物以推非見，四：一、牒前無是。",
    "T39n1799_02a:0850c24": "佛復告阿難：「如汝所言，無有精見離一切物",
    "T39n1799_02a:0850c25": "別有自性，則汝所指是物之中無是見者。」",
    "T39n1799_02a:0850c26": "既不能於物中辨出見性，斯則所指咸物，無",
    "T39n1799_02a:0850c27": "於是見。既無是見，應即非見，故下徵之。二、",
    "T39n1799_02a:0850c28": "徵此有非。",
    "T39n1799_02a:0850c29": "「今復告汝，汝與如來坐祇陀林，更觀林苑乃",
    "T39n1799_02a:0851a01": "至日月種種像殊，必無見精受汝所指。汝又",
    "T39n1799_02a:0851a02": "發明，此諸物中何者非見。」所指物像既不",
    "T39n1799_02a:0851a03": "是見，反應非見。若了唯真，更無是見非見，以",
    "T39n1799_02a:0851a04": "不了故隨語生執，洎乎徵詰，罔知所從，向下",
    "T39n1799_02a:0851a05": "會通皎然可見。三、答釋不知。",
    "T39n1799_02a:0851a06": "阿難言：「我實遍見此祇陀林，不知是中何者",
    "T39n1799_02a:0851a07": "非見。何以故？若樹非見，云何見樹？若樹即見，",
    "T39n1799_02a:0851a08": "復云何樹？如是乃至若空非見，云何見空？若",
    "T39n1799_02a:0851a09": "空即見，復云何空？我又思惟：是萬像中微",
    "T39n1799_02a:0851a10": "細發明無非見者。」先答不知也，何以下釋",
    "T39n1799_02a:0851a11": "不知所以。若也樹不是見，應離能見之外見",
    "T39n1799_02a:0851a12": "所不及，云何現今復見於樹？又若此樹即是",
    "T39n1799_02a:0851a13": "於見，云何更名此以為樹？空例此釋。離之既",
    "T39n1799_02a:0851a14": "不可，即之又難明，進退研之，未知所適。四、",
    "T39n1799_02a:0851a15": "印成難曉。",
    "T39n1799_02a:0851a16": "佛言：「如是如是。」如汝所辨，無非見者無乃",
    "T39n1799_02a:0851a17": "是乎，故云如是。二、大眾失其守。",
    "T39n1799_02a:0851a18": "於是大眾非無學者聞佛此言，茫然不知是",
    "T39n1799_02a:0851a19": "義終始，一時惶悚，失其所守。茫然者，暝昧",
    "T39n1799_02a:0851a20": "不明也。是見義既失，非見理復乖，終始難明，",
    "T39n1799_02a:0851a21": "守歸何所？而不知能見所緣俱為勞相，是非",
    "T39n1799_02a:0851a22": "即離，咸是緣塵。既法空之慧未開、智障之",
    "T39n1799_02a:0851a23": "惑難破，由是非無學者一時惶悚。三、法王",
    "T39n1799_02a:0851a24": "安其意。",
    "T39n1799_02a:0851a25": "如來知其魂慮變慴，心生憐愍，安慰阿難及",
    "T39n1799_02a:0851a26": "諸大眾：「諸善男子！無上法王是真實語，如所",
    "T39n1799_02a:0851a27": "如說、不誑不妄，非末伽梨四種不死矯亂論",
    "T39n1799_02a:0851a28": "議。汝諦思惟，無忝哀慕。」變，動。慴，懼也。世間",
    "T39n1799_02a:0851a29": "王者尚無二語，何況法王親證而說，故云如",
    "T39n1799_02a:0851b01": "所如說。佛有五語：謂真語、實語、如語、不誑",
    "T39n1799_02a:0851b02": "語、不異語。無偽曰真、稱理曰實、不變曰如、心",
    "T39n1799_02a:0851b03": "境相應曰不誑、懸見未然曰不異也。知時知",
    "T39n1799_02a:0851b04": "機，應根而說，豈同外道不死矯亂。四種矯亂，",
    "T39n1799_02a:0851b05": "至下當辨。此意所明，是非雙離，心境俱融，",
    "T39n1799_02a:0851b06": "顯真妙體無戲論相，故令諦而思惟，不須心",
    "T39n1799_02a:0851b07": "辱哀慕。三、會通，二：一、文殊旁為請問，三：一、",
    "T39n1799_02a:0851b08": "敘其不悟。",
    "T39n1799_02a:0851b09": "是時，文殊師利法王子愍諸四眾，在大眾中",
    "T39n1799_02a:0851b10": "即從座起，頂禮佛足，合掌恭敬而白佛言：「世",
    "T39n1799_02a:0851b11": "尊！此諸大眾不悟如來發明二種精見色空",
    "T39n1799_02a:0851b12": "是、非是義。」大眾茫然不知所措，雖聞安慰",
    "T39n1799_02a:0851b13": "令諦思惟，智慧不明，罔解所問。文殊智德旁",
    "T39n1799_02a:0851b14": "為發機，先敘不悟，後方請示。言二種者，謂於",
    "T39n1799_02a:0851b15": "色空之上辨於精見是與非是之二義也。",
    "T39n1799_02a:0851b16": "二、出其因由。",
    "T39n1799_02a:0851b17": "「世尊！若此前緣色空等像若是見者，應有所",
    "T39n1799_02a:0851b18": "指；若非見者，應無所矚。而今不知是義所歸，",
    "T39n1799_02a:0851b19": "故有驚怖，非是疇昔善根輕尠。」自是是非",
    "T39n1799_02a:0851b20": "難明，非謂善根尠少故此惶悚。疇昔，往日也。",
    "T39n1799_02a:0851b21": "三、為其請問。",
    "T39n1799_02a:0851b22": "「唯願如來大慈發明，此諸物像與此見精元",
    "T39n1799_02a:0851b23": "是何物？於其中間無是非是。」阿難前云：無",
    "T39n1799_02a:0851b24": "是見者、無非見者，如來一一印許，意令於真",
    "T39n1799_02a:0851b25": "法界達無是非。及至魂慮變慴，又囑汝諦思",
    "T39n1799_02a:0851b26": "惟，深欲令了法界一相。文殊愍眾，請佛明示，",
    "T39n1799_02a:0851b27": "此見與緣元是何物，無是非相。二、如來正",
    "T39n1799_02a:0851b28": "與會通，三：一、顯諸法唯真是非雙絕。",
    "T39n1799_02a:0851b29": "佛告文殊及諸大眾：「十方如來及大菩薩，於",
    "T39n1799_02a:0851c01": "其自住三摩地中，」自住之定即首楞嚴三昧",
    "T39n1799_02a:0851c02": "也。諸法如幻，法界一相，《起信》云「諸佛已離業",
    "T39n1799_02a:0851c03": "識，無自他相見。登地已上分證此法，亦如佛",
    "T39n1799_02a:0851c04": "見也。」",
    "T39n1799_02a:0851c05": "「見與見緣并所想相，」見謂識體，見緣即根，",
    "T39n1799_02a:0851c06": "是增上緣，能生識故。所想相即境也，是所緣",
    "T39n1799_02a:0851c07": "緣，牽生識故。下文云「想相為塵，識情為垢。」或",
    "T39n1799_02a:0851c08": "可見即是根，見緣即境，所想相即識，此根境",
    "T39n1799_02a:0851c09": "識即十八界，攝一切盡，即龍樹四句中因緣",
    "T39n1799_02a:0851c10": "所生法也。",
    "T39n1799_02a:0851c11": "「如虛空華，本無所有。」此根境識從妄心有，",
    "T39n1799_02a:0851c12": "其體元無，如空中華翳病故見。下文云「見聞",
    "T39n1799_02a:0851c13": "如幻翳，三界故空華。」此則我說即是空。",
    "T39n1799_02a:0851c14": "「此見及緣，」雖如幻華，本無其體，世俗諦中",
    "T39n1799_02a:0851c15": "說名根境。即亦名為假名。",
    "T39n1799_02a:0851c16": "「元是菩提妙淨明體，云何於中有是非是？」",
    "T39n1799_02a:0851c17": "諸法無體，不覺故有，不覺即覺，元是菩提。《起",
    "T39n1799_02a:0851c18": "信》云「念無自相，不離本覺，若離覺性則無不",
    "T39n1799_02a:0851c19": "覺。」下經亦云「見與見緣似現前境，元我覺明。」",
    "T39n1799_02a:0851c20": "即亦是中道義也。文殊前問，此諸物像及此",
    "T39n1799_02a:0851c21": "見精元是何物等，故佛答云：元是菩提妙淨",
    "T39n1799_02a:0851c22": "明體。此則顯一真法界離性離相，圓收諸法，",
    "T39n1799_02a:0851c23": "無不是如，云何更說是見非見？即洗滌前來",
    "T39n1799_02a:0851c24": "緣塵辨見，或見或塵是非之相。若不以三昧",
    "T39n1799_02a:0851c25": "遣蕩，何能契此一如？故淨名息言，意在於此。",
    "T39n1799_02a:0851c26": "二、引文殊為例二相元無，三：一、引例，二：一、",
    "T39n1799_02a:0851c27": "問。",
    "T39n1799_02a:0851c28": "「文殊！吾今問汝。如汝文殊，更有文殊是文殊",
    "T39n1799_02a:0851c29": "者、為無文殊？」佛意問云，如汝文殊是一體",
    "T39n1799_02a:0852a01": "性，吾欲於此更立是名為是文殊，復欲於此",
    "T39n1799_02a:0852a02": "立一無名為無文殊，為得已否？意顯一真體",
    "T39n1799_02a:0852a03": "上不立是名、不立無相，是即對非以立，無即",
    "T39n1799_02a:0852a04": "待有而稱，是非、有無戲論之見，豈會一真。前",
    "T39n1799_02a:0852a05": "約觀門無是非相，唯證乃知，若不指事以明，",
    "T39n1799_02a:0852a06": "未證如何領解？故託文殊以明一相。二、答。",
    "T39n1799_02a:0852a07": "「如是。世尊！我真文殊，無是文殊，何以故？若有",
    "T39n1799_02a:0852a08": "是者，則二文殊。然我今日非無文殊，於中實",
    "T39n1799_02a:0852a09": "無是非二相。」先答無是。若立是者，即須對",
    "T39n1799_02a:0852a10": "非便有二相，故云則二文殊。次答無無，若立",
    "T39n1799_02a:0852a11": "無者即成斷滅，將何名為真文殊體？但於真",
    "T39n1799_02a:0852a12": "體無是非相，亦不可說真體全無。見之與緣",
    "T39n1799_02a:0852a13": "亦復如是，同是一真故無二相也。二、合顯。",
    "T39n1799_02a:0852a14": "佛言：「此見妙明與諸空塵亦復如是，本是妙",
    "T39n1799_02a:0852a15": "明無上菩提淨圓真心，妄為色空及與聞見。」",
    "T39n1799_02a:0852a16": "此見及緣皆是妄心分別故有，說何為是",
    "T39n1799_02a:0852a17": "而更立非？若了法界一相咸是一如，即同文",
    "T39n1799_02a:0852a18": "殊無是非相，故云亦復如是三、重喻。",
    "T39n1799_02a:0852a19": "「如第二月，誰為是月？又誰非月？文殊！但一月",
    "T39n1799_02a:0852a20": "真，中間自無是月非月。」本唯一月，未曾有",
    "T39n1799_02a:0852a21": "二，病眼不了，二相俄生。既知第二無體，更欲",
    "T39n1799_02a:0852a22": "名誰為是月非月？三、指妄顯真結成得失。",
    "T39n1799_02a:0852a23": "「是以汝今觀見與塵種種發明名為妄想，不",
    "T39n1799_02a:0852a24": "能於中出是非是，由是精真妙覺明性，故能",
    "T39n1799_02a:0852a25": "令汝出指非指。」妄想若存，心境難脫，故不",
    "T39n1799_02a:0852a26": "能出是非是相。若一念不生，前後際斷，唯",
    "T39n1799_02a:0852a27": "一妙覺，湛然周遍，於中更無是相非相。指即",
    "T39n1799_02a:0852a28": "是見也，非指即非見也，但文變耳。然文字",
    "T39n1799_02a:0852a29": "法師，困於章句，竟不能通一相一味者，莫不",
    "T39n1799_02a:0852b01": "競執空華、爭馳二月攻乎異端，彼我天隔。苟",
    "T39n1799_02a:0852b02": "能居一切時不起妄念，於諸妄心亦不息滅，",
    "T39n1799_02a:0852b03": "住妄想境不加了知，於無了知不辨真實，",
    "T39n1799_02a:0852b04": "斯則隨順覺性，云何更容是、非是相於其間",
    "T39n1799_02a:0852b05": "哉。",
    "T39n1799_02a:0852b06": "首楞嚴義疏注經卷第二之一"
}