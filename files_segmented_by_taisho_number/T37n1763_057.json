{
    "T37n1763_057:0558b09": "4大般涅槃經集解卷第五十七",
    "T37n1763_057:0558b11": "　辨縛解義",
    "T37n1763_057:0558b12": "　辨前後五陰相續以蠟印為譬",
    "T37n1763_057:0558b13": "　名色繫縛眾生眾生繫縛名色",
    "T37n1763_057:0558b14": "　明煩惱與習手為因果",
    "T37n1763_057:0558b15": "　廣辨八喻謂逆喻現喻等",
    "T37n1763_057:0558b16": "　廣釋燈譬聖道義",
    "T37n1763_057:0558b17": "　釋須陀洹雖生惡國猶自持戒",
    "T37n1763_057:0558b18": "　引香山師子為譬",
    "T37n1763_057:0558b19": "　廣辯戒定慧相不可得",
    "T37n1763_057:0558b20": "　釋十六惡律儀",
    "T37n1763_057:0558b21": "　釋生義與涅槃義皆不生不滅",
    "T37n1763_057:0558b22": "　釋佛性非一非二義",
    "T37n1763_057:0558b23": "師子吼品之第四",
    "T37n1763_057:0558b24": "師子吼言：世尊！如佛所說至以是二因應無縛",
    "T37n1763_057:0558b25": "解。案僧亮曰：第三門，辯縛解也。若如上說，",
    "T37n1763_057:0558b26": "因果之觀必從縛得脫也。僧宗曰：此下復有",
    "T37n1763_057:0558b27": "四段，探其義並從中道而來也。前中道論義，",
    "T37n1763_057:0558b28": "初以五句執有、後以七句執無。佛釋云：不可",
    "T37n1763_057:0558b29": "一向定有、不可一向定無。今此下猶欲成其",
    "T37n1763_057:0558c01": "前執也。以縛解修道二問，成前有執；轉障勸",
    "T37n1763_057:0558c02": "修，成前無執也。所以知縛解成其有執，謂若",
    "T37n1763_057:0558c03": "因中有佛性，為惑所纏，故稱為縛。從因至果",
    "T37n1763_057:0558c04": "得脫，故稱為解。若因時無性，後方有因，本無",
    "T37n1763_057:0558c05": "故則無有縛。果時自起，生在累外，復無所解",
    "T37n1763_057:0558c06": "也。以此二因者，正因即神明，緣因即萬善，此",
    "T37n1763_057:0558c07": "自是有為，居在於縛，乃至金剛亦未免於惑。",
    "T37n1763_057:0558c08": "是則金剛為累生在於前，佛心無累起在於",
    "T37n1763_057:0558c09": "後，豈有從縛至解耶？寶亮曰：大文第三，明",
    "T37n1763_057:0558c10": "縛解之相也。若於向者觀因觀果信心得立，",
    "T37n1763_057:0558c11": "承此修道者，則名為解。若於此因果六行之",
    "T37n1763_057:0558c12": "中信心不立，則名為縛。今將明此理，故先作",
    "T37n1763_057:0558c13": "難。若如佛所說，應無縛解。何以然耶？我先言",
    "T37n1763_057:0558c14": "正因中有佛，故須緣了出；而佛言正因之內",
    "T37n1763_057:0558c15": "都無有果。然則有縛之時舉體無縛，及其解",
    "T37n1763_057:0558c16": "時亦未曾有縛，云何而言從縛得解？下引事",
    "T37n1763_057:0558c17": "如五陰遷流、念念生滅，法相如此，誰縛誰解？",
    "T37n1763_057:0558c18": "就此文中凡有五段：第一明行人於三世中",
    "T37n1763_057:0558c19": "陰陰相傳；第二出起縛之體相；第三辯解體",
    "T37n1763_057:0558c20": "之方法；第四明縛解不相離；第五論子果縛",
    "T37n1763_057:0558c21": "異。智秀曰：上明中道，雖復理相顯然，但學者",
    "T37n1763_057:0558c22": "根殊，曉則成解、迷則致縛。為獎學者，使順縛",
    "T37n1763_057:0558c23": "而就解，此下第三次辯縛解明義。凡有五翻：",
    "T37n1763_057:0558c24": "第一約不異段；第二明業盡果謝，理不可",
    "T37n1763_057:0558c25": "移；第三訖燈生闇滅，明果謝之後，後果必來",
    "T37n1763_057:0558c26": "續也；第四蠟印譬，明陰所以續，由果因之",
    "T37n1763_057:0558c27": "理。必相開故也；第五炎，明中陰果報相從",
    "T37n1763_057:0558c28": "也。",
    "T37n1763_057:0558c29": "是五陰者念念生滅如其生滅誰縛誰解。",
    "T37n1763_057:0559a01": "案僧亮曰：若因中佛性為結所縛者，結滅則",
    "T37n1763_057:0559a02": "解，名義可尋也。今五陰生滅，前垢後淨，一滅",
    "T37n1763_057:0559a03": "一生初不相及，誰縛誰解也。",
    "T37n1763_057:0559a04": "世尊！因此五陰生後五陰至眾生亦爾云何縛",
    "T37n1763_057:0559a05": "解。案僧亮曰：為外人作通也。若不至則無",
    "T37n1763_057:0559a06": "縛者，亦應無生也。僧宗曰：物情多疑此理，是",
    "T37n1763_057:0559a07": "故致問。若中道義圓，則生解亦圓，以承此見",
    "T37n1763_057:0559a08": "性；若乖之一豪，則永遠正路。此五陰者，引",
    "T37n1763_057:0559a09": "陰證不相及義為譬，以成其執也。言此陰自",
    "T37n1763_057:0559a10": "滅，不至彼陰，二陰同縛尚不相至，豈況佛",
    "T37n1763_057:0559a11": "性而從縛得解。若有縛解，當知因中已有性",
    "T37n1763_057:0559a12": "也。",
    "T37n1763_057:0559a13": "善男子！諦聽諦聽至如燈生闇滅燈滅闇生。",
    "T37n1763_057:0559a14": "案僧亮曰：答意是相續假名眾生有結，以中",
    "T37n1763_057:0559a15": "陰續死陰，以生陰續中陰，眾苦名之為縛，不",
    "T37n1763_057:0559a16": "在因中有果也。僧宗曰：就二陰釋相傳之義。",
    "T37n1763_057:0559a17": "其難欲使已有性在於身中，從惑得解也；今",
    "T37n1763_057:0559a18": "明不假已有一性。夫因果本自相召，有因則",
    "T37n1763_057:0559a19": "有因、有果則有果，不得言都無。在因為縛，從",
    "T37n1763_057:0559a20": "因至果為解。若論實法，則前不至後；相續為",
    "T37n1763_057:0559a21": "論，則本縛今解。",
    "T37n1763_057:0559a22": "善男子！如蠟印印泥至如印印泥印壞文成。",
    "T37n1763_057:0559a23": "案僧亮曰：印譬前陰，文譬後陰也。僧宗曰：",
    "T37n1763_057:0559a24": "重為二陰作譬也。以火融蠟滅，而泥文自生，",
    "T37n1763_057:0559a25": "此時而現，不得言蠟文變為泥文。文非泥出",
    "T37n1763_057:0559a26": "者，非泥離蠟自然而出也。不餘處來者，由蠟",
    "T37n1763_057:0559a27": "而來也。以況現陰中陰義也。以行業之火",
    "T37n1763_057:0559a28": "故，令現陰滅、中陰陰生，亦不得言中陰離現",
    "T37n1763_057:0559a29": "而生，亦不得言餘處生，由現陰為因也。寶",
    "T37n1763_057:0559b01": "亮曰：蠟喻死時行人，印喻死時五陰，泥喻中",
    "T37n1763_057:0559b02": "陰行人，泥上之文喻中陰五陰。不變在泥者，",
    "T37n1763_057:0559b03": "死時之陰與行人亦不變作中陰中人也。文",
    "T37n1763_057:0559b04": "非泥出者，中陰五陰不直從人生也。不餘處",
    "T37n1763_057:0559b05": "來者，復不別從餘處得中陰中五陰也。以印",
    "T37n1763_057:0559b06": "因緣而生文者，因死時之陰得中陰陰也。現",
    "T37n1763_057:0559b07": "在陰滅中陰陰生者，合向者印滅，文成句也。",
    "T37n1763_057:0559b08": "是現在陰終不變為中陰五陰者，合向蠟印",
    "T37n1763_057:0559b09": "不變在泥句也。中陰五陰亦非自生者，合向",
    "T37n1763_057:0559b10": "文非泥出句也。不從餘來者，合向不餘處來",
    "T37n1763_057:0559b11": "句也。因現陰下，合向以印因緣而生是文也。",
    "T37n1763_057:0559b12": "名雖無差而時節各異至如印印泥印壞文成。",
    "T37n1763_057:0559b13": "案僧宗曰：非肉眼見者，其色細妙，天眼乃",
    "T37n1763_057:0559b14": "見耳。三種食者，思食即過去業也。此中有冷",
    "T37n1763_057:0559b15": "煖觸成身。意地四心及五識諸心相連，無段",
    "T37n1763_057:0559b16": "食也。中陰二種，善與惡者，向明以前陰為蠟、",
    "T37n1763_057:0559b17": "中陰為泥，今復明從中陰向受生處也。寶亮",
    "T37n1763_057:0559b18": "曰：中陰報妙，唯天眼識所覩，亦無段食。而自",
    "T37n1763_057:0559b19": "資故，隨其用業善惡之所感、心用之麁細，後",
    "T37n1763_057:0559b20": "父母和會，各隨業覓生。以成己身，起三煩惱",
    "T37n1763_057:0559b21": "交會纏著，中陰陰壞，後陰續起，如印壞之文",
    "T37n1763_057:0559b22": "成。",
    "T37n1763_057:0559b23": "生時諸根有具不具至以是義故名五陰生。",
    "T37n1763_057:0559b24": "案僧亮曰：雖無差時節各異者，時雖是一，",
    "T37n1763_057:0559b25": "而一生一滅，用不同也。寶亮曰：第二，出縛體",
    "T37n1763_057:0559b26": "也。隨業成早晚，生三毒因緣，業結亂起，繫",
    "T37n1763_057:0559b27": "縛於生死也。",
    "T37n1763_057:0559b28": "是人若得親近於佛至以是義故名五陰滅。",
    "T37n1763_057:0559b29": "案僧亮曰：斷煩惱業受生死，名解脫耳。寶",
    "T37n1763_057:0559c01": "亮曰：第三，出解體也。繫縛輪轉，自非深觀境",
    "T37n1763_057:0559c02": "界，無以除生死苦也。",
    "T37n1763_057:0559c03": "師子吼言：空中無刺云何言拔？陰無繫者云何",
    "T37n1763_057:0559c04": "繫縛。案僧亮曰：上云陰不斷名縛，而未說",
    "T37n1763_057:0559c05": "繫主，故設難也。寶亮曰，第四，正明縛解不離",
    "T37n1763_057:0559c06": "眾生。離縛解之外，無別有眾生，但因成假名。",
    "T37n1763_057:0559c07": "離因無果，若以惑成人，名人為縛；以解成人，",
    "T37n1763_057:0559c08": "名人為解。將明此理，故難云空本無刺可拔，",
    "T37n1763_057:0559c09": "陰亦無縛可解。",
    "T37n1763_057:0559c10": "佛言：善男子！以煩惱鎖至無煩惱故名為解脫。",
    "T37n1763_057:0559c11": "案僧亮曰：生生不斷，由煩惱繫也。寶亮",
    "T37n1763_057:0559c12": "曰：五陰法外更無別人，束五陰作人也。若五",
    "T37n1763_057:0559c13": "陰有縛，名人為縛；若五陰解，名人為解。如柱",
    "T37n1763_057:0559c14": "持屋，無別屋外有柱也。",
    "T37n1763_057:0559c15": "善男子！如捲合掌繫縛等三至無煩惱故名為",
    "T37n1763_057:0559c16": "解脫。案僧亮曰：指合成捲，而指散捲滅。",
    "T37n1763_057:0559c17": "合散成滅，不異於指，煩惱亦爾也。",
    "T37n1763_057:0559c18": "善男子！如說名色繫縛眾生至亦名眾生繫縛",
    "T37n1763_057:0559c19": "名色。案僧亮曰：陰長結短容有相縛，而名",
    "T37n1763_057:0559c20": "色眾生無長無短，更以為譬也。寶亮曰：因成",
    "T37n1763_057:0559c21": "假名，更無別法起，其旨始顯也。",
    "T37n1763_057:0559c22": "師子吼言：世尊！如眼不自見至是故我言眾生",
    "T37n1763_057:0559c23": "解脫。案僧亮曰：二手合時更無異法而來",
    "T37n1763_057:0559c24": "合者，合一是果，手二是因，而離手無合也；名",
    "T37n1763_057:0559c25": "色眾生亦爾。寶亮曰：若名色異，眾者者可",
    "T37n1763_057:0559c26": "得言縛；今名色與縛一體，如眼不自見，云何",
    "T37n1763_057:0559c27": "名色繫縛名色耶？佛答：以二手共合，更無別",
    "T37n1763_057:0559c28": "合法，即手為合，故即名色為縛也。",
    "T37n1763_057:0559c29": "師子吼言：世尊！若有名色至未離名色亦應繫",
    "T37n1763_057:0560a01": "縛。案僧亮曰：名色眾生二無長短，致此難",
    "T37n1763_057:0560a02": "也。寶亮曰：第五，明子果縛異。",
    "T37n1763_057:0560a03": "善男子！解脫二種至油若盡者滅則無疑。案",
    "T37n1763_057:0560a04": "僧亮曰：名色三種，謂是因、是果、非因非果。煩",
    "T37n1763_057:0560a05": "惱與習，互為因果，以煩惱陰是果。佛性眾",
    "T37n1763_057:0560a06": "生亦是名色，非因果也。寶亮曰：羅漢已斷",
    "T37n1763_057:0560a07": "子縛盡，雖有名色，非生死因。但果報數盡，",
    "T37n1763_057:0560a08": "非治道所除也。",
    "T37n1763_057:0560a09": "善男子！所言油者喻諸煩惱至若得斷者則入",
    "T37n1763_057:0560a10": "涅槃。案僧亮曰：有或者，則處處受生，故名",
    "T37n1763_057:0560a11": "眾生。或盡不生，不名眾生，名入涅槃。寶亮",
    "T37n1763_057:0560a12": "曰：燈譬果縛：油譬子縛也。",
    "T37n1763_057:0560a13": "師子吼言：世尊！燈之與油至云何如來喻之於",
    "T37n1763_057:0560a14": "燈。案僧亮曰：以明譬眾生，後以眾生譬",
    "T37n1763_057:0560a15": "燈。即以明為燈，油是生因。今煩惱是眾生成",
    "T37n1763_057:0560a16": "因，竟以何為譬耳？寶亮曰：師子吼還更執明",
    "T37n1763_057:0560a17": "燈之與油二物各異，若言眾生即縛者，此",
    "T37n1763_057:0560a18": "非譬也。",
    "T37n1763_057:0560a19": "佛言：善男子！喻有八種至七先後喻八遍喻。",
    "T37n1763_057:0560a20": "案僧亮曰：欲明譬有多種，此少分譬也。此下",
    "T37n1763_057:0560a21": "廣辨逆與不逆諸譬也。寶亮曰：引八喻，明譬",
    "T37n1763_057:0560a22": "法不全取。前所喻者，蓋少分耳。",
    "T37n1763_057:0560a23": "云何順喻？如經中說至更無別車眾生亦爾。",
    "T37n1763_057:0560a24": "案僧亮曰：舉八種之意，意在少分也。",
    "T37n1763_057:0560a25": "善男子！若欲得合彼燈喻者至不為諸有之所",
    "T37n1763_057:0560a26": "污染。案僧亮曰：炎譬金剛，習盡則滅也。",
    "T37n1763_057:0560a27": "師子吼言：世尊！眾生五陰至誰有受教修集道",
    "T37n1763_057:0560a28": "者。案僧亮曰：第四修道門。從縛得解，功由",
    "T37n1763_057:0560a29": "眾行道之義也。說修道以積習為義也。有為",
    "T37n1763_057:0560b01": "主無，亦無繫住，何有修道？僧宗曰：大段之第",
    "T37n1763_057:0560b02": "四，明修道也，成前執有之難也。若因中有性，",
    "T37n1763_057:0560b03": "為惑所纏，從因至果，除惑說修。既有除惑",
    "T37n1763_057:0560b04": "之功，則修道義立。若因中無性，則唯是生滅、",
    "T37n1763_057:0560b05": "念念無常，當體自滅，誰有修道至涅槃耶？就",
    "T37n1763_057:0560b06": "脩道中可有八段：第一明相續修道有益；第",
    "T37n1763_057:0560b07": "二明修之方法也；第三明道平等；第四寄處",
    "T37n1763_057:0560b08": "所以明道；第五寄人明道；第六遣著就無相",
    "T37n1763_057:0560b09": "境界；第七更舉無十相勸修其因；第八重舉",
    "T37n1763_057:0560b10": "極果令修十相之因。心不斷者，言雖念念滅，",
    "T37n1763_057:0560b11": "要相續縛解不斷也。寶亮曰：就辯修道之中",
    "T37n1763_057:0560b12": "開為十段：第一明眾生神識雖念念滅，得有",
    "T37n1763_057:0560b13": "修道之義；第二明修道得法不得法，若忘懷",
    "T37n1763_057:0560b14": "得理即出生死；第三明道性平等；第四明處",
    "T37n1763_057:0560b15": "道；第五明時道；第六明人道；第七遣執明道；",
    "T37n1763_057:0560b16": "第八出能修道人；第九辨定慧相資；第十",
    "T37n1763_057:0560b17": "廣因果結句也。",
    "T37n1763_057:0560b18": "佛言：善男子！一切眾生至勤精進心信心定心。",
    "T37n1763_057:0560b19": "案僧亮曰：三慧是道，始從聞思也。念是聞",
    "T37n1763_057:0560b20": "慧、慧是思慧、發心是修慧，是六次第也。",
    "T37n1763_057:0560b21": "如是等法雖念念生滅至相續不斷故名修道。",
    "T37n1763_057:0560b22": "案僧亮曰：說有修集道者，以相續為集也。",
    "T37n1763_057:0560b23": "師子吼言：世尊！如是等法至亦相似相續云何",
    "T37n1763_057:0560b24": "修集。案僧亮曰：張兩關難也。稱上六心，言",
    "T37n1763_057:0560b25": "皆念念生滅，不能除結也。第二關云：若相似",
    "T37n1763_057:0560b26": "者，下則常下，亦無修力也。寶亮曰：問有兩",
    "T37n1763_057:0560b27": "意，一意，若念念滅者，體不自固，則無增長；",
    "T37n1763_057:0560b28": "二意，若從下生中、從中上，則非相似相續。",
    "T37n1763_057:0560b29": "佛言：善男子！如燈雖念念滅至亦能增長樹林",
    "T37n1763_057:0560c01": "草木。案僧亮曰：答初關難也。寶亮曰：先遣",
    "T37n1763_057:0560c02": "初意也。明一神解雖念念生滅，要冥相資，故",
    "T37n1763_057:0560c03": "得有用也。",
    "T37n1763_057:0560c04": "善男子！汝言念念滅至則能破壞一切煩惱。",
    "T37n1763_057:0560c05": "案僧亮曰：答第二關難也。寶亮曰：次遣第",
    "T37n1763_057:0560c06": "二意，明心是知解之性，雖改代不常，要相續",
    "T37n1763_057:0560c07": "不斷，理數目增進也。",
    "T37n1763_057:0560c08": "師子吼言：世尊！如佛所說至云何而得不作惡",
    "T37n1763_057:0560c09": "業。案僧亮曰：舉佛昔說修道相似不相似",
    "T37n1763_057:0560c10": "譬為證也。寶亮曰：將欲重諮，先領佛昔所說。",
    "T37n1763_057:0560c11": "佛言心不斷故得念念增長。若爾，須陀洹人",
    "T37n1763_057:0560c12": "亦應無漏無漏相次，云何捨無漏而生惡國",
    "T37n1763_057:0560c13": "耶？然須陀洹人得見諦無漏，無三漏業，乃是",
    "T37n1763_057:0560c14": "三住菩薩之位，何應受邊地報耶？是故一家",
    "T37n1763_057:0560c15": "撿理，義不應爾。如凡夫中小有福力尚不生",
    "T37n1763_057:0560c16": "邊地，況須陀洹人當受此報乎？今言生惡國",
    "T37n1763_057:0560c17": "者，捨見諦無漏清淨五陰，起思惟門煩惱，故",
    "T37n1763_057:0560c18": "言生惡國也。",
    "T37n1763_057:0560c19": "佛言：善男子！須陀洹者至以道力故不作惡業。",
    "T37n1763_057:0560c20": "案僧亮曰：見結不起：故不失須陀洹名也。",
    "T37n1763_057:0560c21": "善男子！譬如香山有師子王至以道力故不作",
    "T37n1763_057:0560c22": "諸惡。案僧亮曰：香山，譬得初果時五陰。師",
    "T37n1763_057:0560c23": "子王，譬初果無漏。鳥獸，見諦惑也。山，譬惡國",
    "T37n1763_057:0560c24": "陰也。",
    "T37n1763_057:0560c25": "善男子！譬如有人服食甘露至須陀洹陰亦復",
    "T37n1763_057:0560c26": "如是。案僧亮曰：廣舉諸證不失。",
    "T37n1763_057:0560c27": "師子吼菩薩白佛言：世尊至云何修定云何修",
    "T37n1763_057:0560c28": "慧。案僧亮曰：此下明修義也。寶亮曰：第二",
    "T37n1763_057:0560c29": "段，明修道得法不得法也。但自為不兼於物，",
    "T37n1763_057:0561a01": "名不得法。此下有三翻明義也。",
    "T37n1763_057:0561a02": "佛言：善男子！若有人至修戒定慧是名聲聞。",
    "T37n1763_057:0561a03": "案僧亮曰：第一翻，直雙說相對，明得法也。",
    "T37n1763_057:0561a04": "善男子！云何復名修集於戒至是則名為修集",
    "T37n1763_057:0561a05": "智慧。案僧亮曰：第二重，就能破大惡，以明",
    "T37n1763_057:0561a06": "得法也。",
    "T37n1763_057:0561a07": "善男子！修集戒者為身寂靜至為得常樂我淨",
    "T37n1763_057:0561a08": "法故。案僧亮曰：廣釋修戒定慧相也。寶亮",
    "T37n1763_057:0561a09": "曰：第三，明要心大果，名得法也。",
    "T37n1763_057:0561a10": "師子吼言：世尊！如佛所說至是故涅槃無因無",
    "T37n1763_057:0561a11": "果。案僧亮曰：難意承上戒定次第相生，而",
    "T37n1763_057:0561a12": "得稱常，其義未顯，故問也。若由智得滅，滅是",
    "T37n1763_057:0561a13": "本無今有，有即是生，生即是滅。直以不更生",
    "T37n1763_057:0561a14": "更滅名常者，生亦如是，即生即滅，不更生更",
    "T37n1763_057:0561a15": "滅亦應常也。寶亮曰：是生雖復當體，不辯住",
    "T37n1763_057:0561a16": "滅名之為常，要有始終不恒，故非涅槃也。",
    "T37n1763_057:0561a17": "師子吼言：世尊！眾生為悉至亦不應說佛性",
    "T37n1763_057:0561a18": "如空。案僧亮曰：因有三種，正因、緣因則別，",
    "T37n1763_057:0561a19": "境界因則共也。何者？三達智。一法不知，則非",
    "T37n1763_057:0561a20": "佛三世因緣也。各各有則無常者，謂彼佛所",
    "T37n1763_057:0561a21": "知、此佛不知，不知故惑不盡，佛應無常也。寶",
    "T37n1763_057:0561a22": "亮曰：第三段，明道性平等也。將欲廣明此理，",
    "T37n1763_057:0561a23": "故先作問也。",
    "T37n1763_057:0561a24": "佛言：善男子！眾生佛性至眾生佛性亦復如是。",
    "T37n1763_057:0561a25": "案僧亮曰：總答三因，明皆共有平等也。寶",
    "T37n1763_057:0561a26": "亮曰：在果之日有六道差別，成佛之後如是",
    "T37n1763_057:0561a27": "無異也。",
    "T37n1763_057:0561a28": "師子吼言：如佛所說至而是佛性常一無變。",
    "T37n1763_057:0561a29": "案僧亮曰：廣舉眾譬以釋同修而無礙也。",
    "T37n1763_057:0561b01": "大般涅槃經集解卷第五十七"
}