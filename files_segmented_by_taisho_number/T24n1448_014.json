{
    "T24n1448_014:0062b17": "根本說一切有部毘奈耶藥事",
    "T24n1448_014:0062b18": "卷第十四",
    "T24n1448_014:0062b20": "大唐三藏義淨奉　制譯",
    "T24n1448_014:0062b21": "「爾時大王見彼女人如風而去，心生怕懼，告",
    "T24n1448_014:0062b22": "彼門師婆羅門曰：『所應作者，悅意已走。』其婆",
    "T24n1448_014:0062b23": "羅門白言：『大王已得成就，災厄已除。』于時悅",
    "T24n1448_014:0062b24": "意在於空中，復更思惟：『我今於此受諸苦惱，",
    "T24n1448_014:0062b25": "皆由彼仙。若到仙所，須說此事，我身為汝，遭",
    "T24n1448_014:0062b26": "大苦難。』作是念已，即至仙所，禮已白仙人",
    "T24n1448_014:0062b27": "曰：『我為大仙向人說故，遂被繫縛，為人愛",
    "T24n1448_014:0062b28": "欲迷亂至死。』復白仙人曰：『若善財相覓，取我",
    "T24n1448_014:0062b29": "指鐶而授與之。報如是言：「我之住處，道路極",
    "T24n1448_014:0062c01": "嶮，幸當迴去，更不須來。若不肯迴，願仙略視",
    "T24n1448_014:0062c02": "道路。於此北界有三黑山，度此山已更有三",
    "T24n1448_014:0062c03": "山，復更有三山。度九山已，有雪山王，山北",
    "T24n1448_014:0062c04": "復有黑山，山下水流。復有佉達羅、伊沙陀羅、",
    "T24n1448_014:0062c05": "金剛藏、欲色山、烏俱得迦、伊伐得迦、阿鼻縛",
    "T24n1448_014:0062c06": "那、彼木山那等諸山。過此山已，即入佉那",
    "T24n1448_014:0062c07": "羅山，山下有窟，入此窟中。入已，有大石柱。",
    "T24n1448_014:0062c08": "登柱上已，被鹿皮而住。當有一鳥王，來撥汝",
    "T24n1448_014:0062c09": "去，得過諸山。從此出已，多有諸色于槎，或",
    "T24n1448_014:0062c10": "作人形、羊形、羖羊形。復至一窟名賓伽羅，",
    "T24n1448_014:0062c11": "中有水流如粖，其中有大蟒蛇，速疾走來。汝",
    "T24n1448_014:0062c12": "須存意，極大超越。其槎中間，有惡鳥來，當須",
    "T24n1448_014:0062c13": "射破。復有槎如兩牛相鬪，可打角破，便當進",
    "T24n1448_014:0062c14": "路。或復途槎以鐵為人，手持鐵刀，形貌可",
    "T24n1448_014:0062c15": "畏，亦須打破，然即進路。復有槎形如藥叉",
    "T24n1448_014:0062c16": "相，",
    "T24n1448_014:0062c17": "其藥叉鐵口，汝若見之，以鐵釘釘額。復逢一",
    "T24n1448_014:0062c18": "井名曰猛轉，當須手執於杖過之。若逢頭及",
    "T24n1448_014:0062c19": "眼黃色藥叉，當須杖刀之而過。又多度水，",
    "T24n1448_014:0062c20": "裏有蛟龍，其水名曰能伽、婆騰伽、多波儞、波",
    "T24n1448_014:0062c21": "登祇、指多囉、嗚嚧馱儞河、阿薩儞、阿施尾",
    "T24n1448_014:0062c22": "沙、毘陀諾儞等河。其能伽河有藥叉女常",
    "T24n1448_014:0062c23": "為居住，名曰俱波。婆騰伽河，無人能住。多",
    "T24n1448_014:0062c24": "波儞河，多有蛟龍。指多囉河中欲色。嗚嚧馱",
    "T24n1448_014:0062c25": "儞河，緊那羅婢居止。呵薩儞河中，緊那羅新",
    "T24n1448_014:0062c26": "婦住。阿施尾沙河中，有種種色蛇。毘陀河",
    "T24n1448_014:0062c27": "水，甚濁穢惡。若度能伽河時，意存勇健。若",
    "T24n1448_014:0062c28": "度婆騰伽河，心須超越。若度多婆那河，閉",
    "T24n1448_014:0062c29": "口而度。若度指多羅河時，作種歌唱。若度",
    "T24n1448_014:0063a01": "烏嚧馱那河，心須正定。若度呵薩那河時，默",
    "T24n1448_014:0063a02": "然勿語。若度阿施尾沙河時，當作禁毒蛇呪",
    "T24n1448_014:0063a03": "已度。若度那陀那河，手持利劍割藤而度。如",
    "T24n1448_014:0063a04": "是度過此等河已，有五百藥叉守當開門，汝",
    "T24n1448_014:0063a05": "須勤勇，必莫畏之，此是緊那羅王城。」』說是語",
    "T24n1448_014:0063a06": "已，禮仙之足。騰空而去。",
    "T24n1448_014:0063a07": "「爾時善財童子，平定外國怨已，却還那布羅",
    "T24n1448_014:0063a08": "城。是時善財纔息定已，即拜父王，對面而",
    "T24n1448_014:0063a09": "坐。父王便已愛念之語安慰善財。善財答曰：",
    "T24n1448_014:0063a10": "『以父王威力，得安穩歸，伐彼怨軍，悉皆平",
    "T24n1448_014:0063a11": "定。仍將寶子，置立押官，依法輸科。』父王告",
    "T24n1448_014:0063a12": "言：『我子有功，所作皆了。』其善財童子，辭父王",
    "T24n1448_014:0063a13": "曰：『欲歸宮內。』父王告曰：『且住共食。』白父王：",
    "T24n1448_014:0063a14": "『我久不見悅意，今欲往看。』王曰：『今日且住！明",
    "T24n1448_014:0063a15": "當往看。』又白父王：『我要今日須看悅意。』父王",
    "T24n1448_014:0063a16": "默然不對。是時童子即歸本宮，乃見宮中無",
    "T24n1448_014:0063a17": "有光彩，不見悅意，東西馳覓作聲喚曰：『悅",
    "T24n1448_014:0063a18": "意！悅意！汝今何在？』諸宮共集，欲亂善財，然而",
    "T24n1448_014:0063a19": "身心如被箭射，專向悅意，頻更重問：『悅意何",
    "T24n1448_014:0063a20": "在？』其時宮人，具說如上。善財童子聞已，甚大",
    "T24n1448_014:0063a21": "愁苦，宮人白言：『今此宮中更有勝者，幸除憂",
    "T24n1448_014:0063a22": "惱。』于時善財念知父王作無恩事，即往母",
    "T24n1448_014:0063a23": "邊，禮足長跪，白言：『阿孃！我今不見悅意。然",
    "T24n1448_014:0063a24": "而悅意，形貌端嚴，具多福德。今若不見，迷亂",
    "T24n1448_014:0063a25": "燒心，隨彼趣方，我當求覓。若無悅意，生大苦",
    "T24n1448_014:0063a26": "惱。』母曰：『當為悅意遭命難苦，我放令去。』問",
    "T24n1448_014:0063a27": "曰：『此事云何？』其母具說。善財知彼父王無恩，",
    "T24n1448_014:0063a28": "復問阿母：『何方而去？』母曰：『悅意今向此山仙",
    "T24n1448_014:0063a29": "人法王住處。』于時善財為離悅意苦惱啼泣，",
    "T24n1448_014:0063b01": "不覺唱言：『悅意！』母又告曰：『於此宮中，更有",
    "T24n1448_014:0063b02": "勝彼，何故憂惱？』善財答曰：『阿孃！此之宮人，",
    "T24n1448_014:0063b03": "我不愛樂。』母以善言慰誘，煩惱更加，速起尋",
    "T24n1448_014:0063b04": "訪，東西馳走，而作是念：『可於得處更尋問。』即",
    "T24n1448_014:0063b05": "往詣獵師所，問曰：『汝先何處得悅意耶？』獵",
    "T24n1448_014:0063b06": "師答曰：『於彼山中，有仙人住。其處有池，悅意",
    "T24n1448_014:0063b07": "每來池中洗浴，我依仙人言教，繫捉得來。』",
    "T24n1448_014:0063b08": "時善財却迴宮內，又作是念：『今可往仙人",
    "T24n1448_014:0063b09": "所，取其消息。』父王亦聞童子離別悅意，極",
    "T24n1448_014:0063b10": "大愁惱，欲往山中仙人之所，父王告曰：『善財！",
    "T24n1448_014:0063b11": "何為迷亂至此？我今為汝，更置最勝宮人。』善",
    "T24n1448_014:0063b12": "財聞已，白言：『我無悅意，不能在宮而住。』爾時",
    "T24n1448_014:0063b13": "大王即出嚴勅，令四衢道諸城門所，但有要",
    "T24n1448_014:0063b14": "路，皆令捉搦，莫放童子出城。善財為性，夜即",
    "T24n1448_014:0063b15": "省睡：『我聞晝中五種之人，於夜省睡。云何",
    "T24n1448_014:0063b16": "為五？一者丈夫思婦、婦思丈夫；二者婦被夫",
    "T24n1448_014:0063b17": "瞋責；三者作賊之人；四者軍將；五者苾芻",
    "T24n1448_014:0063b18": "精勤苦行時。我今當一。』于時童子作是思惟：",
    "T24n1448_014:0063b19": "『我若從門而出，父母必罪守門之人。』作是念",
    "T24n1448_014:0063b20": "已，即取花鬘置於幢上，無人守護門關之處",
    "T24n1448_014:0063b21": "從此而去。至於城外，月初出時，善財向月啼",
    "T24n1448_014:0063b22": "泣，思想悅意，即說伽他而告之曰：",
    "T24n1448_014:0063b23": "「『月滿能明夜，　　亦是星中王；",
    "T24n1448_014:0063b24": "畢星如眼愛，　　亦如大導師。』",
    "T24n1448_014:0063b25": "「『誰見悅意，眼如青蓮？』作是語已，漸行思念昔",
    "T24n1448_014:0063b26": "共悅意遊戲之時。逢其鹿麞，告曰：『汝常食水",
    "T24n1448_014:0063b27": "草，無病遊行，不同我苦。』問曰：『見我悅意耶？』",
    "T24n1448_014:0063b28": "說已漸行，至一方所，乃見花果茂盛，有蜜",
    "T24n1448_014:0063b29": "蜂於花上食氣，善財告言：『青色無有垢，有金",
    "T24n1448_014:0063c01": "色相，在竹林間兩色妙身，見悅意不？』說已復",
    "T24n1448_014:0063c02": "行。見一蟒蛇，告曰：『汝是黑蛇，舌如樹葉，張",
    "T24n1448_014:0063c03": "口及眼，俱有烟焰；我有欲火，亦復如是，無有",
    "T24n1448_014:0063c04": "毒心。見我悅意在於何處？』說已次至一林，見",
    "T24n1448_014:0063c05": "百舌鳥，作其美聲，告言：『汝在諸鳥中尊遊林",
    "T24n1448_014:0063c06": "樹間。有緊那羅王女，名為悅意，眼髮如青",
    "T24n1448_014:0063c07": "蓮，汝今見不？』說已次行至無愁樹，名花間枝，",
    "T24n1448_014:0063c08": "華名吉利，樹中之王，而告之曰：『憶悅意時，心",
    "T24n1448_014:0063c09": "即迷悶。汝名無愁，我今合掌，令我無愁。』由心",
    "T24n1448_014:0063c10": "迷亂，種種異言。次至仙人住處，讚仙人曰：『身",
    "T24n1448_014:0063c11": "被樹皮衣，常飡最上根。我今頂禮大仙師，幸",
    "T24n1448_014:0063c12": "請速報悅意處。』是時仙人以安穩言告善財：",
    "T24n1448_014:0063c13": "『且坐，先言我見，面如滿月，目類青蓮，緣眉細",
    "T24n1448_014:0063c14": "長，猶如盡月。形貌可愛，人皆喜見。且飡根",
    "T24n1448_014:0063c15": "果，後當無惱。訪覓不難，必無疑慮。』說是語",
    "T24n1448_014:0063c16": "已，復告善財曰：『然悅意去時，遺言相囑，留此",
    "T24n1448_014:0063c17": "指鐶。善財若來覓我，可與指鐶。作是語已，復",
    "T24n1448_014:0063c18": "說險路，可報善財童子，道徑極險難行，當須",
    "T24n1448_014:0063c19": "迴去。若決不迴，當視道路。』是時仙人告童子",
    "T24n1448_014:0063c20": "曰：『當知悅意作是囑言：「於此北方界即有",
    "T24n1448_014:0063c21": "三重黑山，過已更有三重，復更有三重。過九",
    "T24n1448_014:0063c22": "山已，乃有雪山王。此山有藥，採取以蘇煎服，",
    "T24n1448_014:0063c23": "能無飢渴，多饒氣力，性念能定。并取獼猴，隨",
    "T24n1448_014:0063c24": "其去處，以呪持之。并將弓箭及以明寶，合",
    "T24n1448_014:0063c25": "阿伽陀香藥，能治蛇毒。復持三鐵釘及箏。",
    "T24n1448_014:0063c26": "雪山王北復有青山，乃至當報善財作大威",
    "T24n1448_014:0063c27": "力，超越彼諸惡類，皆當損之。廣說如前，依次",
    "T24n1448_014:0063c28": "而作。」』時善財既聞仙人說已，一依所告，次",
    "T24n1448_014:0063c29": "第而作，并持藥呪，禮仙人足，退步而去。所須",
    "T24n1448_014:0064a01": "之事，皆悉已辦，唯不得獼猴，却來仙所。時仙",
    "T24n1448_014:0064a02": "即與獼猴，爾時仙人復告善財：『汝獨一身，",
    "T24n1448_014:0064a03": "無有伴侶，何須苦覓彼悅意耶？定當捨命。』",
    "T24n1448_014:0064a04": "善財白言：『我決須覓，月在空行，誰為伴侶？亦",
    "T24n1448_014:0064a05": "如獸王，以牙爪力，亦無有伴。火能燒之，誰之",
    "T24n1448_014:0064a06": "為伴？縱我無伴，有何所防？若見大海，可即",
    "T24n1448_014:0064a07": "不入；若被蛇毒，可不療治？夫大人者，精勤作",
    "T24n1448_014:0064a08": "事；若事不成，人無有過。』「爾時善財依悅意",
    "T24n1448_014:0064a09": "說，以諸藥草呪法，過諸山河險難之處，直",
    "T24n1448_014:0064a10": "至緊那羅王城。時善財遙見彼城，異常勝妙，",
    "T24n1448_014:0064a11": "一切園苑林茂端正，種種妙花，并諸雜鳥、",
    "T24n1448_014:0064a12": "池水流渠。又見無量緊那羅女，共來取水。",
    "T24n1448_014:0064a13": "于時善財問諸女等：『取水何用？』答曰：『王女名",
    "T24n1448_014:0064a14": "曰悅意，比在人間身染人氣，以水洗身，欲除",
    "T24n1448_014:0064a15": "人氣。』善財更問女曰：『此水為同一時瀉浴？為",
    "T24n1448_014:0064a16": "復前後依次與之？』彼女答曰：『次第瀉之。』善財",
    "T24n1448_014:0064a17": "便作是念：『我今善得其便，此吉利指鐶，安於",
    "T24n1448_014:0064a18": "瓶罐之中，信通悅意。』善財即以指鐶，默擲置",
    "T24n1448_014:0064a19": "一水罐之中，報彼女曰：『可以此水，在前授",
    "T24n1448_014:0064a20": "與王女洗浴。』是時緊那羅女便作是念：『此必",
    "T24n1448_014:0064a21": "有緣。』即在前瀉水。王女頂上洗浴，然而指",
    "T24n1448_014:0064a22": "鐶落在身上。是時悅意即喚其女，問曰：『汝將",
    "T24n1448_014:0064a23": "水來時，更有何人？』答曰：『我見一丈夫。』具陳",
    "T24n1448_014:0064a24": "相狀。然其悅意知是善財，令速藏隱，方便將",
    "T24n1448_014:0064a25": "入，莫使人見。依命將來，藏一處已。悅意往",
    "T24n1448_014:0064a26": "詣父王邊，長跪白言：『阿爺！若見善財，欲作",
    "T24n1448_014:0064a27": "何事？』父王答曰：『斬為百段，分為四聚。此既是",
    "T24n1448_014:0064a28": "人，何所堪用？』悅意復白王言：『若當是人，如何",
    "T24n1448_014:0064a29": "能到於此？』時父王聞已，瞋遂止息，王作是言：",
    "T24n1448_014:0064b01": "『若童子來至，可與一切莊嚴之具，多與財寶",
    "T24n1448_014:0064b02": "及千緊那羅女，并其汝身，悉皆奉與。』于時",
    "T24n1448_014:0064b03": "悅意聞此語已，心大歡悅，喜樂遍身，即令善",
    "T24n1448_014:0064b04": "財嚴飾衣服來見父王。爾時緊那羅王遙見",
    "T24n1448_014:0064b05": "善財，人相具足，形貌端嚴，人所喜見，心生怪",
    "T24n1448_014:0064b06": "愕。欲試伎藝，置大金柱，高七多羅樹；又置七",
    "T24n1448_014:0064b07": "鼓并七玄高。其善財童子，身是菩薩。若是菩",
    "T24n1448_014:0064b08": "薩，諸伎工巧，無不解者，凡有所作，天亦助",
    "T24n1448_014:0064b09": "之，不為障礙。即於王前，設大供養：吹笛、擘",
    "T24n1448_014:0064b10": "箜篌、彈笓笆，作種種音樂并諸伎藝；空中諸",
    "T24n1448_014:0064b11": "天亦皆助作。時善財童子手執大刀，色如青",
    "T24n1448_014:0064b12": "蓮光彩晃耀。其王殿前有多羅柱，王令善",
    "T24n1448_014:0064b13": "財以刀截柱，如截佉多唎葉碎如油麻，以箭",
    "T24n1448_014:0064b14": "射彼金柱、七鼓、七玄高，皆悉穿過。身若須",
    "T24n1448_014:0064b15": "彌不動不搖，空中諸天及緊那羅等，皆大吼",
    "T24n1448_014:0064b16": "叫。爾時緊那羅王見聞如此希異之事，心大",
    "T24n1448_014:0064b17": "驚愕，即令莊嚴一千緊那羅女，姿質面貌，一",
    "T24n1448_014:0064b18": "如悅意，王告善財曰：『汝知何者是悅意耶？』于",
    "T24n1448_014:0064b19": "時善財即發實言，說伽他曰：",
    "T24n1448_014:0064b20": "「『悅意是樹女，　　我今極愛敬；",
    "T24n1448_014:0064b21": "實言當速疾，　　徐步向前行。』",
    "T24n1448_014:0064b22": "「是時悅意不覺前行一步，緊那羅眾白大王",
    "T24n1448_014:0064b23": "言：『此之善財有人威力，精勤超越，具有形",
    "T24n1448_014:0064b24": "貌，共悅意相應，何須苦逼不與悅意將？』爾時",
    "T24n1448_014:0064b25": "緊那羅眾次第白王：『令與悅意。』其王即勅，依",
    "T24n1448_014:0064b26": "緊那羅法，左手持女、右手執金瓶，告言：『童",
    "T24n1448_014:0064b27": "子！此之愛女，并千緊那羅女，侍從圍遶，以賞",
    "T24n1448_014:0064b28": "為妻。』王曰：『人當無恩，必莫棄捨，亦不得更置",
    "T24n1448_014:0064b29": "婦人。』時善財聞王教已，即共悅意同歸本宮，",
    "T24n1448_014:0064c01": "而為遊戲歡娛作樂。「善財復於後時，思憶家",
    "T24n1448_014:0064c02": "眷，離別父母，愁憂苦惱，即共悅意平論斯",
    "T24n1448_014:0064c03": "事。『君欲如何？』悅意即為啟父王知。王曰：『任汝",
    "T24n1448_014:0064c04": "共善財相隨而去，莫行錯誤，人多詐誑。』是時",
    "T24n1448_014:0064c05": "父王作誡勅已，即與金銀真珠等種種雜寶",
    "T24n1448_014:0064c06": "而為資遣。是時善財，以緊那羅力速疾還詣",
    "T24n1448_014:0064c07": "那布羅城。當入城時，由緊那羅作種種香氣，",
    "T24n1448_014:0064c08": "遍滿城內。父王聞善財來，勅令作諸鼓樂，掃",
    "T24n1448_014:0064c09": "灑城邑，除瓦石砂礫，皆令鮮潔，作諸音樂，懸",
    "T24n1448_014:0064c10": "繒幡蓋，燒眾名香，散諸妙花。善財共諸百千",
    "T24n1448_014:0064c11": "眷屬圍遶入那布羅城，止息已持諸珍寶往",
    "T24n1448_014:0064c12": "詣父王所。禮足已面前而坐，向緊那羅事具",
    "T24n1448_014:0064c13": "如上說。",
    "T24n1448_014:0064c14": "「爾時父王知其威力第一超越，即與灌頂，建",
    "T24n1448_014:0064c15": "立王位。時善財便作是念：『我共悅意為夫妻",
    "T24n1448_014:0064c16": "故，今得紹灌頂王位，自知過去因緣，得如是",
    "T24n1448_014:0064c17": "福報。我今須更勝於昔時，行於布施，作諸福",
    "T24n1448_014:0064c18": "業。』作是念已，象閣城中十二年內，依彼俗法",
    "T24n1448_014:0064c19": "置祭祀堂。」佛告大王：「我於爾時名善財童子",
    "T24n1448_014:0064c20": "者，莫作異見，即我是身。當於爾時行菩薩",
    "T24n1448_014:0064c21": "行，名善財王。我為悅意故，精勤威力，第一超",
    "T24n1448_014:0064c22": "越。既得見已，於十二年中置祭堂，依法祭",
    "T24n1448_014:0064c23": "祀。豈我唯此捨施福業而證無上菩提，而更",
    "T24n1448_014:0064c24": "修餘福業，積集善根故、正信因緣故而證無",
    "T24n1448_014:0064c25": "上正等菩提。」",
    "T24n1448_014:0064c26": "佛言：「復次大王！我為求無上菩提故，而行慧",
    "T24n1448_014:0064c27": "施，作諸福業。大王諦聽！乃往古昔，於尾施縛",
    "T24n1448_014:0064c28": "城有王名曰尾施婆蜜多，正紹王位，以法化",
    "T24n1448_014:0064c29": "世，其國人民豐樂安隱，無諸詐偽賊盜疾",
    "T24n1448_014:0065a01": "疫，牛羊稻蔗在處充滿。其王正信，能利自",
    "T24n1448_014:0065a02": "他，愛念國人，慈心相向。後於異時，共妃遊",
    "T24n1448_014:0065a03": "戲，歡娛未久，遂即有娠。十月滿已，誕生一",
    "T24n1448_014:0065a04": "子，形貌端嚴，眾相具足，人所喜見。作生日",
    "T24n1448_014:0065a05": "會，為立名號，共相議曰：『此是尾施縛蜜多王",
    "T24n1448_014:0065a06": "子，應與名曰尾施縛多羅。』授八乳母，廣如餘",
    "T24n1448_014:0065a07": "說。如蓮在水，速時長大，即令入學，曆數算",
    "T24n1448_014:0065a08": "計，工巧伎藝，王法之事，及以調馬，種種相",
    "T24n1448_014:0065a09": "法等，悉皆成就，廣如餘說。爾時王子性懷賢",
    "T24n1448_014:0065a10": "善，真實淨心，自利利他，心常慈愍，愛念世",
    "T24n1448_014:0065a11": "人，能行一切無餘之施。既聞常施，心無間斷，",
    "T24n1448_014:0065a12": "不問遠近，貧乏之人皆來求乞，索者施與皆",
    "T24n1448_014:0065a13": "令心足。然而菩薩復於後時，欲出觀望遊戲",
    "T24n1448_014:0065a14": "園林，七寶瓔珞莊嚴其體。又身被鹿皮，乘騎",
    "T24n1448_014:0065a15": "輦輿，擊大鼓樂，速趁而行，欲入苑中。時有一",
    "T24n1448_014:0065a16": "婆羅門讚王子曰：『剎利童子，大勝威力。』即",
    "T24n1448_014:0065a17": "說頌曰：",
    "T24n1448_014:0065a18": "「『無量人眾集，　　仁有大名聞；",
    "T24n1448_014:0065a19": "此輦應行施，　　施與堪施人。』",
    "T24n1448_014:0065a20": "「爾時王子心生歡喜，速疾而下，以此寶輦施",
    "T24n1448_014:0065a21": "彼婆羅門，而說頌曰：",
    "T24n1448_014:0065a22": "「『我本捨此輦，　　歡喜而能施；",
    "T24n1448_014:0065a23": "願我捨三界，　　速證妙菩提。』",
    "T24n1448_014:0065a24": "「復於異時，王子出城遊行園苑，以寶莊嚴白",
    "T24n1448_014:0065a25": "象，如白蓮華；亦如雪山象，有種上相；亦如",
    "T24n1448_014:0065a26": "帝釋之象，以自相好而嚴其質，功德顯現。",
    "T24n1448_014:0065a27": "其象日日增長，於諸象中，而為最勝；太子共",
    "T24n1448_014:0065a28": "諸親友眷屬圍遶，亦如眾星而圓明月。三春",
    "T24n1448_014:0065a29": "屆節，百卉敷榮，茂林清池，花鳥交映，孔雀、",
    "T24n1448_014:0065b01": "鸚鵡、鵝雁、鴛鴦，雜類哀鳴，群飛合響。太子",
    "T24n1448_014:0065b02": "于時有邊境國王，知王子遊時，與諸婇女於",
    "T24n1448_014:0065b03": "芳園所，隨處周旋，歡喜嬉戲，樂行布施；令",
    "T24n1448_014:0065b04": "婆羅門速來乞象。其婆羅門至王子所，作美",
    "T24n1448_014:0065b05": "妙言詞，說伽他曰：",
    "T24n1448_014:0065b06": "「『天人聞好施，　　美妙遍諸方；",
    "T24n1448_014:0065b07": "施我所乘象，　　今正是其時。』",
    "T24n1448_014:0065b08": "「爾時王子聞斯語已，心即歡喜，速從象下，而",
    "T24n1448_014:0065b09": "為奉施。復以伽他而發願曰：",
    "T24n1448_014:0065b10": "「『願我捨此象，　　喜施婆羅門；",
    "T24n1448_014:0065b11": "如是捨三界，　　速證妙菩提。』",
    "T24n1448_014:0065b12": "「爾時群臣來奏王曰：『外境怨國遣婆羅門",
    "T24n1448_014:0065b13": "來乞王子所乘最勝之象，今已施彼。』大王聞",
    "T24n1448_014:0065b14": "已極生瞋恚，即喚王子，種種呵責，令其出",
    "T24n1448_014:0065b15": "國。其王子聞父責已，作是思惟，即說伽他",
    "T24n1448_014:0065b16": "曰：",
    "T24n1448_014:0065b17": "「『我修菩薩行，　　慈攝苦眾生；",
    "T24n1448_014:0065b18": "已著堅固甲，　　捨斯最勝象。",
    "T24n1448_014:0065b19": "家中一切物，　　隨力皆行施；",
    "T24n1448_014:0065b20": "要心練行林，　　決定當須作。",
    "T24n1448_014:0065b21": "捨家修苦行，　　當詣練行林；",
    "T24n1448_014:0065b22": "不作如斯語，　　豈有施於人。』",
    "T24n1448_014:0065b23": "「菩薩作是語已，即到妃邊，告言：『賢首！所有財",
    "T24n1448_014:0065b24": "物，皆須布施。可入山林，修其苦行。』具如前",
    "T24n1448_014:0065b25": "說。其婦聞已，恐於太子有別離憂，合掌白",
    "T24n1448_014:0065b26": "言：『賢子！我身男女願亦相隨山林中住為修",
    "T24n1448_014:0065b27": "道，我亦不忍一念之中而能相離。』以妙伽他",
    "T24n1448_014:0065b28": "答太子曰：",
    "T24n1448_014:0065b29": "「『如雪無有月，　　大地無苗稼；",
    "T24n1448_014:0065c01": "如林涸無水，　　妻無夫亦然。』",
    "T24n1448_014:0065c02": "「菩薩告曰：『我等必有相離，一切世間必有離",
    "T24n1448_014:0065c03": "別。況汝女性，報身柔軟，食飲臥具，皆須細",
    "T24n1448_014:0065c04": "美。在苦林中，唯敷草地，每飡根果，以達彼",
    "T24n1448_014:0065c05": "草披掩其身。』妻曰：『賢子！雖聞此苦，心亦不",
    "T24n1448_014:0065c06": "退。』菩薩答曰：『此之誓願，常念莫忘。』爾時王子",
    "T24n1448_014:0065c07": "即詣父王，頂禮合掌，以伽他白言：",
    "T24n1448_014:0065c08": "「『願父懺摩我過失，　　施象與彼婆羅門；",
    "T24n1448_014:0065c09": "緣此責我往山林，　　當願庫藏常增長。』",
    "T24n1448_014:0065c10": "「爾時大王聞此語已，聲嘶哽咽，不忍離苦，抱",
    "T24n1448_014:0065c11": "王子頸，愛言告曰：『願子迴住，更勿廣施。』菩薩",
    "T24n1448_014:0065c12": "以伽他答曰：",
    "T24n1448_014:0065c13": "「『我若復迴住，　　大地及諸山，",
    "T24n1448_014:0065c14": "身及妻奴施，　　此心終不改。』",
    "T24n1448_014:0065c15": "「爾時王子說此語已，跪辭父王，共諸妻子眷",
    "T24n1448_014:0065c16": "屬前後圍遶。城中之人皆大煩惱，咸送太子",
    "T24n1448_014:0065c17": "出城。百千眷屬，皆乘輦輿隨逐太子，送出城",
    "T24n1448_014:0065c18": "外，詣苦行林。時有一人，聞城中人眾一時大",
    "T24n1448_014:0065c19": "哭，怪而問曰：『是何啼哭之聲？』眾人告曰：『汝可",
    "T24n1448_014:0065c20": "不知，此城王子蘇達那被流出境。然而王子",
    "T24n1448_014:0065c21": "立性，愛樂布施。大王治責，今欲入山林中。緣",
    "T24n1448_014:0065c22": "此城內人民啼泣。』",
    "T24n1448_014:0065c23": "「爾時太子依法言別，以頌告諸人曰：",
    "T24n1448_014:0065c24": "「『一切恩愛久共處，　　時至命盡會別離；",
    "T24n1448_014:0065c25": "路宿樹下且隨飛，　　妻子眷屬皆如是。",
    "T24n1448_014:0065c26": "汝等當知法如是，　　世間皆有別離憂；",
    "T24n1448_014:0065c27": "當復專趣所作事，　　安住不動喻須彌。』",
    "T24n1448_014:0065c28": "「爾時王子漸行去城三十餘里，有一婆羅門",
    "T24n1448_014:0065c29": "來告王子：『剎帝利！我故從城出已，行三十餘",
    "T24n1448_014:0066a01": "里。』復以伽他告王子曰：",
    "T24n1448_014:0066a02": "「『我聞好施名故來，　　於此道路極疲勞；",
    "T24n1448_014:0066a03": "欲令成就施本願，　　願汝速證妙菩提。』",
    "T24n1448_014:0066a04": "「爾時王子妃聞斯語已，出不忍言，以頌答曰：",
    "T24n1448_014:0066a05": "「『汝婆羅門極惡人，　　被出山林由不放；",
    "T24n1448_014:0066a06": "可無少慈於我等，　　王子失位並由斯。』",
    "T24n1448_014:0066a07": "「爾時菩薩告妃言：『賢首！汝莫於婆羅門作麁",
    "T24n1448_014:0066a08": "惡言。』頌曰：",
    "T24n1448_014:0066a09": "「『若無此等求財者，　　何處更有證菩提？",
    "T24n1448_014:0066a10": "於六波羅施最勝，　　從斯行六證菩提。』",
    "T24n1448_014:0066a11": "「爾時菩薩心生歡喜，即以車輅施婆羅門，而",
    "T24n1448_014:0066a12": "說頌曰：",
    "T24n1448_014:0066a13": "「『破我慳恚流，　　施輅婆羅門；",
    "T24n1448_014:0066a14": "猶如大仙轉，　　得成無漏法。』",
    "T24n1448_014:0066a15": "「爾時王子施車輅已，心生歡喜，携抱男女，漸",
    "T24n1448_014:0066a16": "進而行，遠至苦行林中。既到林已，身心歡喜",
    "T24n1448_014:0066a17": "而修苦行。後於異時，夫人於山谷中採覓花",
    "T24n1448_014:0066a18": "果去後。爾時天帝釋，觀見菩薩在苦行林中，",
    "T24n1448_014:0066a19": "為欲試菩薩故，化作一婆羅門，於王子所讚",
    "T24n1448_014:0066a20": "言：『大勝剎帝利童子，願聽我言。』即以伽他而",
    "T24n1448_014:0066a21": "說讚曰：",
    "T24n1448_014:0066a22": "「『端嚴族姓子，　　獨在山林中；",
    "T24n1448_014:0066a23": "汝愛之男女，　　速持施我來。』",
    "T24n1448_014:0066a24": "「是時婆羅門說此語已，爾時王子愛念子故，",
    "T24n1448_014:0066a25": "一念思惟而住。其婆羅門又復告曰：『剎帝利！",
    "T24n1448_014:0066a26": "我聞汝名，能施一切，求者皆與。願以二子施",
    "T24n1448_014:0066a27": "與我來。何假思惟？』而說頌曰：",
    "T24n1448_014:0066a28": "「『地上及虛空，　　皆聞好行施；",
    "T24n1448_014:0066a29": "汝今應速捨，　　滿我所求心。』",
    "T24n1448_014:0066b01": "「爾時菩薩答曰：『縱捨自身，由故不悋，況捨男",
    "T24n1448_014:0066b02": "女。我今思惟，別有私念。』即持兒女施與婆羅",
    "T24n1448_014:0066b03": "門，而說頌曰：",
    "T24n1448_014:0066b04": "「『我今捨此子，　　快樂住山林；",
    "T24n1448_014:0066b05": "不共母籌議，　　怨恨生憂苦。",
    "T24n1448_014:0066b06": "莫令人有語，　　童子堅固心；",
    "T24n1448_014:0066b07": "捨子不捨身，　　恐人生謗議。』",
    "T24n1448_014:0066b08": "「婆羅門曰：『剎帝利童子！此亦不然，汝生於王",
    "T24n1448_014:0066b09": "族，大地普聞，哀愍眾生，常行慈施。尚以香",
    "T24n1448_014:0066b10": "象，施沙門婆羅門，於諸貧乏下賤之人，常能",
    "T24n1448_014:0066b11": "攝受，求者滿足，不令空過。我既遠來，勿令無",
    "T24n1448_014:0066b12": "益。速調心馬，幸無退轉興別異心，使我所求，",
    "T24n1448_014:0066b13": "不令空度。』",
    "T24n1448_014:0066b14": "「爾時菩薩聞婆羅門語已，而復思惟，為愛子",
    "T24n1448_014:0066b15": "故迷亂其心，而說頌曰：",
    "T24n1448_014:0066b16": "「『我今持愛子，　　施與婆羅門；",
    "T24n1448_014:0066b17": "彼生於苦惱，　　皆由愛別離。",
    "T24n1448_014:0066b18": "我今若不與，　　苦行無由成，",
    "T24n1448_014:0066b19": "寧遭此別離，　　必令求滿足。』",
    "T24n1448_014:0066b20": "「爾時菩薩專於一心決定當捨，即說頌曰：",
    "T24n1448_014:0066b21": "「『人中大苦海，　　有情皆被溺；",
    "T24n1448_014:0066b22": "能渡甚為難，　　誓作於舟筏。』",
    "T24n1448_014:0066b23": "「菩薩說已，顏容怡悅，以右手携兒、左手持女，",
    "T24n1448_014:0066b24": "施與婆羅門。是時男女，舉目盈流，悲啼哽咽。",
    "T24n1448_014:0066b25": "菩薩施已，復發誓言：",
    "T24n1448_014:0066b26": "「『願我施男女，　　直趣菩提路；",
    "T24n1448_014:0066b27": "誓救諸眾生，　　速超生死海。』",
    "T24n1448_014:0066b28": "「爾時菩薩施此兒女作是言已，于時大地六",
    "T24n1448_014:0066b29": "種震動。為地動故，於山林中所有修寂之人，",
    "T24n1448_014:0066c01": "皆生驚愕，互相謂言：『今此地動，有何因緣？』時",
    "T24n1448_014:0066c02": "有仙人，是婆悉吒種族，善能占相，告諸仙",
    "T24n1448_014:0066c03": "曰：",
    "T24n1448_014:0066c04": "「『林中小兒食果水，　　見令眾人心喜悅；",
    "T24n1448_014:0066c05": "在苦海中求出離，　　菩薩捨子大地動。』",
    "T24n1448_014:0066c06": "「爾時二子知父施與婆羅門已，悲咽泣淚，禮",
    "T24n1448_014:0066c07": "父雙足，合掌白言：",
    "T24n1448_014:0066c08": "「『我等不見母，　　今將施與彼；",
    "T24n1448_014:0066c09": "願暫別慈母，　　隨父施他將。』",
    "T24n1448_014:0066c10": "「爾時菩薩為愛念故，流淚滿目，抱兒女頸，以",
    "T24n1448_014:0066c11": "頌告言：",
    "T24n1448_014:0066c12": "「『我心於汝甚憐愛，　　不是無慈堅固心；",
    "T24n1448_014:0066c13": "當為利益於人天，　　捨施汝等善喜見。",
    "T24n1448_014:0066c14": "我為無上菩提果，　　求證涅槃安樂處；",
    "T24n1448_014:0066c15": "為拔苦海諸有情，　　願救當離輪迴苦。』",
    "T24n1448_014:0066c16": "「是時二子知父決定施已，作悲噎聲，合掌白",
    "T24n1448_014:0066c17": "言：『父今決定捨施與他。阿孃來至，唯願白言：",
    "T24n1448_014:0066c18": "「於父母處，並乞懺摩。我等幼小，愚癡無識。多",
    "T24n1448_014:0066c19": "有愆犯，或時出語不順恭敬，斯多過失，願見",
    "T24n1448_014:0066c20": "容恕。」』語已禮足，右遶三匝，逐彼漸行，思父所",
    "T24n1448_014:0066c21": "言，頻見迴顧。",
    "T24n1448_014:0066c22": "「爾時菩薩思戀兒子，出言慈愛，迴入草室，即",
    "T24n1448_014:0066c23": "發無上菩提大願。又子出時，三千大千世界",
    "T24n1448_014:0066c24": "六種震動，空中諸天皆發大聲說伽他曰：",
    "T24n1448_014:0066c25": "「『大士要心施，　　決成無上事；",
    "T24n1448_014:0066c26": "施男并捨女，　　堅心無退屈。』",
    "T24n1448_014:0066c27": "「爾時諸天說是語已，其母持根果欲歸，又見",
    "T24n1448_014:0066c28": "地動，更加怱速。時有一天變作母師子，守捉",
    "T24n1448_014:0066c29": "要路不令得過，恐障菩薩利益之事，為一切",
    "T24n1448_014:0067a01": "有情而行布施。妃告母師子曰：",
    "T24n1448_014:0067a02": "「『汝是獸王妻，　　何因守捉路？",
    "T24n1448_014:0067a03": "我若貞於夫，　　願汝速開道。",
    "T24n1448_014:0067a04": "汝是獸王妻，　　我是人王婦；",
    "T24n1448_014:0067a05": "依法為姊妹，　　汝急開其道。』",
    "T24n1448_014:0067a06": "「是時師子復本天形，即避其道。妃見惡相，一",
    "T24n1448_014:0067a07": "念思惟：『如天鬼神及林中聲，我之居處必有",
    "T24n1448_014:0067a08": "災怪不祥之事。』即說頌曰：",
    "T24n1448_014:0067a09": "「『我今眼目瞤，　　怪鳥作怪聲；",
    "T24n1448_014:0067a10": "必有別離苦，　　子今存與亡。",
    "T24n1448_014:0067a11": "復見大地動，　　身心更不安；",
    "T24n1448_014:0067a12": "定當失二子，　　憂心若火然。』",
    "T24n1448_014:0067a13": "「既作如是種種惡相，欲至住處，遍觀瞻視，不",
    "T24n1448_014:0067a14": "見二子，心即迷亂處處尋求。又便作是念：『應",
    "T24n1448_014:0067a15": "於餘處共諸虫鳥而作喜樂，或應室內眠臥。』",
    "T24n1448_014:0067a16": "先詣室中，唯見太子，合掌白菩薩曰：『某童子",
    "T24n1448_014:0067a17": "等，身今何在？』菩薩告曰：『有一婆羅門來從我",
    "T24n1448_014:0067a18": "乞。然而童子，與彼人將，幸願隨喜。』是時慈母",
    "T24n1448_014:0067a19": "聞已，如獸被毒箭，迷悶躄地；如魚離水，宛轉",
    "T24n1448_014:0067a20": "生苦；亦如牛等失子悲啼，哀聲不絕，而說頌",
    "T24n1448_014:0067a21": "曰：",
    "T24n1448_014:0067a22": "「『我子面如花，　　手軟逾蓮葉；",
    "T24n1448_014:0067a23": "未曾經苦事，　　愛子今何去？",
    "T24n1448_014:0067a24": "常共獸兒遊，　　性直如麞鹿；",
    "T24n1448_014:0067a25": "我子今何在？　　誰將汝驅役？",
    "T24n1448_014:0067a26": "哽咽從他行，　　悲啼身受苦；",
    "T24n1448_014:0067a27": "去時不見汝，　　誰知生別離？",
    "T24n1448_014:0067a28": "於此山林內，　　每飡花果根；",
    "T24n1448_014:0067a29": "忍飢寒事他，　　今遭斯苦厄。",
    "T24n1448_014:0067b01": "捨父母親戀，　　眷屬亦違離；",
    "T24n1448_014:0067b02": "皆由彼惡人，　　令子受辛苦。",
    "T24n1448_014:0067b03": "汝生剎帝利，　　今時奉事誰？",
    "T24n1448_014:0067b04": "晝夜被驅馳，　　眾苦恒纏迫。",
    "T24n1448_014:0067b05": "由於過去罪惡業，　　曾令有情愛別離；",
    "T24n1448_014:0067b06": "我若常行真實言，　　一切眾生起平等。",
    "T24n1448_014:0067b07": "以此真實誓言故，　　世世常無生別離；",
    "T24n1448_014:0067b08": "唯願二子脫卑身，　　速證涅槃安樂果。』",
    "T24n1448_014:0067b09": "「爾時慈母見子所種樹木，更懷愁惱，抱樹啼",
    "T24n1448_014:0067b10": "泣，復為言曰：",
    "T24n1448_014:0067b11": "「『斯等叢林及花藥，　　皆是我子身營理；",
    "T24n1448_014:0067b12": "叢林花藥獨敷榮，　　唯我與爾咸枯悴。』",
    "T24n1448_014:0067b13": "「復次漸行，見諸獸子，亦以悲啼敘而言曰：",
    "T24n1448_014:0067b14": "「『汝常與子遊，　　喜樂情無間；",
    "T24n1448_014:0067b15": "子今何處去？　　苦惱而求覓。』",
    "T24n1448_014:0067b16": "「太子夫人於子去處，四顧觀望，山崖嶮峻，路",
    "T24n1448_014:0067b17": "絕人行，母更悲啼，以伽他告曰：",
    "T24n1448_014:0067b18": "「『鞭杖以驅將，　　路嶮山崖峻；",
    "T24n1448_014:0067b19": "逼迫令進前，　　婆羅門少慈。",
    "T24n1448_014:0067b20": "哽噎咽喉破，　　叫呼胸吐血；",
    "T24n1448_014:0067b21": "猶如獸驚走，　　足軟若為行？』",
    "T24n1448_014:0067b22": "「爾時菩薩見彼愁苦悲啼不絕，即為方便種",
    "T24n1448_014:0067b23": "種勸喻，說伽他曰：",
    "T24n1448_014:0067b24": "「『我無瞋恚心，　　便將二子施；",
    "T24n1448_014:0067b25": "利益有情故，　　難捨而將捨。",
    "T24n1448_014:0067b26": "我子及眷屬，　　難捨今已捨；",
    "T24n1448_014:0067b27": "當招大人果，　　無上妙菩提。",
    "T24n1448_014:0067b28": "我今誓捨子，　　為求解脫故；",
    "T24n1448_014:0067b29": "車輅并妻子，　　施與一切人。』",
    "T24n1448_014:0067c01": "「其妻聞菩薩語已，心住堅固，合掌白菩薩曰：",
    "T24n1448_014:0067c02": "「『我無障礙意，　　莫生於異心；",
    "T24n1448_014:0067c03": "若欲將我施，　　隨意勿生疑。",
    "T24n1448_014:0067c04": "割愛捨親眷，　　至願求菩提；",
    "T24n1448_014:0067c05": "所求願滿足，　　拔濟救群迷。』",
    "T24n1448_014:0067c06": "「爾時帝釋天王心生怪異，然而菩薩勤修練",
    "T24n1448_014:0067c07": "行，為欲止息助成立故，於其夜分將無量諸",
    "T24n1448_014:0067c08": "天前後圍遶，到於菩薩所居之處虛空中住，",
    "T24n1448_014:0067c09": "照曜山林周遍赫奕而皆大明，告菩薩曰：『世",
    "T24n1448_014:0067c10": "人愚癡，狂迷自亂。』爾時天帝釋說此說已，",
    "T24n1448_014:0067c11": "又作是念：『然而菩薩有一妃，供給侍怙，若無",
    "T24n1448_014:0067c12": "斯一，甚為辛苦。我亦方便，必須求取。』作是念",
    "T24n1448_014:0067c13": "已，到菩薩邊，化為婆羅門，白菩薩曰：",
    "T24n1448_014:0067c14": "「『汝妻眾相具，　　於夫志貞潔；",
    "T24n1448_014:0067c15": "手持豪姓妹，　　可賜婆羅門。』",
    "T24n1448_014:0067c16": "「爾時菩薩妻答曰：",
    "T24n1448_014:0067c17": "「『無羞多貪人，　　婆羅門下劣；",
    "T24n1448_014:0067c18": "習性行非法，　　壞我貞潔心。』",
    "T24n1448_014:0067c19": "「爾時菩薩，慈心瞻視觀察，其妻即答曰：",
    "T24n1448_014:0067c20": "「『我不惜其身，　　亦不自求樂；",
    "T24n1448_014:0067c21": "若我隨彼去，　　誰能奉事君？』",
    "T24n1448_014:0067c22": "「菩薩答曰：『我甚惜汝，為求無盡之法，當隨我",
    "T24n1448_014:0067c23": "意，可逐斯人。縱令汝去，我身當死，亦須發誓",
    "T24n1448_014:0067c24": "行施。』說已歡喜，便自思惟：『此是最後捨妻，心",
    "T24n1448_014:0067c25": "無執縛。』即手持妻，施與婆羅門，告曰：",
    "T24n1448_014:0067c26": "「『專須供給此尊人，　　純直心行身調善；",
    "T24n1448_014:0067c27": "我愛此妻甚珍重，　　婆羅門願哀納受。』",
    "T24n1448_014:0067c28": "「爾時王子為求菩提故，當捨妻時地六震動，",
    "T24n1448_014:0067c29": "其妻哽咽，隨逐婆羅門。既失男女，復離賢夫，",
    "T24n1448_014:0068a01": "苦中生苦，愁毒纏懷，說伽他曰：",
    "T24n1448_014:0068a02": "「『我先作是業，　　無始恒相續；",
    "T24n1448_014:0068a03": "如牛失犢苦，　　我苦過於是！』",
    "T24n1448_014:0068a04": "「其王子妻作是語已，爾時天帝釋還復本形，",
    "T24n1448_014:0068a05": "告其妻曰：『我非是人，亦非婆羅門。我是帝釋，",
    "T24n1448_014:0068a06": "能伏阿修羅，為欲成就菩薩大願無上菩提，",
    "T24n1448_014:0068a07": "哀愍有情。』其菩薩妻聞天帝釋語已，踊躍歡",
    "T24n1448_014:0068a08": "喜合掌白言：",
    "T24n1448_014:0068a09": "「『天帝願我子，　　得離奴婢身；",
    "T24n1448_014:0068a10": "為作善因緣，　　遣向父王所。』",
    "T24n1448_014:0068a11": "「說此頌已，時天帝釋至菩薩所，左手持妻，白",
    "T24n1448_014:0068a12": "菩薩曰：",
    "T24n1448_014:0068a13": "「『此妻迴與汝，　　任意充供侍；",
    "T24n1448_014:0068a14": "幸勿轉與人，　　受寄將餘用。』",
    "T24n1448_014:0068a15": "「時彼婆羅門所將二子，帝釋迷惑，令向菩薩",
    "T24n1448_014:0068a16": "父王國中。然婆羅門常避其國，由帝釋故，不",
    "T24n1448_014:0068a17": "覺至彼城中而賣王孫。城內群臣見王孫已，",
    "T24n1448_014:0068a18": "啟白王曰：",
    "T24n1448_014:0068a19": "「『我等見王孫，　　兒孫及女孫；",
    "T24n1448_014:0068a20": "隨逐婆羅門，　　於此城中賣。』",
    "T24n1448_014:0068a21": "「王聞此已心悶迷亂，良久醒已，時王即勅左",
    "T24n1448_014:0068a22": "右臣曰：『卿等速即將見。』臣等依命將至。時有",
    "T24n1448_014:0068a23": "一臣，先抱兒來，直見大王。王見孫子身體瘦",
    "T24n1448_014:0068a24": "弱，垢穢異常，衣裳破壞，迷悶躄地。諸臣扶",
    "T24n1448_014:0068a25": "坐，復告臣曰：",
    "T24n1448_014:0068a26": "「『在於山林中，　　猶常樂布施；",
    "T24n1448_014:0068a27": "卿等可速喚，　　我子并新婦。』",
    "T24n1448_014:0068a28": "「爾時帝釋禮菩薩已，退還本宮。國內一切人",
    "T24n1448_014:0068a29": "民，皆往請菩薩，却歸本國，若王本國建立為",
    "T24n1448_014:0068b01": "王。時彼菩薩具一切施，所有沙門婆羅門、貧",
    "T24n1448_014:0068b02": "窮孤獨、親友之人來乞求者，皆悉施與，修無",
    "T24n1448_014:0068b03": "量福業，說伽他曰：",
    "T24n1448_014:0068b04": "「『為求菩薩者，　　廣博能施與；",
    "T24n1448_014:0068b05": "剎利婆羅門，　　毘舍首陀等。",
    "T24n1448_014:0068b06": "金銀珍寶物，　　及以諸瓔珞；",
    "T24n1448_014:0068b07": "奴婢并僕從，　　施與持戒人。",
    "T24n1448_014:0068b08": "所有妻兒等，　　奉施婆羅門；",
    "T24n1448_014:0068b09": "斯人獲其報，　　今世及後世。』」",
    "T24n1448_014:0068b10": "爾時佛告大王：「然於彼時名曰尾施縛多羅",
    "T24n1448_014:0068b11": "王，能施一切沙門婆羅門、諸貧窮乞丐、親友",
    "T24n1448_014:0068b12": "眷屬，作種種布施，修無量福業者，大王！莫作",
    "T24n1448_014:0068b13": "異見，即我身是。我於彼時，能行布施，修無量",
    "T24n1448_014:0068b14": "福業，發無上菩提願。大王！非唯作此布施福",
    "T24n1448_014:0068b15": "力而證菩提；由我正信，善根積集，功德因",
    "T24n1448_014:0068b16": "緣，更修無量福故而證菩提。「復次大王！我為",
    "T24n1448_014:0068b17": "求無上菩提故，而行布施，修諸福業。大王！乃",
    "T24n1448_014:0068b18": "往古昔，於婆羅痆斯大城，有王名曰梵德，正",
    "T24n1448_014:0068b19": "紹王位，以法化世，人民熾盛國土豐樂，無諸",
    "T24n1448_014:0068b20": "詐偽賊盜疾疫，牛羊稻蔗在處充滿。復於異",
    "T24n1448_014:0068b21": "時，相師占候，於此境內十二年中天時亢",
    "T24n1448_014:0068b22": "旱。其梵德即擊鼓宣命曰：『所在國中人等，普",
    "T24n1448_014:0068b23": "告令知。相師占候，於十二年中無雨亢旱。汝",
    "T24n1448_014:0068b24": "等若有十二年糧者任住；如若無者，可往飲",
    "T24n1448_014:0068b25": "食充足之處，後豐熟時，還來境內。』當於爾時，",
    "T24n1448_014:0068b26": "城中有一長者名曰散彈，甚大富饒，多諸財",
    "T24n1448_014:0068b27": "物，受用等事及諸珍寶、牛羊稻蔗，廣大充滿，",
    "T24n1448_014:0068b28": "如毘沙門王。然而長者既聞王命，即命當庫",
    "T24n1448_014:0068b29": "之人告曰：『丈夫！汝知我庫藏之中，有十二年",
    "T24n1448_014:0068c01": "糧不？』守庫人曰：『有。』長者即共眷屬安心而住。",
    "T24n1448_014:0068c02": "自餘人等糧食不辦，皆歸豐熟之國。若無佛",
    "T24n1448_014:0068c03": "出世，當有獨覺在於人間，憐愍有情貧窮之",
    "T24n1448_014:0068c04": "類。于時獨覺在於曠野林中，為人應供。後",
    "T24n1448_014:0068c05": "於一時，其婆羅痆斯，在一方所有五百獨覺",
    "T24n1448_014:0068c06": "居止，復於一方更有五百獨覺居住。爾時五",
    "T24n1448_014:0068c07": "百獨覺，即以食時，持鉢往詣散彈長者家乞",
    "T24n1448_014:0068c08": "食。斯獨覺等，告長者曰：『汝能於十二年中，",
    "T24n1448_014:0068c09": "飯食供養五百出家之人耶？』長者答曰：『待我",
    "T24n1448_014:0068c10": "須問當庫之人。』長者即問當庫人曰：『丈夫！可",
    "T24n1448_014:0068c11": "有糧食，得我眷屬并五百出家人，於十二年",
    "T24n1448_014:0068c12": "用足已不？』答曰：『有。』是時長者即請獨覺，十二",
    "T24n1448_014:0068c13": "年中飯食供養。食訖去後，復有五百獨覺詣",
    "T24n1448_014:0068c14": "長者家告曰：『可能於十二年施我等五百出家",
    "T24n1448_014:0068c15": "之人餅食耶？』長者白言：『聖者！我已一度請",
    "T24n1448_014:0068c16": "訖，何勞重來？』諸獨覺等告長者曰：『前來者別，",
    "T24n1448_014:0068c17": "我等適至。』答曰：『聖者！待我問知庫人。』長者告",
    "T24n1448_014:0068c18": "知庫人曰：『丈夫！我等所有眷屬及出家人，",
    "T24n1448_014:0068c19": "十二年中供給糧食足不？』答曰：『足。』其長者即",
    "T24n1448_014:0068c20": "請五百獨覺，并前五百，十二年中餅食供養。",
    "T24n1448_014:0068c21": "長者復問：『聖者！每日何時當食？』獨覺告曰：",
    "T24n1448_014:0068c22": "『我等常於日午時食。』是時長者即造一住處，",
    "T24n1448_014:0068c23": "每日依時請千獨覺就寺而食。然而長者問",
    "T24n1448_014:0068c24": "獨覺曰：『聖者！爾時飢儉，何當降雨？』答曰：『今",
    "T24n1448_014:0068c25": "可降雨。』長者復白言：『我之種子，今可種不？』",
    "T24n1448_014:0068c26": "答曰：『任意。』長者既蒙實告，所有一切並皆入",
    "T24n1448_014:0068c27": "出。時天帝釋觀見斯事，便作是念：『此人供",
    "T24n1448_014:0068c28": "養一千獨覺，施中最尊施中無過。其散彈",
    "T24n1448_014:0068c29": "長者，我須助成功德。』作是念已，帝釋天王",
    "T24n1448_014:0069a01": "應時乃降天雨，其種穀子變生瓠蘆。其農作",
    "T24n1448_014:0069a02": "之人來問獨覺：『聖者！我之種子生苗稼，並是",
    "T24n1448_014:0069a03": "瓠蘆，不審云何？』答曰：『汝但溉灌。』其人即去，",
    "T24n1448_014:0069a04": "依時溉灌，乃生花果，一一華果，大如瓠蘆或",
    "T24n1448_014:0069a05": "如大瓮。其耕種人即以斯事復來啟白，聖",
    "T24n1448_014:0069a06": "者曰：『汝莫輒損，時至自開。』後時成熟，其果",
    "T24n1448_014:0069a07": "自劈。隨其種類之子，於中皆滿，飢儉自除，",
    "T24n1448_014:0069a08": "變為豐熟。處處人物皆悉來投婆羅痆斯，",
    "T24n1448_014:0069a09": "有遠避飢儉之者，却來投此城中。于時長",
    "T24n1448_014:0069a10": "者，常以香美飲食供養千聖獨覺，說伽他",
    "T24n1448_014:0069a11": "曰：",
    "T24n1448_014:0069a12": "「『聰明證悟心，　　身語亦寂靜；",
    "T24n1448_014:0069a13": "常施於斯等，　　無漏應供者。",
    "T24n1448_014:0069a14": "神通兼變化，　　端嚴有名稱；",
    "T24n1448_014:0069a15": "無畏之人食，　　眷屬并身樂。",
    "T24n1448_014:0069a16": "施與應供人，　　具足持淨戒；",
    "T24n1448_014:0069a17": "所種安樂業，　　此世并來世。』」",
    "T24n1448_014:0069a18": "根本說一切有部毘奈耶藥事卷第十四"
}