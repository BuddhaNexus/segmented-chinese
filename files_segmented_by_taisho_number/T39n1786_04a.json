{
    "T39n1786_04a:0125b14": "folio_4a 金光明經文句記卷第四上",
    "T39n1786_04a:0125b16": "宋四明沙門知禮述",
    "T39n1786_04a:0125b17": "二、依經釋義，六：初、讚七大相海。三十二為",
    "T39n1786_04a:0125b18": "大、八十種好為小，一一相好皆是法界，無邊",
    "T39n1786_04a:0125b19": "無底故稱為海。謂初句是讚第十四金光微",
    "T39n1786_04a:0125b20": "妙，故云上色。次、一句讚第十五身光；三、一行",
    "T39n1786_04a:0125b21": "讚二十八梵音深遠；四、一行讚小相中第七",
    "T39n1786_04a:0125b22": "十九髮色青珠；五、一行讚二十二四十齒具",
    "T39n1786_04a:0125b23": "足；六、一行讚二十九眼；七、一行讚二十七舌",
    "T39n1786_04a:0125b24": "大薄覆面至髮際；八、一行讚三十一眉間白",
    "T39n1786_04a:0125b25": "毫相。此八段中，一是小相、七是大相。二、「眉細」",
    "T39n1786_04a:0125b26": "下，讚兩小相海。初、一行讚第三眉如月初；次、",
    "T39n1786_04a:0125b27": "一行讚第二鼻高好孔不現。脩揚者，脩，長也。",
    "T39n1786_04a:0125b28": "揚，舉也。即是眉高而長也。面門，口也。三、兩",
    "T39n1786_04a:0125b29": "句遍讚大相海者，既云次第最上，即遍讚三",
    "T39n1786_04a:0125c01": "十二也。四、「得味」下，又讚四大相海。初、二句讚",
    "T39n1786_04a:0125c02": "二十六咽中津液，得味中上味。二、四句讚十",
    "T39n1786_04a:0125c03": "三毛向上青色柔軟右旋。三、「脩臂」下，四句讚",
    "T39n1786_04a:0125c04": "第九立手摩膝相。四、「圓光一尋」下，四句讚第",
    "T39n1786_04a:0125c05": "十五身光面各一丈。此言一尋，是約佛說也。",
    "T39n1786_04a:0125c06": "手既摩膝，即當面各一丈也。此既常光，驗知",
    "T39n1786_04a:0125c07": "諸相皆是常相。云讚尊特者，故知不須身大",
    "T39n1786_04a:0125c08": "相多，但是業識依中理見，即名尊特。學者應",
    "T39n1786_04a:0125c09": "知，此丈六身若其量度即不得際；若不度之，",
    "T39n1786_04a:0125c10": "所見如故。如淨名室但是一丈，而能容受百",
    "T39n1786_04a:0125c11": "千人天，又能容於三萬二千師子之座皆高",
    "T39n1786_04a:0125c12": "八萬四千由旬，其一丈量初無所改，良以",
    "T39n1786_04a:0125c13": "三脫不思議力使之然也。今即常身歎尊",
    "T39n1786_04a:0125c14": "特相，義豈不然？微妙寂滅，斯言得矣。經文除",
    "T39n1786_04a:0125c15": "此四大相外，或歎放光拔苦與樂行業之因、",
    "T39n1786_04a:0125c16": "功德之果，悉如經文，但須皆作十番益解。其",
    "T39n1786_04a:0125c17": "有二小相，以文顯故疏不指之，即面貌如月，",
    "T39n1786_04a:0125c18": "乃第四十一面淨如滿月也；身無垢穢，即",
    "T39n1786_04a:0125c19": "十一身淨潔也。五、「臂𦟛」下，二句又讚一小相",
    "T39n1786_04a:0125c20": "海，即第十四指長纖圓也。𦟛，丑凶切，均也、",
    "T39n1786_04a:0125c21": "直也；又音容。六、「手足」下，二句復讚一大相海。",
    "T39n1786_04a:0125c22": "即第四手足柔軟勝餘身分。三十二相八十",
    "T39n1786_04a:0125c23": "種好，具如法界次第。龍尊智巧，雖略而周。",
    "T39n1786_04a:0125c24": "三、「從去」下，遍類讚。三世塵數而言一者，過去",
    "T39n1786_04a:0125c25": "不滅、未來不生、現在不住，法身平等報應無",
    "T39n1786_04a:0125c26": "差，一不離多、多即是一，生佛尚即，佛佛豈",
    "T39n1786_04a:0125c27": "殊？是故讚一類於一切。此文復是讚尊特身。",
    "T39n1786_04a:0125c28": "何者？如前疏云「若見四佛同尊特身，一身一",
    "T39n1786_04a:0125c29": "智慧即是常身，弟子眾一故。若四佛不同，",
    "T39n1786_04a:0126a01": "即是應化，弟子眾多故。」知秖就一身一智及",
    "T39n1786_04a:0126a02": "常住義是尊特相，不必須論現起大身也。《文",
    "T39n1786_04a:0126a03": "殊問般若》者，「問」字誤也，應作「說」字。今家依二",
    "T39n1786_04a:0126a04": "經明常坐三昧：一《文殊說般若》、二《文殊問菩",
    "T39n1786_04a:0126a05": "提》。今所引文，是《說般若》文也。四、「從設」下，絕言",
    "T39n1786_04a:0126a06": "讚，二：初、分文。二、「而有」下，隨釋，二：初、絕言令兼",
    "T39n1786_04a:0126a07": "例絕心。三番者，仍就分別門。三身優劣不",
    "T39n1786_04a:0126a08": "離分別，有融即義，學者應知。「五從」下，迴向。一",
    "T39n1786_04a:0126a09": "迴事向理，即實際；二迴自向他，即眾生際；三",
    "T39n1786_04a:0126a10": "迴因向果，即菩提際。今闕實際，菩提兼之。謂",
    "T39n1786_04a:0126a11": "無上道，本性無上故也。二、「從如」下，發來世願，",
    "T39n1786_04a:0126a12": "二：初、分文立意。來在不久者，即下〈授記品〉十",
    "T39n1786_04a:0126a13": "千天子從忉利天來者是也。二、隨經釋義，二：",
    "T39n1786_04a:0126a14": "初、佛述。二、「若我」下，龍尊發來願，五：初、夜夢晝",
    "T39n1786_04a:0126a15": "說願。二、「我當」下，為他取淨土願。不修六度、不",
    "T39n1786_04a:0126a16": "拔眾生，土無由淨。當知四修及拔四相，令",
    "T39n1786_04a:0126a17": "於當世見我三身。三、「奉貢」下，同求記莂願。以",
    "T39n1786_04a:0126a18": "鼓必具圓空鳴義，今讚如來一體三身，名為",
    "T39n1786_04a:0126a19": "金鼓讚佛因緣。以此因緣趣向果地，名為奉",
    "T39n1786_04a:0126a20": "貢，不論事相金鼓形也。四、「若有」下，下化願。",
    "T39n1786_04a:0126a21": "五、「我未」下，上求願。此之二願，皆明滅惡生善",
    "T39n1786_04a:0126a22": "二益，在文可見。三、「從信」下，結會二世事釋",
    "T39n1786_04a:0126a23": "〈空品〉，二：初、釋題，二：初、正釋題，二：初、約四教",
    "T39n1786_04a:0126a24": "詮空示。所言空者，破相為義，故一代教四空",
    "T39n1786_04a:0126a25": "不同，若不辨之迷名昧理。此自分二：初、約部",
    "T39n1786_04a:0126a26": "列四，二：初、正判四空。滅色入空者，三藏教也。",
    "T39n1786_04a:0126a27": "且寄色言諸法皆滅，謂析破見愛，陰乃不生。",
    "T39n1786_04a:0126a28": "既詮實有，滅方入空也。即色是空者，通教也。",
    "T39n1786_04a:0126a29": "體乎因果非四性生，既詮幻有，故即色是空",
    "T39n1786_04a:0126b01": "也。滅邊入空者，別教也。中道為空，不唯空有",
    "T39n1786_04a:0126b02": "亦乃空空，然不知中具於空有，是故次第滅",
    "T39n1786_04a:0126b03": "二邊已，方入中空也。即邊是空者，圓教也。中",
    "T39n1786_04a:0126b04": "道具德，何邊不中？唯假唯空三皆絕待，頓破",
    "T39n1786_04a:0126b05": "諸相，名即邊空。二、「此經」下，約部須四，判教屬",
    "T39n1786_04a:0126b06": "通。三乘同懺，前攝三藏、後通別圓，導成之空，",
    "T39n1786_04a:0126b07": "合論四種，故四空慧不得不明。二、「而今」下，定",
    "T39n1786_04a:0126b08": "品唯圓，二：初、直示唯圓，二：初、就理示。攝機",
    "T39n1786_04a:0126b09": "用四，此乃通塗。品在圓空，斯為的旨。是故中",
    "T39n1786_04a:0126b10": "空，即邊而示。二、「何故」下，引文示。諸部《般若》廣",
    "T39n1786_04a:0126b11": "示衍中三教空慧，復以三藏為助道觀，斯為",
    "T39n1786_04a:0126b12": "聞持利根之者廣談空相。此空慧機，義持雖",
    "T39n1786_04a:0126b13": "利、聞持根鈍，故不廣談四種空相，唯說即邊",
    "T39n1786_04a:0126b14": "一中空慧。二、「又空」下，略示圓相。中受空名，意",
    "T39n1786_04a:0126b15": "彰蕩相。凡夫執有，塊然質礙：二乘證無，灰滅",
    "T39n1786_04a:0126b16": "歸寂；中觀絕念，空此兩邊令畢竟淨。約次",
    "T39n1786_04a:0126b17": "不次分於別圓，今不次也。二、「直作」下，約六句",
    "T39n1786_04a:0126b18": "對中簡，二：初、明用句意。若直說空是中道義",
    "T39n1786_04a:0126b19": "能空二邊，其如邪小及以別教皆說雙非空",
    "T39n1786_04a:0126b20": "於有無，故迷名者謂與今同，何能超悟邊即",
    "T39n1786_04a:0126b21": "中空？又復恐謂若是圓實合談中道，那但名",
    "T39n1786_04a:0126b22": "空？空唯離有，豈此中道雙離二邊？為防此計，",
    "T39n1786_04a:0126b23": "故作相破相修相，即三雙六句而對辨之。若",
    "T39n1786_04a:0126b24": "諸法相名相濫者，無此六句莫辨異同。二、「空",
    "T39n1786_04a:0126b25": "破」下，正用句簡，二：初、列六句。雙非是中沒於",
    "T39n1786_04a:0126b26": "中名存雙非者，以中道名邪小稀立，若雙非",
    "T39n1786_04a:0126b27": "名處處皆有，故特用之，對今圓空辨於同異。",
    "T39n1786_04a:0126b28": "又外道二乘別教空句及雙非句，體是思議",
    "T39n1786_04a:0126b29": "可破壞法；圓教雙非及空若立，諸義皆滅，是",
    "T39n1786_04a:0126c01": "以圓二互破諸二。又復諸二互修，圓二則二",
    "T39n1786_04a:0126c02": "酥中外道菩薩入圓者是，二乘初心亦有修",
    "T39n1786_04a:0126c03": "義。此之兩雙，諸二對圓優劣有異。第三一雙",
    "T39n1786_04a:0126c04": "屬圓當教，名別體同是故相即，不言修破。",
    "T39n1786_04a:0126c05": "二、「空破」下，釋句相，三：初、釋相破句，二：初、空破",
    "T39n1786_04a:0126c06": "中，二：初、略示。以理定詮，不遭名惑，豈聞雙非",
    "T39n1786_04a:0126c07": "便是實理？蓋能了知凡邪雙非體是見惑，二",
    "T39n1786_04a:0126c08": "乘雙非但證偏真，別教雙非既存教道，未與",
    "T39n1786_04a:0126c09": "三融。圓空若立，前諸雙非須皆銷殞，故云破",
    "T39n1786_04a:0126c10": "也。二、「凡邪」下，廣釋，三：初、破凡邪雙非，二：初、",
    "T39n1786_04a:0126c11": "泛示見相，二：初、正示。複四者。複，由重也。謂",
    "T39n1786_04a:0126c12": "於一句更計有無，即執有是有、執有是無，乃",
    "T39n1786_04a:0126c13": "至雙非是有、雙非是無。具足之見其計轉巧，",
    "T39n1786_04a:0126c14": "故於句句皆生四計。二、「雖單」下，結過。三種四",
    "T39n1786_04a:0126c15": "句雖轉巧細，以執一為實、餘皆妄語，見愛尤",
    "T39n1786_04a:0126c16": "盛、業苦無涯，浩然如海。二、「雖計」下，正破第四，",
    "T39n1786_04a:0126c17": "二：初、示所破邪計。雙非是惑，不入真中，實是",
    "T39n1786_04a:0126c18": "虛妄。二、「故為」下，明能破圓空。二、破二乘雙非，",
    "T39n1786_04a:0126c19": "二：初、泛明證相，二：初、明證相。二乘雙非雖",
    "T39n1786_04a:0126c20": "非中實，而離斷常、諦於真理，未至寶渚已到",
    "T39n1786_04a:0126c21": "化城，寧不安隱？梵行等者，無學四智四中，",
    "T39n1786_04a:0126c22": "但闕我生已盡，以滅度等當之乃足。由保",
    "T39n1786_04a:0126c23": "此故，不求遍知。二、示四門。阿毘曇，此云無比",
    "T39n1786_04a:0126c24": "法，詮有門觀法，拘隣五人、千二百羅漢皆此",
    "T39n1786_04a:0126c25": "門入。《成實論》詮空門觀法，須菩提此門入。",
    "T39n1786_04a:0126c26": "昆勒，此云篋藏，彼論詮於雙亦觀法。故《大論》",
    "T39n1786_04a:0126c27": "云「若不得般若波羅蜜多，入阿毘曇則墮有",
    "T39n1786_04a:0126c28": "中，若入空門則墮無中，若入昆勒則墮有無",
    "T39n1786_04a:0126c29": "中。」那陀等者，《釋論》明佛垂滅，阿難問車匿，",
    "T39n1786_04a:0127a01": "佛答云：「惡性車匿，吾涅槃後心漸調伏，當為",
    "T39n1786_04a:0127a02": "說《陀那迦旃延經》。」即雙非門也。四門觀法，假",
    "T39n1786_04a:0127a03": "人本無、四門不異，而其實法四相不同：有門",
    "T39n1786_04a:0127a04": "則念念生滅，空門則三假浮虛，雙亦門則有",
    "T39n1786_04a:0127a05": "無從容，雙非門則有無俱遣，隨依一觀可以",
    "T39n1786_04a:0127a06": "發真。三藏四門，其意略爾。二、「離斷」下，正示破",
    "T39n1786_04a:0127a07": "中，二：初、示所破假名中。中道之名大略有二：",
    "T39n1786_04a:0127a08": "一、離斷常稱為中道，有名無體，屬前二教；二",
    "T39n1786_04a:0127a09": "者、佛性稱為中道，此有實體，屬後二教。今論",
    "T39n1786_04a:0127a10": "雙非斷常二見，得中道名，其實全非妙色妙",
    "T39n1786_04a:0127a11": "心，故無中體。故情想不忘、保偏取證，此以沙",
    "T39n1786_04a:0127a12": "礫謂瑠璃珠也。二、「故為」下，示能破畢竟空。斯",
    "T39n1786_04a:0127a13": "乃今品即邊之空，若發此空，假名中壞，是為",
    "T39n1786_04a:0127a14": "空破非有非無。三、破別教雙非門，三：初、示迷",
    "T39n1786_04a:0127a15": "門起失、二：初、舉意明失、二：初、舉意。別人望",
    "T39n1786_04a:0127a16": "圓其根名鈍，非四說四名為權巧。筏喻者，四",
    "T39n1786_04a:0127a17": "門意在入理，𥱼筏意在度川，若執門起諍，如",
    "T39n1786_04a:0127a18": "檐筏馳道。故《筏喻經》云「法尚應捨，何況非法。」",
    "T39n1786_04a:0127a19": "二、「不得」下，明失。失於融攝，是一非三。二、「涅槃」",
    "T39n1786_04a:0127a20": "下，示四門相。亦色非色，雙亦門也。非色非非",
    "T39n1786_04a:0127a21": "色，雙非門也。二、「若各」下，明失故須破。此之執",
    "T39n1786_04a:0127a22": "諍，非即邊空無由可破。三、「新本」下，引證示失",
    "T39n1786_04a:0127a23": "相。經談初地被於地前悉有四門者，經云",
    "T39n1786_04a:0127a24": "「初地菩薩欲行有相道」，即有門；「於無相法多用",
    "T39n1786_04a:0127a25": "功力」，即空門。「一意欲入涅槃、一意欲入生死」，",
    "T39n1786_04a:0127a26": "即兩亦門。「微妙祕密之藏修行未足」，即雙非",
    "T39n1786_04a:0127a27": "門。「大經」下，明今之得、顯前之失。前屬別門，執",
    "T39n1786_04a:0127a28": "諍邪見，非是外道邪見也。二、「非有」下，明中破",
    "T39n1786_04a:0127a29": "空。二、明相修句，二：初、明諸空修圓中凡邪空",
    "T39n1786_04a:0127b01": "見。二乘空證。別教空門既隨二邊，若聞圓中",
    "T39n1786_04a:0127b02": "皆須即邊而觀中道。二、諸雙非修圓空。若邪",
    "T39n1786_04a:0127b03": "小及別教門，雖曰雙非皆成取相，皆須修於",
    "T39n1786_04a:0127b04": "三諦俱空，名畢竟空。由諸雙非及諸空句非",
    "T39n1786_04a:0127b05": "究竟道，是九界法，是故皆須修於圓教空中",
    "T39n1786_04a:0127b06": "妙觀，歸祕密藏。三、釋相即句。雖諸經論說空",
    "T39n1786_04a:0127b07": "說中名相多少，中若即邊、空蕩三諦，此則",
    "T39n1786_04a:0127b08": "圓教一體異名，是相即義，不須相破及互修",
    "T39n1786_04a:0127b09": "也。二、初明圓教空中不二，二：初、直示不二；",
    "T39n1786_04a:0127b10": "二、引《般若》結。實相、觀照、文字三種般若，即三",
    "T39n1786_04a:0127b11": "而一故是一法，即一而三立名何極？得此意",
    "T39n1786_04a:0127b12": "者，一切異名無不相即。二、「而不」下，明今品。略",
    "T39n1786_04a:0127b13": "說名空，文約義豐、空無不盡，以被義持根利",
    "T39n1786_04a:0127b14": "之者，故以略名而標品目。二、「此品」下，明來意，",
    "T39n1786_04a:0127b15": "二：初、導成上品，二：初、正示，二：初、導二用。若其",
    "T39n1786_04a:0127b16": "不了即邊是空，懺非無生，破惡不盡；讚非稱",
    "T39n1786_04a:0127b17": "性，生善不深。善不深故，豈成智德？惡不盡故，",
    "T39n1786_04a:0127b18": "豈成斷德？鈍根之者於前未悟，故於今品圓",
    "T39n1786_04a:0127b19": "談空慧，導前懺歎令成二用。二、「亦是」下，成三",
    "T39n1786_04a:0127b20": "章。懺歎是用，如向說之。導成宗者，萬行之",
    "T39n1786_04a:0127b21": "因。以無所得方證三身，非究竟空豈無所",
    "T39n1786_04a:0127b22": "得？是故圓空導於萬行成果德宗。導成體者，",
    "T39n1786_04a:0127b23": "深廣法性遍一切法。二種我故生死浩然，今",
    "T39n1786_04a:0127b24": "以二空導一切法，顯成經體。二、「故釋」下，引證。",
    "T39n1786_04a:0127b25": "論明一切以體宗用攝無不盡。二、「又常」下，開",
    "T39n1786_04a:0127b26": "悟鈍根。圓空具德一切清淨，故談常宗及顯",
    "T39n1786_04a:0127b27": "悟體。懺歎二用皆是究竟清淨之法，豈有一",
    "T39n1786_04a:0127b28": "句暫離圓空？如云「一切眾生皆是般若」，即此",
    "T39n1786_04a:0127b29": "意也。利根聞上已解空義；今為鈍根未解",
    "T39n1786_04a:0127c01": "之者，特論生法境觀皆空，俾成上義。二、",
    "T39n1786_04a:0127c02": "釋文，二：初、分文。二、隨釋，二：初、釋欲說空，",
    "T39n1786_04a:0127c03": "二：初、釋，八：初、釋餘經廣說，二：初、總示相顯",
    "T39n1786_04a:0127c04": "意。二、「若指」下別明指前義，二：初、約部；次、相違",
    "T39n1786_04a:0127c05": "問。《大經》云「從生酥出熟酥，譬從方等出摩訶",
    "T39n1786_04a:0127c06": "般若。」故知《般若》在方等後。此經既屬方等，",
    "T39n1786_04a:0127c07": "豈得指《般若》為已說耶？二、約後分至終答，二：",
    "T39n1786_04a:0127c08": "初、正答通，二：初、引教答通，二：初、總立意。以",
    "T39n1786_04a:0127c09": "此經是方等後分故，信相聞佛入滅唯三月",
    "T39n1786_04a:0127c10": "在，所以懷疑，故指《般若》名為已說。二、「且舉」",
    "T39n1786_04a:0127c11": "下，引三經，三：初、引《阿含》，二。初、正引。前佛而去",
    "T39n1786_04a:0127c12": "者，七日前入滅也。均頭沙彌，是身子弟子。二、",
    "T39n1786_04a:0127c13": "「此」下，結示。二、引方等。即《方等陀羅尼經》。先",
    "T39n1786_04a:0127c14": "於靈山，唯《法華》授聲聞佛記。二、「豈非」下，結示。",
    "T39n1786_04a:0127c15": "三、引《大品》，二：初、正引；二、「當知」下，結示。二、「以此」",
    "T39n1786_04a:0127c16": "下，詳定結斥。二、「此經」下，示非妨。二、釋略而解",
    "T39n1786_04a:0127c17": "說，二：初、示教門名義廣略，二：初、示二門。二、「應",
    "T39n1786_04a:0127c18": "作」下，明四句，二：初、直示三句。十八空等者，",
    "T39n1786_04a:0127c19": "空體唯一，遍蕩諸境，隨境立名。如火是一，隨",
    "T39n1786_04a:0127c20": "所燒物乃有異名，名下之義不得不異。是故",
    "T39n1786_04a:0127c21": "因亡內法乃名內空，因亡外法乃名外空，亡",
    "T39n1786_04a:0127c22": "十八境名十八空，二十空、二十四空亦復如",
    "T39n1786_04a:0127c23": "是，故名義俱廣立一空名，唯詮泯蕩故名義",
    "T39n1786_04a:0127c24": "俱略。若法性等立名眾多，但詮本性之義耳。",
    "T39n1786_04a:0127c25": "二、委示第四，三：初、標示。二、「迄從」下，證釋。",
    "T39n1786_04a:0127c26": "秖立二空，是名略也。此名召義遍乎十界，從",
    "T39n1786_04a:0127c27": "凡至佛皆有眾生及五陰故。問：位至聲聞，生",
    "T39n1786_04a:0127c28": "法已空，因何《釋論》至佛猶有眾生及法，豈",
    "T39n1786_04a:0127c29": "獨不無？又稱無上，其義何耶？答：小乘談空，終",
    "T39n1786_04a:0128a01": "歸灰斷，故入無餘，生法永絕。大乘談空，其體",
    "T39n1786_04a:0128a02": "常住，又非獨一覺性常住。須知生法一切皆",
    "T39n1786_04a:0128a03": "常，故生法未空則凡鄙微劣，生法若空則高",
    "T39n1786_04a:0128a04": "勝廣大。是以極果生法無上，斯乃空之究竟",
    "T39n1786_04a:0128a05": "也。故荊谿云：「三千果成，咸稱常樂。」三千闕，何",
    "T39n1786_04a:0128a06": "生法依報耶？二、「今言」下，明今品名略義廣。三、",
    "T39n1786_04a:0128a07": "釋眾生根鈍，二：初、定廣略利鈍，二：初、約聞持",
    "T39n1786_04a:0128a08": "立。宜廣為利，宜略為鈍。二、「此語」下，約義持翻。",
    "T39n1786_04a:0128a09": "身子初遇阿鞞說偈詮三諦義，謂苦集滅，令",
    "T39n1786_04a:0128a10": "速證故，不言道諦。身子一聞，即悟初果。及",
    "T39n1786_04a:0128a11": "其轉為目連說之，再聞方悟。一說是略，再說",
    "T39n1786_04a:0128a12": "是廣，豈非義持略利廣鈍耶？二、「此經」下，示今",
    "T39n1786_04a:0128a13": "機利鈍，二：初、明經意。自就不能廣持詮空名",
    "T39n1786_04a:0128a14": "數，故曰鈍根。二、示今機。若論義持，聞略能悟",
    "T39n1786_04a:0128a15": "乃稱根利。《無見經》云「眾生根鈍，便謂今機不",
    "T39n1786_04a:0128a16": "能悟於無量空義，尠於智慧。」亦約聞持智也。",
    "T39n1786_04a:0128a17": "此同《起信論》說。尋於廣論，文多為煩，但樂少",
    "T39n1786_04a:0128a18": "文而攝多義者，故造此論。又末為諸佛甚深",
    "T39n1786_04a:0128a19": "廣大義。我已隨順總持說此品，略說無量空",
    "T39n1786_04a:0128a20": "義，同彼總持說深廣義也。四、釋無量空義，二：",
    "T39n1786_04a:0128a21": "初、約真中揀。偏真斷滅不具色心，是有量空",
    "T39n1786_04a:0128a22": "義。中道具足妙色妙心，出生不竭、融攝無遺，",
    "T39n1786_04a:0128a23": "是無量空義。二、就此經示。既談法性，性則不",
    "T39n1786_04a:0128a24": "改。此乃常德實相者，中實之相。此品云「求",
    "T39n1786_04a:0128a25": "於如來真實法身」，新本云「法身是常是實」，",
    "T39n1786_04a:0128a26": "實是我德，自在何窮？既具常我，豈虧樂淨？四",
    "T39n1786_04a:0128a27": "德彌彰，無量空義也。五、釋異妙方便；六、釋起",
    "T39n1786_04a:0128a28": "大悲心；七、釋今我演說；八、釋知眾生意，皆",
    "T39n1786_04a:0128a29": "可見耳。二、正說空，二：初、分文立意，二：初、分",
    "T39n1786_04a:0128b01": "文。二、立意，二：初、直示。無境等者，生法之境皆",
    "T39n1786_04a:0128b02": "妙三諦，故曰二空境。生法之觀皆妙三觀，故",
    "T39n1786_04a:0128b03": "曰二空觀。妙境發觀，其觀方正；妙觀照境，其",
    "T39n1786_04a:0128b04": "境方顯。具明境觀，令正令顯。二、引證。十番檢",
    "T39n1786_04a:0128b05": "境智者，境謂十境，智謂十乘。言十境者，一陰",
    "T39n1786_04a:0128b06": "入境、二煩惱境、三病患境、四業相境、五魔事",
    "T39n1786_04a:0128b07": "境、六禪定境、七諸見境、八增上慢境、九二乘",
    "T39n1786_04a:0128b08": "境、十菩薩境。陰乃現前，九則待發。若現若發，",
    "T39n1786_04a:0128b09": "一一境界皆須修於十乘觀智。言十乘者，一",
    "T39n1786_04a:0128b10": "觀不思議境、二依境發菩提心、三巧安止觀、",
    "T39n1786_04a:0128b11": "四破法遍、五識通塞、六調道品、七對治助開、",
    "T39n1786_04a:0128b12": "八知次位、九安忍、十無法愛。此十都為十種",
    "T39n1786_04a:0128b13": "境絕於思議，是故五品得觀行絕，十信乃得",
    "T39n1786_04a:0128b14": "相似論絕，四十一位分證論絕，妙覺乃能究",
    "T39n1786_04a:0128b15": "論絕也。下文即是散脂自說名密之義，乃名",
    "T39n1786_04a:0128b16": "境智俱不思議。新本言法，即是境也。如者，不",
    "T39n1786_04a:0128b17": "異也。皆重言者，蓋以境智本來不異，以情異",
    "T39n1786_04a:0128b18": "故，今復不異。故東陽大士云：「一是本性如，二",
    "T39n1786_04a:0128b19": "是滅結如。智不異境，故曰如如法；境不異智，",
    "T39n1786_04a:0128b20": "故曰如如智。」斯皆明於不思議意也。二、「明空」",
    "T39n1786_04a:0128b21": "下，隨文釋義，二：初、明空境，二：初、分文立意，",
    "T39n1786_04a:0128b22": "二：初、分文。二、立意，五：初、直示二相。言實法",
    "T39n1786_04a:0128b23": "者，對下假想淨為不淨，乃是事觀；今於五陰",
    "T39n1786_04a:0128b24": "及以假人皆直觀理，故名實法。「身雖」下，出假",
    "T39n1786_04a:0128b25": "想義。二、「亦名」下，示二異名。行行者，慧行之上",
    "T39n1786_04a:0128b26": "加修事行，故名行行。助道者，以不淨想破",
    "T39n1786_04a:0128b27": "事中貪，資於正觀破障理惑，故名助道。三、「小",
    "T39n1786_04a:0128b28": "乘」下，明大小皆修，二：初、明小。三種解脫不言",
    "T39n1786_04a:0128b29": "無疑解脫，以俱脫人達內外典籍，得無疑名。",
    "T39n1786_04a:0128c01": "今論正助，故且明二。二明大。薩婆若，《大論》翻",
    "T39n1786_04a:0128c02": "一切智遊戲神通，以於三界得自在故，名遊",
    "T39n1786_04a:0128c03": "戲；以修得通，多於九想背捨等起，故以假想",
    "T39n1786_04a:0128c04": "為助道也。《法華》大車具度白牛名為正道，儐",
    "T39n1786_04a:0128c05": "從為助。《涅槃》正慧遠離十相，即色聲香味觸、",
    "T39n1786_04a:0128c06": "生住壞、男相女相能離深故，所離非輕。「又",
    "T39n1786_04a:0128c07": "諦」下，明助道也。想白骨等、觀等事禪，即用三",
    "T39n1786_04a:0128c08": "觀於事禪境破三惑障，顯出我性成王三昧。",
    "T39n1786_04a:0128c09": "正助合修，名為達禪，見禪法界也。四、「眾經」下，",
    "T39n1786_04a:0128c10": "明經論有廣略。五、明今品二義，即俱略也。二、",
    "T39n1786_04a:0128c11": "「實法」下，隨釋，二：初、明實法境，二：初、分文。二、隨",
    "T39n1786_04a:0128c12": "釋，二：初、明苦果境，三：初、生空境，二：初、釋是",
    "T39n1786_04a:0128c13": "身虛偽，二：初、體妄計故虛，二：初、計攬陰有身。",
    "T39n1786_04a:0128c14": "攬陰成身者，五陰和合假名為身，如攬五指",
    "T39n1786_04a:0128c15": "故有拳名。凡夫不了，執此假名而為我等。廣",
    "T39n1786_04a:0128c16": "有十六：一我、二眾生、三壽者、四命者、五生",
    "T39n1786_04a:0128c17": "者、六養者、七眾數、八人、九作者、十使作者、",
    "T39n1786_04a:0128c18": "十一起者、十二使起者、十三受者、十四使受",
    "T39n1786_04a:0128c19": "者、十五知者、十六見者。今略云五：我者，於陰",
    "T39n1786_04a:0128c20": "等法中若即若離計我我所之實人者，於陰",
    "T39n1786_04a:0128c21": "中妄計我人眾生者，則於陰五眾妄計我生。",
    "T39n1786_04a:0128c22": "壽者，則陰等法中妄計我受一期報壽命者，",
    "T39n1786_04a:0128c23": "則於陰等法中妄計我命根連持不斷。以執",
    "T39n1786_04a:0128c24": "此故計有我身，名身見得起。二、「若體」下，體本",
    "T39n1786_04a:0128c25": "虛叵得。妄執有生，生實不生，故生名虛偽。",
    "T39n1786_04a:0128c26": "既本不生，故見身寂滅。叵，猶不可也。二、「又檢」",
    "T39n1786_04a:0128c27": "下，檢原由了偽，二：初、正檢，二：初、檢假名。由",
    "T39n1786_04a:0128c28": "一念妄想者，謂男託胎時，見母為所取境、見",
    "T39n1786_04a:0128c29": "父是所競境，於母起貪、於父起瞋，父流謂",
    "T39n1786_04a:0129a01": "是己有，乘茲妄念故得託胎。女人反是。委如",
    "T39n1786_04a:0129a02": "《大經》。假名始者，男女之名由此妄想而為始",
    "T39n1786_04a:0129a03": "也。二、「此赤」下，檢實法由，二：初、五陰。赤白，即遺",
    "T39n1786_04a:0129a04": "體也。三性者，謂善、惡、無記也。二、「又精」下，六大。",
    "T39n1786_04a:0129a05": "五陰、六大是所依實法，原由若是。二、「觀此」下，",
    "T39n1786_04a:0129a06": "結示。身是幻質，名是假名。既由妄想及從精",
    "T39n1786_04a:0129a07": "血，以驗所成身名虛偽。二、釋猶如空聚。無明",
    "T39n1786_04a:0129a08": "業力，業即是行，乃無明緣行也。或初作業時，",
    "T39n1786_04a:0129a09": "或託胎時，如向所明男女之識，於父母起貪",
    "T39n1786_04a:0129a10": "瞋，以父母流謂是已有，乘茲妄念故得託胎。",
    "T39n1786_04a:0129a11": "體即遺體，謂赤白也。二、「從六」下，體法空境，二：",
    "T39n1786_04a:0129a12": "初、立意分文，二：初、立意；二、分文。二、隨釋，三：",
    "T39n1786_04a:0129a13": "初、釋六入，四：初、釋六入，三：初、釋二名。二、「檢",
    "T39n1786_04a:0129a14": "其」下，檢三事。命煖識者，《大集》云「歌羅邏時即",
    "T39n1786_04a:0129a15": "有三事。出入息者，名為壽命。不臭不爛，名之",
    "T39n1786_04a:0129a16": "為煖。」即是業持火大故，地水等色不臭爛也。",
    "T39n1786_04a:0129a17": "此中心意名之為識，即是剎那覺知心也。三",
    "T39n1786_04a:0129a18": "法和合，從生至長無增無減。七日一變者，謂",
    "T39n1786_04a:0129a19": "在胎也。一七名雜穢，狀如凝酥。二七名疱，狀",
    "T39n1786_04a:0129a20": "如瘡疱。三七日名凝結，狀如就血。四七名凝",
    "T39n1786_04a:0129a21": "厚，漸堅硬故。五七名形位，四支差別故。六七",
    "T39n1786_04a:0129a22": "名毛髮爪齒位。七七名具根位，五根圓滿故。",
    "T39n1786_04a:0129a23": "今云五疱，即形位也。三、「結成」下，明六數。五根",
    "T39n1786_04a:0129a24": "并前，識是意根，則六根具足。二、「識依」下，釋村",
    "T39n1786_04a:0129a25": "落。三、「塵從」下，釋結賊所止。由塵起結，能害慧",
    "T39n1786_04a:0129a26": "命，故云結賊。四、「眼見」下，釋不相知。伺，候也。二、",
    "T39n1786_04a:0129a27": "「從眼」下，釋十二入，四：初、約開辨數。開色",
    "T39n1786_04a:0129a28": "為十者，五根、五塵也。少分者，法入攝二種法：",
    "T39n1786_04a:0129a29": "一者心法，除心王，但取相應諸心數也；二者",
    "T39n1786_04a:0129b01": "非心法，即過去未來色法，及心不相應諸行，",
    "T39n1786_04a:0129b02": "及三無為法也。今云少分，即非心法中過未",
    "T39n1786_04a:0129b03": "色也。開心為二者，謂意入也，及法入也。然於",
    "T39n1786_04a:0129b04": "法入亦秖少分，謂於法入二種中但攝心法",
    "T39n1786_04a:0129b05": "耳。今云二者，且舉全數。二、「塵入」下，明通別名。",
    "T39n1786_04a:0129b06": "三、「當一」下，釋各各自緣。四、「他根」下，釋不行他",
    "T39n1786_04a:0129b07": "緣。三、「從心」下，釋十八界，二：初、辨數釋名。二、",
    "T39n1786_04a:0129b08": "隨文釋義，三：初、明識遍諸根。追緣過去，預念",
    "T39n1786_04a:0129b09": "未來。馳騁，猶奔走也。「如人」下，舉例也。端坐",
    "T39n1786_04a:0129b10": "一室而心思天下。愛染塵緣，名曰坐馳。自非",
    "T39n1786_04a:0129b11": "妙空，莫息馳想。「以愚」下，釋六賊所害也。如《大",
    "T39n1786_04a:0129b12": "經》者，〈德王品〉云「譬如有王，以四毒蛇盛之一",
    "T39n1786_04a:0129b13": "篋，令人瞻養。若令一蛇生瞋恚，我當準法戮",
    "T39n1786_04a:0129b14": "之都市。其人怖畏，捨篋逃走。王時復遣五旃",
    "T39n1786_04a:0129b15": "陀羅拔刀隨後。一人藏刀，詐為親善。其人",
    "T39n1786_04a:0129b16": "不信，投一聚落欲自隱匿。既入聚中，不見人",
    "T39n1786_04a:0129b17": "物，即便坐地。聞空中聲云：『今夜當有六大賊",
    "T39n1786_04a:0129b18": "來。』其人恐怖，復捨而去。路值一河，其水漂急，",
    "T39n1786_04a:0129b19": "即取草木為筏，截流而去。既達彼岸，安隱無",
    "T39n1786_04a:0129b20": "患。菩薩亦爾，聞《涅槃經》，觀身如篋，四大如蛇，",
    "T39n1786_04a:0129b21": "五旃陀羅即是五陰，詐親即貪愛，空聚即六",
    "T39n1786_04a:0129b22": "入，六賊即外六塵，河即煩惱，筏即道品，",
    "T39n1786_04a:0129b23": "到於常樂涅槃彼岸。」二、「心常」下，明識常在。根",
    "T39n1786_04a:0129b24": "塵即對即覺者，對塵便覺也。引《釋論》證即覺",
    "T39n1786_04a:0129b25": "義。既云心欲聞，則知識在根。經「隨行」，平聲。",
    "T39n1786_04a:0129b26": "三、「心處」下，明識常去還。乍出乍入者，對塵故",
    "T39n1786_04a:0129b27": "乍出，不對即乍入。出入間關者，應法師云：「謂",
    "T39n1786_04a:0129b28": "出入也。」亦設置之貌，《莊子》云「小智間間」，隔",
    "T39n1786_04a:0129b29": "礙也。啄一捨一者，捨一網目，復啄一網目，",
    "T39n1786_04a:0129c01": "隔礙難出。得論常在者，以塵對即覺故。三、「從",
    "T39n1786_04a:0129c02": "身」下，結二境，二：初、標示。二、「身空」下，牒釋，二：初、",
    "T39n1786_04a:0129c03": "釋初二句結生空境。長養，即十六中養育見",
    "T39n1786_04a:0129c04": "也，妄計我能養育於他。又是計我為父母養",
    "T39n1786_04a:0129c05": "育。二、「亦無」下，釋後二句結法空境，二：初、超",
    "T39n1786_04a:0129c06": "釋無主，二：初、別檢。心主必能制及得自在，",
    "T39n1786_04a:0129c07": "既為他惱，二義不成，知心非主。二、「或時」下，互",
    "T39n1786_04a:0129c08": "推主。四微，色、香、味、觸也。《大論》云「地有色香",
    "T39n1786_04a:0129c09": "味觸，重故自無所作。水少香故，動作勝地。火",
    "T39n1786_04a:0129c10": "少香味故，勢勝於水。風少色香味故，動作勝",
    "T39n1786_04a:0129c11": "火。」心無等者，心望四大，以不藉微勝故為主。",
    "T39n1786_04a:0129c12": "若論被惱，復不成主。二、追釋無諍。因緣和合",
    "T39n1786_04a:0129c13": "雖成諸法，本無思念，有何諍訟？皆由情計故。",
    "T39n1786_04a:0129c14": "四大如蛇、六塵如賊，若觀本空則諸法寂爾，",
    "T39n1786_04a:0129c15": "有誰諍訟？故以無諍結法空境。二、「從諸」下，明",
    "T39n1786_04a:0129c16": "集因境，二：初、分文對辨，二：初、分文。二、「前三」下，",
    "T39n1786_04a:0129c17": "對辨，二：初、對假想辨。前三者，即此集境自立",
    "T39n1786_04a:0129c18": "三科，謂集起相等，是慧行正觀之境。後一",
    "T39n1786_04a:0129c19": "即假想，是行行助道觀境。此九行經文既相",
    "T39n1786_04a:0129c20": "連，又俱言四大，似難分別，故以前三對於後",
    "T39n1786_04a:0129c21": "一而論正助以區別之。又前一者，即以集境",
    "T39n1786_04a:0129c22": "三中初一對後假想而論生滅，以前一云「從",
    "T39n1786_04a:0129c23": "諸因緣和合而有」及云「地水火風合集成立」，",
    "T39n1786_04a:0129c24": "後一乃云「水火風種散滅壞時」，豈非四大生",
    "T39n1786_04a:0129c25": "滅相耶？而言生滅皆從種無明者，彰此生滅",
    "T39n1786_04a:0129c26": "不離迷妄也。故前生云妄想故起，至後滅云",
    "T39n1786_04a:0129c27": "散滅壞時此乃死支，合云憂悲苦惱，斯是無",
    "T39n1786_04a:0129c28": "明之果，復是無明之因。故論云「老死有果，所",
    "T39n1786_04a:0129c29": "謂無明。無明有因，乃指老死。」是故生滅皆",
    "T39n1786_04a:0130a01": "從無明。二、「若直」下，對小乘辨。如上所論無明",
    "T39n1786_04a:0130a02": "生滅，何教不然？若欲了知，須論小衍。小明四",
    "T39n1786_04a:0130a03": "大實從無明生、實從無明滅。衍明四大而有",
    "T39n1786_04a:0130a04": "三教，通教四大，體本自空故本不生滅，由無",
    "T39n1786_04a:0130a05": "明故見有生滅，如幻之生、如幻之滅。別教四",
    "T39n1786_04a:0130a06": "大，體是佛性，由無明故四大生滅，性無生滅、",
    "T39n1786_04a:0130a07": "相有生滅。圓教四大，體亦佛性，而性本具九",
    "T39n1786_04a:0130a08": "界四大，故九四大若生若滅皆是法界，是故",
    "T39n1786_04a:0130a09": "性相俱不生滅，乃不思議論生滅也，故《法華》",
    "T39n1786_04a:0130a10": "明世間相常。其義既爾，則衍三教皆得明於",
    "T39n1786_04a:0130a11": "本不生而生、本不滅而滅，生滅不二而二。今",
    "T39n1786_04a:0130a12": "非通別，的就圓論。二、「從諸」下，隨文釋義，三：初、",
    "T39n1786_04a:0130a13": "明集起相，二：初、通約生法釋，三：初、揀苦從集。",
    "T39n1786_04a:0130a14": "苦是世間果、集是世間因，此之因果皆因緣",
    "T39n1786_04a:0130a15": "生。今之所辨雖然涉苦果，其意乃明集之因",
    "T39n1786_04a:0130a16": "緣。二、「前三」下，分句對義。三、「小乘」下，破小因緣，",
    "T39n1786_04a:0130a17": "二：初、敘小。《俱舍》云「極微、微、金、木、兔、羊、牛、隙塵」",
    "T39n1786_04a:0130a18": "等，小乘有門謂極微。始有十方分，故不破隣",
    "T39n1786_04a:0130a19": "虛，以此為因緣也。二、「今明」下，斥非。細塵亦",
    "T39n1786_04a:0130a20": "盡者，隣虛亦破。二塵既破，因緣不成。二、「言",
    "T39n1786_04a:0130a21": "因」下，別約生法釋，二：初、假名因緣，三：初、釋",
    "T39n1786_04a:0130a22": "從諸因緣。此中宜用《起信論》說「無明為因生",
    "T39n1786_04a:0130a23": "三細，境界為緣生六麁」方盡疏意。言三細者，",
    "T39n1786_04a:0130a24": "業相、轉相、現相，即根本不覺熏習真如生三",
    "T39n1786_04a:0130a25": "種相，故云無明內惑為因也。言六麁者，謂",
    "T39n1786_04a:0130a26": "智相、相續相、執取相、計名字相、起業相、業繫",
    "T39n1786_04a:0130a27": "苦相。即枝末不覺於外境界，起智相等生",
    "T39n1786_04a:0130a28": "法二執，名為染愛，於外觸處染著。以二不覺",
    "T39n1786_04a:0130a29": "熏二執心，成起業相。故云「無明潤愛，集業得",
    "T39n1786_04a:0130b01": "起。」忽都不辨迷一法界為無明內惑等者，豈",
    "T39n1786_04a:0130b02": "能顯今中道空慧耶？二、「以業」下，釋和合而有。",
    "T39n1786_04a:0130b03": "以業起者，即起業相也。「則有」下，即業繫苦相",
    "T39n1786_04a:0130b04": "也。此云苦果，即是攬陰成假名人也。三、「此一」",
    "T39n1786_04a:0130b05": "下，釋無有堅實。由無明、愛者二不覺為因，",
    "T39n1786_04a:0130b06": "即能生心也。一念託胎是不覺果，名所生心。",
    "T39n1786_04a:0130b07": "計此因果，名為本末。既皆不覺，豈是真實？故",
    "T39n1786_04a:0130b08": "云都虛無堅實也。二、「妄想」下，實法因緣亦是",
    "T39n1786_04a:0130b09": "妄想。一念託胎與前不異，但前成於假人，今",
    "T39n1786_04a:0130b10": "則成於實法，假實和合成一報身。修二空故",
    "T39n1786_04a:0130b11": "破於二執，故分二境。機關主者，如機關木偶",
    "T39n1786_04a:0130b12": "假人轉動，主即弄機關人也。故以業因喻所",
    "T39n1786_04a:0130b13": "弄，木偶以陰果喻之。色陰如木偶形質，故云",
    "T39n1786_04a:0130b14": "機關具。三陰如木偶動作去來，識陰如看人，",
    "T39n1786_04a:0130b15": "故云以自娛樂也。二、「隨時」下，明集相吞噬，二：",
    "T39n1786_04a:0130b16": "初、因果對釋，四：初、釋增減殘害。豎約十時者，",
    "T39n1786_04a:0130b17": "《大經》云「一歌羅邏得異、二阿浮陀時異、三",
    "T39n1786_04a:0130b18": "閉手時異、四皰時異、五初生時異、六嬰孩時",
    "T39n1786_04a:0130b19": "異、七童子時異、八年少時異、九壯盛時異、",
    "T39n1786_04a:0130b20": "十老死時異。」又念念生滅雖在於心，須知四",
    "T39n1786_04a:0130b21": "大亦隨增減。又新諸根謂生時，故諸根死",
    "T39n1786_04a:0130b22": "時。又飲食資益血肉為新，目淚耳矃等為故。",
    "T39n1786_04a:0130b23": "二、「譬如」下，釋四蛇同篋，二：初、明四蛇，二：初、約",
    "T39n1786_04a:0130b24": "蛇報明四相。蛇有力敵羸絕等報，可譬身有",
    "T39n1786_04a:0130b25": "生老病死增減四相。二、「如此」下，約蛇因明四",
    "T39n1786_04a:0130b26": "分。四分煩惱皆有毒害，即是蛇因。此因能感",
    "T39n1786_04a:0130b27": "四大四相，二：初、別示四分感報，二：初、明生四",
    "T39n1786_04a:0130b28": "大。二、「瑞應」下，明致四相。經出三相，疏以等",
    "T39n1786_04a:0130b29": "分例致生相。二、總結集業致苦。上釋四蛇雖",
    "T39n1786_04a:0130c01": "言苦報，意明集因緣，故總結云集業相噬。",
    "T39n1786_04a:0130c02": "令大增損，推功歸集，是經正意。二、明同篋，二：",
    "T39n1786_04a:0130c03": "初、約身為篋。螫，知列切。又《音釋》音郝，謂行",
    "T39n1786_04a:0130c04": "毒也。經舉四蛇以喻四大，意彰四分有毒害",
    "T39n1786_04a:0130c05": "義。一分具足二萬一千，四分共具八萬四千，",
    "T39n1786_04a:0130c06": "無量劫來法身慧命喪壞由此。《大經》所明身",
    "T39n1786_04a:0130c07": "持四大，大不起集，蛇無毒義。如鳥在籠者，次",
    "T39n1786_04a:0130c08": "文再舉。疎粗釋之，故注云云。二、「又用」下，約業",
    "T39n1786_04a:0130c09": "為篋。宿業尚存，故四大未散，重舉籠鳥以明",
    "T39n1786_04a:0130c10": "業篋。須知今疏舉業持大意顯集因，故云",
    "T39n1786_04a:0130c11": "心鳥。鳥喻四分外馳六塵，常求生死，非安法",
    "T39n1786_04a:0130c12": "身。若人念念思破戒事，乃求地獄永滅五分，",
    "T39n1786_04a:0130c13": "宿人業謝泥犂長往。三、釋其性各異，二：初、約",
    "T39n1786_04a:0130c14": "一身釋。性別等者，雖云四大和合成身，大性",
    "T39n1786_04a:0130c15": "既異，那可合成？此顯成中當處即壞。妄情不",
    "T39n1786_04a:0130c16": "了，於壞執成，保著生集。四大對四方者，顯內",
    "T39n1786_04a:0130c17": "四大有四方性，四方升降驗大相違，對時對",
    "T39n1786_04a:0130c18": "維其意皆爾。良由內體與外時方其性本一，",
    "T39n1786_04a:0130c19": "故依正色心感召義成，是故今經特以四大",
    "T39n1786_04a:0130c20": "明乎集業也。二、「或言」下，約六根釋。以其六",
    "T39n1786_04a:0130c21": "根俱是四大造色故也。四、釋悉滅無餘。比",
    "T39n1786_04a:0130c22": "至必利切，及也。見人死滅四大分散，便",
    "T39n1786_04a:0130c23": "謂息風煖氣已歸於上、骨肉血汗必歸於下。",
    "T39n1786_04a:0130c24": "及至推尋都無去處，以本不來故。若有來去，",
    "T39n1786_04a:0130c25": "非今教境。二、「若果」下，結由集業。經舉四大升",
    "T39n1786_04a:0130c26": "沈尤甚，正明集境善惡殊塗，以其四大不獨",
    "T39n1786_04a:0130c27": "是惡亦通漏善也。三、明集善惡境，三：初、釋",
    "T39n1786_04a:0130c28": "心識。學斯宗者要知境觀，若論觀者須明三",
    "T39n1786_04a:0130c29": "識，謂第九菴摩羅是不動識，當正因佛性，",
    "T39n1786_04a:0131a01": "可為中觀；第八阿刺耶是無記無明識，無明",
    "T39n1786_04a:0131a02": "之性即了因佛性，可為空觀？第七阿陀那是",
    "T39n1786_04a:0131a03": "分別識，是惑性故，當緣因佛性，可為假觀。此",
    "T39n1786_04a:0131a04": "之三識既與三德無二無別，是祕密藏，何法",
    "T39n1786_04a:0131a05": "不收？何處不遍？修圓觀者必能了知一心一",
    "T39n1786_04a:0131a06": "塵無非三識，即是所顯妙理，復是能觀妙觀。",
    "T39n1786_04a:0131a07": "若論境者，唯尚近要，秖以第六見思之識而",
    "T39n1786_04a:0131a08": "為境界，知妙三識未始暫離一見一思，故即",
    "T39n1786_04a:0131a09": "此心為妙三觀、顯妙三諦。雖唯一識，未甞不",
    "T39n1786_04a:0131a10": "用三識為觀，未甞不以三識為境。若謂今宗",
    "T39n1786_04a:0131a11": "不明三識，但於第六顯三諦理；今之釋題及",
    "T39n1786_04a:0131a12": "彼《妙玄》示其三識為妙三法，將何用耶？於一",
    "T39n1786_04a:0131a13": "識心以何而為三諦三觀？故無通見，難議圓",
    "T39n1786_04a:0131a14": "宗。今明集境，故引論文通小之說，但於第六",
    "T39n1786_04a:0131a15": "辨心意識一法三能立三名字。對數名心者，",
    "T39n1786_04a:0131a16": "對通大地等一切數故，名曰心王也。能生名",
    "T39n1786_04a:0131a17": "意者，意是依義，依之能起一切因果，以具",
    "T39n1786_04a:0131a18": "三性故也。分別名識者，以能了別所緣之境，",
    "T39n1786_04a:0131a19": "故名識也。「又言」下，雖秖一識，約三時異而立",
    "T39n1786_04a:0131a20": "三名，不同前釋秖約一時有對數能生分別",
    "T39n1786_04a:0131a21": "之義也。前是橫釋，此乃豎釋。初起極微、次起",
    "T39n1786_04a:0131a22": "漸著、後起彌顯，豈非豎耶？二、釋二性。夫性有",
    "T39n1786_04a:0131a23": "二義：一真理不變名性、二隨緣染習名性。此",
    "T39n1786_04a:0131a24": "言性異，約染習性也。此之二性，遍心意識，一",
    "T39n1786_04a:0131a25": "一皆二也。三、釋躁動，二：初、正釋躁動，二：初、",
    "T39n1786_04a:0131a26": "約王數釋。二、「又如」下，約業牽釋，二：初，明業牽；",
    "T39n1786_04a:0131a27": "二、明兩牽。二、「亦是」下，例釋隨業，即當四句也。",
    "T39n1786_04a:0131a28": "若了兩牽，即知受報。二、「水火」下，明假想境，二：",
    "T39n1786_04a:0131a29": "初、正釋相，二：初、釋散滅壞時；二、釋大小不淨。",
    "T39n1786_04a:0131b01": "能破欲情，令正觀立，故名助道。",
    "T39n1786_04a:0131b02": "金光明經文句記卷第四上"
}