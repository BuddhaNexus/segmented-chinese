{
    "T46n1925_03b:0691c02": "folio_3b 法界次第初門卷下之下",
    "T46n1925_03b:0691c04": "陳隋國師智者大師撰",
    "T46n1925_03b:0691c05": "47 百八三昧初門百八三昧初門第四十七",
    "T46n1925_03b:0691c06": "　百八之數既多非可具列於後。",
    "T46n1925_03b:0691c07": "次十喻而辯百八三昧者。菩薩若善以十喻。",
    "T46n1925_03b:0691c08": "開曉其心。則所修十八空觀。自然明了。以是",
    "T46n1925_03b:0691c09": "空慧。照諸禪定。種種法門。無染無著。則能出",
    "T46n1925_03b:0691c10": "生諸菩薩百八三昧。諸佛三昧不動等。百則",
    "T46n1925_03b:0691c11": "有二十。如是乃至無量三昧。於諸三昧。遊",
    "T46n1925_03b:0691c12": "戲自在。是諸三昧。不可思議。不與二乘之。所",
    "T46n1925_03b:0691c13": "共也。今此百八。乃至無量。通名三昧者。三昧",
    "T46n1925_03b:0691c14": "名通。猶同前翻釋。但首楞嚴等。百八境界。體",
    "T46n1925_03b:0691c15": "用微妙深廣。故次而辯之。今於百八中。略",
    "T46n1925_03b:0691c16": "出初三後一。以成次第章門百八等名相既",
    "T46n1925_03b:0691c17": "多。豈可具辯。若欲遍知。當尋大智度論。",
    "T46n1925_03b:0691c18": "一首楞嚴三昧　首楞嚴三昧者。首楞嚴秦",
    "T46n1925_03b:0691c19": "言健相。分別知諸三昧行。相多少深淺。如大",
    "T46n1925_03b:0691c20": "將知諸兵力多少也。菩薩得是三昧。諸煩惱",
    "T46n1925_03b:0691c21": "魔及魔人。無能壞者。譬如轉輪聖王。主兵寶",
    "T46n1925_03b:0691c22": "將所住至處無能壞伏故。名健相三昧也。",
    "T46n1925_03b:0691c23": "二寶印三昧　寶印三昧者。能印諸三昧。於",
    "T46n1925_03b:0691c24": "諸寶中。法寶是實。今世後世。乃至涅槃。能為",
    "T46n1925_03b:0691c25": "利益。如佛語比丘。為汝說法所謂法印。法即",
    "T46n1925_03b:0691c26": "是實。印即是解脫門。若三藏教門。以三法為",
    "T46n1925_03b:0691c27": "法印。若摩訶衍教門。但有諸法實相一法印。",
    "T46n1925_03b:0691c28": "與實相般若。相應三昧。名為寶印三昧也。",
    "T46n1925_03b:0691c29": "三師子遊步三昧。師子遊步三昧者。菩",
    "T46n1925_03b:0692a01": "薩得是三昧。於一切三昧中。出入遲速。皆得",
    "T46n1925_03b:0692a02": "自在。譬如眾獸戲時。若見師子。率皆怖攝。",
    "T46n1925_03b:0692a03": "師子戲時。於諸群獸。強者則殺。伏者則放。菩",
    "T46n1925_03b:0692a04": "薩亦如是。得是三昧。於諸外道。強者破之。信",
    "T46n1925_03b:0692a05": "者度之。故名師子遊步三昧。下一百四三昧。",
    "T46n1925_03b:0692a06": "亦應如是。具出大智度論。若欲知之。自當",
    "T46n1925_03b:0692a07": "尋彼論。",
    "T46n1925_03b:0692a08": "一百八離著虛空不染三昧　離著虛空不染",
    "T46n1925_03b:0692a09": "三昧者。菩薩行般若波羅蜜。觀諸法畢竟空。",
    "T46n1925_03b:0692a10": "不生不滅如虛空。無物可喻。鈍根菩薩。著此",
    "T46n1925_03b:0692a11": "虛空。得此三昧。故離著虛空等諸法。亦不染",
    "T46n1925_03b:0692a12": "著。是三昧如沒在泥中。有人挽出。鎖脚為",
    "T46n1925_03b:0692a13": "奴。有三昧離著虛空而復著。此三昧亦如",
    "T46n1925_03b:0692a14": "是。今是三昧能離著虛空。亦自離著。故名離",
    "T46n1925_03b:0692a15": "著虛空不染三昧也。如是諸佛菩薩。無量不",
    "T46n1925_03b:0692a16": "可思議諸三昧。是中應具列其名目。略釋其",
    "T46n1925_03b:0692a17": "相。是事云云。廣出餘法門也。",
    "T46n1925_03b:0692a18": "48 五百陀羅尼初門五百陀羅尼初門第四十八",
    "T46n1925_03b:0692a19": "　五百之數既多非可具列於第下也。",
    "T46n1925_03b:0692a20": "次諸三昧而辯陀羅尼門者。若依論解三",
    "T46n1925_03b:0692a21": "昧。但是心相應法陀羅尼。或心相應。或不相",
    "T46n1925_03b:0692a22": "應。故異於三昧。若法華所明。普現色身三",
    "T46n1925_03b:0692a23": "昧。猶是解一切眾生語言陀羅尼。以三昧陀",
    "T46n1925_03b:0692a24": "羅尼。既是相成之法。故次而辯之。此五百",
    "T46n1925_03b:0692a25": "通名陀羅尼者。陀羅尼是西土之言。此土翻",
    "T46n1925_03b:0692a26": "云能持。或言能遮。言能持者。集種種善法。",
    "T46n1925_03b:0692a27": "持令不散不失。譬如完器盛水。水不漏散。",
    "T46n1925_03b:0692a28": "能遮者。惡不善根生。能遮不令起。故云能",
    "T46n1925_03b:0692a29": "遮。又翻為總持。隨有若名若義。若行地功德。",
    "T46n1925_03b:0692b01": "皆悉能持。故名總持。今此五百。並有持遮總",
    "T46n1925_03b:0692b02": "持之義。故通名陀羅尼。陀羅尼者。略說則有",
    "T46n1925_03b:0692b03": "五百。廣明則有八萬四千。乃至無量。悉是菩",
    "T46n1925_03b:0692b04": "薩諸佛所得法門。名義皆不與二乘人共也。",
    "T46n1925_03b:0692b05": "今依大智度論。略辯三陀羅尼。以成次第",
    "T46n1925_03b:0692b06": "章門五百之數。名義既多。豈可具辯。",
    "T46n1925_03b:0692b07": "一聞持陀羅尼　得此陀羅尼者。一切語言",
    "T46n1925_03b:0692b08": "諸法耳所聞者。皆不忘失。所謂十方諸佛。及",
    "T46n1925_03b:0692b09": "弟子眾。有所演說。一時能聞。憶持不忘。故名",
    "T46n1925_03b:0692b10": "聞持陀羅尼。即是名持。",
    "T46n1925_03b:0692b11": "二分別陀羅尼　得是陀羅尼。諸眾生諸法。",
    "T46n1925_03b:0692b12": "大小好惡。分別悉知。故分別陀羅尼。即是",
    "T46n1925_03b:0692b13": "義持。",
    "T46n1925_03b:0692b14": "三入音聲陀羅尼　得此陀羅尼者。聞一切",
    "T46n1925_03b:0692b15": "語言音聲。不喜不瞋。一切眾生。如恒沙等劫",
    "T46n1925_03b:0692b16": "壽。惡言罵詈。心不增恨。一切眾生。如恒沙",
    "T46n1925_03b:0692b17": "等劫。讚歎供養。其心不動不喜不著。是為入",
    "T46n1925_03b:0692b18": "音聲陀羅尼。即是行持也。復有寂滅陀羅尼。",
    "T46n1925_03b:0692b19": "無邊陀羅尼。威德陀羅尼。隨地觀陀羅",
    "T46n1925_03b:0692b20": "尼。華嚴陀羅尼。虛空藏陀羅尼。海藏陀羅",
    "T46n1925_03b:0692b21": "尼。分別諸陀羅尼。明諸法義陀羅尼。如是等",
    "T46n1925_03b:0692b22": "略說乃至五百陀羅尼。廣明則無量陀羅尼。",
    "T46n1925_03b:0692b23": "49 四攝初門四攝初門第四十九",
    "T46n1925_03b:0692b24": "　一布施　二愛語　三利行　四同事",
    "T46n1925_03b:0692b25": "次諸陀羅尼而辯四攝者。菩薩若內具諸三",
    "T46n1925_03b:0692b26": "昧陀羅尼。自行既充。必須外引含識。同己所",
    "T46n1925_03b:0692b27": "行之道。然大士利物廣濟。莫若四無量心。與",
    "T46n1925_03b:0692b28": "四攝法。但四無量心。名目既已先辯。豈繁",
    "T46n1925_03b:0692b29": "重出。四攝善巧接引之要。故次而明之。此",
    "T46n1925_03b:0692c01": "四通言攝者。眾生情所愛者。即是此之四法。",
    "T46n1925_03b:0692c02": "若大士用此四法。同情接引。則物之所歸",
    "T46n1925_03b:0692c03": "焉。若眾生依附。方乃導以大乘正道。而度脫",
    "T46n1925_03b:0692c04": "之。故云先以欲鉤牽。後令入佛道。",
    "T46n1925_03b:0692c05": "一布施攝　菩薩以無所捨心。行於二種布",
    "T46n1925_03b:0692c06": "施。能攝眾生。一者財施。二者法施。若為樂財",
    "T46n1925_03b:0692c07": "眾生。即以財施。而攝取之。若以樂法眾生。",
    "T46n1925_03b:0692c08": "即以法施。而攝取之。以此二施。能利益一切",
    "T46n1925_03b:0692c09": "眾生。既蒙恩利。因是生親愛心。而隨受道。得",
    "T46n1925_03b:0692c10": "住真理。故名檀布施攝也。二者施相。略如",
    "T46n1925_03b:0692c11": "前檀波羅蜜中分別。",
    "T46n1925_03b:0692c12": "二愛語攝　菩薩若以善軟之言。隨順一切",
    "T46n1925_03b:0692c13": "根情。安慰開喻。則一切眾生之所樂聞。因是",
    "T46n1925_03b:0692c14": "生親愛心。依附菩薩。而隨受道。得住真理故",
    "T46n1925_03b:0692c15": "名愛語攝。",
    "T46n1925_03b:0692c16": "三利行攝　菩薩隨起身口意行。能令一切。",
    "T46n1925_03b:0692c17": "各霑利益。眾生既蒙勝利。以欣所得利故。因",
    "T46n1925_03b:0692c18": "是生親愛心。依附受道得真理。故名利行",
    "T46n1925_03b:0692c19": "攝。",
    "T46n1925_03b:0692c20": "四同事攝　菩薩用法眼。明見眾生根緣。故",
    "T46n1925_03b:0692c21": "一切隨有同欣之者。即分形散影。普和其光。",
    "T46n1925_03b:0692c22": "同彼事業。各使霑益。既巧同其事。因是生親",
    "T46n1925_03b:0692c23": "愛心。依附受道。得住涅槃。故同事益物。名",
    "T46n1925_03b:0692c24": "為攝也。",
    "T46n1925_03b:0692c25": "50 六和敬初門六和敬初門第五十",
    "T46n1925_03b:0692c26": "一同戒　二同見　三同行　四身慈　五",
    "T46n1925_03b:0692c27": "口慈　六意慈",
    "T46n1925_03b:0692c28": "次四攝而辯六和敬者。菩薩既能善用四種",
    "T46n1925_03b:0692c29": "同情之法。攝得眾生為成就。故必須久處。若",
    "T46n1925_03b:0693a01": "不和同愛敬。則兩不和合。不得盡成般若。",
    "T46n1925_03b:0693a02": "是為魔事。若善用六和。則與一切冥同。必得",
    "T46n1925_03b:0693a03": "善始令終。則能安立一切於菩提大道。故次",
    "T46n1925_03b:0693a04": "四攝而明之也此六通名和敬者。外同他善。",
    "T46n1925_03b:0693a05": "謂之為和。內自謙卑。名之為敬。菩薩與物共",
    "T46n1925_03b:0693a06": "事。外則同物行善。內則常自謙卑。故名和敬。",
    "T46n1925_03b:0693a07": "一同戒和敬　菩薩通達實相。知罪不可得。",
    "T46n1925_03b:0693a08": "為欲安立眾生。於實相理。以戒方便。巧同一",
    "T46n1925_03b:0693a09": "切。持諸戒品。無有乖諍。亦知眾生。同此戒",
    "T46n1925_03b:0693a10": "善。不斷不常。未來必得菩提大果。是以敬之",
    "T46n1925_03b:0693a11": "如佛。故說同戒為和敬。",
    "T46n1925_03b:0693a12": "二同見和敬　菩薩通達實相。不得諸法。不",
    "T46n1925_03b:0693a13": "知不見。為欲安立眾生。於實相正見。方便巧",
    "T46n1925_03b:0693a14": "同一切。種種知見。無有乖諍。亦知眾生。因此",
    "T46n1925_03b:0693a15": "知見分別。增進開解。必得種智圓明。是以敬",
    "T46n1925_03b:0693a16": "之如佛。故說同見為和敬。",
    "T46n1925_03b:0693a17": "三同行和敬　菩薩通達實相。無念無行。為",
    "T46n1925_03b:0693a18": "欲安立眾生。於實相正行。方便巧同一切。修",
    "T46n1925_03b:0693a19": "種種行。無有乖諍。亦知眾生同此諸行。漸漸",
    "T46n1925_03b:0693a20": "積功德。皆當成佛道。是以敬之如佛。故說同",
    "T46n1925_03b:0693a21": "行為和敬。",
    "T46n1925_03b:0693a22": "四身慈和敬　菩薩住無緣平等大慈。以修",
    "T46n1925_03b:0693a23": "其身。慈善根力。能不起滅定。現諸威儀。與一",
    "T46n1925_03b:0693a24": "切樂。故身與九道和同。亦知前得樂眾生。悉",
    "T46n1925_03b:0693a25": "有佛性未來必定當得金剛之身。是以敬之",
    "T46n1925_03b:0693a26": "如佛。故說身慈為和敬。",
    "T46n1925_03b:0693a27": "五口慈和敬　菩薩以無緣平等大慈。以修",
    "T46n1925_03b:0693a28": "其口。慈善根力。能不起滅定。普出一切音聲",
    "T46n1925_03b:0693a29": "語言。與一切樂。故口與九道和同。亦知前所",
    "T46n1925_03b:0693b01": "得樂眾生。悉有佛性。未來必定當得無上口",
    "T46n1925_03b:0693b02": "業。是以敬之如佛故說口慈為和敬。",
    "T46n1925_03b:0693b03": "六意慈和敬　菩薩心常在無緣慈三昧。以",
    "T46n1925_03b:0693b04": "修於意。慈善根力。能不起滅定。現諸心意。與",
    "T46n1925_03b:0693b05": "眾生樂。故意與九道和同。亦知前所得樂眾",
    "T46n1925_03b:0693b06": "生。悉有佛性。如來藏理。未來必定當得心如",
    "T46n1925_03b:0693b07": "佛心。是以敬之如佛。故說意慈為和敬。",
    "T46n1925_03b:0693b08": "51 八種變化初門八種變化初門第五十一",
    "T46n1925_03b:0693b09": "一能作小　二能作大　三能作輕　四能",
    "T46n1925_03b:0693b10": "作自在　五能有主　六能遠到　七能動",
    "T46n1925_03b:0693b11": "地　八隨意所作",
    "T46n1925_03b:0693b12": "次六和敬而辯八種變化者。菩薩善住和敬",
    "T46n1925_03b:0693b13": "之法。則與一切。猶如水乳。眾生心既親愛。故",
    "T46n1925_03b:0693b14": "易可化度。若欲生物希有之信。必須現大神",
    "T46n1925_03b:0693b15": "通。大神通者。即六通也。六通名目。並已前",
    "T46n1925_03b:0693b16": "列。今不重出。但八種變化。自在之用。利物",
    "T46n1925_03b:0693b17": "功深。二乘所不能測。故次和敬而辯之也。",
    "T46n1925_03b:0693b18": "此八種通名變化者。變化之名一往既與前",
    "T46n1925_03b:0693b19": "十四是同。無勞重釋。而八種力用自在巧妙。",
    "T46n1925_03b:0693b20": "非二乘所得。是以別出。故大涅槃經中以此",
    "T46n1925_03b:0693b21": "八法。釋於我義。",
    "T46n1925_03b:0693b22": "一能作小　以變化力。能自作己之小身。亦",
    "T46n1925_03b:0693b23": "化作他之小身。或化作世界所有小物。乃至",
    "T46n1925_03b:0693b24": "皆如微塵。是為能作小。",
    "T46n1925_03b:0693b25": "二能作大　以變化力。自化作己之大身。",
    "T46n1925_03b:0693b26": "亦化作他之大身。或化作世界所有大物。乃",
    "T46n1925_03b:0693b27": "至滿虛空。是為能作大。",
    "T46n1925_03b:0693b28": "三能作輕　以變化力。能自輕己身。亦輕他",
    "T46n1925_03b:0693b29": "身。或輕世界及所有。乃至令如鴻毛。是為能",
    "T46n1925_03b:0693c01": "作輕。",
    "T46n1925_03b:0693c02": "四能作自在　以變化力。能以大為小。以小",
    "T46n1925_03b:0693c03": "為大。以長為短。以短為長。如是等種種中。能",
    "T46n1925_03b:0693c04": "作自在也。",
    "T46n1925_03b:0693c05": "五能有主　以變化力。能化為大人。心無所",
    "T46n1925_03b:0693c06": "下。降伏一切。攝受一切。於一切眾生。而得自",
    "T46n1925_03b:0693c07": "在。故名為有主。",
    "T46n1925_03b:0693c08": "六能遠到　以變化力。故能遠到有四種。一",
    "T46n1925_03b:0693c09": "飛行遠到。二此沒彼出。三移遠令近。不往而",
    "T46n1925_03b:0693c10": "到。四一念遍到十方。是為遠到。",
    "T46n1925_03b:0693c11": "七能動地　以變化力。能令大地六種震動。",
    "T46n1925_03b:0693c12": "及十八種震動。故名能動。",
    "T46n1925_03b:0693c13": "八隨意所欲盡能得　以變化力。能得一身",
    "T46n1925_03b:0693c14": "能作多身。多身能作一身。石壁皆過。履水蹈",
    "T46n1925_03b:0693c15": "虛。手捫日月。能轉四大。地作水。水作地。火",
    "T46n1925_03b:0693c16": "作風。風作火。石作金。金作石。是為隨意所",
    "T46n1925_03b:0693c17": "欲盡能得。若涅槃明八自在。雖小異而大同",
    "T46n1925_03b:0693c18": "耳。",
    "T46n1925_03b:0693c19": "52 四無礙辯初門四無礙辯初門第五十二",
    "T46n1925_03b:0693c20": "一義無礙智　二法無礙智　三辭無礙智",
    "T46n1925_03b:0693c21": "　四樂說無礙智",
    "T46n1925_03b:0693c22": "次八變化而辯四無礙智者。菩薩若能現種",
    "T46n1925_03b:0693c23": "種神通變化。則一切見者。無不信伏。眾生既",
    "T46n1925_03b:0693c24": "起敬信。若欲闡揚大道。必須無礙辯才。故次",
    "T46n1925_03b:0693c25": "八種變化。以明四無礙智。此四通名無礙智",
    "T46n1925_03b:0693c26": "者。菩薩於此四法。智慧捷疾。分別了了。通達",
    "T46n1925_03b:0693c27": "無滯。故通名無礙智也。",
    "T46n1925_03b:0693c28": "一義無礙智　知諸法義。了了通達無滯。是",
    "T46n1925_03b:0693c29": "名義無礙智。又能知一切義。皆入實相義。亦",
    "T46n1925_03b:0694a01": "名義無礙智。",
    "T46n1925_03b:0694a02": "二法無礙智　法名一切義。名字為知一切",
    "T46n1925_03b:0694a03": "義。故智慧通達。諸法名字。分別無滯。故名法",
    "T46n1925_03b:0694a04": "無礙智。又能以是法無礙智。分別三乘。而不",
    "T46n1925_03b:0694a05": "壞法性。於所說名字語言中。無著無滯。亦是",
    "T46n1925_03b:0694a06": "法無礙智也。",
    "T46n1925_03b:0694a07": "三辭無礙智　以語言說名字義。種種莊嚴。",
    "T46n1925_03b:0694a08": "言語隨其所應。能令得解。所謂一切眾生。",
    "T46n1925_03b:0694a09": "殊方異語。若一語二語。多語略語。廣語。女",
    "T46n1925_03b:0694a10": "語。男語。過去未來現在語。如是等語言。能令",
    "T46n1925_03b:0694a11": "各各得解。辯說無礙。一切聞者。悉解其言說。",
    "T46n1925_03b:0694a12": "是為辭無礙智。",
    "T46n1925_03b:0694a13": "四樂說無礙智　菩薩於一字中。能說一切",
    "T46n1925_03b:0694a14": "字。一語中能說一切語。一法中能說一切法。",
    "T46n1925_03b:0694a15": "於所說法。皆是真實。皆隨可度者。而有所益。",
    "T46n1925_03b:0694a16": "所謂十二部經。八萬四千法藏。隨一切眾生",
    "T46n1925_03b:0694a17": "根性。所樂聞佉。而為說之。善赴機緣。言方無",
    "T46n1925_03b:0694a18": "滯。聞者無厭足。菩薩以樂說辯力能住世。半",
    "T46n1925_03b:0694a19": "劫一劫。乃至無量劫。辯說無盡。廣利益一",
    "T46n1925_03b:0694a20": "切。無有一句差機之過。故名樂說無礙智也。",
    "T46n1925_03b:0694a21": "53 十力初門十力初門第五十三",
    "T46n1925_03b:0694a22": "一是處非處力　二業力　三定力　四根",
    "T46n1925_03b:0694a23": "力　五欲力　六性力　七至處道力　八",
    "T46n1925_03b:0694a24": "宿命力　九天眼力　十漏盡力",
    "T46n1925_03b:0694a25": "次四無礙智而辯十力者。上之所明。多是菩",
    "T46n1925_03b:0694a26": "薩所得。自行化他之法。今欲明諸佛所得。自",
    "T46n1925_03b:0694a27": "行化他法門。故次明十力不共等法也。此十",
    "T46n1925_03b:0694a28": "通名力者。即諸佛所得。如實智用通達一切。",
    "T46n1925_03b:0694a29": "了了分明。無能壞無能勝。故名力也。大菩薩",
    "T46n1925_03b:0694b01": "亦分得此智力。但比佛小劣故沒不受名。",
    "T46n1925_03b:0694b02": "一是處非處力　佛知一切諸法因緣。果報",
    "T46n1925_03b:0694b03": "定相。從是因緣。生如是果報。從是因緣。不生",
    "T46n1925_03b:0694b04": "如是果報。如惡業得受樂報。無有是處。惡業",
    "T46n1925_03b:0694b05": "尚不得世間樂。何況出世間樂。惡行生天。無",
    "T46n1925_03b:0694b06": "有是處。惡行尚不能得生天。何況涅槃。五蓋",
    "T46n1925_03b:0694b07": "覆心散亂。雖修七覺。而得涅槃。無有是處。",
    "T46n1925_03b:0694b08": "五蓋覆心。雖修七覺。尚不能得聲聞道。心",
    "T46n1925_03b:0694b09": "無覆蓋。佛道可得。況聲聞道。如是等種種。是",
    "T46n1925_03b:0694b10": "處不是處。佛悉遍知。無能壞無能勝。是初力",
    "T46n1925_03b:0694b11": "也。",
    "T46n1925_03b:0694b12": "二業智力　佛知一切眾生。過去未來現在。",
    "T46n1925_03b:0694b13": "諸業諸受。知造業處。知因緣。知果報。皆悉遍",
    "T46n1925_03b:0694b14": "知。無能壞無能勝。二力也。",
    "T46n1925_03b:0694b15": "三定力　佛知一切諸禪解脫三昧定。垢淨",
    "T46n1925_03b:0694b16": "分別相。如實遍知。無能壞無能勝。三力也。",
    "T46n1925_03b:0694b17": "四根力　佛知他眾生諸根上下相。如實遍",
    "T46n1925_03b:0694b18": "知。無能壞無能勝。四力也。",
    "T46n1925_03b:0694b19": "五欲力　佛知他眾生種種欲。如實遍知。無",
    "T46n1925_03b:0694b20": "能壞無能勝。五力也。",
    "T46n1925_03b:0694b21": "六性力　佛知世間種種無數性。如實遍知。",
    "T46n1925_03b:0694b22": "無能壞無能勝。六力也。",
    "T46n1925_03b:0694b23": "七至處道力　佛知一切道至處相。如實遍",
    "T46n1925_03b:0694b24": "知。無能壞無能勝。七力也。",
    "T46n1925_03b:0694b25": "八宿命力　佛知種種宿命共相共因緣。一",
    "T46n1925_03b:0694b26": "世二世乃至百千世劫初盡。我在彼眾生中。",
    "T46n1925_03b:0694b27": "如是姓名。飲食苦樂。壽命長短。彼中死是間",
    "T46n1925_03b:0694b28": "生。是間死還生是間。此間生名姓飲食苦樂",
    "T46n1925_03b:0694b29": "壽命長短亦如是。如實遍知。無能壞無能勝。",
    "T46n1925_03b:0694c01": "八力也。",
    "T46n1925_03b:0694c02": "九天眼力　佛天眼淨過諸人眼。見眾生死",
    "T46n1925_03b:0694c03": "時生時。端正醜陋。若大若小。若墮惡道。若生",
    "T46n1925_03b:0694c04": "善道。如是業因緣受報。是諸眾生惡身口意",
    "T46n1925_03b:0694c05": "成就。謗毀聖人邪見業成就。是因緣故。身",
    "T46n1925_03b:0694c06": "壞死時。入惡道生地獄中。是諸眾生。善身口",
    "T46n1925_03b:0694c07": "意業成就不謗聖人正見正業成就。是因緣",
    "T46n1925_03b:0694c08": "故。身壞死時。入善道生天上。如實遍知。無能",
    "T46n1925_03b:0694c09": "壞無能勝。九力也。",
    "T46n1925_03b:0694c10": "十漏盡力　佛諸漏盡故。無漏心解脫。無漏",
    "T46n1925_03b:0694c11": "智慧解脫。現在法中。自識知我生已盡。持戒",
    "T46n1925_03b:0694c12": "已立。不作後有。盡如實遍知。無能壞無能",
    "T46n1925_03b:0694c13": "勝。十力也。",
    "T46n1925_03b:0694c14": "54 四無所畏初門四無所畏初門第五十四",
    "T46n1925_03b:0694c15": "一一切智無所畏　二漏盡無所畏　三說",
    "T46n1925_03b:0694c16": "障道無所畏　四說盡苦道無所畏",
    "T46n1925_03b:0694c17": "次十力而辯四無所畏者。諸佛十力之智內",
    "T46n1925_03b:0694c18": "充。明了決定。故對外緣而無恐也。故次十力",
    "T46n1925_03b:0694c19": "辯之。意在易見。此四通名無所畏者。於八",
    "T46n1925_03b:0694c20": "眾中。廣說自他智斷。既決定無失。則無微致",
    "T46n1925_03b:0694c21": "恐懼之相。故稱無所畏。",
    "T46n1925_03b:0694c22": "一一切智無所畏　佛作誠言。我是一切正",
    "T46n1925_03b:0694c23": "智人。若有沙門婆羅門。若天若魔若梵。若復",
    "T46n1925_03b:0694c24": "餘眾。如實言是法不知。乃至不見是微畏相。",
    "T46n1925_03b:0694c25": "以是故。我得安隱。得無所畏。安住聖主處。如",
    "T46n1925_03b:0694c26": "牛王在大眾中師子吼。能轉梵輪。諸沙門婆",
    "T46n1925_03b:0694c27": "羅門。若天若魔若梵。若復餘眾。實不能轉。一",
    "T46n1925_03b:0694c28": "無所畏也。",
    "T46n1925_03b:0694c29": "二漏盡無所畏　佛作誠言。我一切漏盡。若",
    "T46n1925_03b:0695a01": "有沙門婆羅門。若天若魔若梵。若復餘眾如",
    "T46n1925_03b:0695a02": "實言是漏不盡。乃至不見微畏相。以是故。我",
    "T46n1925_03b:0695a03": "得安隱。得無所畏。安住聖主處。如牛王在大",
    "T46n1925_03b:0695a04": "眾中師子吼。能轉梵輪。諸沙門婆羅門。若天",
    "T46n1925_03b:0695a05": "若魔若梵。若復餘眾。實不能轉。二無所畏。",
    "T46n1925_03b:0695a06": "三說障道無所畏　佛作誠言。我說障法。若",
    "T46n1925_03b:0695a07": "有沙門婆羅門。若天若魔若梵。若復餘眾。如",
    "T46n1925_03b:0695a08": "實言受是障法不障道。乃至不見是微畏相。",
    "T46n1925_03b:0695a09": "以是故。我得安隱。得無所畏。安住聖主處。如",
    "T46n1925_03b:0695a10": "牛王在大眾中師子吼。能轉梵輪。諸沙門婆",
    "T46n1925_03b:0695a11": "羅門。若天若魔若梵。若復餘眾。實不能轉。三",
    "T46n1925_03b:0695a12": "無所畏。",
    "T46n1925_03b:0695a13": "四說盡苦道無所畏　佛作誠言。我所說聖",
    "T46n1925_03b:0695a14": "道。能出世間。隨是行能盡諸苦。若有沙門婆",
    "T46n1925_03b:0695a15": "羅門。若天若魔若梵。若復餘眾。如實言行是",
    "T46n1925_03b:0695a16": "道。不能出世間。不能盡苦。乃至不見是微畏",
    "T46n1925_03b:0695a17": "相。以是故。我得安隱得無所畏。安住聖主處。",
    "T46n1925_03b:0695a18": "如牛王在大眾中師子吼。能轉梵輪。諸沙門",
    "T46n1925_03b:0695a19": "婆羅門。若天若魔若梵。若復餘眾。實不能轉。",
    "T46n1925_03b:0695a20": "四無所畏也。",
    "T46n1925_03b:0695a21": "55 十八不共法初門十八不共法初門第五十五",
    "T46n1925_03b:0695a22": "一身無失　二口無失　三念無失　四無",
    "T46n1925_03b:0695a23": "異想　五無不定心　六無不知已捨　七",
    "T46n1925_03b:0695a24": "欲無減　八精進無減　九念無減　十慧",
    "T46n1925_03b:0695a25": "無減　十一解脫無減　十二解脫知見無",
    "T46n1925_03b:0695a26": "減　十三一切身業隨智慧行　十四一切",
    "T46n1925_03b:0695a27": "口業隨智慧行　十五一切意業隨智慧",
    "T46n1925_03b:0695a28": "行　十六智慧知過去世無礙　十七智慧",
    "T46n1925_03b:0695a29": "知未來世無礙",
    "T46n1925_03b:0695b01": "　十八智慧知現在世無礙",
    "T46n1925_03b:0695b02": "次四無所畏而辯十八不共法者。諸佛十力",
    "T46n1925_03b:0695b03": "之智內充。無畏之德外顯。故所有一切功德",
    "T46n1925_03b:0695b04": "智慧。超過物表。不與世共。欲簡異一切凡聖",
    "T46n1925_03b:0695b05": "所得。是以次而明之。此十八通名不共者。極",
    "T46n1925_03b:0695b06": "地之法。不與凡夫二乘及諸菩薩共有。故云",
    "T46n1925_03b:0695b07": "不共也。",
    "T46n1925_03b:0695b08": "一身無失　佛無量劫來。常用戒定智慧慈",
    "T46n1925_03b:0695b09": "悲。以修於身。此諸功德滿足故。諸罪根本拔",
    "T46n1925_03b:0695b10": "故。所謂一切不善。五住煩惱。及習氣俱盡也。",
    "T46n1925_03b:0695b11": "一切身業。隨智慧行。故身無畏。",
    "T46n1925_03b:0695b12": "二口無失　無失因緣類。如身無失中說也。",
    "T46n1925_03b:0695b13": "三念無失　佛四念處心。長夜善修故。善修",
    "T46n1925_03b:0695b14": "諸深禪定心不散亂故。善斷欲愛及法愛故。",
    "T46n1925_03b:0695b15": "於諸法中。心無著故。得第一安隱處故。一切",
    "T46n1925_03b:0695b16": "意業。隨智慧行。故念無失。",
    "T46n1925_03b:0695b17": "四無異想　佛於一切眾生。無分別無遠近",
    "T46n1925_03b:0695b18": "異想。平等普度。心無簡擇。如日出普照萬物",
    "T46n1925_03b:0695b19": "是為無異想。",
    "T46n1925_03b:0695b20": "五無不定心　佛心一切細微亂盡離。常在",
    "T46n1925_03b:0695b21": "禪定故。無不定心。",
    "T46n1925_03b:0695b22": "六無不知已捨　佛於一切法。悉皆照知方",
    "T46n1925_03b:0695b23": "捨。無有一法不經心知而捨者。故名無不知",
    "T46n1925_03b:0695b24": "已捨。",
    "T46n1925_03b:0695b25": "七欲無減　佛知善法恩故。雖具眾善。而常",
    "T46n1925_03b:0695b26": "欲習諸善法。欲度一切故欲無減心無厭足",
    "T46n1925_03b:0695b27": "故欲無減。譬如轉輪王馬寶。雖復一日周行",
    "T46n1925_03b:0695b28": "四天下。遍意遊不足。",
    "T46n1925_03b:0695b29": "八精進無減　佛身心二種精進滿足。常度",
    "T46n1925_03b:0695c01": "一切。未曾休息。故名精進無減。",
    "T46n1925_03b:0695c02": "九念無減　佛於三世諸佛法。一切智慧相",
    "T46n1925_03b:0695c03": "應故滿。足無減故名。念無減。",
    "T46n1925_03b:0695c04": "十慧無減　佛得一切智慧。十力四無所畏。",
    "T46n1925_03b:0695c05": "四無礙智。成就圓極故。名慧無減。",
    "T46n1925_03b:0695c06": "十一解脫無減　佛具二種解脫。故名解脫",
    "T46n1925_03b:0695c07": "無減。何等為二。一有為解脫。謂無漏智慧相",
    "T46n1925_03b:0695c08": "應解脫也。二無為解脫。謂一切煩惱。都盡無",
    "T46n1925_03b:0695c09": "餘也。",
    "T46n1925_03b:0695c10": "十二解脫知見無減。佛於一切解脫中。知",
    "T46n1925_03b:0695c11": "見了了分明。故名解脫知見無減。所謂有為",
    "T46n1925_03b:0695c12": "解脫。無為解脫。時解脫。不時解脫。慧解脫。",
    "T46n1925_03b:0695c13": "俱解脫。不壞解脫。八解脫。不思議解脫。無",
    "T46n1925_03b:0695c14": "礙解脫等。分別諸解脫相牢固。是解脫知",
    "T46n1925_03b:0695c15": "見無減。",
    "T46n1925_03b:0695c16": "十三一切身業隨智慧行　佛先知。然後隨",
    "T46n1925_03b:0695c17": "知起一切身業。故有所現處。無非佛事。利",
    "T46n1925_03b:0695c18": "益一切。故名身業隨智慧行。",
    "T46n1925_03b:0695c19": "十四一切口業。隨智慧行　類如身業中分",
    "T46n1925_03b:0695c20": "別。",
    "T46n1925_03b:0695c21": "十五一切意業。隨智慧行　類如身業中分",
    "T46n1925_03b:0695c22": "別。",
    "T46n1925_03b:0695c23": "十六智慧知過去世無礙　佛智慧照知過去",
    "T46n1925_03b:0695c24": "世。盡過去際。所有一切。若眾生法。若非眾生",
    "T46n1925_03b:0695c25": "法。悉遍知無礙也。",
    "T46n1925_03b:0695c26": "十七智慧知未來世無礙　佛智慧照未來世。",
    "T46n1925_03b:0695c27": "盡未來際。所有一切。若眾生法。若非眾生法。",
    "T46n1925_03b:0695c28": "悉遍知無礙也。",
    "T46n1925_03b:0695c29": "十八智慧知現在世無礙　佛智慧照現在世",
    "T46n1925_03b:0696a01": "盡現在際。所有一切。若眾生法。若非眾生法。",
    "T46n1925_03b:0696a02": "悉遍知無礙也。",
    "T46n1925_03b:0696a03": "56 大慈大悲初門大慈大悲初門第五十六",
    "T46n1925_03b:0696a04": "　一大慈　二大悲",
    "T46n1925_03b:0696a05": "次十八不共法而辯大慈大悲者。諸佛得十",
    "T46n1925_03b:0696a06": "八不共法等法。常在大慈悲住故。慈善根",
    "T46n1925_03b:0696a07": "力。普熏三業。於十方世界普現而作佛事。利",
    "T46n1925_03b:0696a08": "益一切。故次而辯之。釋慈悲之名。雖同四",
    "T46n1925_03b:0696a09": "無量中。而體殊別。非可為類。故至極果。方得",
    "T46n1925_03b:0696a10": "受於大名也。",
    "T46n1925_03b:0696a11": "一大慈　佛住大慈心中。以大慈善根力故。",
    "T46n1925_03b:0696a12": "能實與一切眾生世間樂及出世間樂。故云",
    "T46n1925_03b:0696a13": "慈能與樂。若四無量中慈。雖心念與樂。而眾",
    "T46n1925_03b:0696a14": "生實未得樂。故不名大也。有二種與樂。一住",
    "T46n1925_03b:0696a15": "大慈三昧。慈力冥熏。隨所應得樂眾生。各得",
    "T46n1925_03b:0696a16": "安樂。二慈三昧力。普現三業。隨有應得樂眾",
    "T46n1925_03b:0696a17": "生見聞知者。各獲安樂。故名大慈。即是如意",
    "T46n1925_03b:0696a18": "珠王身也。",
    "T46n1925_03b:0696a19": "二大悲　佛住大悲心中。以大悲善根力故。",
    "T46n1925_03b:0696a20": "能實拔一切眾生世間苦。分段生死苦。及變",
    "T46n1925_03b:0696a21": "易生死苦。故云悲能拔苦前四無量中悲。雖",
    "T46n1925_03b:0696a22": "心念救苦。而眾生實未得脫苦。不名大悲也。",
    "T46n1925_03b:0696a23": "有二種拔苦。意同慈中分別。但有拔苦之異。",
    "T46n1925_03b:0696a24": "故名大即是藥樹王身也。",
    "T46n1925_03b:0696a25": "57 三十二相初門三十二相初門第五十七",
    "T46n1925_03b:0696a26": "　三十二相名目既多非可具列第下。",
    "T46n1925_03b:0696a27": "次大慈大悲而辯三十二相。八十種好。八",
    "T46n1925_03b:0696a28": "音。三念處等四科者。至論法身虛寂。豈有形",
    "T46n1925_03b:0696a29": "聲心識之可見聞知乎。但以慈悲之力隨有",
    "T46n1925_03b:0696b01": "應見清淨三業之機。而得樂免苦者。即便為",
    "T46n1925_03b:0696b02": "現端嚴相好。及妙音聲平等三念。與樂拔苦",
    "T46n1925_03b:0696b03": "之緣。故次慈悲而辯相好八音三念處也。今",
    "T46n1925_03b:0696b04": "此三十二通云相者。相名有所表。發攬而可",
    "T46n1925_03b:0696b05": "別。名之為相。如來應化之體。現此三十二相",
    "T46n1925_03b:0696b06": "以表法身。眾德圓極。使見者愛敬知有勝德。",
    "T46n1925_03b:0696b07": "可崇人天中尊。眾聖之王。故現三十二相也。",
    "T46n1925_03b:0696b08": "一足下安平如奩底　二足下千輻輪相",
    "T46n1925_03b:0696b09": "　三手足指長勝餘人　四手足柔軟勝餘身分",
    "T46n1925_03b:0696b10": "　五手足指合縵網勝餘人　六足跟具足滿",
    "T46n1925_03b:0696b11": "好　七足趺高好根相稱　八如伊尼延鹿",
    "T46n1925_03b:0696b12": "王腨纖好　九立手摩膝　十陰藏相如馬王",
    "T46n1925_03b:0696b13": "　十一身縱廣等　十二一一毛孔生青色柔",
    "T46n1925_03b:0696b14": "軟　十三毛上向青色柔軟右旋　十四金色",
    "T46n1925_03b:0696b15": "光其相微妙　十五身光面各一丈　十六皮",
    "T46n1925_03b:0696b16": "膚薄細滑不受塵水不停蚊蚋　十七兩足下",
    "T46n1925_03b:0696b17": "兩手兩肩項中七處滿　十八兩腋下滿　十",
    "T46n1925_03b:0696b18": "九身上如師子　二十身端直　二十一肩圓",
    "T46n1925_03b:0696b19": "好　二十二四十齒具足　二十三齒白淨齊",
    "T46n1925_03b:0696b20": "密而根深　二十四四牙最白而大　二十五",
    "T46n1925_03b:0696b21": "頰車如師子　二十六咽中津液得味中上味",
    "T46n1925_03b:0696b22": "　二十七舌大薄覆面至髮際　二十八梵音",
    "T46n1925_03b:0696b23": "深遠如伽陵頻伽聲　二十九眼色如金精",
    "T46n1925_03b:0696b24": "　三十眼𥇒如牛王　三十一眉間白毫相如兜",
    "T46n1925_03b:0696b25": "羅綿　三十二頂肉髻成",
    "T46n1925_03b:0696b26": "58 八十種好初門八十種好初門第五十八",
    "T46n1925_03b:0696b27": "　八十種好名目既多非可具列第下。",
    "T46n1925_03b:0696b28": "次三十二相而辯八十種好者。相好乃同。是",
    "T46n1925_03b:0696b29": "色法皆為莊嚴。顯發佛身。但相總而好別。相",
    "T46n1925_03b:0696c01": "若無好則不圓滿。輪王釋梵亦有相。以無好",
    "T46n1925_03b:0696c02": "故。相不微妙。故次相而辯好也。通云好者",
    "T46n1925_03b:0696c03": "可愛樂也。以八十種好莊嚴身。故天人一切",
    "T46n1925_03b:0696c04": "之所愛樂。故云好也。即是以慈修身故。有此",
    "T46n1925_03b:0696c05": "清淨相好之身業也。",
    "T46n1925_03b:0696c06": "一無見頂相　二鼻高好孔不現　三眉如初",
    "T46n1925_03b:0696c07": "月紺瑠璃色　四耳輪輻相埵成　五身堅實",
    "T46n1925_03b:0696c08": "如那羅延　六骨際如鉤鎖　七身一時迴如",
    "T46n1925_03b:0696c09": "象王　八行時足去地四寸而印文現　九爪",
    "T46n1925_03b:0696c10": "如赤銅色薄而細澤　十膝骨堅著圓好　十",
    "T46n1925_03b:0696c11": "一身清潔　十二身柔軟　十三身不曲　十",
    "T46n1925_03b:0696c12": "四指長纖圓　十五指文藏覆　十六脈深不",
    "T46n1925_03b:0696c13": "現　十七踝不現　十八身潤澤　十九身自",
    "T46n1925_03b:0696c14": "持不逶迤　二十身滿足　二十一容儀備",
    "T46n1925_03b:0696c15": "足　二十二容儀滿足　二十三住處安無能",
    "T46n1925_03b:0696c16": "動者　二十四威振一切　二十五一切樂觀",
    "T46n1925_03b:0696c17": "　二十六面不長大　二十七正容貌不撓色",
    "T46n1925_03b:0696c18": "　二十八面具滿足　二十九脣如頻婆果色",
    "T46n1925_03b:0696c19": "　三十言音深遠　三十一臍深圓好　三十",
    "T46n1925_03b:0696c20": "二毛右旋　三十三手足滿　三十四手足如",
    "T46n1925_03b:0696c21": "意　三十五手文明直　三十六手文長　三",
    "T46n1925_03b:0696c22": "十七手文不斷　三十八一切惡心眾生見者",
    "T46n1925_03b:0696c23": "和悅　三十九面廣姝好　四十面淨滿如月",
    "T46n1925_03b:0696c24": "　四十一隨眾生意和悅與語　四十二毛孔",
    "T46n1925_03b:0696c25": "出香氣　四十三口出無上香　四十四儀容",
    "T46n1925_03b:0696c26": "如師子　四十五進止如象王　四十六行法",
    "T46n1925_03b:0696c27": "如鵝王　四十七頭如摩陀那果　四十八一",
    "T46n1925_03b:0696c28": "切聲分具足　四十九四牙白利　五十舌色",
    "T46n1925_03b:0696c29": "赤　五十一舌薄　五十二毛紅色　五十三",
    "T46n1925_03b:0697a01": "毛軟淨　五十四廣長眼　五十五孔門相具",
    "T46n1925_03b:0697a02": "　五十六手足赤白如蓮華色　五十七臍不",
    "T46n1925_03b:0697a03": "出　五十八腹不現　五十九細腹　六十身",
    "T46n1925_03b:0697a04": "不傾動　六十一身持重　六十二其身大",
    "T46n1925_03b:0697a05": "　六十三身長　六十四手足軟淨滑澤　六",
    "T46n1925_03b:0697a06": "十五四邊光各一丈長　六十六光照身而行",
    "T46n1925_03b:0697a07": "　六十七等視眾生　六十八不輕眾生　六",
    "T46n1925_03b:0697a08": "十九隨眾生音聲不增不減　七十說法不著",
    "T46n1925_03b:0697a09": "　七十一隨眾生語言而說法　七十二發音",
    "T46n1925_03b:0697a10": "報眾聲　七十三次第有因緣說法　七十四",
    "T46n1925_03b:0697a11": "一切眾生不能盡觀相　七十五觀無厭足",
    "T46n1925_03b:0697a12": "　七十六髮長好　七十七髮不亂　七十八髮",
    "T46n1925_03b:0697a13": "旋好　七十九髮色青珠　八十手足有德相",
    "T46n1925_03b:0697a14": "坐禪三昧經云胸有德字手足有吉字",
    "T46n1925_03b:0697a15": "59 八音初門八音初門第五十九",
    "T46n1925_03b:0697a16": "一極好　二柔軟　三和適　四尊慧　五",
    "T46n1925_03b:0697a17": "不女　六不誤　七深遠　八不竭",
    "T46n1925_03b:0697a18": "次相好而辯八音者。若佛以相好端嚴。發見",
    "T46n1925_03b:0697a19": "者之善心。音聲理當清妙。起聞者之信敬。故",
    "T46n1925_03b:0697a20": "次相好而明八音也。此八通云音者。詮理之",
    "T46n1925_03b:0697a21": "聲。謂之為音。佛所出聲。凡有詮辯。言辭清",
    "T46n1925_03b:0697a22": "雅。聞者無厭。聽之無足。能為一切。作與樂拔",
    "T46n1925_03b:0697a23": "苦因緣。莫若聞聲之益。即是以慈修口。故有",
    "T46n1925_03b:0697a24": "八音清淨之口業。",
    "T46n1925_03b:0697a25": "一極好音　一切諸天賢聖。雖各有好音好",
    "T46n1925_03b:0697a26": "之未極。佛報圓極。故出音聲清雅。能令聞者",
    "T46n1925_03b:0697a27": "無厭。皆入好道。好中之最好。故名極好音也。",
    "T46n1925_03b:0697a28": "二柔軟音　佛德慈善故。所出音聲。巧順物",
    "T46n1925_03b:0697a29": "情。能令聞者喜悅。聽之無足。皆捨剛強之心。",
    "T46n1925_03b:0697b01": "自然入律行。故名柔軟音。",
    "T46n1925_03b:0697b02": "三和適音　佛居中道之理。巧解從容。故所",
    "T46n1925_03b:0697b03": "出音聲。調和中適。能令聞者。心皆和融。因",
    "T46n1925_03b:0697b04": "聲會理。故名和適音。",
    "T46n1925_03b:0697b05": "四尊慧音　佛德尊高。慧心明徹。故所出音",
    "T46n1925_03b:0697b06": "聲。能令聞者尊重解慧開明。故名尊慧音。",
    "T46n1925_03b:0697b07": "五不女音　佛住首楞嚴定。常有世雄之德。",
    "T46n1925_03b:0697b08": "久已離於雌軟之心。故所出言聲。能令一切",
    "T46n1925_03b:0697b09": "聞者敬畏。天魔外道。莫不歸伏。名不女音。",
    "T46n1925_03b:0697b10": "六不誤音　佛智圓明。照了無謬。故所出音",
    "T46n1925_03b:0697b11": "聲。詮論無失。能令聞者。各獲正見。離於九十",
    "T46n1925_03b:0697b12": "五種之邪非。故名不誤音。",
    "T46n1925_03b:0697b13": "七深遠音　佛智照窮。如如實際之底。行位",
    "T46n1925_03b:0697b14": "高極。故所出音聲。從臍而起。徹至十方。令近",
    "T46n1925_03b:0697b15": "聞非大遠聞不小。皆悟甚深之理。梵行高遠。",
    "T46n1925_03b:0697b16": "故名深遠音也。",
    "T46n1925_03b:0697b17": "八不竭音　如來極果。願行無盡。是以住於",
    "T46n1925_03b:0697b18": "無盡法藏。故出音聲。滔滔無盡。其響不竭。",
    "T46n1925_03b:0697b19": "能令聞者尋其語義。無盡無遺。至成無盡常",
    "T46n1925_03b:0697b20": "住之果。故名不竭音也。",
    "T46n1925_03b:0697b21": "60 三念處初門三念處初門第六十",
    "T46n1925_03b:0697b22": "一不一心聽法不以為憂去　二一心聽者",
    "T46n1925_03b:0697b23": "不以為喜　三常行捨心行",
    "T46n1925_03b:0697b24": "次八音而辯三念處者。既八音為物開演正",
    "T46n1925_03b:0697b25": "法。聽者善惡不同。必有信毀違順之別。若無",
    "T46n1925_03b:0697b26": "三念之德。豈能心地坦若虛空。泯無憂喜之",
    "T46n1925_03b:0697b27": "相。故次八音而辯三念處也。此三通名念處",
    "T46n1925_03b:0697b28": "者。慧心能緣。名之為念。平等之理。不增不減。",
    "T46n1925_03b:0697b29": "謂之為處。佛以慧心。緣於平等不增不減之",
    "T46n1925_03b:0697c01": "理。是以違順學者。心無憂喜之相。故三通名",
    "T46n1925_03b:0697c02": "念處。即是以慈修意。能現平等清淨之意業",
    "T46n1925_03b:0697c03": "也。",
    "T46n1925_03b:0697c04": "一不一心聽法不以為憂　佛智了達不一心",
    "T46n1925_03b:0697c05": "聽法之人。平等法界中。減退相畢竟不可得。",
    "T46n1925_03b:0697c06": "故無憂相也。",
    "T46n1925_03b:0697c07": "二聽者一心不以為喜　佛智了達聽者平",
    "T46n1925_03b:0697c08": "等法界中。增進相畢竟不可得。故無喜相也。",
    "T46n1925_03b:0697c09": "三常行捨心　佛智了達。一切眾生。即大涅",
    "T46n1925_03b:0697c10": "槃。不可復滅。故於一切言說。利益眾生中。常",
    "T46n1925_03b:0697c11": "行捨心也。故金剛般若經云。如是滅度無量",
    "T46n1925_03b:0697c12": "眾生。實無眾生得滅度。",
    "T46n1925_03b:0697c13": "法界次第初門卷下之下"
}