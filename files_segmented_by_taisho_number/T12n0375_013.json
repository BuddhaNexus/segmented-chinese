{
    "T12n0375_013:0687b07": "3大般涅槃經卷第十三",
    "T12n0375_013:0687b09": "宋代沙門慧嚴等依泥洹經加之",
    "T12n0375_013:0687b10": "聖行品之下",
    "T12n0375_013:0687b11": "「善男子！我觀諸行悉皆無常。云何知耶？以",
    "T12n0375_013:0687b12": "因緣故。若有諸法從緣生者，則知無常。是",
    "T12n0375_013:0687b13": "諸外道無有一法不從緣生。善男子！佛性",
    "T12n0375_013:0687b14": "無生、無滅，無去、無來，非過去、非未來、非",
    "T12n0375_013:0687b15": "現在，非因所作、非無因作，非作、非作者，非",
    "T12n0375_013:0687b16": "相、非無相，非有名、非無名，非名、非色，非",
    "T12n0375_013:0687b17": "長、非短，非陰界入之所攝持，是故名常。善",
    "T12n0375_013:0687b18": "男子！佛性即是如來，如來即是法，法即是常。",
    "T12n0375_013:0687b19": "善男子！常者即是如來，如來即是僧，僧即是",
    "T12n0375_013:0687b20": "常。以是義故，從因生法不名為常。是諸外",
    "T12n0375_013:0687b21": "道無有一法不從因生。善男子！是諸外道",
    "T12n0375_013:0687b22": "不見佛性、如來及法，是故外道所可言說",
    "T12n0375_013:0687b23": "悉是妄語，無有真諦。諸凡夫人先見瓶、衣、車",
    "T12n0375_013:0687b24": "乘、舍宅、城郭、河水、山林、男、女、象、馬、牛、羊，後見",
    "T12n0375_013:0687b25": "相似便言是常。當知其實非是常也。「善男",
    "T12n0375_013:0687b26": "子！一切有為皆是無常。虛空無為，是故為常；",
    "T12n0375_013:0687b27": "佛性無為，是故為常。虛空者即是佛性，佛性",
    "T12n0375_013:0687b28": "者即是如來，如來者即是無為，無為者即是",
    "T12n0375_013:0687b29": "常。常者即是法，法者即是僧，僧即無為，無",
    "T12n0375_013:0687c01": "為者即是常。「善男子！有為之法凡有二種：色",
    "T12n0375_013:0687c02": "法、非色法。非色法者，心心數法；色法者，地、水、",
    "T12n0375_013:0687c03": "火、風。「善男子！心名無常。何以故？性是攀緣，",
    "T12n0375_013:0687c04": "相應分別故。善男子！眼識性異乃至意識性",
    "T12n0375_013:0687c05": "異，是故無常。善男子！色境界異乃至法境界",
    "T12n0375_013:0687c06": "異，是故無常。善男子！眼識相應異乃至意識",
    "T12n0375_013:0687c07": "相應異，是故無常。善男子！心若常者，眼識應",
    "T12n0375_013:0687c08": "獨緣一切法。善男子！若眼識異乃至意識異，",
    "T12n0375_013:0687c09": "則知無常。以法相似，念念生滅，凡夫見已，",
    "T12n0375_013:0687c10": "計之為常。「善男子！諸因緣相可破壞故，亦",
    "T12n0375_013:0687c11": "名無常。所謂因眼、因色、因明、因思惟生於",
    "T12n0375_013:0687c12": "眼識，耳識生時所因各異，非眼識因緣；乃至",
    "T12n0375_013:0687c13": "意識異亦如是。「復次，善男子！壞諸行因緣",
    "T12n0375_013:0687c14": "異故，心名無常。所謂修無常心異，修苦、空、",
    "T12n0375_013:0687c15": "無我心異。心若常者，應常修無常，尚不得",
    "T12n0375_013:0687c16": "觀苦、空、無我，況復得觀常、樂、我、淨？以是",
    "T12n0375_013:0687c17": "義故，外道法中不能攝取常、樂、我、淨。善男",
    "T12n0375_013:0687c18": "子！當知心法必定無常。「復次，善男子！心性異",
    "T12n0375_013:0687c19": "故，名為無常，所謂聲聞心性異、緣覺心性異、",
    "T12n0375_013:0687c20": "諸佛心性異。一切外道心有三種：一者、出家",
    "T12n0375_013:0687c21": "心，二者、在家心，三者、在家遠離心。樂相應",
    "T12n0375_013:0687c22": "心異、苦相應心異、不苦不樂相應心異，貪欲",
    "T12n0375_013:0687c23": "相應心異、瞋恚相應心異、愚癡相應心異。一",
    "T12n0375_013:0687c24": "切外道心相亦異，所謂愚癡相應心異、疑惑",
    "T12n0375_013:0687c25": "相應心異、邪見相應心異，進止、威儀其心亦",
    "T12n0375_013:0687c26": "異。「善男子！心若常者，亦復不能分別諸色，",
    "T12n0375_013:0687c27": "所謂青、黃、赤、白、紫色。善男子！心若常者，諸憶",
    "T12n0375_013:0687c28": "念法不應忘失。善男子！心若常者，凡所讀",
    "T12n0375_013:0687c29": "誦不應增長。復次，善男子！心若常者，不應",
    "T12n0375_013:0688a01": "說言已作、今作、當作。若有已作、今作、當作，當",
    "T12n0375_013:0688a02": "知是心必定無常。善男子！心若常者，則無怨",
    "T12n0375_013:0688a03": "親、非怨、非親。心若常者，則不應言我物、他物，",
    "T12n0375_013:0688a04": "若死、若生。心若常者，雖有所作，不應增長。",
    "T12n0375_013:0688a05": "善男子！以是義故，當知心性各各別異。有",
    "T12n0375_013:0688a06": "別異故，當知無常。「善男子！我今於此非色",
    "T12n0375_013:0688a07": "法中演說無常，其義已顯，復當為汝說色",
    "T12n0375_013:0688a08": "無常。是色無常，本無有生。生已滅故，內身",
    "T12n0375_013:0688a09": "處胎、歌羅邏時本無有生。生已變故，外諸",
    "T12n0375_013:0688a10": "牙莖本亦無生。生已變故，是故當知一切色",
    "T12n0375_013:0688a11": "法悉皆無常。「善男子！所有內色隨時而變：歌",
    "T12n0375_013:0688a12": "羅邏時異、安浮陀時異、伽那時異、閉手時異、",
    "T12n0375_013:0688a13": "諸皰時異、初生時異、嬰孩時異、童子時異，",
    "T12n0375_013:0688a14": "乃至老時各各變異。所有外色亦復如是，",
    "T12n0375_013:0688a15": "牙異、莖異、枝異、葉異、花異、果異。「復次，善男子！",
    "T12n0375_013:0688a16": "內味亦異，歌羅邏時乃至老時各各變異。外",
    "T12n0375_013:0688a17": "味亦爾，牙、莖、枝、葉、花、果味異。歌羅邏時力異",
    "T12n0375_013:0688a18": "乃至老時力異，歌羅邏時狀貌異乃至老時",
    "T12n0375_013:0688a19": "狀貌亦異，歌羅邏時果報異乃至老時果報",
    "T12n0375_013:0688a20": "亦異，歌羅邏時名字異乃至老時名字亦異。",
    "T12n0375_013:0688a21": "所謂內色，壞已還合，故知無常。外諸樹木亦",
    "T12n0375_013:0688a22": "壞已還合，故知無常。「次第漸生，故知無常。次",
    "T12n0375_013:0688a23": "第生歌羅邏時乃至老時，次第生牙乃至果",
    "T12n0375_013:0688a24": "子，故知無常。「諸色可滅，故知無常。歌羅邏滅",
    "T12n0375_013:0688a25": "時異乃至老滅時異，牙滅時異乃至果滅",
    "T12n0375_013:0688a26": "時異，故知無常。「凡夫無智，見相似生計以",
    "T12n0375_013:0688a27": "為常。以是義故，名曰無常。若無常，即是苦；",
    "T12n0375_013:0688a28": "若苦，即是不淨。善男子！我因迦葉先問是",
    "T12n0375_013:0688a29": "事，於彼已答。",
    "T12n0375_013:0688b01": "「復次，善男子！諸行無我。善男子！總一切法謂",
    "T12n0375_013:0688b02": "色、非色。色非我也。何以故？可破、可壞、可",
    "T12n0375_013:0688b03": "裂、可折、生增長故。我者，不可破、壞、裂、折、",
    "T12n0375_013:0688b04": "生長。以是義故，知色非我。非色之法亦復",
    "T12n0375_013:0688b05": "非我。何以故？因緣生故。「善男子！若諸外道",
    "T12n0375_013:0688b06": "以專念故知有我者，專念之性實非我也。",
    "T12n0375_013:0688b07": "若以專念為我性者，過去之事則有忘失；",
    "T12n0375_013:0688b08": "有忘失故，定知無我。「善男子！若諸外道以",
    "T12n0375_013:0688b09": "憶想故知有我者，無憶想故定知無我。如",
    "T12n0375_013:0688b10": "說見人手有六指，即便問言：『我先何處共",
    "T12n0375_013:0688b11": "相見耶？』若有我者，不應復問；以相問故，定",
    "T12n0375_013:0688b12": "知無我。「善男子！若諸外道以有遮故知有",
    "T12n0375_013:0688b13": "我者，善男子！以有遮故定知無我。如言",
    "T12n0375_013:0688b14": "調達，終不發言非調達也；我亦如是。若定",
    "T12n0375_013:0688b15": "是我，終不遮我；以遮我故，定知無我。若以",
    "T12n0375_013:0688b16": "遮故知有我者，汝今不遮，定應無我。「善男",
    "T12n0375_013:0688b17": "子！若諸外道以伴非伴知有我者，以無伴",
    "T12n0375_013:0688b18": "故應無有我。有法無伴，所謂如來、虛空、佛",
    "T12n0375_013:0688b19": "性；我亦如是，實無有伴。以是義故，定知無",
    "T12n0375_013:0688b20": "我。「復次，善男子！若諸外道以名字故知有",
    "T12n0375_013:0688b21": "我者，無我法中亦有我名，如貧賤人名字",
    "T12n0375_013:0688b22": "富貴。如言我死，若我死者，我則殺我，而我",
    "T12n0375_013:0688b23": "實不可殺，假名殺我。亦如短人名為長",
    "T12n0375_013:0688b24": "者。以是義故，定知無我。「復次，善男子！若諸",
    "T12n0375_013:0688b25": "外道以生已求乳知有我者，善男子！若有",
    "T12n0375_013:0688b26": "我者，一切嬰兒不應執持糞穢、火、蛇、毒藥。",
    "T12n0375_013:0688b27": "以是義故，定知無我。「復次，善男子！一切眾",
    "T12n0375_013:0688b28": "生於三法中悉有等智，所謂婬欲、飲食、恐",
    "T12n0375_013:0688b29": "怖，是故無我。「復次，善男子！若諸外道以相",
    "T12n0375_013:0688c01": "貌故知有我者，善男子！相故無我，無相故",
    "T12n0375_013:0688c02": "亦無我。若人睡時不能進止、俯仰、視眴、不",
    "T12n0375_013:0688c03": "覺苦樂，不應有我。若以進止、俯仰、視眴",
    "T12n0375_013:0688c04": "知有我者，機關木人亦應有我。善男子！如",
    "T12n0375_013:0688c05": "來亦爾，不進、不止、不俯、不仰、不視、不眴、不",
    "T12n0375_013:0688c06": "苦、不樂、不貪、不恚、不癡、不行，如來如是",
    "T12n0375_013:0688c07": "真實有我。「復次，善男子！若諸外道以見他食",
    "T12n0375_013:0688c08": "果口中生涎知有我者，善男子！以憶念故，",
    "T12n0375_013:0688c09": "見則生涎。涎非我也，我亦非涎。非喜、非悲，",
    "T12n0375_013:0688c10": "非哭、非笑，非臥、非起，非飢、非飽，以是義",
    "T12n0375_013:0688c11": "故，定知無我。「善男子！是諸外道癡如小兒，",
    "T12n0375_013:0688c12": "無慧方便，不能了達常與無常，苦、樂，淨、不",
    "T12n0375_013:0688c13": "淨，我、無我，壽命、非壽命，眾生、非眾生，實、非實，",
    "T12n0375_013:0688c14": "有、非有。於佛法中取少許分，虛妄計有常、",
    "T12n0375_013:0688c15": "樂、我、淨，而實不知常、樂、我、淨。如生盲人不",
    "T12n0375_013:0688c16": "識乳色，便問他言：『乳色何似？』他人答言：『色",
    "T12n0375_013:0688c17": "白如貝。』盲人復問：『是乳色者，如貝聲耶？』答",
    "T12n0375_013:0688c18": "言：『不也。』復問：『貝色為何似耶？』答言：『猶稻米",
    "T12n0375_013:0688c19": "末。』盲人復問：『乳色柔軟如稻米末耶？稻",
    "T12n0375_013:0688c20": "米末者復何所似？』答言：『猶如雨雪。』盲人復",
    "T12n0375_013:0688c21": "言：『彼稻米末冷如雪耶？雪復何似？』答言：『猶",
    "T12n0375_013:0688c22": "如白鶴。』是生盲人雖聞如是四種譬喻，終",
    "T12n0375_013:0688c23": "不能得識乳真色。是諸外道亦復如是，終",
    "T12n0375_013:0688c24": "不能識常、樂、我、淨。善男子！以是義故，我",
    "T12n0375_013:0688c25": "佛法中有真實諦，非於外道。」",
    "T12n0375_013:0688c26": "文殊師利白佛言：「希有，世尊！如來於今臨",
    "T12n0375_013:0688c27": "般涅槃，方更轉於無上法輪，乃作如是分",
    "T12n0375_013:0688c28": "別真諦。」佛告文殊師利：「汝今云何故於如",
    "T12n0375_013:0688c29": "來生涅槃想？善男子！如來實是常住不變，",
    "T12n0375_013:0689a01": "不般涅槃。善男子！若有計我是佛、我成阿",
    "T12n0375_013:0689a02": "耨多羅三藐三菩提，我即是法、法是我所，我",
    "T12n0375_013:0689a03": "即是道、道是我所，我即世尊、世尊即是我所，",
    "T12n0375_013:0689a04": "我即聲聞、聲聞即是我所，我能說法令他聽",
    "T12n0375_013:0689a05": "受、我轉法輪餘人不能，如來終不作如是",
    "T12n0375_013:0689a06": "計。是故，如來不轉法輪。「善男子！若有人作",
    "T12n0375_013:0689a07": "如是妄計：我即是眼、眼即是我所；耳、鼻、舌、身、",
    "T12n0375_013:0689a08": "意亦復如是。我即是色、色是我所；乃至法亦",
    "T12n0375_013:0689a09": "如是。我即是地、地即是我所；水、火、風等亦",
    "T12n0375_013:0689a10": "復如是。善男子！若有人言，我即是信、信是",
    "T12n0375_013:0689a11": "我所，我是多聞、多聞即是我所，我是檀波羅",
    "T12n0375_013:0689a12": "蜜、檀波羅蜜即是我所，我是尸波羅蜜、尸波",
    "T12n0375_013:0689a13": "羅蜜即是我所，我是羼提波羅蜜、羼提波羅",
    "T12n0375_013:0689a14": "蜜即是我所，我是毘梨耶波羅蜜、毘梨耶波",
    "T12n0375_013:0689a15": "羅蜜即是我所，我是禪波羅蜜、禪波羅蜜即",
    "T12n0375_013:0689a16": "是我所，我是般若波羅蜜、般若波羅蜜即是",
    "T12n0375_013:0689a17": "我所，我是四念處、四念處即是我所，四正勤、",
    "T12n0375_013:0689a18": "四如意足、五根、五力、七覺分、八聖道分亦復如",
    "T12n0375_013:0689a19": "是。善男子！如來終不作如是計。是故，如來",
    "T12n0375_013:0689a20": "不轉法輪。「善男子！若言常住、無有變易，云",
    "T12n0375_013:0689a21": "何說言佛轉法輪？是故，汝今不應說言：『如",
    "T12n0375_013:0689a22": "來方便轉於法輪。』「善男子！譬如因眼，緣",
    "T12n0375_013:0689a23": "色、緣明、緣思惟，因緣和合得生眼識。善男",
    "T12n0375_013:0689a24": "子！眼不念言：『我能生識。』色乃至思惟終不",
    "T12n0375_013:0689a25": "念言：『我生眼識。』眼識亦復不作念言：『我能",
    "T12n0375_013:0689a26": "自生。』善男子！如是等法因緣和合得名為",
    "T12n0375_013:0689a27": "見。善男子！如來亦爾，因六波羅蜜、三十七",
    "T12n0375_013:0689a28": "助菩提之法覺了諸法。復因咽、喉、舌、齒、脣、",
    "T12n0375_013:0689a29": "口、言語、音聲，為憍陳如初始說法，名轉法",
    "T12n0375_013:0689b01": "輪。以是義故，如來不名轉法輪也。善男子！",
    "T12n0375_013:0689b02": "若不轉者即名為法，法即如來。「善男子！譬",
    "T12n0375_013:0689b03": "如因燧、因鑽、因手、因乾牛糞而得生火。",
    "T12n0375_013:0689b04": "燧亦不言：『我能生火。』鑽、手、牛糞各不念言：",
    "T12n0375_013:0689b05": "『我能生火。』火亦不言：『我能自生。』如來亦爾，",
    "T12n0375_013:0689b06": "因六波羅蜜乃至憍陳如名轉法輪，如來亦",
    "T12n0375_013:0689b07": "復不生念言：『我轉法輪。』善男子！若不生者，",
    "T12n0375_013:0689b08": "是則名為轉正法輪；是轉法輪即名如來。",
    "T12n0375_013:0689b09": "「善男子！譬如因酪、因水、因攢、因瓶、因繩、",
    "T12n0375_013:0689b10": "因人手捉而得出酥。酪不念言：『我能出酥。』",
    "T12n0375_013:0689b11": "乃至人手亦不念言：『我能出酥。』酥亦不言：",
    "T12n0375_013:0689b12": "『我能自出。』眾緣和合，故得出酥。如來亦爾，",
    "T12n0375_013:0689b13": "終不念言：『我轉法輪。』善男子！若不出者，是",
    "T12n0375_013:0689b14": "則名為轉正法輪；是轉法輪即是如來。「善男",
    "T12n0375_013:0689b15": "子！譬如因子、因地、因水、因火、因風、因糞、因時、",
    "T12n0375_013:0689b16": "因人作業而芽得生。善男子！子亦不言：『我",
    "T12n0375_013:0689b17": "能生牙。』乃至作業亦不念言：『我能生牙。』牙",
    "T12n0375_013:0689b18": "亦不言：『我能自生。』如來亦爾，終不念言：『我",
    "T12n0375_013:0689b19": "轉法輪。』善男子！若不作者，是則名為轉正",
    "T12n0375_013:0689b20": "法輪；是轉法輪即是如來。「善男子！譬如因鼓、",
    "T12n0375_013:0689b21": "因空、因皮、因人、因桴和合出聲。鼓不念言：",
    "T12n0375_013:0689b22": "『我能出聲。』乃至桴亦如是。聲亦不言：『我能",
    "T12n0375_013:0689b23": "自生。』善男子！如來亦爾，終不念言：『我轉",
    "T12n0375_013:0689b24": "法輪。』善男子！轉法輪者，名為不作。不作者即",
    "T12n0375_013:0689b25": "轉法輪，轉法輪者即是如來。善男子、轉法輪",
    "T12n0375_013:0689b26": "者乃是諸佛世尊境界，非諸聲、聞緣覺所知。",
    "T12n0375_013:0689b27": "「善男子！虛空非生、非出、非作、非造、非有為",
    "T12n0375_013:0689b28": "法；如來亦爾，非生、非出、非作、非造、非有為",
    "T12n0375_013:0689b29": "法；如如來性，佛性亦爾，非生、非出、非作、非",
    "T12n0375_013:0689c01": "造、非有為法。「善男子！諸佛世尊語有二種：",
    "T12n0375_013:0689c02": "一者、世語，二、出世語。善男子！如來為諸聲",
    "T12n0375_013:0689c03": "聞、緣覺說於世語，為諸菩薩說出世語。「善",
    "T12n0375_013:0689c04": "男子！是諸大眾復有二種：一者、求小乘，二",
    "T12n0375_013:0689c05": "者、求大乘。我於昔日波羅㮈城為諸聲聞",
    "T12n0375_013:0689c06": "轉于法輪，今始於此拘尸那城為諸菩薩",
    "T12n0375_013:0689c07": "轉大法輪。「復次，善男子！復有二人：中根、上",
    "T12n0375_013:0689c08": "根。為中根人於波羅㮈轉於法輪，為上根",
    "T12n0375_013:0689c09": "人——人中象王迦葉菩薩等——今於此間拘尸那",
    "T12n0375_013:0689c10": "城轉大法輪。善男子！極下根者，如來終不",
    "T12n0375_013:0689c11": "為轉法輪，極下根者即一闡提。「復次，善男子！",
    "T12n0375_013:0689c12": "求佛道者復有二種：一、中精進，二、上精進。",
    "T12n0375_013:0689c13": "於波羅㮈為中精進轉於法輪，今於此",
    "T12n0375_013:0689c14": "間拘尸那城為上精進轉大法輪。「復次，善",
    "T12n0375_013:0689c15": "男子！我昔於彼波羅㮈城初轉法輪，八萬",
    "T12n0375_013:0689c16": "天人得須陀洹果；今於此間拘尸那城，八",
    "T12n0375_013:0689c17": "十萬億人不退轉於阿耨多羅三藐三菩提。",
    "T12n0375_013:0689c18": "「復次，善男子！波羅㮈城，大梵天王稽首請我",
    "T12n0375_013:0689c19": "轉於法輪；今於此間拘尸那城，迦葉菩薩",
    "T12n0375_013:0689c20": "稽首請我轉大法輪。「復次，善男子！我昔於",
    "T12n0375_013:0689c21": "彼波羅㮈城轉法輪時，說無常苦、空、無我；",
    "T12n0375_013:0689c22": "今於此間拘尸那城轉法輪時說常、樂、",
    "T12n0375_013:0689c23": "我、淨。",
    "T12n0375_013:0689c24": "「復次，善男子！我昔於彼波羅㮈城轉法輪",
    "T12n0375_013:0689c25": "時，所出音聲聞于梵天；如來今於拘尸那",
    "T12n0375_013:0689c26": "城轉法輪時，所出音聲遍於東方二十恒",
    "T12n0375_013:0689c27": "河沙等諸佛世界，南、西、北方、四維、上、下亦復",
    "T12n0375_013:0689c28": "如是。「復次，善男子！諸佛世尊凡有所說，皆",
    "T12n0375_013:0689c29": "悉名為轉法輪也。善男子！譬如聖王所有",
    "T12n0375_013:0690a01": "輪寶，未降伏者能令降伏、已降伏者能令",
    "T12n0375_013:0690a02": "安隱。善男子！諸佛世尊凡所說法亦復如是，",
    "T12n0375_013:0690a03": "無量煩惱未調伏者能令調伏、已調伏者令",
    "T12n0375_013:0690a04": "生善根。「善男子！譬如聖王所有輪寶則能",
    "T12n0375_013:0690a05": "消滅一切怨賊；如來演法亦復如是，能令一",
    "T12n0375_013:0690a06": "切諸煩惱賊皆悉寂靜。「復次，善男子！譬如聖",
    "T12n0375_013:0690a07": "王所有輪寶上下迴轉；如來說法亦復如是，",
    "T12n0375_013:0690a08": "能令下趣諸惡眾生上生人、天、乃至佛道。",
    "T12n0375_013:0690a09": "「善男子！是故，汝今不應讚言：『如來於此更",
    "T12n0375_013:0690a10": "轉法輪。』」爾時，文殊師利白佛言：「世尊！我於",
    "T12n0375_013:0690a11": "此義非為不知，所以問者，為欲利益諸",
    "T12n0375_013:0690a12": "眾生故。世尊！我已久知轉法輪者實是諸佛",
    "T12n0375_013:0690a13": "如來境界，非是聲聞、緣覺所及。」爾時，世尊",
    "T12n0375_013:0690a14": "告迦葉菩薩：「善男子！是名菩薩住於大乘",
    "T12n0375_013:0690a15": "《大涅槃經》所行聖行。」",
    "T12n0375_013:0690a16": "迦葉菩薩白佛言：「世尊！復以何義名為聖",
    "T12n0375_013:0690a17": "行？」「善男子！聖，名諸佛世尊。以是義故，名為",
    "T12n0375_013:0690a18": "聖行。」「世尊！若是諸佛之所行者，則非聲聞、緣",
    "T12n0375_013:0690a19": "覺、菩薩所能修行。」「善男子！是諸世尊安住於",
    "T12n0375_013:0690a20": "此大般涅槃而作如是開示，分別演說其",
    "T12n0375_013:0690a21": "義。以是義故，名曰聖行。聲聞、緣覺及諸菩",
    "T12n0375_013:0690a22": "薩如是聞已則能奉行，故名聖行。「善男子！",
    "T12n0375_013:0690a23": "是菩薩摩訶薩得是行已，則得住於無所",
    "T12n0375_013:0690a24": "畏地。善男子！若有菩薩得住如是無所畏",
    "T12n0375_013:0690a25": "地，則不復畏貪、恚、愚癡、生、老、病、死，亦復不",
    "T12n0375_013:0690a26": "畏惡道、地獄、畜生、餓鬼。「善男子！惡有二種：",
    "T12n0375_013:0690a27": "一者、阿修羅，二者、人中。人中有三種惡：一者、",
    "T12n0375_013:0690a28": "一闡提，二者、誹謗方等經典，三者、犯四重",
    "T12n0375_013:0690a29": "禁。善男子！住是地中諸菩薩等，終不畏墮",
    "T12n0375_013:0690b01": "如是惡中，亦復不畏沙門、婆羅門、外道、邪見、",
    "T12n0375_013:0690b02": "天魔波旬，亦復不畏受二十五有。是故，此",
    "T12n0375_013:0690b03": "地名無所畏。「善男子！菩薩摩訶薩住無畏",
    "T12n0375_013:0690b04": "地，得二十五三昧，壞二十五有。善男子！得",
    "T12n0375_013:0690b05": "無垢三昧能壞地獄有、得無退三昧能壞",
    "T12n0375_013:0690b06": "畜生有、得心樂三昧能壞餓鬼有、得歡喜",
    "T12n0375_013:0690b07": "三昧能壞阿修羅有、得日光三昧能斷弗",
    "T12n0375_013:0690b08": "婆提有、得月光三昧能斷瞿耶尼有、得熱",
    "T12n0375_013:0690b09": "炎三昧能斷欝單越有、得如幻三昧能斷",
    "T12n0375_013:0690b10": "閻浮提有、得一切法不動三昧能斷四天處",
    "T12n0375_013:0690b11": "有、得難伏三昧能斷三十三天處有、得悅",
    "T12n0375_013:0690b12": "意三昧能斷炎摩天有、得青色三昧能斷",
    "T12n0375_013:0690b13": "兜率天有、得黃色三昧能斷化樂天有、得",
    "T12n0375_013:0690b14": "赤色三昧能斷他化自在天有、得白色三",
    "T12n0375_013:0690b15": "昧能斷初禪有、得種種三昧能斷大梵王",
    "T12n0375_013:0690b16": "有、得雙三昧能斷二禪有、得雷音三昧能",
    "T12n0375_013:0690b17": "斷三禪有、得澍雨三昧能斷四禪有、得如",
    "T12n0375_013:0690b18": "虛空三昧能斷無想有、得照鏡三昧能斷",
    "T12n0375_013:0690b19": "淨居阿那含有、得無礙三昧能斷空處有、",
    "T12n0375_013:0690b20": "得常三昧能斷識處有、得樂三昧能斷不",
    "T12n0375_013:0690b21": "用處有、得我三昧能斷非想非非想處有。",
    "T12n0375_013:0690b22": "善男子！是名菩薩得二十五三昧，斷二十",
    "T12n0375_013:0690b23": "五有。「善男子！如是二十五三昧，名諸三昧",
    "T12n0375_013:0690b24": "王。善男子！菩薩摩訶薩入如是等諸三昧",
    "T12n0375_013:0690b25": "王，若欲吹壞須彌山王，隨意即能。欲知三",
    "T12n0375_013:0690b26": "千大千世界所有眾生心之所念，亦悉能知。",
    "T12n0375_013:0690b27": "欲以三千大千世界所有眾生，內於己身一",
    "T12n0375_013:0690b28": "毛孔中，隨意即能，亦令眾生無迫迮想。若",
    "T12n0375_013:0690b29": "欲化作無量眾生，悉令充滿三千大千世",
    "T12n0375_013:0690c01": "界中者，亦能隨意。欲分一身以為多身、",
    "T12n0375_013:0690c02": "復合多身以為一身，雖作如是，心無所",
    "T12n0375_013:0690c03": "著猶如蓮花。「善男子！菩薩摩訶薩得入",
    "T12n0375_013:0690c04": "如是三昧王已，即得住於自在之地。菩",
    "T12n0375_013:0690c05": "薩得住是自在地，得自在力，隨欲生",
    "T12n0375_013:0690c06": "處即得往生。「善男子！譬如聖王領四天下，",
    "T12n0375_013:0690c07": "隨意所行，無能障礙。菩薩摩訶薩亦復如",
    "T12n0375_013:0690c08": "是，一切生處，若欲生者，隨意往生。「善男子！",
    "T12n0375_013:0690c09": "菩薩摩訶薩若見地獄一切眾生，有可化令",
    "T12n0375_013:0690c10": "住善根者，菩薩即往而生其中。菩薩雖",
    "T12n0375_013:0690c11": "生，非本業果，菩薩摩訶薩住自在地力因",
    "T12n0375_013:0690c12": "緣故而生其中。善男子！菩薩摩訶薩雖在",
    "T12n0375_013:0690c13": "地獄，不受熾然、碎身等苦。善男子！菩薩摩",
    "T12n0375_013:0690c14": "訶薩所可成就如是功德無量無邊，百千",
    "T12n0375_013:0690c15": "萬億尚不可說。何況諸佛所有功德而當可",
    "T12n0375_013:0690c16": "說？」",
    "T12n0375_013:0690c17": "爾時，眾中有一菩薩名曰無垢藏王——有大",
    "T12n0375_013:0690c18": "威德，成就神通，得大總持三昧，具足得無",
    "T12n0375_013:0690c19": "所畏——即從座起，偏袒右肩，右膝著地，長跪",
    "T12n0375_013:0690c20": "合掌白佛言：「世尊！如佛所說：『諸佛、菩薩所",
    "T12n0375_013:0690c21": "可成就功德、智慧無量無邊，百千萬億實不",
    "T12n0375_013:0690c22": "可說。』我意猶謂：『故不如是大乘經典。』何以",
    "T12n0375_013:0690c23": "故？因是大乘方等經力故，能出生諸佛世",
    "T12n0375_013:0690c24": "尊阿耨多羅三藐三菩提。」時佛讚言：「善哉，善",
    "T12n0375_013:0690c25": "哉。善男子！如是如是，如汝所說。是諸大乘",
    "T12n0375_013:0690c26": "方等經典雖復成就無量功德，欲比是經",
    "T12n0375_013:0690c27": "不得為喻，百倍、千倍、百千萬億倍，乃至算",
    "T12n0375_013:0690c28": "數譬喻所不能及。「善男子！譬如從牛出乳、",
    "T12n0375_013:0690c29": "從乳出酪、從酪出生酥、從生酥出熟酥、",
    "T12n0375_013:0691a01": "從熟酥出醍醐。醍醐最上，若有服者眾病",
    "T12n0375_013:0691a02": "皆除，所有諸藥悉入其中。善男子！佛亦如",
    "T12n0375_013:0691a03": "是，從佛出生十二部經、從十二部經出",
    "T12n0375_013:0691a04": "修多羅、從修多羅出方等經、從方等經出",
    "T12n0375_013:0691a05": "般若波羅蜜、從般若波羅蜜出大涅槃，猶",
    "T12n0375_013:0691a06": "如醍醐。言醍醐者，喻於佛性，佛性者即是",
    "T12n0375_013:0691a07": "如來。善男子！以是義故，說言如來所有功",
    "T12n0375_013:0691a08": "德無量無邊不可稱計。」",
    "T12n0375_013:0691a09": "迦葉菩薩白佛言：「世尊！如佛所讚：『《大涅槃",
    "T12n0375_013:0691a10": "經》猶如醍醐，最上、最妙。若有能服，眾病悉",
    "T12n0375_013:0691a11": "除，一切諸藥悉入其中。』我聞是已，竊復思",
    "T12n0375_013:0691a12": "念：『若有不能聽受是經，當知是人為大愚",
    "T12n0375_013:0691a13": "癡，無有善心。』世尊！我於今者實能堪忍剝",
    "T12n0375_013:0691a14": "皮為紙、刺血為墨、以髓為水、折骨為筆，",
    "T12n0375_013:0691a15": "書寫如是《大涅槃經》。書已讀誦，令其通利，",
    "T12n0375_013:0691a16": "然後為人廣說其義。世尊！若有眾生貪著",
    "T12n0375_013:0691a17": "財物，我當施財，然後以是《大涅槃經》勸之",
    "T12n0375_013:0691a18": "令讀。若尊貴者，先以愛語而隨其意，然後",
    "T12n0375_013:0691a19": "漸當以是大乘《大涅槃經》勸之令讀。若凡",
    "T12n0375_013:0691a20": "庶者，當以威勢逼之令讀。若憍慢者，我當",
    "T12n0375_013:0691a21": "為其而作僕使，隨順其意，令其歡喜，然後",
    "T12n0375_013:0691a22": "當以《大般涅槃》而教導之。若有誹謗",
    "T12n0375_013:0691a23": "大乘經者，當以勢力摧之令伏；既摧伏",
    "T12n0375_013:0691a24": "已，然後勸令讀《大涅槃》。若有愛樂大乘經",
    "T12n0375_013:0691a25": "者，我躬當往恭敬、供養、尊重、讚歎。」爾時，佛",
    "T12n0375_013:0691a26": "讚迦葉菩薩：「善哉，善哉。汝甚愛樂大乘經",
    "T12n0375_013:0691a27": "典、貪大乘經、受大乘經、味大乘經，信敬、",
    "T12n0375_013:0691a28": "尊重、供養大乘。善男子！汝今以此善心因",
    "T12n0375_013:0691a29": "緣，當得超越無量無邊恒河沙等諸大菩",
    "T12n0375_013:0691b01": "薩，在前得成阿耨多羅三藐三菩提。汝亦",
    "T12n0375_013:0691b02": "不久復當如我，廣為大眾演說如是大般",
    "T12n0375_013:0691b03": "涅槃，如來佛性，諸佛所說祕密之藏。「善男子！",
    "T12n0375_013:0691b04": "過去之世佛日未出，我於爾時作婆羅門",
    "T12n0375_013:0691b05": "修菩薩行，悉能通達一切外道所有經論，",
    "T12n0375_013:0691b06": "修寂滅行，具足威儀。其心清淨，不為外來",
    "T12n0375_013:0691b07": "能生欲想之所破壞，滅瞋恚火，受持常、樂、",
    "T12n0375_013:0691b08": "我、淨之法。周遍求索大乘經典，乃至不聞",
    "T12n0375_013:0691b09": "方等名字。我於爾時住於雪山，其山清淨，",
    "T12n0375_013:0691b10": "流泉、浴池、樹林、藥木充滿其地。處處石間有",
    "T12n0375_013:0691b11": "清流水，多諸香花周遍嚴飾，眾鳥、禽獸不",
    "T12n0375_013:0691b12": "可稱計。甘果滋繁，種別難計，復有無量藕",
    "T12n0375_013:0691b13": "根、甘根、青木香根。我於爾時獨處其中，唯",
    "T12n0375_013:0691b14": "食諸果。食已，繫心思惟坐禪，經無量歲亦",
    "T12n0375_013:0691b15": "不聞有如來出世大乘經名。「善男子！我修",
    "T12n0375_013:0691b16": "如是苦難行時，釋提桓因等諸天人心大",
    "T12n0375_013:0691b17": "驚怪，即共集會，各各相謂而說偈言：",
    "T12n0375_013:0691b18": "「『各共相指示，　　清淨雪山中，",
    "T12n0375_013:0691b19": "寂靜離欲主、　　功德莊嚴王。",
    "T12n0375_013:0691b20": "以離貪、瞋、慢，　　永斷諸愚癡，",
    "T12n0375_013:0691b21": "口初未曾說，　　麁惡等語言。』",
    "T12n0375_013:0691b22": "「爾時，眾中有一天子名曰歡喜，復說偈言：",
    "T12n0375_013:0691b23": "「『如是離欲人，　　清淨勤精進，",
    "T12n0375_013:0691b24": "將不求帝釋，　　及以諸天耶？",
    "T12n0375_013:0691b25": "若是求道者，　　修行諸苦行，",
    "T12n0375_013:0691b26": "是人多欲求，　　帝釋所坐處。』",
    "T12n0375_013:0691b27": "「爾時，復有一仙天子即為帝釋而說偈言：",
    "T12n0375_013:0691b28": "「『天主憍尸迦！　　不應生此慮，",
    "T12n0375_013:0691b29": "外道修苦行，　　何必求帝處？』",
    "T12n0375_013:0691c01": "「說是偈已，復作是言：『憍尸迦！世有大士，為",
    "T12n0375_013:0691c02": "眾生故，不貪己身；為欲利益諸眾生故，",
    "T12n0375_013:0691c03": "而修種種無量苦行。如是之人見生死中諸",
    "T12n0375_013:0691c04": "過咎故，設見珍寶滿此大地諸山、大海，不",
    "T12n0375_013:0691c05": "生貪著，如視涕唾。如是大士棄捨財寶、所",
    "T12n0375_013:0691c06": "愛妻子、頭、目、髓、腦、手、足、支節、所居舍宅、象馬車",
    "T12n0375_013:0691c07": "乘、奴婢、僮僕，亦不願求生於天上，唯求",
    "T12n0375_013:0691c08": "欲令一切眾生得受快樂。如我所解，如是",
    "T12n0375_013:0691c09": "大士清淨無染，眾結永盡，唯欲求於阿耨",
    "T12n0375_013:0691c10": "多羅三藐三菩提。』「釋提桓因復作是言：『如汝",
    "T12n0375_013:0691c11": "言者，是人則為攝取一切世間眾生。大仙！",
    "T12n0375_013:0691c12": "若此世間有佛樹者，能除一切諸天、世人",
    "T12n0375_013:0691c13": "及阿修羅煩惱毒蛇，是諸眾生住是佛樹陰",
    "T12n0375_013:0691c14": "涼中者，煩惱諸毒悉得消滅。大仙！是人若",
    "T12n0375_013:0691c15": "當未來世中作善逝者，我等悉當得滅無",
    "T12n0375_013:0691c16": "量熾然煩惱。如是之事實為難信。何以故？",
    "T12n0375_013:0691c17": "無量百千諸眾生等發於阿耨多羅三藐三",
    "T12n0375_013:0691c18": "菩提心，見少微緣，於阿耨多羅三藐三菩提",
    "T12n0375_013:0691c19": "即便動轉，如水中月，水動則動。猶如畫像，難",
    "T12n0375_013:0691c20": "成易壞；菩提之心亦復如是，難發易壞。大",
    "T12n0375_013:0691c21": "仙！如有多人以諸鎧仗牢自莊嚴欲前討",
    "T12n0375_013:0691c22": "賊，臨陣恐怖則便退散。無量眾生亦復如",
    "T12n0375_013:0691c23": "是，發菩提心牢自莊嚴，見生死過，心生恐",
    "T12n0375_013:0691c24": "怖即便退散。大仙！我見如是無量眾生發",
    "T12n0375_013:0691c25": "心之後皆生動轉。是故，我今雖見是人修",
    "T12n0375_013:0691c26": "於苦行，無惱、無熱，住於險道，其行清淨，未",
    "T12n0375_013:0691c27": "能信也。我今要當自往試之，知其實能堪",
    "T12n0375_013:0691c28": "任荷負阿耨多羅三藐三菩提大重擔不？「『大",
    "T12n0375_013:0691c29": "仙！猶如車有二輪則能載用，鳥有二翼",
    "T12n0375_013:0692a01": "堪任飛行。是苦行者亦復如是，我雖見其",
    "T12n0375_013:0692a02": "堅持禁戒，未知其人有深智不？若有深智，",
    "T12n0375_013:0692a03": "當知則能堪任荷負阿耨多羅三藐三菩提",
    "T12n0375_013:0692a04": "之重擔也。大仙！譬如魚母多有胎子，成就",
    "T12n0375_013:0692a05": "者少；如菴羅樹，花多果少；眾生發心乃有",
    "T12n0375_013:0692a06": "無量，及其成就少不足言。大仙！我當與汝",
    "T12n0375_013:0692a07": "俱往試之。大仙！譬如真金，三種試已乃知",
    "T12n0375_013:0692a08": "其真，謂燒、打、磨。試彼苦行者亦當如是。』",
    "T12n0375_013:0692a09": "「爾時，釋提桓因自變其身作羅剎像，形甚",
    "T12n0375_013:0692a10": "可畏。下至雪山，去其不遠而便立住。是時",
    "T12n0375_013:0692a11": "羅剎心無所畏，勇健難當，辯才次第，其聲清",
    "T12n0375_013:0692a12": "雅，宣過去佛所說半偈：",
    "T12n0375_013:0692a13": "「『諸行無常，　　是生滅法。』",
    "T12n0375_013:0692a14": "「說是半偈已便住其前，所現形貌甚可怖",
    "T12n0375_013:0692a15": "畏，顧眄遍視觀於四方。「是苦行者聞是半",
    "T12n0375_013:0692a16": "偈心生歡喜。譬如估客於險難處夜行",
    "T12n0375_013:0692a17": "失伴，恐怖推索，還遇同侶心生歡喜，踊躍",
    "T12n0375_013:0692a18": "無量。亦如久病未遇良醫瞻病好藥，後卒",
    "T12n0375_013:0692a19": "得之；如人沒海，卒遇船舫；如渴乏人遇清",
    "T12n0375_013:0692a20": "冷水；如為怨逐，忽然得脫；如久繫人卒",
    "T12n0375_013:0692a21": "聞得出；亦如農夫炎旱值雨；亦如行人",
    "T12n0375_013:0692a22": "還得歸家，家人見已生大歡喜。「善男子！我於",
    "T12n0375_013:0692a23": "爾時聞是半偈，心中歡喜亦復如是。即從",
    "T12n0375_013:0692a24": "座起，以手舉髮，四向顧視而說是言：『向所",
    "T12n0375_013:0692a25": "聞偈誰之所說？』爾時亦更不見餘人，唯見",
    "T12n0375_013:0692a26": "羅剎，即說是言：『誰開如是解脫之門？誰能",
    "T12n0375_013:0692a27": "雷震諸佛音聲？誰於生死睡眠之中而獨覺",
    "T12n0375_013:0692a28": "寤？唱如是言。誰能於此示道生死饑饉眾",
    "T12n0375_013:0692a29": "生無上道味？無量眾生沈生死海，誰能於中",
    "T12n0375_013:0692b01": "作大船師？是諸眾生常為煩惱重病所纏，",
    "T12n0375_013:0692b02": "誰能於中為作良醫？說是半偈啟悟我心，",
    "T12n0375_013:0692b03": "猶如半月漸開蓮花。』「善男子！我於爾時更",
    "T12n0375_013:0692b04": "無所見，唯見羅剎。復作是念：『將是羅剎說",
    "T12n0375_013:0692b05": "是偈耶？』覆生疑惑：『非其說耶？何以故？",
    "T12n0375_013:0692b06": "是人形容甚可怖畏。若有得聞是偈句者，",
    "T12n0375_013:0692b07": "一切恐怖醜陋即除。何有此人形貌如是能",
    "T12n0375_013:0692b08": "說此偈？不應火中出於蓮花、非日光中",
    "T12n0375_013:0692b09": "出生冷水。』「善男子！我於爾時復作是念：『我",
    "T12n0375_013:0692b10": "今無智。而此羅剎或能得見過去諸佛，從",
    "T12n0375_013:0692b11": "諸佛所聞是半偈。我今當問。』即便前至是",
    "T12n0375_013:0692b12": "羅剎所，作如是言：『善哉，大士！汝於何處得",
    "T12n0375_013:0692b13": "是過去離怖畏者所說半偈？大士！復於何",
    "T12n0375_013:0692b14": "處而得如是半如意珠？大士！是半偈義乃",
    "T12n0375_013:0692b15": "是過去、未來、現在諸佛世尊之正道也。一切世",
    "T12n0375_013:0692b16": "間無量眾生常為諸見羅網所覆，終身於",
    "T12n0375_013:0692b17": "此外道法中，初不得聞如是出世十力世雄",
    "T12n0375_013:0692b18": "所說空義。』「善男子！我問是已，即答我言：『大",
    "T12n0375_013:0692b19": "婆羅門！汝今不應問我是義。何以故？我不",
    "T12n0375_013:0692b20": "食來已經多日，處處求索了不能得，飢渴",
    "T12n0375_013:0692b21": "苦惱，心亂謬語，非我本心之所知也。我今力",
    "T12n0375_013:0692b22": "能飛行虛空，至欝單越乃至天上，處處求",
    "T12n0375_013:0692b23": "食亦不能得。以是義故，我說是語。』「善男",
    "T12n0375_013:0692b24": "子！我時即復語羅剎言：『大士！若能為我說",
    "T12n0375_013:0692b25": "是偈竟，我當終身為汝弟子。大士！汝所說",
    "T12n0375_013:0692b26": "者，名字不終、義亦不盡。以何因緣不欲說",
    "T12n0375_013:0692b27": "耶？夫財施者則有竭盡，法施因緣不可盡",
    "T12n0375_013:0692b28": "也。法施無盡，多所利益。我今聞此半偈法",
    "T12n0375_013:0692b29": "已，心生驚疑，汝今幸可為我除斷。說此偈",
    "T12n0375_013:0692c01": "竟，我當終身為汝弟子。』羅剎答言：『汝智太",
    "T12n0375_013:0692c02": "過，但自憂身，都不見念今我定為飢苦所",
    "T12n0375_013:0692c03": "逼，實不能說。』我即問言：『汝所食者，為是何",
    "T12n0375_013:0692c04": "物？』羅剎答言：『汝不足問。我若說者，令多人",
    "T12n0375_013:0692c05": "怖。』我復問言：『此中獨處，更無有人，我不畏",
    "T12n0375_013:0692c06": "汝，何故不說？』羅剎答言：『我所食者，唯人暖",
    "T12n0375_013:0692c07": "肉；其所飲者，唯人熱血。自我薄福，唯食此",
    "T12n0375_013:0692c08": "食，周遍求索，困不能得。世雖多人，皆有福",
    "T12n0375_013:0692c09": "德，兼為諸天之所守護，而我無力不能得",
    "T12n0375_013:0692c10": "殺。』「善男子！我復語言：『汝但具足說是半偈，",
    "T12n0375_013:0692c11": "我聞偈已，當以此身奉施供養。大士！我設",
    "T12n0375_013:0692c12": "命終，如此之身無所復用，當為虎、狼、鵄、梟、",
    "T12n0375_013:0692c13": "鵰、鷲之所噉食，然復不得一毫之福。我今",
    "T12n0375_013:0692c14": "為求阿耨多羅三藐三菩提，捨不堅身以",
    "T12n0375_013:0692c15": "易堅身。』羅剎答言：『誰當信汝如是之言，為",
    "T12n0375_013:0692c16": "八字故，棄所愛身？』「善男子！我即答言：『汝真",
    "T12n0375_013:0692c17": "無智。譬如有人施他瓦器得七寶器。我亦",
    "T12n0375_013:0692c18": "如是，捨不堅身得金剛身。汝言：「誰當信者？」",
    "T12n0375_013:0692c19": "我今有證，大梵天王、釋提桓因及四天王能",
    "T12n0375_013:0692c20": "證是事，復有天眼諸菩薩等為欲利益無",
    "T12n0375_013:0692c21": "量眾生修行大乘具六度者亦能證知，",
    "T12n0375_013:0692c22": "復有十方諸佛世尊利眾生者亦能證我，",
    "T12n0375_013:0692c23": "為八字故捨於身命。』羅剎復言：『汝若如是",
    "T12n0375_013:0692c24": "能捨身者，諦聽諦聽，當為汝說其餘半偈。』",
    "T12n0375_013:0692c25": "「善男子！我於爾時聞是事已心中歡喜，即",
    "T12n0375_013:0692c26": "解己身所著鹿皮，為此羅剎敷置法座，白",
    "T12n0375_013:0692c27": "言：『和上！願坐此座。』我即於前叉手長跪而",
    "T12n0375_013:0692c28": "作是言：『唯願和上善為我說其餘半偈，令",
    "T12n0375_013:0692c29": "得具足。』羅剎即說：",
    "T12n0375_013:0693a01": "「『生、滅滅已，　　寂滅為樂。』",
    "T12n0375_013:0693a02": "「爾時，羅剎說是偈已，復作是言：『菩薩摩訶薩！",
    "T12n0375_013:0693a03": "汝今已聞具足偈義，汝之所願為悉滿足。若",
    "T12n0375_013:0693a04": "必欲利諸眾生者，時施我身。』「善男子！我於",
    "T12n0375_013:0693a05": "爾時深思此義，然後處處——若石、若壁、若樹、",
    "T12n0375_013:0693a06": "若道——書寫此偈，即便更繫所著衣裳，恐其",
    "T12n0375_013:0693a07": "死後身體露現，即上高樹。爾時，樹神復問我",
    "T12n0375_013:0693a08": "言：『善哉，仁者！欲作何事！』「善男子！我時答言：",
    "T12n0375_013:0693a09": "『我欲捨身以報偈價。』樹神問言：『如是偈者",
    "T12n0375_013:0693a10": "何所利益？』我時答言：『如是偈句，乃是過去、未",
    "T12n0375_013:0693a11": "來、現在諸佛所說開空法道，我為此法棄",
    "T12n0375_013:0693a12": "捨身命，不為利養、名聞、財寶、轉輪聖王、四大",
    "T12n0375_013:0693a13": "天王、釋提桓因、大梵天王、人天中樂。為欲利",
    "T12n0375_013:0693a14": "益一切眾生，故捨此身。』「善男子！我捨身時",
    "T12n0375_013:0693a15": "復作是言：『願令一切慳惜之人悉來見我",
    "T12n0375_013:0693a16": "捨離此身；若有少施、起貢高者，亦令得",
    "T12n0375_013:0693a17": "見我為一偈捨此身命，如棄草木。』我於",
    "T12n0375_013:0693a18": "爾時說是語已，尋即放身自投樹下。下",
    "T12n0375_013:0693a19": "未至地，時虛空之中出種種聲，其聲乃",
    "T12n0375_013:0693a20": "至阿迦尼吒。爾時，羅剎還復釋身，即於",
    "T12n0375_013:0693a21": "空中接取我身，安置平地。「爾時，釋提桓因",
    "T12n0375_013:0693a22": "及諸天人、大梵天王，稽首頂禮於我足下，讚",
    "T12n0375_013:0693a23": "言：『善哉，善哉。真是菩薩，能大利益無量眾生，",
    "T12n0375_013:0693a24": "欲於無明黑闇之中然大法炬。由我愛惜",
    "T12n0375_013:0693a25": "如來大法故相嬈惱，唯願聽我懺悔罪咎。",
    "T12n0375_013:0693a26": "汝於未來必定成就阿耨多羅三藐三菩提，",
    "T12n0375_013:0693a27": "願見濟度。』爾時，釋提桓因及諸天眾頂禮我",
    "T12n0375_013:0693a28": "足，於是辭去，忽然不現。「善男子！如我往",
    "T12n0375_013:0693a29": "昔為半偈故捨棄此身，以是因緣，便得超",
    "T12n0375_013:0693b01": "越足十二劫，在彌勒前成阿耨多羅三藐三",
    "T12n0375_013:0693b02": "菩提。善男子！我得如是無量功德，皆由供",
    "T12n0375_013:0693b03": "養如來正法。善男子！汝今亦爾，發於阿耨",
    "T12n0375_013:0693b04": "多羅三藐三菩提心，則已超過無量無邊恒",
    "T12n0375_013:0693b05": "河沙等諸菩薩上。善男子！是名菩薩住於大",
    "T12n0375_013:0693b06": "乘大般涅槃修於聖行。",
    "T12n0375_013:0693b07": "大般涅槃經卷第十三"
}