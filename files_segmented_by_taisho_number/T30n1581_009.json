{
    "T30n1581_009:0939a17": "菩薩地持經卷第九",
    "T30n1581_009:0939a19": "北涼中印度三藏",
    "T30n1581_009:0939a20": "曇無讖於姑臧譯",
    "T30n1581_009:0939a21": "◎菩薩地持次法方便處淨心品第三",
    "T30n1581_009:0939a22": "菩薩於諸眾生有七種憐愍。名第一真實。一",
    "T30n1581_009:0939a23": "者無畏。二者巧便。三者不厭。四者不求。五",
    "T30n1581_009:0939a24": "者不貪。六者廣大。七者平等。菩薩不以畏故。",
    "T30n1581_009:0939a25": "於諸眾生起憐愍心。修身口意業安樂眾生。",
    "T30n1581_009:0939a26": "是名無畏。菩薩以巧便慧。於諸眾生起憐愍",
    "T30n1581_009:0939a27": "心。非法非律非真諦不教非處。是名巧便。菩",
    "T30n1581_009:0939a28": "薩於諸眾生。一切方便而不疲厭是名不厭。",
    "T30n1581_009:0939a29": "菩薩於諸眾生起憐愍心。無所怖求是名不",
    "T30n1581_009:0939b01": "求。菩薩於諸眾生起憐愍心。不求恩報是名",
    "T30n1581_009:0939b02": "不貪。菩薩於諸眾生起憐愍心不限眾生。於",
    "T30n1581_009:0939b03": "眾生所得饒益不饒益悉不棄捨。是名廣大。",
    "T30n1581_009:0939b04": "菩薩於諸眾生起憐愍心。等眾生界無有方",
    "T30n1581_009:0939b05": "限是名平等。菩薩成就如是七種憐愍。是名",
    "T30n1581_009:0939b06": "第一真實。菩薩於佛法僧。方便觀察得決定",
    "T30n1581_009:0939b07": "解。是名淨心。略說有十五種。一者無上心。二",
    "T30n1581_009:0939b08": "者戒心。三者波羅蜜心。四者真實義心。五者",
    "T30n1581_009:0939b09": "神力心。六者安心。七者樂心。八者解脫心。九",
    "T30n1581_009:0939b10": "者堅固心。十者不虛心。十一者不淨心。十二",
    "T30n1581_009:0939b11": "者淨心。十三者快淨心。十四者調伏心。十",
    "T30n1581_009:0939b12": "五者俱生心。專樂佛法僧寶淨心。是名無上。",
    "T30n1581_009:0939b13": "受菩薩戒律淨心。是名為戒。行施忍精進禪",
    "T30n1581_009:0939b14": "定智慧淨心。是名波羅蜜。人無我法無我人",
    "T30n1581_009:0939b15": "法無我第一義法甚深淨心。是名真實義。諸",
    "T30n1581_009:0939b16": "佛菩薩不思議神通力俱生力淨心。是名神",
    "T30n1581_009:0939b17": "方。於諸眾生欲以善法饒益。是名為安。於",
    "T30n1581_009:0939b18": "諸眾生欲以攝取饒益。是名為樂。於諸眾生",
    "T30n1581_009:0939b19": "離於貪心及與受報。是名解脫。於無上菩提",
    "T30n1581_009:0939b20": "其心堅固。是名堅固。利眾生方便開覺方便",
    "T30n1581_009:0939b21": "不顛倒智俱解脫。是名不虛。解行地菩薩心。",
    "T30n1581_009:0939b22": "是名不淨。淨心地乃至決定行地菩薩心。是",
    "T30n1581_009:0939b23": "名為淨。究竟地菩薩心。是名快淨。彼不淨心",
    "T30n1581_009:0939b24": "是名調伏。淨心快淨心思惟。是名俱生。性自",
    "T30n1581_009:0939b25": "真實身心清淨故名俱生。是名十五淨心。此",
    "T30n1581_009:0939b26": "十五淨心。隨一切地略說作十事。無上心。淨",
    "T30n1581_009:0939b27": "修三寶惠一切種行。修一切菩提具第一真",
    "T30n1581_009:0939b28": "實。戒心。受菩薩戒律乃至捨命終不毀犯。若",
    "T30n1581_009:0939b29": "有所犯即能除滅。波羅蜜心。諸善根法常勤",
    "T30n1581_009:0939c01": "修習不放逸住。真實義心。以不染心為眾",
    "T30n1581_009:0939c02": "生故。受於生死不捨涅槃解脫淨心。神力心。",
    "T30n1581_009:0939c03": "淳厚淨信開覺。及修生死想念。多住聞思知",
    "T30n1581_009:0939c04": "量知足。安心樂心解脫心。一切種利益眾生",
    "T30n1581_009:0939c05": "而不疲厭。堅固心。熾然精進廣大精進。平等",
    "T30n1581_009:0939c06": "方便不緩方便不斷方便。不虛心。疾得神通",
    "T30n1581_009:0939c07": "彼彼善法不以少心下心而生足想。調伏心",
    "T30n1581_009:0939c08": "生俱生心。俱生心疾得阿耨多羅三藐三菩",
    "T30n1581_009:0939c09": "提。利益安樂諸天世人。調伏心攝不淨心。俱",
    "T30n1581_009:0939c10": "生心攝淨心快淨心。若世尊說菩薩淨心。施",
    "T30n1581_009:0939c11": "設顯示一切。皆是十五淨心所攝。過去未來",
    "T30n1581_009:0939c12": "現在菩薩。得無上菩提已得當得今得。一切",
    "T30n1581_009:0939c13": "皆是十五淨心無餘無上。如是十五淨心有",
    "T30n1581_009:0939c14": "大果福利。依是得無上菩提。",
    "T30n1581_009:0939c15": "菩薩地持次法方便處住品第四",
    "T30n1581_009:0939c16": "已說菩薩種性乃至菩薩所學。而學菩薩相",
    "T30n1581_009:0939c17": "菩薩翼菩薩淨心今當略說。菩薩十二住攝",
    "T30n1581_009:0939c18": "一切住一切菩薩行。第十三如來住無上住。",
    "T30n1581_009:0939c19": "云何菩薩十二住。一者種性住。二者解行住。",
    "T30n1581_009:0939c20": "三者歡喜住。四者增上戒住。五者增上意住。",
    "T30n1581_009:0939c21": "六者增上慧住。增上慧住有三種。一者菩提",
    "T30n1581_009:0939c22": "分法相應。二者諦相應。三者緣起生滅相應。",
    "T30n1581_009:0939c23": "菩薩真實觀真實智。謂知眾生生苦滅苦。是",
    "T30n1581_009:0939c24": "故菩薩於三門三種慧三種住。九者有行有",
    "T30n1581_009:0939c25": "開發無相住。十者無行無開發無相住。十一",
    "T30n1581_009:0939c26": "者無礙住。十二者最上菩薩住。如是十二住",
    "T30n1581_009:0939c27": "攝一切住一切菩薩行。如來住者。過一切菩",
    "T30n1581_009:0939c28": "薩住。阿惟三佛住如來住。後安立品廣說。十",
    "T30n1581_009:0939c29": "二住菩薩所建立今當說。云何種性住。是菩",
    "T30n1581_009:0940a01": "薩性自賢善。性自能行功德善法。性賢善故",
    "T30n1581_009:0940a02": "率意方便。諸善法生不待思惟。然後能得",
    "T30n1581_009:0940a03": "種性菩薩。是一切佛法種子。一切佛法種子",
    "T30n1581_009:0940a04": "在於身中離麁煩惱。種性住菩薩雖起上煩",
    "T30n1581_009:0940a05": "惱纏。終不能行五無間業。及斷善根種性義",
    "T30n1581_009:0940a06": "如種性品說。是名種性住。",
    "T30n1581_009:0940a07": "云何解行住。是菩薩初發心未得淨心地。未",
    "T30n1581_009:0940a08": "得淨心地菩薩所有諸行。是名解行住。種性",
    "T30n1581_009:0940a09": "住菩薩於餘菩薩住及如來住。生因攝因非",
    "T30n1581_009:0940a10": "方便。亦非得亦非清淨。何況如來住。解行住",
    "T30n1581_009:0940a11": "菩薩於餘菩薩住及如來住。是方便而非得",
    "T30n1581_009:0940a12": "亦非清淨。唯得解行及清淨向。解行住菩",
    "T30n1581_009:0940a13": "薩淨修歡喜住。得前方便及清淨向。歡喜住",
    "T30n1581_009:0940a14": "菩薩淨修增上戒住。得前方便及清淨向。如",
    "T30n1581_009:0940a15": "是廣說乃至最上菩薩住當如是知。最上菩",
    "T30n1581_009:0940a16": "薩住次第淨修如來住前方便如來住。頓得",
    "T30n1581_009:0940a17": "及清淨。是為菩薩住如來住差別。云何歡喜",
    "T30n1581_009:0940a18": "住。菩薩淨心住是名歡喜住。云何增上戒住。",
    "T30n1581_009:0940a19": "菩薩因淨心性戒具足住。云何增上意住。菩",
    "T30n1581_009:0940a20": "薩因增上戒淨世俗禪三昧正受住。云何菩",
    "T30n1581_009:0940a21": "提分法相應慧住。菩薩因世俗淨智真實三",
    "T30n1581_009:0940a22": "昧真諦覺。正念處等三十七菩提分法觀察",
    "T30n1581_009:0940a23": "住。云何諦相應慧住。菩薩因菩提分法。觀察",
    "T30n1581_009:0940a24": "真諦慧住云何緣起生滅相應慧住。菩薩真",
    "T30n1581_009:0940a25": "諦覺為增上已。有因緣苦生有因緣苦滅觀",
    "T30n1581_009:0940a26": "察性住。云何有行有開發無相住。菩薩三種",
    "T30n1581_009:0940a27": "增上慧為增上已。有行有開發不斷無間一",
    "T30n1581_009:0940a28": "切法如。離諸妄想修慧俱住。云何無行無開",
    "T30n1581_009:0940a29": "發無相住。即此無相住多修淳至不斷無間",
    "T30n1581_009:0940b01": "增長道隨順住。云何無礙住。菩薩依快淨不",
    "T30n1581_009:0940b02": "動智慧三昧。於佛所說無上方廣章句義辭",
    "T30n1581_009:0940b03": "分別觀察住。云何最上菩薩住。菩薩住究竟",
    "T30n1581_009:0940b04": "菩薩道。得阿耨多羅三藐三菩提。大法灌頂",
    "T30n1581_009:0940b05": "一生相續。若最後身於此住次第。得無上菩",
    "T30n1581_009:0940b06": "提作一切佛事住。",
    "T30n1581_009:0940b07": "解行住菩薩。修少行斷行不定行所得有退",
    "T30n1581_009:0940b08": "轉。歡喜住乃至三種慧住菩薩修廣行不斷",
    "T30n1581_009:0940b09": "行決定行所得不退轉。有行有開發無相住。",
    "T30n1581_009:0940b10": "乃至最上菩薩住菩薩。修無量行不斷行決",
    "T30n1581_009:0940b11": "定行所得不退轉。",
    "T30n1581_009:0940b12": "解行住菩薩無相修方便。歡喜住乃至增上",
    "T30n1581_009:0940b13": "慧住菩薩。得無相修。第一無相住第二無相",
    "T30n1581_009:0940b14": "住菩薩。無相修淨。無礙住最上菩薩住菩薩。",
    "T30n1581_009:0940b15": "無相修果。",
    "T30n1581_009:0940b16": "解行住菩薩行解行時有何行相。解行住菩",
    "T30n1581_009:0940b17": "薩行解行時。以思惟力菩薩所作方便思惟",
    "T30n1581_009:0940b18": "修習。不能性自真實堅固不退。不得菩薩不",
    "T30n1581_009:0940b19": "退轉修如修。如是修果種種無礙神通解脫",
    "T30n1581_009:0940b20": "三昧正受悉皆不得。亦未離五恐畏。所謂不",
    "T30n1581_009:0940b21": "活畏。惡名畏。死畏。惡道畏。大眾畏。思惟修",
    "T30n1581_009:0940b22": "習利益眾生。不能自性哀愍。或時起邪身口",
    "T30n1581_009:0940b23": "意業。有時貪著五欲境界。有時慳惜所有眾",
    "T30n1581_009:0940b24": "具。由佛菩薩生於淨信。不能自起真實智慧。",
    "T30n1581_009:0940b25": "所謂三寶功德真實義。諸佛菩薩神通力。若",
    "T30n1581_009:0940b26": "因若果若得義若得方便若境界。少聞少思",
    "T30n1581_009:0940b27": "智慧成就不能無量。或時忘失成就菩薩遲",
    "T30n1581_009:0940b28": "苦之道。不能專精行大菩提。熾然方便深樂",
    "T30n1581_009:0940b29": "淨信。於可喜不可喜色聲香味觸法。或顛倒",
    "T30n1581_009:0940c01": "受生二身中間。或時受誦持法久作久修。",
    "T30n1581_009:0940c02": "於此三事忘失正念。或時黠慧受持正法善",
    "T30n1581_009:0940c03": "解其義。或時不解或不善知隨順調伏。或復",
    "T30n1581_009:0940c04": "不知自生佛法。率意說法教授教誡。以率意",
    "T30n1581_009:0940c05": "故不如實知。或時虛說如闇中射或中不中。",
    "T30n1581_009:0940c06": "或時退捨大菩提心。或時受菩薩戒還復毀",
    "T30n1581_009:0940c07": "犯。或時能作利益眾生方便。或時厭惓。是故",
    "T30n1581_009:0940c08": "於方便退樂於自樂。或時思惟知樂眾生。缺",
    "T30n1581_009:0940c09": "減而不能斷。或有除斷而數數缺減。或時",
    "T30n1581_009:0940c10": "能說菩薩法藏。或時聞說深妙之法。而生恐",
    "T30n1581_009:0940c11": "怖動搖疑問。於一切眾生遠離大悲。少能安",
    "T30n1581_009:0940c12": "樂不能廣大。不能如上所說學菩薩所學。滿",
    "T30n1581_009:0940c13": "足菩薩相菩薩翼菩薩淨心。去阿耨多羅三",
    "T30n1581_009:0940c14": "藐三菩提遠。不能淨心深樂涅槃。捨離生死",
    "T30n1581_009:0940c15": "不動善根。菩提分法悉不成就。如是等是名",
    "T30n1581_009:0940c16": "解行住菩薩行相。解行住菩薩行下忍時。如",
    "T30n1581_009:0940c17": "上所說行相增。行中忍時中。行上忍時下。如",
    "T30n1581_009:0940c18": "是行上忍時斷此行相。次第入歡喜住。方便",
    "T30n1581_009:0940c19": "得歡喜住。彼一切法悉無復有住。解行住所",
    "T30n1581_009:0940c20": "說相違一切不染污分法成就名淨心住。解",
    "T30n1581_009:0940c21": "行住菩薩有軟中上方便。展轉淨解脫非無",
    "T30n1581_009:0940c22": "罪清淨。何以故彼解脫有種種煩惱上纏生",
    "T30n1581_009:0940c23": "故。歡喜住菩薩解脫煩惱上纏。斷離煩惱清",
    "T30n1581_009:0940c24": "淨解脫生。",
    "T30n1581_009:0940c25": "云何歡喜住菩薩行相。是菩薩於解行住入",
    "T30n1581_009:0940c26": "歡喜住。先善入無上菩提。願善入菩提方便",
    "T30n1581_009:0940c27": "修習決定。決定有六種一者。能自修習起菩",
    "T30n1581_009:0940c28": "提願。超餘一切淨願。二者無等不共果。超餘",
    "T30n1581_009:0940c29": "一切世間境界。三者隨度諸眾生苦。不共一",
    "T30n1581_009:0941a01": "切聲聞緣覺。四者發一念願性自然樂無量",
    "T30n1581_009:0941a02": "淨法及無厭行。五者得無盡願常不退轉。六",
    "T30n1581_009:0941a03": "者增長勝分究竟大菩提。是名真願。真願菩",
    "T30n1581_009:0941a04": "薩有四事。一者何等人發心。二者緣何發心。",
    "T30n1581_009:0941a05": "三者發心有何相。四者發心有何福利。解行",
    "T30n1581_009:0941a06": "住菩薩修習一切種善根。出生菩提正行而",
    "T30n1581_009:0941a07": "發心。是名略說人發心。於未來世疾滿足一",
    "T30n1581_009:0941a08": "切種菩提具。滿足菩薩利益眾生事。滿足無",
    "T30n1581_009:0941a09": "上菩提一切行。滿足一切佛事而發心。是名",
    "T30n1581_009:0941a10": "略說緣發心。菩薩發心疾滿足一切種菩提",
    "T30n1581_009:0941a11": "具。菩薩利益眾生事。無上菩提一切行。一切",
    "T30n1581_009:0941a12": "佛事。過凡夫地入菩薩位生如來家。名為佛",
    "T30n1581_009:0941a13": "子。決定究竟無上菩提。得不壞淨生歡喜心。",
    "T30n1581_009:0941a14": "離非律儀貪恚等心。一切種利益眾生一切",
    "T30n1581_009:0941a15": "種菩提具。佛法佛事神力滿足。淨心攀緣意",
    "T30n1581_009:0941a16": "解次第。自見彼法疾行隨順。生歡喜心持諸",
    "T30n1581_009:0941a17": "善根。出家饒益平等離欲。身心攝受歡喜熾",
    "T30n1581_009:0941a18": "然。善法成就近無上菩提清淨淨心。於大菩",
    "T30n1581_009:0941a19": "提生歡喜心。菩薩決定心。生離五恐畏。修無",
    "T30n1581_009:0941a20": "我智我想不生。云何當有我愛眾具愛。是故",
    "T30n1581_009:0941a21": "離不活畏。不於他人有所求欲。常欲饒益一",
    "T30n1581_009:0941a22": "切眾生。是故離惡名畏。離於我見我想不生。",
    "T30n1581_009:0941a23": "是故離死畏。此身命終於未來世。必與諸佛",
    "T30n1581_009:0941a24": "菩薩共會。是故離惡道畏。觀於世間無與等",
    "T30n1581_009:0941a25": "者。況復過上。是故離大眾畏。如是離五恐畏",
    "T30n1581_009:0941a26": "已。亦得遠離聞深法畏。憍慢貢高他不饒益。",
    "T30n1581_009:0941a27": "恚恨貪喜皆悉遠離不染污不雜行一切善法",
    "T30n1581_009:0941a28": "一切種精進。方便淨信現在修行。於未來事",
    "T30n1581_009:0941a29": "生十大願。十大願如前菩提分品說。此歡喜",
    "T30n1581_009:0941b01": "住淨修生。一者以清淨心常願供養一切諸",
    "T30n1581_009:0941b02": "佛。二者受持守護諸佛正法。三者勸請諸佛",
    "T30n1581_009:0941b03": "轉未曾有法。四者順行菩薩正行。五者一切",
    "T30n1581_009:0941b04": "器具足成熟。六者一切世界悉能現生。七者",
    "T30n1581_009:0941b05": "自淨佛土。八者一切菩薩同一方便以大乘",
    "T30n1581_009:0941b06": "化。九者利益眾生一切不空。十者一切世界",
    "T30n1581_009:0941b07": "得阿耨多羅三藐三菩提。作一切佛事。如是",
    "T30n1581_009:0941b08": "大願能生無量百千大願。不離眾生界不離",
    "T30n1581_009:0941b09": "順世間。此諸大願生生常行終不忘失。現法",
    "T30n1581_009:0941b10": "方便精進修淨。住十法歡喜住淨修生。一者",
    "T30n1581_009:0941b11": "一切佛法不壞信。二者方便觀緣起苦陰眾",
    "T30n1581_009:0941b12": "生生大悲心。三者觀苦眾生令得解脫生大",
    "T30n1581_009:0941b13": "慈心。四者以大慈悲。欲度一切受苦眾生。自",
    "T30n1581_009:0941b14": "捨己身不捨眾生。捨內外物而行布施。五者",
    "T30n1581_009:0941b15": "為度眾生故。勤求世間出世間法心不厭惓。",
    "T30n1581_009:0941b16": "六者心不厭惓故知一切論。七者知一切論",
    "T30n1581_009:0941b17": "故。知軟中上眾生隨其所應知世間。八者",
    "T30n1581_009:0941b18": "隨所應已。知時知量生慚愧心。九者如是方",
    "T30n1581_009:0941b19": "便得勇健力。十者得世財利供養如來。如是",
    "T30n1581_009:0941b20": "十法淨歡喜住。所謂信悲慈施不厭。知論知",
    "T30n1581_009:0941b21": "世間慚愧勇健。供養如來。菩薩修此十法。於",
    "T30n1581_009:0941b22": "餘九住增上戒住等。觀察一切種道功德過",
    "T30n1581_009:0941b23": "惡。求佛菩薩所有神通樂不壞道。善攝行得",
    "T30n1581_009:0941b24": "依過一切住。得大菩提為大導師。度脫生死",
    "T30n1581_009:0941b25": "曠野眾生。教令入行。入行已得。得已果福利",
    "T30n1581_009:0941b26": "成。名為依住。此住者有二因緣。見無量佛聞",
    "T30n1581_009:0941b27": "菩薩藏說。則能解知。知十方無量世界種種",
    "T30n1581_009:0941b28": "佛名。名麁淨信見。乃至得真實見是名一因",
    "T30n1581_009:0941b29": "緣。復作是願。彼佛出世我當生彼隨願往生。",
    "T30n1581_009:0941c01": "如是麁淨信見以願力故。見諸如來一切種",
    "T30n1581_009:0941c02": "供養。樂具饒益隨其所能。隨其力供養法僧。",
    "T30n1581_009:0941c03": "於如來所聽受正法。聞已受持法次法向。以",
    "T30n1581_009:0941c04": "四攝事成熟眾生。一切善根迴向菩提。以三",
    "T30n1581_009:0941c05": "種清淨故。彼諸善根轉復清淨。如來法僧供",
    "T30n1581_009:0941c06": "養攝受。以四攝事成熟眾生。一切善根迴向",
    "T30n1581_009:0941c07": "菩提。無量億百千劫淨於身心。譬如真金如",
    "T30n1581_009:0941c08": "是如是著於火中。工師鍊治轉增明淨。菩",
    "T30n1581_009:0941c09": "薩善根轉增清淨亦復如是。若更受生為轉",
    "T30n1581_009:0941c10": "輪王。王閻浮提隨意自在。遠離慳貪亦化眾",
    "T30n1581_009:0941c11": "生離於慳垢。以四攝事攝取眾生普令眾生",
    "T30n1581_009:0941c12": "得第一義。若欲精進捨家財物。於佛正法出",
    "T30n1581_009:0941c13": "家學道。於一念頃能具菩薩百三昧。能以三",
    "T30n1581_009:0941c14": "昧見百佛世界。以神通智力能動百佛世界。",
    "T30n1581_009:0941c15": "身亦能過光明。普遍能化一身為百。成熟眾",
    "T30n1581_009:0941c16": "生能住壽百劫。能知過去百劫事。能知陰界",
    "T30n1581_009:0941c17": "入各百法門。化百菩薩以為眷屬。若以願力",
    "T30n1581_009:0941c18": "神力所作。則有無量億百千劫不可數知。是",
    "T30n1581_009:0941c19": "名略說歡喜住。所謂決定四事大願出生。方",
    "T30n1581_009:0941c20": "便精進出生。修淨住法彼彼住淨修。見佛善",
    "T30n1581_009:0941c21": "根受生神力。廣說如修多羅十地歡喜地說。",
    "T30n1581_009:0941c22": "修多羅說十地。即此菩薩藏。摩得勒伽說十",
    "T30n1581_009:0941c23": "住。攝受眾生故說地。自受行住故說住。云何",
    "T30n1581_009:0941c24": "增上戒住菩薩行相。是菩薩於歡喜住得十",
    "T30n1581_009:0941c25": "種淨心。一者一切種供養尊重福田先語問",
    "T30n1581_009:0941c26": "訊心。二者同法菩薩親近樂住心。三者勝一",
    "T30n1581_009:0941c27": "切煩惱諸纏魔業心。四者見一切行過惡心。",
    "T30n1581_009:0941c28": "五者見涅槃福利心。六者常修菩提分法善",
    "T30n1581_009:0941c29": "根心。七者隨順修菩提空閑淨處心。八者",
    "T30n1581_009:0942a01": "不念世間貪愛貢高利養心。九者離聲聞乘",
    "T30n1581_009:0942a02": "向大乘心。十者一切種利益眾生心。如是十",
    "T30n1581_009:0942a03": "種心生名得淨心。如是淨心滿足。次第入增",
    "T30n1581_009:0942a04": "上戒住。入增上戒住已。性戒具足轉邪業",
    "T30n1581_009:0942a05": "迹。所攝惡戒一切不行。況復中上。如是性戒",
    "T30n1581_009:0942a06": "具足染污不染污業。善趣惡趣業迹。因處果",
    "T30n1581_009:0942a07": "處如實知。報果依果及彼業如實知。自斷十",
    "T30n1581_009:0942a08": "惡行十善業。復以此法教授眾生。毒業過患",
    "T30n1581_009:0942a09": "惡眾生界等無差別。善業惡業第一義苦種",
    "T30n1581_009:0942a10": "種眾難。得廣大哀愍。見佛善根清淨如前說。",
    "T30n1581_009:0942a11": "譬如真金得加私藥。著於火中轉增明淨。菩",
    "T30n1581_009:0942a12": "薩善根清淨亦復如是。此住清淨心成就受",
    "T30n1581_009:0942a13": "生。作轉輪王王四天下。以自在力令諸眾生",
    "T30n1581_009:0942a14": "離諸惡戒行善業迹。神力十事如修多羅說。",
    "T30n1581_009:0942a15": "是名略說增上戒住。所謂淨心性戒具足。離",
    "T30n1581_009:0942a16": "一切惡戒離一切業迹。一切因果如實知。分",
    "T30n1581_009:0942a17": "別四種業教授眾生。眾生界善惡業生苦眾",
    "T30n1581_009:0942a18": "難。得廣大哀愍見佛善根清淨受生神力。廣",
    "T30n1581_009:0942a19": "說如修多羅十地離垢地說。離惡戒垢故名",
    "T30n1581_009:0942a20": "離垢。彼離垢地即是增上戒住。云何增上",
    "T30n1581_009:0942a21": "意住菩薩行相。是菩薩於增上戒住得十種",
    "T30n1581_009:0942a22": "思惟。十種思惟滿具足已。過增上戒住入增",
    "T30n1581_009:0942a23": "上意住。一者淨十種淨心。二者離十種不淨",
    "T30n1581_009:0942a24": "心。三者一切有漏法能生厭離。四者知修對",
    "T30n1581_009:0942a25": "治法。五者修對治法不退轉。六者堅固對治",
    "T30n1581_009:0942a26": "勝一切有漏一切魔業。七者於諸佛法無有",
    "T30n1581_009:0942a27": "退弱。八者於諸苦行不以為難。九者信解大",
    "T30n1581_009:0942a28": "乘不樂小乘。十者一切種利益眾生。增上",
    "T30n1581_009:0942a29": "意住菩薩。觀一切行無量過惡生。於厭離觀",
    "T30n1581_009:0942b01": "佛智慧功德福利。生於正念淳淨信心。觀眾",
    "T30n1581_009:0942b02": "生界種種苦行。悲念眾生而依於義。於有為",
    "T30n1581_009:0942b03": "行不為放逸。於大菩提熾然精進。於諸眾生",
    "T30n1581_009:0942b04": "生大悲心。令諸眾生究竟脫苦。觀察一切煩",
    "T30n1581_009:0942b05": "惱障礙解脫正智。觀察法界一切妄想。煩惱",
    "T30n1581_009:0942b06": "所起對治智慧。成就智慧三昧等觀。聞菩薩",
    "T30n1581_009:0942b07": "藏以為方便。因聞方便勤修精進。聞正法故",
    "T30n1581_009:0942b08": "不惜身命。無內外物而不布施。無有尊重而",
    "T30n1581_009:0942b09": "不恭敬。無有正教而不奉行。無有身苦而不",
    "T30n1581_009:0942b10": "求法。以愛念心聞一四句偈。勝於愛念三千",
    "T30n1581_009:0942b11": "大千世界大珍寶聚。若聞一偈正向佛道。淨",
    "T30n1581_009:0942b12": "修菩薩行。勝得一切轉輪聖王護世帝釋魔",
    "T30n1581_009:0942b13": "梵諸王。若有人言我有此法正向佛道淨修",
    "T30n1581_009:0942b14": "菩薩行。若能投大火坑受大苦者。當為汝說。",
    "T30n1581_009:0942b15": "菩薩聞已歡喜樂受作是念。若聞正法正向",
    "T30n1581_009:0942b16": "佛道淨修菩薩行。正使三千大千世界大火",
    "T30n1581_009:0942b17": "熾然。乃至梵天尚入其中。況復小火。經地獄",
    "T30n1581_009:0942b18": "苦尚求佛法。況復小苦。如是精進方便思惟。",
    "T30n1581_009:0942b19": "求法如法次法向隨順佛法。不以文字音聲",
    "T30n1581_009:0942b20": "清淨。作是念已。因聞正緣法相。離欲惡不善",
    "T30n1581_009:0942b21": "法。得世俗四禪四無色四無量五神通捨諸",
    "T30n1581_009:0942b22": "禪三昧正受。以願力故來生欲界。觀彼眾生",
    "T30n1581_009:0942b23": "能滿菩提分法者。而生彼處。離欲故欲縛斷",
    "T30n1581_009:0942b24": "捨。諸禪正受故有縛斷解行住先如是法如",
    "T30n1581_009:0942b25": "解脫見縛斷耶。貪恚癡畢竟不行。見佛善根",
    "T30n1581_009:0942b26": "清淨如前說。譬如真金數被鍊治離垢明淨。",
    "T30n1581_009:0942b27": "菩薩善根轉增清淨亦復如是。若更受生得",
    "T30n1581_009:0942b28": "帝釋身。以離欲善法調伏眾生。神力勝前諸",
    "T30n1581_009:0942b29": "住百千萬倍。是名略說增上意住。所謂十種",
    "T30n1581_009:0942c01": "思惟成就。入一切行眾生界大菩提正分別",
    "T30n1581_009:0942c02": "真實苦。解脫方便正求大恭敬求法法次法",
    "T30n1581_009:0942c03": "向。巧便出生諸禪三昧。正受神通捨於諸禪。",
    "T30n1581_009:0942c04": "以願力故隨所欲生。見佛善根清淨受生神",
    "T30n1581_009:0942c05": "力。廣說如修多羅十地明地說。聞行法。行法",
    "T30n1581_009:0942c06": "明照。三昧明照故名明地。內心清淨故名增",
    "T30n1581_009:0942c07": "上意住。彼明地即此增上意住。",
    "T30n1581_009:0942c08": "云何菩薩菩提分法相應增上慧住。是菩薩",
    "T30n1581_009:0942c09": "於增上意住。得十法明增上滿足已。入初增",
    "T30n1581_009:0942c10": "上慧住。十法明如修多羅說。謂平等第一義。",
    "T30n1581_009:0942c11": "若煩惱惱若清淨淨煩惱繫惱無上清淨淨。",
    "T30n1581_009:0942c12": "是名略說法明義。住此住者十智成熟不壞",
    "T30n1581_009:0942c13": "淨為首。如修多羅說。十智成熟生如來家。逮",
    "T30n1581_009:0942c14": "得自在十智觀察。為增上已修念處等三十",
    "T30n1581_009:0942c15": "七菩提分法。如修多羅說。修集彼法故身見",
    "T30n1581_009:0942c16": "等離陰界入。微細愛著畢竟不生。如來不稱",
    "T30n1581_009:0942c17": "歎業一切不行。所稱歎者一切隨順。如如真",
    "T30n1581_009:0942c18": "實心轉柔和。修種種行其心快淨。知恩報恩",
    "T30n1581_009:0942c19": "隨順功德。種種淨法皆悉成就。修上地業得",
    "T30n1581_009:0942c20": "大精進。因彼精進淨心深心信解滿足。因彼",
    "T30n1581_009:0942c21": "正法外道魔怨不能傾動。見佛善根清淨如",
    "T30n1581_009:0942c22": "前說。譬如真金為莊嚴具餘金不及。菩薩善",
    "T30n1581_009:0942c23": "根亦復如是。勝餘下地菩薩功德。如育多摩",
    "T30n1581_009:0942c24": "尼光明清淨餘珠不及。一切風雨所不能滅。",
    "T30n1581_009:0942c25": "如是菩薩下地菩薩聲聞緣覺智慧光明所不",
    "T30n1581_009:0942c26": "能及魔怨煩惱皆不能壞。若更受生作焰摩",
    "T30n1581_009:0942c27": "天王。以諸善法教化眾生。破身見等神通力。",
    "T30n1581_009:0942c28": "勝於前住百千萬倍。是名略說菩提分法增",
    "T30n1581_009:0942c29": "上慧住。所謂十法明成就。入十種成熟修菩",
    "T30n1581_009:0943a01": "提分法身見等。一切著斷制業聽業。若離若",
    "T30n1581_009:0943a02": "修因彼心轉柔和。隨順功德皆悉成就。修上",
    "T30n1581_009:0943a03": "地業得大精進。因彼精進淨心深心信解清",
    "T30n1581_009:0943a04": "淨。因彼正法魔怨不動。見佛善根清淨受生",
    "T30n1581_009:0943a05": "神力。廣說如修多羅十地焰地說。彼地菩提",
    "T30n1581_009:0943a06": "分法智焰種。正說法智明照世間。是故彼地",
    "T30n1581_009:0943a07": "名為焰。彼焰地即此菩提分法相應增上慧",
    "T30n1581_009:0943a08": "住。",
    "T30n1581_009:0943a09": "云何菩薩諦相應增上慧住。是菩薩於初增",
    "T30n1581_009:0943a10": "上慧住。得十平等淨心。增上滿足已。入第二",
    "T30n1581_009:0943a11": "增上慧住。十平等淨心。如修多羅說。謂無等",
    "T30n1581_009:0943a12": "等覺。超餘眾生於法如等。是名略說平等淨",
    "T30n1581_009:0943a13": "心義。住此住者智慧增進。於四聖諦有十種",
    "T30n1581_009:0943a14": "如實知。如修多羅說。若緣他若自知若俱知",
    "T30n1581_009:0943a15": "如修多羅毘尼摩得勒伽說。現在苦苦因苦",
    "T30n1581_009:0943a16": "因滅苦因滅方便道。是名略說十種四聖諦。",
    "T30n1581_009:0943a17": "知是諦方便。破壞一切有為行。於諸眾生大",
    "T30n1581_009:0943a18": "悲增長。前際後際於四真諦。愚惑邪向令入",
    "T30n1581_009:0943a19": "解脫功德智慧眾具。成熟修行正願正念。正",
    "T30n1581_009:0943a20": "智正說等種種真實功德。增長無餘思惟一",
    "T30n1581_009:0943a21": "切種。成熟方便成熟眾生。攝眾生故修世俗",
    "T30n1581_009:0943a22": "書論。如修多羅說。以工巧業一切。出生悲心",
    "T30n1581_009:0943a23": "誘進安立菩提。隨順世間方便惠施。四大錯",
    "T30n1581_009:0943a24": "亂非人所持令得休息。無罪戲樂眾具饒益。",
    "T30n1581_009:0943a25": "因此饒益引令樂法。以住止眾具而為饒益。",
    "T30n1581_009:0943a26": "王賊所惱度令安隱。處非處方便若聽若制",
    "T30n1581_009:0943a27": "吉非吉事惠施成就。現法展轉清淨饒益。諸",
    "T30n1581_009:0943a28": "顛倒者為說正道。是名攝受眾生世俗工巧",
    "T30n1581_009:0943a29": "平等義。見佛善根清淨如前說。譬如真金眾",
    "T30n1581_009:0943b01": "寶廁填。光明清淨勝於餘金。如是菩薩智慧",
    "T30n1581_009:0943b02": "方便。勝餘菩薩聲聞緣覺。譬如日月宮殿一",
    "T30n1581_009:0943b03": "切風輪不能令失。如是菩薩智慧。方便。不為",
    "T30n1581_009:0943b04": "世法之所毀壞。若更受生為兜率天王。以",
    "T30n1581_009:0943b05": "諸善法破壞一切外道邪法神通力。勝於前",
    "T30n1581_009:0943b06": "住億百千倍。是名略說諦相應增上慧住。所",
    "T30n1581_009:0943b07": "謂平等淨心成就。入諦觀增長破壞諸行。於",
    "T30n1581_009:0943b08": "諸眾生大悲增長。功德智慧眾具成熟。正願",
    "T30n1581_009:0943b09": "正念正智正說等。功德增長無餘。思惟一切",
    "T30n1581_009:0943b10": "種成熟方便。成就眾生工巧出生。見佛善根",
    "T30n1581_009:0943b11": "清淨受生神力。廣說如修多羅十地難勝地",
    "T30n1581_009:0943b12": "說。決定智慧難勝。是故彼地名為難勝。彼難",
    "T30n1581_009:0943b13": "勝地即此諦相應增上慧住。",
    "T30n1581_009:0943b14": "云何菩薩緣起相應增上慧住。是菩薩於諦",
    "T30n1581_009:0943b15": "相應增上慧住。得十平等法。增上滿足已。入",
    "T30n1581_009:0943b16": "第六住。一者一切法第一義自性平等。二者",
    "T30n1581_009:0943b17": "無言說行無相平等。三者無生平等。四者因",
    "T30n1581_009:0943b18": "緣不起平等。五者畢竟寂滅平等。六者離諸",
    "T30n1581_009:0943b19": "虛偽平等。七者一切行無取無捨平等。八者",
    "T30n1581_009:0943b20": "一切法離平等。九者妄想境界如幻如化平",
    "T30n1581_009:0943b21": "等。十者妄想境界有無無二平等。是名略說",
    "T30n1581_009:0943b22": "十平等法。住此住者於諸眾生。大悲增長專",
    "T30n1581_009:0943b23": "樂菩提。知諸世間合散生滅。緣起正行了知",
    "T30n1581_009:0943b24": "依緣出生智慧。及三解脫門空無相無願。依",
    "T30n1581_009:0943b25": "三三昧離我我所。知者作者有性無性相。如",
    "T30n1581_009:0943b26": "是第一義方便。思惟眾生煩惱結縛。因緣和",
    "T30n1581_009:0943b27": "合有為危脆。著我我所生諸過惡。離煩惱結",
    "T30n1581_009:0943b28": "縛因緣。和合自護故。不滅一切有為。攝眾生",
    "T30n1581_009:0943b29": "故。如是智慧慈悲隨順。住無障礙解脫般若",
    "T30n1581_009:0943c01": "波羅蜜。住無礙智解脫已。於一切世間行無",
    "T30n1581_009:0943c02": "礙。如是住者名第七地菩薩。方便行忍隨順",
    "T30n1581_009:0943c03": "忍所攝。住無障礙解脫般若波羅蜜。修菩提",
    "T30n1581_009:0943c04": "因緣不退轉。世俗有為一切不住。亦不住彼",
    "T30n1581_009:0943c05": "休息寂滅。如是方便智慧隨順入空三昧門。",
    "T30n1581_009:0943c06": "百萬空三昧門現在前。如空三昧。無相無願",
    "T30n1581_009:0943c07": "三昧門亦如是。此諸三昧門現前已得不壞",
    "T30n1581_009:0943c08": "心。一切種佛法殊勝。外道魔怨所不能壞。餘",
    "T30n1581_009:0943c09": "如前說。譬如真金眾寶廁填勝於餘金。如是",
    "T30n1581_009:0943c10": "菩薩善根清淨。勝於一切。譬如月光除眾生",
    "T30n1581_009:0943c11": "惱。一切風輪不能障蔽。菩薩智慧光明。為諸",
    "T30n1581_009:0943c12": "眾生息煩惱火。一切魔怨不能斷絕。若更受",
    "T30n1581_009:0943c13": "生為善化自在天王。常以善法滅除眾生一切",
    "T30n1581_009:0943c14": "憍慢神通力。勝前億百千倍。是名略說緣起",
    "T30n1581_009:0943c15": "相應增上慧住。所謂平等法成就。入覺諸緣",
    "T30n1581_009:0943c16": "起生解脫門。離諸邪想方便攝受。住無障礙",
    "T30n1581_009:0943c17": "解脫般若波羅蜜。得無量三昧得不壞心。佛",
    "T30n1581_009:0943c18": "法殊勝。見佛善根清淨受生神力。廣說如修",
    "T30n1581_009:0943c19": "多羅十地現前地說。無礙智現前。是故彼地",
    "T30n1581_009:0943c20": "名為現前。即此地名為緣起相應增上慧住。",
    "T30n1581_009:0943c21": "云何菩薩有行有開發無相住。是菩薩於緣",
    "T30n1581_009:0943c22": "起相應增上慧住。具足十方便慧。次第出生",
    "T30n1581_009:0943c23": "世間共不共勝進道。增上滿足已。入第七住。",
    "T30n1581_009:0943c24": "十方便慧如修多羅說。謂出生世間善法。攝",
    "T30n1581_009:0943c25": "受福德安樂眾生。福德眾具菩提分法悉得",
    "T30n1581_009:0943c26": "增長。不共一切聲聞緣覺。知眾生界法界世",
    "T30n1581_009:0943c27": "界如來身口意。是名略說方便慧出生道。如",
    "T30n1581_009:0943c28": "是功德次第勝進。入無量無數如來境界所",
    "T30n1581_009:0943c29": "起處無開發無相想。見無量佛境界所起處。",
    "T30n1581_009:0944a01": "無間無斷修習一切威儀。行住思惟不離一",
    "T30n1581_009:0944a02": "切處道。於念念中具足十波羅蜜及一切菩",
    "T30n1581_009:0944a03": "提分法。非如餘住。第一歡喜住修習正願。第",
    "T30n1581_009:0944a04": "二住離惡戒垢。第三住願轉增長得法光明。",
    "T30n1581_009:0944a05": "第四住入道。第五住入世間所作。第六住入",
    "T30n1581_009:0944a06": "甚深法門。此第七住起一切佛法滿足助菩",
    "T30n1581_009:0944a07": "提法。是菩薩方便行滿攝受住智神通清淨",
    "T30n1581_009:0944a08": "行。菩薩於此住。次第入清淨第八住。住第八",
    "T30n1581_009:0944a09": "住者一向清淨。第七住雜淨方便。入不染污",
    "T30n1581_009:0944a10": "名不染污行。此第七住貪等煩惱斷故。不名",
    "T30n1581_009:0944a11": "有煩惱。不得佛智慧。如實心清淨故。不名離",
    "T30n1581_009:0944a12": "煩惱。此第七住成就無量身口意業。如佛所",
    "T30n1581_009:0944a13": "歎業。如前說五住所得。世間工業智自然滿",
    "T30n1581_009:0944a14": "足。為三千大千世界大師。唯除上地菩薩及",
    "T30n1581_009:0944a15": "如來。餘無及者。一切禪定菩提分法。皆現前",
    "T30n1581_009:0944a16": "修而不受報。",
    "T30n1581_009:0944a17": "菩薩於此住。思惟方便入善伏三昧。生百萬",
    "T30n1581_009:0944a18": "三昧。超過一切聲聞緣覺三昧境界。遠離煩",
    "T30n1581_009:0944a19": "惱諸妄想行。隨順甚深身口意業。不捨方便",
    "T30n1581_009:0944a20": "勝進之道。顧念眾生滿足菩提。離一切相無",
    "T30n1581_009:0944a21": "量身口意業。生淨修無生法忍。於此住超過",
    "T30n1581_009:0944a22": "自覺境界。餘六住佛法攀緣。第六住菩薩能",
    "T30n1581_009:0944a23": "入寂滅。今住此地念念寂滅。而不證寂滅。得",
    "T30n1581_009:0944a24": "未曾有身口意業不思議實際。而不證實際。",
    "T30n1581_009:0944a25": "如是方便智生。為增上已。行共一切眾生行。",
    "T30n1581_009:0944a26": "照明世間餘如修多羅說。取要言之。為功德",
    "T30n1581_009:0944a27": "事親屬想攝受。修習勝進住三解脫。求下乘",
    "T30n1581_009:0944a28": "者方便調伏。受五欲者求殊勝欲。轉諸邪見",
    "T30n1581_009:0944a29": "隨順正念。於諸大會皆悉隨順。餘如前說。",
    "T30n1581_009:0944b01": "譬如真金一切摩尼眾寶廁填。勝閻浮檀金。",
    "T30n1581_009:0944b02": "菩薩善根清淨。勝於一切聲聞緣覺及餘離",
    "T30n1581_009:0944b03": "垢菩薩。譬如日光照閻浮提。一切濕穢皆令",
    "T30n1581_009:0944b04": "乾消。勝於餘光。是菩薩智慧光明。能令眾生",
    "T30n1581_009:0944b05": "煩惱乾消。勝於一切聲聞緣覺及餘菩薩智",
    "T30n1581_009:0944b06": "慧光明。若更受生。作他化自在天王。以智慧",
    "T30n1581_009:0944b07": "饒益一切神力。勝前億百千倍。是名略說有",
    "T30n1581_009:0944b08": "行有開發無相住。所謂方便慧勝進道成就。",
    "T30n1581_009:0944b09": "入入如來境界所起處。無間方便。於念念中",
    "T30n1581_009:0944b10": "具菩提分法。染污不染污建立方便行。滿足",
    "T30n1581_009:0944b11": "攝受淨身口意業。一切世間工巧業滿足。得",
    "T30n1581_009:0944b12": "無量三昧。不共一切聲聞緣覺。念念寂滅行",
    "T30n1581_009:0944b13": "於一切共世間行。見佛善根清淨受生神力。",
    "T30n1581_009:0944b14": "廣說如修多羅十地遠行地說。方便行滿足。",
    "T30n1581_009:0944b15": "是故彼地名為遠行。即此地名為有行有開",
    "T30n1581_009:0944b16": "發無相住。云何菩薩無行無開發無相住。是",
    "T30n1581_009:0944b17": "菩薩於初無相住。得十種入一切法第一義",
    "T30n1581_009:0944b18": "智。如修多羅說。謂三世法如所應。無生無起",
    "T30n1581_009:0944b19": "無相無成。第一義離言說。自性不知言說。行",
    "T30n1581_009:0944b20": "自性相生無智邪見計著知離言說事。初中",
    "T30n1581_009:0944b21": "後一切時。煩惱平等入離妄想平等。一切煩",
    "T30n1581_009:0944b22": "惱悉皆遠離。是名略說入第一義智。此十",
    "T30n1581_009:0944b23": "種智增上滿足已。入第八清淨住。是名得快",
    "T30n1581_009:0944b24": "淨第一無生法忍菩薩。復有四種求。求一切",
    "T30n1581_009:0944b25": "法四種如實知。知一切法。以求知故離一切",
    "T30n1581_009:0944b26": "妄想計著。現法一切煩惱不起。來世一切究",
    "T30n1581_009:0944b27": "竟不生妄想計著。四種求四種如實知。如前",
    "T30n1581_009:0944b28": "真實品說。從解行住。乃至有行有開發無相",
    "T30n1581_009:0944b29": "住。未得快淨。於此住乃得快淨。是故名第一",
    "T30n1581_009:0944c01": "無生法忍。得無生法忍已。得甚深行。離初無",
    "T30n1581_009:0944c02": "相住四種惱患。一者有行有開發。二者淨地",
    "T30n1581_009:0944c03": "勤方便。三者一切眾生利益堪能勤方便。四",
    "T30n1581_009:0944c04": "者微細想行。是故此住名為快淨。於甚深法",
    "T30n1581_009:0944c05": "門法流水中。如來勸發出生無量門智慧神",
    "T30n1581_009:0944c06": "通諸業饒益。以勸發故。無量尊身智慧出",
    "T30n1581_009:0944c07": "生。得十自在。如修多羅說。得自在故欲久近",
    "T30n1581_009:0944c08": "住隨意即能。諸禪解脫隨意所欲資生眾具。",
    "T30n1581_009:0944c09": "世工巧業悉得隨意。一切生處一切受生隨",
    "T30n1581_009:0944c10": "意往生。一切神力一切誓願隨意能得。變一",
    "T30n1581_009:0944c11": "切物成於金寶隨意能成。欲知法界名身句",
    "T30n1581_009:0944c12": "身味身於一切法建立巧便即能知之。如是",
    "T30n1581_009:0944c13": "自在力果報福利。如修多羅說。於念念中。常",
    "T30n1581_009:0944c14": "等見佛。善根清淨受生神力金光明喻。如修",
    "T30n1581_009:0944c15": "多羅說。是名略說無行無開發無相住。所謂",
    "T30n1581_009:0944c16": "第一義智成就。入得不起法忍惱亂悉離。得",
    "T30n1581_009:0944c17": "快淨住甚深法門。諸佛勸發出生無量智慧",
    "T30n1581_009:0944c18": "神通諸業饒益。無量尊身智慧出生。得大勢",
    "T30n1581_009:0944c19": "力得大自在力。福利果報善根清淨受生神",
    "T30n1581_009:0944c20": "力。廣說如修多羅十地不動地說。離有行有",
    "T30n1581_009:0944c21": "開發乘不動勝進道。是故彼地名為不動。即",
    "T30n1581_009:0944c22": "此地名為無行無開發無相住。",
    "T30n1581_009:0944c23": "云何菩薩無礙住。是菩薩樂深解脫上勝進",
    "T30n1581_009:0944c24": "智。知佛法藏菩薩一切種行。為人廣說。於所",
    "T30n1581_009:0944c25": "說法所可為說悉如實知。所可說法煩惱清",
    "T30n1581_009:0944c26": "淨。誰惱誰淨悉如實知。如是善說法名大法",
    "T30n1581_009:0944c27": "師。得無量陀羅尼。善諸音聲辯才無盡法陀",
    "T30n1581_009:0944c28": "羅尼。攝受堪能成就。乃至出生菩薩無礙智。",
    "T30n1581_009:0944c29": "坐於法座。所可說法眾生樂受堪能成熟。如",
    "T30n1581_009:0945a01": "修多羅說。善根清淨受生神力。如修多羅說。",
    "T30n1581_009:0945a02": "是名略說菩薩無礙住。所謂樂深解脫說法",
    "T30n1581_009:0945a03": "行智不思議大法師。善根清淨受生神力。廣",
    "T30n1581_009:0945a04": "說如修多羅十地善慧地說。安樂一切眾生。",
    "T30n1581_009:0945a05": "淨修菩薩無礙廣說大法。是故彼地名為善",
    "T30n1581_009:0945a06": "慧。即此地名為無礙住。",
    "T30n1581_009:0945a07": "云何最上菩薩住。是菩薩於無礙住。淨修一",
    "T30n1581_009:0945a08": "切種法王所應灌頂法。得離垢等無量三昧。",
    "T30n1581_009:0945a09": "作所應作。最後益一切智灌頂三昧現在前。",
    "T30n1581_009:0945a10": "得一切佛同坐身。蓮華眷屬光明普照。得一",
    "T30n1581_009:0945a11": "切種一切智灌頂。一切剛強悉調伏。得解脫",
    "T30n1581_009:0945a12": "方便佛所住智。無量解脫總持神通。得大念",
    "T30n1581_009:0945a13": "智言辭部分。及大神通善根清淨受生神力。",
    "T30n1581_009:0945a14": "是名略說最上菩薩住。廣說如修多羅十地",
    "T30n1581_009:0945a15": "法雲地說。法雲地菩薩滿足菩薩道。滿足菩",
    "T30n1581_009:0945a16": "提眾具。得菩薩勝慧興大法雲。以正覺自覺",
    "T30n1581_009:0945a17": "雨諸眾生。煩惱垢穢悉令休息。種種善根增",
    "T30n1581_009:0945a18": "長成熟。是故彼地名為法雲。即此地名為最",
    "T30n1581_009:0945a19": "上菩薩住。",
    "T30n1581_009:0945a20": "如上說展轉上功德前地所無。彼一一住。若",
    "T30n1581_009:0945a21": "中上根者。一一經億百千大劫。多有成就軟",
    "T30n1581_009:0945a22": "根者。不在數中。彼一切住。要經三阿僧祇大",
    "T30n1581_009:0945a23": "劫。初阿僧祇大劫解行住。過得歡喜住五行",
    "T30n1581_009:0945a24": "勝進第二阿僧祇大劫歡喜住。乃至有開發",
    "T30n1581_009:0945a25": "無相住。過得無開發無相住。此即決定淨心",
    "T30n1581_009:0945a26": "菩薩決定勝進。第三阿僧祇大劫。無開發無",
    "T30n1581_009:0945a27": "相住。及無礙智住。過得最上菩薩住。劫有二",
    "T30n1581_009:0945a28": "種。一者日月晝夜時節歲數無量故名阿僧",
    "T30n1581_009:0945a29": "祇。二者大劫無量故名阿僧祇。彼歲數阿僧",
    "T30n1581_009:0945b01": "祇劫。是前阿僧祇菩薩所過。後三阿僧祇大",
    "T30n1581_009:0945b02": "劫無有過。若菩薩增上精進。能轉中劫不能",
    "T30n1581_009:0945b03": "轉大劫。",
    "T30n1581_009:0945b04": "如是十二住菩薩。三阿僧祇大劫。煩惱障分",
    "T30n1581_009:0945b05": "染污。智障分染污。斷彼三住煩惱障分染污。",
    "T30n1581_009:0945b06": "斷歡喜住惡趣煩惱分。斷增上中煩惱分。一",
    "T30n1581_009:0945b07": "切不行。無開發無相住。無生法忍清淨相續。",
    "T30n1581_009:0945b08": "煩惱染污分一切不行。最上菩薩住一切煩",
    "T30n1581_009:0945b09": "惱習使障斷入如來住。智障染污分有三種。",
    "T30n1581_009:0945b10": "一者皮二者膚三者骨。歡喜住斷皮障。無開",
    "T30n1581_009:0945b11": "發無相住斷膚障。如來住斷骨障。一切障清",
    "T30n1581_009:0945b12": "淨。於此三住智障斷。餘住隨其次第真實莊",
    "T30n1581_009:0945b13": "嚴。如是十三住。有十一種淨。第一種性淨。第",
    "T30n1581_009:0945b14": "二解行淨。第三淨心淨。第四戒淨。第五意淨。",
    "T30n1581_009:0945b15": "第六第七第八正見淨。第九方便行滿足淨。",
    "T30n1581_009:0945b16": "第十真實智神通出生淨。第十一正義無盡",
    "T30n1581_009:0945b17": "說無礙淨。第十二隨順一切種一切所知智",
    "T30n1581_009:0945b18": "淨。第十三如來住一切煩惱障習使智障習",
    "T30n1581_009:0945b19": "使淨。如前菩薩功德品說八法。攝一切摩訶",
    "T30n1581_009:0945b20": "衍菩薩藏所攝。此十三住攝第一第二住信",
    "T30n1581_009:0945b21": "心生解行住。於菩薩藏得聞慧思慧。第三",
    "T30n1581_009:0945b22": "住得淨心及初修慧行。第四住乃至第九有",
    "T30n1581_009:0945b23": "行有開發無相住修惠廣。第十第十一第十",
    "T30n1581_009:0945b24": "二住。淨修慧行所攝修慧果。成如來住畢竟",
    "T30n1581_009:0945b25": "出離。聲聞住法亦有十二。如菩薩次第當知。",
    "T30n1581_009:0945b26": "一者聲聞自種性住。二者入正未越次取證",
    "T30n1581_009:0945b27": "方便住。三者越次取證住。四者得不壞淨未",
    "T30n1581_009:0945b28": "聖戒轉上漏盡住。五者依增上戒增上意學",
    "T30n1581_009:0945b29": "出生住。第六第七第八得真諦智增上慧學",
    "T30n1581_009:0945c01": "住。九者觀察生死無相三昧方便住。十者究",
    "T30n1581_009:0945c02": "竟無相住。十一者解脫覺處住。十二者一切",
    "T30n1581_009:0945c03": "種阿羅漢住。",
    "T30n1581_009:0945c04": "菩薩地持經卷第九"
}