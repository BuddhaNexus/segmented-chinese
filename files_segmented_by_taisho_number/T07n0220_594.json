{
    "T07n0220_594:1071a23": "大般若波羅蜜多經卷第五百九",
    "T07n0220_594:1071a24": "十四",
    "T07n0220_594:1071a26": "三藏法師玄奘奉　詔譯",
    "T07n0220_594:1071a27": "第十六般若波羅蜜多分之二",
    "T07n0220_594:1071a28": "「復次，善勇猛！菩薩摩訶薩若能於法如是覺",
    "T07n0220_594:1071a29": "知，乃可名為真實菩薩。言菩薩者，謂能隨覺",
    "T07n0220_594:1071b01": "有情無實無生增語。又菩薩者，於一切法亦",
    "T07n0220_594:1071b02": "能如實如佛而知。云何菩薩如佛而知？謂如",
    "T07n0220_594:1071b03": "實知一切法性無實無生亦無虛妄。又諸菩",
    "T07n0220_594:1071b04": "薩於諸法性，非如愚夫異生所執，非如愚夫",
    "T07n0220_594:1071b05": "異生所得，如實而知故名菩薩。何以故？善勇",
    "T07n0220_594:1071b06": "猛！夫菩提者，無所執著、無所分別、無所積集、",
    "T07n0220_594:1071b07": "無所得故。「又，善勇猛！非諸如來、應、正等覺於",
    "T07n0220_594:1071b08": "菩提性少有所得，以一切法不可得故，於法",
    "T07n0220_594:1071b09": "無得說名菩提。諸佛菩提應如是說而不如",
    "T07n0220_594:1071b10": "說，離諸相故。「又，善勇猛！若諸菩薩發菩提心，",
    "T07n0220_594:1071b11": "作如是念：『我於今者發菩提心。此是菩提，我",
    "T07n0220_594:1071b12": "今為趣此菩提故發修行心。』是諸菩薩有所",
    "T07n0220_594:1071b13": "得故不名菩薩，但可名為狂亂薩埵。何以故？",
    "T07n0220_594:1071b14": "善勇猛！由彼菩薩決定執有發起性故，決定",
    "T07n0220_594:1071b15": "執有所發心故，決定執有菩提性故。若諸菩",
    "T07n0220_594:1071b16": "薩發菩提心有所執著，但可名為於菩提心",
    "T07n0220_594:1071b17": "有執薩埵，不名真淨發心菩薩。彼由造作發",
    "T07n0220_594:1071b18": "菩提心，是故復名造作薩埵，不名菩薩；彼",
    "T07n0220_594:1071b19": "由加行發菩提心，是故復名加行薩埵，不名",
    "T07n0220_594:1071b20": "菩薩。何以故？善勇猛！彼諸菩薩由有所取發",
    "T07n0220_594:1071b21": "菩提心，但可名為發心薩埵，不名菩薩。「又，善",
    "T07n0220_594:1071b22": "勇猛！無實能發菩提心者，以菩提心不可",
    "T07n0220_594:1071b23": "發故，菩提無生亦無心故。彼諸菩薩唯執發",
    "T07n0220_594:1071b24": "心，不了菩提無生心義。「又，善勇猛！若生平",
    "T07n0220_594:1071b25": "等性即實平等性，若實平等性即心平等性，",
    "T07n0220_594:1071b26": "若心平等性即是菩提。若於此中有如實性，",
    "T07n0220_594:1071b27": "即於此中無所分別；若有分別心及菩提，彼",
    "T07n0220_594:1071b28": "便執著心及菩提，由此二種發菩提心，當知",
    "T07n0220_594:1071b29": "不名真發心者。「又，善勇猛！菩提與心非各有",
    "T07n0220_594:1071c01": "異，非於心內有實菩提，非菩提內得有實",
    "T07n0220_594:1071c02": "心，菩提與心如實如理俱不可說是覺、是",
    "T07n0220_594:1071c03": "心。由如實覺，菩提與心俱不可得、無生不生，",
    "T07n0220_594:1071c04": "故名菩薩，亦名摩訶薩及如實有情。所以者",
    "T07n0220_594:1071c05": "何？以如實知非實有性。如實知誰非實有",
    "T07n0220_594:1071c06": "性？謂諸世間皆非實有，非實所攝，非實有生，",
    "T07n0220_594:1071c07": "但假安立。云何世間非實有生，但假安立？非",
    "T07n0220_594:1071c08": "實有者無實生故。以無實生及非實有故，說",
    "T07n0220_594:1071c09": "諸法無實無性。由如實知非實有性故，亦",
    "T07n0220_594:1071c10": "可說如實有情；於實有中亦不執實有故，復",
    "T07n0220_594:1071c11": "可說隨如實有情。雖作是說而不如說。所以",
    "T07n0220_594:1071c12": "者何？非如實理有少有情或摩訶薩，何以",
    "T07n0220_594:1071c13": "故？善勇猛！以證入大乘名摩訶薩故。",
    "T07n0220_594:1071c14": "「復次，善勇猛！何謂大乘？謂一切智說名大",
    "T07n0220_594:1071c15": "乘。云何一切智？謂諸所有智，若有為智、",
    "T07n0220_594:1071c16": "若無為智、若世間智、若出世智，若能證",
    "T07n0220_594:1071c17": "入如是等智名摩訶薩。所以者何？以能遠離",
    "T07n0220_594:1071c18": "大有情想名摩訶薩，又能遠離大無明蘊名",
    "T07n0220_594:1071c19": "摩訶薩，又能遠離大諸行蘊名摩訶薩，又能",
    "T07n0220_594:1071c20": "遠離大無知蘊名摩訶薩，又能遠離大眾苦",
    "T07n0220_594:1071c21": "蘊名摩訶薩。「又，善勇猛！若能遠離大有情想",
    "T07n0220_594:1071c22": "名摩訶薩。彼於一切心及心所法雖無所得，",
    "T07n0220_594:1071c23": "而能了知心之本性。彼於菩提及菩提分法",
    "T07n0220_594:1071c24": "雖無所得，而能了知菩提本性。彼由此智，非",
    "T07n0220_594:1071c25": "於心內見有菩提，亦非離心見有菩提，非於",
    "T07n0220_594:1071c26": "菩提內見有實心，亦非離菩提見有實心。如",
    "T07n0220_594:1071c27": "是除遣無所修習、無所除遣，於所修習及所",
    "T07n0220_594:1071c28": "除遣俱無所得、無所恃怙、無所執著，雖不見",
    "T07n0220_594:1071c29": "有菩提心性，而能發起大菩提心。若能如是",
    "T07n0220_594:1072a01": "發菩提心，乃可名為真實菩薩。彼雖如是發",
    "T07n0220_594:1072a02": "菩提心，而於菩提無所引發。何以故？善勇",
    "T07n0220_594:1072a03": "猛！彼已安住大菩提故。若能如是無所執",
    "T07n0220_594:1072a04": "著，都不見有心及菩提生滅差別，亦不見有",
    "T07n0220_594:1072a05": "發心趣向大菩提者，無見無執、無所分別，當",
    "T07n0220_594:1072a06": "知已住無上菩提。若能如是無所執著，發",
    "T07n0220_594:1072a07": "起勝解及解脫心，當知名為真實菩薩。「又，善",
    "T07n0220_594:1072a08": "勇猛！若諸菩薩不離心想及菩提想發菩提",
    "T07n0220_594:1072a09": "心，彼遠菩提非近菩提。「又，善勇猛！若諸菩",
    "T07n0220_594:1072a10": "薩不見菩提有遠有近，當知彼近無上菩提，",
    "T07n0220_594:1072a11": "亦名真發菩提心者。我依此義密意說言：若",
    "T07n0220_594:1072a12": "能自知無二相者，彼如實知一切佛法。所以",
    "T07n0220_594:1072a13": "者何？彼能證會我及有情俱無自性，即能遍",
    "T07n0220_594:1072a14": "知諸法無二，由能遍知諸法無二，定能了達",
    "T07n0220_594:1072a15": "我及有情與一切法，皆以無性而為自性，",
    "T07n0220_594:1072a16": "理無差別。若能了知諸法無二，即能了知一",
    "T07n0220_594:1072a17": "切佛法；若能遍知諸法無二，即能遍知一切",
    "T07n0220_594:1072a18": "佛法。若能遍知我，即遍知三界。「又，善勇猛！",
    "T07n0220_594:1072a19": "若遍知我，彼便能到諸法彼岸。云何名為諸",
    "T07n0220_594:1072a20": "法彼岸？謂一切法平等實性。若不得此亦不",
    "T07n0220_594:1072a21": "執此，若不得彼岸亦不執彼岸，彼名遍知到",
    "T07n0220_594:1072a22": "彼岸者，雖作是說而不如說。「又，善勇猛！諸",
    "T07n0220_594:1072a23": "菩薩眾應如是趣諸菩薩地，應如是證諸菩",
    "T07n0220_594:1072a24": "薩地，當知即是菩薩般若波羅蜜多，謂於此",
    "T07n0220_594:1072a25": "中無有少法可趣可證，以於此中不可施設",
    "T07n0220_594:1072a26": "有往來故。」",
    "T07n0220_594:1072a27": "爾時，慶喜便白佛言：「諸增上慢行有相者，於",
    "T07n0220_594:1072a28": "佛所說勿懷恐怖。」時，舍利子語慶喜言：「非增",
    "T07n0220_594:1072a29": "上慢行有相者所行之境，彼何恐怖？所以者",
    "T07n0220_594:1072b01": "何？懷恐怖者離增上慢，惡友所攝，聞甚深法",
    "T07n0220_594:1072b02": "不能測量，恐失所求便生恐怖。「復次，慶喜！諸",
    "T07n0220_594:1072b03": "有為欲斷增上慢行正行者，容有怖畏，諸有",
    "T07n0220_594:1072b04": "為欲斷增上慢勤精進者，亦有怖畏。所以者",
    "T07n0220_594:1072b05": "何？彼既能了增上慢失，求無慢性及求斷慢，",
    "T07n0220_594:1072b06": "聞甚深法不能測量，恐失所求便生怖畏。「復",
    "T07n0220_594:1072b07": "次，慶喜！若有於慢不得不見、無恃無執，彼於",
    "T07n0220_594:1072b08": "諸法無恐無怖。復次，慶喜！如來不為增上慢",
    "T07n0220_594:1072b09": "者說如是法，故彼無容於此恐怖。諸有為欲",
    "T07n0220_594:1072b10": "斷增上慢勤修行者，聞如是法能正了知亦",
    "T07n0220_594:1072b11": "無恐怖。「復次，慶喜！增上慢名當知顯示增益",
    "T07n0220_594:1072b12": "勝法，若有現行增上慢者，彼必現行增益",
    "T07n0220_594:1072b13": "勝法，以行增益非平等行。彼設樂行平等行",
    "T07n0220_594:1072b14": "者，於此深法心懷猶豫，不生恐怖亦不信受。",
    "T07n0220_594:1072b15": "「復次，慶喜！若於平等、不平等中俱無所得，若",
    "T07n0220_594:1072b16": "於平等、不平等中俱無所恃，若於平等、不平",
    "T07n0220_594:1072b17": "等中俱無所執，彼於諸法不驚、不恐、不怖、不",
    "T07n0220_594:1072b18": "畏。「復次，慶喜！此甚深法非諸愚夫異生行",
    "T07n0220_594:1072b19": "處，此甚深法非諸愚夫異生境界，此甚深",
    "T07n0220_594:1072b20": "法非諸愚夫異生所了，超過一切愚夫異生",
    "T07n0220_594:1072b21": "所行、所攝、所覺事故。諸有趣向聲聞乘者，",
    "T07n0220_594:1072b22": "雖行深法，而此深法非彼所行。諸有趣向獨",
    "T07n0220_594:1072b23": "覺乘者，雖行深法，而此深法非彼所行。諸",
    "T07n0220_594:1072b24": "有趣向菩薩乘者，若行有相，遠離善友，惡友",
    "T07n0220_594:1072b25": "所攝，彼於如是無染著法亦不能行，非彼",
    "T07n0220_594:1072b26": "境故。慶喜當知！唯除見諦求大菩提聲聞",
    "T07n0220_594:1072b27": "乘等，及菩薩乘善友所攝，於此深法能生信",
    "T07n0220_594:1072b28": "解，於此深法能隨順行，於此深法能深證",
    "T07n0220_594:1072b29": "會。「復次，慶喜！若諸菩薩遠離眾相，安住無",
    "T07n0220_594:1072c01": "相，行無差別，於甚深法畢竟出離種種疑網",
    "T07n0220_594:1072c02": "分別執著，隨其所欲皆能成辦，於心菩提",
    "T07n0220_594:1072c03": "俱無所得，於諸法性無差別解，亦復不起",
    "T07n0220_594:1072c04": "差別之行，隨有所趣皆能悟入。彼於如是",
    "T07n0220_594:1072c05": "甚深法門，皆能受持心無疑惑。所以者何？",
    "T07n0220_594:1072c06": "彼於諸法皆隨順住無所違逆，若有於法起",
    "T07n0220_594:1072c07": "彼彼問，皆能隨順作彼彼答，和會此彼令",
    "T07n0220_594:1072c08": "不相違。佛為彼故說此深法。」",
    "T07n0220_594:1072c09": "爾時，佛告具壽慶喜：「汝應受持舍利子說，",
    "T07n0220_594:1072c10": "彼如是說與我無異。「慶喜當知！增上慢者於",
    "T07n0220_594:1072c11": "此法教不能悟入，以非彼境、非彼地故。慶",
    "T07n0220_594:1072c12": "喜當知！如是法教順諸法性，順佛菩提，於佛",
    "T07n0220_594:1072c13": "菩提能為助伴。下劣信解諸有情類，於此甚",
    "T07n0220_594:1072c14": "深廣大佛法，心不悟入，不能受行。慶喜當",
    "T07n0220_594:1072c15": "知！下劣信解增上慢者，於佛菩提及甚深",
    "T07n0220_594:1072c16": "法違逆而住，諸有所為隨增上慢，不能信受",
    "T07n0220_594:1072c17": "此甚深法。「慶喜當知！今此眾會，最勝清淨遠",
    "T07n0220_594:1072c18": "離雜染，曾多佛所發弘誓願，種植無量殊",
    "T07n0220_594:1072c19": "勝善根，奉事無邊過去諸佛，於甚深法久",
    "T07n0220_594:1072c20": "生信解，於甚深行已熟修行。故今如來、應、",
    "T07n0220_594:1072c21": "正等覺委信此眾無所猜疑，所說法門皆悉",
    "T07n0220_594:1072c22": "明了，無所護惜為說法要。慶喜當知！今此",
    "T07n0220_594:1072c23": "眾會，堅固清淨，無如瓦礫、鹹鹵等者，已曾",
    "T07n0220_594:1072c24": "供養多百千佛，於諸佛法堅固安住。慶喜當",
    "T07n0220_594:1072c25": "知！如瓦礫者，即是愚夫異生增語，於甚深法",
    "T07n0220_594:1072c26": "無容納義；鹹鹵等者，當知顯示諸增上慢有",
    "T07n0220_594:1072c27": "情增語，不能生長甚深行故。慶喜當知！今",
    "T07n0220_594:1072c28": "此眾會，離增上慢，廣大善根之所集起，是深法",
    "T07n0220_594:1072c29": "器。」",
    "T07n0220_594:1073a01": "「復次，慶喜！譬如無熱大池龍王，有因緣故，生",
    "T07n0220_594:1073a02": "大歡喜，於自宮中受五欲樂，以歡喜故，復於",
    "T07n0220_594:1073a03": "自宮降澍大雨具八功德。時，彼諸子各往自",
    "T07n0220_594:1073a04": "宮，亦復歡娛受五欲樂，和合遊戲降大甘雨。",
    "T07n0220_594:1073a05": "如是如來、應、正等覺，為諸眾會降大法雨。時，",
    "T07n0220_594:1073a06": "有無量長子菩薩摩訶薩眾聞已結集，或即",
    "T07n0220_594:1073a07": "於此堪忍界中，對自如來、應、正等覺，為諸",
    "T07n0220_594:1073a08": "眾會雨大法雨，或往彼彼自佛土中，對諸",
    "T07n0220_594:1073a09": "如來、應、正等覺，各於自眾雨大法雨。復次，",
    "T07n0220_594:1073a10": "慶喜！如海龍王有時歡悅，於自宮內降澍",
    "T07n0220_594:1073a11": "大雨。宮中所有舊住諸龍，隨所降澍皆歡",
    "T07n0220_594:1073a12": "喜受，於此大雨善知分齊。彼諸龍子亦各歡",
    "T07n0220_594:1073a13": "悅，堪受父王所降大雨。所以者何？有餘龍",
    "T07n0220_594:1073a14": "等，於所降雨不知分齊，亦復不能歡喜忍受。",
    "T07n0220_594:1073a15": "如是如來、應、正等覺，處大眾會雨深法寶。有",
    "T07n0220_594:1073a16": "佛長子大菩薩眾，久植無量殊勝善根，甚",
    "T07n0220_594:1073a17": "深法門之所生長，成就種種廣大意樂，堪",
    "T07n0220_594:1073a18": "受如來大法門雨，聞已歡喜善知分齊。為此",
    "T07n0220_594:1073a19": "義故，今者如來清淨眾中大師子吼，雨大法",
    "T07n0220_594:1073a20": "雨作大饒益。「復次，慶喜！如轉輪王多有諸子，",
    "T07n0220_594:1073a21": "母族清淨形貌端嚴。其王有時多集寶藏，總",
    "T07n0220_594:1073a22": "命諸子分布與之，其心都無誑惑偏黨。時，諸",
    "T07n0220_594:1073a23": "王子既獲眾珍，倍於父王深生敬愛，各作",
    "T07n0220_594:1073a24": "是念：『我等今者審知父王與我同利。』如是如",
    "T07n0220_594:1073a25": "來、應、正等覺是大法主為大法王，自然召集",
    "T07n0220_594:1073a26": "諸佛真子，以大法藏分布與之，其心都無誑",
    "T07n0220_594:1073a27": "惑偏黨。時，諸佛子既獲妙法，倍於如來深生",
    "T07n0220_594:1073a28": "敬愛，各作是念：『我等今者審知如來與我同",
    "T07n0220_594:1073a29": "利，我等今應熾然精進，紹隆佛種令不斷",
    "T07n0220_594:1073b01": "絕。』",
    "T07n0220_594:1073b02": "「復次，慶喜！如是法寶微妙甚深，非餘有情",
    "T07n0220_594:1073b03": "所能信受。劣信解者、增上慢者、行惡見者、行",
    "T07n0220_594:1073b04": "有相者、行有所得者、我慢所壞者、為貪瞋癡",
    "T07n0220_594:1073b05": "所摧伏者、越路行者，諸如是等名餘有情，於",
    "T07n0220_594:1073b06": "此法門不能信受。慶喜當知！下劣信解諸有",
    "T07n0220_594:1073b07": "情類，不能敬愛輪王財寶，要輪王子方生敬",
    "T07n0220_594:1073b08": "愛。慶喜當知！貧窮下劣諸有情類，豈貪輪王",
    "T07n0220_594:1073b09": "所有輪寶、象寶、馬寶、珠寶、女寶、主藏臣寶、主兵",
    "T07n0220_594:1073b10": "將寶，及餘種種上妙衣服、末尼、真珠、金、銀、珊",
    "T07n0220_594:1073b11": "瑚、吠琉璃等多價財寶？彼貧窮人設遇獲得，",
    "T07n0220_594:1073b12": "自懷慚恥不能受用，設復轉賣不知價直，所",
    "T07n0220_594:1073b13": "索至微隨酬便與，或由於寶無鑒別故，心便",
    "T07n0220_594:1073b14": "厭賤而棄捨之。慶喜當知！彼貧窮者非唯不",
    "T07n0220_594:1073b15": "了寶之價直，亦復不知寶之名字。「如是，慶喜！",
    "T07n0220_594:1073b16": "唯有如來、應、正等覺法身之子，或已見諦求",
    "T07n0220_594:1073b17": "大菩提諸聲聞等，或諸菩薩真淨善友之所攝",
    "T07n0220_594:1073b18": "持，乃能信受此法寶藏。彼深敬愛不可得空",
    "T07n0220_594:1073b19": "相應法寶，亦能受用真淨佛法相應理教，",
    "T07n0220_594:1073b20": "亦能修行於一切法無執無著諸菩薩行。慶",
    "T07n0220_594:1073b21": "喜當知！貧窮下劣諸有情類，謂闕正聞、壞",
    "T07n0220_594:1073b22": "正聞者愚癡無眼，豈能希求正法寶藏？設遇",
    "T07n0220_594:1073b23": "獲得不知敬重，於他有情輕而衒賣，或心厭",
    "T07n0220_594:1073b24": "賤而棄捨之。「復次，慶喜！若旃茶羅、若補",
    "T07n0220_594:1073b25": "羯娑、若諸工匠、若餘貧賤惡活命者，終",
    "T07n0220_594:1073b26": "不能求多價珍寶，設遇獲得不自受用，隨",
    "T07n0220_594:1073b27": "得少價即賣與他，或復厭之而便棄捨。慶喜",
    "T07n0220_594:1073b28": "當知！旃茶羅等即是一切外道增語，亦是",
    "T07n0220_594:1073b29": "外道諸弟子眾；諸餘貧賤惡活命者，即諸愚",
    "T07n0220_594:1073c01": "夫異生增語，彼常陷沒惡見淤泥，於一切時",
    "T07n0220_594:1073c02": "行有所得，樂相縛著行有相行，諸有所趣越",
    "T07n0220_594:1073c03": "路而行，不能欣求聖法財寶，設遇獲得不能",
    "T07n0220_594:1073c04": "受用，或深厭棄或賤與他。慶喜當知！若諸佛",
    "T07n0220_594:1073c05": "子行佛行處，為欲住持如來十力、四無畏等",
    "T07n0220_594:1073c06": "無邊佛法令不斷盡，求得如是深法寶藏。彼",
    "T07n0220_594:1073c07": "於如是深法寶藏，起真寶想深心愛重善",
    "T07n0220_594:1073c08": "能受用，精勤守護令不壞失。「慶喜當知！非",
    "T07n0220_594:1073c09": "師子吼野干能學，要師子王所生之子能學",
    "T07n0220_594:1073c10": "斯吼。慶喜當知！言野干者，喻諸邪見愚夫",
    "T07n0220_594:1073c11": "異生，彼定不能精勤方便學正等覺大師子",
    "T07n0220_594:1073c12": "吼，要諸佛子從正等覺自然智生，乃能精",
    "T07n0220_594:1073c13": "勤學正等覺大師子吼，如是佛子於正等覺",
    "T07n0220_594:1073c14": "無上法財善能受用。」",
    "T07n0220_594:1073c15": "爾時，舍利子白佛言：「世尊！甚奇！如來、應、正等",
    "T07n0220_594:1073c16": "覺能集如是清淨眾會。希有！如來、應、正等覺",
    "T07n0220_594:1073c17": "能集如是最勝眾會、自然眾會、難伏眾會、猶",
    "T07n0220_594:1073c18": "若金剛無動無轉無擾眾會，為說般若波羅",
    "T07n0220_594:1073c19": "蜜多。」爾時，世尊告舍利子：「汝善能讚眾會功",
    "T07n0220_594:1073c20": "德。」時，舍利子便白佛言：「眾會功德非我能讚。",
    "T07n0220_594:1073c21": "所以者何？今此眾會成就無量無邊功德，如",
    "T07n0220_594:1073c22": "妙高山讚不能盡。」於是佛告舍利子言：「如是！",
    "T07n0220_594:1073c23": "如是！如汝所說。今此眾會成就無邊清淨、希",
    "T07n0220_594:1073c24": "有、殊勝功德，諸佛世尊稱揚讚歎尚不能",
    "T07n0220_594:1073c25": "盡，況餘有情！又，舍利子！今此眾會非佛世",
    "T07n0220_594:1073c26": "尊力所令集，亦非如來於此眾會有所欲樂",
    "T07n0220_594:1073c27": "而令其集，但由此眾自善根力得聞我名而",
    "T07n0220_594:1073c28": "來集會。又此大眾非為佛來，亦非如來神通",
    "T07n0220_594:1073c29": "召命，但由此眾自善根力之所覺發而來至",
    "T07n0220_594:1074a01": "此。又法應爾，若佛世尊欲說如斯甚深妙法，",
    "T07n0220_594:1074a02": "定有如是諸大菩薩從諸佛國而來集會。又，",
    "T07n0220_594:1074a03": "舍利子！諸佛世尊若去來今、若十方界，將欲",
    "T07n0220_594:1074a04": "開示斷一切疑微妙甚深菩薩藏法，必有如",
    "T07n0220_594:1074a05": "是無量無邊最勝清淨功德眾集。若有如是",
    "T07n0220_594:1074a06": "無量無邊最勝清淨功德眾集，必說如是斷",
    "T07n0220_594:1074a07": "一切疑微妙甚深菩薩藏法。」",
    "T07n0220_594:1074a08": "爾時，世尊告善勇猛菩薩摩訶薩言：「我於處",
    "T07n0220_594:1074a09": "處為諸菩薩摩訶薩眾，宣說般若波羅蜜多",
    "T07n0220_594:1074a10": "令勤修學。云何菩薩摩訶薩眾所學般若波",
    "T07n0220_594:1074a11": "羅蜜多？若能遠達諸法實性，是謂般若波羅",
    "T07n0220_594:1074a12": "蜜多。如是般若波羅蜜多，微妙甚深實不可",
    "T07n0220_594:1074a13": "說。今隨汝等所知境界世俗文句，方便演說",
    "T07n0220_594:1074a14": "甚深般若波羅蜜多，令諸菩薩摩訶薩眾聞",
    "T07n0220_594:1074a15": "已方便精勤修學。「善勇猛！即色蘊非般若",
    "T07n0220_594:1074a16": "波羅蜜多，即受、想、行、識蘊亦非般若波羅蜜",
    "T07n0220_594:1074a17": "多；離色蘊非般若波羅蜜多，離受、想、行、識",
    "T07n0220_594:1074a18": "蘊亦非般若波羅蜜多。何以故？善勇猛！色",
    "T07n0220_594:1074a19": "蘊彼岸非即色蘊，受、想、行、識蘊彼岸亦非即",
    "T07n0220_594:1074a20": "受、想、行、識蘊。如色蘊彼岸，色蘊亦爾；如受、",
    "T07n0220_594:1074a21": "想、行、識蘊彼岸，受、想、行、識蘊亦爾。善勇猛！此",
    "T07n0220_594:1074a22": "中色蘊彼岸非即色蘊者，說色蘊離繫；受、想、",
    "T07n0220_594:1074a23": "行、識蘊彼岸亦非即受、想、行、識蘊者，說受、想、行、",
    "T07n0220_594:1074a24": "識蘊離繫。如色蘊彼岸，色蘊亦爾者，說色",
    "T07n0220_594:1074a25": "蘊自性如是，即說色蘊如所有性本性不可",
    "T07n0220_594:1074a26": "得；如受、想、行、識蘊彼岸，受、想、行、識蘊亦爾者，",
    "T07n0220_594:1074a27": "說受、想、行、識蘊自性如是，即說受、想、行、識蘊",
    "T07n0220_594:1074a28": "如所有性本性不可得。如色蘊如所有性本性",
    "T07n0220_594:1074a29": "不可得，當知般若波羅蜜多亦復如是；如",
    "T07n0220_594:1074b01": "受、想、行、識蘊如所有性本性不可得，當知般",
    "T07n0220_594:1074b02": "若波羅蜜多亦復如是。「善勇猛！即眼處非",
    "T07n0220_594:1074b03": "般若波羅蜜多，即耳、鼻、舌、身、意處亦非般若",
    "T07n0220_594:1074b04": "波羅蜜多；離眼處非般若波羅蜜多，離耳、",
    "T07n0220_594:1074b05": "鼻、舌、身、意處亦非般若波羅蜜多。何以故？善",
    "T07n0220_594:1074b06": "勇猛！眼處彼岸非即眼處，耳、鼻、舌、身、意處",
    "T07n0220_594:1074b07": "彼岸亦非即耳、鼻、舌、身、意處。如眼處彼岸，眼",
    "T07n0220_594:1074b08": "處亦爾；如耳、鼻、舌、身、意處彼岸，耳、鼻、舌、身、意",
    "T07n0220_594:1074b09": "處亦爾。善勇猛！此中眼處彼岸非即眼處",
    "T07n0220_594:1074b10": "者，說眼處離繫；耳、鼻、舌、身、意處彼岸亦非",
    "T07n0220_594:1074b11": "即耳、鼻、舌、身、意處者，說耳、鼻、舌、身、意處離繫。",
    "T07n0220_594:1074b12": "如眼處彼岸，眼處亦爾者，說眼處自性如是，",
    "T07n0220_594:1074b13": "即說眼處如所有性本性不可得；如耳、鼻、舌、",
    "T07n0220_594:1074b14": "身、意處彼岸，耳、鼻、舌、身、意處亦爾者，說耳、鼻、",
    "T07n0220_594:1074b15": "舌、身、意處自性如是，即說耳、鼻、舌、身、意處如所",
    "T07n0220_594:1074b16": "有性本性不可得。如眼處如所有性本性不",
    "T07n0220_594:1074b17": "可得，當知般若波羅蜜多亦復如是；如耳、",
    "T07n0220_594:1074b18": "鼻、舌、身、意處如所有性本性不可得，當知般",
    "T07n0220_594:1074b19": "若波羅蜜多亦復如是。「善勇猛！即色處非",
    "T07n0220_594:1074b20": "般若波羅蜜多，即聲、香、味、觸、法處亦非般若",
    "T07n0220_594:1074b21": "波羅蜜多；離色處非般若波羅蜜多，離聲、",
    "T07n0220_594:1074b22": "香、味、觸、法處亦非般若波羅蜜多。何以故？善",
    "T07n0220_594:1074b23": "勇猛！色處彼岸非即色處，聲、香、味、觸、法處",
    "T07n0220_594:1074b24": "彼岸亦非即聲、香、味、觸、法處。如色處彼岸，色處",
    "T07n0220_594:1074b25": "亦爾；如聲、香、味、觸、法處彼岸，聲、香、味、觸、法處",
    "T07n0220_594:1074b26": "亦爾。善勇猛！此中色處彼岸非即色處者，",
    "T07n0220_594:1074b27": "說色處離繫；聲、香、味、觸、法處彼岸亦非即聲、",
    "T07n0220_594:1074b28": "香、味、觸、法處者，說聲、香、味、觸、法處離繫。如",
    "T07n0220_594:1074b29": "色處彼岸，色處亦爾者，說色處自性如是，即",
    "T07n0220_594:1074c01": "說色處如所有性本性不可得；如聲、香、味、觸、",
    "T07n0220_594:1074c02": "法處彼岸，聲、香、味、觸、法處亦爾者，說聲、香、味、",
    "T07n0220_594:1074c03": "觸、法處自性如是，即說聲、香、味、觸、法處如所有",
    "T07n0220_594:1074c04": "性本性不可得。如色處如所有性本性不可",
    "T07n0220_594:1074c05": "得，當知般若波羅蜜多亦復如是；如聲、香、",
    "T07n0220_594:1074c06": "味、觸、法處如所有性本性不可得，當知般若",
    "T07n0220_594:1074c07": "波羅蜜多亦復如是。「善勇猛！即眼界非般",
    "T07n0220_594:1074c08": "若波羅蜜多，即耳、鼻、舌、身、意界亦非般若波",
    "T07n0220_594:1074c09": "羅蜜多；離眼界非般若波羅蜜多，離耳、鼻、",
    "T07n0220_594:1074c10": "舌、身、意界亦非般若波羅蜜多。何以故？善",
    "T07n0220_594:1074c11": "勇猛！眼界彼岸非即眼界，耳、鼻、舌、身、意界",
    "T07n0220_594:1074c12": "彼岸亦非即耳、鼻、舌、身、意界。如眼界彼岸，眼",
    "T07n0220_594:1074c13": "界亦爾；如耳、鼻、舌、身、意界彼岸，耳、鼻、舌、身、意",
    "T07n0220_594:1074c14": "界亦爾。善勇猛！此中眼界彼岸非即眼界",
    "T07n0220_594:1074c15": "者，說眼界離繫；耳、鼻、舌、身、意界彼岸非即",
    "T07n0220_594:1074c16": "耳、鼻、舌、身、意界者，說耳、鼻、舌、身、意界離繫。如",
    "T07n0220_594:1074c17": "眼界彼岸，眼界亦爾者，說眼界自性如是，即",
    "T07n0220_594:1074c18": "說眼界如所有性本性不可得；如耳、鼻、舌、身、",
    "T07n0220_594:1074c19": "意界彼岸，耳、鼻、舌、身、意界亦爾者，說耳、鼻、舌、",
    "T07n0220_594:1074c20": "身、意界自性如是，即說耳、鼻、舌、身、意界如所有",
    "T07n0220_594:1074c21": "性本性不可得。如眼界如所有性本性不可",
    "T07n0220_594:1074c22": "得，當知般若波羅蜜多亦復如是；如耳、鼻、",
    "T07n0220_594:1074c23": "舌、身、意界如所有性本性不可得，當知般若",
    "T07n0220_594:1074c24": "波羅蜜多亦復如是。「善勇猛！即色界非般",
    "T07n0220_594:1074c25": "若波羅蜜多，即聲、香、味、觸、法界亦非般若波",
    "T07n0220_594:1074c26": "羅蜜多；離色界非般若波羅蜜多，離聲、香、味、",
    "T07n0220_594:1074c27": "觸、法界亦非般若波羅蜜多。何以故？善勇",
    "T07n0220_594:1074c28": "猛！色界彼岸非即色界，聲、香、味、觸、法界彼岸",
    "T07n0220_594:1074c29": "亦非即聲、香、味、觸、法界。如色界彼岸，色界亦",
    "T07n0220_594:1075a01": "爾；如聲、香、味、觸、法界彼岸，聲、香、味、觸、法界亦",
    "T07n0220_594:1075a02": "爾。善勇猛！此中色界彼岸非即色界者，說色",
    "T07n0220_594:1075a03": "界離繫；聲、香、味、觸、法界彼岸非即聲、香、味、觸、",
    "T07n0220_594:1075a04": "法界者，說聲、香、味、觸、法界離繫。如色界彼岸，",
    "T07n0220_594:1075a05": "色界亦爾者，說色界自性如是，即說色界如",
    "T07n0220_594:1075a06": "所有性本性不可得；如聲、香、味、觸、法界彼岸，",
    "T07n0220_594:1075a07": "聲、香、味、觸、法界亦爾者，說聲、香、味、觸、法界自",
    "T07n0220_594:1075a08": "性如是，即說聲、香、味、觸、法界如所有性本性不",
    "T07n0220_594:1075a09": "可得。如色界如所有性本性不可得，當知般",
    "T07n0220_594:1075a10": "若波羅蜜多亦復如是；如聲、香、味、觸、法界如所",
    "T07n0220_594:1075a11": "有性本性不可得，當知般若波羅蜜多亦復",
    "T07n0220_594:1075a12": "如是。「善勇猛！即眼識界非般若波羅蜜多",
    "T07n0220_594:1075a13": "即耳、鼻、舌、身、意識界亦非般若波羅蜜多；離",
    "T07n0220_594:1075a14": "眼識界非般若波羅蜜多，離耳、鼻、舌、身、意識界",
    "T07n0220_594:1075a15": "亦非般若波羅蜜多。何以故？善勇猛！眼識界",
    "T07n0220_594:1075a16": "彼岸非即眼識界，耳、鼻、舌、身、意識界彼岸亦",
    "T07n0220_594:1075a17": "非即耳、鼻、舌、身、意識界。如眼識界彼岸，眼識界",
    "T07n0220_594:1075a18": "亦爾；如耳、鼻、舌、身、意識界彼岸，耳、鼻、舌、身、意",
    "T07n0220_594:1075a19": "識界亦爾。善勇猛！此中眼識界彼岸非即眼",
    "T07n0220_594:1075a20": "識界者，說眼識界離繫；耳、鼻、舌、身、意識界彼",
    "T07n0220_594:1075a21": "岸非即耳、鼻、舌、身、意識界者，說耳、鼻、舌、身、意",
    "T07n0220_594:1075a22": "識界離繫。如眼識界彼岸，眼識界亦爾者，說",
    "T07n0220_594:1075a23": "眼識界自性如是，即說眼識界如所有性本性",
    "T07n0220_594:1075a24": "不可得；如耳、鼻、舌、身、意識界彼岸，耳、鼻、舌、身、",
    "T07n0220_594:1075a25": "意識界亦爾者，說耳、鼻、舌、身、意識界自性如",
    "T07n0220_594:1075a26": "是，即說耳、鼻、舌、身、意識界如所有性本性不可",
    "T07n0220_594:1075a27": "得。如眼識界如所有性本性不可得，當知般",
    "T07n0220_594:1075a28": "若波羅蜜多亦復如是；如耳、鼻、舌、身、意識界",
    "T07n0220_594:1075a29": "如所有性本性不可得，當知般若波羅蜜多",
    "T07n0220_594:1075b01": "亦復如是。「善勇猛！即一切法非般若波羅蜜",
    "T07n0220_594:1075b02": "多，離一切法亦非般若波羅蜜多，何以故？善",
    "T07n0220_594:1075b03": "勇猛！一切法彼岸非即一切法。如一切法彼",
    "T07n0220_594:1075b04": "岸，一切法亦爾。善勇猛！此中一切法彼岸非",
    "T07n0220_594:1075b05": "即一切法者，說一切法離繫；如一切法彼岸，",
    "T07n0220_594:1075b06": "一切法亦爾者，說一切法自性如是，即說一",
    "T07n0220_594:1075b07": "切法如所有性本性不可得。如一切法如所",
    "T07n0220_594:1075b08": "有性本性不可得，當知般若波羅蜜多亦復",
    "T07n0220_594:1075b09": "如是。「復次，善勇猛！如是般若波羅蜜多，不依",
    "T07n0220_594:1075b10": "色蘊，亦不依受、想、行、識蘊；如是般若波羅蜜",
    "T07n0220_594:1075b11": "多，不依眼處，亦不依耳、鼻、舌、身、意處；如是般",
    "T07n0220_594:1075b12": "若波羅蜜多，不依色處，亦不依聲、香、味、觸、法",
    "T07n0220_594:1075b13": "處；如是般若波羅蜜多，不依眼界，亦不依耳、",
    "T07n0220_594:1075b14": "鼻、舌、身、意界；如是般若波羅蜜多，不依色界，",
    "T07n0220_594:1075b15": "亦不依聲、香、味、觸、法界；如是般若波羅蜜多，",
    "T07n0220_594:1075b16": "不依眼識界，亦不依耳、鼻、舌、身、意識界。如是",
    "T07n0220_594:1075b17": "般若波羅蜜多，於一切法都無所依。「復次，善",
    "T07n0220_594:1075b18": "勇猛！如是般若波羅蜜多，不在色蘊內，不在",
    "T07n0220_594:1075b19": "色蘊外，不在兩間，遠離而住；亦不在受、想、行、",
    "T07n0220_594:1075b20": "識蘊內，不在受、想、行、識蘊外，不在兩間，遠離",
    "T07n0220_594:1075b21": "而住。如是般若波羅蜜多，不在眼處內，不在",
    "T07n0220_594:1075b22": "眼處外，不在兩間，遠離而住；亦不在耳、鼻、舌、",
    "T07n0220_594:1075b23": "身、意處內，不在耳、鼻、舌、身、意處外，不在兩間，",
    "T07n0220_594:1075b24": "遠離而住。如是般若波羅蜜多，不在色處內，",
    "T07n0220_594:1075b25": "不在色處外，不在兩間，遠離而住；亦不在聲、",
    "T07n0220_594:1075b26": "香、味、觸、法處內，不在聲、香、味、觸、法處外，不在",
    "T07n0220_594:1075b27": "兩間，遠離而住。如是般若波羅蜜多，不在眼",
    "T07n0220_594:1075b28": "界內，不在眼界外，不在兩間，遠離而住；亦不",
    "T07n0220_594:1075b29": "在耳、鼻、舌、身、意界內，不在耳、鼻、舌、身、意界外，",
    "T07n0220_594:1075c01": "不在兩間，遠離而住。如是般若波羅蜜多，不",
    "T07n0220_594:1075c02": "在色界內，不在色界外，不在兩間，遠離而",
    "T07n0220_594:1075c03": "住；亦不在聲、香、味、觸、法界內，不在聲、香、味、觸、",
    "T07n0220_594:1075c04": "法界外，不在兩間，遠離而住。如是般若波",
    "T07n0220_594:1075c05": "羅蜜多，不在眼識界內，不在眼識界外，不在",
    "T07n0220_594:1075c06": "兩間，遠離而住；亦不在耳、鼻、舌、身、意識界內，",
    "T07n0220_594:1075c07": "不在耳、鼻、舌、身、意識界外，不在兩間，遠離而",
    "T07n0220_594:1075c08": "住。如是般若波羅蜜多，不在一切法內，不",
    "T07n0220_594:1075c09": "在一切法外，不在兩間，遠離而住。「復次，善勇",
    "T07n0220_594:1075c10": "猛！如是般若波羅蜜多，與色蘊非相應非不",
    "T07n0220_594:1075c11": "相應，與受、想、行、識蘊亦非相應非不相應。如",
    "T07n0220_594:1075c12": "是般若波羅蜜多，與眼處非相應非不相應，",
    "T07n0220_594:1075c13": "與耳、鼻、舌、身、意處亦非相應非不相應。如是",
    "T07n0220_594:1075c14": "般若波羅蜜多，與色處非相應非不相應，與",
    "T07n0220_594:1075c15": "聲、香、味、觸、法處亦非相應非不相應。如是般",
    "T07n0220_594:1075c16": "若波羅蜜多，與眼界非相應非不相應，與耳、",
    "T07n0220_594:1075c17": "鼻、舌、身、意界亦非相應非不相應。如是般若",
    "T07n0220_594:1075c18": "波羅蜜多，與色界非相應非不相應，與聲、香、",
    "T07n0220_594:1075c19": "味、觸、法界亦非相應非不相應。如是般若波",
    "T07n0220_594:1075c20": "羅蜜多，與眼識界非相應非不相應，與耳、鼻、",
    "T07n0220_594:1075c21": "舌、身、意識界亦非相應非不相應。如是般若",
    "T07n0220_594:1075c22": "波羅蜜多，與一切法非相應非不相應。",
    "T07n0220_594:1075c23": "「復次，善勇猛！色蘊真如、不虛妄性、不變異性、",
    "T07n0220_594:1075c24": "如所有性，是謂般若波羅蜜多；受、想、行、識蘊",
    "T07n0220_594:1075c25": "真如、不虛妄性、不變異性、如所有性，是謂般若",
    "T07n0220_594:1075c26": "波羅蜜多。眼處真如不虛妄性、不變異性、如",
    "T07n0220_594:1075c27": "所有性，是謂般若波羅蜜多；耳、鼻、舌、身、意處",
    "T07n0220_594:1075c28": "真如、不虛妄性、不變異性、如所有性，是謂般若",
    "T07n0220_594:1075c29": "波羅蜜多。色處真如、不虛妄性、不變異性、如",
    "T07n0220_594:1076a01": "所有性，是謂般若波羅蜜多；聲、香、味、觸、法處",
    "T07n0220_594:1076a02": "真如、不虛妄性、不變異性、如所有性，是謂般若",
    "T07n0220_594:1076a03": "波羅蜜多。眼界真如、不虛妄性、不變異性、如",
    "T07n0220_594:1076a04": "所有性，是謂般若波羅蜜多；耳、鼻、舌、身、意界",
    "T07n0220_594:1076a05": "真如、不虛妄性、不變異性、如所有性，是謂般若",
    "T07n0220_594:1076a06": "波羅蜜多。色界真如、不虛妄性、不變異性、如",
    "T07n0220_594:1076a07": "所有性，是謂般若波羅蜜多；聲、香、味、觸、法界",
    "T07n0220_594:1076a08": "真如、不虛妄性、不變異性、如所有性，是謂般若",
    "T07n0220_594:1076a09": "波羅蜜多。眼識界真如、不虛妄性、不變異性、",
    "T07n0220_594:1076a10": "如所有性，是謂般若波羅蜜多；耳、鼻、舌、身、意",
    "T07n0220_594:1076a11": "識界真如、不虛妄性、不變異性、如所有性，是謂",
    "T07n0220_594:1076a12": "般若波羅蜜多。一切法真如、不虛妄性、不變",
    "T07n0220_594:1076a13": "異性、如所有性，是謂般若波羅蜜多。「復次，善",
    "T07n0220_594:1076a14": "勇猛！色蘊者離色蘊性，所以者何？非色蘊中",
    "T07n0220_594:1076a15": "有色蘊性。此無所有，是謂般若波羅蜜多。受、",
    "T07n0220_594:1076a16": "想、行、識蘊者離受、想、行、識蘊性，所以者何？",
    "T07n0220_594:1076a17": "非受、想、行、識蘊中有受、想、行、識蘊性。此無所",
    "T07n0220_594:1076a18": "有，是謂般若波羅蜜多。眼處者離眼處性，",
    "T07n0220_594:1076a19": "所以者何？非眼處中有眼處性。此無所有，",
    "T07n0220_594:1076a20": "是謂般若波羅蜜多。耳、鼻、舌、身、意處者離耳、",
    "T07n0220_594:1076a21": "鼻、舌、身、意處性，所以者何？非耳、鼻、舌、身、意",
    "T07n0220_594:1076a22": "處中有耳、鼻、舌、身、意處性。此無所有，是謂般",
    "T07n0220_594:1076a23": "若波羅蜜多。色處者離色處性，所以者何？",
    "T07n0220_594:1076a24": "非色處中有色處性。此無所有，是謂般若波",
    "T07n0220_594:1076a25": "羅蜜多。聲、香、味、觸、法處者離聲、香、味、觸、法處",
    "T07n0220_594:1076a26": "性，所以者何？非聲、香、味、觸、法處中有聲、香、",
    "T07n0220_594:1076a27": "味、觸、法處性。此無所有，是謂般若波羅蜜多。",
    "T07n0220_594:1076a28": "眼界者離眼界性，所以者何？非眼界中有",
    "T07n0220_594:1076a29": "眼界性。此無所有，是謂般若波羅蜜多。耳、",
    "T07n0220_594:1076b01": "鼻、舌、身、意界者離耳、鼻、舌、身、意界性，所以者",
    "T07n0220_594:1076b02": "何？非耳、鼻、舌、身、意界中有耳、鼻、舌、身、意界性。",
    "T07n0220_594:1076b03": "此無所有，是謂般若波羅蜜多。色界者離色",
    "T07n0220_594:1076b04": "界性，所以者何？非色界中有色界性。此",
    "T07n0220_594:1076b05": "無所有，是謂般若波羅蜜多。聲、香、味、觸、法界",
    "T07n0220_594:1076b06": "者離聲、香、味、觸、法界性，所以者何？非聲、香、",
    "T07n0220_594:1076b07": "味、觸、法界中有聲、香、味、觸、法界性。此無所有，",
    "T07n0220_594:1076b08": "是謂般若波羅蜜多。眼識界者離眼識界性，",
    "T07n0220_594:1076b09": "所以者何？非眼識界中有眼識界性。此無",
    "T07n0220_594:1076b10": "所有，是謂般若波羅蜜多。耳、鼻、舌、身、意識界",
    "T07n0220_594:1076b11": "者離耳、鼻、舌、身、意識界性，所以者何？非耳、",
    "T07n0220_594:1076b12": "鼻、舌、身、意識界中有耳、鼻、舌、身、意識界性。此",
    "T07n0220_594:1076b13": "無所有，是謂般若波羅蜜多。一切法者離一",
    "T07n0220_594:1076b14": "切法性，所以者何？非一切法中有一切法",
    "T07n0220_594:1076b15": "性。此無所有，是謂般若波羅蜜多。「復次，善",
    "T07n0220_594:1076b16": "勇猛！色蘊自性離色蘊，受、想、行、識蘊自性",
    "T07n0220_594:1076b17": "離受、想、行、識蘊；此離自性，是謂般若波羅蜜",
    "T07n0220_594:1076b18": "多。眼處自性離眼處，耳、鼻、舌、身、意處自性",
    "T07n0220_594:1076b19": "離耳、鼻、舌、身、意處；此離自性，是謂般若波羅",
    "T07n0220_594:1076b20": "蜜多。色處自性離色處，聲、香、味、觸、法處自",
    "T07n0220_594:1076b21": "性離聲、香、味、觸、法處；此離自性，是謂般若波",
    "T07n0220_594:1076b22": "羅蜜多。眼界自性離眼界，耳、鼻、舌、身、意界自",
    "T07n0220_594:1076b23": "性離耳、鼻、舌、身、意界；此離自性，是謂般若波",
    "T07n0220_594:1076b24": "羅蜜多。色界自性離色界，聲、香、味、觸、法界自",
    "T07n0220_594:1076b25": "性離聲、香、味、觸、法界；此離自性，是謂般若波",
    "T07n0220_594:1076b26": "羅蜜多。眼識界自性離眼識界，耳、鼻、舌、身、意",
    "T07n0220_594:1076b27": "識界自性離耳、鼻、舌、身、意識界；此離自性，是",
    "T07n0220_594:1076b28": "謂般若波羅蜜多。一切法自性離一切法，此",
    "T07n0220_594:1076b29": "離自性，是謂般若波羅蜜多。「復次，善勇猛！色",
    "T07n0220_594:1076c01": "蘊無色蘊自性，受、想、行、識蘊無受、想、行、識蘊",
    "T07n0220_594:1076c02": "自性；此無自性，是謂般若波羅蜜多。眼處無",
    "T07n0220_594:1076c03": "眼處自性，耳、鼻、舌、身、意處無耳、鼻、舌、身、意處",
    "T07n0220_594:1076c04": "自性；此無自性，是謂般若波羅蜜多。色處無",
    "T07n0220_594:1076c05": "色處自性，聲、香、味、觸、法處無聲、香、味、觸、法處",
    "T07n0220_594:1076c06": "自性；此無自性，是謂般若波羅蜜多。眼界無",
    "T07n0220_594:1076c07": "眼界自性，耳、鼻、舌、身、意界無耳、鼻、舌、身、意界",
    "T07n0220_594:1076c08": "自性；此無自性，是謂般若波羅蜜多。色界無",
    "T07n0220_594:1076c09": "色界自性，聲、香、味、觸、法界無聲、香、味、觸、法界",
    "T07n0220_594:1076c10": "自性；此無自性，是謂般若波羅蜜多。眼識界",
    "T07n0220_594:1076c11": "無眼識界自性，耳、鼻、舌、身、意識界無耳、鼻、舌、",
    "T07n0220_594:1076c12": "身、意識界自性；此無自性，是謂般若波羅蜜",
    "T07n0220_594:1076c13": "多。一切法無一切法自性，此無自性，是謂般",
    "T07n0220_594:1076c14": "若波羅蜜多。",
    "T07n0220_594:1076c15": "大般若波羅蜜多經卷第五百九十四"
}