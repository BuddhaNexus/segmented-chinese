{
    "X88n1646_031:0238b21": "居士傳三十一",
    "X88n1646_031:0238b23": "三李馮蔡二吳顏呂葛余張傳",
    "X88n1646_031:0238b24": "李似之初名彌遠。後易名彌遜。號普現居士。蘇州吳",
    "X88n1646_031:0238c01": "縣人也。大觀三年登第。官起居郎。久參圜悟禪師。一",
    "X88n1646_031:0238c02": "日早朝回。至天津橋馬躍。忽有省。通身汗流。直造天",
    "X88n1646_031:0238c03": "寧寺。適圜悟出門。遙見便喚曰。且喜居士大事了畢。",
    "X88n1646_031:0238c04": "似之厲聲曰。和尚眼花作麼。圜悟便喝。似之亦喝。於",
    "X88n1646_031:0238c05": "是機鋒迅捷。每與圜悟問答當機不讓。以封事鯁切。",
    "X88n1646_031:0238c06": "貶知廬山縣。改奉嵩山祠。宣和末起知冀州。建炎三",
    "X88n1646_031:0238c07": "年復官起居郎。累遷至戶部侍郎。秦檜主和議。似之",
    "X88n1646_031:0238c08": "抗疏。力爭不可。檜邀至私第。以甘言要之。似之曰。彌",
    "X88n1646_031:0238c09": "遜受國厚恩。何敢見利忘義。顧今日之事。國人皆以",
    "X88n1646_031:0238c10": "為不可。獨有一去可報相公。檜默然。似之再上疏。爭",
    "X88n1646_031:0238c11": "益力。紹興九年出知端州。改漳州。明年乞罷職。隱連",
    "X88n1646_031:0238c12": "江西山。檜猶以前事為憾。削其籍。似之遂屏絕人事。",
    "X88n1646_031:0238c13": "築菴以居十餘年。一日示微疾。索湯沐浴畢。作偈曰。",
    "X88n1646_031:0238c14": "漫說從來牧護。今日分明呈露。虗空拶倒須彌。說甚",
    "X88n1646_031:0238c15": "向上一路。遂擲筆趺坐而逝。既朝廷思其忠。復敷文",
    "X88n1646_031:0238c16": "閣待制。同時趙表之者。名令衿。太祖五世孫也。參圜",
    "X88n1646_031:0238c17": "悟於甌阜。圜悟曰。此事要得相應。直須死一回方得。",
    "X88n1646_031:0238c18": "表之得旨。甞自疏曰。家貧遭劫。誰知盡底。不存空室",
    "X88n1646_031:0238c19": "無人。幾度賊來亦打。圜悟囑令加護(宋史．五燈會元．夷堅志)。",
    "X88n1646_031:0238c20": "李德遠名浩。建昌人。紹興中進士。累官吏部侍郎。立",
    "X88n1646_031:0238c21": "朝忠憤激烈。言切時弊。人不敢干以私。甞讀首楞嚴",
    "X88n1646_031:0238c22": "經如遊舊國。後造明果。問法於應菴。應菴揕其胸曰。",
    "X88n1646_031:0238c23": "侍郎死後向甚處去。德遠駭然汗下。應菴喝出。德遠",
    "X88n1646_031:0238c24": "退而力究。不旬日徑躋堂奧。以偈寄同參嚴康朝曰。",
    "X88n1646_031:0239a01": "門有孫臏舖。家存甘贄妻。夜眠還早起。誰悟復誰迷。",
    "X88n1646_031:0239a02": "康朝。湖州長興人。參應菴得旨。作頌曰。趙州狗子無",
    "X88n1646_031:0239a03": "佛性。我道狗子佛性有。驀然言下自知歸。從茲不信",
    "X88n1646_031:0239a04": "趙州口。著精神。自抖擻。隨人背後無好手。騎牛覓牛",
    "X88n1646_031:0239a05": "笑殺人。如今始覺從前謬。又有鬻胭脂者亦久參應",
    "X88n1646_031:0239a06": "菴。頗自負。德遠贈以偈曰。不塗紅粉自風流。往往禪",
    "X88n1646_031:0239a07": "徒到此休。透過古今圈[袖-由+貴]後。却來者裏喫拳頭。德遠",
    "X88n1646_031:0239a08": "後為夔路帥。卒於官(宋史．續燈存稿．增集續傳燈錄)。",
    "X88n1646_031:0239a09": "李漢老名邴。濟州任城人也。登崇寧五年第。紹興初",
    "X88n1646_031:0239a10": "官資政殿學士。立朝挺挺有大節。屢陳戰守之策。不",
    "X88n1646_031:0239a11": "報。歸老泉州。語具宋史。中大慧禪師方住泉南長樂",
    "X88n1646_031:0239a12": "菴。漢老數往叩擊。一日大慧舉自頌趙州庭前柏樹",
    "X88n1646_031:0239a13": "子話拈云。庭前柏樹子。今日重新舉。打破趙州關。特",
    "X88n1646_031:0239a14": "地尋言語。敢問大眾。既是打破趙州關。因甚特地尋",
    "X88n1646_031:0239a15": "言語。良久云。當初將為茅長短。燒了原來地不平。漢",
    "X88n1646_031:0239a16": "老忽然有省。別後以書告曰。邴平生學解盡落情見。",
    "X88n1646_031:0239a17": "一取一舍如衣壞絮行草棘中。適自纏繞。今一笑頓",
    "X88n1646_031:0239a18": "適。欣幸可量。頃有可自驗者三。一事無逆順隨緣即",
    "X88n1646_031:0239a19": "應不留胸中。二宿習濃厚不加排遣自爾輕微。三古",
    "X88n1646_031:0239a20": "人公案舊所茫然時復瞥地。但恐得少為足。當擴而",
    "X88n1646_031:0239a21": "充之。願更加提誨。大慧答書曰。但盡凡情。別無聖解。",
    "X88n1646_031:0239a22": "公既一笑豁開正眼消息。頓亡得力不得力。如人飲",
    "X88n1646_031:0239a23": "水。冷暖自知矣。然日用之間。當依黃面老子所言。刳",
    "X88n1646_031:0239a24": "其正性。除其助因。違其現業。此乃了事漢。無方便中",
    "X88n1646_031:0239b01": "真方便。無修證中真修證也。漢老遂命工圖大慧像。",
    "X88n1646_031:0239b02": "奉之終身。卒諡文敏(宋史．大慧年譜．語錄)。",
    "X88n1646_031:0239b03": "馮濟川名楫蜀。遂寧人也。由太學登第。初參佛眼遠",
    "X88n1646_031:0239b04": "禪師。一日同佛眼經行。偶有童子吟曰。萬象之中獨",
    "X88n1646_031:0239b05": "露身。佛眼拊濟川背曰好聻。濟川於是有省。紹興七",
    "X88n1646_031:0239b06": "年除給事中。會大慧杲禪師就明慶寺開堂。濟川進",
    "X88n1646_031:0239b07": "見。大慧下座次。濟川問曰。和尚常言。不作這蟲豸。為",
    "X88n1646_031:0239b08": "什麼今日敗闕。大慧曰。盡大地是箇杲上座。你作麼",
    "X88n1646_031:0239b09": "生見。濟川擬議。大慧便掌之。明年濟川依大慧坐夏",
    "X88n1646_031:0239b10": "山中。日止一食。長坐不臥。一日大慧舉藥山初參石",
    "X88n1646_031:0239b11": "頭及馬祖因緣。濟川復有省。因舉呈大慧曰。恁麼也",
    "X88n1646_031:0239b12": "不得。囌嚕娑婆訶。不恁麼也不得。[口*悉]唎娑婆訶。恁麼",
    "X88n1646_031:0239b13": "不恁麼總不得。囌嚕[口*悉]唎娑婆訶。大慧印以偈曰。梵",
    "X88n1646_031:0239b14": "語唐言打成一塊。咄哉俗人。得此三昧。既而兼修淨",
    "X88n1646_031:0239b15": "業。作彌陀懺儀。甞出帥瀘南。率道俗作繫念會。以西",
    "X88n1646_031:0239b16": "方為歸。時經建炎兵亂。後名剎藏經多殘燬。乃捐俸",
    "X88n1646_031:0239b17": "錢造大藏經四十八所。小藏四大部者。亦如其數分",
    "X88n1646_031:0239b18": "貯諸剎。後知卭州。二十三年秋乞休。預報親知期以",
    "X88n1646_031:0239b19": "十月三日告終。至期令後廳置高座。見客如平時。日",
    "X88n1646_031:0239b20": "將午。具衣冠。望闕肅拜。請漕使攝州事。著僧衣據高",
    "X88n1646_031:0239b21": "座。囑諸官吏道俗各宜向道。建立法幢。遂拈拄杖按",
    "X88n1646_031:0239b22": "膝泊然坐化。漕使曰。安撫去住如此自由。何不留一",
    "X88n1646_031:0239b23": "偈以表異蹟。濟川復張目索筆書曰。初三十一。中九",
    "X88n1646_031:0239b24": "下七。老人言盡。龜哥眼赤。有語錄頌古行於世(大慧年譜．",
    "X88n1646_031:0239c01": "五燈會元)。",
    "X88n1646_031:0239c02": "蔡子應名樞閩。興化人也。紹興初官吏部郎中。家居",
    "X88n1646_031:0239c03": "日請大慧住靈巖天宮菴。與李漢老同咨法要。既而",
    "X88n1646_031:0239c04": "以書自通所得曰。樞近看狗子無佛性話。恰似平地",
    "X88n1646_031:0239c05": "釘個繫驢橛子。一除除却。頓覺廓然。本無罣礙。見得",
    "X88n1646_031:0239c06": "竹篦子徹底分明。自己脚根下一段大事明如皎日。",
    "X88n1646_031:0239c07": "廓若太虗。從本以來不生不滅不變不易。赤骨歷著",
    "X88n1646_031:0239c08": "一絲毫不得。直饒千佛出世亦無摸索處。菩提煩惱",
    "X88n1646_031:0239c09": "真如涅槃皆為剩法。因作頌曰。雲門篦子。逢人便舉。",
    "X88n1646_031:0239c10": "有眼無睛。徒勞下語。又曰。狗子無佛性。截斷衲僧命。",
    "X88n1646_031:0239c11": "打破趙州關。識得雲門病。大慧可之。已而大慧在衡",
    "X88n1646_031:0239c12": "陽聞李漢老卒。遣僧弔之。歎曰。泉南道友零落殆盡。",
    "X88n1646_031:0239c13": "今惟蔡郎中一人而已。不若生祭之。乃為文曰。致祭",
    "X88n1646_031:0239c14": "於靈巖山下半風半顛大脫空居士之靈。惟靈。鐵器",
    "X88n1646_031:0239c15": "市裏牙人。脫空場中主將。黑豆換人眼睛。只做這般",
    "X88n1646_031:0239c16": "伎倆。將謂閻老不知。一向起模畫[打-丁+羕]。而今死去見渠。",
    "X88n1646_031:0239c17": "看你有何憑仗。鑊湯爐炭橫行。劍樹刀山逆上。我儂",
    "X88n1646_031:0239c18": "聞說欣然。獃漢攢眉惆悵。人情敢不周旋。薄奠聊陳",
    "X88n1646_031:0239c19": "供養。郭郎線斷俱休。嗚呼哀哉尚饗。僧未至而子應",
    "X88n1646_031:0239c20": "卒矣。復繫以辭曰。嗚呼。始以前文與公相戲。此意未",
    "X88n1646_031:0239c21": "達公已瞥地。二俱偶然。初無實義。公既去矣。文焉敢",
    "X88n1646_031:0239c22": "棄。就而祭之。是法如是。建州劉子羽。名彥修。紹興中",
    "X88n1646_031:0239c23": "知泉州。亦參大慧。看柏樹話有省。頌曰。趙州柏樹太",
    "X88n1646_031:0239c24": "無端。境上追尋也大難。處處綠楊堪繫馬。家家門底",
    "X88n1646_031:0240a01": "透長安(大慧年譜〔續燈存稿〕)。",
    "X88n1646_031:0240a02": "吳元昭名偉明。邵武人。南宋初官學士。甞閱華嚴梵",
    "X88n1646_031:0240a03": "行品自謂有悟入處。大慧見其所為。跋語曰。此人只",
    "X88n1646_031:0240a04": "悟得無梵行而已。既謁大慧呈解。大慧不許。并為痛",
    "X88n1646_031:0240a05": "說禪病。因舉狗子無佛性話。元昭疑之。留菴十日。呈",
    "X88n1646_031:0240a06": "解二十次俱不許。因語之曰。不須呈伎倆。直須啐地",
    "X88n1646_031:0240a07": "折爆地斷方了得生死。即辭去。道次延平。忽然契悟。",
    "X88n1646_031:0240a08": "因將室中所舉因緣連書數頌。其一云。不是心。不是",
    "X88n1646_031:0240a09": "佛。不是物。通身一串金鎖骨。趙州親見老南泉。解道",
    "X88n1646_031:0240a10": "鎮州出蘿蔔。大慧證以偈曰。通身一串金鎖骨。堪與",
    "X88n1646_031:0240a11": "人天為軌則。要識臨濟小廝兒。便是當年白拈賊。其",
    "X88n1646_031:0240a12": "法友彌光和之曰。通身一串金鎖骨。正眼觀來猶剩",
    "X88n1646_031:0240a13": "物。縱使當機覿面提。敢保居士猶未徹(大慧年譜)。",
    "X88n1646_031:0240a14": "吳十三者遺其名。建寧仙州人。紹興中給侍開善謙",
    "X88n1646_031:0240a15": "公參究頗力。忽於夜中有省。占偈曰。元來無縫罅。觸",
    "X88n1646_031:0240a16": "著便光輝。既是千金寶。何須彈雀兒。開善答之曰。啐",
    "X88n1646_031:0240a17": "地折時真慶快。死生凡聖盡平沉。仙州山下呵呵笑。",
    "X88n1646_031:0240a18": "不負相期宿昔心(續燈存稿)。",
    "X88n1646_031:0240a19": "如如居士顏丙者雪峯然公嗣也。甞作三教詠曰。硬",
    "X88n1646_031:0240a20": "似綿團軟似鐵。六月炎天一點雪。露柱燈籠笑點頭。",
    "X88n1646_031:0240a21": "啞子得夢向誰說。古來三教強安名。如來杜口於磨",
    "X88n1646_031:0240a22": "竭。夫子謂默而識之。老聃謂大辨若訥。直饒剖破作",
    "X88n1646_031:0240a23": "一家。不免落在第二月。又頌子湖狗話曰。貧家無所",
    "X88n1646_031:0240a24": "有。只養一隻狗。便是佛出來。也須遭一口。著勸修淨",
    "X88n1646_031:0240b01": "業文行於世(續燈存稿．學佛考訓)。",
    "X88n1646_031:0240b02": "呂鐵船遺其名。母秦國夫人。夢福巖佑公至家而生",
    "X88n1646_031:0240b03": "鐵船。弱冠時即究心法要。日夕參空山禪師。一日師",
    "X88n1646_031:0240b04": "問曰。曾見趙州麼。鐵船厲聲曰無。師休去。每稱於人",
    "X88n1646_031:0240b05": "曰再來人也。甞任江淮都總管。於蘇嘉定建永壽寺",
    "X88n1646_031:0240b06": "以延僧。達摩忌日拈香曰。西來不稱梁王旨。西去空",
    "X88n1646_031:0240b07": "擕一隻履。若言妙用與神通。真正衲僧誰數你。九年",
    "X88n1646_031:0240b08": "面壁尋出場。接得一人又無臂。衣盂連累到盧能。從",
    "X88n1646_031:0240b09": "此葛藤生不已。罪過有彌天。源流無滴水。今朝七百",
    "X88n1646_031:0240b10": "八十六年逢忌辰。那个兒孫不痛徹骨髓。一爐香篆",
    "X88n1646_031:0240b11": "一甌茶。報恩却是孤恩的。欲把拳頭舉似伊。憐渠已",
    "X88n1646_031:0240b12": "沒當門齒。有山居詩及諸偈言。俱超倫邁俗(續燈存稿)。",
    "X88n1646_031:0240b13": "葛謙問名郯。不詳其里居。少擢上第。玩心禪悅。謁無",
    "X88n1646_031:0240b14": "菴全公。全令看即心即佛。久無所契。請曰。有何方便",
    "X88n1646_031:0240b15": "使郯得入。全曰。居士太無厭生。再參佛海。舉全所示",
    "X88n1646_031:0240b16": "語佛海曰。即心即佛眉拖地。非心非佛雙眼橫。蝴蝶",
    "X88n1646_031:0240b17": "夢中家萬里。杜鵑枝上月三更。一日舉不是心不是",
    "X88n1646_031:0240b18": "佛不是物。[火*霍]然頓悟。作頌曰。非心非佛亦非物。五鳳",
    "X88n1646_031:0240b19": "樓前山突兀。艶陽影裏倒翻身。野狐跳入金毛窟。寄",
    "X88n1646_031:0240b20": "呈佛海。海報曰。此事非紙筆可既。居士能過我。當有",
    "X88n1646_031:0240b21": "所問。遂至虎邱。海迎之曰。居士見處止可入佛。不可",
    "X88n1646_031:0240b22": "入魔。謙聞叩請其說。海正容曰。何不道金毛跳入野",
    "X88n1646_031:0240b23": "狐窟。謙問乃痛省。遂嗣其法。淳熈六年守臨川。感微",
    "X88n1646_031:0240b24": "疾大書曰。大洋海裏打鼓。須彌山上聞鐘。業鏡忽然",
    "X88n1646_031:0240c01": "撲破。翻身透出虗空。召僚屬示之曰。生死如晝夜。無",
    "X88n1646_031:0240c02": "足怪者。若作生死會。去道遠矣。端坐而逝(五燈會元．法喜志)。",
    "X88n1646_031:0240c03": "余放牛者遺其名。杭州人。參無門開公。凡有論說。無",
    "X88n1646_031:0240c04": "門連道不是不是。放牛不服。退見臭菴問曰。師在無",
    "X88n1646_031:0240c05": "門得甚麼見解。臭菴曰。吾在無門祇得兩个字。不是",
    "X88n1646_031:0240c06": "不是。放牛有省乃曰。今日始知無門為人處。一點惡",
    "X88n1646_031:0240c07": "水不曾輕洒著人。因著是非關行於世。甞曰。是法平",
    "X88n1646_031:0240c08": "等。不離本心。十方三界。六道四生。萬別千差。皆歸當",
    "X88n1646_031:0240c09": "念。看經念佛布施持齋不隔纖毫。臨官治政事主奉",
    "X88n1646_031:0240c10": "親有何不可。若乃妄談般若。設法安身。誑惑人天。隨",
    "X88n1646_031:0240c11": "業受報。色身與法身無異。我性與佛性一同。但要識",
    "X88n1646_031:0240c12": "得本心。便可出離生死。把纜放船。不是不是。遂嗣法",
    "X88n1646_031:0240c13": "於無門(先覺宗乘)。",
    "X88n1646_031:0240c14": "張功甫名鎡。家於杭州南湖之上。官直秘閣學士。參",
    "X88n1646_031:0240c15": "密菴傑公。歸而靜坐究狗子無佛性話有省。自言胸",
    "X88n1646_031:0240c16": "臆豁然如太虗空了無障礙。祖師言句是入道之門。",
    "X88n1646_031:0240c17": "守著不放亦為大病。自此塵緣世念不著排遣自然",
    "X88n1646_031:0240c18": "淨盡。古人公案昔所茫然今亦無疑矣。甞聞鐘聲作",
    "X88n1646_031:0240c19": "頌曰。鐘一撞。耳根塞。赤肉團邊去箇賊。有人問我解",
    "X88n1646_031:0240c20": "何宗。舜若多神面門黑。晚而致仕。頗極遊觀之樂。其",
    "X88n1646_031:0240c21": "言曰。昔賢云。不為俗情所染。方能說法度人。盖光明",
    "X88n1646_031:0240c22": "藏中孰非遊戲。若心常清淨。離諸取著。於有差別境",
    "X88n1646_031:0240c23": "中而能常入無差別定。則淫房酒肆徧歷道場。鼓樂",
    "X88n1646_031:0240c24": "音聲皆談般若。倘情生智隔境逐源移。如鳥黏黐動",
    "X88n1646_031:0241a01": "傷軀命。又烏所謂設法度人者哉。後捨宅建寺曰慧",
    "X88n1646_031:0241a02": "雲。請破菴先公居焉(佛法金湯．武陵舊事)。",
    "X88n1646_031:0241a03": "知歸子曰。予讀宋史。觀三李所建立。誠卓然豪傑之",
    "X88n1646_031:0241a04": "士。其入道之捷如師子奮迅。擺脫韁鎖而去矣。馮濟",
    "X88n1646_031:0241a05": "川掉臂宗門。復回心淨土。吾師乎吾師乎。元昭以下",
    "X88n1646_031:0241a06": "諸賢。其行事不概見於傳記。其得法機緣如此。顧不",
    "X88n1646_031:0241a07": "偉哉。",
    "X88n1646_031:0241a08": "汪大紳云。吾有知乎哉。無知也。有鄙夫問於我。空",
    "X88n1646_031:0241a09": "空如也。我叩其兩端而竭焉。早知此事。四十偈私",
    "X88n1646_031:0241a10": "記可以不作。"
}