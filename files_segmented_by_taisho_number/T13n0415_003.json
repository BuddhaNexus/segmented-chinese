{
    "T13n0415_003:0838a07": "大方等大集經菩薩念佛三昧",
    "T13n0415_003:0838a08": "分卷第三",
    "T13n0415_003:0838a10": "隋天竺三藏達磨笈多譯",
    "T13n0415_003:0838a11": "3 神變品神變品第三",
    "T13n0415_003:0838a12": "爾時，尊者舍利弗、尊者大目乾連、尊者大迦",
    "T13n0415_003:0838a13": "葉、尊者阿難，及諸天、人、梵、魔、沙門、婆羅門等，",
    "T13n0415_003:0838a14": "咸作是念：「何因何緣，今我世尊、如來、應供、等",
    "T13n0415_003:0838a15": "正覺在於天人大眾中，為諸梵、魔、沙門、婆羅",
    "T13n0415_003:0838a16": "門、諸龍、夜叉、乾闥婆、阿修羅、及以人非人等，",
    "T13n0415_003:0838a17": "宣說如斯念佛三昧法門名已，而未解釋即",
    "T13n0415_003:0838a18": "從坐起，還本住處默然寂坐耶？」爾時，不空見",
    "T13n0415_003:0838a19": "菩薩摩訶薩如是思惟：「今此天、人、梵、魔、沙門、",
    "T13n0415_003:0838a20": "婆羅門，及彼一切諸龍、夜叉、乾闥婆等大眾",
    "T13n0415_003:0838a21": "咸集，而我世尊本處入定，我今亦應少現神",
    "T13n0415_003:0838a22": "通；現神通已，為令種種稱歎世尊大慈功",
    "T13n0415_003:0838a23": "行。」爾時，不空見菩薩摩訶薩如是思惟已，即",
    "T13n0415_003:0838a24": "入三昧。三昧力故，令此三千大千世界莊嚴",
    "T13n0415_003:0838a25": "微妙，凡諸所有皆七寶成——所謂金、銀、琉璃、頗",
    "T13n0415_003:0838a26": "梨、馬瑙、車𤦲、珊瑚、真珠——如是眾寶之所嚴飾。",
    "T13n0415_003:0838a27": "其地平正，猶如手掌，一切大地咸有如是寶。",
    "T13n0415_003:0838a28": "諸多羅樹八道間錯，羅布其中。彼等諸樹端",
    "T13n0415_003:0838a29": "嚴可愛——金多羅樹白銀葉華、銀多羅樹琉璃",
    "T13n0415_003:0838b01": "葉華、琉璃樹者頗梨葉華、頗梨樹者馬瑙",
    "T13n0415_003:0838b02": "葉華、馬瑙樹者車𤦲葉華、車𤦲樹者真珠葉",
    "T13n0415_003:0838b03": "華、赤真珠樹黃金葉花。如是，處處懸繒綵蓋、",
    "T13n0415_003:0838b04": "垂諸金鈴、寶網羅覆，建布幢幡皆用雜寶。復",
    "T13n0415_003:0838b05": "以種種微妙莊嚴周匝圍遶世尊住處，一切",
    "T13n0415_003:0838b06": "多是可愛眾花——所謂優鉢羅花、波頭摩花、拘",
    "T13n0415_003:0838b07": "物頭花、分陀利花——如是等花皆悉充滿於此",
    "T13n0415_003:0838b08": "世界；具足莊嚴，清淨微妙，其事亦爾。爾時，不",
    "T13n0415_003:0838b09": "空見菩薩摩訶薩三昧力故，復現如是莊嚴",
    "T13n0415_003:0838b10": "之事，令此三千大千世界所有大眾，乃至天、",
    "T13n0415_003:0838b11": "龍、夜叉、乾闥婆、阿修羅、迦樓羅、緊那羅、摩睺羅",
    "T13n0415_003:0838b12": "伽、人非人等一切眾故，化作眾寶大蓮花座。",
    "T13n0415_003:0838b13": "其花具有無量千葉，清淨柔軟，譬若迦耶隣",
    "T13n0415_003:0838b14": "尼天衣，令諸眾生各相見知，彼此咸得坐於",
    "T13n0415_003:0838b15": "花座。爾時，不空見菩薩摩訶薩復於定中更",
    "T13n0415_003:0838b16": "現如是大神通事，令此三千大千世界一切",
    "T13n0415_003:0838b17": "大地六種震動——所謂動、遍動、等遍動，涌、遍涌、",
    "T13n0415_003:0838b18": "等遍涌，起、遍起、等遍起，震、遍震、等遍震，吼、遍",
    "T13n0415_003:0838b19": "吼、等遍吼，覺、遍覺、等遍覺——是六各三合十八",
    "T13n0415_003:0838b20": "相，如是乃至中涌邊沒、邊涌中沒。猶如摩伽",
    "T13n0415_003:0838b21": "陀國赤圓銅鉢置於石上，傾轉不定，自然出",
    "T13n0415_003:0838b22": "聲；如此三千大千世界，不扣、不擊自然出聲，",
    "T13n0415_003:0838b23": "其事若此。當震吼時，彼諸眾生聞聲覺悟者，",
    "T13n0415_003:0838b24": "一切皆受上妙觸樂。猶如東方不動世界、亦",
    "T13n0415_003:0838b25": "如西方安樂國土，其中眾生等受快樂；聞聲",
    "T13n0415_003:0838b26": "獲安亦復如是。爾時，不空見菩薩摩訶薩住",
    "T13n0415_003:0838b27": "三昧故，心轉清淨，無有垢濁，隨順調柔，遠離",
    "T13n0415_003:0838b28": "麁獷，寂無變動，心深潤澤，普令安樂。然後復",
    "T13n0415_003:0838b29": "作如是神通，令此三千大千世界遍虛空中",
    "T13n0415_003:0838c01": "雨熾然火，不令滅壞眾生身心，而彼眾生蒙",
    "T13n0415_003:0838c02": "火觸身皆得受斯微妙勝樂。猶如比丘入火",
    "T13n0415_003:0838c03": "三昧，恬然安樂；觸火眾生怡悅亦爾。爾時，不",
    "T13n0415_003:0838c04": "空見菩薩摩訶薩以三昧力，復作如是大神",
    "T13n0415_003:0838c05": "通事，令此三千大千世界雨天栴檀細末之",
    "T13n0415_003:0838c06": "香，其香微妙遍滿三千大千世界。若彼眾生",
    "T13n0415_003:0838c07": "聞此香者，皆得如是第一勝樂。猶如釋迦如",
    "T13n0415_003:0838c08": "來、應供、等正覺其於往昔行菩薩時，在彼然",
    "T13n0415_003:0838c09": "燈佛、世尊前受菩提記已，得不思議希有妙",
    "T13n0415_003:0838c10": "樂；時諸眾生聞天妙香，不思議樂遍滿身心",
    "T13n0415_003:0838c11": "亦復若此。",
    "T13n0415_003:0838c12": "爾時，眾中尊者阿難作如是念：「今何因緣忽",
    "T13n0415_003:0838c13": "見如是不可思議希有莊嚴？此大神變誰所",
    "T13n0415_003:0838c14": "致乎？然我世尊還房宴寂，不當若是。斯大神",
    "T13n0415_003:0838c15": "通豈我諸大聲聞眾中所能作耶？為此會眾",
    "T13n0415_003:0838c16": "多諸大人猶如龍、象，或其所作？得非彌勒菩",
    "T13n0415_003:0838c17": "薩、文殊師利菩薩、越三界菩薩、乃至不空見",
    "T13n0415_003:0838c18": "等，亦或是餘諸大菩薩摩訶薩輩具足威光",
    "T13n0415_003:0838c19": "現斯事耳？」爾時，尊者阿難如是念已，即白尊",
    "T13n0415_003:0838c20": "者大目連言：「大德！我聞世尊常如是說：『我弟",
    "T13n0415_003:0838c21": "子中，神通第一則目連其人也。』今現是瑞，將",
    "T13n0415_003:0838c22": "無大德之所為乎？」時大目連答阿難言：「仁者！",
    "T13n0415_003:0838c23": "此瑞殊常，非我能作。所以者何？憶念我昔於",
    "T13n0415_003:0838c24": "一時間取此三千大千世界悉內口中，其",
    "T13n0415_003:0838c25": "時眾生乃至無有一念驚懼、覺往來想。「阿難！",
    "T13n0415_003:0838c26": "又念我昔住梵天宮，發一大聲遍此三千大",
    "T13n0415_003:0838c27": "千世界。「阿難！復念我昔在世尊前作師子吼，",
    "T13n0415_003:0838c28": "能以須彌內於口中，能過一劫、若減一劫，如",
    "T13n0415_003:0838c29": "是為常。「阿難！又念我昔至陽炎世界，於彼發",
    "T13n0415_003:0839a01": "聲遍此世界咸得聞知。「阿難！又念我昔身住",
    "T13n0415_003:0839a02": "於此閻浮提界，而能遙動忉利天宮難勝大",
    "T13n0415_003:0839a03": "殿。「阿難！又念我昔至彼難陀、優波難陀諸龍",
    "T13n0415_003:0839a04": "王所，彼龍如是炎熾巨毒，我時降伏，令住戒",
    "T13n0415_003:0839a05": "善；又亦曾辱惡魔波旬。「阿難！我念往昔至於",
    "T13n0415_003:0839a06": "東方住彼第三千世界，有一大城名曰寶門，",
    "T13n0415_003:0839a07": "於彼凡有六萬億千家人，我即於彼六萬億",
    "T13n0415_003:0839a08": "千家中一一皆現我目連身，為彼眾生演說",
    "T13n0415_003:0839a09": "諸法無常、苦空無我，皆令安住如是正法。「阿",
    "T13n0415_003:0839a10": "難！我雖能為曩之變化，初未曾見如是神變，",
    "T13n0415_003:0839a11": "云何作耶？「阿難！今我處此大蓮華座，觀見十",
    "T13n0415_003:0839a12": "方一一佛土無量無邊，同我世尊釋迦號者",
    "T13n0415_003:0839a13": "皆還本室默然寂坐，而我見彼諸佛國土亦",
    "T13n0415_003:0839a14": "如觀此娑婆世界。阿難！我於向時亦以天眼",
    "T13n0415_003:0839a15": "周遍觀察是變因緣，而終弗知所從來處。」爾",
    "T13n0415_003:0839a16": "時，大目連為重明此義，以偈頌曰：",
    "T13n0415_003:0839a17": "「我所成就四神足，　　同類孰能相挍比？",
    "T13n0415_003:0839a18": "唯獨世尊、天人師，　　餘人神通寧我及？",
    "T13n0415_003:0839a19": "我曾吞合此佛剎，　　大地眾生弗覺知；",
    "T13n0415_003:0839a20": "我又曾至梵天宮，　　一音充滿此世界；",
    "T13n0415_003:0839a21": "我又曾於世尊前，　　吞噉須彌若經劫；",
    "T13n0415_003:0839a22": "我又炎界發大聲，　　令此佛剎遍聞聽；",
    "T13n0415_003:0839a23": "我又震動天帝宮，　　彼於天女眾中坐；",
    "T13n0415_003:0839a24": "我又往詣難陀所，　　降伏如斯大毒龍；",
    "T13n0415_003:0839a25": "我又念昔作神變，　　身住於此現東方，",
    "T13n0415_003:0839a26": "我令六萬億千家，　　彼彼各謂見我身。",
    "T13n0415_003:0839a27": "阿難！我今所觀變，　　初未覩是大神通，",
    "T13n0415_003:0839a28": "我唯生大希有心，　　然是神通非我作。",
    "T13n0415_003:0839a29": "我今處大蓮花座，　　亦見眾生坐花中，",
    "T13n0415_003:0839b01": "復見諸佛大威王，　　觀察盡於十方界。",
    "T13n0415_003:0839b02": "決定自在天尊作，　　或能大士之所為，",
    "T13n0415_003:0839b03": "如是非常大神變，　　昔來未見今方覩。」",
    "T13n0415_003:0839b04": "爾時，尊者大目乾連作如是等師子吼時，彼",
    "T13n0415_003:0839b05": "大眾中十千天人於諸法中得清淨眼。",
    "T13n0415_003:0839b06": "爾時，阿難白尊者舍利弗言：「大德！我親從佛",
    "T13n0415_003:0839b07": "聞如是言：『我諸聲聞大弟子中，智慧第一則",
    "T13n0415_003:0839b08": "舍利弗其人也。』今此神變，將非大德之所作",
    "T13n0415_003:0839b09": "乎？」時舍利弗語阿難言：「阿難！此瑞殊常，非我",
    "T13n0415_003:0839b10": "所及。所以者何？我念自從二十年來精勤修",
    "T13n0415_003:0839b11": "習毘婆舍那，一心觀察求法實相，終不能知",
    "T13n0415_003:0839b12": "諸法邊際。「阿難！又念我昔取一袈裟投置地",
    "T13n0415_003:0839b13": "上，時大目連第一上座威神若是，既不能取",
    "T13n0415_003:0839b14": "乃至不能舉令離地，何云手擎？「阿難！又念我",
    "T13n0415_003:0839b15": "昔居世尊前作師子吼，亦於一切具足神通",
    "T13n0415_003:0839b16": "諸大聲聞及學無學，天、人、梵、魔、沙門、婆羅門，",
    "T13n0415_003:0839b17": "乃至一切諸龍、夜叉、乾闥婆、阿修羅等諸大眾",
    "T13n0415_003:0839b18": "前。時彼外道波梨波闍來至我所，與我諍入",
    "T13n0415_003:0839b19": "諸禪定已，復欲共我較隱其身競師子吼。我",
    "T13n0415_003:0839b20": "於彼時建丈夫志、行丈夫事，遂作如此諸不",
    "T13n0415_003:0839b21": "思議：唯除世尊一切知見，及以彌勒菩薩摩",
    "T13n0415_003:0839b22": "訶薩諸是一生補處者，又除彼成就甚深法",
    "T13n0415_003:0839b23": "忍諸菩薩摩訶薩，又除得海德三昧諸菩薩摩",
    "T13n0415_003:0839b24": "訶薩，又除得善住三昧諸菩薩摩訶薩，又除",
    "T13n0415_003:0839b25": "得諸佛現前三昧菩薩摩訶薩，除如是等諸",
    "T13n0415_003:0839b26": "大菩薩摩訶薩已，自外所有如來、世尊聲聞",
    "T13n0415_003:0839b27": "大弟子，若來問我隱身時事，乃至外道波梨",
    "T13n0415_003:0839b28": "波闍等而更問我隱沒身時為住何處者。阿",
    "T13n0415_003:0839b29": "難！我作如是大神變時，一切聲聞、設辟支佛，",
    "T13n0415_003:0839c01": "皆不能知我身所在，及其說時，空聞我聲終",
    "T13n0415_003:0839c02": "不能知我身所在。「阿難！我常精勤大丈夫行，",
    "T13n0415_003:0839c03": "亦復成就大智人事也。阿難！我心隨我行，非",
    "T13n0415_003:0839c04": "我隨心行。「阿難！我今自知身處大蓮花座，亦",
    "T13n0415_003:0839c05": "見一切天人大眾皆悉坐彼大蓮花座。阿難！",
    "T13n0415_003:0839c06": "我復見彼一切十方無量無邊不可思議諸",
    "T13n0415_003:0839c07": "世界中，皆有諸佛、世尊，悉在菩提樹下坐於",
    "T13n0415_003:0839c08": "道場成等正覺，具足成就無量無邊大威德",
    "T13n0415_003:0839c09": "力，諸天大眾恭敬圍遶，大梵天王請轉法輪",
    "T13n0415_003:0839c10": "曰：『世尊！若當轉法輪者，我等隨順。』「阿難！我聞",
    "T13n0415_003:0839c11": "是聲、我見是事。今者，如是無量無邊諸佛國",
    "T13n0415_003:0839c12": "土皆是七寶，雜色繒綵懸諸金鈴、羅網覆上，",
    "T13n0415_003:0839c13": "種種宮殿，微妙莊嚴如此娑婆世界。阿難！我",
    "T13n0415_003:0839c14": "於向時亦作是念：『今此不思議大莊嚴事，將",
    "T13n0415_003:0839c15": "非世尊大神通作乎？或是諸大菩薩摩訶薩",
    "T13n0415_003:0839c16": "輩厚集善根、具足福智，能現若斯大神變耳？",
    "T13n0415_003:0839c17": "亦或世尊聲聞眾中諸大弟子，久種善根、具",
    "T13n0415_003:0839c18": "大威德之所為也？』」爾時，尊者舍利弗為重明",
    "T13n0415_003:0839c19": "此義，以偈頌曰：",
    "T13n0415_003:0839c20": "「世尊神力難思議，　　及求如來功德者，",
    "T13n0415_003:0839c21": "所有聲聞大弟子，　　滿此佛剎學無學，",
    "T13n0415_003:0839c22": "於彼智中我第一，　　何云更有勝我者？",
    "T13n0415_003:0839c23": "唯除諸佛、如來輩，　　及諸菩薩行菩提。",
    "T13n0415_003:0839c24": "自我觀察諸法相，　　具足滿於二十年，",
    "T13n0415_003:0839c25": "求諸法底不得邊，　　我之智慧過於彼。",
    "T13n0415_003:0839c26": "今者在佛、世尊前，　　欲以此智師子吼，",
    "T13n0415_003:0839c27": "且置一切諸外道，　　唯大聲聞求我身，",
    "T13n0415_003:0839c28": "終無有能見我身，　　及以所作諸神變；",
    "T13n0415_003:0839c29": "唯除如來、等正覺、　　并諸佛子大菩薩，",
    "T13n0415_003:0840a01": "是乃知我身所在，　　非彼外道及聲聞。",
    "T13n0415_003:0840a02": "禪定解脫不思議，　　是心任我而迴轉，",
    "T13n0415_003:0840a03": "我修丈夫真空行，　　仁者！我業常如是。",
    "T13n0415_003:0840a04": "我有如是勝神通，　　一切聲聞不能入，",
    "T13n0415_003:0840a05": "然我今所見十方，　　若斯神力我貪羨。",
    "T13n0415_003:0840a06": "我今處大蓮華座，　　遍見諸方無量土，",
    "T13n0415_003:0840a07": "無量剎中咸有佛，　　各詣佛樹坐道場。",
    "T13n0415_003:0840a08": "彼剎眾寶異莊嚴，　　端正微妙甚可愛，",
    "T13n0415_003:0840a09": "我時亦作如是念：　　『決定如來現神通，",
    "T13n0415_003:0840a10": "或大弟子之所為，　　或諸菩薩不空見？』」",
    "T13n0415_003:0840a11": "爾時，尊者舍利弗作如是師子吼時，眾中有",
    "T13n0415_003:0840a12": "一萬三千人遠塵離垢、得法眼淨。",
    "T13n0415_003:0840a13": "爾時，阿難如是思惟：「此大迦葉有大威德、具",
    "T13n0415_003:0840a14": "足神通，今是變化或其所作？我今亦當問其",
    "T13n0415_003:0840a15": "作不？」於是，阿難即白尊者摩訶迦葉言：「大德！",
    "T13n0415_003:0840a16": "我親從佛聞如是說：『我弟子中，頭陀第一則",
    "T13n0415_003:0840a17": "大迦葉其人也。』是不思議大神變事，將非大",
    "T13n0415_003:0840a18": "德之所為乎？」時大迦葉答阿難言：「仁者！此變",
    "T13n0415_003:0840a19": "殊常，非我能作。所以者何？我念一時輒不自",
    "T13n0415_003:0840a20": "量在世尊前作師子吼。阿難！我時於此三千",
    "T13n0415_003:0840a21": "大千世界須彌山王及大鐵圍，乃至諸餘黑",
    "T13n0415_003:0840a22": "山之屬，一以口吹能令破散，乃使無有如微",
    "T13n0415_003:0840a23": "塵許。其有眾生住彼山者，不令損害、亦無覺",
    "T13n0415_003:0840a24": "知如是諸山皆悉滅也。「阿難！我又一時於此",
    "T13n0415_003:0840a25": "三千大千世界一切大海、大河、小河、陂池、諸",
    "T13n0415_003:0840a26": "水，乃至無量億那由他百千水聚，以口一吹",
    "T13n0415_003:0840a27": "皆令乾竭，而彼眾生不知不覺、亦無苦惱。「阿",
    "T13n0415_003:0840a28": "難！我又一時在如來所，及諸天、人、梵、魔、沙門、",
    "T13n0415_003:0840a29": "婆羅門一切世間諸大眾前，作師子吼廣現",
    "T13n0415_003:0840b01": "神通。阿難！我今唯有如斯威力能作如是自",
    "T13n0415_003:0840b02": "在神通。「阿難！我念一時在於如來、應供、等正",
    "T13n0415_003:0840b03": "覺前，為諸世間天、人、梵、魔、沙門、婆羅門一切大",
    "T13n0415_003:0840b04": "眾作師子吼：『世尊！我能於此三千大千世界",
    "T13n0415_003:0840b05": "之內，以口一吹即令大火熾然遍滿猶如劫燒，",
    "T13n0415_003:0840b06": "終亦不使損一眾生，亦令眾生竟不覺知。』阿",
    "T13n0415_003:0840b07": "難！我真具足如是神通。「阿難！我念一時於此",
    "T13n0415_003:0840b08": "世界以天眼觀，見彼東方過億百千世界有",
    "T13n0415_003:0840b09": "一佛剎猛火洞然。我既見已，如是思惟：『而我",
    "T13n0415_003:0840b10": "今應示現神通。』既思惟已，即入三昧，於三昧",
    "T13n0415_003:0840b11": "中以口一吹，過於東方千億世界，熾然猛火",
    "T13n0415_003:0840b12": "即令熸滅。彼火滅已，我便出定，即見彼界還",
    "T13n0415_003:0840b13": "復如本。阿難！我今但有如是神力。「阿難！今此",
    "T13n0415_003:0840b14": "眾中有諸眾生——若天、若人、若梵、若魔、若沙門、",
    "T13n0415_003:0840b15": "婆羅門——多有疑心，謂我妄言。彼若不信，世尊",
    "T13n0415_003:0840b16": "後時從三昧起，任自諮問。而今世尊雖入三",
    "T13n0415_003:0840b17": "昧，足知是事亦聞我聲。」爾時，世尊尚坐本處",
    "T13n0415_003:0840b18": "住三昧中，遙命阿難曰：「如是如是，如大迦葉",
    "T13n0415_003:0840b19": "師子吼說，真實非虛，汝當憶持。」時諸天人一",
    "T13n0415_003:0840b20": "切大眾聞佛教已，方於迦葉生希有心、起難",
    "T13n0415_003:0840b21": "遭想。時彼尊者摩訶迦葉作如是等師子吼",
    "T13n0415_003:0840b22": "時，有三億人於諸法中遠塵離垢，復有八十",
    "T13n0415_003:0840b23": "五那由他百千諸天遠塵離垢、得法眼淨。",
    "T13n0415_003:0840b24": "爾時，不空見菩薩、彌勒菩薩、文殊師利菩薩、",
    "T13n0415_003:0840b25": "越三界菩薩，如是及餘無量無邊諸大菩薩",
    "T13n0415_003:0840b26": "摩訶薩等——皆自久來被服如是大弘誓鎧——聞",
    "T13n0415_003:0840b27": "大迦葉作師子吼，便化華聚若須彌山，乃至",
    "T13n0415_003:0840b28": "再三散迦葉上。復多化作大七寶蓋，住虛空",
    "T13n0415_003:0840b29": "中覆大迦葉頂，并覆一切聲聞大眾。爾時，大",
    "T13n0415_003:0840c01": "迦葉見如是等諸七寶蓋，遂告阿難曰：「阿難！",
    "T13n0415_003:0840c02": "今此眾中決定知有大乘高行菩薩摩訶薩",
    "T13n0415_003:0840c03": "能作如是大神通事，而今復現斯大神變也。",
    "T13n0415_003:0840c04": "「阿難！我今坐此大蓮華座，所見諸方無量無",
    "T13n0415_003:0840c05": "邊不可稱數諸佛、世尊，又見彼剎皆七寶成，",
    "T13n0415_003:0840c06": "殊麗莊嚴真可瞻覩，彼諸眾生復有如是勝",
    "T13n0415_003:0840c07": "上果報，我今悉見。猶如忉利一切諸天耽醉",
    "T13n0415_003:0840c08": "花冠、常帶瓔珞，諸天身色如月光明，於虛空",
    "T13n0415_003:0840c09": "中有化寶蓋；彼諸眾生一一頂上悉有寶蓋，",
    "T13n0415_003:0840c10": "如我頂上覆七寶蓋無別異也。阿難！我又見",
    "T13n0415_003:0840c11": "彼諸佛剎土有諸菩薩自兜率天降入母胎。",
    "T13n0415_003:0840c12": "「阿難！我見如是神通事時，深生歡喜，踊躍無",
    "T13n0415_003:0840c13": "量。阿難！我復思念：『如是奇異、如是希有，豈彼",
    "T13n0415_003:0840c14": "隨宜凡劣眾生能作如是大師子吼、能現如",
    "T13n0415_003:0840c15": "是大神通事？』」爾時，尊者大迦葉為重明此義，",
    "T13n0415_003:0840c16": "以偈頌曰：",
    "T13n0415_003:0840c17": "「阿難！十方大水聚、　　大海、巨河、諸流等，",
    "T13n0415_003:0840c18": "我以口風一往吹，　　令彼枯竭無遺渧。",
    "T13n0415_003:0840c19": "曾住正覺世尊所，　　於此剎中作神變，",
    "T13n0415_003:0840c20": "我能乾涸水聚時，　　眾生無損亦不覺。",
    "T13n0415_003:0840c21": "此界所有一切山，　　須彌、鐵圍、黑山等，",
    "T13n0415_003:0840c22": "能以口風吹令散，　　仁者！我住如是通。",
    "T13n0415_003:0840c23": "眾生所有住須彌，　　及餘諸山不動處，",
    "T13n0415_003:0840c24": "爾時令彼無損覺，　　智者！我有如是通。",
    "T13n0415_003:0840c25": "我以神通燒此剎，　　口風一吹皆熾然，",
    "T13n0415_003:0840c26": "彼等眾生不覺知，　　當爾之時無毀壞。",
    "T13n0415_003:0840c27": "我昔於此佛剎中，　　遙見東方滿剎火，",
    "T13n0415_003:0840c28": "用口氣吹能滅彼，　　我通如是難思議。",
    "T13n0415_003:0840c29": "我今見此大神通，　　心生殊特大希有，",
    "T13n0415_003:0841a01": "諸佛弟子不思議，　　一切諸行亦如是。",
    "T13n0415_003:0841a02": "我今處此蓮華上，　　觀彼眾剎妙莊嚴，",
    "T13n0415_003:0841a03": "菩薩降自兜率天，　　入於母胎盡生際。",
    "T13n0415_003:0841a04": "為當定此聲聞輩，　　心得自在神通人，",
    "T13n0415_003:0841a05": "為是菩薩不空見，　　復彼彌勒、文殊等？」",
    "T13n0415_003:0841a06": "爾時，阿難復作是念：「此富樓那彌多羅尼子",
    "T13n0415_003:0841a07": "於一切法已到彼岸，有大威德、具足神通，或",
    "T13n0415_003:0841a08": "時能作如是大事，我今亦應問其作不？」尊者",
    "T13n0415_003:0841a09": "阿難如是念已，即便白彼富樓那言：「大德！我",
    "T13n0415_003:0841a10": "親從佛聞如是語：『我大聲聞諸弟子中，說法",
    "T13n0415_003:0841a11": "第一則富樓那彌多羅尼子其人也。』是不思",
    "T13n0415_003:0841a12": "議莊嚴神瑞，將非大德之所為乎？」時富樓那",
    "T13n0415_003:0841a13": "答阿難曰：「此瑞異常，非我能及。所以者何？我",
    "T13n0415_003:0841a14": "念昔時有諸眾生應以神通得教化者，我便",
    "T13n0415_003:0841a15": "為彼取此三千大千世界，以手摩之開示彼",
    "T13n0415_003:0841a16": "等。當爾之時，無一眾生有驚怕想，亦不覺知；",
    "T13n0415_003:0841a17": "唯彼眾生應在此化與神通者，乃能見我手",
    "T13n0415_003:0841a18": "摩世界。阿難！譬如壯士以右手取一迦梨沙",
    "T13n0415_003:0841a19": "般那，左手迴轉不以為難。如是，阿難！我取於",
    "T13n0415_003:0841a20": "此三千世界以手迴轉不以為難，亦復若此。",
    "T13n0415_003:0841a21": "「阿難！我念一時於世尊前，以一指節取此三",
    "T13n0415_003:0841a22": "千大千世界一切水聚，皆令入我手指節間，",
    "T13n0415_003:0841a23": "無一眾生有損減想。「阿難！我往一時於初夜",
    "T13n0415_003:0841a24": "中以淨天眼過於人眼觀此三千大千世界，",
    "T13n0415_003:0841a25": "作如是念：『是中復有何等眾生於諸法中心",
    "T13n0415_003:0841a26": "生疑惑？我當解釋，令得除斷。』我即觀此三千",
    "T13n0415_003:0841a27": "大千世界所有一切諸四天下無量眾生疑",
    "T13n0415_003:0841a28": "惑諸法，我復生念：『我今應當不離是坐、不出",
    "T13n0415_003:0841a29": "是定，為諸眾生斷除疑網。』阿難！我時念已便",
    "T13n0415_003:0841b01": "入定心，清淨明了，光澤成就，寂然不動，為彼",
    "T13n0415_003:0841b02": "眾生宣說諸法、決斷疑網無有滯礙，令彼眾",
    "T13n0415_003:0841b03": "生各作斯念：『我等今者皆各蒙此尊者富樓",
    "T13n0415_003:0841b04": "那彌多羅尼子獨住我前為我宣說。』「阿難！我",
    "T13n0415_003:0841b05": "當初夜說法之時，即有一萬四千眾生皆得",
    "T13n0415_003:0841b06": "安住佛正法中，復有三萬眾生護持禁戒，復",
    "T13n0415_003:0841b07": "令六萬眾生信佛法僧、歸依三寶，然始安詳",
    "T13n0415_003:0841b08": "自三昧起。阿難！我唯有是說法餘功決疑事",
    "T13n0415_003:0841b09": "也。「阿難！我又復念於此世界以天眼觀，見彼",
    "T13n0415_003:0841b10": "北方過三萬佛剎有一世界其號伏怨，彼世",
    "T13n0415_003:0841b11": "界中有一眾生於諸法中多起疑網。時彼眾",
    "T13n0415_003:0841b12": "生有聲聞根易可受化，然彼世尊般涅槃已，",
    "T13n0415_003:0841b13": "我即生念：『我今亦應不起此坐、不往彼剎，而",
    "T13n0415_003:0841b14": "為眾生解釋疑網。』如是念已即入三昧，於三",
    "T13n0415_003:0841b15": "昧中為彼世界無量無邊不可稱數阿僧祇",
    "T13n0415_003:0841b16": "諸眾生輩演說正法，令彼皆得諸法光明。「阿",
    "T13n0415_003:0841b17": "難！我但具是聲聞神通，今此眾中若有疑者，",
    "T13n0415_003:0841b18": "須世尊出請問自知。」如是語時，佛神力故，虛",
    "T13n0415_003:0841b19": "空出聲告阿難曰：「阿難！如是如是，如富樓那",
    "T13n0415_003:0841b20": "大師子吼，汝當憶持。」爾時，諸天、世人、阿修羅",
    "T13n0415_003:0841b21": "等一切大眾聞是事已，發希有心、生奇特",
    "T13n0415_003:0841b22": "想，作如是言：「希有希有。聲聞尚能建斯大事，",
    "T13n0415_003:0841b23": "況彼菩薩、諸佛、世尊？」爾時，尊者富樓那彌多",
    "T13n0415_003:0841b24": "羅尼子為重明此義，以偈頌曰：",
    "T13n0415_003:0841b25": "「我於說事悉通達，　　諸漏有生皆滅除，",
    "T13n0415_003:0841b26": "望佛、如來無分毫，　　大尊神變獨超世。",
    "T13n0415_003:0841b27": "我取此界及諸山，　　以手迴轉亦摩抹，",
    "T13n0415_003:0841b28": "彼時不動一眾生，　　我但有斯神通力。",
    "T13n0415_003:0841b29": "三千世界諸水聚，　　此剎若見、若不聞，",
    "T13n0415_003:0841c01": "我內彼水一指間，　　於諸眾生無損減。",
    "T13n0415_003:0841c02": "我於初夜天眼觀，　　何等眾生心疑惑？",
    "T13n0415_003:0841c03": "求其善根及諸法，　　欲以神力為決除。",
    "T13n0415_003:0841c04": "我於如是生念時，　　不離本坐亦無往，",
    "T13n0415_003:0841c05": "已為宣說正道法，　　令彼得聞破心疑。",
    "T13n0415_003:0841c06": "我於如是說法時，　　令萬四千住聖法，",
    "T13n0415_003:0841c07": "三萬諸人護禁戒，　　六萬正信受三歸。",
    "T13n0415_003:0841c08": "我復念彼初夜時，　　所出神通甚微妙，",
    "T13n0415_003:0841c09": "觀過北方三萬界，　　見一佛剎名伏怨。",
    "T13n0415_003:0841c10": "彼佛界中諸眾生，　　獨有一人深疑惑，",
    "T13n0415_003:0841c11": "我時不起現彼說，　　令彼各謂己獨聞。",
    "T13n0415_003:0841c12": "阿難！我智正若此，　　如是神通佛自知，",
    "T13n0415_003:0841c13": "眾生若有疑惑者，　　但當決定請世尊。",
    "T13n0415_003:0841c14": "我今坐斯蓮華上，　　見一世尊般涅槃，",
    "T13n0415_003:0841c15": "彼佛處火就闍維，　　自外諸方亦皆爾。",
    "T13n0415_003:0841c16": "我心觀佛生希有，　　是不可測誰所為？",
    "T13n0415_003:0841c17": "為是世尊？為聲聞？　　而我見佛斯滅度。」",
    "T13n0415_003:0841c18": "爾時，阿難復如是念：「彼尊者羅睺羅，世尊之",
    "T13n0415_003:0841c19": "子，於一切法已度彼岸，有大威德、具大神通，",
    "T13n0415_003:0841c20": "或時能作如斯大事。我今亦當問其作不？」尊",
    "T13n0415_003:0841c21": "者阿難作是念已，即便白彼羅睺羅：「大德！我",
    "T13n0415_003:0841c22": "親從佛聞如是言：『我諸聲聞大弟子中，持戒",
    "T13n0415_003:0841c23": "第一則羅云其人也。』是不思議莊嚴神變，將",
    "T13n0415_003:0841c24": "非大德之所為乎？」時羅睺羅答阿難曰：「阿難！",
    "T13n0415_003:0841c25": "世尊大悲普覆一切，雖稱讚我持戒精進、具",
    "T13n0415_003:0841c26": "足神通，然而今者所現神變事特非常、不可",
    "T13n0415_003:0841c27": "測度，我從生來未甞見覩、亦未思惟、又無分",
    "T13n0415_003:0841c28": "別，況復能為如斯神變？阿難！是大莊嚴實非",
    "T13n0415_003:0841c29": "我作。所以者何？我念往昔唯此三千大千世",
    "T13n0415_003:0842a01": "界廣大若是——所謂百億四天下、百億日月、百",
    "T13n0415_003:0842a02": "億大海、百億須彌山、百億大鐵圍山，如是，及",
    "T13n0415_003:0842a03": "餘黑山之類——一切皆納一毛孔中。當爾之時，",
    "T13n0415_003:0842a04": "我身如本、眾生不異，諸四天下所有大地、",
    "T13n0415_003:0842a05": "須彌諸山，乃至大海及以眾流，咸皆安隱無",
    "T13n0415_003:0842a06": "相棖觸，一切無有逼迫、損傷。阿難！我但有是",
    "T13n0415_003:0842a07": "自在神力。「阿難！我昔一時取此三千大千世",
    "T13n0415_003:0842a08": "界所有大海及餘小海、大河、小河，乃至陂池、",
    "T13n0415_003:0842a09": "微細水聚，如是一切悉入毛孔。當爾之時，我",
    "T13n0415_003:0842a10": "身無損、眾生無害，諸大海水及與河流，乃至",
    "T13n0415_003:0842a11": "陂池、細微水聚，各皆如本無相漂迫，所居皆",
    "T13n0415_003:0842a12": "知身在水中。「阿難！我昔一時此處入禪，既入",
    "T13n0415_003:0842a13": "定已，即於東北至一世界，彼佛世尊號難勝",
    "T13n0415_003:0842a14": "威如來、應供、等正覺、明行足、善逝、世間解、無",
    "T13n0415_003:0842a15": "上士、調御丈夫、天人師、佛、世尊，所現身禮敬；",
    "T13n0415_003:0842a16": "敬已，即復還此世界迦維羅城淨飯王前，求",
    "T13n0415_003:0842a17": "索一掬栴檀末香；得已，還持於彼佛剎供養",
    "T13n0415_003:0842a18": "世尊，香氣遍滿。時即為彼難勝威佛化作樓",
    "T13n0415_003:0842a19": "觀，像輦分明高萬由旬，一切妙寶莊嚴間",
    "T13n0415_003:0842a20": "錯。復以天香為七寶蓋覆佛頂上，高一萬億",
    "T13n0415_003:0842a21": "八千由旬、廣八千由旬。又於彼界為一切眾",
    "T13n0415_003:0842a22": "生各各化作栴檀、樓觀、像輦，高百由旬、廣五",
    "T13n0415_003:0842a23": "十由旬，四柱方整，隨意所樂令彼眾生備具",
    "T13n0415_003:0842a24": "莊嚴，各皆自有無相障礙。「阿難！我但如是究",
    "T13n0415_003:0842a25": "竟聲聞神通彼岸，今此眾中若有於我生疑",
    "T13n0415_003:0842a26": "惑者，任諮世尊。世尊雖處寂定，尚當證知。」爾",
    "T13n0415_003:0842a27": "時，羅睺羅欲重宣此義而說偈曰：",
    "T13n0415_003:0842a28": "「我曾取此三千界，　　百億四天與鐵圍，",
    "T13n0415_003:0842a29": "一切悉入毛孔中，　　阿難！我有如斯力。",
    "T13n0415_003:0842b01": "此閻浮提如是大，　　彼彼各住不相知，",
    "T13n0415_003:0842b02": "一切皆入毛孔中，　　阿難！是我神通力。",
    "T13n0415_003:0842b03": "此須彌山甚高廣，　　鐵圍眾山不隨宜，",
    "T13n0415_003:0842b04": "皆悉置一毛孔中，　　阿難！知我神通力。",
    "T13n0415_003:0842b05": "彼等皆各無迫觸，　　而見入我一毛中，",
    "T13n0415_003:0842b06": "時我身體不覺疲，　　彼亦不知處毛道。",
    "T13n0415_003:0842b07": "三千大千諸水聚，　　眾流、陂河及大海，",
    "T13n0415_003:0842b08": "一時吸之置毛孔，　　我但有是大神通。",
    "T13n0415_003:0842b09": "此界如是眾水聚，　　大海、諸河及細流，",
    "T13n0415_003:0842b10": "彼等皆各不相知，　　而我能令入毛孔。",
    "T13n0415_003:0842b11": "阿難！我此神通事，　　昔曾數現世尊前，",
    "T13n0415_003:0842b12": "此眾如有疑惑人，　　當問如來無礙眼。",
    "T13n0415_003:0842b13": "阿難！我處大蓮花，　　見彼十方諸菩薩，",
    "T13n0415_003:0842b14": "捨施頭、目、及妻子，　　悉祈無上菩提尊。",
    "T13n0415_003:0842b15": "我見神變生希有，　　決為世尊之所為，",
    "T13n0415_003:0842b16": "或不空見、彌勒輩，　　亦或聲聞大弟子。」",
    "T13n0415_003:0842b17": "爾時，尊者羅睺羅作如是等師子吼時，彼大",
    "T13n0415_003:0842b18": "眾中有八十七億百千那由他諸天人等遠",
    "T13n0415_003:0842b19": "塵離垢、得法眼淨。是諸天人得法證已，以天",
    "T13n0415_003:0842b20": "栴檀末香慇懃再三散於尊者羅睺羅上。如",
    "T13n0415_003:0842b21": "是供養已，復發是言：「希有希有，清淨佛子！真",
    "T13n0415_003:0842b22": "行大乘，已於諸法種眾善根，今能如是大師",
    "T13n0415_003:0842b23": "子吼。」",
    "T13n0415_003:0842b24": "大方等大集經菩薩念佛三昧分卷第三"
}