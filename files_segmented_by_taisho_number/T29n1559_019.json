{
    "T29n1559_019:0285c07": "阿毘達磨俱舍釋論卷第十九",
    "T29n1559_019:0285c09": "婆藪盤豆造",
    "T29n1559_019:0285c10": "陳天竺三藏真諦譯",
    "T29n1559_019:0285c11": "分別慧品第七之一",
    "T29n1559_019:0285c12": "已說諸忍及諸智已。說正見及正智。諸忍為",
    "T29n1559_019:0285c13": "非智。正智為非正見耶。偈曰。無垢忍非智。釋",
    "T29n1559_019:0285c14": "曰。是前所說八種無流忍非智。是所應滅隨",
    "T29n1559_019:0285c15": "眠疑惑未滅故。可說彼名見。決度尋覓為體",
    "T29n1559_019:0285c16": "性故。如忍但是見性非智如此。偈曰。盡無生",
    "T29n1559_019:0285c17": "非見。釋曰。盡智無生智非見。非決度尋覓為",
    "T29n1559_019:0285c18": "性故。偈曰。異彼聖智二。釋曰。異於忍及盡智",
    "T29n1559_019:0285c19": "無生智。所餘無流般若。亦見亦智。偈曰。餘智。",
    "T29n1559_019:0285c20": "釋曰。世間般若一切皆是智。偈曰。見有六。釋",
    "T29n1559_019:0285c21": "曰。五見及世間正見。此六種世間般若。名見",
    "T29n1559_019:0285c22": "亦智。所餘非見但智。由幾量能攝一切智。由",
    "T29n1559_019:0285c23": "十智。若略攝十智。唯有二智。偈曰。有流無",
    "T29n1559_019:0285c24": "流智。釋曰。一切智不出二性。謂世智出世智。",
    "T29n1559_019:0285c25": "此二中偈曰。第一名俗智。釋曰。有流智說名",
    "T29n1559_019:0285c26": "世俗智。何以故。此智由多緣瓶衣男女等俗",
    "T29n1559_019:0285c27": "類為境故。偈曰。無流智有二。法智及類智。釋",
    "T29n1559_019:0285c28": "曰。無流分為二智。謂法智類智。以此二智合",
    "T29n1559_019:0285c29": "前成三智。謂世俗智法智類智。此中偈曰。俗",
    "T29n1559_019:0286a01": "智一切境。釋曰。一切有為無為法。皆是俗智",
    "T29n1559_019:0286a02": "境。偈曰。欲苦等為境。法智。釋曰。法智者。",
    "T29n1559_019:0286a03": "於欲界中以苦苦集苦滅苦滅對治為境。偈",
    "T29n1559_019:0286a04": "曰。若類智。上苦等為境。釋曰。類智者。於",
    "T29n1559_019:0286a05": "色無色界中以苦苦集苦滅苦滅對治為境。",
    "T29n1559_019:0286a06": "偈曰。此二由諦異。成四。釋曰。法智類智。由",
    "T29n1559_019:0286a07": "諦有差別故成四智。謂苦智集滅道智。由緣",
    "T29n1559_019:0286a08": "四諦起故。偈曰。四更二。名盡無生智。釋曰。",
    "T29n1559_019:0286a09": "法智類智。由境已成四種。於中若非無學正",
    "T29n1559_019:0286a10": "見為性。名盡智無生智。偈曰。此智復初生。苦",
    "T29n1559_019:0286a11": "集類智性。釋曰。此二智若初生。名盡智無生",
    "T29n1559_019:0286a12": "智。以苦集類智為性。由苦集各四行相。緣有",
    "T29n1559_019:0286a13": "頂陰為境界故。金剛譬三摩提。與此二所緣",
    "T29n1559_019:0286a14": "境同不。若金剛譬三摩提緣苦集為境則與",
    "T29n1559_019:0286a15": "二智同境。若緣滅道為境則與二智不同。偈",
    "T29n1559_019:0286a16": "曰。從四他心智。釋曰。他心智從四智成。謂法",
    "T29n1559_019:0286a17": "類道世俗智。此他心智。更須決判。偈曰。過地",
    "T29n1559_019:0286a18": "根人上。釋曰。若過地心。下地不能知上。謂下",
    "T29n1559_019:0286a19": "地定心不能知上地定心。若過根軟根不能",
    "T29n1559_019:0286a20": "知上。謂信樂得人。及時解脫人道。不能知見",
    "T29n1559_019:0286a21": "至得人及非時解脫人道。若過人下人不能",
    "T29n1559_019:0286a22": "知上人心。謂阿那含阿羅漢聲聞獨覺佛道。",
    "T29n1559_019:0286a23": "下不能知上。偈曰。滅未生不知。釋曰。若過去",
    "T29n1559_019:0286a24": "未來他心。他心智則不能知。以現在他心為",
    "T29n1559_019:0286a25": "境界故。復有何非所知。偈曰。法類互不知。釋",
    "T29n1559_019:0286a26": "曰。法智種性他心智。不能知類智種性他心。",
    "T29n1559_019:0286a27": "類智種性他心智。不能知法智種性他心。何",
    "T29n1559_019:0286a28": "以故。此二心以欲界上界對治為境界故。於",
    "T29n1559_019:0286a29": "見位中無他心智通。以時促故。見位得為他",
    "T29n1559_019:0286b01": "心智境。此中若人由他心智。欲知見道心。先",
    "T29n1559_019:0286b02": "作加行已。偈曰。見位初二念。聲聞犀喻二。",
    "T29n1559_019:0286b03": "佛自然具知。釋曰。若聲聞修他心智。欲知見",
    "T29n1559_019:0286b04": "道中他心。得知前二剎那心。謂法智忍法智。",
    "T29n1559_019:0286b05": "知類智種性境。別加行所成故。是時於中修",
    "T29n1559_019:0286b06": "彼他心智方便。此修觀人。已度至第十六心。",
    "T29n1559_019:0286b07": "於中間不能得知。若犀角喻獨覺。欲知見道",
    "T29n1559_019:0286b08": "中他心。得知三剎那心。謂前二心及第八集",
    "T29n1559_019:0286b09": "類智心。由加行軟故。餘師說。知第一二第十",
    "T29n1559_019:0286b10": "五心。佛世尊一切見道剎那心。不由加行心",
    "T29n1559_019:0286b11": "知。但以自性心知。復次盡智無生智。此二有",
    "T29n1559_019:0286b12": "何差別。偈曰。盡智於四諦。已知等決知。不更",
    "T29n1559_019:0286b13": "應知等。說名無生智。釋曰。阿毘達磨藏云。",
    "T29n1559_019:0286b14": "何者盡智。苦諦我已知厭。集諦我已斷除。滅",
    "T29n1559_019:0286b15": "諦我已證得。道諦我已修習。以此義。是知見",
    "T29n1559_019:0286b16": "明覺慧解先正對觀。是名盡智。何者無生智。",
    "T29n1559_019:0286b17": "苦諦我已知厭。不更知厭。乃至道諦我已修",
    "T29n1559_019:0286b18": "習。不更修習。以此義。是知乃至正對觀。是名",
    "T29n1559_019:0286b19": "無生智。云何由無流智得知如此。由無流智",
    "T29n1559_019:0286b20": "後智出。觀已得知如此。由後智有差別故。立",
    "T29n1559_019:0286b21": "盡無生智有差別。罽賓國阿毘達磨師說如",
    "T29n1559_019:0286b22": "此。有餘師說。由無流智得知此義。說盡無生",
    "T29n1559_019:0286b23": "智為見者。為以一切名釋此義故。復次由證",
    "T29n1559_019:0286b24": "智為性故名見。是故阿毘達磨藏中說。若法",
    "T29n1559_019:0286b25": "是智即此法是見。復次為顯今所說見異前",
    "T29n1559_019:0286b26": "所說見。如此名十智。謂法智類智世俗智他",
    "T29n1559_019:0286b27": "心智苦智集智滅智道智盡智無生智。此中",
    "T29n1559_019:0286b28": "世俗智。是一智一智分。法智是一智七智分。",
    "T29n1559_019:0286b29": "類智亦爾。苦智是一智四智分。集智滅智亦",
    "T29n1559_019:0286c01": "爾。道智是一智是五智分。他心智是一智四",
    "T29n1559_019:0286c02": "智分。盡智是一智六智分。無生智亦爾。云何",
    "T29n1559_019:0286c03": "智唯三。安立為十。偈曰。由自性對治。行相行",
    "T29n1559_019:0286c04": "相境。加行作事辦。因圓故說十。釋曰。彼說由",
    "T29n1559_019:0286c05": "七種因緣。安立智成十。一由自性故安立世",
    "T29n1559_019:0286c06": "俗智。非能知真實義故。二由對治故安立法",
    "T29n1559_019:0286c07": "類二智。由能對治欲界上界故。三由所緣相",
    "T29n1559_019:0286c08": "異故安立苦集二智。不由境界體異故。四由",
    "T29n1559_019:0286c09": "所緣相及境界體異故安立滅道二智。五由",
    "T29n1559_019:0286c10": "加行異故安立他心智。何以故。由此智他心",
    "T29n1559_019:0286c11": "法非所知故。唯欲知他心故。修加行人。得他",
    "T29n1559_019:0286c12": "心智。六由作事已辦故安立盡智。由事已辦",
    "T29n1559_019:0286c13": "人相續初生故。七由因緣圓滿故安立無生",
    "T29n1559_019:0286c14": "智。以一切無流法為因故。是一切三界具對",
    "T29n1559_019:0286c15": "治故。於前已說。法智唯能對治欲界。復次偈",
    "T29n1559_019:0286c16": "曰。法智於滅諦。及道諦修道。是三界對治。釋",
    "T29n1559_019:0286c17": "曰。滅道二法智。若修道所攝。能對治三界。偈",
    "T29n1559_019:0286c18": "曰。類智非欲治。釋曰。類智一向不能對治欲",
    "T29n1559_019:0286c19": "界。此智異二故。說具對治。此十種智中。幾智",
    "T29n1559_019:0286c20": "有行相。復有幾行相。偈曰。法智及類智。有十",
    "T29n1559_019:0286c21": "六行相。釋曰。此二智一一皆具十六行相。此",
    "T29n1559_019:0286c22": "行相後當說。偈曰。俗智如不如。釋曰。世俗智",
    "T29n1559_019:0286c23": "有十六行相。有別相能緣一切法通相別相",
    "T29n1559_019:0286c24": "等故。偈曰。由自諦相四。釋曰。苦集滅道智。",
    "T29n1559_019:0286c25": "由緣自諦行相起故。一一有四行相。偈曰。他",
    "T29n1559_019:0286c26": "心智亦爾。無垢。釋曰。無流他心智。亦如此由",
    "T29n1559_019:0286c27": "緣自諦行相故。亦成四行相。唯道智故。偈曰。",
    "T29n1559_019:0286c28": "復有垢。如應知自相。釋曰。若有流他心智。是",
    "T29n1559_019:0286c29": "自所應知心及心法如。如彼相思想亦爾。能",
    "T29n1559_019:0287a01": "取別相為境故。此二種偈曰。緣一物為境。釋",
    "T29n1559_019:0287a02": "曰。是時若緣心為境。不能緣心法為境。若緣",
    "T29n1559_019:0287a03": "受不能緣想。如此等。若爾云何佛世尊說。若",
    "T29n1559_019:0287a04": "心有欲如實能知。此心有欲。如此等心及心",
    "T29n1559_019:0287a05": "法。不得一時取。譬如衣及衣垢非俱時取故。",
    "T29n1559_019:0287a06": "有欲心者。有欲有二種。一相雜有欲。二相應",
    "T29n1559_019:0287a07": "有欲。此中若心與欲相雜。由二義有欲。若異",
    "T29n1559_019:0287a08": "此有流心由相應義。是故有欲。此經中所說",
    "T29n1559_019:0287a09": "有欲。是相應有欲。若欲對治說名無欲。餘師",
    "T29n1559_019:0287a10": "說如此。何以故。若與欲相應說名無欲。何有",
    "T29n1559_019:0287a11": "與別惑相雜亦應成無欲。是義不然。何以",
    "T29n1559_019:0287a12": "故。此心非欲對治故。若無染污心。非有欲非",
    "T29n1559_019:0287a13": "無欲。不應成無欲如此等。是故與欲相應心。",
    "T29n1559_019:0287a14": "此中說名有欲。乃至有癡無癡等。應知亦爾。",
    "T29n1559_019:0287a15": "略心者是善心。由境界少故。散心者是染污",
    "T29n1559_019:0287a16": "心。與散亂相應故。復次略心者與睡眠相應。",
    "T29n1559_019:0287a17": "散心者所餘有染污心。西國諸師說如此。毘",
    "T29n1559_019:0287a18": "婆沙師不許作此說。彼說。此一心亦略亦散。",
    "T29n1559_019:0287a19": "染污睡眠相應故。若爾則與阿毘達磨藏相",
    "T29n1559_019:0287a20": "違。彼藏云。若如實知略心。此智成四智。謂法",
    "T29n1559_019:0287a21": "智類智世俗智道智。下劣心者。是染污心。與",
    "T29n1559_019:0287a22": "懶惰相應故。上勝心者。是善心。與精進相",
    "T29n1559_019:0287a23": "應故。小行心者。是染污心。或善小淨品所",
    "T29n1559_019:0287a24": "治故。大行心者。翻於前心。由根價伴類隨從",
    "T29n1559_019:0287a25": "力少多故。何以故。若有染污心則與二根相",
    "T29n1559_019:0287a26": "應。若善心則與三善根相應。若染污心則少",
    "T29n1559_019:0287a27": "價。不由功用所成故。若善心則大價。由多功",
    "T29n1559_019:0287a28": "用所成故。若染污心。無未來同類修故。無多",
    "T29n1559_019:0287a29": "伴類若善心有過去未來同類修故。有多伴",
    "T29n1559_019:0287b01": "類。若染污心則少隨從。三陰所隨從故。若善",
    "T29n1559_019:0287b02": "心則多隨從。四陰所隨從故。染污心力少。彼",
    "T29n1559_019:0287b03": "所斷善根更相續故。善心力多。由一剎那苦",
    "T29n1559_019:0287b04": "法智忍生。能殺害十惑永不生故。是故有染",
    "T29n1559_019:0287b05": "污心說名小。善心說名大。動心者是染污心。",
    "T29n1559_019:0287b06": "與掉起相應故。不動心者是善心。能對治彼",
    "T29n1559_019:0287b07": "故。非寂靜心寂靜心亦爾。非定心者。是染污",
    "T29n1559_019:0287b08": "心。與散亂相應故。定心者是善心。能對治彼",
    "T29n1559_019:0287b09": "故。非修心者是染污心。非生修及事修所",
    "T29n1559_019:0287b10": "修故。修心者是善心。生事二修所修故。非解",
    "T29n1559_019:0287b11": "脫心者是染污心。由非自性解脫相續解脫",
    "T29n1559_019:0287b12": "所解脫故。解脫心者是善心。由二解脫所解",
    "T29n1559_019:0287b13": "脫故。毘婆沙師說如此。若作此解則不隨順",
    "T29n1559_019:0287b14": "經。亦不能釋如此文句差別義。云何不隨順",
    "T29n1559_019:0287b15": "經。如經言。云何心於內成略。若心與羸弱睡",
    "T29n1559_019:0287b16": "眠相應。或於內攝持相應。不與毘鉢舍那相",
    "T29n1559_019:0287b17": "應。云何心於外成散。若心於五欲塵倒亂馳",
    "T29n1559_019:0287b18": "動故。於前不已說耶。此心亦略亦散。已說",
    "T29n1559_019:0287b19": "不應理。說睡眠相應染污心不立為散故。於",
    "T29n1559_019:0287b20": "前不已說耶。與阿毘達磨藏相違。阿毘達磨",
    "T29n1559_019:0287b21": "藏相違。此亦可然。但勿與經相違。云何不能",
    "T29n1559_019:0287b22": "釋文句差別義。不說散下劣動不寂靜不定",
    "T29n1559_019:0287b23": "非修非解脫心差別義故。略上勝等亦爾。若",
    "T29n1559_019:0287b24": "非不已說諸文句差別義。同是染污心。由顯",
    "T29n1559_019:0287b25": "彼過失差別故。同是善心。由顯彼功德差別",
    "T29n1559_019:0287b26": "故。是故彼義差別已說。不救經相違故。此",
    "T29n1559_019:0287b27": "所說義。非文句義。若於經中許此心是下",
    "T29n1559_019:0287b28": "劣。心即是動心。汝釋可然。經中不說此義。經",
    "T29n1559_019:0287b29": "言是時若心下劣。或疑欲下劣。於此時中輕",
    "T29n1559_019:0287c01": "安三摩提捨覺分。非是修時。是時若心馳動。",
    "T29n1559_019:0287c02": "或疑欲馳動。於此時中擇法精進喜覺分非",
    "T29n1559_019:0287c03": "是修時。諸覺分為有散心修不思量。彼此中",
    "T29n1559_019:0287c04": "說名修。由能令現前故。是故無失。此中若心",
    "T29n1559_019:0287c05": "由懶惰勝。說名下劣。若心由掉起勝。說名",
    "T29n1559_019:0287c06": "馳動。是故無失。如此等或共生故。是故我等",
    "T29n1559_019:0287c07": "說。若心下劣即有馳動此語與密意相應。我",
    "T29n1559_019:0287c08": "亦不遮。於經中意不爾故。我說如此。是汝所",
    "T29n1559_019:0287c09": "說。一切欲相應心。說名有欲。何心與欲相應。",
    "T29n1559_019:0287c10": "若汝言欲至得相應故。說與欲相應。無流心",
    "T29n1559_019:0287c11": "應成有欲。謂有學心。若言緣欲為境界說名",
    "T29n1559_019:0287c12": "有欲。阿羅漢心亦應有欲。何以故。此心有時",
    "T29n1559_019:0287c13": "緣有流心分別有欲。由緣欲為境界故。是心",
    "T29n1559_019:0287c14": "云何得成有流。若汝言緣通惑為境故。是故",
    "T29n1559_019:0287c15": "說有欲。若爾是心但有癡非是有欲。由緣癡",
    "T29n1559_019:0287c16": "為境界故。緣他心為境界心。不緣至得為境",
    "T29n1559_019:0287c17": "界。非此心境界。緣欲為境界。是故不由欲相",
    "T29n1559_019:0287c18": "應故心有欲。此中應知。若爾有欲心云何。與",
    "T29n1559_019:0287c19": "欲相雜是名有欲。不與欲相雜。是名無欲。見",
    "T29n1559_019:0287c20": "經意如此。餘經中所說是人心無欲無瞋無",
    "T29n1559_019:0287c21": "癡。不迴轉為法。於欲界色界無色界依欲等",
    "T29n1559_019:0287c22": "至得滅。故說此文。若爾於前為不已說耶。若",
    "T29n1559_019:0287c23": "心與別惑相雜。由但不與欲相雜故。應成無",
    "T29n1559_019:0287c24": "欲。由此經意則無過失。不得取此心為無欲。",
    "T29n1559_019:0287c25": "云何不取。由經已說。此心有瞋有癡等。故勿",
    "T29n1559_019:0287c26": "復廣論。應說本悉檀。為取他心行相。為取他",
    "T29n1559_019:0287c27": "心所緣境。不取此二為境。不觀行相境界起",
    "T29n1559_019:0287c28": "故。但知此心有欲。不能知色等境。是心生欲",
    "T29n1559_019:0287c29": "處。若不爾。此心則緣色等為境界。若取他心",
    "T29n1559_019:0288a01": "緣色等為境。他心智應成取自性。一切他心",
    "T29n1559_019:0288a02": "智知物別相。謂心及心法。現世他相續。欲色",
    "T29n1559_019:0288a03": "相應不相應為境界。於見位被遮。於修位中",
    "T29n1559_019:0288a04": "得。非空無相不相應法盡智無生智所攝。無",
    "T29n1559_019:0288a05": "間道所遮。此義應知。說他心智已。偈曰。後二",
    "T29n1559_019:0288a06": "十四相。空無我所雜。釋曰。後二者。謂盡智",
    "T29n1559_019:0288a07": "無生智。此二智行相有十四。離空無我二行",
    "T29n1559_019:0288a08": "相故。此二雖緣真如。多緣虛假知。我生已盡。",
    "T29n1559_019:0288a09": "我不見從此後更受別有。由觀中智力故。出",
    "T29n1559_019:0288a10": "觀說如此言。為有無流別行相心。為無。若",
    "T29n1559_019:0288a11": "依罽賓國師說。偈曰。無淨出十六。行相。釋",
    "T29n1559_019:0288a12": "曰。彼說無無流行相出四諦十六行相心。偈",
    "T29n1559_019:0288a13": "曰餘師有。釋曰。西國師說。阿毘達磨藏中說。",
    "T29n1559_019:0288a14": "異十六心別有無流心。云何得知。彼藏云。若",
    "T29n1559_019:0288a15": "不相應心。為得知與欲界相應法不得知。由",
    "T29n1559_019:0288a16": "無常苦空無我。或由因集有緣得知。或有是",
    "T29n1559_019:0288a17": "處有是義。由道理相應故得知。無是處無是",
    "T29n1559_019:0288a18": "義。由道理不相應故得知。此執非彼藏義。謂",
    "T29n1559_019:0288a19": "有是處有是義由道理相應故得知等。此何",
    "T29n1559_019:0288a20": "為有是處有是義。由無常等相故得知。是彼",
    "T29n1559_019:0288a21": "藏義。是義不然。何以故。於餘文中不說此義",
    "T29n1559_019:0288a22": "故。如此執若是彼藏義。此文句於餘處亦必",
    "T29n1559_019:0288a23": "定應說。彼藏云。由見諦所滅心。為知與欲界",
    "T29n1559_019:0288a24": "相應法不。得知。由我由我所由斷由常由無",
    "T29n1559_019:0288a25": "因由無事由非撥由勝由上由無等由極由",
    "T29n1559_019:0288a26": "淨。由解脫由出離由不決由二心由疑由愛",
    "T29n1559_019:0288a27": "著由瞋恚由高慢由不了。由如此非理相應",
    "T29n1559_019:0288a28": "得知。若為結前此文句中應說前文句。謂有",
    "T29n1559_019:0288a29": "是處有是義等。由不說故。是故知非是此義",
    "T29n1559_019:0288b01": "四諦十六行相。為由名有十六。為由實物有",
    "T29n1559_019:0288b02": "十六。餘師說。由實物唯有七。由名有十六。集",
    "T29n1559_019:0288b03": "滅道行相。各共顯一物故。毘婆沙師說不爾。",
    "T29n1559_019:0288b04": "彼說云何。偈曰。實物有十六。釋曰。此中隨屬",
    "T29n1559_019:0288b05": "緣故無常。逼惱為性故苦。對治我所執故空。",
    "T29n1559_019:0288b06": "對治我見故非我。同種子法道理故因。和合",
    "T29n1559_019:0288b07": "顯現行故集。生所顯故有相應能成故緣譬",
    "T29n1559_019:0288b08": "如土聚弋輪繩水等聚集故。能成瓶等果。此",
    "T29n1559_019:0288b09": "法亦爾。諸陰斷絕故滅。能殺三火故靜。無災",
    "T29n1559_019:0288b10": "橫故妙。出一切過失外故離。由行義故道。與",
    "T29n1559_019:0288b11": "理相應故如。正所成就故行。一向過度故出。",
    "T29n1559_019:0288b12": "復次一向不定故無常。負重故苦。由人所離",
    "T29n1559_019:0288b13": "故空。不如意作故非我來義故因。生起故集。",
    "T29n1559_019:0288b14": "行相應故有。為勝依故緣。無相應相應斷故",
    "T29n1559_019:0288b15": "滅。三有為相所離故靜真實善故妙。極至止",
    "T29n1559_019:0288b16": "息故離。能對治邪道故道。能對治不如故如。",
    "T29n1559_019:0288b17": "順趣涅槃土故行。一切有對治故出。如我等",
    "T29n1559_019:0288b18": "所信受今當說。生滅為法故無常。違意故苦",
    "T29n1559_019:0288b19": "我所離故空。自非我故非我。因集有緣。如經",
    "T29n1559_019:0288b20": "中說。是五取陰。依欲為根依欲為集。依欲為",
    "T29n1559_019:0288b21": "生。依欲為有。有名應在後說。此四於欲有何",
    "T29n1559_019:0288b22": "差別。愛欲有四種。於自體稱我起愛欲。名自",
    "T29n1559_019:0288b23": "體無差別。愛欲。謂我應生名無差別後有愛",
    "T29n1559_019:0288b24": "欲。謂我應生如此如此。名有差別後有愛欲",
    "T29n1559_019:0288b25": "結生愛欲名受生愛欲。此中第一是苦初因",
    "T29n1559_019:0288b26": "似根。譬如於果種子故名因。第二由前所。引",
    "T29n1559_019:0288b27": "譬如果初出芽等故名集。第三是如此種類",
    "T29n1559_019:0288b28": "苦緣。譬如於果田水土等為緣。何以故。由隨",
    "T29n1559_019:0288b29": "田等緣於果中香味力熟威德差別得成故名",
    "T29n1559_019:0288c01": "緣等。四即是生。從此生成故。譬如於果華",
    "T29n1559_019:0288c02": "終故名有於愛欲行經中有二五二四有四",
    "T29n1559_019:0288c03": "欲。生起事盡故滅。無苦故靜。如經言。比丘如",
    "T29n1559_019:0288c04": "此諸行皆苦唯涅槃寂靜。無上故妙。不更迴",
    "T29n1559_019:0288c05": "轉故離。由成路故道。如實生起故如。定淨故",
    "T29n1559_019:0288c06": "行。如經偈言唯此道無餘。能清淨見故。永破",
    "T29n1559_019:0288c07": "有故出。復次為對治常樂我所我見行故。修",
    "T29n1559_019:0288c08": "無常苦空無我行相。為對治無因一因轉變",
    "T29n1559_019:0288c09": "因知先因見行故。修因集有緣行相。為對治",
    "T29n1559_019:0288c10": "無解脫見行故。修滅行相為對治計解脫為",
    "T29n1559_019:0288c11": "苦見行故。修靜行相。為對治於定起美妙見",
    "T29n1559_019:0288c12": "行故。修妙行相。為對治數數退故解脫非極",
    "T29n1559_019:0288c13": "定見行故。修離行相。為對治無道邪道有餘",
    "T29n1559_019:0288c14": "道此道更迴轉見行故。修道如行出行相。行",
    "T29n1559_019:0288c15": "相是何法。偈曰。行相謂智慧。釋曰。若爾行相",
    "T29n1559_019:0288c16": "不成智慧。智慧與別智慧不相應故。若執如",
    "T29n1559_019:0288c17": "此則應道理。謂一切心及心法。於境界中取",
    "T29n1559_019:0288c18": "差別名行相。為但智慧能取境差別耶。非。云",
    "T29n1559_019:0288c19": "何。偈曰。共此緣境法。釋曰。般若及一切有境",
    "T29n1559_019:0288c20": "界法。皆能取境差別。偈曰。所取別有法。釋",
    "T29n1559_019:0288c21": "曰。若法是有一切必定取差別所取。若如此",
    "T29n1559_019:0288c22": "執。此義則成。智慧是行相。復由取差別能觀",
    "T29n1559_019:0288c23": "有法。復為餘法所觀。所餘有境界法。由取差",
    "T29n1559_019:0288c24": "別能觀有法。復為餘法所觀。若無境界法。但",
    "T29n1559_019:0288c25": "是取差別所觀。從此後是十種智。今當說善",
    "T29n1559_019:0288c26": "等差別。偈曰。初智三餘善。釋曰。是一初智謂",
    "T29n1559_019:0288c27": "世俗智最先所說故言初。此智有三性謂善",
    "T29n1559_019:0288c28": "惡無記。所餘九智唯是善性。偈曰。此智通諸",
    "T29n1559_019:0288c29": "地。釋曰。一切地者。謂欲界乃至有頂。偈曰。",
    "T29n1559_019:0289a01": "法智六地。釋曰。法智於四定及未至中間定",
    "T29n1559_019:0289a02": "所得。偈曰。類。九地。釋曰。類智於前六地及",
    "T29n1559_019:0289a03": "三無色所得。偈曰。復六智。釋曰。苦集滅道盡",
    "T29n1559_019:0289a04": "無生此六智。若通論亦於九地所得。若別論",
    "T29n1559_019:0289a05": "法智所攝。則於六地得。若類智所攝。則於九",
    "T29n1559_019:0289a06": "地得。偈曰。四定他心智。釋曰。他心智但於四",
    "T29n1559_019:0289a07": "定得。非餘處。偈曰。欲色身依止。釋曰。此他",
    "T29n1559_019:0289a08": "心智。於欲色界得修令現前。偈曰。法智依欲",
    "T29n1559_019:0289a09": "身。釋曰。法智但依欲界身現前。非於色無色",
    "T29n1559_019:0289a10": "界身可令現前。偈曰。餘智依三界。釋曰。何者",
    "T29n1559_019:0289a11": "為餘智。除他心智及法智。所餘八智。分別諸",
    "T29n1559_019:0289a12": "智地及依止已。以四念處攝諸智今當說。偈",
    "T29n1559_019:0289a13": "曰。念處一滅智。釋曰。是一滅智名法念處。",
    "T29n1559_019:0289a14": "偈曰。他心智三念。釋曰。他心智若緣他心起。",
    "T29n1559_019:0289a15": "必定緣受想行等。偈曰。所餘四念處。釋曰。",
    "T29n1559_019:0289a16": "除滅智他心智。所餘八智。通四念處攝。何智",
    "T29n1559_019:0289a17": "幾智為所緣境。偈曰。法智境九智。釋曰。法智",
    "T29n1559_019:0289a18": "緣九智為境。除類智。偈曰。類道智境九。釋",
    "T29n1559_019:0289a19": "曰。類智亦緣九智為境。除法智。道智亦緣",
    "T29n1559_019:0289a20": "九智為境。除世俗智。偈曰。苦集智境二。釋",
    "T29n1559_019:0289a21": "曰。世俗智若他心智是有流。此二智是苦集",
    "T29n1559_019:0289a22": "智境。偈曰。四智十。釋曰。世俗智他心智盡",
    "T29n1559_019:0289a23": "智無生智此四智。緣十智為境。偈曰。非一。釋",
    "T29n1559_019:0289a24": "曰。唯一滅智不緣智為境。緣無為法為境故。",
    "T29n1559_019:0289a25": "偈曰。應合法有十。釋曰。為分別智境。於十種",
    "T29n1559_019:0289a26": "法中應合十智。何者十法。偈曰。三界無流法。",
    "T29n1559_019:0289a27": "無為二二種。釋曰。有為法分為八。欲界色界",
    "T29n1559_019:0289a28": "無色界無流界。與心相應。與心不相應差別",
    "T29n1559_019:0289a29": "故。無為分為二。善無記差別故。是名十法。此",
    "T29n1559_019:0289b01": "云何合。何智緣幾。法為境。此中世俗智。緣一",
    "T29n1559_019:0289b02": "切十法為境。法智緣五法為境。欲界及無流",
    "T29n1559_019:0289b03": "四法善無為法。類智緣七法為境。色界無色",
    "T29n1559_019:0289b04": "界及無流六法善無為法。苦智集智緣欲界",
    "T29n1559_019:0289b05": "色界無色界六法為境。滅智但緣善無為一",
    "T29n1559_019:0289b06": "法為境。道智緣無流二法為境。他心智緣三",
    "T29n1559_019:0289b07": "法為境。欲界色界及無流相應法。盡智無生",
    "T29n1559_019:0289b08": "智緣九法為境。除無記無為。由一智能知一",
    "T29n1559_019:0289b09": "切法不。不得。雖不得。偈曰。世智除類初。一",
    "T29n1559_019:0289b10": "智由無我。釋曰。世俗智除自類初剎那。一切",
    "T29n1559_019:0289b11": "餘法由無我相能解。謂一切法無我。是自體",
    "T29n1559_019:0289b12": "及自體共生諸法名自類。不能緣此法。有境",
    "T29n1559_019:0289b13": "界及境界有差別故。共一境界故。最近同時",
    "T29n1559_019:0289b14": "故。此智若是欲界智。是聞思二慧。若是色界",
    "T29n1559_019:0289b15": "智。但是聞慧非修慧。修慧緣別地為境故。此",
    "T29n1559_019:0289b16": "義已度。是義今當說。何人與幾智相應。若凡",
    "T29n1559_019:0289b17": "夫人。但與一世俗智相應。若離欲凡夫人。",
    "T29n1559_019:0289b18": "與他心智相應。復次若聖人。偈曰。一智應有",
    "T29n1559_019:0289b19": "欲。於無流初念。釋曰。若未離欲聖人。若法",
    "T29n1559_019:0289b20": "智忍初生剎那。與一世俗智相應。忍非智",
    "T29n1559_019:0289b21": "故。偈曰。第二三應。釋曰。於苦法智剎那。與",
    "T29n1559_019:0289b22": "三智相應。世俗智法智苦智。偈曰。上。於四一",
    "T29n1559_019:0289b23": "一增。釋曰。從第二剎那上第四剎那。應知一",
    "T29n1559_019:0289b24": "一智增。苦類智剎那苦類智增。集滅道法智",
    "T29n1559_019:0289b25": "剎那集滅道智增。是故於道法智與七智相",
    "T29n1559_019:0289b26": "應。若先離欲人。應知一切位中。他心智增相",
    "T29n1559_019:0289b27": "應。復次於何位中修習得智有幾。偈曰。如生",
    "T29n1559_019:0289b28": "彼所修。忍智於見位。未來。釋曰。於見道中若",
    "T29n1559_019:0289b29": "忍若智正生。此二同類。於未來被修。是彼行",
    "T29n1559_019:0289c01": "相有四亦被修。於見道中云何唯修同類智",
    "T29n1559_019:0289c02": "及行相。未通達餘性故。偈曰。於中爾。世智",
    "T29n1559_019:0289c03": "於三類。釋曰。於見道中世俗智是所修於苦",
    "T29n1559_019:0289c04": "集滅三類智時。非法智時不能對觀一切諦",
    "T29n1559_019:0289c05": "故。故偈曰。名對觀後智。釋曰。是故此世俗",
    "T29n1559_019:0289c06": "智。說名對觀後智。於一一諦對觀最後時所",
    "T29n1559_019:0289c07": "修故。云何於道類智不修此智。此道先由世",
    "T29n1559_019:0289c08": "道。未曾對觀故。對觀不遍故。何以故。一切苦",
    "T29n1559_019:0289c09": "可得遍知。一切集可得遍除。一切滅可得圓",
    "T29n1559_019:0289c10": "證。道則不爾。不可圓修故。是故無對觀後。於",
    "T29n1559_019:0289c11": "中不得修對觀後智。若爾是時一切集未皆",
    "T29n1559_019:0289c12": "滅除。集類智亦無對觀後。不應得修對觀後",
    "T29n1559_019:0289c13": "智。是義不然。何以故。見集諦所應滅集。皆已",
    "T29n1559_019:0289c14": "滅盡故。道者是見諦所滅惑對治。不可一切",
    "T29n1559_019:0289c15": "皆修令盡。由性多故。是故道有別異。有餘師",
    "T29n1559_019:0289c16": "說由見道伴類故。此執不可取。為證不成就",
    "T29n1559_019:0289c17": "故。對觀後世俗智。有時可令現前不一向。無",
    "T29n1559_019:0289c18": "時可令現前。此云何。偈曰。此無生為法。釋",
    "T29n1559_019:0289c19": "曰。此智於在觀及出觀位。一向不生為法。若",
    "T29n1559_019:0289c20": "入觀不得生此智。以相違故。若出觀亦不得",
    "T29n1559_019:0289c21": "生此智。以心麁故。若爾此云何可修。先未曾",
    "T29n1559_019:0289c22": "得今始得故。今時云何得。若不可令現前生。",
    "T29n1559_019:0289c23": "由至得故得。由得故得。此釋所未曾聞。是故",
    "T29n1559_019:0289c24": "如此修必定不成。若執如此。修義得成。如宿",
    "T29n1559_019:0289c25": "舊師說。彼說云何。由出世法功力故。此對觀",
    "T29n1559_019:0289c26": "後智則是所修。云何已修觀後出觀人。緣四",
    "T29n1559_019:0289c27": "諦為境。最勝世間智。今得現前。即彼是修如",
    "T29n1559_019:0289c28": "此修即是至得。若得能現前彼依止相續。何",
    "T29n1559_019:0289c29": "以故。若得性已性果必可得。毘婆沙師不樂",
    "T29n1559_019:0290a01": "受此義。復次此世俗智。為依幾地修。隨見道",
    "T29n1559_019:0290a02": "地。偈曰。自下地。釋曰。隨見道所依止地。或",
    "T29n1559_019:0290a03": "即依此地。或依此地之下地。修世俗智。若是",
    "T29n1559_019:0290a04": "道依止未至定地生。所修世俗智有二地。或",
    "T29n1559_019:0290a05": "依未至定地。或依欲界地。乃至若見道依止",
    "T29n1559_019:0290a06": "第四定地生。所修世俗智。或同或下。有此世",
    "T29n1559_019:0290a07": "俗智。幾念處攝。偈曰。滅後。釋曰。若觀滅諦",
    "T29n1559_019:0290a08": "已後。所得世俗智。是最後念處攝。謂法念處",
    "T29n1559_019:0290a09": "由決判一世俗智。所餘應知。皆是四念處攝。",
    "T29n1559_019:0290a10": "此觀後世俗智。偈曰。共諦相。釋曰。隨正對",
    "T29n1559_019:0290a11": "觀諦所得。此智行相則同此諦行相。由說與",
    "T29n1559_019:0290a12": "對觀同行相。則已說此智與彼所緣同諦。由",
    "T29n1559_019:0290a13": "見道所得故。偈曰。用得。釋曰。世俗。智有二",
    "T29n1559_019:0290a14": "種。一性法得。二修習得。由執此智共同類",
    "T29n1559_019:0290a15": "起。於欲界色界四陰五陰為自性。偈曰。十六",
    "T29n1559_019:0290a16": "六有欲。釋曰。所修此言流。若未離欲人。於",
    "T29n1559_019:0290a17": "第十六道類智剎那中。有二智現在修。有六",
    "T29n1559_019:0290a18": "智未來修。謂法智類智苦集滅道智。偈曰。離",
    "T29n1559_019:0290a19": "欲人有七。釋曰。若人先已離欲。於道類智中。",
    "T29n1559_019:0290a20": "他心智是第七所修。偈曰。有欲修道中。從此",
    "T29n1559_019:0290a21": "上七修。釋曰。從第十六剎那上。於修道中乃",
    "T29n1559_019:0290a22": "至未得離欲。於一切加行無間解脫增進道",
    "T29n1559_019:0290a23": "中修七智。謂法智類智苦集滅道智世俗智。",
    "T29n1559_019:0290a24": "若修世間道世俗世智。是現在修。若修出世",
    "T29n1559_019:0290a25": "道。四種法智中。隨一是現在修。餘六智是",
    "T29n1559_019:0290a26": "未來修。偈曰。七地勝通解。得不壞雜修。於無",
    "T29n1559_019:0290a27": "間道。釋曰。七智所修此言流。七地者。四定三",
    "T29n1559_019:0290a28": "無色。放彼離欲故名為勝。於五通慧通達不",
    "T29n1559_019:0290a29": "壞性時。若有學人於雜修定位並論。在一切",
    "T29n1559_019:0290b01": "無間道中。則修七智。如前所說。若修世俗道。",
    "T29n1559_019:0290b02": "現在修世俗智。若修出世道。四種類智及二",
    "T29n1559_019:0290b03": "種法智中。隨一現在修。通達不壞性時。不修",
    "T29n1559_019:0290b04": "世俗智。非有頂對治故。此中應知。盡智為第",
    "T29n1559_019:0290b05": "七。偈曰。上。諸八解脫道。釋曰。從離欲七地",
    "T29n1559_019:0290b06": "上離欲有頂。於諸八解脫道中修七智。謂法",
    "T29n1559_019:0290b07": "智類智苦集滅道智及他心智。不修世俗智。",
    "T29n1559_019:0290b08": "非有頂對治故。若現在修四種類智。及二種",
    "T29n1559_019:0290b09": "法智中。隨修一智。偈曰。學練根解脫。六七智",
    "T29n1559_019:0290b10": "修餘。釋曰。若有學人。修練根時。於解脫道",
    "T29n1559_019:0290b11": "中。若有欲人。但修六智。謂法智類智苦集滅",
    "T29n1559_019:0290b12": "道智。若離欲人修七智。以他心智為第七。有",
    "T29n1559_019:0290b13": "餘師說。世俗智於二位中所修。此二道於前",
    "T29n1559_019:0290b14": "加行中。得修世俗智。偈曰。無間道六修。釋",
    "T29n1559_019:0290b15": "曰。若已離欲未離欲有學人。修練根無間道",
    "T29n1559_019:0290b16": "中。但修六智。如前。不得修世俗智。似見道",
    "T29n1559_019:0290b17": "故。不得修他心智。一切無間道中所遮故。云",
    "T29n1559_019:0290b18": "何遮非惑對治故。偈曰。有頂勝亦爾。釋曰。",
    "T29n1559_019:0290b19": "若離欲有頂時。於諸無間道中如此修六智。",
    "T29n1559_019:0290b20": "偈曰。於盡智修九。釋曰。離欲有頂時第九解",
    "T29n1559_019:0290b21": "脫道。即名盡智。此中修九智。除無生智。偈",
    "T29n1559_019:0290b22": "曰。得不壞修十。釋曰。若人本以不壞法為性。",
    "T29n1559_019:0290b23": "此人於盡智位中。得修十智。得無生智故。偈",
    "T29n1559_019:0290b24": "曰。練不壞解脫。釋曰。若人練根至不壞性。此",
    "T29n1559_019:0290b25": "人於最後解脫道中。亦得修十智。偈曰。所說",
    "T29n1559_019:0290b26": "餘修八。釋曰。何者為餘。離欲欲界時。第九解",
    "T29n1559_019:0290b27": "脫道中。離欲七地五通慧。有學雜修定中。一",
    "T29n1559_019:0290b28": "切解脫道。為通達不壞性。諸八解脫道中。一",
    "T29n1559_019:0290b29": "切離欲人加行及增進道。於此一切道中得",
    "T29n1559_019:0290c01": "修未來八智。除盡智無生智。若有學判如此。",
    "T29n1559_019:0290c02": "若無學人五通慧雜修定。加行解脫道增進",
    "T29n1559_019:0290c03": "道中。或修九智。或修十智。五通慧雜修定無",
    "T29n1559_019:0290c04": "間道中。或修八智。或修九智。二通慧解脫道",
    "T29n1559_019:0290c05": "中。由無記故。無未來修。若凡夫人欲界及三",
    "T29n1559_019:0290c06": "定離欲。最後解脫道中。依定地修加行。三通",
    "T29n1559_019:0290c07": "慧解脫道無量等功德攝。於時世俗智未來",
    "T29n1559_019:0290c08": "修。他心智亦爾。除決擇分能善根見道伴類",
    "T29n1559_019:0290c09": "故。於餘處得未曾得道時。但世俗智未來修。",
    "T29n1559_019:0290c10": "復次於何道中所修智有幾地。世俗智者。隨",
    "T29n1559_019:0290c11": "道所依地。此地或由道初得。以此地為依止。",
    "T29n1559_019:0290c12": "未來修世俗智。無流道者。非一向隨道所依",
    "T29n1559_019:0290c13": "地未來修。此云何。偈曰。為離此地欲。是得此",
    "T29n1559_019:0290c14": "下修。釋曰。若為離欲此地修二種道。謂加行",
    "T29n1559_019:0290c15": "道等。隨地由離欲初所得。或以此地為依止。",
    "T29n1559_019:0290c16": "或以下地為依止。一切無流智必定是所修。",
    "T29n1559_019:0290c17": "偈曰。有流於盡智。釋曰。於盡智生時。一切地",
    "T29n1559_019:0290c18": "諸有流功德。凡是盡智所應得。皆是所修。謂",
    "T29n1559_019:0290c19": "不淨觀。阿那波那。念處。無量八解脫等。譬如",
    "T29n1559_019:0290c20": "同時繩斷諸被絞人一時氣通。復次此人已",
    "T29n1559_019:0290c21": "至心自在王位。一切善根由至得故。並皆起",
    "T29n1559_019:0290c22": "迎。譬如有人得大王位。由貢獻財物說國土",
    "T29n1559_019:0290c23": "迎。隨有所得皆是所修不。於前若未得則是",
    "T29n1559_019:0290c24": "所修。何以故。偈曰。先曾得非修。釋曰。若法",
    "T29n1559_019:0290c25": "退已還得。此非所修。已修所棄捨故。為但得",
    "T29n1559_019:0290c26": "為修為復有餘。非唯得。何以故。修有四種。一",
    "T29n1559_019:0290c27": "得修。二習修。三對治修。四治淨修。此中偈",
    "T29n1559_019:0290c28": "曰。得修及習修。是善有為修。對治治淨修。有",
    "T29n1559_019:0290c29": "流諸法修。釋曰。得修習修者。謂修一切有為",
    "T29n1559_019:0291a01": "善法。於未來有一修。於現在有二修。此二修",
    "T29n1559_019:0291a02": "依前二正勤成。未生令生。已生令長。對治修",
    "T29n1559_019:0291a03": "治淨修者。謂修諸有流法。此二修依後二正",
    "T29n1559_019:0291a04": "勤成。未生令不生。已生令滅。若爾有流善法。",
    "T29n1559_019:0291a05": "則具四修。若無流法。但有前二修。若染污及",
    "T29n1559_019:0291a06": "無記法。但有後二修。西國阿毘達磨師說。有",
    "T29n1559_019:0291a07": "六種修。四修同前。五守修。六擇修。守修是六",
    "T29n1559_019:0291a08": "根修。擇修是身修。如經言。是六根已善調伏",
    "T29n1559_019:0291a09": "已善修。復次經言。於身中有如此物。謂髮齒",
    "T29n1559_019:0291a10": "爪毛等。廣說如經。如此於身簡擇故。自愛不",
    "T29n1559_019:0291a11": "起。罽賓國師說。此二修入對治修及治淨修",
    "T29n1559_019:0291a12": "攝。",
    "T29n1559_019:0291a13": "阿毘達磨俱舍釋論卷第十九"
}