{
    "T31n1610_003:0801a04": "佛性論卷第三",
    "T31n1610_003:0801a06": "天親菩薩造",
    "T31n1610_003:0801a07": "陳天竺三藏真諦譯",
    "T31n1610_003:0801a08": "5 總攝品辯相分第四中總攝品第五",
    "T31n1610_003:0801a09": "復次總攝義應知。攝有二種：一者由因、二者",
    "T31n1610_003:0801a10": "由果。由因攝者，是如來性清淨。有四種因、三",
    "T31n1610_003:0801a11": "種法與三譬相似，故取海為喻。三法者，一法",
    "T31n1610_003:0801a12": "身清淨因、二佛智德生因、三佛恩德因。法身",
    "T31n1610_003:0801a13": "清淨因者，修習信樂大乘應知。佛智德生因",
    "T31n1610_003:0801a14": "者，修習般若及禪定應知。恩德因者，修習菩",
    "T31n1610_003:0801a15": "薩大悲應知。修習信樂大乘者，與器相似，",
    "T31n1610_003:0801a16": "此中有無量定慧大寶所遍滿故，故說與器",
    "T31n1610_003:0801a17": "相似。修習般若禪定與寶相似者，般若無分",
    "T31n1610_003:0801a18": "別故；禪定不可思惟，功德所依止故。般若如",
    "T31n1610_003:0801a19": "淨寶，禪定如如意寶。修習菩薩大悲如清淨",
    "T31n1610_003:0801a20": "水，於一切世間眾生潤滑一味故，譬如大海",
    "T31n1610_003:0801a21": "唯一醎味。菩薩大悲潤諸眾生亦復如是，故",
    "T31n1610_003:0801a22": "此三法於因地中為所依能依，故說總攝名",
    "T31n1610_003:0801a23": "如來法海。是名因攝。次由果攝者，明如來法",
    "T31n1610_003:0801a24": "身有三種法，與三譬相似故，能總攝三譬。相",
    "T31n1610_003:0801a25": "似者，如日有三：一體、二光、三明。此與三身",
    "T31n1610_003:0801a26": "相似故。三法者：一神通、二流滅、三顯淨。一",
    "T31n1610_003:0801a27": "神通者，譬日有明，能除障自境界無明之暗，",
    "T31n1610_003:0801a28": "以為事用故，與日明相似。二流滅者，謂盡、無",
    "T31n1610_003:0801a29": "生智能燒除業煩惱令無餘，以為事用故，與",
    "T31n1610_003:0801b01": "日光相似。所言滅者，即是真智，正能除惑故。",
    "T31n1610_003:0801b02": "與滅名盡者，即惑無時名為解脫，故與盡稱。",
    "T31n1610_003:0801b03": "三顯淨者，謂盡、無生境名轉依，極清淨故、無",
    "T31n1610_003:0801b04": "垢故、澄靜故，與日輪相似。清淨者，解脫障滅",
    "T31n1610_003:0801b05": "故。無垢者，一切智障滅故。澄靜者，客塵所不",
    "T31n1610_003:0801b06": "能染，以本性清淨故。轉依者，勝聲聞、獨覺、菩",
    "T31n1610_003:0801b07": "薩三人所依止法故。又有四種相應知：一者",
    "T31n1610_003:0801b08": "為生依、二滅依、三善熟思量果、四法界清淨",
    "T31n1610_003:0801b09": "相。一生依者，佛無分別道相續依止，若不緣",
    "T31n1610_003:0801b10": "此法，無分別道即不得生，以依緣此故，名",
    "T31n1610_003:0801b11": "此法為道生依。二滅依者，一切諸惑及習氣",
    "T31n1610_003:0801b12": "究竟滅不生，無所依止故。若不依此轉依法",
    "T31n1610_003:0801b13": "究竟滅惑者，則聲聞獨覺與佛滅惑不異。由",
    "T31n1610_003:0801b14": "不同故，故知此法為究竟滅惑依止。三善熟",
    "T31n1610_003:0801b15": "思量果者，善正通達長時恭敬無間無餘等",
    "T31n1610_003:0801b16": "修習所知真如，是轉依果。若在道中，轉依為",
    "T31n1610_003:0801b17": "因；若在道後，即名為果。若轉依非是善熟思",
    "T31n1610_003:0801b18": "量果者，則諸佛自性應更熟思量、更滅、更淨。",
    "T31n1610_003:0801b19": "而不然者，故知轉依為善熟思量之果。四法",
    "T31n1610_003:0801b20": "界清淨相者，一切妄想於中滅盡故。此法界",
    "T31n1610_003:0801b21": "過思量、過言說所顯現故，故以法界清淨為",
    "T31n1610_003:0801b22": "相。此即心行處滅、言語道斷，不可詮詺，方是",
    "T31n1610_003:0801b23": "得無所得真如理故。復次如來轉依有八種",
    "T31n1610_003:0801b24": "法攝持應知。八法者，一不可思量、二無二、三",
    "T31n1610_003:0801b25": "無分別、四清淨、五照了因、六對治、七離欲、",
    "T31n1610_003:0801b26": "八離欲因。此八合有二意：一離欲，是滅諦；二",
    "T31n1610_003:0801b27": "離欲因，即是道諦。前不可思量等三句屬滅",
    "T31n1610_003:0801b28": "諦攝，次清淨等三句屬道諦攝。初離欲有三",
    "T31n1610_003:0801b29": "句：一者云何不可思量於有無等四句，覺觀",
    "T31n1610_003:0801c01": "思量不能通達故、一切眾生言語名句味等",
    "T31n1610_003:0801c02": "不能詮辯故、唯聖人無分別智所證知故，故",
    "T31n1610_003:0801c03": "名不可思量。二無二者，如經中說：舍利弗！諸",
    "T31n1610_003:0801c04": "佛法身無二法、無分別法。所言二者，煩惱及",
    "T31n1610_003:0801c05": "業是名為二。如來法身無此二法，故名無二。",
    "T31n1610_003:0801c06": "三無分別，分別者，煩惱業家習不正思惟，由",
    "T31n1610_003:0801c07": "不正思惟故起二。由通達自性故滅二，是二",
    "T31n1610_003:0801c08": "及分別不應不行。不應者，上心煩惱不相應",
    "T31n1610_003:0801c09": "共行；不行者，隨眠煩惱不共隨行。即不應不",
    "T31n1610_003:0801c10": "行此二處故，故說如來法身苦滅究竟永無",
    "T31n1610_003:0801c11": "生起。云何如此？非為除滅一法故名為滅，以",
    "T31n1610_003:0801c12": "本來不生故名為滅。如《無上依經》中說：阿難！",
    "T31n1610_003:0801c13": "於無生無滅法中，心意及識決定不生故。",
    "T31n1610_003:0801c14": "釋曰：心者即六識心，意者阿陀那識，識者阿",
    "T31n1610_003:0801c15": "梨耶識，於此三中不得生故。此中若無三識",
    "T31n1610_003:0801c16": "則無分別，分別既無亦無不正思惟等。既無",
    "T31n1610_003:0801c17": "三識則不得起無明，是以如來法身離不正",
    "T31n1610_003:0801c18": "思惟故則不起無明。若不起無明，十二有分",
    "T31n1610_003:0801c19": "不為生緣，故名不生。又《勝鬘經》說：是苦滅者，",
    "T31n1610_003:0801c20": "非滅壞法名為苦滅。壞者，破三界見諦，得有",
    "T31n1610_003:0801c21": "餘涅槃。滅者，除四種生死思惟煩惱，得無餘",
    "T31n1610_003:0801c22": "涅槃，故言滅壞。由苦滅名無始時節非作非",
    "T31n1610_003:0801c23": "生、無滅離盡、常住恒寂、湛然自性清淨、解脫",
    "T31n1610_003:0801c24": "一切煩惱㲉、功德過恒沙數，相攝非相離，不",
    "T31n1610_003:0801c25": "捨離智、不可思惟，與如來法相應。如來法身",
    "T31n1610_003:0801c26": "諸佛所說，是如來法身，說名離欲。二離欲因",
    "T31n1610_003:0801c27": "者，為得此法身，見諦道、修道所攝。由境界故，",
    "T31n1610_003:0801c28": "說無分別智有三義與日相似：無流清淨故，",
    "T31n1610_003:0801c29": "與日輪相似；能照了一切境界故，與日明相",
    "T31n1610_003:0802a01": "似；能對治一切真見暗障故，與日光相似。",
    "T31n1610_003:0802a02": "釋曰：真見暗障者，謂具足想、煩惱難、業難、",
    "T31n1610_003:0802a03": "果報難。具足想者，以隨眠煩惱為因、五塵欲",
    "T31n1610_003:0802a04": "為緣、不正思惟為俱起因，具此三故，名為具",
    "T31n1610_003:0802a05": "足想。是暗障如實不見不知離欲法身一界",
    "T31n1610_003:0802a06": "故，即得生起如此應見應知如來法身離欲。",
    "T31n1610_003:0802a07": "云何見知？謂如實思量不見想及不見境。境",
    "T31n1610_003:0802a08": "者名分別性、想名依他，不見分別、依他二性",
    "T31n1610_003:0802a09": "故，名為真實見知一界。又想者人，境者法，不",
    "T31n1610_003:0802a10": "見此人法想境，故名二空。如是一切諸法，如",
    "T31n1610_003:0802a11": "來悉見悉知，由平等平等已通達如真實故。",
    "T31n1610_003:0802a12": "境智等無增減，是名平等觀。此觀能除真實",
    "T31n1610_003:0802a13": "見暗障，是如來法身至得家因，見修二道所",
    "T31n1610_003:0802a14": "攝故。以是義故，此離欲因不離二修而得成",
    "T31n1610_003:0802a15": "就。二修者，一如理修、二如量修。故世間所知",
    "T31n1610_003:0802a16": "唯有二種：一人、二法。若能通達此二空者，則",
    "T31n1610_003:0802a17": "為永得應如實際，是故名為如理。如量際者，",
    "T31n1610_003:0802a18": "窮源達性究法界源，故名為際。如理修者，不",
    "T31n1610_003:0802a19": "壞人法。何以故？如此人法，本來妙極寂靜為",
    "T31n1610_003:0802a20": "性故，無增無減、離有離無。寂靜相者，自性清",
    "T31n1610_003:0802a21": "淨、諸惑本來無生，見此二空，名寂靜相。自性",
    "T31n1610_003:0802a22": "清淨心名為道諦。惑本無生、淨心不執名為滅",
    "T31n1610_003:0802a23": "諦。是心有自性清淨及有煩惱惑障，如此兩",
    "T31n1610_003:0802a24": "法無流界中善心惡心獨自行故、於一念中。",
    "T31n1610_003:0802a25": "兩心不相應故，此兩法難可通達。如《勝鬘經》",
    "T31n1610_003:0802a26": "說：世尊！善心念念滅不住，諸惑不能染；惡心",
    "T31n1610_003:0802a27": "念念滅，諸惑亦不染。世尊！煩惱不觸心、心不",
    "T31n1610_003:0802a28": "觸煩惱。云何無觸法而能得染心？如此而知，",
    "T31n1610_003:0802a29": "名如理智。如量智者，究竟窮知一切境，名如",
    "T31n1610_003:0802b01": "量智。若見一切眾生乖如境智則成生死，若",
    "T31n1610_003:0802b02": "扶從境智則得涅槃。一切如來法以是義故",
    "T31n1610_003:0802b03": "名為如量。至初地菩薩得此二智，以通達遍",
    "T31n1610_003:0802b04": "滿法界理故，生死、涅槃二法俱知。又此兩智",
    "T31n1610_003:0802b05": "是自證智見，由自得解不從他得，但自得證",
    "T31n1610_003:0802b06": "知、不令他知故，名自證知見。又此二智有二",
    "T31n1610_003:0802b07": "種相：一者無著、二者無礙。言無著者，見眾生",
    "T31n1610_003:0802b08": "界自性清淨，名為無著，是如理智相。無礙者，",
    "T31n1610_003:0802b09": "能通達觀無量無邊界故，是名無礙，是如量",
    "T31n1610_003:0802b10": "智相。又此二智有二義，如理智為因、如量智",
    "T31n1610_003:0802b11": "為果。言如理為因者，能作生死及涅槃因。如",
    "T31n1610_003:0802b12": "量為果者，由此理故，知於如來真俗等法具",
    "T31n1610_003:0802b13": "足成就。又如理智者是清淨因，如量智者是",
    "T31n1610_003:0802b14": "圓滿因。清淨因者，由如理智三惑滅盡。圓滿",
    "T31n1610_003:0802b15": "因者，由如量智三德圓滿故。前不可思量、無",
    "T31n1610_003:0802b16": "二、無分別等三，名為離欲；以清淨、照了、對治等",
    "T31n1610_003:0802b17": "三，名離欲因。是名如來轉依攝持八種功德。",
    "T31n1610_003:0802b18": "復次轉依法身有七種名應知。一沈沒，沈沒",
    "T31n1610_003:0802b19": "取陰故；二寂靜，諸行無生故；三棄捨，棄捨諸",
    "T31n1610_003:0802b20": "餘伴故；四過度，出二苦故；五拔除，拔除本識",
    "T31n1610_003:0802b21": "故；六濟度，濟度五怖畏故；七斷，斷於六道果",
    "T31n1610_003:0802b22": "報故。釋曰：言沈沒取陰者，取名貪愛，有四",
    "T31n1610_003:0802b23": "種：一欲取、二見取、三戒取、四我語取。取有二",
    "T31n1610_003:0802b24": "義：一受取、二受資糧。受取者，如因受生愛。",
    "T31n1610_003:0802b25": "受資糧者，為貪此受故，取四種資糧。四資糧",
    "T31n1610_003:0802b26": "者，即四取也。一欲取者，貪欲界六塵。二見取",
    "T31n1610_003:0802b27": "者，於欲界中唯除戒取與常見二種，所餘四",
    "T31n1610_003:0802b28": "見名之為見，貪愛此見，名為見取。三戒取者，",
    "T31n1610_003:0802b29": "於三界中取世間邪正二道為離苦得樂，是",
    "T31n1610_003:0802c01": "名為戒，貪著此戒故名為取。四我語取，我語",
    "T31n1610_003:0802c02": "者緣內身故，一切內法為我語，貪著內法名",
    "T31n1610_003:0802c03": "我語取。色無色界定緣內法成，故名我語，貪",
    "T31n1610_003:0802c04": "著此定名之為取。此四取，前二屬斷見，但執",
    "T31n1610_003:0802c05": "現在謂無未來；後二屬常見，執有未來故。又",
    "T31n1610_003:0802c06": "前二是在家人起，後二是出家人執。又前二",
    "T31n1610_003:0802c07": "在家出家鬪諍因，後二為在家出家修行因。",
    "T31n1610_003:0802c08": "又前二欲取為所成、見取為能成，後二我語",
    "T31n1610_003:0802c09": "為能成、戒取為所成。復次陰者，有眾多義，如",
    "T31n1610_003:0802c10": "別釋。今略明有二義：一能生取，凡夫五陰能",
    "T31n1610_003:0802c11": "為取因緣故；二從取生，即此五陰是取家果",
    "T31n1610_003:0802c12": "故，故言取陰。而言沈沒者，於法身中因果俱",
    "T31n1610_003:0802c13": "無，故稱沈沒。取為對治故沈，陰為報盡稱",
    "T31n1610_003:0802c14": "沒，故說法身約取陰永無，是名沈沒。二寂",
    "T31n1610_003:0802c15": "靜諸行者，一切有為法名行，與四相相應故。",
    "T31n1610_003:0802c16": "四相者，一生、二異、三住、四滅。一切有為法，約",
    "T31n1610_003:0802c17": "前際與生相相應、約後際與滅相相應、約中",
    "T31n1610_003:0802c18": "與異住相相應，行役不息，故名為行。如來法",
    "T31n1610_003:0802c19": "身則不如是，約前無生、約後無滅、中無病老，",
    "T31n1610_003:0802c20": "湛然常住，無生故說寂、無滅故說靜。約前不",
    "T31n1610_003:0802c21": "更生，離意生身故；約後不更死，已過不可思",
    "T31n1610_003:0802c22": "惟退墮故。約前後際不被損污，過無明住地",
    "T31n1610_003:0802c23": "煩惱病故。三棄捨諸餘，諸餘者，二乘人有三",
    "T31n1610_003:0802c24": "種餘：一煩惱餘，謂無明住地；二業餘，即無漏",
    "T31n1610_003:0802c25": "業；三果報餘，謂意生身。一煩惱餘應滅，二道",
    "T31n1610_003:0802c26": "餘應修，三虛妄餘應除。如來已離虛妄說名",
    "T31n1610_003:0802c27": "無餘，二乘未離故名為餘。如來轉依法身，已",
    "T31n1610_003:0802c28": "度四種生死故、一切煩惱虛妄已滅盡故、一",
    "T31n1610_003:0802c29": "切道已修故、棄生死捨道諦故。此二無四德",
    "T31n1610_003:0803a01": "故、唯法身獨住四德圓滿故，是名棄捨諸餘。",
    "T31n1610_003:0803a02": "四過度二苦者，苦，違逆為義。逆有二：一違",
    "T31n1610_003:0803a03": "聖人意，是聖人怨，能惱聖故；二聖意違逆，以",
    "T31n1610_003:0803a04": "聖能除之故。二苦者，一凡夫苦樂二受、二聖",
    "T31n1610_003:0803a05": "人行苦即捨受。又二者，一身苦、二心苦。又二",
    "T31n1610_003:0803a06": "者，一名苦、二色苦。又二者，一二乘界內苦、",
    "T31n1610_003:0803a07": "二菩薩界外苦。故法身地中無二乘麁苦，故",
    "T31n1610_003:0803a08": "名為過；無菩薩四種生死細苦，故名為度，是",
    "T31n1610_003:0803a09": "名過度二苦。五拔除阿梨耶，阿梨耶者，依隱",
    "T31n1610_003:0803a10": "為義，是生死本，能生四種末故。四末者，煩",
    "T31n1610_003:0803a11": "惱有二、業一、果報一。初煩惱本二者，一者一",
    "T31n1610_003:0803a12": "切諸見以無明為本，無相解脫門為治道。",
    "T31n1610_003:0803a13": "二者離諸見外，一切煩惱以貪愛為本，無願",
    "T31n1610_003:0803a14": "解脫為對治道。次業本一者，以凡夫性為",
    "T31n1610_003:0803a15": "本，凡夫性者即是身見故。次果報本一者，一",
    "T31n1610_003:0803a16": "切生死果報依阿梨耶識為本故，以未離此",
    "T31n1610_003:0803a17": "識果報不斷，於法身中由兩道故二世滅",
    "T31n1610_003:0803a18": "盡故說拔除。言兩道者，一無分別智，能除拔",
    "T31n1610_003:0803a19": "現在虛妄、能清淨法身，即名盡智。二無分別",
    "T31n1610_003:0803a20": "後智，能令未來虛妄永不得起、圓滿法身，即",
    "T31n1610_003:0803a21": "無生智。拔者清淨，滅現在惑，除者圓滿，斷未",
    "T31n1610_003:0803a22": "來惑故名拔除。六濟五怖畏，五怖畏者，一",
    "T31n1610_003:0803a23": "自責畏、二畏他責、三畏治罰、四畏惡道、五畏",
    "T31n1610_003:0803a24": "眾集。一自責畏者，如人作諸罪惡，晝夜怖",
    "T31n1610_003:0803a25": "畏。二他責畏者，既自作惡，恒恐他及冥中",
    "T31n1610_003:0803a26": "天神見之，而懷怖畏。三治罰畏者，身所作惡，",
    "T31n1610_003:0803a27": "恒懼王治。四惡道畏者，既有罪自隨，畏生",
    "T31n1610_003:0803a28": "惡道。五眾集畏者，三業不淨兼知解不深，",
    "T31n1610_003:0803a29": "恒怖畏德眾。若人已證見法身，則離此五畏，",
    "T31n1610_003:0803b01": "故說法身為濟五怖畏。七斷六道果報者，道",
    "T31n1610_003:0803b02": "義眾多，略說二種：一行處故名為道，五陰為",
    "T31n1610_003:0803b03": "所行處、三世為能行，又以生老病死四苦所",
    "T31n1610_003:0803b04": "遊處，故名為道。二者六種同異故名為道，如",
    "T31n1610_003:0803b05": "人同人異於五道，餘亦如是。是同異類，云何",
    "T31n1610_003:0803b06": "名道？有二：一眾生所輪轉處、二業所行處",
    "T31n1610_003:0803b07": "故，以此二義立名為道。如來法身無復此道，",
    "T31n1610_003:0803b08": "若有餘涅槃業盡、眾生輪轉果未盡。無餘涅",
    "T31n1610_003:0803b09": "槃因果二種俱盡，故名斷滅六道。若有處說",
    "T31n1610_003:0803b10": "如來法身，當知與此七名相應，是說名竟。",
    "T31n1610_003:0803b11": "復次說法身相者，諸苦靜息是法身相，為",
    "T31n1610_003:0803b12": "靜苦緣故。復次說法身味。味者有二：一不退",
    "T31n1610_003:0803b13": "墮故名為味、二安樂故名為味。眾生在生死",
    "T31n1610_003:0803b14": "中乃至夢中並未曾見；若修正行人求見",
    "T31n1610_003:0803b15": "此法，得見之時即得不退安樂，故以安樂",
    "T31n1610_003:0803b16": "為味。復次說法身事。事者，以無相為事，五陰",
    "T31n1610_003:0803b17": "相於中盡無餘故。又以無戲論為事。戲論有",
    "T31n1610_003:0803b18": "三：一貪愛、二我慢、三諸見，是三戲論如來滅",
    "T31n1610_003:0803b19": "之已盡，故以無戲論為事。戲論者有三義：一",
    "T31n1610_003:0803b20": "能違礙實理、二名虛誑世間、三障隔解脫，初",
    "T31n1610_003:0803b21": "違正境，次違正行，後違正得。合此三義，名為",
    "T31n1610_003:0803b22": "戲論。又戲論有九種：一通計我、二的計是我、",
    "T31n1610_003:0803b23": "三計我應生、四計我不更生、五計我有色應",
    "T31n1610_003:0803b24": "生、六計我無色應生、七計我有想應生、八計",
    "T31n1610_003:0803b25": "我無想應生、九計我非想非非想應生。一通",
    "T31n1610_003:0803b26": "計我者，於五陰中通執有我，而不能分別即",
    "T31n1610_003:0803b27": "離，但漫執故。二是我者，於現世五陰中隨取",
    "T31n1610_003:0803b28": "一陰為我。而言是者，是的別義，定是二處：一",
    "T31n1610_003:0803b29": "定在現世有、二定在一陰上執，故名為是。三",
    "T31n1610_003:0803c01": "計我應生者，一切諸見不出有無二種，由有",
    "T31n1610_003:0803c02": "見故所以執常。於無見中復有二種：一邪見",
    "T31n1610_003:0803c03": "者，謂一切無因無果，並撥三世故；二斷見者，",
    "T31n1610_003:0803c04": "謂唯有現在，不信未來故。四計我不更生者，",
    "T31n1610_003:0803c05": "此計因斷見起。五計我有色應生者，於欲色",
    "T31n1610_003:0803c06": "二界中以色為我，此執則因常見故起。六計",
    "T31n1610_003:0803c07": "我無色應生者，於無色界中計受心法為我。",
    "T31n1610_003:0803c08": "觀色壞滅，此三法不滅，因常見故起。七計",
    "T31n1610_003:0803c09": "我有想應生者，於三界中除無想及非想天，",
    "T31n1610_003:0803c10": "所餘諸處並計有想為我，因常見起。八計我",
    "T31n1610_003:0803c11": "無想應生者，計無想天及草木等為我，以同",
    "T31n1610_003:0803c12": "無想心故，由因常見起。九計我非想非非想",
    "T31n1610_003:0803c13": "應生者，此計有頂處為我，以觀想為繫縛，計",
    "T31n1610_003:0803c14": "涅槃為坑塹，若不除想無由解脫，有繫縛故。",
    "T31n1610_003:0803c15": "若併除想，復恐失我，墮涅槃塹。何以故？想與",
    "T31n1610_003:0803c16": "於我不得相離故。不得棄及與不棄，為繫縛",
    "T31n1610_003:0803c17": "故欲除於想，故名非想；恐失我故不敢併除，",
    "T31n1610_003:0803c18": "故名非非想。由此散亂心，不得涅槃，故說此",
    "T31n1610_003:0803c19": "等名為戲論。若能觀證法身，一切戲論並不",
    "T31n1610_003:0803c20": "復生。外曰：於法身中何用立此相等諸義？",
    "T31n1610_003:0803c21": "如汝所立，法身應決定是無，不可執故。若物",
    "T31n1610_003:0803c22": "非六識所得，決定是無，如兔角。兔角者，非六",
    "T31n1610_003:0803c23": "識所得，定是無故。法身亦爾，是故法身決",
    "T31n1610_003:0803c24": "定是無，何用諸義？答曰：汝言非六識所見故",
    "T31n1610_003:0803c25": "法身無者，是義不然。何以故？以由方便能證",
    "T31n1610_003:0803c26": "涅槃故。想稱正行是名方便，由此方便是故",
    "T31n1610_003:0803c27": "法身可知可見，譬如由他心通故則能得見",
    "T31n1610_003:0803c28": "出世聖心。釋曰：他心通者，有三種因緣所得，",
    "T31n1610_003:0803c29": "兩是方便，一是正道方便，二者一因天耳、二",
    "T31n1610_003:0804a01": "由天眼。因天耳故聞覺觀聲，由此聲故得知",
    "T31n1610_003:0804a02": "他心。依天眼能見他肉心孔中有水水相，若",
    "T31n1610_003:0804a03": "黑則知癡、生黃則知貪、赤則知瞋、青白則",
    "T31n1610_003:0804a04": "知善、見縹色時知是無記。因於耳目方便故，",
    "T31n1610_003:0804a05": "比知他心。次正道者，若欲得他心通，須緣自",
    "T31n1610_003:0804a06": "心。先修觀行不用現在心觀現世，心自體不",
    "T31n1610_003:0804a07": "得一時見故，以現在心能觀過去心。何以故？",
    "T31n1610_003:0804a08": "可追緣故，從遠至近，次第向後。初則觀無量",
    "T31n1610_003:0804a09": "念，如是漸漸至一剎那。乃至滅一剎那，於自",
    "T31n1610_003:0804a10": "心觀中而得自在，然後取前人心作自境界",
    "T31n1610_003:0804a11": "以修觀行。初入觀時須作願心，起要期意。先",
    "T31n1610_003:0804a12": "須假想觀前人身身相具足，如是遣析除皮",
    "T31n1610_003:0804a13": "肉骨三相都盡，唯餘心在，細細修習。緣前人",
    "T31n1610_003:0804a14": "心，隨其利鈍、遠近、奢促，自能徹見。如彼所",
    "T31n1610_003:0804a15": "緣，我皆能見種種諸心故。如他聖心，雖過六",
    "T31n1610_003:0804a16": "根境，亦能得見。如來法身亦復如是，雖非六",
    "T31n1610_003:0804a17": "識所見，由方便正行所以能見，故知是有、不",
    "T31n1610_003:0804a18": "得同無。復次更有別義知法身不無。何以故？",
    "T31n1610_003:0804a19": "若法身無者，則諸正行皆應空失。以正見為",
    "T31n1610_003:0804a20": "先行，攝戒定慧等善法故，所修正行不空無",
    "T31n1610_003:0804a21": "果，由此正行能得果故，故知法身非無。若汝",
    "T31n1610_003:0804a22": "說法身定無，而正行能令至五陰入等滅盡",
    "T31n1610_003:0804a23": "故，當知正行不無果者。是義不然。何以故？涅",
    "T31n1610_003:0804a24": "槃不有故。若五陰等無是涅槃者，則去來二",
    "T31n1610_003:0804a25": "世陰等並無應是涅槃，而此二世陰等無處",
    "T31n1610_003:0804a26": "既非涅槃，故知不取陰無之處名為涅槃。又",
    "T31n1610_003:0804a27": "若汝取此為涅槃者，狂醉等人應有涅槃。而",
    "T31n1610_003:0804a28": "其無者，故知陰等無處非涅槃也。又若汝言",
    "T31n1610_003:0804a29": "現世五陰無為涅槃者，是義不然。何以故？無",
    "T31n1610_003:0804b01": "是無故。若法現在則非是無，更互相違故。若",
    "T31n1610_003:0804b02": "法已滅則非現在，若現在則不滅，以有無不",
    "T31n1610_003:0804b03": "得並故；復次依現在陰修聖道時，不應得涅",
    "T31n1610_003:0804b04": "槃故。八聖道者依現在五陰得成，是時現世",
    "T31n1610_003:0804b05": "五陰實有未無，此中永無得涅槃義。云何如",
    "T31n1610_003:0804b06": "此？汝立計言現世五陰無處名為涅槃。依現",
    "T31n1610_003:0804b07": "五陰修八聖道得於涅槃，是故汝執現世五",
    "T31n1610_003:0804b08": "陰無名涅槃者，是義不然。若汝言是時煩惱",
    "T31n1610_003:0804b09": "非現在故，無過失者。是亦不然，若汝言修八",
    "T31n1610_003:0804b10": "聖道時五陰現在者，則諸煩惱非是現世，是",
    "T31n1610_003:0804b11": "時煩惱不得生故。由八聖道得證得見，是故",
    "T31n1610_003:0804b12": "現世得涅槃者，是義不然。何以故？煩惱先非",
    "T31n1610_003:0804b13": "現世故，修道則無用，修聖道時是諸煩惱未",
    "T31n1610_003:0804b14": "除滅故。汝見非相應，便言非現世，若隨逆流。",
    "T31n1610_003:0804b15": "初修行時煩惱已不相應，此不相應則非現",
    "T31n1610_003:0804b16": "世，此即是汝所計涅槃。若汝執此是涅槃者，",
    "T31n1610_003:0804b17": "聖道未起時已應滅惑，已得涅槃故，後修聖",
    "T31n1610_003:0804b18": "道則無復用。是八聖道能滅諸惑及得涅槃",
    "T31n1610_003:0804b19": "者是義不可，故知煩惱滅處不名涅槃。若汝",
    "T31n1610_003:0804b20": "說由聖言故，欲等滅盡名為涅槃，如《吉祥經》",
    "T31n1610_003:0804b21": "偈說：",
    "T31n1610_003:0804b22": "「滅盡及離欲，　　無死墮微妙，",
    "T31n1610_003:0804b23": "若人見此經，　　成佛得寂滅。",
    "T31n1610_003:0804b24": "無法與此等，　　若證則無憂，",
    "T31n1610_003:0804b25": "是真妙法寶，　　由是義吉祥。」",
    "T31n1610_003:0804b26": "若汝言欲等諸惑非現世非有是盡，由此三",
    "T31n1610_003:0804b27": "義名滅諦者。是義不然。何以故？第四果同此",
    "T31n1610_003:0804b28": "義故。佛經中說：何者名阿羅漢果？以三界惑",
    "T31n1610_003:0804b29": "盡名羅漢果。但以欲等滅為果，此果實不如",
    "T31n1610_003:0804c01": "此，正以出世果報四陰戒等五身為羅漢果，",
    "T31n1610_003:0804c02": "但由此惑滅，羅漢果得成故，於果中說此因",
    "T31n1610_003:0804c03": "名。涅槃亦爾，由涅槃故諸惑得滅，是故因中",
    "T31n1610_003:0804c04": "說於果名。是故汝說由八聖道能得涅槃道",
    "T31n1610_003:0804c05": "不空者，是義不然。復次法身，住時短促、有為",
    "T31n1610_003:0804c06": "法相、非功用得，是三過失，於汝義則壞。若",
    "T31n1610_003:0804c07": "汝所說欲等惑滅說名法身，汝所立義中則",
    "T31n1610_003:0804c08": "有三失：一是住時短促。短促者，諸法念念不",
    "T31n1610_003:0804c09": "住是名滅盡，以滅盡故不得暫住。汝云何",
    "T31n1610_003:0804c10": "立此滅盡義為法身耶？以短促時故，失法身",
    "T31n1610_003:0804c11": "常義。二有為法相過失者，若此滅盡是法身，",
    "T31n1610_003:0804c12": "法身則是有為法相。法身若是有為相者，無",
    "T31n1610_003:0804c13": "有是處。三有非功用過失者，此一切諸法依",
    "T31n1610_003:0804c14": "因緣滅則是自性。何以故？滅為本故。若滅",
    "T31n1610_003:0804c15": "非功用得，法身亦不因功用而得。既無功",
    "T31n1610_003:0804c16": "而得者，睡眠狂醉等亦應皆得涅槃。以此三",
    "T31n1610_003:0804c17": "失故，汝義不成。復次若滅盡為涅槃者，則與",
    "T31n1610_003:0804c18": "有為諸法相應，以滅有同動苦二法故。夫有",
    "T31n1610_003:0804c19": "為法皆為欲等惑火所燃，故恒散動不住，則",
    "T31n1610_003:0804c20": "為生老死等所壞，是故恒苦。如佛說言：比丘！",
    "T31n1610_003:0804c21": "生老死等是有為法。故一切有為恒燃恒苦。",
    "T31n1610_003:0804c22": "是死者即是滅盡，此滅盡即有為。若是有為，",
    "T31n1610_003:0804c23": "故知汝立法身不得是常。既非常者，汝義寧",
    "T31n1610_003:0804c24": "立？何以故？則汝義計最靜為動、最樂為苦，是",
    "T31n1610_003:0804c25": "故不然。若汝說從此一滅永無復生為涅槃",
    "T31n1610_003:0804c26": "者。是義不然。何以故？不離前諸過失故。汝言",
    "T31n1610_003:0804c27": "永滅者，生與死滅不異故，是義不可。若汝說",
    "T31n1610_003:0804c28": "永滅為涅槃者，道亦應成涅槃。何以故？無有",
    "T31n1610_003:0804c29": "一滅永不復生。無有此法，我今隨汝意說我",
    "T31n1610_003:0805a01": "願有此滅。若有此滅，終不能離前諸失故。又",
    "T31n1610_003:0805a02": "道滅後煩惱亦復不生。若謂永滅是涅槃者，",
    "T31n1610_003:0805a03": "是道用滅應是涅槃。又若汝說能滅為涅槃",
    "T31n1610_003:0805a04": "者，無別涅槃以為能滅，唯以道用正為能滅，",
    "T31n1610_003:0805a05": "故知道體應能為滅。若汝說煩惱不生為涅",
    "T31n1610_003:0805a06": "槃者。是義不然。何以故？不免二種失故。若煩",
    "T31n1610_003:0805a07": "惱不生，即與滅盡同體，如前死滅等五難過",
    "T31n1610_003:0805a08": "失故。是不生者，為在道前、為在道後？若在道",
    "T31n1610_003:0805a09": "前，未修道時已應得之，修道無用。若在道",
    "T31n1610_003:0805a10": "後，則屬未來，過三世義則不成立。又汝立無",
    "T31n1610_003:0805a11": "生，其義云何？為是有惑故無生、為是無惑故",
    "T31n1610_003:0805a12": "無生？若煩惱有，則無無生。何以故？有無二法",
    "T31n1610_003:0805a13": "不得一時同處故。譬如一人行時不住、住時",
    "T31n1610_003:0805a14": "不行，以二法相違，行住不得俱故。故知煩惱",
    "T31n1610_003:0805a15": "在時則不得立，以無生故。若無煩惱立無生",
    "T31n1610_003:0805a16": "者，是時煩惱既無，約誰而辯無生耶？譬如人",
    "T31n1610_003:0805a17": "說石女之女不能生兒。復次汝立煩惱無生",
    "T31n1610_003:0805a18": "者，為是物有、為非物有？是物有者，如四大",
    "T31n1610_003:0805a19": "等有實法有，假名此等是有物。非物有者，",
    "T31n1610_003:0805a20": "如空花兔角等，了自無故，故言非物有。若言",
    "T31n1610_003:0805a21": "是有物者，則由四緣所成。四緣所成故，無生",
    "T31n1610_003:0805a22": "義則不立。以是義故，有為無為則無差別。若",
    "T31n1610_003:0805a23": "汝說是物有，不為四緣成者，即同邪見外道",
    "T31n1610_003:0805a24": "所執自性、隣虛、我、時、方等故。若非有物是涅",
    "T31n1610_003:0805a25": "槃者，但有名字，便如人說兔角尖利。若爾，即",
    "T31n1610_003:0805a26": "同前破，則修道無用。外曰：若不取無生為涅",
    "T31n1610_003:0805a27": "槃者，云何佛說無生滅盡為涅槃耶？答曰：道",
    "T31n1610_003:0805a28": "依涅槃能使煩惱未來不生、現在者滅，因中",
    "T31n1610_003:0805a29": "說果，故名涅槃為無生滅盡。外曰：何故果說",
    "T31n1610_003:0805b01": "因名而不直取果體自名？答曰：極微細故。一",
    "T31n1610_003:0805b02": "切法中無有能細涅槃之者，是故若得此法，",
    "T31n1610_003:0805b03": "一切欲等諸惑滅不更生，故假此麁名顯",
    "T31n1610_003:0805b04": "以細理，理相可知，故此經中作此說也。問曰：",
    "T31n1610_003:0805b05": "云何知此涅槃極微細耶？答曰：大仙不樂說",
    "T31n1610_003:0805b06": "法故，無分別聖智所知故。大師觀涅槃極微",
    "T31n1610_003:0805b07": "細故，觀眾生根性不相稱故，是故佛心迴向",
    "T31n1610_003:0805b08": "寂靜入於涅槃，不欲說法。故經言：我寧不說",
    "T31n1610_003:0805b09": "法，疾入於涅槃故。無分別聖智所知者，如《摩",
    "T31n1610_003:0805b10": "健持經》說：世尊！若涅槃是有，我今自有聰",
    "T31n1610_003:0805b11": "明利智，云何不見？佛言：涅槃實有，汝今未得",
    "T31n1610_003:0805b12": "無分別聖智故不得見。以微細故，非聞慧所",
    "T31n1610_003:0805b13": "得；以真實故，非思慧所得。思慧雙能通達真",
    "T31n1610_003:0805b14": "俗諦故，不得周於妙理無思之界。以甚深",
    "T31n1610_003:0805b15": "故，非世間修慧所得。修慧但得淺理，未能通",
    "T31n1610_003:0805b16": "達甚深之理，以此微細非言語能說故，借麁",
    "T31n1610_003:0805b17": "名顯於妙理。由無分別聖智所見故，故言微",
    "T31n1610_003:0805b18": "細得成。外曰：若涅槃是修道所得者，與未能",
    "T31n1610_003:0805b19": "修道之人不得相應，既不相應是故不共，若",
    "T31n1610_003:0805b20": "不共則是無常。答曰：若從此向前是無、向",
    "T31n1610_003:0805b21": "後是有者，可說無常。無此義故，前際無有故",
    "T31n1610_003:0805b22": "說無生。若汝說未修道時不能得故無無生",
    "T31n1610_003:0805b23": "者，是義不然。何以故？非道所生故。此法必須",
    "T31n1610_003:0805b24": "因道得至，非道能生，是故未修時不得言無，",
    "T31n1610_003:0805b25": "是故無生義立。無後際故，是故無滅。中際無",
    "T31n1610_003:0805b26": "業煩惱等，故無變異。以無生異滅等三失，故",
    "T31n1610_003:0805b27": "說常住，不同外道以無因故一名常住也。正",
    "T31n1610_003:0805b28": "義者不取因為常住法，如涅槃不由因故有。",
    "T31n1610_003:0805b29": "汝謂隣虛等亦不由因故有，無如是義。何以",
    "T31n1610_003:0805c01": "故？涅槃離有離無、四謗不及，以不由因，故得",
    "T31n1610_003:0805c02": "是常。汝計隣虛既有，有故不得無因，是有因",
    "T31n1610_003:0805c03": "即無常故。若汝說涅槃無三失故常住，隣虛",
    "T31n1610_003:0805c04": "等亦無三失，故常住者。是義不然。何以故？汝",
    "T31n1610_003:0805c05": "證義相不成就故。涅槃常住不與隣虛同相",
    "T31n1610_003:0805c06": "異相，隣虛等是有分別故，無有證義得成；涅",
    "T31n1610_003:0805c07": "槃是無分別故，涅槃常住，隣虛等常住則不",
    "T31n1610_003:0805c08": "得立。復次隣虛等亦不成就。何以故？以獨聚",
    "T31n1610_003:0805c09": "不成故。獨者義不成，以四大不相離故。若聚",
    "T31n1610_003:0805c10": "者亦不成就，以相麁故，並非隣虛塵故。若離",
    "T31n1610_003:0805c11": "涅槃，無有一法是常住故。以涅槃實有常住，",
    "T31n1610_003:0805c12": "依方便得解脫故、修道不空過故，故有涅槃。",
    "T31n1610_003:0805c13": "前際等無故，故知常住。過色等相故，故說非",
    "T31n1610_003:0805c14": "色。不離清涼等色相故，故說非非色。大功用",
    "T31n1610_003:0805c15": "無分別智所得故，故說真有。因出世大精進",
    "T31n1610_003:0805c16": "所成就道佛所得故，故知實有。如經中說：比",
    "T31n1610_003:0805c17": "丘！是法實有，不生不起、不作無為。故知涅槃",
    "T31n1610_003:0805c18": "實常住。此法是如來轉依，是故名總攝竟，亦",
    "T31n1610_003:0805c19": "云相應。",
    "T31n1610_003:0805c20": "6 分別品佛性論辯相分第四中分別品第六",
    "T31n1610_003:0805c21": "復次分別相義應知。分別者，是如來性明一",
    "T31n1610_003:0805c22": "切法如如清淨，是其通相，如般若等經中所",
    "T31n1610_003:0805c23": "說。一切法者，即三性法。如如者，俗如即真",
    "T31n1610_003:0805c24": "如、真如即俗如，真俗二如，無別異故。清淨",
    "T31n1610_003:0805c25": "者有二種：一者因中如如，未得無垢果地如",
    "T31n1610_003:0805c26": "如，無復垢穢故。二者因果俱淨，因中是無染",
    "T31n1610_003:0805c27": "清淨，至果無垢清淨故。如此等義，是佛性通",
    "T31n1610_003:0805c28": "相。為顯此義故，佛說般若波羅蜜等諸經。是",
    "T31n1610_003:0805c29": "佛性中分別眾生自有三種：一者不證見佛",
    "T31n1610_003:0806a01": "性，名為凡夫；二者能證見佛性，名為聖人；三",
    "T31n1610_003:0806a02": "者證至此理究竟清淨，說名如來。復次約此",
    "T31n1610_003:0806a03": "佛性，眾生事用有三：一者顛倒為事、二者無",
    "T31n1610_003:0806a04": "顛倒為事、三者無顛倒無散亂有別法為正",
    "T31n1610_003:0806a05": "事。顛倒者，一切凡夫。無倒者，一切有學聖",
    "T31n1610_003:0806a06": "人。無倒散者，道後法身。有別法為正事者，是",
    "T31n1610_003:0806a07": "應化二身，為度眾生，皆由大悲本願力故。言",
    "T31n1610_003:0806a08": "顛倒者，一切凡夫有三倒，謂想見心，即皮肉",
    "T31n1610_003:0806a09": "心等三煩惱故。二無顛倒者，無惑無行二種",
    "T31n1610_003:0806a10": "倒故，即一切菩薩有學聖人。惑倒者，違逆真",
    "T31n1610_003:0806a11": "如故，起一切煩惱，名為惑倒。行倒者，二乘人",
    "T31n1610_003:0806a12": "應修常等四德，翻四顛倒、行菩提道，而今不",
    "T31n1610_003:0806a13": "修，但修無常苦等為解脫因，故名行倒。此明",
    "T31n1610_003:0806a14": "是無小乘偏修之行。離此兩倒故，說大乘有",
    "T31n1610_003:0806a15": "學聖人。三無倒散有別法為正事者，是滅除",
    "T31n1610_003:0806a16": "禪定解脫一切智等三障故。法界澄淨，澄故",
    "T31n1610_003:0806a17": "靜寂，淨故無垢，不捨正事，大悲本願恒化眾",
    "T31n1610_003:0806a18": "生，名為如來。故約此性分別眾生，是名分別",
    "T31n1610_003:0806a19": "相。",
    "T31n1610_003:0806a20": "7 階位品佛性論辯相分第四中階位品第七",
    "T31n1610_003:0806a21": "復次階位相義應知。階位義者，於種種法門",
    "T31n1610_003:0806a22": "中若有分別，廣說無流法界不出六種：一自",
    "T31n1610_003:0806a23": "性、二因、三果、四事、五總攝、六分別。為顯無",
    "T31n1610_003:0806a24": "流界自體故，先說自性。依止此性故，起信樂",
    "T31n1610_003:0806a25": "等四種勝因。由此因故，得常住等四德之果。",
    "T31n1610_003:0806a26": "由佛性故，起厭惡生死、樂求涅槃事用得成。",
    "T31n1610_003:0806a27": "由此自性故得離欲，得離欲因名為總攝。約",
    "T31n1610_003:0806a28": "佛性故，故得分別三種眾生。如來所說八萬",
    "T31n1610_003:0806a29": "四千法門，為六種所攝，次第在三位中。三位",
    "T31n1610_003:0806b01": "者，一不淨位，謂眾生界。二者淨位，謂菩薩",
    "T31n1610_003:0806b02": "地。三者最清淨位，即是佛地。故《無上依經》說：",
    "T31n1610_003:0806b03": "阿難！是如來法界，無量無邊諸煩惱㲉之所",
    "T31n1610_003:0806b04": "隱蔽，隨生死流漂沒六道無始輪轉，我說名",
    "T31n1610_003:0806b05": "眾生界。阿難！是眾生界，於生死苦而起厭離、",
    "T31n1610_003:0806b06": "除六塵欲，依八萬四千法門諸波羅蜜所攝",
    "T31n1610_003:0806b07": "修菩提道，我說名菩薩。阿難！是眾生界，已得",
    "T31n1610_003:0806b08": "出離諸煩惱㲉、過一切苦，洗除垢穢究竟，",
    "T31n1610_003:0806b09": "法然清淨澄潔，為諸眾生之所願見，微妙上",
    "T31n1610_003:0806b10": "地、一切智地，一切無礙，入此中住，至無比",
    "T31n1610_003:0806b11": "能，已得法王大自在力，我說名如來。",
    "T31n1610_003:0806b12": "8 遍滿品佛性論辯相分第四中遍滿品第八",
    "T31n1610_003:0806b13": "復次遍滿相應知。遍滿者，凡夫聖人及諸如",
    "T31n1610_003:0806b14": "來無分別性。次第三位中，一顛倒虛妄、二無",
    "T31n1610_003:0806b15": "倒聖道、三四德究竟清淨。此三處平等通達",
    "T31n1610_003:0806b16": "相，並隨道理遍滿故。譬如土銀金等器中，虛",
    "T31n1610_003:0806b17": "空遍滿平等無差別。如來法界遍滿三位中",
    "T31n1610_003:0806b18": "亦復如是，是故從位次第說此遍滿。如《無上",
    "T31n1610_003:0806b19": "依經》說：阿難！是如來界，於三位中一切處等",
    "T31n1610_003:0806b20": "悉無罣礙，本來寂靜。譬如虛空一切色種不",
    "T31n1610_003:0806b21": "能覆不能塞，若土銀金器虛空處等悉無罣",
    "T31n1610_003:0806b22": "礙，是名遍滿。",
    "T31n1610_003:0806b23": "佛性論卷第三"
}