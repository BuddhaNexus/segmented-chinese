{
    "T25n1509_009:0121b16": "大智度初品中放光釋論之餘卷第九",
    "T25n1509_009:0121b18": "龍樹菩薩造",
    "T25n1509_009:0121b19": "後秦龜茲國三藏法師鳩摩羅什",
    "T25n1509_009:0121b20": "奉　詔譯",
    "T25n1509_009:0121b21": "【經】爾時，世尊在師子座上坐，於三千大千世",
    "T25n1509_009:0121b22": "界中，其德特尊，光明色像威德巍巍，遍至十",
    "T25n1509_009:0121b23": "方如恒河沙等諸佛世界。譬如須彌山王光色",
    "T25n1509_009:0121b24": "殊特，眾山無能及者。【論】問曰：佛以何力",
    "T25n1509_009:0121b25": "故於一切眾生中其德特尊，光明、威德巍巍",
    "T25n1509_009:0121b26": "乃如是耶？如轉輪聖王、諸天、聖人亦有大",
    "T25n1509_009:0121b27": "力、光明、威德，何以獨言佛德特尊？答曰：此諸",
    "T25n1509_009:0121b28": "賢聖雖有光明、威德，有量有限。譬如眾星，",
    "T25n1509_009:0121b29": "日光既出，則沒不現。佛從無量阿僧祇劫",
    "T25n1509_009:0121c01": "集大功德，一切具足，因緣大故果報亦大；餘",
    "T25n1509_009:0121c02": "人無此。復次，佛世世修諸苦行，無量無數",
    "T25n1509_009:0121c03": "頭、目、髓、腦常施眾生，豈唯國、財、妻、子而已！一",
    "T25n1509_009:0121c04": "切種種戒、種種忍、種種精進、種種禪定，及無",
    "T25n1509_009:0121c05": "比清淨不可壞不可盡智慧，世世修行，已",
    "T25n1509_009:0121c06": "具足滿。此果力故，得不可稱量殊特威神，",
    "T25n1509_009:0121c07": "以是故言「因緣大故果報亦大」。問曰：若佛",
    "T25n1509_009:0121c08": "神力無量，威德巍巍，不可稱說，何以故受九",
    "T25n1509_009:0121c09": "罪報？一者、梵志女孫陀利謗，五百阿羅漢亦",
    "T25n1509_009:0121c10": "被謗；二者、旃遮婆羅門女繫木盂作腹謗",
    "T25n1509_009:0121c11": "佛；三者、提婆達推山壓佛，傷足大指；四者、",
    "T25n1509_009:0121c12": "迸木刺腳；五者、毘樓璃王興兵殺諸釋子，",
    "T25n1509_009:0121c13": "佛時頭痛；六者、受阿耆達多婆羅門請而食",
    "T25n1509_009:0121c14": "馬麥；七者、冷風動故脊痛；八者、六年苦行；九",
    "T25n1509_009:0121c15": "者、入婆羅門聚落，乞食不得，空鉢而還。復",
    "T25n1509_009:0121c16": "有冬至前後八夜，寒風破竹，索三衣禦寒。",
    "T25n1509_009:0121c17": "又復患熱，阿難在後扇佛。如是等世界小",
    "T25n1509_009:0121c18": "事，佛皆受之。若佛神力無量，三千大千世界",
    "T25n1509_009:0121c19": "乃至東方恒河沙等諸佛世界，南西北方、四",
    "T25n1509_009:0121c20": "維、上下，光明色像威德巍巍，何以故受諸罪",
    "T25n1509_009:0121c21": "報？答曰：佛在人中生，人父母，受人身力，",
    "T25n1509_009:0121c22": "一指節力勝千萬億那由他白象力，神通力",
    "T25n1509_009:0121c23": "無量無數、不可思議。是淨飯王子，厭老、病、死",
    "T25n1509_009:0121c24": "苦，出家得佛道——是人豈受罪報，為寒熱等",
    "T25n1509_009:0121c25": "所困！如佛神力不可思議，不可思議法中，",
    "T25n1509_009:0121c26": "何有寒熱諸患？復次，佛有二種身：一者法性",
    "T25n1509_009:0121c27": "身，二者父母生身。是法性身滿十方虛空，無",
    "T25n1509_009:0121c28": "量無邊，色像端正，相好莊嚴，無量光明，無量",
    "T25n1509_009:0121c29": "音聲，聽法眾亦滿虛空此眾亦是法性身，非生死人所得見也；",
    "T25n1509_009:0122a01": "常出種種身、種種名號、種種生處、種種方便",
    "T25n1509_009:0122a02": "度眾生，常度一切，無須臾息時。如是法性",
    "T25n1509_009:0122a03": "身佛，能度十方世界眾生。受諸罪報者是",
    "T25n1509_009:0122a04": "生身佛，生身佛次第說法如人法。以有二",
    "T25n1509_009:0122a05": "種佛故，受諸罪無咎。復次，佛即得道時，一",
    "T25n1509_009:0122a06": "切不善法盡斷，一切善法皆成就，云何今實",
    "T25n1509_009:0122a07": "有不善法報可受？但憐愍未來世眾生故，",
    "T25n1509_009:0122a08": "現方便受此諸罪。復次，如阿泥盧豆與一",
    "T25n1509_009:0122a09": "辟支佛食故受無量世樂，心念飲食應意",
    "T25n1509_009:0122a10": "即得；何況佛世世割肉、出髓以施眾生，而",
    "T25n1509_009:0122a11": "乞食不得空鉢而還？以是事故，知佛方便",
    "T25n1509_009:0122a12": "為度眾生故受此諸罪。云何方便憐愍未",
    "T25n1509_009:0122a13": "來世？五眾佛弟子施福薄故，乞種種自活之",
    "T25n1509_009:0122a14": "具不能得。諸白衣言：「汝衣食不能得，有病",
    "T25n1509_009:0122a15": "不能除，何能得道以益於人？」是五眾當答：",
    "T25n1509_009:0122a16": "「我等雖無活身小事，有行道福德。我等今",
    "T25n1509_009:0122a17": "日眾苦，是先身罪報；今之功德，利在將來。我",
    "T25n1509_009:0122a18": "等大師佛入婆羅門聚落乞食，尚亦不得，",
    "T25n1509_009:0122a19": "空鉢而還；佛亦有諸病，釋子畢罪時佛亦頭",
    "T25n1509_009:0122a20": "痛，何況我等薄福下人！」諸白衣聞已，瞋心則",
    "T25n1509_009:0122a21": "息，便以四種供養、供給比丘，身得安隱，",
    "T25n1509_009:0122a22": "坐禪得道。是為方便故，非實受罪。如《毘摩",
    "T25n1509_009:0122a23": "羅詰經》中說：佛在毘耶離國，是時佛語阿難：",
    "T25n1509_009:0122a24": "「我身中熱風氣發，當用牛乳。汝持我鉢乞",
    "T25n1509_009:0122a25": "牛乳來。」阿難持佛鉢，晨朝入毘耶離，至",
    "T25n1509_009:0122a26": "一居士門立。是時，毘摩羅詰在是中行，見",
    "T25n1509_009:0122a27": "阿難持鉢而立，問阿難：「汝何以晨朝持鉢",
    "T25n1509_009:0122a28": "立此？」阿難答言：「佛身小疾，當用牛乳，故我",
    "T25n1509_009:0122a29": "到此。」毘摩羅詰言：「止！止！阿難！勿謗如來！佛",
    "T25n1509_009:0122b01": "為世尊，已過一切諸不善法，當有何疾？",
    "T25n1509_009:0122b02": "勿使外道聞此麁語，彼當輕佛，便言：佛自",
    "T25n1509_009:0122b03": "疾不能救，安能救人？」阿難言：「此非我意，面",
    "T25n1509_009:0122b04": "受佛勅當須牛乳。」毘摩羅詰言：「此雖佛勅，",
    "T25n1509_009:0122b05": "是為方便，以今五惡之世故，以是像度脫",
    "T25n1509_009:0122b06": "一切。若未來世，有諸病比丘當從白衣求",
    "T25n1509_009:0122b07": "諸湯藥。白衣言：『汝自疾不能救，安能救餘",
    "T25n1509_009:0122b08": "人？』諸比丘言：『我等大師猶尚有病，況我等",
    "T25n1509_009:0122b09": "身如艸芥能不病耶？』以是事故諸白衣等",
    "T25n1509_009:0122b10": "以諸湯藥供給比丘，使得安隱，坐禪行道。",
    "T25n1509_009:0122b11": "有外道、仙人能以藥艸、呪術除他人病，何",
    "T25n1509_009:0122b12": "況如來一切智德，自身有病而不能除？汝",
    "T25n1509_009:0122b13": "且默然，持鉢取乳，勿令餘人異學得聞知",
    "T25n1509_009:0122b14": "也。」以是故知佛為方便，非實病也。諸罪因",
    "T25n1509_009:0122b15": "緣皆亦如是。以是故言「佛其德特尊，光明",
    "T25n1509_009:0122b16": "色像，威德巍巍」。",
    "T25n1509_009:0122b17": "【經】爾時，世尊以常身示此三千大千世界一切",
    "T25n1509_009:0122b18": "眾生。是時，首陀會天、梵眾天、他化自在天、化",
    "T25n1509_009:0122b19": "自樂天、兜率陀天、夜磨天、三十三天、四天王",
    "T25n1509_009:0122b20": "天，及三千大千世界人與非人，以諸天華、天",
    "T25n1509_009:0122b21": "瓔珞、天澤香、天末香、天青蓮華、赤蓮華、白蓮華、",
    "T25n1509_009:0122b22": "紅蓮華、天樹葉香，持詣佛所。【論】問曰：佛何",
    "T25n1509_009:0122b23": "以故以常身示此三千大千世界中一切眾",
    "T25n1509_009:0122b24": "生？答曰：佛欲說摩訶般若波羅蜜，入三昧",
    "T25n1509_009:0122b25": "王三昧，從足下相輪光明上至肉髻光焰大",
    "T25n1509_009:0122b26": "明。譬如劫盡燒時，諸須彌山王隨次燃盡。是",
    "T25n1509_009:0122b27": "光明遍滿三千大千世界，乃至十方恒河沙",
    "T25n1509_009:0122b28": "等諸佛世界皆悉大明。眾生見者畢至阿耨",
    "T25n1509_009:0122b29": "多羅三藐三菩提。是佛欲說般若波羅蜜",
    "T25n1509_009:0122c01": "初神力。第二、一切毛孔皆悉微笑。第三、放常",
    "T25n1509_009:0122c02": "光明，面各一丈。第四、舌相遍覆三千大千世",
    "T25n1509_009:0122c03": "界而笑。第五、入師子遊戲三昧，三千大千世",
    "T25n1509_009:0122c04": "界六反震動。第六、佛坐師子座，現最勝身光",
    "T25n1509_009:0122c05": "明色像，威德巍巍。以此神力感動眾生，其",
    "T25n1509_009:0122c06": "有信者皆至阿耨多羅三藐三菩提；其中疑",
    "T25n1509_009:0122c07": "者，示常身，便得信解，而各說言：「今所見者",
    "T25n1509_009:0122c08": "是佛真身。」以佛力故，此三千大千世界中人",
    "T25n1509_009:0122c09": "見佛常身，遠近無礙。是時，三千大千世界眾",
    "T25n1509_009:0122c10": "生皆大歡喜言：「此真是佛身！佛初生時、初成",
    "T25n1509_009:0122c11": "佛時、初轉法輪時皆以此身。」如是思惟，此",
    "T25n1509_009:0122c12": "真是佛身。問曰：何以故名為「淨居天」、「梵世",
    "T25n1509_009:0122c13": "天」？答曰：第四禪有八種：五種是阿那含住",
    "T25n1509_009:0122c14": "處，是名淨居；三種，凡夫、聖人共住。過是八",
    "T25n1509_009:0122c15": "處，有十住菩薩住處，亦名「淨居」，號大自在",
    "T25n1509_009:0122c16": "天王。「梵世天」者，生處有三種：一者、梵眾天，諸",
    "T25n1509_009:0122c17": "小梵生處；二者、梵輔天，貴梵生處；三者、大梵",
    "T25n1509_009:0122c18": "天，是名中間禪生處。問曰：離欲是同，何以",
    "T25n1509_009:0122c19": "故有貴賤異處？答曰：初禪三種：下、中、上。若",
    "T25n1509_009:0122c20": "修下禪生梵眾，若修中禪生梵輔，若修",
    "T25n1509_009:0122c21": "上禪生大梵。慈行亦如是。如妙眼師念言：",
    "T25n1509_009:0122c22": "「我為眾人說法皆生梵天中，我今不應與",
    "T25n1509_009:0122c23": "弟子同處，當修上慈。」修上慈故生大梵天",
    "T25n1509_009:0122c24": "中。復次，第一清淨心故，生大梵天中。問曰：",
    "T25n1509_009:0122c25": "何以故於四禪中但說初、後，不說中間？答",
    "T25n1509_009:0122c26": "曰：初門離欲難故，最後微妙難得故；中間",
    "T25n1509_009:0122c27": "易入故不說。復次，言「梵世」已攝色界；以第",
    "T25n1509_009:0122c28": "四禪第一妙故別說。復次，以人多識梵天、",
    "T25n1509_009:0122c29": "不識餘天，是故但說梵天。以淨居天常憐",
    "T25n1509_009:0123a01": "愍眾生、常勸請佛故。復次，佛說法聲至梵",
    "T25n1509_009:0123a02": "天；佛得道時諸天展轉唱告乃至淨居天。以",
    "T25n1509_009:0123a03": "是故說初、後，不說中間。復次，梵天近欲",
    "T25n1509_009:0123a04": "界故應聞；淨居天是色界主是故應聞。譬",
    "T25n1509_009:0123a05": "如守門人識客，客至其主，主則識之。中間",
    "T25n1509_009:0123a06": "無事故不說。復次，二禪大喜、三禪大樂，喜、樂",
    "T25n1509_009:0123a07": "放逸，是故不說。問曰：何以名「他化自在」？答",
    "T25n1509_009:0123a08": "曰：此天奪他所化而自娛樂，故言「他化自",
    "T25n1509_009:0123a09": "在」。「化自樂」者，自化五塵而自娛樂故言「化",
    "T25n1509_009:0123a10": "自樂」。「兜率」名知足天。「夜摩」名善分天。第二",
    "T25n1509_009:0123a11": "名「三十三天」。最下天是「四天王諸天」。須彌",
    "T25n1509_009:0123a12": "山高八萬四千由旬，上有三十三天城。須彌",
    "T25n1509_009:0123a13": "山邊有山，名由揵陀羅，高四萬二千由旬。",
    "T25n1509_009:0123a14": "此山有四頭，頭各有城，四天王各居一城。",
    "T25n1509_009:0123a15": "夜摩等諸天，七寶地在虛空中，有風持之",
    "T25n1509_009:0123a16": "令住。乃至淨居亦復如是。如是諸天見佛",
    "T25n1509_009:0123a17": "身清淨、大光明淨，持諸供具水陸諸華——陸地",
    "T25n1509_009:0123a18": "生華須漫提為第一，水中生華青蓮華為",
    "T25n1509_009:0123a19": "第一。若樹生華、若蔓生華，是諸名華種種異",
    "T25n1509_009:0123a20": "色、種種香熏。各持天華來詣佛所。以此諸",
    "T25n1509_009:0123a21": "華色好、多香、柔軟、細滑，是故以此為供養",
    "T25n1509_009:0123a22": "具。云何為天華？天華芬熏，香氣逆風。諸天",
    "T25n1509_009:0123a23": "瓔珞懸在佛上，天澤香以塗佛地，天末香以",
    "T25n1509_009:0123a24": "散佛上。天蓮華青、赤、紅、白。何以無黃？黃屬",
    "T25n1509_009:0123a25": "火，火非水華所宜故。天寶蓮華琉璃為莖，",
    "T25n1509_009:0123a26": "金剛為臺，閻浮那陀金為葉，柔軟且香。并",
    "T25n1509_009:0123a27": "天樹葉香，持詣佛所。問曰：若諸天供養應持",
    "T25n1509_009:0123a28": "天華，人及非人云何得天華？答曰：佛以神",
    "T25n1509_009:0123a29": "足放大光明，地六種震動。諸天雨種種妙",
    "T25n1509_009:0123b01": "華，滿三千大千世界，以供養佛；是人、非人",
    "T25n1509_009:0123b02": "或取此華而以供養。復次，天竺國法，名諸好",
    "T25n1509_009:0123b03": "物皆名天物。是人華、非人華，雖非天上華，",
    "T25n1509_009:0123b04": "以其妙好故名為天華。是故言「人、非人持",
    "T25n1509_009:0123b05": "諸天華」，是則無咎。",
    "T25n1509_009:0123b06": "【經】是諸天華乃至天樹葉香以散佛上。【論】",
    "T25n1509_009:0123b07": "問曰：何以以華散佛身上？答曰：恭敬供",
    "T25n1509_009:0123b08": "養故。又佛光照，皆遙見佛，心大歡喜，供養",
    "T25n1509_009:0123b09": "佛故，皆以諸華而散佛上。復次，佛於三界",
    "T25n1509_009:0123b10": "第一福田，以是故華散佛上。",
    "T25n1509_009:0123b11": "【經】所散寶華，於此三千大千世界上，在虛",
    "T25n1509_009:0123b12": "空中化成大臺。【論】問曰：何以化作此臺",
    "T25n1509_009:0123b13": "在虛空中？答曰：所散華少而化為大臺，以",
    "T25n1509_009:0123b14": "示眾生因少果多。問曰：何以故臺在虛空",
    "T25n1509_009:0123b15": "中住而不墮落？答曰：佛以神力欲示眾",
    "T25n1509_009:0123b16": "生令知佛為福田得報不失，乃至成佛其",
    "T25n1509_009:0123b17": "福不滅。",
    "T25n1509_009:0123b18": "【經】是華臺邊垂諸瓔珞，雜色華蓋，五色繽",
    "T25n1509_009:0123b19": "紛。是諸華蓋、瓔珞遍滿三千大千世界。【論】",
    "T25n1509_009:0123b20": "問曰：若佛自有神力，何以因所散華而變",
    "T25n1509_009:0123b21": "為臺？答曰：欲令人心信清淨故。是人見",
    "T25n1509_009:0123b22": "所供養變成此臺，心大歡喜，因歡喜故",
    "T25n1509_009:0123b23": "得大福德。",
    "T25n1509_009:0123b24": "【經】以是華蓋、瓔珞嚴飾故，此三千大千世",
    "T25n1509_009:0123b25": "界皆作金色，及十方如恒河沙等諸佛世界",
    "T25n1509_009:0123b26": "皆亦如是。【論】有人言：「轉輪聖王四世界主，",
    "T25n1509_009:0123b27": "梵天王千世界主，佛三千大千世界主。」是語",
    "T25n1509_009:0123b28": "非實！以是故，佛所變化，乃至十方恒河沙",
    "T25n1509_009:0123b29": "等諸佛世界。",
    "T25n1509_009:0123b30": "【經】爾時，三千大千世界及十方眾生各各自",
    "T25n1509_009:0123c01": "念：佛獨為我說法，不為餘人。【論】問曰：佛以",
    "T25n1509_009:0123c02": "一身示三千大千世界及十方，今諸眾生",
    "T25n1509_009:0123c03": "何以各各見佛在前說法？答曰：佛有二種",
    "T25n1509_009:0123c04": "神力：一者、一處坐說法，令諸眾生遠處皆見、",
    "T25n1509_009:0123c05": "遠處皆聞；二者、佛在一處說法，能令一一",
    "T25n1509_009:0123c06": "眾生各自見佛在前說法。譬如日出，影現",
    "T25n1509_009:0123c07": "眾水。復次，眾生不同：有人見佛身遍三千",
    "T25n1509_009:0123c08": "大千世界而得淨信，有人各各見佛在前",
    "T25n1509_009:0123c09": "說法，得心清淨，信樂歡喜。以是故，佛今各",
    "T25n1509_009:0123c10": "各在前而為說法。",
    "T25n1509_009:0123c11": "【經】爾時，世尊在師子座熙怡而笑，光從口",
    "T25n1509_009:0123c12": "出，遍照三千大千世界。以此光故，此間三千",
    "T25n1509_009:0123c13": "大千世界中眾生皆見東方恒河沙諸佛及",
    "T25n1509_009:0123c14": "僧，彼間恒河沙等世界中眾生亦見此間",
    "T25n1509_009:0123c15": "三千大千世界中釋迦牟尼佛及諸大眾。南",
    "T25n1509_009:0123c16": "西北方、四維、上下亦復如是。【論】問曰：佛上",
    "T25n1509_009:0123c17": "已多放光明，今以何故復放斯光？答曰：",
    "T25n1509_009:0123c18": "先放光明，各各有事，如先說。今以彼此眾",
    "T25n1509_009:0123c19": "會兩未相見故，以光明神力，令彼此世界",
    "T25n1509_009:0123c20": "一切大會兩得相見。問曰：如弟子中天眼第",
    "T25n1509_009:0123c21": "一大阿羅漢長老阿泥盧豆，暫觀見小千世",
    "T25n1509_009:0123c22": "界，諦觀見二千世界；大辟支佛暫觀見二千",
    "T25n1509_009:0123c23": "世界，諦觀見三千大千世界。今一切人云何",
    "T25n1509_009:0123c24": "能見東方恒河沙等諸佛世界？答曰：是佛神",
    "T25n1509_009:0123c25": "力令彼得見，非眾生力也。設阿羅漢及",
    "T25n1509_009:0123c26": "辟支佛等亦以佛力故所見無限。譬如轉",
    "T25n1509_009:0123c27": "輪聖王飛行，一切營從及諸象馬眾畜皆亦",
    "T25n1509_009:0123c28": "隨去。今佛神力故，眾生雖在遠處亦得相",
    "T25n1509_009:0123c29": "見。又如般舟三昧力故，雖不得天眼而",
    "T25n1509_009:0124a01": "見十方佛，眼耳無礙。亦如劫盡燒時，一切",
    "T25n1509_009:0124a02": "眾生自然皆得禪定，得天眼、天耳。佛以神",
    "T25n1509_009:0124a03": "力故，令一切眾生皆得遠見亦復如是。",
    "T25n1509_009:0124a04": "「爾時，世尊在師子座而笑」，「笑」如先說，餘未",
    "T25n1509_009:0124a05": "說者今當說。問曰：此間眾生遠見彼方是",
    "T25n1509_009:0124a06": "佛神力，彼間眾生亦見此方是誰力耶？答",
    "T25n1509_009:0124a07": "曰：是釋迦牟尼佛力，令彼得見此間三千",
    "T25n1509_009:0124a08": "大千世界，及見釋迦牟尼佛并一切眾會；南",
    "T25n1509_009:0124a09": "西北方、四維、上下亦復如是。",
    "T25n1509_009:0124a10": "15 十方諸菩薩來釋論1大智度初品中十方諸菩薩來釋論第十五",
    "T25n1509_009:0124a11": "【經】是時，東方過如恒河沙等諸佛世界，其世",
    "T25n1509_009:0124a12": "界最在邊，世界名多寶，佛號寶積，今現在為諸",
    "T25n1509_009:0124a13": "菩薩摩訶薩說般若波羅蜜。【論】問曰：如",
    "T25n1509_009:0124a14": "佛所說「一切世界無量無邊」，云何言「其世界",
    "T25n1509_009:0124a15": "最在邊」？「最在邊」者，是墮有邊相；若世界有邊，",
    "T25n1509_009:0124a16": "眾生應盡。何以故？無量諸佛，一一佛度無量",
    "T25n1509_009:0124a17": "阿僧祇眾生令入無餘涅槃，更無新眾生，",
    "T25n1509_009:0124a18": "故者應盡！答曰：佛經雖言世界無量，此方",
    "T25n1509_009:0124a19": "便說，非是實教。如實無神，方便故說言有",
    "T25n1509_009:0124a20": "神。此十四難，世界有邊、無邊俱為邪見。若無",
    "T25n1509_009:0124a21": "邊，佛不應有一切智。何以故？智慧普知，無物",
    "T25n1509_009:0124a22": "不盡，是名一切智。若世界無邊，是有所不",
    "T25n1509_009:0124a23": "盡。若有邊，如先說咎。此二俱邪見。何以故？",
    "T25n1509_009:0124a24": "依無邊以破有邊故。是多寶世界非一切",
    "T25n1509_009:0124a25": "世界邊，是釋迦牟尼佛因緣眾生可應度者",
    "T25n1509_009:0124a26": "最在邊。譬如一國中最在邊，不言一閻浮",
    "T25n1509_009:0124a27": "提最在邊。若無邊，佛不應一切智者，如上",
    "T25n1509_009:0124a28": "佛義中答，佛智無量故應知，譬如函大故蓋",
    "T25n1509_009:0124a29": "亦大。問曰：世界名多寶。寶有二種：財寶、法寶，",
    "T25n1509_009:0124b01": "何等寶多名為「多寶世界」？答曰：二種皆有。又",
    "T25n1509_009:0124b02": "多菩薩照法性等諸寶言此寶大菩薩所有，以為寶冠；寶冠中皆見諸",
    "T25n1509_009:0124b03": "佛。又了達一切諸法之性，多故名為「多寶」。是中有佛名「寶",
    "T25n1509_009:0124b04": "積」。以無漏根、力、覺、道等法寶集故，名為「寶",
    "T25n1509_009:0124b05": "積」。問曰：若爾者，一切佛皆應號寶積！何以",
    "T25n1509_009:0124b06": "獨稱彼佛為「寶積」？答曰：雖一切諸佛皆有",
    "T25n1509_009:0124b07": "此寶，但彼佛即以此寶為名。如彌勒名為",
    "T25n1509_009:0124b08": "慈氏，諸佛雖皆有慈，但彌勒即以慈為名。",
    "T25n1509_009:0124b09": "復次，如寶華佛生時，一切身邊有種種華色",
    "T25n1509_009:0124b10": "光明故，名寶華太子。如燃燈佛生時，一切",
    "T25n1509_009:0124b11": "身邊如燈故，名燃燈太子，作佛亦名燃燈",
    "T25n1509_009:0124b12": "丹注云：舊名定光佛也。寶積佛亦如是，應當初生時亦",
    "T25n1509_009:0124b13": "多諸寶物生，或地生、或天雨，種種寶集故",
    "T25n1509_009:0124b14": "名為「寶積」。問曰：唯有釋迦牟尼一佛，無十",
    "T25n1509_009:0124b15": "方佛。何以故？是釋迦文尼佛無量威力、無量",
    "T25n1509_009:0124b16": "神通，能度一切眾生，更無餘佛。如說：阿難",
    "T25n1509_009:0124b17": "一心思惟：「過去諸佛寶華、燃燈等，皆生好世，",
    "T25n1509_009:0124b18": "壽命極長，能度一切眾生。今釋迦牟尼佛，惡",
    "T25n1509_009:0124b19": "世生，壽命短，將無不能度一切弟子耶？」如",
    "T25n1509_009:0124b20": "是心疑。佛時即知阿難心之所念，即以日",
    "T25n1509_009:0124b21": "出時入日出三昧。爾時，佛身一切毛孔出諸",
    "T25n1509_009:0124b22": "光明，亦如日邊出諸光明，其光遍照閻浮",
    "T25n1509_009:0124b23": "提內；其明滿已，照四天下；照四天下滿已，",
    "T25n1509_009:0124b24": "照三千大千世界；照三千大千世界滿",
    "T25n1509_009:0124b25": "已，照十方無量世界。爾時世尊從臍邊出",
    "T25n1509_009:0124b26": "諸寶蓮華，如偈說：",
    "T25n1509_009:0124b27": "「青光琉璃莖，　　千葉黃金色，",
    "T25n1509_009:0124b28": "金剛為華臺，　　琥珀為華飾，",
    "T25n1509_009:0124b29": "莖軟不麁曲，　　其高十餘丈，",
    "T25n1509_009:0124c01": "真青琉璃色，　　在佛臍中立。",
    "T25n1509_009:0124c02": "其葉廣而長，　　白光間妙色，",
    "T25n1509_009:0124c03": "無量寶莊嚴，　　其華有千葉。",
    "T25n1509_009:0124c04": "妙華色如是，　　從佛臍中出。",
    "T25n1509_009:0124c05": "是四華臺上，　　寶座曜天日，",
    "T25n1509_009:0124c06": "座各有坐佛。　　如金山四首，",
    "T25n1509_009:0124c07": "光曜等如一。　　從四佛臍中，",
    "T25n1509_009:0124c08": "各出妙寶華；　　華上有寶座，",
    "T25n1509_009:0124c09": "其座各有佛。　　從是佛臍中，",
    "T25n1509_009:0124c10": "展轉出寶華，　　華華皆有座，",
    "T25n1509_009:0124c11": "座座各有佛。　　如是展轉化，",
    "T25n1509_009:0124c12": "乃至淨居天。　　若欲知近遠，",
    "T25n1509_009:0124c13": "當以譬喻說：　　有一大方石，",
    "T25n1509_009:0124c14": "縱廣如太山，　　從上放令下，",
    "T25n1509_009:0124c15": "直過無所礙，　　萬八千三百，",
    "T25n1509_009:0124c16": "八十有三歲，　　如是年歲數，",
    "T25n1509_009:0124c17": "爾乃得到地。　　於是兩中間，",
    "T25n1509_009:0124c18": "化佛滿其中，　　其光大盛明，",
    "T25n1509_009:0124c19": "踰於火日月。　　有佛身出水，",
    "T25n1509_009:0124c20": "亦有身出火，　　或復現經行，",
    "T25n1509_009:0124c21": "有時靜默坐，　　有佛行乞食，",
    "T25n1509_009:0124c22": "以此福眾生。　　或復說經行，",
    "T25n1509_009:0124c23": "有時放光明，　　或到三惡趣，",
    "T25n1509_009:0124c24": "氷闇火地獄。　　和氣濟寒氷，",
    "T25n1509_009:0124c25": "光明照闇獄，　　熱處施涼風，",
    "T25n1509_009:0124c26": "隨事救其害，　　安之以無患，",
    "T25n1509_009:0124c27": "度之以法樂！」",
    "T25n1509_009:0124c28": "如是種種方便，一時頃能度十方無量眾生；",
    "T25n1509_009:0124c29": "度眾生已，還入本處住佛臍中。爾時，世尊",
    "T25n1509_009:0125a01": "從日出三昧起，問阿難言：「汝見此三昧神",
    "T25n1509_009:0125a02": "通力不？」阿難白佛：「唯然！已見。」重白佛言：「若",
    "T25n1509_009:0125a03": "佛住世一日之中，所度弟子可滿虛空，何",
    "T25n1509_009:0125a04": "況在世八十餘年！」以是故言一佛功德神力",
    "T25n1509_009:0125a05": "無量，現化十方，無異佛也。復次，如佛所言",
    "T25n1509_009:0125a06": "「女人不得作轉輪聖王，不得作天帝釋、魔",
    "T25n1509_009:0125a07": "天王、梵天王，不得作佛」；「轉輪聖王不得一",
    "T25n1509_009:0125a08": "處並治，十力世尊亦無一世二佛」。又佛說言",
    "T25n1509_009:0125a09": "「佛言不虛，世無二佛」；「一法難值，是佛世尊",
    "T25n1509_009:0125a10": "也」；「無量億劫時時一有。是九十一劫中，三劫",
    "T25n1509_009:0125a11": "有佛。賢劫之前九十一劫，初有佛名鞞婆尸",
    "T25n1509_009:0125a12": "秦言種種見。第三十一劫中有二佛：一名尸棄",
    "T25n1509_009:0125a13": "秦言火，二名鞞恕婆附秦言一切勝。是賢劫中有",
    "T25n1509_009:0125a14": "四佛：一名迦羅鳩飡陀，二名迦那伽牟尼",
    "T25n1509_009:0125a15": "秦言金仙人也，三名迦葉，四名釋迦牟尼。除此餘",
    "T25n1509_009:0125a16": "劫皆空無佛，甚可憐愍」。若有十方佛，何以",
    "T25n1509_009:0125a17": "故言「餘劫無佛，甚可憐愍」？答曰：雖釋迦文",
    "T25n1509_009:0125a18": "尼佛有無量神力，能變化作佛，在十方說",
    "T25n1509_009:0125a19": "法、放光明、度眾生，亦不能盡度一切眾生，",
    "T25n1509_009:0125a20": "墮有邊故，則無未來世佛故。然眾生不盡，",
    "T25n1509_009:0125a21": "以是故應更有餘佛。",
    "T25n1509_009:0125a22": "復次，汝言：「佛自說：女人不得作五事；二轉",
    "T25n1509_009:0125a23": "輪聖王不得同時出世，佛亦如是，同時一",
    "T25n1509_009:0125a24": "世亦無二佛。」汝不解此義！佛經有二義：",
    "T25n1509_009:0125a25": "有易了義，有深遠難解義。如佛欲入涅槃",
    "T25n1509_009:0125a26": "時，語諸比丘：「從今日應依法不依人，應",
    "T25n1509_009:0125a27": "依義不依語，應依智不依識，應依了義",
    "T25n1509_009:0125a28": "經不依未了義。」「依法」者，法有十二部，應",
    "T25n1509_009:0125a29": "隨此法，不應隨人。「依義」者，義中無諍好",
    "T25n1509_009:0125b01": "惡、罪福、虛實故，語以得義，義非語也。如人",
    "T25n1509_009:0125b02": "以指指月以示惑者，惑者視指而不視月，",
    "T25n1509_009:0125b03": "人語之言：「我以指指月令汝知之，汝何",
    "T25n1509_009:0125b04": "看指而不視月？」此亦如是，語為義指，語非",
    "T25n1509_009:0125b05": "義也。是以故不應依語。「依智」者，智能籌量、",
    "T25n1509_009:0125b06": "分別善惡；識常求樂、不入正要。是故言「不",
    "T25n1509_009:0125b07": "應依識」。「依了義經」者：有一切智人佛第",
    "T25n1509_009:0125b08": "一，一切諸經書中佛法第一，一切眾生中比",
    "T25n1509_009:0125b09": "丘僧第一；布施得大富，持戒得生天——如是",
    "T25n1509_009:0125b10": "等是了義經。如說法師說法有五種利：一",
    "T25n1509_009:0125b11": "者大富，二者人所愛，三者端正，四者名聲，",
    "T25n1509_009:0125b12": "五者後得涅槃——是為未了義。云何「未了」？施",
    "T25n1509_009:0125b13": "得大富，是為了了可解；說法無財施而言",
    "T25n1509_009:0125b14": "「得富」，「得富」者，說法人種種讚施，破人慳心，",
    "T25n1509_009:0125b15": "亦自除慳，以是因緣得富，是故言「未了」。是",
    "T25n1509_009:0125b16": "《多持經》方便說，非實義。是經中佛雖言世",
    "T25n1509_009:0125b17": "無二佛俱出，不言一切十方世界；雖言",
    "T25n1509_009:0125b18": "世無二轉輪聖王，亦不言一切三千大千",
    "T25n1509_009:0125b19": "世界無，但言四天下世界中無二轉輪聖",
    "T25n1509_009:0125b20": "王，作福清淨故獨王一世，無諸怨敵；若有",
    "T25n1509_009:0125b21": "二王不名清淨。雖佛無嫉妬心，然以行業",
    "T25n1509_009:0125b22": "世世清淨故，亦不一世界有二佛出。百億",
    "T25n1509_009:0125b23": "須彌山，百億日月，名為三千大千世界。如",
    "T25n1509_009:0125b24": "是十方恒河沙等三千大千世界，是名為",
    "T25n1509_009:0125b25": "一佛世界。是中更無餘佛，實一釋迦牟尼",
    "T25n1509_009:0125b26": "佛。是一佛世界中，常化作諸佛種種法門、種",
    "T25n1509_009:0125b27": "種身、種種因緣、種種方便以度眾生。以是",
    "T25n1509_009:0125b28": "故，《多持經》中一時一世界無二佛，不言十",
    "T25n1509_009:0125b29": "方無佛。復次，如汝言：「佛言：『一事難值，是佛",
    "T25n1509_009:0125c01": "世尊。』」又言：「九十一劫，三劫有佛，餘劫皆空無",
    "T25n1509_009:0125c02": "佛，甚可憐愍。」佛為此重罪不種見佛善根",
    "T25n1509_009:0125c03": "人，說言：「佛世難值，如優曇波羅樹華，時時一",
    "T25n1509_009:0125c04": "有。」如是罪人輪轉三惡道，或在人天中，佛",
    "T25n1509_009:0125c05": "出世時，其人不見。如說：舍衛城中九億家，",
    "T25n1509_009:0125c06": "三億家眼見佛，三億家耳聞有佛而眼不",
    "T25n1509_009:0125c07": "見，三億家不聞不見。佛在舍衛國二十",
    "T25n1509_009:0125c08": "五年，而此眾生不聞不見，何況遠者！復次，",
    "T25n1509_009:0125c09": "佛與阿難入舍衛城乞食，是時有一貧老",
    "T25n1509_009:0125c10": "母立在道頭。阿難白佛：「此人可愍，佛應當",
    "T25n1509_009:0125c11": "度。」佛語阿難：「是人無因緣。」阿難言：「佛往近",
    "T25n1509_009:0125c12": "之，此人見佛相好光明，發歡喜心，為作因",
    "T25n1509_009:0125c13": "緣。」佛往近之，迴身背佛；佛從四邊往，便四",
    "T25n1509_009:0125c14": "向背佛，仰面上向；佛從上來，低頭下向；佛",
    "T25n1509_009:0125c15": "從地出，兩手覆眼不肯視佛。佛語阿難：「復",
    "T25n1509_009:0125c16": "欲作何因緣？」有如是人無度因緣，不得",
    "T25n1509_009:0125c17": "見佛。以是故佛言：「佛難得值，如優曇波",
    "T25n1509_009:0125c18": "羅樹華。」譬如水雨雖多，處處易得，餓鬼常",
    "T25n1509_009:0125c19": "渴，不能得飲。汝言：「九十一劫，三劫有佛。」為",
    "T25n1509_009:0125c20": "一佛世界故，不為一切餘諸世界。「是處",
    "T25n1509_009:0125c21": "劫空無有佛出，甚可憐愍」者，亦是此間一",
    "T25n1509_009:0125c22": "佛世界，非為一切餘諸世界也。以是故",
    "T25n1509_009:0125c23": "知有十方佛。復次，聲聞法中有十方佛，汝自",
    "T25n1509_009:0125c24": "不解。如《雜阿含經》中說：「譬如大雨連注，渧",
    "T25n1509_009:0125c25": "渧無間，不可知數。諸世界亦如是，我見東",
    "T25n1509_009:0125c26": "方無量世界，有成、有住、有壞，其數甚多，不",
    "T25n1509_009:0125c27": "可分別；如是乃至十方。是十方世界中，",
    "T25n1509_009:0125c28": "無量眾生有三種身苦：老、病、死；三種心苦：婬、",
    "T25n1509_009:0125c29": "瞋、癡；三種後世苦：地獄、餓鬼、畜生。」一切世界",
    "T25n1509_009:0126a01": "皆有三種人：下、中、上。下人著現世樂；中人",
    "T25n1509_009:0126a02": "求後世樂；上人求道，有慈悲心，憐愍眾生。",
    "T25n1509_009:0126a03": "有因緣云何無果報？佛言：「若無老、病、死，佛",
    "T25n1509_009:0126a04": "不出世。」是人見老、病、死苦惱眾生，心中作",
    "T25n1509_009:0126a05": "願：「我當作佛，以度脫之，拔其心病，濟後世",
    "T25n1509_009:0126a06": "苦。」如是十方世界皆有佛出因緣，何以",
    "T25n1509_009:0126a07": "故獨言「此間有佛，餘處無」耶？譬如有人",
    "T25n1509_009:0126a08": "言「有木無火，有濕地而無水」，是不可信。",
    "T25n1509_009:0126a09": "佛亦如是，眾生身有老、病、死苦，心有婬、瞋、",
    "T25n1509_009:0126a10": "癡病，佛為斷此三苦，令得三乘故出世。",
    "T25n1509_009:0126a11": "一切世界中皆有此苦，云何無佛？復次，盲",
    "T25n1509_009:0126a12": "人無量而言唯須一醫，此亦不然。以是故",
    "T25n1509_009:0126a13": "應更有十方佛。復次，《長阿含》中有經言：有",
    "T25n1509_009:0126a14": "鬼神王守北方，與眾多百千萬鬼神後夜",
    "T25n1509_009:0126a15": "到佛所，頭面禮佛足，一面住，放清淨光，普",
    "T25n1509_009:0126a16": "照祇桓，皆令大明。合掌讚佛說此二偈：",
    "T25n1509_009:0126a17": "「大精進人我歸命！　　佛二足中尊最上，",
    "T25n1509_009:0126a18": "智慧眼人能知見，　　諸天不解此慧事。",
    "T25n1509_009:0126a19": "過去未來今諸佛，　　一切我皆稽首禮！",
    "T25n1509_009:0126a20": "如是我今歸命佛，　　亦如恭敬三世尊。」",
    "T25n1509_009:0126a21": "如是偈中有十方佛。鬼神王稽首三世佛，",
    "T25n1509_009:0126a22": "然後別歸命釋迦牟尼佛。若無十方現在",
    "T25n1509_009:0126a23": "佛，當應但歸命釋迦文尼佛，不應言過去、",
    "T25n1509_009:0126a24": "未來、現在諸佛。是故知有十方佛。復次，過",
    "T25n1509_009:0126a25": "去世有無量佛，未來世亦有無量佛，以是",
    "T25n1509_009:0126a26": "故現在亦應有無量佛。復次，若佛於聲聞",
    "T25n1509_009:0126a27": "法中言有十方無數無量佛，眾生當言「佛",
    "T25n1509_009:0126a28": "易可遇」，不勤求脫；「若不值此佛，當遇",
    "T25n1509_009:0126a29": "彼佛」，如是懈怠，不勤求度。譬如鹿未被",
    "T25n1509_009:0126b01": "箭時不知怖畏，既被箭已，踔圍而出。人",
    "T25n1509_009:0126b02": "亦如是，有老、病、死苦，聞唯有一佛，甚難可",
    "T25n1509_009:0126b03": "遇，心便怖畏，勤行精進，疾得度苦。以是故",
    "T25n1509_009:0126b04": "佛於聲聞法中不言有十方佛，亦不言無。",
    "T25n1509_009:0126b05": "若有十方佛，汝言無，得無限罪；若無十方",
    "T25n1509_009:0126b06": "佛，而我言有，生無量佛想，得恭敬福。所以",
    "T25n1509_009:0126b07": "者何？善心因緣福德力大故。譬如慈心三昧",
    "T25n1509_009:0126b08": "力觀一切眾生皆見受樂，雖無實益，以",
    "T25n1509_009:0126b09": "慈觀故，是人得無量福。十方佛想亦復如",
    "T25n1509_009:0126b10": "是。若實有十方佛而言無，得破十方佛無",
    "T25n1509_009:0126b11": "量重罪。何以故？破實事故。肉眼人雖俱",
    "T25n1509_009:0126b12": "不知，但心信言有，其福無量；若實有而意",
    "T25n1509_009:0126b13": "謂無，其罪甚重。人自用心尚應信有，何況",
    "T25n1509_009:0126b14": "佛自說摩訶衍中言實有十方佛而不信",
    "T25n1509_009:0126b15": "耶？問曰：若有十方無量諸佛及諸菩薩，今",
    "T25n1509_009:0126b16": "此眾生多墮三惡道中，何以不來？答曰：眾",
    "T25n1509_009:0126b17": "生罪重故，諸佛菩薩雖來不見。又法身佛常",
    "T25n1509_009:0126b18": "放光明、常說法，而以罪故不見、不聞。譬如",
    "T25n1509_009:0126b19": "日出，盲者不見；雷霆振地，聾者不聞。如是",
    "T25n1509_009:0126b20": "法身常放光明、常說法，眾生有無量劫罪垢",
    "T25n1509_009:0126b21": "厚重不見、不聞。如明鏡淨水，照面則見；垢",
    "T25n1509_009:0126b22": "翳不淨，則無所見。如是眾生心清淨則見",
    "T25n1509_009:0126b23": "佛；若心不淨則不見佛。今雖實有十方佛",
    "T25n1509_009:0126b24": "及諸菩薩來度眾生，而不得見。復次，如釋",
    "T25n1509_009:0126b25": "迦牟尼佛在閻浮提中生，在迦毘羅國，多",
    "T25n1509_009:0126b26": "遊行東天竺六大城。有時飛到南天竺億",
    "T25n1509_009:0126b27": "耳居士舍受供養。有時暫來北天竺月氏",
    "T25n1509_009:0126b28": "國降阿波羅龍王。又至月氏國西，降女羅",
    "T25n1509_009:0126b29": "剎；佛在彼石窟中一宿，于今佛影猶在，有",
    "T25n1509_009:0126c01": "人就內看之則不見，出孔遙觀光相如",
    "T25n1509_009:0126c02": "佛。有時暫飛至罽賓隸跋陀仙人山上，住虛",
    "T25n1509_009:0126c03": "空中，降此仙人；仙人言：「我樂住此中，願佛",
    "T25n1509_009:0126c04": "與我佛髮、佛爪，起塔供養。」塔于今現存",
    "T25n1509_009:0126c05": "此山下有離越寺；離越，應云隸跋陀。人與佛同國而生猶不遍",
    "T25n1509_009:0126c06": "見，何況異處！以是故，不可以不見十方",
    "T25n1509_009:0126c07": "佛故而言無也。復次，彌勒菩薩有大慈悲",
    "T25n1509_009:0126c08": "而在天宮不來此間，可以不來故便謂",
    "T25n1509_009:0126c09": "無彌勒耶？彌勒近而不來不以為怪，十方",
    "T25n1509_009:0126c10": "佛遠，何足怪也？復次，十方佛不來者，以眾",
    "T25n1509_009:0126c11": "生罪垢深重不種見佛功德，是故不來。復",
    "T25n1509_009:0126c12": "次，佛知一切眾生善根熟、結使薄然後來度。",
    "T25n1509_009:0126c13": "如說：",
    "T25n1509_009:0126c14": "「諸佛先觀知有人，　　一切方便不可度，",
    "T25n1509_009:0126c15": "或有難度或易化，　　或復有遲或有疾，",
    "T25n1509_009:0126c16": "或以光明或神足，　　種種因緣度眾生：",
    "T25n1509_009:0126c17": "有欲作逆佛愍除，　　或欲作逆佛不遮；",
    "T25n1509_009:0126c18": "剛強難化用麁言，　　心柔易度用軟言；",
    "T25n1509_009:0126c19": "雖有慈悲平等心，　　知時智慧用方便。」",
    "T25n1509_009:0126c20": "以是故，十方佛雖不來，不應言無。復次，佛",
    "T25n1509_009:0126c21": "智慧力、方便、神通，舍利弗等大阿羅漢、大菩",
    "T25n1509_009:0126c22": "薩彌勒等尚不能知，何況凡人！復次，諸佛",
    "T25n1509_009:0126c23": "大菩薩，有時眾生恐懼急難，一心念，或時",
    "T25n1509_009:0126c24": "來度之。如大月氏西佛肉髻住處國，一佛圖",
    "T25n1509_009:0126c25": "中，有人癩風病，來至遍吉菩薩像邊，一心自",
    "T25n1509_009:0126c26": "歸念遍吉菩薩功德，願除此病。是時遍吉菩",
    "T25n1509_009:0126c27": "薩像即以右手寶𤦲光明摩其身，病即除",
    "T25n1509_009:0126c28": "愈。復一國中，有一阿蘭若比丘大讀摩訶",
    "T25n1509_009:0126c29": "衍，其國王常布髮令蹈上而過。有一比",
    "T25n1509_009:0127a01": "丘語王言：「此人摩訶羅，不多讀經，何以大",
    "T25n1509_009:0127a02": "供養如是？」王言：「我一日夜半欲見此比丘，",
    "T25n1509_009:0127a03": "即往到其住處。見此比丘在窟中讀《法華",
    "T25n1509_009:0127a04": "經》，見一金色光明人騎白象、合手供養，",
    "T25n1509_009:0127a05": "我轉近便滅。我即問大德：『以我來故，金色",
    "T25n1509_009:0127a06": "光明人滅？』比丘言：『此即遍吉菩薩。遍吉菩薩",
    "T25n1509_009:0127a07": "自言：「若有人誦讀《法華經》者，我當乘白",
    "T25n1509_009:0127a08": "象來教導之。」我誦《法華經》故遍吉自來。』」",
    "T25n1509_009:0127a09": "遍吉，《法華經》名為普賢。復有一國，有一比丘誦《阿",
    "T25n1509_009:0127a10": "彌陀佛經》及《摩訶般若波羅蜜》，是人欲死時",
    "T25n1509_009:0127a11": "語弟子言：「阿彌陀佛與彼大眾俱來。」即時",
    "T25n1509_009:0127a12": "動身自歸，須臾命終。命終之後弟子積薪燒",
    "T25n1509_009:0127a13": "之。明日，灰中見舌不燒。誦《阿彌陀佛經》故，",
    "T25n1509_009:0127a14": "見佛自來；誦《般若波羅蜜》故，舌不可燒。此",
    "T25n1509_009:0127a15": "皆今世現事。如經中說：諸佛菩薩來者甚多。",
    "T25n1509_009:0127a16": "如是處處，有人罪垢結薄、一心念佛、信淨不",
    "T25n1509_009:0127a17": "疑，必得見佛，終不虛也。以是諸因緣故",
    "T25n1509_009:0127a18": "知實有十方佛。",
    "T25n1509_009:0127a19": "【經】爾時，彼世界有菩薩，名曰普明。【論】「菩",
    "T25n1509_009:0127a20": "薩」義，如〈讚菩薩品〉中已說。問曰：云何名「普",
    "T25n1509_009:0127a21": "明」？答曰：其明常照一切世界，是故名「普明」。",
    "T25n1509_009:0127a22": "【經】見此大光，見地大動，又見佛身。到寶積佛",
    "T25n1509_009:0127a23": "所，白佛言：「世尊！今何因緣有此光明照於世",
    "T25n1509_009:0127a24": "間，地大震動，又見佛身？」【論】地動、佛身、光明",
    "T25n1509_009:0127a25": "如先說。問曰：是普明菩薩於諸菩薩中最",
    "T25n1509_009:0127a26": "尊第一，應自知因緣，何以問佛？答曰：是普",
    "T25n1509_009:0127a27": "明菩薩雖大，不能知諸佛智慧、神力；譬如",
    "T25n1509_009:0127a28": "月光雖大，日出則滅。以是故問佛。復次，菩薩",
    "T25n1509_009:0127a29": "常欲見佛，心無厭足；無因緣尚欲見佛，",
    "T25n1509_009:0127b01": "何況有大因緣！復次，是事不應疑。譬如犢",
    "T25n1509_009:0127b02": "子隨母，未足怪也！又如小王朝宗大王，法",
    "T25n1509_009:0127b03": "應爾故。諸大菩薩亦如是，得利大故常欲",
    "T25n1509_009:0127b04": "隨佛。是菩薩見是事，心即覺知是必大事，",
    "T25n1509_009:0127b05": "見無數無量世界皆得相見，以是故問。復",
    "T25n1509_009:0127b06": "次，有人言：是菩薩自有神力能知，亦是釋迦",
    "T25n1509_009:0127b07": "牟尼佛力令知；但為諸小菩薩不知故問",
    "T25n1509_009:0127b08": "佛。諸小菩薩怖難未除，不能問佛，是故為",
    "T25n1509_009:0127b09": "之發問。是普明菩薩發其世界，與諸小男",
    "T25n1509_009:0127b10": "子、小女人俱，以是故知不能問佛。譬如大",
    "T25n1509_009:0127b11": "象能劈大樹，令諸小象得食枝葉。是故",
    "T25n1509_009:0127b12": "問佛：「大德！何因何緣有此大光明、地大",
    "T25n1509_009:0127b13": "震動，又見佛身？」",
    "T25n1509_009:0127b14": "大智度論卷第九"
}