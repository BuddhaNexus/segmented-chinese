{
    "X15n0303_004:0410c21": "楞嚴說通卷四",
    "X15n0303_004:0410c22": "巴縣居士非眼劉道開纂述",
    "X15n0303_004:0410c23": "成都沙門離指方　示鑒訂",
    "X15n0303_004:0410c24": "○此下審除細惑。說後二如來藏。因阿難偈云。希更",
    "X15n0303_004:0411a01": "審除微細惑。故向下所談。乃生妄之深源。成礙之",
    "X15n0303_004:0411a02": "幽本也。後二藏者。謂不空如來藏。與空不空如來",
    "X15n0303_004:0411a03": "藏也。",
    "X15n0303_004:0411a04": "爾時富樓那彌多羅尼子。在大眾中。即從座起。偏袒",
    "X15n0303_004:0411a05": "右肩。右膝著地。合掌恭敬。而白佛言。大威德世尊。善",
    "X15n0303_004:0411a06": "為眾生。敷衍如來第一義諦。世尊常推說法人中我",
    "X15n0303_004:0411a07": "為第一。今聞如來微玅法音。猶如聾人逾百步外聆",
    "X15n0303_004:0411a08": "於蚊蚋。本所不見。何況得聞。佛雖宣明令我除惑。今",
    "X15n0303_004:0411a09": "猶未詳斯義究竟無疑惑地。世尊。如阿難輩。雖則開",
    "X15n0303_004:0411a10": "悟。習漏未除。我等會中登無漏者。雖盡諸漏。今聞如",
    "X15n0303_004:0411a11": "來所說法音。尚紓疑悔。世尊。若復世間一切根塵陰",
    "X15n0303_004:0411a12": "處界等。皆如來藏。清淨本然。云何忽生山河大地諸",
    "X15n0303_004:0411a13": "有為相。次第遷流。終而復始。又如來說。地水火風。本",
    "X15n0303_004:0411a14": "性圓融。周徧法界。湛然常住。世尊。若地性徧。云何容",
    "X15n0303_004:0411a15": "水。水性周徧。火則不生。復云何明水火二性俱徧虗",
    "X15n0303_004:0411a16": "空不相陵滅。世尊。地性障礙。空性虗通。云何二俱周",
    "X15n0303_004:0411a17": "徧法界。而我不知是義攸往。惟願如來宣流大慈。開",
    "X15n0303_004:0411a18": "我迷雲。及諸大眾。作是語已。五體投地。欽渴如來無",
    "X15n0303_004:0411a19": "上慈誨。",
    "X15n0303_004:0411a20": "此滿慈因聞四科七大皆是如來藏性故執性難",
    "X15n0303_004:0411a21": "相以興二問也。滿慈位登無學。已斷見思。已破我",
    "X15n0303_004:0411a22": "執。已證人空。然無明未破。法執猶存。不達全相是",
    "X15n0303_004:0411a23": "性。不知萬法生起之源。未明全性是相。不知七大",
    "X15n0303_004:0411a24": "徧周之故。故乘機發問。然必待滿慈者。葢阿難以",
    "X15n0303_004:0411b01": "多聞居首。滿慈以說法居先。皆以義虎稱雄故也。",
    "X15n0303_004:0411b02": "大威德者。有折服之勇。曰威。有攝受之慈。曰德。上",
    "X15n0303_004:0411b03": "契至理。下契劣機。故曰善為敷衍。談一諦而三諦",
    "X15n0303_004:0411b04": "具足。且諦諦文文。皆越小乘見解。故號第一義諦",
    "X15n0303_004:0411b05": "也。爾時富樓那彌多羅尼子。在大眾中即從(云云)",
    "X15n0303_004:0411b06": "恭敬而白佛言。大威德世尊。如四科七大。藏性徧",
    "X15n0303_004:0411b07": "周。此皆如來自證法門。極難措口。而如來曲狥人",
    "X15n0303_004:0411b08": "情。頭頭顯露。善為眾生敷衍第一義諦。然此第一",
    "X15n0303_004:0411b09": "義諦。理極玄微。絕難搆副。即世尊推我說法人中",
    "X15n0303_004:0411b10": "最為第一。今聞如來微玅法音。喻如聾人。逾百步",
    "X15n0303_004:0411b11": "外。而聆蚊蚋。抑且本所不見。又誰能聞其聲乎。則",
    "X15n0303_004:0411b12": "甚矣。法音之微玅也。所以佛雖宣明此法。令我除",
    "X15n0303_004:0411b13": "惑。然我今猶未詳斯義。畢竟不能入於無疑無惑",
    "X15n0303_004:0411b14": "之地。世尊。且阿難輩。雖得開悟。然而根中積生無",
    "X15n0303_004:0411b15": "始虗習。宛然盡在。習漏既存。則我法二執中。俱生",
    "X15n0303_004:0411b16": "細惑。依然未破。且不獨阿難。即我等會中。已證無",
    "X15n0303_004:0411b17": "學。已登無漏者。諸漏雖盡。今聞法音。尚紓疑悔。舊",
    "X15n0303_004:0411b18": "修已悔。新聞尚疑。故疑悔交集。未決定矣。我等猶",
    "X15n0303_004:0411b19": "然。況未得無漏者乎。是故我有二疑。願因如來決",
    "X15n0303_004:0411b20": "之。一者萬法生續疑。世尊。如佛所談。世間一切根",
    "X15n0303_004:0411b21": "塵陰處界等。皆如來藏清淨本然者。既曰清淨。即",
    "X15n0303_004:0411b22": "不得更容穢染。既曰本然。即不得更有造作。請問",
    "X15n0303_004:0411b23": "清淨本然。最初何故忽生山河大地。及根身業果。",
    "X15n0303_004:0411b24": "諸有為相耶。抑清淨本然。縱使忽生。亦應忽滅。未",
    "X15n0303_004:0411c01": "後緣何次第遷流終而復始。相續不斷耶。二者。五",
    "X15n0303_004:0411c02": "大圓融疑。又如來說地水火風等圓融周徧。湛然",
    "X15n0303_004:0411c03": "常住者。世尊。若地性周徧。應純是地。土能尅水。云",
    "X15n0303_004:0411c04": "何又容有水。若水性周徧。應純是水。水能尅火。火",
    "X15n0303_004:0411c05": "應不生。云何又說水火二性。俱徧虗空而不相凌",
    "X15n0303_004:0411c06": "滅耶。世尊。又如地性則障礙矣。空性則虗通矣。礙",
    "X15n0303_004:0411c07": "則不通。通則不礙。云何二者俱稱周徧耶。地水難",
    "X15n0303_004:0411c08": "容。水火難容。地空難容。而如來皆稱圓融周徧。其",
    "X15n0303_004:0411c09": "何以說也。雖如來自有實義。而我不知是義所歸。",
    "X15n0303_004:0411c10": "惟願如來。宣流大慈。說出生續之由。圓融之故。庶",
    "X15n0303_004:0411c11": "使迷雲頓破。慧日洞明。方到究竟無疑惑地矣。作",
    "X15n0303_004:0411c12": "是語已。及諸大眾。五體投地。欽渴如來。無上慈誨",
    "X15n0303_004:0411c13": "焉。○鍾疏云。問。清淨本然云何忽生山河大地。經",
    "X15n0303_004:0411c14": "文以為妄想所生。不知山河大地未生之前。妄想",
    "X15n0303_004:0411c15": "者何人。莫將宗門套頭語答。答云。此忽生之義。略",
    "X15n0303_004:0411c16": "兼見分說。意謂清淨本然。人人有清淨心。宜人人",
    "X15n0303_004:0411c17": "得清淨眼。猶如晴空。了無所有。云何滿目都是山",
    "X15n0303_004:0411c18": "河大地諸有為相。所見惟根身器界。如是。則空華",
    "X15n0303_004:0411c19": "圓影。何時而盡。別業同分。何時而除。故緊接云。次",
    "X15n0303_004:0411c20": "第遷流。終而復始。細玩問意。四句一氣不斷。遷流",
    "X15n0303_004:0411c21": "終始。即下相續之義。滿慈所問。不重在始生。而在",
    "X15n0303_004:0411c22": "相續。故下文佛語世界相續。業果相續。乃正答遷。",
    "X15n0303_004:0411c23": "流終始之問。而忽生處。特帶言之耳。世人泥忽生",
    "X15n0303_004:0411c24": "二字。為始生之生。不將前後文合看為相續之生。",
    "X15n0303_004:0412a01": "是以不能措口。如僧問溈山。山河大地。從何而生。",
    "X15n0303_004:0412a02": "答云。從妄想生。僧云。請和尚與某甲想出一錠金",
    "X15n0303_004:0412a03": "來看。正此類也。",
    "X15n0303_004:0412a04": "爾時世尊。告富樓那及諸會中漏盡無學諸阿羅漢。",
    "X15n0303_004:0412a05": "如來今日。普為此會。宣勝義中真勝義性。令汝會中",
    "X15n0303_004:0412a06": "定性聲聞。及諸一切未得二空。迴向上乘阿羅漢等。",
    "X15n0303_004:0412a07": "皆獲一乘寂滅場地真阿練若正修行處。汝今諦聽。",
    "X15n0303_004:0412a08": "當為汝說。富樓那等。欽佛法音。默然承聽。",
    "X15n0303_004:0412a09": "此許說也。勝義中真勝義性者。法相宗。說勝義有",
    "X15n0303_004:0412a10": "四。一蘊處界為世間勝義。四諦為道理勝義。二空",
    "X15n0303_004:0412a11": "真如為證得勝義。一真法界為勝義勝義。據佛後",
    "X15n0303_004:0412a12": "文答萬法生續。則起於性本二覺。答五大圓融。則",
    "X15n0303_004:0412a13": "歸於一心三藏。宛然皆一真法界。故屬最後勝義",
    "X15n0303_004:0412a14": "也。漏盡無學。中根也。定性聲聞。下根也。未得二空",
    "X15n0303_004:0412a15": "回向上乘者。上根也。二空者。人空。法空。得人空者。",
    "X15n0303_004:0412a16": "知眾生無性。得法空者。知諸法無性也。一乘。佛乘",
    "X15n0303_004:0412a17": "也。寂滅場地。即大寂滅海也。阿練若。此云離諠諍。",
    "X15n0303_004:0412a18": "亦云閑靜處也。爾時世尊。告富樓那。及諸會中漏",
    "X15n0303_004:0412a19": "盡無學。諸阿羅漢云。如來今日普為此會。宣勝義",
    "X15n0303_004:0412a20": "中真勝義性。令汝會中。自定性聲聞之下根。以及",
    "X15n0303_004:0412a21": "未得二空回向上乘之上根。如是等眾。皆獲一乘。",
    "X15n0303_004:0412a22": "非羊鹿餘乘也。寂滅場地。非四諦之滅也。真阿練",
    "X15n0303_004:0412a23": "若。本心閑靜。非境靜也。正修行處。成佛正因。非旁",
    "X15n0303_004:0412a24": "蹊曲徑也。葢定性聲聞。無性闡提。不得成佛。如蕉",
    "X15n0303_004:0412b01": "芽敗種。今則咸歸一乘。究竟涅槃。悉當作佛。方盡",
    "X15n0303_004:0412b02": "大乘至極之談矣。汝今諦聽。當為汝說。於是富樓",
    "X15n0303_004:0412b03": "那等。欽佛法音。默然承聽焉。",
    "X15n0303_004:0412b04": "○此下說不空藏以示生續之由也。對上空藏。彼約",
    "X15n0303_004:0412b05": "心真如門。會妄歸真。以顯藏心不變之體。此約心",
    "X15n0303_004:0412b06": "生滅門。從真起妄。以顯藏心隨緣之用。然用應有",
    "X15n0303_004:0412b07": "二。一隨染緣。起六凡用。二隨淨緣。起四聖用。今為",
    "X15n0303_004:0412b08": "開迷成悟。故且單取染用為言。而全用更在下空",
    "X15n0303_004:0412b09": "不空藏中也。",
    "X15n0303_004:0412b10": "佛言。富樓那。如汝所言。清淨本然。云何忽生山河大",
    "X15n0303_004:0412b11": "地。汝常不聞如來宣說性覺玅明本覺明玅。富樓那",
    "X15n0303_004:0412b12": "言。唯然世尊。我常聞佛宣說斯義。佛言。汝稱覺明。為",
    "X15n0303_004:0412b13": "復性明稱名為覺。為覺不明稱為明覺。富樓那言。若",
    "X15n0303_004:0412b14": "此不明。名為覺者。則無所明。佛言。若無所明。則無明",
    "X15n0303_004:0412b15": "覺。有所非覺。無所非明。無明又非覺湛明性。",
    "X15n0303_004:0412b16": "此下答忽生山河大地之問也。尊者寘箇問端。如",
    "X15n0303_004:0412b17": "向荊棘林中。探出膠盆子相似。使人動轉不得。世",
    "X15n0303_004:0412b18": "尊是一切智人。知尊者抱守因緣。未忘法執。即將",
    "X15n0303_004:0412b19": "舊所說法。作箇探竿影草。而詰之曰。富樓那。如汝",
    "X15n0303_004:0412b20": "所言清淨(云云)大地。善哉。問也。憶我向來在法會",
    "X15n0303_004:0412b21": "中。所說性覺玅明。本覺明玅。汝常不聞之乎。玅即",
    "X15n0303_004:0412b22": "寂也。明即照也。玅明。則即寂而照。明玅。則即照而",
    "X15n0303_004:0412b23": "寂。寂照互融。無明萬法之先。一段真理。本然如此。",
    "X15n0303_004:0412b24": "滿慈被世尊一釣便上。答云。我常聞佛宣說斯義。",
    "X15n0303_004:0412c01": "不知鼻孔已在世尊手裏。故復雙開兩關以審之",
    "X15n0303_004:0412c02": "曰。汝既聞此性覺玅明。本覺明玅。如何意會。為是",
    "X15n0303_004:0412c03": "性本自明。單稱為覺。即含明意耶。為是覺本不明。",
    "X15n0303_004:0412c04": "須用加明於覺。而雙稱明覺耶。葢單稱為覺。不假",
    "X15n0303_004:0412c05": "妄明。是為真覺。雙稱明覺。而務假妄明。是為妄覺。",
    "X15n0303_004:0412c06": "雙舉致問。欲令滿慈自決取舍。乃尊者熟處難忘。",
    "X15n0303_004:0412c07": "依舊渾身落在因緣知見坑中。不覺認明墮所。故",
    "X15n0303_004:0412c08": "曰。若此不用明之而即稱為覺。則虗名為覺。而實",
    "X15n0303_004:0412c09": "闇然無所明矣。此葢詞中反排無所明之真覺。而",
    "X15n0303_004:0412c10": "意中深取有所明之妄覺也。豈知纔立所明。便落",
    "X15n0303_004:0412c11": "生滅因緣知見。即非清淨本然之覺性矣。故世尊",
    "X15n0303_004:0412c12": "告之曰。推汝之意。將謂若無所明。則無明覺。殆惟",
    "X15n0303_004:0412c13": "恐其無明覺。而必加明於覺也。而不知一加所明。",
    "X15n0303_004:0412c14": "則覺明二義。皆雙失矣。良以體外加明。非體本有。",
    "X15n0303_004:0412c15": "有生有滅。時有時無。由是約起心有所明時。明則",
    "X15n0303_004:0412c16": "非覺。以加明於覺。非覺體之本有故也。約忘心無",
    "X15n0303_004:0412c17": "所明時。覺則非明。以從來未悟覺體之本明故也。",
    "X15n0303_004:0412c18": "此猶所謂有念無念。同歸迷悶之意也。既非覺非",
    "X15n0303_004:0412c19": "明。二義俱失。全墮無明。汝豈以無明為汝之覺湛",
    "X15n0303_004:0412c20": "明性哉。而無明又非覺湛明性。葢無明即是不覺。",
    "X15n0303_004:0412c21": "惟濁惟暗。而安有湛明之義。是汝始雖惟恐失乎",
    "X15n0303_004:0412c22": "明覺。而終則至於全失真性。全墮無明矣。○覺上",
    "X15n0303_004:0412c23": "加明。如人瞪目。欲自見眼。本不期於空華。其奈眼",
    "X15n0303_004:0412c24": "非可見。而徒以帶出空華耳。此方在明明德。全墮",
    "X15n0303_004:0413a01": "斯義。○鍾云。性覺玅明。本覺明玅。言性中之覺。玅",
    "X15n0303_004:0413a02": "而明者。以此覺乃本然之覺。其明自玅耳。本字。即",
    "X15n0303_004:0413a03": "首卷元明元字。乃不能有加之意。所謂清淨本然",
    "X15n0303_004:0413a04": "也。與性字相承。而不相對。夫明而至於玅矣。又何",
    "X15n0303_004:0413a05": "假復明之乎。舊解即寂而照曰玅明。即照而寂曰",
    "X15n0303_004:0413a06": "明玅。蓮師曰。明可云照。玅乃圓融不測之義。不專",
    "X15n0303_004:0413a07": "屬寂。謂玅明二字。寂照之意自在則可。謂寂照二",
    "X15n0303_004:0413a08": "字即是玅明。則不可也。○真妄分界。正在此一所",
    "X15n0303_004:0413a09": "字。有所。則是明非覺。無所。則是覺非明。明覺兩字。",
    "X15n0303_004:0413a10": "矯亂不得。然真覺只是無所。不是無明。若並無本",
    "X15n0303_004:0413a11": "明。又非覺湛明性矣。",
    "X15n0303_004:0413a12": "性覺必明。妄為明覺。覺非所明。因明立所。所既妄立。",
    "X15n0303_004:0413a13": "生汝妄能。無同異中。熾然成異。異彼所異。因異立同。",
    "X15n0303_004:0413a14": "同異發明。因此復立無同無異。",
    "X15n0303_004:0413a15": "此因無明而生三細也。上既斥為全體無明。由是",
    "X15n0303_004:0413a16": "承上而言。汝於本具真覺。翻成無明者。元無他故。",
    "X15n0303_004:0413a17": "正以本性之覺。必具本有之明。所謂性覺必明也。",
    "X15n0303_004:0413a18": "汝乃無故妄加明於覺上。所謂妄為明覺也。由是",
    "X15n0303_004:0413a19": "遂成根本無明。萬妄依之而託始。故知明覺二字。",
    "X15n0303_004:0413a20": "便是生世界眾生業果之根柢矣。夫此性覺玅明。",
    "X15n0303_004:0413a21": "清淨本然之體。本不屬所。以無在而無不在故。亦",
    "X15n0303_004:0413a22": "不屬明。以無明而無不明故。故曰覺非所明。今汝",
    "X15n0303_004:0413a23": "在清淨性覺中。認此性覺以為必明。即此必明一",
    "X15n0303_004:0413a24": "念。遂將無方所之性覺。轉成業識。便落方所。故曰",
    "X15n0303_004:0413b01": "因明立所。既落方所。復轉此大智慧光明。而成能",
    "X15n0303_004:0413b02": "見見分。故曰所既妄立。生汝妄能。既有見分。復將",
    "X15n0303_004:0413b03": "無同無異真諦理境。轉成相分。遂有種種差別。故",
    "X15n0303_004:0413b04": "曰無同異中。熾然成異。此熾然成異之異。與彼因",
    "X15n0303_004:0413b05": "明立所之所異又異。以立所之異。是約一念。此熾",
    "X15n0303_004:0413b06": "然之異。所談甚廣也。於是有因異而立同。即同亦",
    "X15n0303_004:0413b07": "異。有因同異而復立無同無異。即無同無異亦異。",
    "X15n0303_004:0413b08": "而世界虗空眾生。恍惚未定之相。皆影現於此。與",
    "X15n0303_004:0413b09": "彼麤境中三法作胚胎矣。○無同無異。屬眾生相。",
    "X15n0303_004:0413b10": "良以虗空為同。此彷彿有形貌差別。不同虗空。故",
    "X15n0303_004:0413b11": "曰無同。器界為異。此彷彿有運動靈覺。不同器界。",
    "X15n0303_004:0413b12": "故曰無異。然必同異發明者。以上異之與同。相形",
    "X15n0303_004:0413b13": "而顯。此眾生之境。不同上之二境也。問。既即世界",
    "X15n0303_004:0413b14": "虗空眾生。與下麤境。何所差別。答。此尚在本識中。",
    "X15n0303_004:0413b15": "結暗忽現。雖現一切境界。但具根身器界種子耳。",
    "X15n0303_004:0413b16": "即如熾然。訓火光盛貌。雖表顯著。然火光但明於",
    "X15n0303_004:0413b17": "夜。亦表暗中顯著。以此境界雖顯。尚在本識中。未",
    "X15n0303_004:0413b18": "大顯著。故如火光明於暗夜之中也。○鍾云。不知",
    "X15n0303_004:0413b19": "覺本自明。而妄加一明於覺之上。只此明字。便生",
    "X15n0303_004:0413b20": "出許多事來。此中能所先後。說者紛紛。不知妄為",
    "X15n0303_004:0413b21": "明覺。已是妄能矣。上既因能立所。此復因所生能。",
    "X15n0303_004:0413b22": "乃展轉相生之意。非先有所。後有能也。無同異以",
    "X15n0303_004:0413b23": "下。皆承生汝妄能來。本性之覺。無同異也。能所既",
    "X15n0303_004:0413b24": "立。則無同異中。熾然成異矣。異彼所異。是因異又",
    "X15n0303_004:0413c01": "立同也。同異互相是非。復立無同無異矣。此中同",
    "X15n0303_004:0413c02": "異。及無同無異。俱指賴耶識中。種種妄明。下文虗",
    "X15n0303_004:0413c03": "空世界眾生。乃妄明所現之相。舊註便以虗空世",
    "X15n0303_004:0413c04": "界眾生。釋此處異同。殊太早了。",
    "X15n0303_004:0413c05": "如是擾亂。相待生勞。勞久發塵。自相渾濁。由是引起",
    "X15n0303_004:0413c06": "塵勞煩惱。起為世界。靜成虗空。虗空為同。世界為異。",
    "X15n0303_004:0413c07": "彼無同異。真有為法。",
    "X15n0303_004:0413c08": "此因三細而生六粗確答云何忽生之問也。上來",
    "X15n0303_004:0413c09": "如是境界。從無而有。則有無相傾。因異立同。則同",
    "X15n0303_004:0413c10": "異互顯。既而復以一異一同之界相。顯發非同非",
    "X15n0303_004:0413c11": "異之有情。於是藏識海中。境風亂動。已如空華亂",
    "X15n0303_004:0413c12": "飛。豈不甚擾亂哉。如是擾亂。相為緣對。轉生勞慮。",
    "X15n0303_004:0413c13": "謂於前現識所現相為。不了心現。執為外境。創起",
    "X15n0303_004:0413c14": "量數。分別染淨。所謂分別事識。起成智相。為第一",
    "X15n0303_004:0413c15": "粗也。勞之既久。相續不斷。轉生苦樂覺受。自他相",
    "X15n0303_004:0413c16": "續。法執轉粗。即相續相。為第二粗也。因勞久而發",
    "X15n0303_004:0413c17": "起染著之相。取著轉深。計我我所等。即著取相。為",
    "X15n0303_004:0413c18": "第三粗也。依於妄執分別。假名言相。此等皆是自",
    "X15n0303_004:0413c19": "相渾濁。非由外物渾之濁之。此即計名字相。為第",
    "X15n0303_004:0413c20": "四粗也。由是依於名字。循名取著。造種種業。引起",
    "X15n0303_004:0413c21": "八萬四千塵勞煩惱。即起業相。為第五粗也。於是",
    "X15n0303_004:0413c22": "業繫苦相為第六粗者。以次而生。由依性覺而動",
    "X15n0303_004:0413c23": "無明。因無明而發心境。緣心境而起塵勞等。業力",
    "X15n0303_004:0413c24": "所使。起成有相處。則山河大地。確然而成定相。靜",
    "X15n0303_004:0414a01": "而無相處。則空濶曠蕩。顯然而見頑虗。此虗空即",
    "X15n0303_004:0414a02": "前同相。至此而始確定也。此世界即前異相。至此",
    "X15n0303_004:0414a03": "而始成就也。汝問云何忽生山河大地。實由如是",
    "X15n0303_004:0414a04": "而生也。且彼細境中。無同無異之相。至是而顯然",
    "X15n0303_004:0414a05": "確定。以成眾生業果。真有為法矣。汝問云何忽生",
    "X15n0303_004:0414a06": "諸有為相。實由如是而生也。○鍾云。自相渾濁。即",
    "X15n0303_004:0414a07": "後文從始至終。五疊渾濁也。因世界眾生而有業",
    "X15n0303_004:0414a08": "果。故曰由是引起塵勞煩惱。葢至此而晴空之中。",
    "X15n0303_004:0414a09": "別見種種華相矣。然而詰其根元。總是妄明一念",
    "X15n0303_004:0414a10": "所生耳。一念中。紛起者為世界。一念中晦昧者成",
    "X15n0303_004:0414a11": "虗空。虗空為妄明中所現同相。世界為妄明中所",
    "X15n0303_004:0414a12": "現異相。眾生業果。諸有為法。即妄明中所現無同",
    "X15n0303_004:0414a13": "無異之相。彼所謂無同無異者。乃真有為法也。豈",
    "X15n0303_004:0414a14": "待眾生業果。熾然頓興之日。而後謂之有為哉。舊",
    "X15n0303_004:0414a15": "以眾生為無同無異。文理難通。今作妄想所現之",
    "X15n0303_004:0414a16": "相如影子一般。則虗活。說得去矣。○佛言業識妄",
    "X15n0303_004:0414a17": "見生於無明。必從性覺玅明本覺明玅說來者。二",
    "X15n0303_004:0414a18": "語即所謂真如。見無明依真如而起。非真如之外",
    "X15n0303_004:0414a19": "有無明也。此種無明。所謂生相無明。八地菩薩得",
    "X15n0303_004:0414a20": "隨分覺者。尚不能知。故謂之微細惑。唯佛能以究",
    "X15n0303_004:0414a21": "竟覺。微密觀照。乃能洞見而直指之。此之謂見見。",
    "X15n0303_004:0414a22": "謂覺眚也。○經自無明以至粗境。多用能所上下",
    "X15n0303_004:0414a23": "連持者。令知能所乃生萬有之端。行人於真妄分",
    "X15n0303_004:0414a24": "明之後。一念頓絕能所。可以把定萬有。坐還清淨",
    "X15n0303_004:0414b01": "本然。所謂但離妄緣。即如如佛矣。昔有僧問瑯琊",
    "X15n0303_004:0414b02": "覺和尚云。清淨本然。云何忽生山河大地。覺厲聲",
    "X15n0303_004:0414b03": "云。清淨本然。云何忽生山河大地。僧言下大悟。故",
    "X15n0303_004:0414b04": "知一念纔生。萬法皆備。則知一念無生。萬行具足",
    "X15n0303_004:0414b05": "矣。○賀云。諸家以起信三細六粗。配此段經文。致",
    "X15n0303_004:0414b06": "有紛紛異說。不知此處。前截配三細則可。後截配",
    "X15n0303_004:0414b07": "六粗。則不可。葢起信六粗。就一人生死輪轉言之。",
    "X15n0303_004:0414b08": "此處經文。就山河大地。諸法生起相續之因言之。",
    "X15n0303_004:0414b09": "自不能強配也。○相待生勞勞字。與前瞪以發勞。",
    "X15n0303_004:0414b10": "兼目與勞。二勞字相應。可見虗空世界。眾生業果。",
    "X15n0303_004:0414b11": "全是目勞所現之相也。",
    "X15n0303_004:0414b12": "覺明空昧。相待成搖。故有風輪。執持世界。因空生搖。",
    "X15n0303_004:0414b13": "堅明立礙。彼金寶者。明覺立堅。故有金輪。保持國土。",
    "X15n0303_004:0414b14": "堅覺寶成。搖明風生。風金相摩。故有火光。為變化性。",
    "X15n0303_004:0414b15": "寶明生潤。火光上蒸。故有水輪。含十方界。",
    "X15n0303_004:0414b16": "此下答云何次第遷流終而復始之問也。此先明",
    "X15n0303_004:0414b17": "世界相續之因。良由覺體之上。已起妄明。而妄明",
    "X15n0303_004:0414b18": "必發空漚。頑空之體。全是晦昧。而晦昧與明乖角。",
    "X15n0303_004:0414b19": "明昧相傾。不覺心動。當知世間諸風。全是妄心動",
    "X15n0303_004:0414b20": "盪所感。故空輪之上。而有風輪。執持世界。器界凝",
    "X15n0303_004:0414b21": "結。皆由無明風力執持。得不散失。此風大顯然親",
    "X15n0303_004:0414b22": "依妄心而起矣。又土與金。皆是堅性。俱屬地大。而",
    "X15n0303_004:0414b23": "堅莫過于金。故金是地大精實之體。因空昧而心",
    "X15n0303_004:0414b24": "動。故曰因空生搖。如人為睡所偃。而發迷悶。覺明",
    "X15n0303_004:0414c01": "堅執。而妄成有礙。如偃中堅執求通。而妄覺有物",
    "X15n0303_004:0414c02": "相壓。由此即感一切堅礙之相。當知世間金寶。皆",
    "X15n0303_004:0414c03": "是明覺體上。一分堅執所感。如有凝心結想化為",
    "X15n0303_004:0414c04": "石者。亦小驗也。以故風輪之上。而有金輪。保持國",
    "X15n0303_004:0414c05": "土。此地大亦顯然親依妄心而起矣。堅執之妄覺",
    "X15n0303_004:0414c06": "立礙感金而寶成。搖動之妄明。動成風相而風出。",
    "X15n0303_004:0414c07": "風金相摩。一堅一動。故有火光。變生為熟。化有成",
    "X15n0303_004:0414c08": "無。雖無含持之輪用。而有變化之功能。而火大因",
    "X15n0303_004:0414c09": "之起矣。以上三大。雖相待轉生。而俱帶妄覺妄明",
    "X15n0303_004:0414c10": "之心相。此下不帶心相。獨用金水二大。而水生焉。",
    "X15n0303_004:0414c11": "彼寶上之明。即含津潤。如珠光出水是也。火有蒸",
    "X15n0303_004:0414c12": "鬱之氣。即能成水。如盛熱時。萬物多被蒸而出水",
    "X15n0303_004:0414c13": "也。以寶明而又映以火光。故有水輪。含潤十方世",
    "X15n0303_004:0414c14": "界。此十方界。總是愛水包褁。而水大所由起矣。由",
    "X15n0303_004:0414c15": "妄見動。故感風輪。由執心堅。故感金輪。由研摩燥。",
    "X15n0303_004:0414c16": "故感火輪。由愛心深。故感水輪。故知四大種子。不",
    "X15n0303_004:0414c17": "外發潤二種無明也。○別經言世界安立。土輪下",
    "X15n0303_004:0414c18": "依金輪。而同為地大。金輪下依水輪。水輪依風輪。",
    "X15n0303_004:0414c19": "風輪依虗空。而虗空無所依。今約由心生起。序未",
    "X15n0303_004:0414c20": "全同。又顯究竟。仍說虗空依無明。而無明依本覺。",
    "X15n0303_004:0414c21": "以見萬法始於真妄和合之心。而離心悉無自體",
    "X15n0303_004:0414c22": "也。",
    "X15n0303_004:0414c23": "火騰水降。交發立堅。溼為巨海。乾為洲潬。以是義故。",
    "X15n0303_004:0414c24": "彼大海中。火光常起。彼洲潬中。江河常注。水勢劣火。",
    "X15n0303_004:0415a01": "結為高山。是故山石。擊則成燄。融則成水。土勢劣水。",
    "X15n0303_004:0415a02": "抽為草木。是故林藪。遇燒成土。因絞成水。交妄發生。",
    "X15n0303_004:0415a03": "遞相為種。以是因緣。世界相續。",
    "X15n0303_004:0415a04": "此因能成四大又生所成四居也。葢器界元為眾",
    "X15n0303_004:0415a05": "生所居。今於此四。方顯眾生住處。故曰四居。彼四",
    "X15n0303_004:0415a06": "大雖均成變化功用。而水火土三大。於四居中。功",
    "X15n0303_004:0415a07": "迹尤顯。彼火性炎上。主於騰也。水性潤下。主於降",
    "X15n0303_004:0415a08": "也。水火既濟。則交發而成器界。如陶器者。功惟賴",
    "X15n0303_004:0415a09": "於水火也。既交發立堅。由是溼為巨海。即甘水海。",
    "X15n0303_004:0415a10": "鹽水海。而水族眾生之居成焉。乾為洲潬。即四部",
    "X15n0303_004:0415a11": "洲。而陸處眾生之界成焉。海亦由立堅而成者。以",
    "X15n0303_004:0415a12": "注水之巨坎。全是堅體也。以是水火共生之義。故",
    "X15n0303_004:0415a13": "彼大海本就溼之處。不應有火。以不忘母之氣分。",
    "X15n0303_004:0415a14": "故火光常起。洲潬本就燥之處。不應有水。以不忘",
    "X15n0303_004:0415a15": "父之氣分。故江河常注。葢水之望火。為我尅之妻。",
    "X15n0303_004:0415a16": "故火為二居之母。火之望水。為尅我之夫。故水為",
    "X15n0303_004:0415a17": "二居之父。今大海克肖於父。而不忘母之氣分。故",
    "X15n0303_004:0415a18": "海中火起。洲潬克肖於母。而不忘父之氣分。故洲",
    "X15n0303_004:0415a19": "有江河也。又水能尅火。若水性不降而就火。則勢",
    "X15n0303_004:0415a20": "必滅火。豈能生物。今則降水之性而就火。水夫劣",
    "X15n0303_004:0415a21": "於火妻。故結成高山。而山居眾生之界成焉。是故",
    "X15n0303_004:0415a22": "山石。擊則成燄者。是受火之氣分也。融則成水者。",
    "X15n0303_004:0415a23": "是受水之氣分也。土能尅水。若土性不降而就水。",
    "X15n0303_004:0415a24": "則勢必滅水。豈能生物。今則降土之性而就水。土",
    "X15n0303_004:0415b01": "劣於水。故抽為草木。而林居眾生之界成焉。是故",
    "X15n0303_004:0415b02": "林藪。遇燒成土者。是受土之氣分也。因絞成水者。",
    "X15n0303_004:0415b03": "是受水之氣分也。由無明種子。交妄發生。初由妄",
    "X15n0303_004:0415b04": "心而生起大種。次由展轉而備生四大。後由諸大",
    "X15n0303_004:0415b05": "而成就四居。以是遞相為種之因緣。所以世界相",
    "X15n0303_004:0415b06": "續。成住壞空。終而復始。相續不斷。凡成一番。便是",
    "X15n0303_004:0415b07": "如此展轉生起。所以自忽生之後。永無清淨之期",
    "X15n0303_004:0415b08": "矣。○此中義理。雖似外論中五行相生之意。而實",
    "X15n0303_004:0415b09": "不盡同。若一一附合。有二不便。一者。五行反明。經",
    "X15n0303_004:0415b10": "義反晦。二者。令外教之人。將謂不出己意。良以外",
    "X15n0303_004:0415b11": "教正惟執乎五行能成世界。而實不了其真源。縱",
    "X15n0303_004:0415b12": "高推太極混沌等。而終不識其為吾心之妄覺。全",
    "X15n0303_004:0415b13": "體之無明。今與分明指示。正以異彼教意。而舊解",
    "X15n0303_004:0415b14": "却將覺明。釋之為水。以濫彼天一生水之計。仍出",
    "X15n0303_004:0415b15": "無極太極之下。何以令彼袪除舊見而生新悟哉。",
    "X15n0303_004:0415b16": "夫外教多歸化機於陰陽。而吾宗直指化本於心",
    "X15n0303_004:0415b17": "性。且又示天地之元。出於吾心之無明。此誠大異",
    "X15n0303_004:0415b18": "外說。而極醒誤執也。弘教者。不能挽外宗而令其",
    "X15n0303_004:0415b19": "明內旨。反推內教而濫外宗。失計之甚也。至於內",
    "X15n0303_004:0415b20": "教所用名言。多用四大。而不名五行。後之合變轉",
    "X15n0303_004:0415b21": "生。但與五行略相似耳。故今解於前之四法。全準",
    "X15n0303_004:0415b22": "孤山四大為正。而前三大。顯然依於心起。於後之",
    "X15n0303_004:0415b23": "四法。別立名言。略取溫陵父母氣分之說。以助明",
    "X15n0303_004:0415b24": "而已。○空谷禪師謂周濂溪之學。出於壽涯。葢指",
    "X15n0303_004:0415c01": "太極圖也。彼壽涯胡為者。而立此妄計。豈非內教",
    "X15n0303_004:0415c02": "之罪人耶。或空谷亦傳聞之說。固不足信耶。○鍾",
    "X15n0303_004:0415c03": "云。巨海洲潬。高山林藪。合成器界。由四大變起。而",
    "X15n0303_004:0415c04": "四大乃覺心之變現。所謂萬法唯心也。",
    "X15n0303_004:0415c05": "復次富樓那。明妄非他。覺明為咎。所妄既立。明理不",
    "X15n0303_004:0415c06": "踰。以是因緣。聽不出聲。見不超色。色香味觸六妄成",
    "X15n0303_004:0415c07": "就。由是分開見覺聞知。同業相纏。合離成化。見明色",
    "X15n0303_004:0415c08": "發。明見想成。異見成憎。同想成愛。流愛為種。納想為",
    "X15n0303_004:0415c09": "胎。交遘發生。吸引同業。故有因緣。生羯羅藍遏蒲曇",
    "X15n0303_004:0415c10": "等。胎卵溼化。隨其所應。卵唯想生。胎因情有。溼以合",
    "X15n0303_004:0415c11": "感。化以離應。情想合離。更相變易。所有受業。逐其飛",
    "X15n0303_004:0415c12": "沉。以是因緣。眾生相續(明理不踰。理猶體也。踰猶超越也。覺明之體。隔礙而不能",
    "X15n0303_004:0415c13": "超越也)。",
    "X15n0303_004:0415c14": "此明眾生相續之因也。葢法性身。本來周徧實無",
    "X15n0303_004:0415c15": "根身。即此根身。推其本原。亦是明妄所成。此明妄",
    "X15n0303_004:0415c16": "者實非他物。亦由玅明覺心。最初突起一念。轉為",
    "X15n0303_004:0415c17": "覺明。而成所妄。所妄既立。於是湛圓玅明之體。分",
    "X15n0303_004:0415c18": "成六處。在眼名見。在耳名聞。乃至鼻舌身意。各生",
    "X15n0303_004:0415c19": "局礙。不能超越。不復周徧圓通。以是因緣。故聽不",
    "X15n0303_004:0415c20": "出聲。見不超色。餘四亦然。但見色香味觸(影略聲法)六",
    "X15n0303_004:0415c21": "妄成就。染六根而成塵。由是見聞覺知。六種分開。",
    "X15n0303_004:0415c22": "攬六塵而成根。所謂元以一精明。分成六和合是",
    "X15n0303_004:0415c23": "也。夫根塵成就。則形兆潛彰。然尚未趣生。必當中",
    "X15n0303_004:0415c24": "陰之位。(中陰即中有也。處於死有生有之間。故曰中有。經言。中陰六根猛利勝於生身。瑜伽云。中",
    "X15n0303_004:0416a01": "有中便如當生本有身形狀。如人中有似人。畜中有似畜。餘趣亦爾。身如五六歲孩子大。形量雖少。能作",
    "X15n0303_004:0416a02": "諸業。於父母邊。起顛倒想也)由中陰而趣生也。若因父母己三",
    "X15n0303_004:0416a03": "者業同。則相纏著而生。即胎卵類也。或不因父母。",
    "X15n0303_004:0416a04": "但由己業。合亦成形。離亦成化。即溼化類也。(蠢蝡皆溼",
    "X15n0303_004:0416a05": "生。天獄皆化生)當胎卵二中有身。欲投胎時。其無緣處。大",
    "X15n0303_004:0416a06": "地如墨。惟於父母有緣處。見有一點明色發現。此",
    "X15n0303_004:0416a07": "中有身。既見明色。即趨其處。其想遂得成就。若是",
    "X15n0303_004:0416a08": "男中有。以父為異見。父是所憎境。以母為同想。母",
    "X15n0303_004:0416a09": "是所愛境。女子反此。(涅槃明十二因緣。無明有二。一潤業無明。謂過去煩惱也。",
    "X15n0303_004:0416a10": "二潤生無明。即託胎時於父母起愛憎也)此中有既見可愛之境。即注",
    "X15n0303_004:0416a11": "愛於父母赤白二渧以為種。此赤白二渧。即納此",
    "X15n0303_004:0416a12": "想心而成胎。此雖因父母交遘發生。實由己業相",
    "X15n0303_004:0416a13": "同。故吸引而入胎。若磁石之吸鐵。以是父母己三。",
    "X15n0303_004:0416a14": "為因緣故。遂入胎中。成五陰身。故有羯羅藍。遏蒲",
    "X15n0303_004:0416a15": "曇等相。(俱舍云。胎中有五位。一七名羯羅藍。此云凝滑。二七名遏蒲曇。此云皰。三七名閉尸。",
    "X15n0303_004:0416a16": "此云輭肉。四七名徤男。此云堅肉。五七名鉢羅奢佉。此云形位。今舉其二。故曰等也)若溼化",
    "X15n0303_004:0416a17": "二生中有。由先業力。不簡近遠。染著稱情。當染著",
    "X15n0303_004:0416a18": "處。便即受生矣。夫胎卵溼化。各以定業相感。故隨",
    "X15n0303_004:0416a19": "其感而應之以四生之定報。如亂思不定者。想也。",
    "X15n0303_004:0416a20": "而卵則惟想生矣。鍾愛不捨者。情也。而胎則因情",
    "X15n0303_004:0416a21": "有矣。親附不變者。合也。而溼則以合感矣。捨此趨",
    "X15n0303_004:0416a22": "彼者。離也。而化則以離應矣。以此四心感召。而四",
    "X15n0303_004:0416a23": "生各類應之。此其有定者也。若夫情想合離。更相",
    "X15n0303_004:0416a24": "變易。或情變為想。或想變為情。或合易為離。或離",
    "X15n0303_004:0416b01": "易為合。故其受報。或飛變為沉。若雀之化蛤。或沉",
    "X15n0303_004:0416b02": "變為飛。若魚之化龍。奇奇怪怪。亦復不定。以是因",
    "X15n0303_004:0416b03": "緣。經涉長時。互成轉換。眾生相續。無有了期矣。○",
    "X15n0303_004:0416b04": "賀云。註以色香味觸四句為中陰身。殊可笑。不知",
    "X15n0303_004:0416b05": "世尊談眾生相續。只就當下發明。謂即今瞥起一",
    "X15n0303_004:0416b06": "念。便是永劫生死根本耳。非從當初說起。如此方",
    "X15n0303_004:0416b07": "盤古生於太荒之言也。",
    "X15n0303_004:0416b08": "富樓那。想愛同結。愛不能離。則諸世間。父母子孫相",
    "X15n0303_004:0416b09": "續不斷。是等則以欲貪為本。貪愛同滋。貪不能止。則",
    "X15n0303_004:0416b10": "諸世間卵化溼胎。隨力強弱。遞相吞食。是等則以殺",
    "X15n0303_004:0416b11": "貪為本。以人食羊。羊死為人。人死為羊。如是乃至十",
    "X15n0303_004:0416b12": "生之類。死死生生。互來相噉。惡業俱生。窮未來際。是",
    "X15n0303_004:0416b13": "等則以盜貪為本。汝負我命。我還汝債。以是因緣。經",
    "X15n0303_004:0416b14": "百千劫。常在生死。汝愛我心。我憐汝色。以是因緣。經",
    "X15n0303_004:0416b15": "百千劫。常在纏縛。唯殺盜淫三為根本。以是因緣。業",
    "X15n0303_004:0416b16": "果相續。",
    "X15n0303_004:0416b17": "此明業果相續之因也。富樓那。一切眾生。過去在",
    "X15n0303_004:0416b18": "世時。想念恩愛。如膠似漆。固結而不能解。故受生",
    "X15n0303_004:0416b19": "時。則流愛為種。納想為胎。而父母子孫。生生不斷。",
    "X15n0303_004:0416b20": "此等皆以淫欲而正性命。故曰欲貪為本。(欲貪通乎四生。",
    "X15n0303_004:0416b21": "今止約胎生言之。又胎生復通人畜。今止就人倫辨之。以其易見故也)由有貪愛。必",
    "X15n0303_004:0416b22": "有身命。由有身命。必賴滋養。彼貪我豢養。我愛彼",
    "X15n0303_004:0416b23": "血肉。所以貪不能止。則諸世間四生之類。弱肉強",
    "X15n0303_004:0416b24": "食。遞相吞噉。是等則以殺貪為本。殺業盛行。故以",
    "X15n0303_004:0416c01": "人食羊。羊死又轉而為人。人死又轉而為羊。由一",
    "X15n0303_004:0416c02": "生以至十生。死死生生。展轉報復。互來相噉。有此",
    "X15n0303_004:0416c03": "惡業。故世世俱生一處。相值以償其債。直至窮未",
    "X15n0303_004:0416c04": "來際。無有止息。是等則以盜貪為本。凡不與而取。",
    "X15n0303_004:0416c05": "及陰取皆盜。以人食羊。不與取也。羊死為人。互來",
    "X15n0303_004:0416c06": "相噉。陰取也。故曰盜貪也。約殺貪言之。則汝負我",
    "X15n0303_004:0416c07": "命。汝還我命。我負汝命。我還汝命。約盜貪言之。則",
    "X15n0303_004:0416c08": "我負汝債。我還汝債。汝負我債。汝還我債。命債不",
    "X15n0303_004:0416c09": "了。故生死相結。經百千劫。常在生死。而不能出離。",
    "X15n0303_004:0416c10": "約欲貪言之。汝愛我心。我愛汝心。我憐汝色。汝憐",
    "X15n0303_004:0416c11": "我色。以是愛憐因緣。生生會聚。經百千劫。常在纏",
    "X15n0303_004:0416c12": "縛而不能解脫。(如七月七日長生殿語是也)惟殺盜淫三種貪",
    "X15n0303_004:0416c13": "為根本。以是因緣業果相續。故知三界流轉。唯一",
    "X15n0303_004:0416c14": "貪愛。若斷貪愛。便出三界矣。○問。世教論殺。惟以",
    "X15n0303_004:0416c15": "忿爭殺人為重。論盜惟以劫竊財命為重。而食肉",
    "X15n0303_004:0416c16": "不與焉。似得重輕之宜。今經何獨論其所輕。而反",
    "X15n0303_004:0416c17": "遺其所重乎。答。此有二義。一者。斷輕況重義。葢此",
    "X15n0303_004:0416c18": "方世教。急於止亂。且圖養民。故惟斷現亂。而不禁",
    "X15n0303_004:0416c19": "食肉。今經欲絕生死。須斷生緣。故極至食肉。皆併",
    "X15n0303_004:0416c20": "斷焉。若悟輕者尚為生死之緣。則重者不言可知。",
    "X15n0303_004:0416c21": "非反遺於重也。二者。絕本止末義。葢凡一切殺盜。",
    "X15n0303_004:0416c22": "究其深本。多起於食肉。如八萬釋種。遭琉璃之殺。",
    "X15n0303_004:0416c23": "但知近緣罵詈。而不知遠因起於食魚之冤。故此",
    "X15n0303_004:0416c24": "方不長太平。緣太平時。恣意食噉。三五百年。人之",
    "X15n0303_004:0417a01": "享福者。福終[示*固]起。畜之酬報者。報盡為人。皆帶殺",
    "X15n0303_004:0417a02": "冤。遂成亂世。乃至殺人無量。故佛斷食肉。乃聖智",
    "X15n0303_004:0417a03": "深遠。拔本塞源之言。經云。世上欲免刀兵劫。須是",
    "X15n0303_004:0417a04": "眾生不食肉。外教君子。未能信達者。切勿輕非毀",
    "X15n0303_004:0417a05": "矣。",
    "X15n0303_004:0417a06": "富樓那。如是三種顛倒相續。皆是覺明明了知性。因",
    "X15n0303_004:0417a07": "了發相。從妄見生。山河大地諸有為相。次第遷流。因",
    "X15n0303_004:0417a08": "此虗妄。終而復始。",
    "X15n0303_004:0417a09": "此總束以結答忽生終始之問也。富樓那。如是世",
    "X15n0303_004:0417a10": "界眾生業果三種。顛狂迷倒。相續不斷。雖各不同。",
    "X15n0303_004:0417a11": "推其所自。皆由性覺玅明本體。最初不覺。突起一",
    "X15n0303_004:0417a12": "念。故轉成業識。名為覺明。因有覺明。次又轉為明",
    "X15n0303_004:0417a13": "了知性。而成見分。因有了知。次又帶出境相。而成",
    "X15n0303_004:0417a14": "相分。無明三細皆備。即緣此境相。而起我法二執。",
    "X15n0303_004:0417a15": "渾然涵彼六粗。總之皆妄見也。汝問三種云何忽",
    "X15n0303_004:0417a16": "生。皆是覺明。乃至妄見所忽生耳。夫山河大地。及",
    "X15n0303_004:0417a17": "眾生業果。諸有為相。所以次第遷流者。非別有法。",
    "X15n0303_004:0417a18": "但惟因此顛倒相續之虗妄。故終而復始。汝問三",
    "X15n0303_004:0417a19": "種云何終而復始。因此故耳。可見忽生相續。渾一",
    "X15n0303_004:0417a20": "妄法。了無實體之可得矣。而種種幻化。皆生如來",
    "X15n0303_004:0417a21": "圓覺玅心。豈不然哉。○答第一問已竟。下富樓那",
    "X15n0303_004:0417a22": "復從答生疑設難。而佛以四喻曉之。始圓第一問",
    "X15n0303_004:0417a23": "義也。",
    "X15n0303_004:0417a24": "富樓那言。若此玅覺本玅覺明。與如來心。不增不減。",
    "X15n0303_004:0417b01": "無狀忽生山河大地諸有為相。如來今得玅空明覺。",
    "X15n0303_004:0417b02": "山河大地有為習漏。何當復生。",
    "X15n0303_004:0417b03": "此滿慈執因性以難果性也。富樓那言。若此眾生",
    "X15n0303_004:0417b04": "現具在纏玅覺之體。本無不玅。無諸染法。覺無不",
    "X15n0303_004:0417b05": "明。無諸障礙。與如來心。不增不減。在佛非增。在生",
    "X15n0303_004:0417b06": "非減。平等無二。乃從清淨本然體中。無狀忽生山",
    "X15n0303_004:0417b07": "河大地。諸有為相者。則如來今日得了玅空明覺。",
    "X15n0303_004:0417b08": "復其無物之本體。還其圓照之本明。亦同眾生本",
    "X15n0303_004:0417b09": "玅覺明。未生山河等法之前矣。如來復還之真覺。",
    "X15n0303_004:0417b10": "元無異於眾生未妄之真覺。然眾生既從真而起",
    "X15n0303_004:0417b11": "妄。如來獨不當從真而起妄乎。敢問如來玅空明",
    "X15n0303_004:0417b12": "覺中。山河大地之世界。有為之眾生。習漏之業果。",
    "X15n0303_004:0417b13": "何時又當無狀忽生也。斯問也。是執眾生因性之",
    "X15n0303_004:0417b14": "有始。而疑如來果德之有終矣。○鍾疏云。如來既",
    "X15n0303_004:0417b15": "得空覺。有為何時復生。此問似太淺。按起信論。人",
    "X15n0303_004:0417b16": "我見中五種。有謂所得涅槃終盡。還作眾生。此云",
    "X15n0303_004:0417b17": "空覺後。復生諸有。與彼正相似。葢當時小乘外道。",
    "X15n0303_004:0417b18": "自有此一種執。滿慈乘此請佛一破除之。所謂除",
    "X15n0303_004:0417b19": "惑之盡也。",
    "X15n0303_004:0417b20": "佛告富樓那。譬如迷人於一聚落惑南為北。此迷為",
    "X15n0303_004:0417b21": "復因迷而有。因悟而出。富樓那言。如是迷人。亦不因",
    "X15n0303_004:0417b22": "迷。又不因悟。何以故。迷本無根。云何因迷。悟非生迷。",
    "X15n0303_004:0417b23": "云何因悟。佛言。彼之迷人。正在迷時。倐有悟人。指示",
    "X15n0303_004:0417b24": "令悟。富樓那。於意云何。此人縱迷。於此聚落。更生迷",
    "X15n0303_004:0417c01": "不。不也世尊。富樓那。十方如來。亦復如是。此迷無本。",
    "X15n0303_004:0417c02": "性畢竟空。昔本無迷。以有迷覺。覺迷迷滅。覺不生迷。",
    "X15n0303_004:0417c03": "此喻無明本空也。萬法生於無明。無明元無自體",
    "X15n0303_004:0417c04": "故未論所生之萬法。先取迷方之心喻之。佛告富",
    "X15n0303_004:0417c05": "樓那。譬如迷人。於一聚落。本南也而惑以為北。夫",
    "X15n0303_004:0417c06": "迷在此方。則悟在他方。不知此一迷也。為復因此",
    "X15n0303_004:0417c07": "方之迷而有乎。為復因他方之悟而出乎。富樓那",
    "X15n0303_004:0417c08": "言。如是迷人。亦不因迷。又不因悟。何以故。迷不自",
    "X15n0303_004:0417c09": "為生迷之根。云何因迷。悟迷相反。安得相生。云何",
    "X15n0303_004:0417c10": "因悟。佛又言。彼之迷人。正在迷時。倐有悟人。指示",
    "X15n0303_004:0417c11": "令悟。四方朗然。富樓那。於意云何。此人從先迷久",
    "X15n0303_004:0417c12": "迷。既悟之後。於此聚落。更生迷不。答言。不也。世尊。",
    "X15n0303_004:0417c13": "悟則不復迷矣。佛遂正告之云。富樓那。十方如來。",
    "X15n0303_004:0417c14": "悟後不迷。亦復如是。良以此無明之迷。既不以自",
    "X15n0303_004:0417c15": "體為本。亦不以覺性為本。無所從來。徹底元空。亦",
    "X15n0303_004:0417c16": "如迷方之迷。更無所因也。且自昔在迷時。即無迷",
    "X15n0303_004:0417c17": "可得。由彼忽生一念。似乎迷其清淨覺體。然而非",
    "X15n0303_004:0417c18": "是真迷。若使真迷。則迷已有根。安得復覺。以迷本",
    "X15n0303_004:0417c19": "無根。故曰似有。正如惑南為北。方實不轉。今既覺",
    "X15n0303_004:0417c20": "得是迷。迷即便滅。滅則豈復更生哉。亦如迷方者。",
    "X15n0303_004:0417c21": "但覺以迷之南。本無有北。則北相頓滅。不應復起",
    "X15n0303_004:0417c22": "於南也。可見真性覺中。本無無明。而萬法從生之",
    "X15n0303_004:0417c23": "本。尚且元空矣。",
    "X15n0303_004:0417c24": "亦如翳人見空中華。翳病若除。華於空滅。忽有愚人。",
    "X15n0303_004:0418a01": "於彼空華所滅空地。待華更生。汝觀是人。為愚為慧。",
    "X15n0303_004:0418a02": "富樓那言。空元無華。妄見生滅。見華滅空。已是顛倒。",
    "X15n0303_004:0418a03": "勅令更出。斯實狂癡。如何更名如是狂人。為愚為慧。",
    "X15n0303_004:0418a04": "佛言。如汝所解。云何問言諸佛如來玅覺明空何當",
    "X15n0303_004:0418a05": "更出山河大地。",
    "X15n0303_004:0418a06": "此喻萬法現無也。夫無明且空。而況所生之萬法",
    "X15n0303_004:0418a07": "乎。以喻明之。譬如目翳之人。見空中華。元非實有。",
    "X15n0303_004:0418a08": "翳病若除。華於空滅。亦非實無。忽有愚人。於華滅",
    "X15n0303_004:0418a09": "空處。更待華生。汝觀是人。為愚乎。為慧乎。富樓那",
    "X15n0303_004:0418a10": "言。空本無華。妄見其有生有滅。以非實滅。故見華",
    "X15n0303_004:0418a11": "滅空。已是顛倒。何況勅使更出。斯實謂之狂癡。而",
    "X15n0303_004:0418a12": "愚字不足以盡之。云何更名此等狂人。為愚為慧",
    "X15n0303_004:0418a13": "耶。佛言。此待華更生之人。誠如汝解。決愚非慧。汝",
    "X15n0303_004:0418a14": "既知晴空待華者為至愚。云何乃於如來玅明體",
    "X15n0303_004:0418a15": "中。而待生山河等法。彼執佛滅萬法。已是顛倒妄",
    "X15n0303_004:0418a16": "情。況冀佛起萬法。與彼愚人何異哉。是則妄不復",
    "X15n0303_004:0418a17": "生。斷然無疑矣。",
    "X15n0303_004:0418a18": "又如金鑛雜於精金。其金一純。更不成雜。如木成灰。",
    "X15n0303_004:0418a19": "不重為木。諸佛如來菩提涅槃。亦復如是。",
    "X15n0303_004:0418a20": "且不獨妄不復生也而真亦不復變矣。又如蘊金",
    "X15n0303_004:0418a21": "之鑛。當金在鑛時。二物混和。鑛雜精金。若出鑛之",
    "X15n0303_004:0418a22": "後。其金一純。更不成雜。則求鑛於金者。愚也。又如",
    "X15n0303_004:0418a23": "木遇燒而成灰。既已成灰。不重為木。則求木於灰",
    "X15n0303_004:0418a24": "者又愚也。然則諸佛如來可知矣。彼諸佛如來。樹",
    "X15n0303_004:0418b01": "下所成無上智德。破無明。盡五住。翻轉一切煩惱。",
    "X15n0303_004:0418b02": "完復本有如如智體。所謂菩提也。因窮果滿。圓淨",
    "X15n0303_004:0418b03": "斷德。遷流浪息。二死永忘。翻轉一切輪迴。完復本",
    "X15n0303_004:0418b04": "來如如理性。所謂涅槃也。菩提智光。類於精金明",
    "X15n0303_004:0418b05": "淨既成菩提。不復重生煩惱。亦猶精金不復重為",
    "X15n0303_004:0418b06": "鑛也。涅槃寂滅。類於木灰。既入涅槃。不復重淪生",
    "X15n0303_004:0418b07": "死。亦猶木灰。不復重為木也。故曰亦復如是。是則",
    "X15n0303_004:0418b08": "妄本無生。而非成佛始滅。真本無變。而胡望佛更",
    "X15n0303_004:0418b09": "生。故知眾生分中。尚自無生無變。何況成佛者。反",
    "X15n0303_004:0418b10": "有生而有變哉。汝問萬法生續之由。我為汝說生",
    "X15n0303_004:0418b11": "續之由竟。○說不空如來藏已竟。",
    "X15n0303_004:0418b12": "○此下說空不空如來藏。以示圓融之故也。夫空藏",
    "X15n0303_004:0418b13": "中。破相顯性。相既不有。說誰無礙。不空藏中。從性",
    "X15n0303_004:0418b14": "起相。相既宛然。何得無礙。是以前二藏中。略開圓",
    "X15n0303_004:0418b15": "融之端。而未竟無礙之說。豈免滿慈之疑。茲欲極",
    "X15n0303_004:0418b16": "彰無礙之由。以銷執相之問。須談空不空藏也。葢",
    "X15n0303_004:0418b17": "空即不空。則性全即相。而性固無礙。不空即空。則",
    "X15n0303_004:0418b18": "相全即性。而相亦何所礙哉。",
    "X15n0303_004:0418b19": "富樓那。又汝問言。地水火風。本性圓融。周徧法界。疑",
    "X15n0303_004:0418b20": "水火性不相陵滅。又徵虗空及諸大地俱徧法界不",
    "X15n0303_004:0418b21": "合相容。富樓那。譬如虗空體非羣相。而不拒彼諸相",
    "X15n0303_004:0418b22": "發揮。所以者何。富樓那。彼太虗空。日照則明。雲屯則",
    "X15n0303_004:0418b23": "暗。風搖則動。霽澄則清。氣凝則濁。土積成霾。水澄成",
    "X15n0303_004:0418b24": "映。於意云何。如是殊方諸有為相。為因彼生。為復空",
    "X15n0303_004:0418c01": "有。若彼所生。富樓那。且日照時。既是日明。十方世界。",
    "X15n0303_004:0418c02": "同為日色。云何空中。更見圓日。若是空明。空應自照。",
    "X15n0303_004:0418c03": "云何中宵雲霧之時。不見光耀。當知是明。非日非空。",
    "X15n0303_004:0418c04": "不異空日。",
    "X15n0303_004:0418c05": "此答次問五大何得圓融之疑也。滿慈依小乘法。",
    "X15n0303_004:0418c06": "執舊見。堅謂諸大本來相礙。若如來藏空。可說無",
    "X15n0303_004:0418c07": "礙。今云備具諸大。即當相礙。豈有無礙之理。斯則",
    "X15n0303_004:0418c08": "豈惟不達已發之相為無礙。兼亦尚疑未發之性",
    "X15n0303_004:0418c09": "為有礙矣。而如來釋疑。非但只釋未發之性為無",
    "X15n0303_004:0418c10": "礙。而兼亦詳釋已發之相尚無礙。相尚無礙。而況",
    "X15n0303_004:0418c11": "未發之性。何得有礙乎。故此科說性無礙。其詞最",
    "X15n0303_004:0418c12": "少。釋相無礙。其文最多也。佛言。富樓那。又汝問言",
    "X15n0303_004:0418c13": "地水火風。圓融周徧。而疑水火二性。何故不相陵",
    "X15n0303_004:0418c14": "滅。又徵空大地大。既俱徧者。則不合相容。我今為",
    "X15n0303_004:0418c15": "汝。以喻明之。富樓那。如來藏性。本非七大。而不拒",
    "X15n0303_004:0418c16": "彼七大發生。譬如虗空。體非羣相。而不拒彼諸相",
    "X15n0303_004:0418c17": "發揮。所以者何。富樓那彼太虗空所謂體非羣相",
    "X15n0303_004:0418c18": "者。空空蕩蕩元無一物。然而日照則明矣。雲屯則",
    "X15n0303_004:0418c19": "暗矣。風搖則動矣。霽澄則清矣。煙霧之氣凝聚。則",
    "X15n0303_004:0418c20": "濁矣。土合風雨積而蔽空。則成霾矣。水澄湛不動。",
    "X15n0303_004:0418c21": "則與虗空交暎矣。所謂不拒發揮者如此。(七相雖不配合",
    "X15n0303_004:0418c22": "七大。而亦略應其數也)於汝意下云何。如是種種。同時各處。",
    "X15n0303_004:0418c23": "諸有為相。為因彼日等諸緣所生乎。為復空中自",
    "X15n0303_004:0418c24": "有乎。若謂因彼所生者。富樓那。姑舉日之一相以",
    "X15n0303_004:0419a01": "明之。而餘六可知也。且當日照時。既是日明。則當",
    "X15n0303_004:0419a02": "普天共成一日之體。不應更見圓日。云何空中。更",
    "X15n0303_004:0419a03": "見圓日如盤盂者在乎。既見圓日。則自日之外。云",
    "X15n0303_004:0419a04": "何不是空體之明。而顧獨謂明屬於日乎。若謂不",
    "X15n0303_004:0419a05": "是日明。是空明者。空常存。明常在。空應自照。云何",
    "X15n0303_004:0419a06": "當中夜雲霧之時。又無光耀。當知是明。亦非日。亦",
    "X15n0303_004:0419a07": "非空。不即空日也。非異空。非異日。不離空日也。既",
    "X15n0303_004:0419a08": "不即。又不離。則知清淨本然。循業發現矣。○問。虗",
    "X15n0303_004:0419a09": "空譬性。明等七相譬七大。日等七緣。譬於何法。答。",
    "X15n0303_004:0419a10": "七大循業而發。則日等。譬七大各所循之業也。問",
    "X15n0303_004:0419a11": "總標中。惟空與相。空喻藏性。相喻七大矣。徵釋中。",
    "X15n0303_004:0419a12": "只宜明其非空及不異空足矣。何更加以七緣。而",
    "X15n0303_004:0419a13": "言非日。及不異日乎。答。若不加以日等。有二不備。",
    "X15n0303_004:0419a14": "一者顯妄不備。葢必二者皆非。二者不異。方顯宛",
    "X15n0303_004:0419a15": "轉虗妄。無可指陳也。若惟單就空言。是猶有可指",
    "X15n0303_004:0419a16": "陳處也。二者顯玅不備。苟若但言非空。而不言非",
    "X15n0303_004:0419a17": "日。則但顯性無礙。而不兼顯相無礙也。若但言不",
    "X15n0303_004:0419a18": "異空。而不言不異日。則但顯不違性。而不兼顯不",
    "X15n0303_004:0419a19": "壞相也。",
    "X15n0303_004:0419a20": "○此下據經文。觀相元妄至不相容者在前。真玅覺",
    "X15n0303_004:0419a21": "明至無可憑據在後。詞義不貫。明是錯簡。今依講",
    "X15n0303_004:0419a22": "文正之。",
    "X15n0303_004:0419a23": "真玅覺明。亦復如是。汝以空明。則有空現。地水火風。",
    "X15n0303_004:0419a24": "各各發明。則各各現。若俱發明。則有俱現。云何俱現。",
    "X15n0303_004:0419b01": "富樓那。如一水中現於日影。兩人同觀水中之日。東",
    "X15n0303_004:0419b02": "西各行。則各有日。隨二人去。一東一西。先無準的。不",
    "X15n0303_004:0419b03": "應難言此日是一。云何各行。各日既雙。云何現一。宛",
    "X15n0303_004:0419b04": "轉虗妄。無可憑據(此節本在後。今移而前)。",
    "X15n0303_004:0419b05": "此以法合喻也。彼元真之玅覺明心。不滯一相。不",
    "X15n0303_004:0419b06": "拒諸相。亦復如是。若汝循發空之業。而以空明。大",
    "X15n0303_004:0419b07": "則如大千空劫。小則如鑿井出土。而空即現矣。若",
    "X15n0303_004:0419b08": "地水火風。各各發明。如執鏡求火。執珠求水之類。",
    "X15n0303_004:0419b09": "則亦各各現。如求火火出。求水水出是也。若地水",
    "X15n0303_004:0419b10": "火風。同時發明。如吹火者。口中現風。薪中現火之",
    "X15n0303_004:0419b11": "類。則亦互呈齊現。如風隨火壯。火隨風烈是也。真",
    "X15n0303_004:0419b12": "玅覺明。循業發現如此。此與虗空體非羣相。而不",
    "X15n0303_004:0419b13": "拒七相之發揮者何以異乎。夫相之各現。不必論",
    "X15n0303_004:0419b14": "矣。云何俱現。今又以喻合喻。富樓那。如一水中。現",
    "X15n0303_004:0419b15": "於日影。兩入同觀此水中之日。此兩人東西各行。",
    "X15n0303_004:0419b16": "則各有一日。隨二人去。本一影也。乃一隨而東。一",
    "X15n0303_004:0419b17": "隨而西。此之二影。誰為定實。(準定也的實也)然則一處而",
    "X15n0303_004:0419b18": "現水火二大。亦誰為定實耶。既先無準的。不應難",
    "X15n0303_004:0419b19": "言是一而云何各行。既雙而云何現一矣。假使境",
    "X15n0303_004:0419b20": "有定實。猶可容辨難。今既無定無實。而顧於無定",
    "X15n0303_004:0419b21": "實之境。宛轉辨難。則難愈多。而愈人於虗妄。如同",
    "X15n0303_004:0419b22": "觀是一。知二是虗。各行既二。騐一是妄。則一之與",
    "X15n0303_004:0419b23": "二。孰可憑據哉。然則諸大俱現。亦是宛轉虗妄。無",
    "X15n0303_004:0419b24": "可憑據而已。此與空日生明。不即不離有。何以異",
    "X15n0303_004:0419c01": "乎。○水喻如來藏性。影喻七大之相。兩人各行。喻",
    "X15n0303_004:0419c02": "循俱明之業。東西二影。喻俱現之相。○鍾云。諸註",
    "X15n0303_004:0419c03": "以此處日影。同於二卷中月影之妄。又泥下文宛",
    "X15n0303_004:0419c04": "轉虗妄之語。反以俱現之玅作虗妄看。此以辭害",
    "X15n0303_004:0419c05": "義。以喻累法之過也。不知二卷顯如來藏體。故以",
    "X15n0303_004:0419c06": "真月喻真。而以月影為妄。此顯如來藏隨緣不變。",
    "X15n0303_004:0419c07": "不變隨緣。故借水中日影。形容描寫俱現之玅。但",
    "X15n0303_004:0419c08": "觀一如來藏。隨七大俱現。如一日影。隨東隨西。其",
    "X15n0303_004:0419c09": "玅自見。若必難言日影是一。云何各行。各日既雙。",
    "X15n0303_004:0419c10": "云可現一。則宛轉虗妄。而無可憑據矣。",
    "X15n0303_004:0419c11": "觀相元妄。無可指陳。猶邀空華結為空果。云何詰其",
    "X15n0303_004:0419c12": "相陵滅義。觀性元真。唯玅覺明。玅覺明心。先非水火。",
    "X15n0303_004:0419c13": "云何復問不相容者(此一節本在前。今移而後)。",
    "X15n0303_004:0419c14": "此牒上虗妄以答前問辭也。但汝細觀七大之相。",
    "X15n0303_004:0419c15": "若果是實。或可指陳。正如水中日影。本來虗妄。無",
    "X15n0303_004:0419c16": "可指陳。若乃妄謂有可指陳。如執空華實有。已為",
    "X15n0303_004:0419c17": "迷妄。若更詰其相陵滅者。是猶復邀空華。而期其",
    "X15n0303_004:0419c18": "更結空果。真可謂迷中之迷。妄中之妄。云何詰其",
    "X15n0303_004:0419c19": "相陵滅乎。由此虗空廓然。逈無諸相。而觀七大之",
    "X15n0303_004:0419c20": "性。元亦純真。先非水火。水火尚無。說誰不相容乎。",
    "X15n0303_004:0419c21": "知水火。則知空地矣。而汝問大地虗空不合相容",
    "X15n0303_004:0419c22": "者。亦獨何哉。夫觀相元妄。則全相是性。不空即空。",
    "X15n0303_004:0419c23": "而相無礙矣。觀性元真。則全性是相。空即不空。而",
    "X15n0303_004:0419c24": "性無礙矣。汝問五大圓融之故。我為汝說圓融之",
    "X15n0303_004:0420a01": "故竟。○問。性相既俱無礙。既不相凌滅而相容矣。",
    "X15n0303_004:0420a02": "奈何據今熾然凌滅。宛然不容。其故何也。答。下云",
    "X15n0303_004:0420a03": "汝以色空相傾相奪。則傾奪二字。即其故也。是知",
    "X15n0303_004:0420a04": "凌滅不空。病根在於眾生無始妄習傾奪。非彼妄",
    "X15n0303_004:0420a05": "相真有是也。其猶月運岸移。惑本在於雲駛舟行",
    "X15n0303_004:0420a06": "之妄見。非彼月岸真有是也。又如夢見水火。執為",
    "X15n0303_004:0420a07": "實有。便見凌滅。纔知是夢。便可橫身直過。尚無燒",
    "X15n0303_004:0420a08": "溺。豈有凌滅。是知今之熾然宛然。實由堅執之久",
    "X15n0303_004:0420a09": "而忘執之功未至耳。○詳滿慈之疑。謂既稱圓融",
    "X15n0303_004:0420a10": "周徧。便該得凌滅不容。若是不滅相容。恐非圓融",
    "X15n0303_004:0420a11": "周徧。佛以不滅相容。正是圓融周徧。然並不與之",
    "X15n0303_004:0420a12": "辨如何相容。如何不滅也。但只追究七大之所從",
    "X15n0303_004:0420a13": "來。總是如來藏性。循業發現。性全是真。相全是妄。",
    "X15n0303_004:0420a14": "既是虗妄。如空華日影。將誰相滅。將誰相容。然則",
    "X15n0303_004:0420a15": "並不當問其相滅不相滅。而何必辨其不相凌滅",
    "X15n0303_004:0420a16": "乎。並不當問其相容不相容。而何必辨某為相容",
    "X15n0303_004:0420a17": "乎。此謂溯本窮源。搜出來歷。不待辨難。而疑團打",
    "X15n0303_004:0420a18": "破矣。○說空不空如來藏已竟。",
    "X15n0303_004:0420a19": "○此下圓彰三藏。以勸修也。由前次第三藏。急於破",
    "X15n0303_004:0420a20": "迷成悟。故俱就眾生迷境顯示。未暇普收聖凡染",
    "X15n0303_004:0420a21": "淨二緣。十界一如無二。以畢彰藏心全體大用。今",
    "X15n0303_004:0420a22": "既粗細二惑。次第破盡。玅明披露。道眼近圓。理宜",
    "X15n0303_004:0420a23": "罄竭諸佛之靈府。而徹底顯示。故此統會畢彰。用",
    "X15n0303_004:0420a24": "顯圓融三藏也。○滿慈於此。應有伏疑。由前極談",
    "X15n0303_004:0420b01": "眾生現住迷境。當體性相。二俱無礙。若爾。即應不",
    "X15n0303_004:0420b02": "揀聖凡。同見無礙。今何我等動成有礙。而如來獨",
    "X15n0303_004:0420b03": "得無礙耶。於是如來應念指示其由。所以復有後",
    "X15n0303_004:0420b04": "文之圓示也。舊註既不辨訛誤。又不推此來意。致",
    "X15n0303_004:0420b05": "令此處經文。前無結歸。而後無發起。復何脉絡之",
    "X15n0303_004:0420b06": "可通哉。",
    "X15n0303_004:0420b07": "富樓那。汝以色空相傾相奪於如來藏。而如來藏。隨",
    "X15n0303_004:0420b08": "為色空。周徧法界。是故。於中風動空澄日明雲暗。眾",
    "X15n0303_004:0420b09": "生迷悶。背覺合塵。故發塵勞。有世間相。",
    "X15n0303_004:0420b10": "此密銷我等何得動成有礙之伏疑也。當機者。既",
    "X15n0303_004:0420b11": "疑眾生何以有礙。佛因指出成礙之由。而言。富樓",
    "X15n0303_004:0420b12": "那。汝等所以一切有礙者。豈有他故哉。良由汝等",
    "X15n0303_004:0420b13": "業識不空。相見未破。循色空之業。互相傾奪於如",
    "X15n0303_004:0420b14": "來藏。如凡外背空而趨有。是以色而傾奪於空也。",
    "X15n0303_004:0420b15": "權小背有而趨空。是以空而傾奪於色也。相傾相",
    "X15n0303_004:0420b16": "奪。而如來藏。即循汝業。而現空現色。葢真如隨緣。",
    "X15n0303_004:0420b17": "與妄心相應。故見色空周徧法界。是故於此色空",
    "X15n0303_004:0420b18": "法界中。開眼時。但見物象森羅。風動空靜。而動靜",
    "X15n0303_004:0420b19": "交礙。日明雲暗。而明暗互防。如是乃至地空不容。",
    "X15n0303_004:0420b20": "水火陵滅。塵勞滿前。全成穢土。不知相本虗而無",
    "X15n0303_004:0420b21": "可憑據。只為眾生內為無明所蔽。業力所使。迷而",
    "X15n0303_004:0420b22": "且悶。如下界與三塗有念為迷。上界興二乘無念",
    "X15n0303_004:0420b23": "為悶。所謂有念無念。同歸迷悶也。惟其迷悶。不自",
    "X15n0303_004:0420b24": "了知。背清淨覺。和合妄塵。故發塵勞。而有世間相。",
    "X15n0303_004:0420c01": "全性成相。所以動成有礙者。由此自迷自背之故",
    "X15n0303_004:0420c02": "耳。豈性相之過哉。",
    "X15n0303_004:0420c03": "我以玅明不滅不生合如來藏。而如來藏。唯玅覺明。",
    "X15n0303_004:0420c04": "圓照法界。是故。於中一為無量。無量為一。小中現大。",
    "X15n0303_004:0420c05": "大中現小。不動道場。徧十方界。身含十方無盡虗空。",
    "X15n0303_004:0420c06": "於一毛端。現寶王剎。坐微塵裏。轉大法輪。滅塵合覺。",
    "X15n0303_004:0420c07": "故發真如玅覺明性。",
    "X15n0303_004:0420c08": "此密銷如來獨得無礙之伏疑也。當機者。既疑如",
    "X15n0303_004:0420c09": "來何以獨得無礙。佛因自陳無礙之由。而言。我所",
    "X15n0303_004:0420c10": "以得一切無礙者。豈有他術哉。但惟用彼六根中。",
    "X15n0303_004:0420c11": "圓湛不生滅性。以融彼徧成色空生滅之如來藏。",
    "X15n0303_004:0420c12": "而如來藏。迷時縱成色空生滅。而妄本常空。相非",
    "X15n0303_004:0420c13": "實有。今由以玅明常住之性融之。而生滅妄相。了",
    "X15n0303_004:0420c14": "不可得。惟一玅淨本覺湛明之性。圓融照了。徧周",
    "X15n0303_004:0420c15": "法界。所謂以如如智。契如如理。而住持大光明藏",
    "X15n0303_004:0420c16": "也。夫眾生背覺。而真如尚隨染緣。與妄理相應。成",
    "X15n0303_004:0420c17": "世間相。況順性玅修。安有不隨發玅用者乎。是故",
    "X15n0303_004:0420c18": "從體起用。於此理法界中。無礙緣起。約理事無礙",
    "X15n0303_004:0420c19": "法界言之。理不可分。故理惟一也。事無紀極。故事",
    "X15n0303_004:0420c20": "無量也。理無分限。理故大也。事有分限。事故小也。",
    "X15n0303_004:0420c21": "一為無量。無量為一。小中現大。大中現小。而理事",
    "X15n0303_004:0420c22": "無礙矣。約事事無礙法界言之。如一塵一毛。一身",
    "X15n0303_004:0420c23": "一界。皆一也。多塵多毛。多身多界。皆無量也。微塵",
    "X15n0303_004:0420c24": "毛端。皆小也。無邊剎。無邊身。皆大也。一為無量。無",
    "X15n0303_004:0421a01": "量為一。小中現大。大中現小。而事事無礙矣。取相",
    "X15n0303_004:0421a02": "以實之。如不動道場。徧十方界。非一為無量乎。身",
    "X15n0303_004:0421a03": "含十方無盡虗空。非無量為一乎。於一毛端。現寶",
    "X15n0303_004:0421a04": "王剎。正中現依。坐微塵裏。轉大法輪。依中現正。非",
    "X15n0303_004:0421a05": "小中現大乎。雖寶王剎。猶然毛端也。雖大法輪。猶",
    "X15n0303_004:0421a06": "然微塵也。非大中現小乎。此皆如理智中。現如量",
    "X15n0303_004:0421a07": "境。良由諸佛翻背覺合塵者。而滅塵合覺。故翻發",
    "X15n0303_004:0421a08": "塵勞世間相者。而發真如玅覺明性。全相成性。所",
    "X15n0303_004:0421a09": "以獨得無礙者。由此不迷不背之故耳。豈性相之",
    "X15n0303_004:0421a10": "殊哉。",
    "X15n0303_004:0421a11": "○此下圓彰藏性。不惟以一心而圓具三藏。且於每",
    "X15n0303_004:0421a12": "一藏中。即圓具十法界。如非則十界俱非。即則十",
    "X15n0303_004:0421a13": "界俱即。融則十界俱融也。以其非一切。即一切。而",
    "X15n0303_004:0421a14": "又融拂一切。酷以三諦三觀。心粗浮而不沉玩者。",
    "X15n0303_004:0421a15": "輙立諦觀。不知詳佛深旨。但是直指眾生現具本",
    "X15n0303_004:0421a16": "來之心。便是如此。圓融玅極。眾生迷時。諸佛證後。",
    "X15n0303_004:0421a17": "常只如此。了無增減而已。又復當知。亦不離前根",
    "X15n0303_004:0421a18": "中所指圓玅明心。但於十顯一破之後。方以指明",
    "X15n0303_004:0421a19": "四科七大。復進常徧。今乃至此。方極圓融。而無以",
    "X15n0303_004:0421a20": "復加矣。始終惟顯心性。何曾與說觀門。苟此處觀",
    "X15n0303_004:0421a21": "門已立。便當依此修行。觀音圓通何用哉。○鍾云。",
    "X15n0303_004:0421a22": "此處文義。聯絡難斷。言雖滅塵合覺。一多小大。相",
    "X15n0303_004:0421a23": "攝相入。起大神用。而如來藏中。實纖塵不立。非一",
    "X15n0303_004:0421a24": "切也。雖非一切。又萬法悉備。即一切也。又互泯互",
    "X15n0303_004:0421b01": "存。不可思議也。何疑諸大周徧法界。而不相凌奪",
    "X15n0303_004:0421b02": "哉。",
    "X15n0303_004:0421b03": "而如來藏。本妙圓心。(重一玅字玅即寂也)非心(攝根識二大)非空。非",
    "X15n0303_004:0421b04": "地非水。非風非火。非眼非耳鼻舌身意。非色非聲香",
    "X15n0303_004:0421b05": "味觸法。非眼識界。乃至非意識界。(此處無五陰者。以五根六塵攝色陰。",
    "X15n0303_004:0421b06": "以意根六識攝後四陰。至於入處。開之即是)非明無明(此頗似心經語。惟最初多一明字。意",
    "X15n0303_004:0421b07": "謂無明無體。體是。本明。故兼帶言之。明即真心。似不當非。然對無明而立明。乃是有待之法。今此圓心絕待故",
    "X15n0303_004:0421b08": "亦非之也)明無明盡。(不帶盡字。是流轉因緣。各支下俱加一盡字。是還滅因緣)及至非",
    "X15n0303_004:0421b09": "老非死。非老死盡。(乃至者中略。二曰行。三曰識。四曰名色。五曰六入。六曰觸。七曰受。八",
    "X15n0303_004:0421b10": "曰愛。九曰取。十曰有。十一曰生也)非苦非集非滅非道。(聲聞所修四諦法也)非",
    "X15n0303_004:0421b11": "智非得。(小乘所證智理也)非檀那。非尸羅。(持戒)非毗梨耶。(精進)非",
    "X15n0303_004:0421b12": "羼提。(忍辱)非禪那。(靜慮。初心。則靜即止。慮即觀。行成。則靜即定。慮即慧也)非般剌",
    "X15n0303_004:0421b13": "若。(智慧。此六度為能趨之行也)非波羅密多。(到彼岸。此所趨之理也)如是乃",
    "X15n0303_004:0421b14": "至非怛闥阿竭。(如來)非阿羅訶(應供)三耶三菩。(正徧知)非大",
    "X15n0303_004:0421b15": "涅槃。(圓寂四德之總體)非常非樂非我非淨。(涅槃之別相)以是俱",
    "X15n0303_004:0421b16": "非世出世故(世結六凡。出世結四聖)。",
    "X15n0303_004:0421b17": "此先明離萬法以顯空如來藏也。夫玅性雖隨染",
    "X15n0303_004:0421b18": "靜二緣。起成二相。而如來藏本玅圓心。本來虗寂。",
    "X15n0303_004:0421b19": "無有一物。不定屬於一法。故非七大。非六根。非六",
    "X15n0303_004:0421b20": "塵。非十八界。此非世間法也。非緣覺法。非聲聞法。",
    "X15n0303_004:0421b21": "非菩薩法。此非出世間法也。非如來三號。非涅槃",
    "X15n0303_004:0421b22": "四德。此非出世間上上法也。葢惟獨約心體。故凡",
    "X15n0303_004:0421b23": "聖俱非。而直指人心。所以不存聖凡之見。乃至心",
    "X15n0303_004:0421b24": "佛俱非矣。",
    "X15n0303_004:0421c01": "即如來藏。元明心玅。(對上本玅重一明字。復係之以心玅者。見用但體含。非滯有之",
    "X15n0303_004:0421c02": "用)即心即空。即地即水即風即火。即眼即耳鼻舌身",
    "X15n0303_004:0421c03": "意。即色即聲香味觸法。即眼識界。如是乃至即意識",
    "X15n0303_004:0421c04": "界。(六凡法)即明無明明無明盡。如是乃至即老即死即",
    "X15n0303_004:0421c05": "老死盡。(緣覺法)即苦即集即滅即道。即智即得。(聲聞法)即",
    "X15n0303_004:0421c06": "檀那。即尸羅。即毗梨耶。即羼提。即禪那。即般剌若。即",
    "X15n0303_004:0421c07": "波羅密多。(菩薩法)如是乃至。即怛闥阿竭。即阿羅訶三",
    "X15n0303_004:0421c08": "耶三菩。即大涅槃。即常即樂即我即淨。(如來法)以是俱",
    "X15n0303_004:0421c09": "即世出世故。",
    "X15n0303_004:0421c10": "此明即萬法以顯不空如來藏也。以十界諸法。若",
    "X15n0303_004:0421c11": "離此心。無片事可得。故惟據藏心之體。便即十界",
    "X15n0303_004:0421c12": "之體。信手拈來無有不是。乃至心佛俱即也。",
    "X15n0303_004:0421c13": "即如來藏玅明心元。離即離非。是即非即(非即二字當是非二",
    "X15n0303_004:0421c14": "字)。",
    "X15n0303_004:0421c15": "此雙遮雙照以顯空不空如來藏也。夫既萬法俱",
    "X15n0303_004:0421c16": "非矣。又萬法俱即矣。即如來藏。又玅又明。本來元",
    "X15n0303_004:0421c17": "具。不假修成之心元。其圓神不滯之體。固不定屬",
    "X15n0303_004:0421c18": "於即。亦不定屬於非。而離即離非。而隨宜自在之",
    "X15n0303_004:0421c19": "用。全非而即。全即而非。而是即是非。至此。則圓融",
    "X15n0303_004:0421c20": "極至。而顯心之玅。無以復加矣。○原夫佛酬阿難",
    "X15n0303_004:0421c21": "玅定之請。捨置權小所修。示以諸佛本定。然斯定",
    "X15n0303_004:0421c22": "所以迥異者。以是全彰自性本玅圓定。釋者不可",
    "X15n0303_004:0421c23": "多用修意。以仍濫於常途也。況此奢摩他中。純談",
    "X15n0303_004:0421c24": "本定。曲顯性真。而說修之意絕少。從初三卷。直指",
    "X15n0303_004:0422a01": "藏心本定之體。顯次第空藏也。而大眾各各自知",
    "X15n0303_004:0422a02": "心徧十方。常住不滅。斯則頓意成矣。而圓意猶未",
    "X15n0303_004:0422a03": "彰也。復次滿慈頓興二難。為後二藏之發起。於是",
    "X15n0303_004:0422a04": "答萬法云何生續。則略彰藏心隨染緣之用。顯次",
    "X15n0303_004:0422a05": "第不空藏也。斯則體用略備。圓意已露。而猶未具",
    "X15n0303_004:0422a06": "彰也。復答五大不合相容。且示性相二無礙理。顯",
    "X15n0303_004:0422a07": "次第空不空藏也。斯則且彰無礙。釋彼有礙之疑",
    "X15n0303_004:0422a08": "而已。至於即性之相。無量不思議業用。即相之性。",
    "X15n0303_004:0422a09": "混融不思議玅體。未極顯也。更因當機之伏疑。而",
    "X15n0303_004:0422a10": "與之備談染緣淨緣。四義四相。則一切圓用。方以",
    "X15n0303_004:0422a11": "盡彰。又與開二合二。雙拂雙融。而三一玅體。方以",
    "X15n0303_004:0422a12": "極顯。然用須證而後發。故略帶修成。體則本來現",
    "X15n0303_004:0422a13": "成。故仍彰不變。縱因修顯。亦非修生。是則後之圓",
    "X15n0303_004:0422a14": "融三藏。收前次第三藏。總以極顯自心本具之圓",
    "X15n0303_004:0422a15": "定。而非有觀門可立也。",
    "X15n0303_004:0422a16": "如何世間三有眾生。及出世間聲聞緣覺。以所知心。",
    "X15n0303_004:0422a17": "測度如來無上菩提。用世語言。入佛知見。譬如琴瑟",
    "X15n0303_004:0422a18": "箜篌琵琶。雖有玅音。若無玅指。終不能發。汝與眾生。",
    "X15n0303_004:0422a19": "亦復如是。寶覺真心。各各圓滿。如我按指。海印發光。",
    "X15n0303_004:0422a20": "汝暫舉心。塵勞先起。由不勤求無上覺道。愛念小乘。",
    "X15n0303_004:0422a21": "得少為足。",
    "X15n0303_004:0422a22": "此責滿慈不勤求而徒事口舌所以策其進也。夫",
    "X15n0303_004:0422a23": "如來藏玅明心元如此。如何世間。欲有色有無色",
    "X15n0303_004:0422a24": "有眾生。及出世間二乘。各以本智為能知。各據證",
    "X15n0303_004:0422b01": "境為所知。即以此所知心境。比類推度。謂如來無",
    "X15n0303_004:0422b02": "上菩提。亦同於此。豈知無上菩提。微玅第一。本不",
    "X15n0303_004:0422b03": "可思也。又用世間語言。如陵滅不容。因緣和合之",
    "X15n0303_004:0422b04": "類。而參雜於佛知見。豈知佛知見即是圓融三藏。",
    "X15n0303_004:0422b05": "本不可議也。不可思議。而輙以妄心妄言思議之。",
    "X15n0303_004:0422b06": "豈不遠哉。夫玅性在人。以玅體而含玅用。猶須以",
    "X15n0303_004:0422b07": "玅智發之。譬如琴瑟箜篌琵琶。雖有玅音。若無玅",
    "X15n0303_004:0422b08": "指。終不能發。汝與眾生。亦復如是。此寶覺真心。(實有",
    "X15n0303_004:0422b09": "離垢光明財用三義)人人具足。各各圓滿。亦如琴瑟等皆有",
    "X15n0303_004:0422b10": "玅音也。而有發有不發者。在有玅指。與無玅指耳。",
    "X15n0303_004:0422b11": "如我得之於心。則應之於手。故一按指。而光明煥",
    "X15n0303_004:0422b12": "發。照天照地。皆成玅用。豈非有玅指而能發玅音",
    "X15n0303_004:0422b13": "耶。(海印即佛心常住三昧也)汝則暫一舉心。塵勞滿眼。物象森",
    "X15n0303_004:0422b14": "羅。不發玅用。豈非無玅指而不發玅音耶。所以不",
    "X15n0303_004:0422b15": "發玅用者無他。有無上覺道。即佛智果。所謂發玅",
    "X15n0303_004:0422b16": "用之玅智。佛初以之合如來藏者也。由汝不肯勤",
    "X15n0303_004:0422b17": "求無上覺道。而愛念小乘。取其功省而利近。得少",
    "X15n0303_004:0422b18": "為足。但以六通十八變等化城偽寶為足。不復知",
    "X15n0303_004:0422b19": "真寶所在。故不發耳。若肯勤求。即與如來把手共",
    "X15n0303_004:0422b20": "行。決不相賺。汝可不勉哉。○宗鏡云。樂蘊奇音。按",
    "X15n0303_004:0422b21": "指則宮商應節。人懷覺性。智巧則巧用冥符。得失",
    "X15n0303_004:0422b22": "在人。精粗由己。所以善逝按指。發海印之光。含識",
    "X15n0303_004:0422b23": "舉心。現塵勞之相。○鍾疏云。前文滅塵合覺。故發",
    "X15n0303_004:0422b24": "真如玅覺明。及一為無量等。所謂如我按指。海印",
    "X15n0303_004:0422c01": "發光也。二發字。正相應。前云背覺合塵。故發塵勞。",
    "X15n0303_004:0422c02": "有世間相。所謂汝暫舉心塵勞先起也。前文是法。",
    "X15n0303_004:0422c03": "此處是喻。非兩層意。○至此。則知法華所言佛之",
    "X15n0303_004:0422c04": "知見。但有其名。未竟其實。此經方明言佛知見。是",
    "X15n0303_004:0422c05": "三藏圓融。寂滅一心也。",
    "X15n0303_004:0422c06": "富樓那言。我與如來。寶覺圓明。真玅淨心。無二圓滿。",
    "X15n0303_004:0422c07": "而我昔遭無始妄想。久在輪迴。今得聖乘。猶未究竟。",
    "X15n0303_004:0422c08": "世尊諸妄一切圓滅。獨玅真常。敢問如來。一切眾生。",
    "X15n0303_004:0422c09": "何因有妄。自蔽玅明。受此淪溺。",
    "X15n0303_004:0422c10": "此滿慈窮索妄因而擬進修也。富樓那言。如佛所",
    "X15n0303_004:0422c11": "說。寶覺真心。各各圓滿。則我與如來寶覺圓融。真",
    "X15n0303_004:0422c12": "玅淨心。同一圓滿。應無二相矣。而我昔遭無始妄",
    "X15n0303_004:0422c13": "想。自蔽玅淨圓明之寶覺。生此生死相續。久在輪",
    "X15n0303_004:0422c14": "迴。今雖得聖乘。猶未究竟。見思雖盡。無明尚存。其",
    "X15n0303_004:0422c15": "不知妄因生起也固宜。若乃世尊。五住盡而二死",
    "X15n0303_004:0422c16": "亡。諸妄一切圓滅。獨玅真常。稱為大覺。其知妄因",
    "X15n0303_004:0422c17": "必矣。敢問如來。一切眾生。何因而有妄起。顧乃自",
    "X15n0303_004:0422c18": "蔽玅明。受此淪溺也。前問清淨本然。云何忽生。世",
    "X15n0303_004:0422c19": "尊答以因無明起。今問此無明者。復因何起。所謂",
    "X15n0303_004:0422c20": "直窮到底也。",
    "X15n0303_004:0422c21": "佛告富樓那。汝雖除疑。餘惑未盡。吾以世間現前諸",
    "X15n0303_004:0422c22": "事。今復問汝。汝豈不聞。室羅城中。演若達多。(祠授謂從神乞",
    "X15n0303_004:0422c23": "得也)忽於晨朝。以鏡照面。愛鏡中頭眉目可見。瞋責己",
    "X15n0303_004:0422c24": "頭不見面目。以為魑魅。無狀狂走。於意云何。此人何",
    "X15n0303_004:0423a01": "因無故狂走。富樓那言。是人心狂。更無他故。",
    "X15n0303_004:0423a02": "此下借事發明妄本無因也。佛告富樓那。據汝推",
    "X15n0303_004:0423a03": "本無二。是信已本真。稱佛圓常。又信佛永證。乃至",
    "X15n0303_004:0423a04": "萬法生續之疑。性相難容之惑。皆已破矣。然汝雖",
    "X15n0303_004:0423a05": "除疑。而餘惑未盡。尚不達此無明無因。是以強索",
    "X15n0303_004:0423a06": "之也。即今目前偶有一事。我即借此。與汝發明。汝",
    "X15n0303_004:0423a07": "豈不聞此室羅城中演若達多。忽於晨朝照鏡。愛",
    "X15n0303_004:0423a08": "鏡中之眉目可見。而瞋己頭之面目不見以為此",
    "X15n0303_004:0423a09": "不見者。即同魑魅。遂無狀狂走。於意云何。已非魑",
    "X15n0303_004:0423a10": "魅。而自以為魑魅。此人之狂。是從何因而起。不應",
    "X15n0303_004:0423a11": "無故狂走也。滿慈被世尊一問。當下分明。答云。此",
    "X15n0303_004:0423a12": "人但是心發顛狂而走。更無他故。無故。則無因矣。",
    "X15n0303_004:0423a13": "佛言。玅覺明圓。本圓明玅。既稱為妄。云何有因。若有",
    "X15n0303_004:0423a14": "所因。云何名妄。自諸妄想。展轉相因。從迷積迷。以歷",
    "X15n0303_004:0423a15": "塵劫。雖佛發明。猶不能返如是迷因。因迷自有。識迷",
    "X15n0303_004:0423a16": "無因。妄無所依。尚無有生。欲何為滅。得菩提者。如寤",
    "X15n0303_004:0423a17": "時人說夢中事。心縱精明。欲何因緣取夢中物。況復",
    "X15n0303_004:0423a18": "無因。本無所有。如彼城中演若達多。豈有因緣。自怖",
    "X15n0303_004:0423a19": "頭走。忽然狂歇。頭非外得。縱未歇狂。亦何遺失。富樓",
    "X15n0303_004:0423a20": "那。妄性如是。因何為在(當云因為何在)。",
    "X15n0303_004:0423a21": "此以法合喻也。滿慈於事上却解。於理上却迷。故",
    "X15n0303_004:0423a22": "佛就其明處以導之。言此覺又玅。又明。又圓。一覺",
    "X15n0303_004:0423a23": "而具三義。乃是本來自圓。本來自明。本來自玅。非",
    "X15n0303_004:0423a24": "假修證。而未甞有妄。既已稱之為妄。便是突然而",
    "X15n0303_004:0423b01": "起。云何有因。若有所因。即名為真。云何名妄。可見",
    "X15n0303_004:0423b02": "於妄而索因者。不達妄理者也。且無明與妄想。皆",
    "X15n0303_004:0423b03": "是最初細惑。自其最初痴相。謂之無明。自其迷中",
    "X15n0303_004:0423b04": "動相。謂之妄想。却後凡迷真處。便是無明。凡執似",
    "X15n0303_004:0423b05": "處。便是妄想。互相引發。凡有幾重。展轉相因。從迷",
    "X15n0303_004:0423b06": "積迷。以至微塵紀劫。終不得其因之始相。雖佛八",
    "X15n0303_004:0423b07": "音四辨。亦不能逆推而說其本始之因。良以妄體",
    "X15n0303_004:0423b08": "本空。無可說也。如初一人。忽然妄說。遞遞相承。從",
    "X15n0303_004:0423b09": "妄說妄。及推其因。遞遞皆虗。如是迷因。正因迷惑。",
    "X15n0303_004:0423b10": "不達無因。所以常自成有。若識得迷無生因。自見",
    "X15n0303_004:0423b11": "諸妄悉皆本空。而無所依。不但只達妄空。亦達最",
    "X15n0303_004:0423b12": "初即未曾生。而劫後將何所滅。是則汝謂世尊諸",
    "X15n0303_004:0423b13": "妄一切圓滅者。亦妄也。我今雖得菩提。但能說此",
    "X15n0303_004:0423b14": "妄本無因。豈能拈出無因之妄以示人乎。所以得",
    "X15n0303_004:0423b15": "菩提者。正如寤人。說夢中事。心縱精明。別無方法。",
    "X15n0303_004:0423b16": "拈取夢中之物以示人也。且夢中物。影影響響。亦",
    "X15n0303_004:0423b17": "似有因。似可拈取。尚不能取。況復無因之妄想。本",
    "X15n0303_004:0423b18": "無所有。乃索其生起之因。欲取而斷之。烏可得哉。",
    "X15n0303_004:0423b19": "此妄無因。正如達多狂性相似。不是因人教他狂。",
    "X15n0303_004:0423b20": "亦不是頭上本來有狂。元是自己迷頭認影。自怖",
    "X15n0303_004:0423b21": "而狂走。忽然此狂一歇。則知此頭非從外得。縱使",
    "X15n0303_004:0423b22": "未曾歇狂。眉毛元在眼上。鼻孔依舊下垂。曾不動",
    "X15n0303_004:0423b23": "著一絲毫。亦何遺失之有。富樓那。汝之妄性。即如",
    "X15n0303_004:0423b24": "達多之狂無異。其因豈有定在。乃向如來索之耶。",
    "X15n0303_004:0423c01": "汝但不隨分別世間業果眾生三種相續。三緣斷故。",
    "X15n0303_004:0423c02": "三因不生。則汝心中演若達多。狂性自歇。歇即菩提。",
    "X15n0303_004:0423c03": "勝淨明心。本周法界。不從人得。何藉劬勞。肯綮修證。",
    "X15n0303_004:0423c04": "譬如有人。於自衣中。繫如意珠。不自覺知。窮露他方。",
    "X15n0303_004:0423c05": "乞食馳走。雖實貧窮。珠不曾失。忽有智者。指示其珠。",
    "X15n0303_004:0423c06": "所願從心。致大饒富。方悟神珠非從外得。",
    "X15n0303_004:0423c07": "此告以歇狂之法也。汝究妄因。將欲得其本因而",
    "X15n0303_004:0423c08": "苦修以斷之也。今既悟其無因本空。何必乃爾。汝",
    "X15n0303_004:0423c09": "但不去隨順世間業果眾生。三種分別現行相續",
    "X15n0303_004:0423c10": "心。三緣斷故。粗惑粗境已盡。則三細中流注細念。",
    "X15n0303_004:0423c11": "所以為粗惑境之深因者。自然不生。良以粗念除",
    "X15n0303_004:0423c12": "而功熟。細念亦隨盡也。粗細俱妄。則根本無明。豈",
    "X15n0303_004:0423c13": "能獨存。則汝之心中。演若達多狂性。自泯然而歇",
    "X15n0303_004:0423c14": "息矣。此狂一歇。當下即是菩提。所謂知幻即離。離",
    "X15n0303_004:0423c15": "幻即覺也。至此。則知勝淨明心。(勝者超過一切之意。權小亦稱淨明。",
    "X15n0303_004:0423c16": "而非勝淨明也)清淨本然。周徧法界。元是己物。不從人得。",
    "X15n0303_004:0423c17": "何藉[米*古]皮帶骨。劬勞辛苦。動經劫數。以為修證哉。",
    "X15n0303_004:0423c18": "再以喻明。譬如有人。於自衣中。繫如意珠。而不自",
    "X15n0303_004:0423c19": "覺知。乃窮露他方。乞食馳走。雖然貧窮。而珠不曾",
    "X15n0303_004:0423c20": "失。忽有智者。指示其珠。所願從心。致大饒富。方悟",
    "X15n0303_004:0423c21": "神珠。元是衣裏之物。非從外得。然則歇即菩提。不",
    "X15n0303_004:0423c22": "從人得。無勞修證。亦若是而已矣。此不獨與滿慈",
    "X15n0303_004:0423c23": "發明云何有妄。即阿難見相發心惠我三昧等疑。",
    "X15n0303_004:0423c24": "俱釋然矣。○問。此之頓歇。與耳根圓通。同耶。異耶。",
    "X15n0303_004:0424a01": "答歇意同。而就位有異也。若博地凡夫。名字位中。",
    "X15n0303_004:0424a02": "聞斯法門。悟徹真有妄空。從耳門入流忘所。即是",
    "X15n0303_004:0424a03": "不隨世間分別。三緣頓斷也。自此由忘而不生。由",
    "X15n0303_004:0424a04": "不生而盡由盡而空。由空而滅。一路休歇。自淺之",
    "X15n0303_004:0424a05": "深。直至寂滅現前。即是菩提勝淨明心現前矣。此",
    "X15n0303_004:0424a06": "則全同也。若滿慈七信位後。根結已盡。何用翻前",
    "X15n0303_004:0424a07": "又從耳門而入。但從覺所覺空。頓歇法執分別俱",
    "X15n0303_004:0424a08": "生。至寂滅現前。則勝淨明心亦現前矣。葢前位人",
    "X15n0303_004:0424a09": "法二執齊歇。此位但歇法執。故云就位有異耳。○",
    "X15n0303_004:0424a10": "鍾云。三緣斷故三因不生者。三緣。如明昧相待等",
    "X15n0303_004:0424a11": "是世界緣。同業相纏等。是眾生緣。欲殺盜貪。是業",
    "X15n0303_004:0424a12": "果緣。而妄為明覺。則三種總因也。",
    "X15n0303_004:0424a13": "○此下阿難第三番疑因緣也。最初第一。於顯見超",
    "X15n0303_004:0424a14": "情科中。疑見性不由因緣。第二於圓彰七大科前。",
    "X15n0303_004:0424a15": "疑萬法不由因緣。今此第三。乃疑證果成道。何亦",
    "X15n0303_004:0424a16": "不屬因緣。有果無因。誠大可疑。意葢聞佛久排因",
    "X15n0303_004:0424a17": "緣。而語中又帶因緣。既說因緣。又言何藉修證。故",
    "X15n0303_004:0424a18": "起斯問。是則前疑性相。今疑因果矣。",
    "X15n0303_004:0424a19": "即時阿難。在大眾中。頂禮佛足。起立白佛。世尊。現說",
    "X15n0303_004:0424a20": "殺盜婬業(略牒業果。而意該世界眾生。業字應是等字之誤)三緣斷故三因",
    "X15n0303_004:0424a21": "不生。心中達多狂性自歇。歇即菩提。不從人得。斯則",
    "X15n0303_004:0424a22": "因緣皎然明白。云何如來頓棄因緣。我從因緣。心得",
    "X15n0303_004:0424a23": "開悟。世尊。此義何獨我等年少有學聲聞。今此會中",
    "X15n0303_004:0424a24": "大目犍連及舍利弗須菩提等。從老梵志。聞佛因緣。",
    "X15n0303_004:0424b01": "發心開悟。得成無漏。今說菩提不從因緣。則王舍城",
    "X15n0303_004:0424b02": "拘舍梨等所說自然成第一義。惟垂大悲。開發迷悶。",
    "X15n0303_004:0424b03": "此躡佛語而執因緣也。即時阿難(云云)白佛。意謂",
    "X15n0303_004:0424b04": "如來既已擯棄因緣矣。語中又說緣斷而因不生。",
    "X15n0303_004:0424b05": "狂歇而菩提現。斯則說因說緣。皎然明白。似不可",
    "X15n0303_004:0424b06": "廢。云何乃欲頓棄之耶。且此因緣。是我等入道之",
    "X15n0303_004:0424b07": "門。發悟之地。於我等輩。實有利益。又不獨我等年",
    "X15n0303_004:0424b08": "少有學蒙其利益。即先輩耆宿。如大目犍連等。亦",
    "X15n0303_004:0424b09": "皆由此而得悟入。今言不藉因緣。則外道所說八",
    "X15n0303_004:0424b10": "萬劫後。自然成道。猶如縷丸。極處停止者。翻成第",
    "X15n0303_004:0424b11": "一義諦耶。縱使如來不墮因緣。寧不墮自然哉。此",
    "X15n0303_004:0424b12": "又我等迷悶而不解者。更望發其覆而決其疑也。",
    "X15n0303_004:0424b13": "○富樓那問意已圓。復讓阿難起問。仍還當機也。",
    "X15n0303_004:0424b14": "佛告阿難。即如城中演若達多。狂性因緣。若得滅除。",
    "X15n0303_004:0424b15": "則不狂性。自然而出。因緣自然。理窮於是。(此但說喻。若約法中。",
    "X15n0303_004:0424b16": "須云無明因緣滅除。菩提自然而出)阿難。演若達多。頭本自然。本自其",
    "X15n0303_004:0424b17": "然。無然非自。何因緣故。怖頭狂走。(此下約頭雙拂。此先拂自然法中。謂",
    "X15n0303_004:0424b18": "本性若屬自然。眾生即當常自見性。不復有迷淪者。今何故復有迷而背馳者乎。可見菩提不屬於自然也)",
    "X15n0303_004:0424b19": "若自然頭。因緣故狂。何不自然因緣故失。本頭不失。",
    "X15n0303_004:0424b20": "狂怖妄出。曾無變易。何藉因緣。(此拂因緣法中。如云若菩提性先自然有",
    "X15n0303_004:0424b21": "而後假無明因緣背馳不見遂謂此性全屬因緣。即當真失其性。方信因緣不妄。今何不由因緣而失真乎。夫",
    "X15n0303_004:0424b22": "性本不失。無端迷背似失而已。然正當迷背。似失之時。而本性實無變易。及見性破迷之後。此性何假因緣哉)",
    "X15n0303_004:0424b23": "狂本自然。本有狂怖。未狂之際。狂何所潛。(此下約狂雙拂。此先",
    "X15n0303_004:0424b24": "拂自然)不狂自然。頭本無妄。何為狂走。(此拂因緣不狂自然應是狂不",
    "X15n0303_004:0424c01": "自然即反說因緣耳)若悟本頭。(此躡上約頭雙拂。而悟頭之非自然非因緣也)識知狂",
    "X15n0303_004:0424c02": "走。(此躡上約狂雙拂而知狂之非自然非因緣也)因緣自然。俱為戲論。是故",
    "X15n0303_004:0424c03": "我言三緣斷故即菩提心。菩提心生。生滅心滅。此但",
    "X15n0303_004:0424c04": "生滅。滅生俱盡。無功用道。若有自然。如是則明。自然",
    "X15n0303_004:0424c05": "心生。生滅心滅。此亦生滅。無生滅者。名為自然。猶如",
    "X15n0303_004:0424c06": "世間諸相雜和成一體者。名和合性。非和合者。稱本",
    "X15n0303_004:0424c07": "然性。本然非然。和合非合。合然俱離。離合俱非。此句",
    "X15n0303_004:0424c08": "方名無戲論法。菩提涅槃。尚在遙遠。非汝歷劫辛勤",
    "X15n0303_004:0424c09": "修證。雖復憶持十方如來十二部經清淨玅理。如恒",
    "X15n0303_004:0424c10": "河沙。只益戲論。",
    "X15n0303_004:0424c11": "此雙遣因緣自然也。佛告阿難。汝所謂因緣自然",
    "X15n0303_004:0424c12": "者。今且就前狂喻以推之。即如演若達多。狂性因",
    "X15n0303_004:0424c13": "緣滅除。則不狂性自然而出。故汝所執因緣自然。",
    "X15n0303_004:0424c14": "以為世出世間玅理。盡在於是。更無餘蘊。所以執",
    "X15n0303_004:0424c15": "悋。不肯吐却。殊不知未盡然也。若謂頭本自然。則",
    "X15n0303_004:0424c16": "應本自常然。無一時一處而不自然。不得驚為魑",
    "X15n0303_004:0424c17": "魅而發狂。今者忽驚無頭而狂走者。諒必有因。決",
    "X15n0303_004:0424c18": "非自然。不知何因而怖頭狂走。此則頭非自然明",
    "X15n0303_004:0424c19": "矣。若謂頭本自然。因照鏡故。忽驚無頭而狂走者。",
    "X15n0303_004:0424c20": "何不因照鏡故。而并失其頭耶。且正當狂怖妄出",
    "X15n0303_004:0424c21": "時。而頭不曾失。曾無變易。則此頭決不藉因緣明",
    "X15n0303_004:0424c22": "矣。大約謂此頭若是自然。當無狂怖。此頭若是因",
    "X15n0303_004:0424c23": "緣。當須真夫。今由有怖。故非自然。又由無失。故非",
    "X15n0303_004:0424c24": "因緣也。若謂狂本出於自然。即當本來常常有此",
    "X15n0303_004:0425a01": "狂怖。不知未狂之先。此狂藏於何地。而不起耶。若",
    "X15n0303_004:0425a02": "謂狂不出於自然。而出於因緣者。則頭本無狂妄。",
    "X15n0303_004:0425a03": "胡為而忽然狂走也。故知不但頭不屬因緣自然。",
    "X15n0303_004:0425a04": "即狂亦不屬因緣自然。既知頭之與狂。不屬因緣",
    "X15n0303_004:0425a05": "自然。則知玅覺之與無明。皆不屬因緣自然矣。汝",
    "X15n0303_004:0425a06": "惟一向自迷家寶。向外馳求。執緣執自固所不免。",
    "X15n0303_004:0425a07": "若使悟得本頭非緣非自。識知狂走亦非緣非自。",
    "X15n0303_004:0425a08": "則知因緣自然。皆是夢中寱語。俱成戲論。非有實",
    "X15n0303_004:0425a09": "義。是故我說三緣斷故即菩提心者。但使三種分",
    "X15n0303_004:0425a10": "別戲論之緣斷除。即真菩提心矣。良以法執未除",
    "X15n0303_004:0425a11": "者。於三種相續。不忘分別。正是戲論。前云不隨分",
    "X15n0303_004:0425a12": "別。正以止絕戲論耳。戲論止。而無明無依。菩提離",
    "X15n0303_004:0425a13": "障。不真何待哉。然雖即菩提。而不可更作生菩提",
    "X15n0303_004:0425a14": "想。何以故。若菩提心生。則生滅心滅。此則仍是生",
    "X15n0303_004:0425a15": "滅之心。非真菩提心也。不但此為生滅之心。縱使",
    "X15n0303_004:0425a16": "滅生俱盡。無功用道。亦不可更生自然相。何以故。",
    "X15n0303_004:0425a17": "若自然心生。則生滅心滅。此亦全是生滅之心。非",
    "X15n0303_004:0425a18": "真無功用道也。何謂自然猶是生滅。良以計無生",
    "X15n0303_004:0425a19": "滅為自然者。正如世間諸相。因雜和成一體者。名",
    "X15n0303_004:0425a20": "和合性。對此和合。而遂將非和合者稱本然性。本",
    "X15n0303_004:0425a21": "然即自然也。和合即因緣也。即此本然。是對待法。",
    "X15n0303_004:0425a22": "非真本然。故亦是戲論。所謂毫釐繫念。三途業因。",
    "X15n0303_004:0425a23": "瞥爾情生。萬劫繫縛。直至本然非本然。和合非和",
    "X15n0303_004:0425a24": "合。和合本然二俱遠離。離與不離。二俱雙非。至此",
    "X15n0303_004:0425b01": "方是正句。方是活句。方是無戲論法。葢遣之又遣。",
    "X15n0303_004:0425b02": "以至無遣。方契真無功用道。真菩提心也。說到此",
    "X15n0303_004:0425b03": "處。復恐尊者以解為證。故又當頭一點云。雖然得",
    "X15n0303_004:0425b04": "到這箇田地。菩提涅槃。尚遙遠在。正謂得句之時。",
    "X15n0303_004:0425b05": "纔是發心。正好修行。趨向菩提。豈似汝等。但以多",
    "X15n0303_004:0425b06": "聞記持。歷劫辛勤。以為修證。縱經塵劫。亦終不能",
    "X15n0303_004:0425b07": "實證也。所以然者。由不肯捨戲論法故耳。抑且不",
    "X15n0303_004:0425b08": "但記持我所說法。如瓶受水。不遺一滴。徒為戲論。",
    "X15n0303_004:0425b09": "即使更能憶持十方如來。十二部經。其中清淨玅",
    "X15n0303_004:0425b10": "理。又如河沙之多。亦只是增添戲論。與本分事。了",
    "X15n0303_004:0425b11": "無交涉。所謂從門入者。不是家珍。以文字之學。總",
    "X15n0303_004:0425b12": "是名言習氣。障自悟門。不能洞當人之性故也。若",
    "X15n0303_004:0425b13": "能遠離戲論。則歇即菩提。尚不藉於劬勞。亦何有",
    "X15n0303_004:0425b14": "於歷劫難成也。○盤山云。向上一路。千聖不傳。學",
    "X15n0303_004:0425b15": "者勞形。如猿捉影。要須發大勇猛。斷言語。息思想。",
    "X15n0303_004:0425b16": "忘能所。絕影像。一超直入。不涉程途。大事因緣。方",
    "X15n0303_004:0425b17": "知端的。○賀云。若悟本頭以下。發明正義。一悟字。",
    "X15n0303_004:0425b18": "一知字。是歇狂玅訣。由悟得本頭非自然。非因緣。",
    "X15n0303_004:0425b19": "然後知得狂走非自然。非因緣。以悟本頭。方見本",
    "X15n0303_004:0425b20": "來面目是真。以知狂走。纔覺向外馳求是妄。又悟",
    "X15n0303_004:0425b21": "本頭。則知清淨本然。識狂走。則知循業發現。言汝",
    "X15n0303_004:0425b22": "一向自迷家寶。向外馳求。執緣執自。固所不免。若",
    "X15n0303_004:0425b23": "使親見本來。狂心頓歇。則知因緣自然。皆是夢中。",
    "X15n0303_004:0425b24": "寱語。俱成戲論。非實義也。是故我說三緣斷故即",
    "X15n0303_004:0425c01": "菩提心者。是歇狂悟本之法。豈因緣自然之可擬",
    "X15n0303_004:0425c02": "哉。",
    "X15n0303_004:0425c03": "汝雖談說因緣自然。決定明了。人間稱汝多聞第一。",
    "X15n0303_004:0425c04": "以此積劫多聞薰習。不能免離摩登伽難。何須待我",
    "X15n0303_004:0425c05": "佛頂神呪。摩登伽心婬火頓歇。得阿那含。於我法中。",
    "X15n0303_004:0425c06": "成精進林。愛河乾枯。令汝解脫。是故阿難。汝雖歷劫",
    "X15n0303_004:0425c07": "憶持如來祕密玅嚴。不如一日修無漏業。遠離世間",
    "X15n0303_004:0425c08": "憎愛二苦。如摩登伽。宿為婬女。由神呪力。銷其愛欲。",
    "X15n0303_004:0425c09": "法中今名性比丘尼。與羅睺母耶輸陀羅。同悟宿因。",
    "X15n0303_004:0425c10": "知歷世因貪愛為苦。一念薰修無漏善故。或得出纏。",
    "X15n0303_004:0425c11": "或蒙授記。如何自欺。尚留觀聽(觀聽當見聞二字)。",
    "X15n0303_004:0425c12": "此極言多聞之弊以勉其進修也。汝雖談說因緣",
    "X15n0303_004:0425c13": "自然。決定明了。毫無差誤。人間稱汝多聞。以為第",
    "X15n0303_004:0425c14": "一。用此多聞積劫舊習。猶不能免離摩登伽婬術",
    "X15n0303_004:0425c15": "之難。若果多聞可以脫苦免難。何須待我神呪冥",
    "X15n0303_004:0425c16": "加之力。方能使登伽婬火頓歇。得證三果。成精進",
    "X15n0303_004:0425c17": "林。愛河乾枯。而汝亦脫婬難乎。信乎非呪之力。汝",
    "X15n0303_004:0425c18": "斷不能解脫矣。是故阿難。汝雖歷劫憶持如來常",
    "X15n0303_004:0425c19": "不開演之秘密不可思議之玅嚴。不如一日修無",
    "X15n0303_004:0425c20": "漏業。捨權歸實。遠離戲論。行起解絕。入無分別。身",
    "X15n0303_004:0425c21": "心俱斷。先以絕愛。斷性亦無。後以絕憎。舉愛憎二",
    "X15n0303_004:0425c22": "苦。與生俱生。極難除者。而遠離之。其決機只在一",
    "X15n0303_004:0425c23": "日耳。且也。如摩登伽。宿為婬女。由神呪力。便得銷",
    "X15n0303_004:0425c24": "其愛欲。法中今名性比丘尼。與耶輸陀羅。同悟宿",
    "X15n0303_004:0426a01": "因。知女身之報。全由欲愛深重。故宿命開通。悔悟",
    "X15n0303_004:0426a02": "深切。夫耶輸女身。已為弱質。登伽淫女。更是劣機。",
    "X15n0303_004:0426a03": "但以一念薰修。皆獲大益。或得出纏。如摩登三果。",
    "X15n0303_004:0426a04": "或蒙授記。如耶輸成佛。即皆高證。而汝以堂堂丈",
    "X15n0303_004:0426a05": "夫。為人天中眾所知識。反自迷自昧。自縛自纏。留",
    "X15n0303_004:0426a06": "戀見聞。不能割捨。現見薰修有益而不修。明知戲",
    "X15n0303_004:0426a07": "論無功而耽著。徒守多聞。淹於下位。不亦可愧之",
    "X15n0303_004:0426a08": "甚哉。此等苦切語。是責之也。進之也。進之也。○當",
    "X15n0303_004:0426a09": "知阿難此番辨論。最有關要。良以前既排盡因緣。",
    "X15n0303_004:0426a10": "後又將談修證。若一往有修有證。則違前自言。若",
    "X15n0303_004:0426a11": "一向非因非緣。則廢後修證。此誠聖言宛似互違。",
    "X15n0303_004:0426a12": "而不可不辨也。今明真本無處。猶夫頭本無失。而",
    "X15n0303_004:0426a13": "何有實修實證。固非一向墮於因緣也。又明妄之",
    "X15n0303_004:0426a14": "現迷。猶夫狂之現起。而豈終無修無證。亦非一向",
    "X15n0303_004:0426a15": "墮於自然也。由是則知斯經無修無證。固不礙於",
    "X15n0303_004:0426a16": "有修證。而有修有證。仍不礙於無修證也。前後之",
    "X15n0303_004:0426a17": "文。無復矛盾。其旨亦甚微玅也哉。○自滿慈發問",
    "X15n0303_004:0426a18": "至此。復為一周。名無生無礙周。良以阿難於三卷",
    "X15n0303_004:0426a19": "末。承佛破妄顯真之示。但初悟所執之妄。初見所",
    "X15n0303_004:0426a20": "遺之真。故方謝其銷我倒想。隨請其更除細惑。至",
    "X15n0303_004:0426a21": "四卷之初。滿慈代舉生續圓融之二問。而佛答初",
    "X15n0303_004:0426a22": "問。則深窮萬法始於無明。而本空無生。答次問。則",
    "X15n0303_004:0426a23": "圓彰性相是佛菩提知見。而融徹無礙。與夫三番",
    "X15n0303_004:0426a24": "轉難。則審除細惑無餘。而無生無礙之旨愈明矣。",
    "X15n0303_004:0426b01": "又復當知。前周初明二執分別。純屬悟境。此周搜",
    "X15n0303_004:0426b02": "抉二執俱生。兼啟修意。良以細惑要因修所斷故。",
    "X15n0303_004:0426b03": "又若結歸性定。則前周中。談空如來藏。以直指自",
    "X15n0303_004:0426b04": "心本具玅定之體。極顯其常住周徧。此一周中。談",
    "X15n0303_004:0426b05": "後二如來藏。乃至圓融三藏。以詳發自心本具玅",
    "X15n0303_004:0426b06": "定之用。極顯其無礙圓融。此即十方如來。得成菩",
    "X15n0303_004:0426b07": "提玅圓真心。不假修習。如如本定。三名中。即玅奢",
    "X15n0303_004:0426b08": "摩他。而徹悟此者。即微密觀照也。又此心此定。一",
    "X15n0303_004:0426b09": "切眾生。乃至權小。悉不測知。所以錯亂修習。終無",
    "X15n0303_004:0426b10": "實果。故於經題四實法中。正屬如來密因也。說奢",
    "X15n0303_004:0426b11": "摩他令悟玅心本具圓定已竟。",
    "X15n0303_004:0426b12": "初科中見道分竟。",
    "X15n0303_004:0426b13": "○此下令依玅心一門深入答阿難玅三摩提之請",
    "X15n0303_004:0426b14": "也。舊註科為修道。理雖不差。但天台判圓住同於",
    "X15n0303_004:0426b15": "別地。方謂真修。而住前未全許為修。應知此科論",
    "X15n0303_004:0426b16": "修。尚在修之初門。論證。不無證之初位。以圓通功",
    "X15n0303_004:0426b17": "就。方信滿而入住也。又此經所以異於權小者。惟",
    "X15n0303_004:0426b18": "在用根而不用識。故前顯真。始於根性。今談修證",
    "X15n0303_004:0426b19": "惟選本根。證入圓通也。",
    "X15n0303_004:0426b20": "阿難及諸大眾。聞佛示誨。疑惑銷除。心悟實相。身意",
    "X15n0303_004:0426b21": "輕安。得未曾有。重復悲淚。頂禮佛足。長跪合掌。而白",
    "X15n0303_004:0426b22": "佛言。無上大悲清淨寶王。善開我心。能以如是種種",
    "X15n0303_004:0426b23": "因緣。方便提獎。引諸沉冥。出於苦海。世尊。我今雖承",
    "X15n0303_004:0426b24": "如是法音。知如來藏玅覺明心徧十方界。含育如來",
    "X15n0303_004:0426c01": "十方國土清淨寶嚴玅覺王剎。如來復責多聞無功",
    "X15n0303_004:0426c02": "不逮修習。我今猶如旅泊之人忽蒙天王賜與華屋。",
    "X15n0303_004:0426c03": "雖獲大宅。要因門入。惟願如來不捨大悲。示我在會",
    "X15n0303_004:0426c04": "諸蒙暗者。捐捨小乘。畢獲如來無餘涅槃本發心路。",
    "X15n0303_004:0426c05": "令有學者從何攝伏疇昔攀緣。得陀羅尼。入佛知見。",
    "X15n0303_004:0426c06": "作是語已。五體投地。在會一心。佇佛慈旨。",
    "X15n0303_004:0426c07": "此敘大眾領悟得益更請修門也。阿難及諸大眾。",
    "X15n0303_004:0426c08": "聞佛談萬法生續。以至頓棄因緣。五番示誨。故五",
    "X15n0303_004:0426c09": "重深惑皆除。而心悟實相。(實相者。即前真勝義性寂滅場地及無戲論法",
    "X15n0303_004:0426c10": "也)身意輕安。得未曾有。方到究竟無疑惑地。更不",
    "X15n0303_004:0426c11": "復疑因緣自然矣。前者悲淚雖多。感悟猶淺。於是",
    "X15n0303_004:0426c12": "重。復悲淚(云云)而白佛言。我等惑妄重封。權宗固",
    "X15n0303_004:0426c13": "閉。賴無上大悲。清淨寶王。(清淨智也。利樂無盡。故稱寶王)善於開",
    "X15n0303_004:0426c14": "豁我心。能以如是推妄發真。種種微細因緣。善巧",
    "X15n0303_004:0426c15": "方便。提撕獎勸。引諸陷溺障蔽之人。而出於憎愛",
    "X15n0303_004:0426c16": "之苦海。恩何如也。世尊。我今雖承如是法音。全分",
    "X15n0303_004:0426c17": "開示之力。得知如來藏玅覺明心。無所不徧。無所",
    "X15n0303_004:0426c18": "不包。比之向日。已覺改頭換面。慶幸已甚。以為知",
    "X15n0303_004:0426c19": "此一事。千了百當。不復更有所事矣。而如來復責",
    "X15n0303_004:0426c20": "多聞無功。不如一日修無漏業。然此藏性。十方無",
    "X15n0303_004:0426c21": "壁。四面無門。無由得入。我今日如旅泊之人。流落",
    "X15n0303_004:0426c22": "已久。忽蒙天王賜與華屋。雖獲大宅。要須因門而",
    "X15n0303_004:0426c23": "入。不得其門。屋亦不可得居也。惟願如來。不捨大",
    "X15n0303_004:0426c24": "悲。示我在會諸蒙暗者。咸使捐棄小乘有餘涅槃。",
    "X15n0303_004:0427a01": "而畢獲如來無餘涅槃。本發心路。良以小乘止斷",
    "X15n0303_004:0427a02": "四住見思。尚餘五住。猶如化城。今欲進趨五住究",
    "X15n0303_004:0427a03": "盡之寶所。故非導師不能指出舊由之路也。然此",
    "X15n0303_004:0427a04": "在會。有學者多。世尊既不許用意識觀察降伏。今",
    "X15n0303_004:0427a05": "令有學者。從何方便。攝伏疇昔攀緣。無始來我法",
    "X15n0303_004:0427a06": "二執分別。然後得大總持。入佛知見。如得門而入",
    "X15n0303_004:0427a07": "居華屋乎。作是語已。五體投地。在會一心。佇佛慈",
    "X15n0303_004:0427a08": "旨。○睦州云。汝等諸人。還得箇入頭處也未。若未",
    "X15n0303_004:0427a09": "得箇入頭處。須覓箇入頭處。若得箇入頭處。已後",
    "X15n0303_004:0427a10": "不得辜負老僧。故曰得其門也。等諸佛於一朝。若",
    "X15n0303_004:0427a11": "不得其門。不見室家之好。所以悟藏心之後。而重",
    "X15n0303_004:0427a12": "請入門也。○鍾云。實相無相。如來藏體。周徧十方。",
    "X15n0303_004:0427a13": "本性清淨。絕名離相者是也。失性如旅泊。見性如",
    "X15n0303_004:0427a14": "華屋。見性不修。如獲屋不入。故請如來本發心路。",
    "X15n0303_004:0427a15": "入佛知見也。玩本發心本字。即首卷所謂真心無",
    "X15n0303_004:0427a16": "諸委曲相也。無餘涅槃。圓果也。本發心路。圓因也。",
    "X15n0303_004:0427a17": "既已見性。又求入佛知見者。見方開示。修乃悟入。",
    "X15n0303_004:0427a18": "要因門入。正啟後文一門深入也。",
    "X15n0303_004:0427a19": "爾時世尊。哀愍會中緣覺聲聞於菩提心未自在者。",
    "X15n0303_004:0427a20": "及為當來佛滅度後末法眾生。發菩提心。開無上乘",
    "X15n0303_004:0427a21": "玅修行路。宣示阿難及諸大眾。汝等決定發菩提心。",
    "X15n0303_004:0427a22": "於佛如來玅三摩提。不生疲倦。應當先明發覺初心",
    "X15n0303_004:0427a23": "二決定義。",
    "X15n0303_004:0427a24": "此先略標二義也。佛慈雖示普為。而二乘猶為當",
    "X15n0303_004:0427b01": "機。爾時世尊。哀愍會中緣覺聲聞。回小向大。於菩",
    "X15n0303_004:0427b02": "提心已發矣。而未自在。不得其門而入者。又為當",
    "X15n0303_004:0427b03": "來佛滅度後。末法眾生。兼凡外權小。能發菩提心",
    "X15n0303_004:0427b04": "者。為此等眾。開無上佛乘。與玅修行路。俾由此路",
    "X15n0303_004:0427b05": "而直至佛乘焉。於是先示阿難。及諸大眾。汝等一",
    "X15n0303_004:0427b06": "向中路疲倦。戀止化城。今既決定發菩提心。定要",
    "X15n0303_004:0427b07": "進趨寶所。於佛如來玅三摩提。所由以趨寶所之",
    "X15n0303_004:0427b08": "路者。不復更生疲倦矣。然當何以用其功哉。應當",
    "X15n0303_004:0427b09": "先明從本覺而發始覺。最初起修之正念。有二決",
    "X15n0303_004:0427b10": "定不可易之義焉。○佛於見道分中。則曰玅奢摩",
    "X15n0303_004:0427b11": "他。微密觀照。今談修道。首曰玅三摩提。是則自判",
    "X15n0303_004:0427b12": "分別。不容穿鑿久矣。乃舊解以奢摩他三。盡入見",
    "X15n0303_004:0427b13": "道一分。而判此下為最初方便。豈佛旨反不足遵",
    "X15n0303_004:0427b14": "與。",
    "X15n0303_004:0427b15": "云何初心二義決定。",
    "X15n0303_004:0427b16": "此徵起二義也。",
    "X15n0303_004:0427b17": "一決定以因同果澄濁頓入涅槃義。以因同果四",
    "X15n0303_004:0427b18": "字。便是第一決定之宗。澄濁等。便是此宗之趣也。",
    "X15n0303_004:0427b19": "葢言所以必欲因果相同者。以因果不同。則不能",
    "X15n0303_004:0427b20": "澄濁取涅槃也。此一義。文短而義長。義長者。葢直",
    "X15n0303_004:0427b21": "至如來斷果。究竟極證也。又此雖因果雙舉。而意",
    "X15n0303_004:0427b22": "在略明果證之遠。非比小教化城之果。僅齊圓之",
    "X15n0303_004:0427b23": "七信。亦非比始教[魚*暴]腮之果。僅止圓之二行也。由",
    "X15n0303_004:0427b24": "彼皆以生滅識心。為本修因。而因果不同。故不能",
    "X15n0303_004:0427c01": "遠趨佛之常果。是故先須說此第一決定也。",
    "X15n0303_004:0427c02": "二決定從根解結脫纏頓入圓通義。從根解結。便",
    "X15n0303_004:0427c03": "是第二決定之宗。脫纏等。便是此宗之趣。葢言所",
    "X15n0303_004:0427c04": "以必欲從根解結者。以不從根。則不能脫纏而頓",
    "X15n0303_004:0427c05": "入圓通也。此一義。義短而文長。義短者。以所說圓",
    "X15n0303_004:0427c06": "通。似惟始入住位。較前涅槃義則短也。文長者。以",
    "X15n0303_004:0427c07": "一經要義。下手工夫。全在此科。故不但本科較前",
    "X15n0303_004:0427c08": "為長。次下釋二疑。示倫次。選本根。皆所以足此科",
    "X15n0303_004:0427c09": "之義。問圓通如何始入住位。答。圓頓法門。功夫惟",
    "X15n0303_004:0427c10": "在住前。住後。則一超直入矣。又此科對前科。前是",
    "X15n0303_004:0427c11": "顯果遠而究竟。此是顯因巧而證速也。以經於六",
    "X15n0303_004:0427c12": "根。尚選圓根。文云。圓根與不圓根。日劫相倍。何況",
    "X15n0303_004:0427c13": "較之從識從塵而入者。則豈止於日劫之倍哉。故",
    "X15n0303_004:0427c14": "知此之法門。最巧而至速矣。○鍾云。決定義。謂決",
    "X15n0303_004:0427c15": "定而不可易者。初義令審因地發心。為進修基。而",
    "X15n0303_004:0427c16": "指五濁為生死根本。即虗空滅生者也。令其擇之",
    "X15n0303_004:0427c17": "旋之。而依圓湛不生滅性以成功。次義令審煩惱",
    "X15n0303_004:0427c18": "根本。使知所降服。取如來位。而指六根媒賊劫家。",
    "X15n0303_004:0427c19": "繼以世界相涉之義。備顯六根數量優劣。令知所",
    "X15n0303_004:0427c20": "擇也。既得無生滅性。為因地心。又審煩惱根本。選",
    "X15n0303_004:0427c21": "擇圓根。一門深入。則六根俱降服。而可圓成果地",
    "X15n0303_004:0427c22": "覺矣。",
    "X15n0303_004:0427c23": "阿難。第一義者。汝等若欲捐捨聲聞。修菩薩乘。入佛",
    "X15n0303_004:0427c24": "知見。應當審觀因地發心。與果地覺。為同為異。阿難。",
    "X15n0303_004:0428a01": "若於因地。以生滅心。為本修因。而求佛乘不生不滅。",
    "X15n0303_004:0428a02": "無有是處。以是義故。汝當照明諸器世間可作之法。",
    "X15n0303_004:0428a03": "皆從變滅。阿難。汝觀世間可作之法。誰為不壞。然終",
    "X15n0303_004:0428a04": "不聞爛壞虗空。何以故。空非可作。由是始終無壞滅",
    "X15n0303_004:0428a05": "故。則汝身中。堅相為地。潤溼為水。煖觸為火。動搖為",
    "X15n0303_004:0428a06": "風。由此四纏。分汝湛圓玅覺明心。為視為聽。為覺為",
    "X15n0303_004:0428a07": "察。從始入終。五疊渾濁。云何為濁。阿難。譬如清水清",
    "X15n0303_004:0428a08": "潔本然。即彼塵土灰沙之倫。本質留礙。二體法爾性",
    "X15n0303_004:0428a09": "不相循。有世間人。取彼土塵。投于淨水。土失留礙。水",
    "X15n0303_004:0428a10": "亡清潔。容貌汩然。名之為濁。汝濁五重。亦復如是。",
    "X15n0303_004:0428a11": "此發明第一決定以因同果澄濁頓入涅槃也。阿",
    "X15n0303_004:0428a12": "難。所謂第一義者。凡一切功德。皆在初心。若離初",
    "X15n0303_004:0428a13": "發念。則不成無上道。汝等若欲捐捨小乘。修菩薩",
    "X15n0303_004:0428a14": "一乘圓頓而入佛知見者。應當審觀因地發心。與",
    "X15n0303_004:0428a15": "果地覺位。為同為異。阿難。若於因地。仍用舊時名",
    "X15n0303_004:0428a16": "言所薰。業種所起。生滅識心。為本修之因。而欲求",
    "X15n0303_004:0428a17": "佛乘不生不滅真常之果。如敲冰索火。掘地覓天。",
    "X15n0303_004:0428a18": "無有是處。葢生滅心。有作無常者也。不生滅心。無",
    "X15n0303_004:0428a19": "作不壞者也。以是因果須同之義故。汝且徧觀諸",
    "X15n0303_004:0428a20": "器世間。常無常品。凡可作之法。畢竟無常。皆從變",
    "X15n0303_004:0428a21": "滅。如夢幻泡影是也。借曰不滅。阿難。汝又詳觀世",
    "X15n0303_004:0428a22": "間可作有為之法。誰為不壞者。雖有善壞。然終不",
    "X15n0303_004:0428a23": "聞爛壞虗空。何以故。空非可作。既無可作。亦無可",
    "X15n0303_004:0428a24": "壞故。然則欲求不生滅果。須取無作不壞之因。不",
    "X15n0303_004:0428b01": "應復用生滅心矣。所以必取無生滅為因心者。果",
    "X15n0303_004:0428b02": "何故耶。良以眾生心海。現為五濁昏擾。無時清明。",
    "X15n0303_004:0428b03": "今欲澄之以取涅槃玅德。非湛圓不生滅性以為",
    "X15n0303_004:0428b04": "因心。必不能也。夫此湛圓玅覺明心。本無昏濁。何",
    "X15n0303_004:0428b05": "由而有昏濁。則汝身中。堅相為地。如骨肉之類。潤",
    "X15n0303_004:0428b06": "溼為水。涕唾之類。煖觸為火。煩熱之類。動搖為風。",
    "X15n0303_004:0428b07": "呼吸之類。由此四大所纏。遂分汝湛圓本體。裂為",
    "X15n0303_004:0428b08": "六根。在眼為視。在耳為聽。在鼻舌身為覺。在意為",
    "X15n0303_004:0428b09": "察。所謂本一精明。成六和合。於本無分隔中。自成",
    "X15n0303_004:0428b10": "分隔。而從始入終。共計有五重渾濁矣。然何以謂",
    "X15n0303_004:0428b11": "之濁也。阿難。譬如清水。清潔者。其本然也。若彼塵",
    "X15n0303_004:0428b12": "土灰沙之倫。質則留礙。而有形塊。此二體者。本來",
    "X15n0303_004:0428b13": "一定。性不相干。忽有人焉。取彼土塵。投此淨水。則",
    "X15n0303_004:0428b14": "留礙者。失其留礙。清潔者。亡其清潔。而容貌汩然。",
    "X15n0303_004:0428b15": "昏擾不定。故名之為濁也。吾謂汝濁五重。亦復如",
    "X15n0303_004:0428b16": "是。清淨覺心。本與四大六根。了無交涉。由彼最初",
    "X15n0303_004:0428b17": "一念忽起。遂分能所。而清淨覺心。渾濁不見。與水",
    "X15n0303_004:0428b18": "之因土塵而濁者。何以異哉。",
    "X15n0303_004:0428b19": "阿難。汝見虗空。徧十方界。空見不分。有空無體。有見",
    "X15n0303_004:0428b20": "無覺。相織妄成。是第一重。名為劫濁。汝身現摶四大",
    "X15n0303_004:0428b21": "為體。見聞覺知。壅令留礙。水火風土。旋令覺知。相織",
    "X15n0303_004:0428b22": "妄成。是第二重。名為見濁。又汝心中憶識誦習。性發",
    "X15n0303_004:0428b23": "知見。容現六塵。離塵無相。離覺無性。相織妄成。是第",
    "X15n0303_004:0428b24": "三重。名煩惱濁。又汝朝夕生滅不停。知見每欲留於",
    "X15n0303_004:0428c01": "世間。業運每常遷於國土。相織妄成。名眾生濁。汝等",
    "X15n0303_004:0428c02": "見聞元無異性。眾塵隔越。無狀異生。性中相知。用中",
    "X15n0303_004:0428c03": "相背。同異失準。相織妄成。是第五重名為命濁。",
    "X15n0303_004:0428c04": "此別明五濁相也。阿難。何謂五疊渾濁。第一重者。",
    "X15n0303_004:0428c05": "依於色陰。即汝舉頭見空時。四無邊畔。不知誰為",
    "X15n0303_004:0428c06": "見而誰為空。空與見。混作一團。而無所分別。前云",
    "X15n0303_004:0428c07": "縱令虗空亦有名字。是空本有清淨之體也。今與",
    "X15n0303_004:0428c08": "見相混。則空為擾擾之空。而亡其空之體矣。前云",
    "X15n0303_004:0428c09": "見空之時。見非是空。是見本有明了之覺也。今與",
    "X15n0303_004:0428c10": "空相混則見為蒙蒙之見。而亡其見之覺矣。頑空",
    "X15n0303_004:0428c11": "妄見。綿綿密密。如經緯密織。而妄相以成。此第一",
    "X15n0303_004:0428c12": "重。名為劫濁。以見該四性。(聞覺知)空該四大。而山河",
    "X15n0303_004:0428c13": "等。有成住壞空之劫也。第二重者。依於受陰。湛圓",
    "X15n0303_004:0428c14": "中。本無內四大之身相。汝投胎時。吸取父精母血。",
    "X15n0303_004:0428c15": "而成四大之身。於是見聞覺知。元一精明。本無留",
    "X15n0303_004:0428c16": "礙。由汝四大壅塞。不能通融。無留礙者。成留礙矣。",
    "X15n0303_004:0428c17": "地水火風。元是一物。本無知覺。被此精明。領以為",
    "X15n0303_004:0428c18": "境。令生覺受。無知覺者。有覺知矣。一旋一壅。如一",
    "X15n0303_004:0428c19": "經一緯。密織而不可分。故四大本無情之物。由因",
    "X15n0303_004:0428c20": "妄織。雖針鋒草刺。咸有痛覺。是以眾生堅起我見。",
    "X15n0303_004:0428c21": "為諸見之王。六十二見。咸統於此。此第二重。名為",
    "X15n0303_004:0428c22": "見濁。第三重者。依於想陰。又汝心中。憶過去境。識",
    "X15n0303_004:0428c23": "現在塵。誦未來境。如是虗習。皆是意識用事。此意",
    "X15n0303_004:0428c24": "識性。發生妄覺。此意識相。容現六塵。覺離六塵。則",
    "X15n0303_004:0429a01": "覺無自相。塵離妄覺。則塵無自性。二法更互相依。",
    "X15n0303_004:0429a02": "亦如經緯密織。緣塵盈念。無時而不勞擾。是第三",
    "X15n0303_004:0429a03": "重。名煩惱濁。(煩擾也惱勞也)第四重者。依於行陰。湛圓中。",
    "X15n0303_004:0429a04": "本無生死。但汝朝夕。念念遷流。生滅不停。生從順",
    "X15n0303_004:0429a05": "習。凡夫無不貪生。故知見(猶言形質也)每欲留於世間。",
    "X15n0303_004:0429a06": "死從變流。而凡夫無自由分。故業運(猶云業識也)每常",
    "X15n0303_004:0429a07": "遷於國土。(三界四生無不入也)一流一遷。亦如一經一緯。密",
    "X15n0303_004:0429a08": "織而不可分。遂有無邊生死。由因此故。流轉七趣。",
    "X15n0303_004:0429a09": "變幻一切眾生之相。是第四重。名眾生濁。第五重",
    "X15n0303_004:0429a10": "者。依於識陰。(偏指第八不取前六)汝等見聞六根。元是一體。",
    "X15n0303_004:0429a11": "而無異性。祗因色聲等眾塵隔越。故根為塵裂。而",
    "X15n0303_004:0429a12": "無狀異生。然本一精明。事同一家。故性中相知。如",
    "X15n0303_004:0429a13": "眼亦知聞。耳亦知見之類。既成六用。各開門戶。故",
    "X15n0303_004:0429a14": "用中相背。如眼不能聞。耳不能見之類。性中相知。",
    "X15n0303_004:0429a15": "似同而非異。用中相背。又異而非同。或同或異。二",
    "X15n0303_004:0429a16": "不可定。故俱失其準。一同一異。亦如經緯密織。以",
    "X15n0303_004:0429a17": "此六根結滯。而命託其中。體用俱不自在。是第五",
    "X15n0303_004:0429a18": "重。名為命濁。(所以依於識陰者。以根中無分別之見聞。正是第八見分也)此五",
    "X15n0303_004:0429a19": "濁者。自一念晦昧為空之後。便不得澄清。欲復湛",
    "X15n0303_004:0429a20": "圓之體。當亟求澄濁之方矣。",
    "X15n0303_004:0429a21": "阿難。汝今欲令見聞覺知遠契如來常樂我淨。應當",
    "X15n0303_004:0429a22": "先擇生死根本。依不生滅圓湛性成。以湛旋其虗妄",
    "X15n0303_004:0429a23": "滅生。伏還元覺。得元明覺無生滅性。為因地心。然後",
    "X15n0303_004:0429a24": "圓成果地修證。如澄濁水。貯於靜器。靜深不動。沙土",
    "X15n0303_004:0429b01": "自沉。清水現前。名為初伏客塵煩惱。去泥純水。名為",
    "X15n0303_004:0429b02": "永斷根本無明。明相精純。一切變現。不為煩惱。皆合",
    "X15n0303_004:0429b03": "涅槃清淨玅德(見聞覺知眾生現具六根中性。即本覺也。常樂我淨如來無餘涅槃。即究",
    "X15n0303_004:0429b04": "竟覺也)。",
    "X15n0303_004:0429b05": "此教以澄濁趨果之方也。阿難。凡夫本覺湛圓。雖",
    "X15n0303_004:0429b06": "與佛同。以有眾生濁。則遷流生死。故失真常。以有",
    "X15n0303_004:0429b07": "煩惱濁。則法塵勞擾。故失真樂。以有劫濁。則空界",
    "X15n0303_004:0429b08": "無情。故失真我。以有見濁命濁。則根身不淨。故失",
    "X15n0303_004:0429b09": "真淨。今欲即以具五濁之四性。而遠契如來四德。",
    "X15n0303_004:0429b10": "以頓證極果者。其道安在。彼生死根本者。即六處",
    "X15n0303_004:0429b11": "識心也。凡外權小。悉取之而錯亂修習。皆為因不",
    "X15n0303_004:0429b12": "同果。今決定擇去而不用焉。不生滅圓湛性成者。",
    "X15n0303_004:0429b13": "即根中所具。吾前十番顯示。二見剖瑩。近具六根。",
    "X15n0303_004:0429b14": "遠周萬法者。凡外權小。迷昧之而日用不知。今決",
    "X15n0303_004:0429b15": "取而依之。既依此湛性。即用此湛性。以旋其虗妄",
    "X15n0303_004:0429b16": "生滅之五濁。(旋字極玅澄水者攬之使旋則塵自落矣)而伏還元覺之",
    "X15n0303_004:0429b17": "體。由是得圓明覺無生滅性。為因地心。則因同於",
    "X15n0303_004:0429b18": "果矣。此是十信滿心。自此歷初住以去至等覺。為",
    "X15n0303_004:0429b19": "果地之修。玅覺為果地之證。然後圓成果地修證。",
    "X15n0303_004:0429b20": "則果同於因矣。再合前喻。如澄濁水者。貯於靜器。",
    "X15n0303_004:0429b21": "靜深不動。則沙土自澄。而清水現前。沙土。即五重",
    "X15n0303_004:0429b22": "渾濁也。靜器。即根中性也。清水。即湛圓本體也。到",
    "X15n0303_004:0429b23": "此田地。名為初伏客塵煩惱。方斷界內見思矣。然",
    "X15n0303_004:0429b24": "前之沙土初沉。泥猶未去。喻若無明之伏而未斷",
    "X15n0303_004:0429c01": "也。若去泥純水。方可名為永斷根本無明。而界外",
    "X15n0303_004:0429c02": "見思悉斷矣。二種無明既盡。則明相精純。毫無纖",
    "X15n0303_004:0429c03": "翳。任一切變現根身器界乃至示居生死。互融六",
    "X15n0303_004:0429c04": "根。隨意縱橫。則無煩惱。悉成玅用。皆與如來常樂",
    "X15n0303_004:0429c05": "我淨。涅槃玅德。相為昭合。亦如泥盡水純。任攪不",
    "X15n0303_004:0429c06": "復渾也。夫以涅槃遠果。惟取契於因地發心如此。",
    "X15n0303_004:0429c07": "汝等可不於審觀加之意哉。○問。審因心。而必因",
    "X15n0303_004:0429c08": "見聞覺知者何也。答。由此四纏。分汝湛圓玅覺明",
    "X15n0303_004:0429c09": "心。為視聽覺察。故見聞覺知。全是玅覺明心。是則",
    "X15n0303_004:0429c10": "既由見聞覺知而成濁。必由見聞覺知而澄濁。所",
    "X15n0303_004:0429c11": "謂既從地倒。還從地起也。大智度論云。譬如清淨",
    "X15n0303_004:0429c12": "池水。狂象入中。令其渾濁。若明珠入。水即清淨。不",
    "X15n0303_004:0429c13": "得言水外無象無珠。心亦如是。煩惱入心。能令心",
    "X15n0303_004:0429c14": "濁。諸慈悲等善法入心。能令心淨。然垢淨不定。真",
    "X15n0303_004:0429c15": "妄從緣。若昧之。則念念輪迴。遺失真性。若照之。則",
    "X15n0303_004:0429c16": "心心寂滅。圓證涅槃。是以楔出楔。將粗接粗。若不",
    "X15n0303_004:0429c17": "執妄。尚不說空。幻影潛消。智光息燄矣。○第一決",
    "X15n0303_004:0429c18": "定以因同果澄濁頓入涅槃竟。",
    "X15n0303_004:0429c19": "第二義者。汝等必欲發菩提心。於菩薩乘生大勇猛。",
    "X15n0303_004:0429c20": "決定棄捐諸有為相。應當審詳煩惱根本。此無始來。",
    "X15n0303_004:0429c21": "發業潤生。誰作誰受。阿難。汝修菩提。若不審觀煩惱",
    "X15n0303_004:0429c22": "根本。則不能知虗妄根塵何處顛倒。處尚不知。云何",
    "X15n0303_004:0429c23": "降伏取如來位。阿難。汝觀世間解結之人。不見所結。",
    "X15n0303_004:0429c24": "云何知解。不聞虗空被汝隳裂。何以故。空無相形。無",
    "X15n0303_004:0430a01": "結解故。則汝現前眼耳鼻舌。及與身心。六為賊媒。自",
    "X15n0303_004:0430a02": "劫家寶。由此無始眾生世界(世界即世間也)生纏縛故。於器",
    "X15n0303_004:0430a03": "世間。不能超越。",
    "X15n0303_004:0430a04": "此發明第二決定從根解結脫纏頓入圓通也。所",
    "X15n0303_004:0430a05": "謂第二義者。佛慈利生雖急。而施教須待發心。汝",
    "X15n0303_004:0430a06": "等必欲發菩提心。於菩薩一乘。生大勇猛。直欲圓",
    "X15n0303_004:0430a07": "滿六度萬行。而決定棄捐權小舊修。以生滅心為",
    "X15n0303_004:0430a08": "因。諸有為相者。其下手功夫安在。彼生死是苦果",
    "X15n0303_004:0430a09": "根本。即六識也。煩惱是苦因根本。即六根也。煩惱",
    "X15n0303_004:0430a10": "既即六根。是六識為生死根本。而六根復為六識",
    "X15n0303_004:0430a11": "根本。汝等應當審詳此煩惱根本。從無始來。現陰",
    "X15n0303_004:0430a12": "所發之業。中陰所潤之生。(即求父母時憎愛等無明)正是煩惱。",
    "X15n0303_004:0430a13": "然誰為作之。而誰為受之。則根本可推矣。葢根即",
    "X15n0303_004:0430a14": "八識。八識引起六識。全是煩惱。而為苦因。六識招",
    "X15n0303_004:0430a15": "引生死。而為苦果。粗論似惟六識作之。而細推實",
    "X15n0303_004:0430a16": "是八識自作。現觀似當六識受之。而六壞惟是八",
    "X15n0303_004:0430a17": "識自受。故曰自作自受也。可見六根為煩惱根本",
    "X15n0303_004:0430a18": "矣。阿難。汝修菩提。若不審觀煩惱根本者。則內而",
    "X15n0303_004:0430a19": "虗妄之根。如四大六根之肉身。外而虗妄之塵。如",
    "X15n0303_004:0430a20": "虗空無情之器界。皆不能知其顛倒在於何處。處",
    "X15n0303_004:0430a21": "尚不知。云何降伏此虗妄顛倒。而取如來極果之",
    "X15n0303_004:0430a22": "位乎。然根身器界。雖極廣大。而的實結處。至為簡",
    "X15n0303_004:0430a23": "要不繁。決當知而後可解也。阿難。汝觀世間以繩",
    "X15n0303_004:0430a24": "作結。雖諸股共成結體。而的實所結之處。惟在一",
    "X15n0303_004:0430b01": "股。若不真見而知之。則終不能解。苟能見之。即知",
    "X15n0303_004:0430b02": "解之矣。以喻明之。除是虗空。不被隳裂。元無相形。",
    "X15n0303_004:0430b03": "無結可解。其餘有相形者。有結必解也。則知除是",
    "X15n0303_004:0430b04": "根中無形性體。無結可解。若六精墮於勝浮二根。",
    "X15n0303_004:0430b05": "根有相形。有結必解也。然則孰為真實結處之體",
    "X15n0303_004:0430b06": "乎。則汝現前眼耳鼻舌。及與身心。(心即意根也)此六根",
    "X15n0303_004:0430b07": "者。與六識之賊為媒。根引識起。顛倒分別。遂將如",
    "X15n0303_004:0430b08": "來藏中。諸大家寶。悉皆劫為外之六塵。如世間外",
    "X15n0303_004:0430b09": "賊。必賴家內奸人勾引指教。方能成劫也。家寶既",
    "X15n0303_004:0430b10": "劫。則圓通者去。而留礙者存。雖欲不結。不可得矣。",
    "X15n0303_004:0430b11": "夫有情根身。所謂眾生世間也。無情器界。所謂器",
    "X15n0303_004:0430b12": "世間也。此之二法。盡一切法。眾生於二。徧成纏縛。",
    "X15n0303_004:0430b13": "皆不自在。總為結體。然的實結處。不在器界。惟在",
    "X15n0303_004:0430b14": "根身。由此無始眾生世間。生纏縛故。根既結矣。於",
    "X15n0303_004:0430b15": "器世間。豈能超越。得無礙乎。是則根若一解。不惟",
    "X15n0303_004:0430b16": "於身自在。而於器亦超越。得大自在矣。(後文觀音三十二應",
    "X15n0303_004:0430b17": "即超越之相也)是故迷者求出三界。悟者但解六根也。○",
    "X15n0303_004:0430b18": "人但知六識為內賊。劫家寶。不知招引內賊劫家",
    "X15n0303_004:0430b19": "寶者。實六根也。故知起惑是六根。造業是六根。受",
    "X15n0303_004:0430b20": "報是六根。劫家寶亦是六根。此六根者。實為生死",
    "X15n0303_004:0430b21": "結元。故前云誰作誰受。後云自劫。是呼應處。",
    "X15n0303_004:0430b22": "阿難。云何名為眾生世界(但約根身非干器界)世為遷流。界為",
    "X15n0303_004:0430b23": "方位。汝今當知。東西南北。東南西南。東北西北。上下",
    "X15n0303_004:0430b24": "為界。過去未來現在為世。方位有十。流數有三。一切",
    "X15n0303_004:0430c01": "眾生。織妄相成。身中貿遷。世界相涉。而此界性。設雖",
    "X15n0303_004:0430c02": "十方。定位可明。世間秪目東西南北。上下無位。中無",
    "X15n0303_004:0430c03": "定方。四數必明。興世相涉。三四四三。宛轉十二。流變",
    "X15n0303_004:0430c04": "三疊。一十百千。總括始終。六根之中。各各功德(此德字活",
    "X15n0303_004:0430c05": "看只當用字能字之意)有千二百。",
    "X15n0303_004:0430c06": "此約眾生世界以顯六根數量也。行人已知解結",
    "X15n0303_004:0430c07": "必從於根。然根乃有六。解惟從一。不可不擇。欲擇",
    "X15n0303_004:0430c08": "根者。當須通達六根數量。不知數量。憑何選擇。此",
    "X15n0303_004:0430c09": "科所以顯數量也。阿難。云何名為眾生世界。世屬",
    "X15n0303_004:0430c10": "於時。以遷流不住為義。■界屬於處。以方位定在",
    "X15n0303_004:0430c11": "為義。汝今當知。四正四隅上下為界。則是方位有",
    "X15n0303_004:0430c12": "十矣。過去未來現在為世。則是世數有三矣。此世",
    "X15n0303_004:0430c13": "界。乃身中之世界也。夫一切眾生。皆由諸妄。交織",
    "X15n0303_004:0430c14": "而成此身。故世興界。即在身中。貿易遷流。彼此相",
    "X15n0303_004:0430c15": "涉。未甞停住。人自不知耳。然界雖十方。而十方中。",
    "X15n0303_004:0430c16": "唯取四方為正。不取上下。以上下皆是四方之上",
    "X15n0303_004:0430c17": "下。無定位故。不取四隅。以四隅之中。以兩方交接",
    "X15n0303_004:0430c18": "而得名。無定方故。四數既明。興三世相涉。或世涉",
    "X15n0303_004:0430c19": "方。而成三四。固十二也。或方涉世。而成四三。亦十",
    "X15n0303_004:0430c20": "二也。宛轉俱是十二。於是遷流變易。自一而成三",
    "X15n0303_004:0430c21": "疊。而一十百千。數以次增焉。今且以方涉世明之。",
    "X15n0303_004:0430c22": "第一約四方各論三世。共成十二。第二於東方三",
    "X15n0303_004:0430c23": "世。變一為十。遂成三十。南西北方。亦復如是。四方",
    "X15n0303_004:0430c24": "各三十。成一百二十。第三於東方三十。變十為百。",
    "X15n0303_004:0431a01": "遂成三百。三方亦爾。四方各三百。成一千二百。以",
    "X15n0303_004:0431a02": "世涉方。例亦如此。所謂流變三疊。此世界自然之",
    "X15n0303_004:0431a03": "定數也。夫身中世界。即此六根。數既定於千二百。",
    "X15n0303_004:0431a04": "然則始於眼。終於意。總括六根。各各功德。亦千二",
    "X15n0303_004:0431a05": "百而已矣。所謂在聖不增。在凡不減。其統具數量。",
    "X15n0303_004:0431a06": "有如是也。○問。身中世界。世無可議。界似不通。何",
    "X15n0303_004:0431a07": "以故。界有定位。身常轉移故。答。身外可見轉移。身",
    "X15n0303_004:0431a08": "中豈覺轉移。如世界非真不動。當亦時時轉動。雜",
    "X15n0303_004:0431a09": "華經。明世界游行往來。過百千萬世界。而世界中",
    "X15n0303_004:0431a10": "人。但見不動不移。豈能覺哉。當知身中亦有定位。",
    "X15n0303_004:0431a11": "界外亦見轉移。何用情計乎。○又此千二百數。但",
    "X15n0303_004:0431a12": "是統論凡夫所具。非即真性勝用。即如下文耳舌",
    "X15n0303_004:0431a13": "意三。圓滿千二。亦比餘根稍圓而已。豈徧周法界",
    "X15n0303_004:0431a14": "之謂哉。故知稱真聖人。六根功德。數皆無量。○且",
    "X15n0303_004:0431a15": "此科之意。但是欲令選根。不得不明數量。非是正",
    "X15n0303_004:0431a16": "修行處。而修行正意。惟在耳根圓通。長水剋意深",
    "X15n0303_004:0431a17": "擇。畫圖示人。乃謂修行意惟在此。是雖別有理據。",
    "X15n0303_004:0431a18": "而不知遮晦本修正意。智者不應惑之也。○鍾云。",
    "X15n0303_004:0431a19": "三四相涉。以三乘四。以四乘三。俱成十二。是一疊",
    "X15n0303_004:0431a20": "也。即此十二。一各變十。成一百二十。是二疊也。即",
    "X15n0303_004:0431a21": "此一百二十。十各變百。成一千二百。是三疊也。",
    "X15n0303_004:0431a22": "阿難。汝復於中。克定優劣。如眼觀見。後暗前明。前方",
    "X15n0303_004:0431a23": "全明。後方全暗。左右旁觀。三分之二。統論所作。功德",
    "X15n0303_004:0431a24": "不全。三分言功。一分無德。當知眼惟八百功德。如耳",
    "X15n0303_004:0431b01": "周聽。十方無遺。動若邇遙。靜無邊際。當知耳根圓滿",
    "X15n0303_004:0431b02": "一千二百功德。如鼻齅聞。通出入息。有出有入。而闕",
    "X15n0303_004:0431b03": "中交。驗於鼻根。三分闕一。當知鼻惟八百功德。如舌",
    "X15n0303_004:0431b04": "宣揚。盡諸世間出世間智。言有方分。理無窮盡。當知",
    "X15n0303_004:0431b05": "舌根圓滿一千二百功德。如身覺觸識於違順。合時",
    "X15n0303_004:0431b06": "能覺。離中不知。離一合雙。驗於身根。三分闕一。當知",
    "X15n0303_004:0431b07": "身惟八百功德。如意默容十方三世一切世間出世",
    "X15n0303_004:0431b08": "間法。惟聖與凡。無不包容盡其涯際。當知意根圓滿",
    "X15n0303_004:0431b09": "一千二百功德。",
    "X15n0303_004:0431b10": "此揀別隨方數量也。諸方互有優劣。而娑婆三優",
    "X15n0303_004:0431b11": "三劣。仍可獨推一根最優。故須揀別也。夫六根數",
    "X15n0303_004:0431b12": "量。以世界相涉論。固無優劣矣。然既謂之根。豈無",
    "X15n0303_004:0431b13": "全缺。既有全缺。豈無優劣。阿難。汝復於此六根之",
    "X15n0303_004:0431b14": "中。克定其孰為優。孰為劣焉。如眼以觀見為用者",
    "X15n0303_004:0431b15": "也。不見後。故暗。見前。故明。以前方之明。合後方之",
    "X15n0303_004:0431b16": "暗。及左右旁觀。是為四方。以功德論。四方各二百。",
    "X15n0303_004:0431b17": "四隅各一百。今眼所見前。及左右。三方。已成六百。",
    "X15n0303_004:0431b18": "并前二隅二百。共成八百。惟後一方二百。及後二",
    "X15n0303_004:0431b19": "隅二百不見。就一千二百而三分之。今得八百。是",
    "X15n0303_004:0431b20": "三分之二也。就四方而四分之。今見三方。是三分",
    "X15n0303_004:0431b21": "言功也。不見一方。是一分無德也。當知眼唯八百",
    "X15n0303_004:0431b22": "功德。而不成圓滿矣。如耳以聽為用者也。然其聽",
    "X15n0303_004:0431b23": "最周。十方無遺。動而有聲。便知其若邇若遙。靜而",
    "X15n0303_004:0431b24": "無聲。更徹於無邊無際。如十方擊鼓。十處俱聞。萬",
    "X15n0303_004:0431c01": "籟寂然。萬境不礙。當知耳根圓滿一千二百功德。",
    "X15n0303_004:0431c02": "於諸根為最優也。如鼻以齅聞為用者也。齅則通",
    "X15n0303_004:0431c03": "出入息。然有出有入。而闕中交。如調適之息。出盡",
    "X15n0303_004:0431c04": "少停。後乃方入。當少停時。所謂缺中交也。息既有",
    "X15n0303_004:0431c05": "缺。功豈能全。故惟八百已矣。(長水曰出入中交共成三分。一分四",
    "X15n0303_004:0431c06": "百。闕于中交。故惟八百而已)如舌之為用。不論甞味。而論宣揚。",
    "X15n0303_004:0431c07": "盡諸世間智。出世間智。皆能揚之。雖言有方分。詞",
    "X15n0303_004:0431c08": "或局也。而理無窮盡。義徧通也。是故世諦語言。至",
    "X15n0303_004:0431c09": "粗淺者。皆通至理。當知舌根圓滿一千二百功德。",
    "X15n0303_004:0431c10": "亦云優矣。(如祖師聞婬詞而悟道。出世智也。孔子聽孺歌。而警心。世間智也。若是則愚者",
    "X15n0303_004:0431c11": "之言。亦具二智)如身以覺觸為用者也。觸則有違有順。然",
    "X15n0303_004:0431c12": "合時能覺。離中不知。離中不知。是缺一分。合時能",
    "X15n0303_004:0431c13": "覺。有違有順。是具二分。以身根三分驗之。而闕離",
    "X15n0303_004:0431c14": "中之一。當知身惟八百功德。不成圓滿也。如意以",
    "X15n0303_004:0431c15": "受熏持種為用者也。故能默容十方三世。乃至世",
    "X15n0303_004:0431c16": "出世法。若凡若聖。無不包容。盡其涯際。是則意根",
    "X15n0303_004:0431c17": "圓滿一千二百功德。亦云優矣。六根功德。數量有",
    "X15n0303_004:0431c18": "優有劣。為汝所當克定者如此。○問。通達一切法",
    "X15n0303_004:0431c19": "者。則能包容盡際。而未通達者。無有此能。何均稱",
    "X15n0303_004:0431c20": "圓滿。答。意根本具此能。而愚者不能引發。非意根",
    "X15n0303_004:0431c21": "之罪也。譬如剛刃本能解斷。而拙工不能磨礪。非",
    "X15n0303_004:0431c22": "剛刃之罪也。",
    "X15n0303_004:0431c23": "阿難。汝今欲逆生死欲流。返窮流根。至不生滅。當騐",
    "X15n0303_004:0431c24": "此等六受用根。(領納塵境為受。發作功能為用)誰合誰離。誰深誰淺。",
    "X15n0303_004:0432a01": "誰為圓通。誰不圓滿。若能於此。悟圓通根。(但云悟圓者。語略也",
    "X15n0303_004:0432a02": "葢選根取離深圓。而捨合淺缺今以六義推驗。則隱然惟耳根全當其選。良以眼雖同為離知而深圓不及。舌",
    "X15n0303_004:0432a03": "雖同其圓滿而離深不及。意雖同其深圓而純離不及。也。然則三義具全者。惟耳根而已)逆彼無",
    "X15n0303_004:0432a04": "始織妄業流。得循圓通。與不圓根。日劫相倍。我今備",
    "X15n0303_004:0432a05": "顯六湛圓明本所功德。數量如是。隨汝詳擇其可入",
    "X15n0303_004:0432a06": "者。吾當發明令汝增進。十方如來。於十八界。一一修",
    "X15n0303_004:0432a07": "行。皆得圓滿無上菩提。於其中間。亦無優劣。但汝下",
    "X15n0303_004:0432a08": "劣。未能於中圓自在慧。故我宣揚。令汝但於一門深",
    "X15n0303_004:0432a09": "入。入一無妄。彼六知根。一時清淨。",
    "X15n0303_004:0432a10": "上顯六根功德有全缺已。此令其揀選六根之中",
    "X15n0303_004:0432a11": "誰為圓根也。阿難。六根既為煩惱根本。即是生死",
    "X15n0303_004:0432a12": "深源。故順之則生死始。逆之則輪迴息。汝今欲逆",
    "X15n0303_004:0432a13": "生死欲流。(欲即五塵又名五欲)從淺至深。返窮流根。務令生",
    "X15n0303_004:0432a14": "死源竭。以至不生滅性者。別無下手工夫。應當勘",
    "X15n0303_004:0432a15": "驗此等能受用之六根。誰為合中知。誰為離中知。",
    "X15n0303_004:0432a16": "誰深而難測。誰淺而易知。誰為用具而圓通。誰為",
    "X15n0303_004:0432a17": "用缺而不圓。若能向此六受用根中。自推自勘。悟",
    "X15n0303_004:0432a18": "得何者是圓通根。可用之以逆彼無始塵欲交結。",
    "X15n0303_004:0432a19": "流生死者。既得循此圓通。若與不離不深不圓之",
    "X15n0303_004:0432a20": "根。較功量德。有如日劫相倍矣。今我備顯六根中",
    "X15n0303_004:0432a21": "湛圓明性。乃是眾生本具。箇箇皆同。非由修行造",
    "X15n0303_004:0432a22": "作而然。其功德有全有缺。數量如是。但隨汝意樂。",
    "X15n0303_004:0432a23": "詳擇其中。有可入處(朗然無疑之謂悟。決定取用之謂擇。悟須自悟。擇須自擇。",
    "X15n0303_004:0432a24": "不與說破何根也)吾當發明漸次修行功夫。令汝直往向",
    "X15n0303_004:0432b01": "前。不生退墮。然我心欲令汝自擇而不為汝擇者。",
    "X15n0303_004:0432b02": "亦自有故。良以十方如來隨方之機。千差萬別。任",
    "X15n0303_004:0432b03": "於十八界。乃至七大。一一修行。門門可入。皆得圓",
    "X15n0303_004:0432b04": "滿無上菩提。曾無優劣。供人揀擇。所謂聖性無不",
    "X15n0303_004:0432b05": "通。順逆皆方便也。但汝下劣之根。未得圓通自在",
    "X15n0303_004:0432b06": "智慧。於六根門頭。未免室礙。故我宣揚。令汝在六",
    "X15n0303_004:0432b07": "門中。獨選一門深入。若深入一門。得一根無妄。則",
    "X15n0303_004:0432b08": "一解一切解。彼六知根。一時清淨。皆得解脫。不勞",
    "X15n0303_004:0432b09": "餘力矣。夫上來六義推騐耳根。既已密示。且由悟",
    "X15n0303_004:0432b10": "而修。由修而證。則解結功夫。大槩已略周矣。○開",
    "X15n0303_004:0432b11": "頭一逆字。是轉凡入聖之玅用。如流逸奔色。順也。",
    "X15n0303_004:0432b12": "返流旋一。逆也。又如易之地天為泰。天地為否。地",
    "X15n0303_004:0432b13": "山為謙。山地為剝。皆逆義也。故曰。五行順行。大地",
    "X15n0303_004:0432b14": "火坑。五行顛倒。大地法寶。易。逆數也。要知修行無",
    "X15n0303_004:0432b15": "別巧玅。只此逆字。該括無餘。按後觀音圓通。入流",
    "X15n0303_004:0432b16": "忘所等。即逆生死流也。聞所聞盡等。即返窮流根",
    "X15n0303_004:0432b17": "也。寂滅現前。即至無生滅也。○鍾云。淺深二字。註",
    "X15n0303_004:0432b18": "多不妥。吾意合離。揀鼻舌身三根。圓不圓。揀眼鼻",
    "X15n0303_004:0432b19": "身三根。此是專揀意根。當承欲流說來。以心念紛",
    "X15n0303_004:0432b20": "為緒為欲流之深者。覺觀出思惟為欲流之淺者。",
    "X15n0303_004:0432b21": "深則難足。淺則易乾也。○又云。動若遐邇靜無邊",
    "X15n0303_004:0432b22": "際者。隨彼之動。似有遠邇。在我之靜。周聽無邊也。",
    "X15n0303_004:0432b23": "阿難白佛言。世尊。云何逆流。深入一門。能令六根一",
    "X15n0303_004:0432b24": "時清淨。",
    "X15n0303_004:0432c01": "此因解不明徹故躡前二意以請益也。阿難白佛",
    "X15n0303_004:0432c02": "言。世尊。佛謂欲逆生死欲流至不生滅矣。不知何",
    "X15n0303_004:0432c03": "者。是生死欲流。是我所當逆者。又言六根功德既",
    "X15n0303_004:0432c04": "有優劣。則根根不同。云何一門深入。而六根一時",
    "X15n0303_004:0432c05": "清淨。料世尊必有說以處此矣。○此問不同後疑。",
    "X15n0303_004:0432c06": "葢疑為信之不及。而辨定是非。問為解之不徹。而",
    "X15n0303_004:0432c07": "請益開示。故佛下答。但是足前示而更加詳明。與",
    "X15n0303_004:0432c08": "之增解。非與之斷疑也。約明此之問意。方了後之",
    "X15n0303_004:0432c09": "答文矣。",
    "X15n0303_004:0432c10": "佛告阿難。汝今已得須陀洹果。已滅三界眾生世間",
    "X15n0303_004:0432c11": "見所斷惑。(見諦所斷之惑。即八十八使。亦名見流。謂意根對法塵。起分別見。因此見惑。流轉三",
    "X15n0303_004:0432c12": "界。不能出離。故斷此見惑。即證初果。入見道位也)然猶未知根中積生無始",
    "X15n0303_004:0432c13": "虗習。彼習要因修所斷得。(修道所斷之惑。即九十一品思惑也。又名欲流有流",
    "X15n0303_004:0432c14": "無明流。欲流者。謂五根貪愛五塵。名為思惑。由此思惑。流轉欲界。不能出離。故名欲流。有流者。因果不忘名之",
    "X15n0303_004:0432c15": "為有。謂色無色界思惑。因此思惑。流轉色無色界。故名有流。無明流者。無所明了。即三界思惑中癡。由此無明。",
    "X15n0303_004:0432c16": "流轉生死。故名無明流。斷此三流。即證四果。由二果至阿羅漢。皆名修道。故曰修所斷惑也。三界眾生世間者。",
    "X15n0303_004:0432c17": "以四住見思皆界內所斷。非已出世間者所斷也。以上明其我執未盡也)何況此中生住",
    "X15n0303_004:0432c18": "異滅。分劑頭數(生住異滅者。即菩薩所斷之惑。天台目為界外見思是也。又名同體無明。",
    "X15n0303_004:0432c19": "總攝法執中。分別俱生微細之惑。所謂塵沙無明。合為一住也。按起信三細中之業相。是生相。三細之後二。六",
    "X15n0303_004:0432c20": "粗之前三。為住相。六粗之三四為異相。第五為滅相。而第六不與焉。分劑頭數者。謂初住以上。至於玅覺。四十",
    "X15n0303_004:0432c21": "二品也。粗分四十二品。細分則應無量矣。以上顯其法執全在也)。",
    "X15n0303_004:0432c22": "此先答其所當逆之流相也。佛告阿難。汝雖已從",
    "X15n0303_004:0432c23": "凡入聖。證初果而預入聖流。然只斷得見惑。至於",
    "X15n0303_004:0432c24": "第八賴耶識中現行種子。無始習氣必因修道所",
    "X15n0303_004:0433a01": "斷者。謂之思惑。汝猶未知。在界內見思且然。何況",
    "X15n0303_004:0433a02": "此賴耶中。生住異滅。同體無明。所稱界外見思者。",
    "X15n0303_004:0433a03": "數量極多。豈汝二乘所測之境哉。汝問如何是流。",
    "X15n0303_004:0433a04": "即汝未斷之思惑。及塵沙無明之別惑。是乃欲流",
    "X15n0303_004:0433a05": "所在。而汝所當逆而反窮者矣。○向後五卷中之",
    "X15n0303_004:0433a06": "三空六結。皆由此立。而證道分之所斷者。亦此也。",
    "X15n0303_004:0433a07": "今汝且觀。現前六根。為一為六。阿難。若言一者。耳何",
    "X15n0303_004:0433a08": "不見。目何不聞。頭奚不履。足奚無語。若此六根。決定",
    "X15n0303_004:0433a09": "成六。如我今會與汝宣揚微玅法門。汝之六根。誰來",
    "X15n0303_004:0433a10": "領受。阿難言。我用耳聞。佛言。汝耳自聞。何關身口。口",
    "X15n0303_004:0433a11": "來問義。身起欽承。是故應知。非一終六。非六終一。終",
    "X15n0303_004:0433a12": "不汝根元一元六。阿難。當知是根非一非六。由無始",
    "X15n0303_004:0433a13": "來顛倒淪替。故於圓湛一六義生。汝須陀洹。雖得六",
    "X15n0303_004:0433a14": "銷。猶未亡一。如太虗空。參合羣器。由器形異。名之異",
    "X15n0303_004:0433a15": "空。除器觀空。說空為一。彼太虗空。云何為汝成同不",
    "X15n0303_004:0433a16": "同。何況更名是一非一。則汝了知六受用根。亦復如",
    "X15n0303_004:0433a17": "是。",
    "X15n0303_004:0433a18": "此下答一入六淨之義故先辨本無一六也。佛言。",
    "X15n0303_004:0433a19": "汝既不知一入六淨之故。汝且審觀現前六根。畢",
    "X15n0303_004:0433a20": "竟是一。畢竟是六。阿難。若言是一。則應耳可見而",
    "X15n0303_004:0433a21": "目可聞。頭可履而足可語矣。而今胡不然。若言是",
    "X15n0303_004:0433a22": "六。則身口與耳。宜各不相關矣。胡為問法之時。既",
    "X15n0303_004:0433a23": "用耳聞。口復問義。身復欽承乎。是故應知。若不是",
    "X15n0303_004:0433a24": "一。決當是六。以用中相背故。若不是六。決當是一。",
    "X15n0303_004:0433b01": "以性中相知故。決非汝根。元有一定之一。又元有",
    "X15n0303_004:0433b02": "一定之六。阿難當知。是根既非有一定之一六。而",
    "X15n0303_004:0433b03": "今現有一有六者。皆由無始一念顛倒。與外六塵。",
    "X15n0303_004:0433b04": "固結一處。交淪互替。於本圓湛中。一六義生。博地",
    "X15n0303_004:0433b05": "凡夫。執之為六。淺解學者執之為一。而曾不達圓",
    "X15n0303_004:0433b06": "而非一。湛而非六之本真。復何一六之可得哉。今",
    "X15n0303_004:0433b07": "汝雖證初果。不入六塵。已得六銷決非執六。但根",
    "X15n0303_004:0433b08": "中虗習。尚未曾除。執有涅槃。猶未亡一。此正所謂",
    "X15n0303_004:0433b09": "淺解學者執之為一也。一既未亡。則六根種子。一",
    "X15n0303_004:0433b10": "一具在。宜乎不知一入六淨之義矣。且湛圓玅性",
    "X15n0303_004:0433b11": "之墮六根。正如大虗空之參合羣器然。由器形有",
    "X15n0303_004:0433b12": "方圓長短之不同。因參合故。而遂謂虗空有異。設",
    "X15n0303_004:0433b13": "令除器觀空。亦可說空為一矣。殊不知其一其異。",
    "X15n0303_004:0433b14": "自在器形。彼太虗空。豈為汝之言說。而真成同與",
    "X15n0303_004:0433b15": "不同哉。既不為汝成同不同。何況更名此太虗空",
    "X15n0303_004:0433b16": "是一非一。然則說空為異為一者。真妄矣。虗空既",
    "X15n0303_004:0433b17": "然。則汝了知六受用根。亦復如是。因結根而說性",
    "X15n0303_004:0433b18": "為六。銷根而說性為一。此亦徒言說。而圓湛豈為",
    "X15n0303_004:0433b19": "汝之言說。真成一六之殊哉。由此根性本無一六。",
    "X15n0303_004:0433b20": "所以一解而六即銷也。○鍾云。雖得六銷。猶未亡",
    "X15n0303_004:0433b21": "一。諸解紛然蓮師曰。只消用本色語。經云。元依一",
    "X15n0303_004:0433b22": "精明。分成六和合。茲已銷六和合。却守一精明也。",
    "X15n0303_004:0433b23": "又言除器觀空。寧欲除空耶。葢不病其空。病執有",
    "X15n0303_004:0433b24": "一空耳。執有一精明。亦猶是也。并一俱亡。方證心",
    "X15n0303_004:0433c01": "體虗空耳。同即一也。不同即異也。一異并遣。復遣",
    "X15n0303_004:0433c02": "非一。知虗空之同異是非。了無所立。則一亦并亡。",
    "X15n0303_004:0433c03": "而圓湛不分矣。",
    "X15n0303_004:0433c04": "由明暗等二種相形。於玅圓中。粘湛發見。(初成見精)見精",
    "X15n0303_004:0433c05": "映色。結色成根。根元目為清淨四大。(成勝義根)因名眼體。",
    "X15n0303_004:0433c06": "如蒲桃朵。(眼根微塵。在眼星上。傍布而住。如頗胝迦。不相障覆)浮根四塵(四塵指色",
    "X15n0303_004:0433c07": "香味觸。而影略聲法。詳其文義。猶曰於諸塵中云爾)流逸奔色(成浮塵根)由動靜等",
    "X15n0303_004:0433c08": "二種相擊。(鼓動)於玅圓中。粘湛發聽。聽精映聲。卷聲成",
    "X15n0303_004:0433c09": "根。根元目為清淨四大。因名耳體。如新卷葉。(耳根微塵在耳",
    "X15n0303_004:0433c10": "穴內。旋環而住。如卷樺皮)浮根四塵。流逸奔聲。由通塞等二種相",
    "X15n0303_004:0433c11": "發。(引起)於玅圓中。黏湛發齅。齅精映香。納香成根。根元",
    "X15n0303_004:0433c12": "目為清淨四大。因名鼻體。如雙垂爪。(在鼻頗內。背上面下。如雙爪甲)",
    "X15n0303_004:0433c13": "浮根四塵。流逸奔香。由恬變等(恬即是淡無味之味也。變即五味之總。有",
    "X15n0303_004:0433c14": "味之味也)二種相參。(雜和)於玅圓中。黏湛發甞。甞精映味。絞",
    "X15n0303_004:0433c15": "味成根。根元目為清淨四大。因名舌體。如初偃月。浮",
    "X15n0303_004:0433c16": "根四塵。流逸奔味。由合離等二種相摩。(際交也)於玅圓",
    "X15n0303_004:0433c17": "中。黏湛發覺。覺精映觸。搏(攬取也)觸成根。根元目為清",
    "X15n0303_004:0433c18": "淨四大。因名身體。如腰鼓顙。(腰鼓俗名杖鼓顙腔也。細腰而以革鞔其兩頭。",
    "X15n0303_004:0433c19": "杖似人身)浮根四塵流逸奔觸。由生滅等二種相續。於玅",
    "X15n0303_004:0433c20": "圓中。黏湛發知。知精映法。攬法成根。根元目為清淨",
    "X15n0303_004:0433c21": "四大。因名意思(意之浮根。即肉團心。狀如蓮華開合。中有一竅。此由最初吸取父母精血",
    "X15n0303_004:0433c22": "時。而意即附著於中。以奔法所。謂無明殻也。然在身中。人不可見。故用思字。以明有思量處即其所在也)如",
    "X15n0303_004:0433c23": "幽室見。(處明者不能見暗中一物而處暗者能見明中諸象。葢意根處此杳冥昏默之地。為前五根運",
    "X15n0303_004:0433c24": "籌布策。故以此狀其知體也)浮根四塵。流逸奔法。",
    "X15n0303_004:0434a01": "此明根結由塵也。夫湛圓玅心。本無黏著。最初何",
    "X15n0303_004:0434a02": "故有見。由於明暗二種色塵。相形互顯。於玅圓中",
    "X15n0303_004:0434a03": "黏却湛性。如膠之黏物一般。湛性被粘。而引發妄",
    "X15n0303_004:0434a04": "見。然猶未成根結也。既而見精復映此明暗二色。",
    "X15n0303_004:0434a05": "混作一團。遂攬結色塵。成勝義根。此根即是最初",
    "X15n0303_004:0434a06": "清淨四大所成。故曰根元目為清淨四大。然微細",
    "X15n0303_004:0434a07": "難顯。唯聖天眼。方能見之。凡夫莫覩。非浮根所能",
    "X15n0303_004:0434a08": "比也。因有勝義根為之本元。方成眼體。如蒲挑朵。",
    "X15n0303_004:0434a09": "粗相顯著。凡夫共見。是為浮塵之根。於諸塵中。流",
    "X15n0303_004:0434a10": "逸奔色。惟以色為所緣之境。而循色流轉。無有已",
    "X15n0303_004:0434a11": "時。眼根結矣。即是推之。由動靜等二種相擊。(云云)",
    "X15n0303_004:0434a12": "流逸奔聲。耳根所由結也。由通塞等二種相發。(云",
    "X15n0303_004:0434a13": "云)流逸奔香。鼻根所由結也。由恬變等二種相參。",
    "X15n0303_004:0434a14": "(云云)流逸奔味。舌根所由結也。由離合等二種相",
    "X15n0303_004:0434a15": "摩。(云云)流逸奔觸。身根所由結也。由生滅等二種",
    "X15n0303_004:0434a16": "相續。(云云)流逸奔法。意根所由結也。流如水之趨",
    "X15n0303_004:0434a17": "下。逸如獸之出押。奔如馬之馳坂。其順而莫遏之",
    "X15n0303_004:0434a18": "勢如此。欲得塵忘結盡。非用逆法。其何以制之哉。",
    "X15n0303_004:0434a19": "○賀云。上文既曰非一非六。然則何由而有六根",
    "X15n0303_004:0434a20": "之異。故此出其根由。見得玅圓性中。本非有六。但",
    "X15n0303_004:0434a21": "由黏妄發光。遂至流逸耳。黏結卷絞博。俱是結之",
    "X15n0303_004:0434a22": "別名。與前相織一意。",
    "X15n0303_004:0434a23": "阿難。如是六根。由彼覺明。有明明覺。失彼精了。粘妄",
    "X15n0303_004:0434a24": "發光。是以。汝今離暗離明。無有見體。離動離靜。元無",
    "X15n0303_004:0434b01": "聽質。無通無塞。齅性不生。非變非恬。甞無所出。不離",
    "X15n0303_004:0434b02": "不合。覺觸本無。無滅無生。了知安寄。",
    "X15n0303_004:0434b03": "此牒上因塵有結是以離塵無體也。阿難。如是六",
    "X15n0303_004:0434b04": "根。皆由性覺湛明之體。一動而轉為能明之明覺。",
    "X15n0303_004:0434b05": "遂失覺明精了之體。由是粘明暗而發見。粘動靜",
    "X15n0303_004:0434b06": "而發聽等。凡六根精光。皆是粘妄所發。是以汝今",
    "X15n0303_004:0434b07": "見不出色。若離暗離明。則無見體。聽不出聲。若離",
    "X15n0303_004:0434b08": "動離靜。則無聽質。以至離通塞而無齅性。離恬變",
    "X15n0303_004:0434b09": "而無甞性。舍離合而無覺觸。外生滅而無了知。若",
    "X15n0303_004:0434b10": "是乎根之不能脫塵也。然所謂無有見體者。但無",
    "X15n0303_004:0434b11": "聚見於眼。結滯為根之妄體。非并其照用自在之",
    "X15n0303_004:0434b12": "常體而俱斷滅也。餘五亦然。奈何阿難誤認。又有",
    "X15n0303_004:0434b13": "下文斷滅之疑哉。○孤山曰。由彼覺明。真明也。有",
    "X15n0303_004:0434b14": "明明覺。妄明也。迷彼真明。故云失彼精了。成此妄",
    "X15n0303_004:0434b15": "明。故云粘妄發光。汝今以下。泛論離十二塵元無",
    "X15n0303_004:0434b16": "六根結體。非正教脫塵之功。功在下科也。",
    "X15n0303_004:0434b17": "汝但不循(一大功夫。惟在不循二字。所謂簡則易能真圓頓上乘也)動靜合離恬",
    "X15n0303_004:0434b18": "變通塞生滅明暗(此以耳身舌鼻意眼為序者。佛言隨便自在無他意也)如是",
    "X15n0303_004:0434b19": "十二諸有為相。(有為屬生滅法)隨拔一根。脫粘內伏。伏歸元",
    "X15n0303_004:0434b20": "真。發本明耀。耀性發明。諸餘五粘。應拔圓脫。不由前",
    "X15n0303_004:0434b21": "塵所起知見。(知見舉意眼而該餘四也)明不循根。寄根明發。由是",
    "X15n0303_004:0434b22": "六根互相為用。",
    "X15n0303_004:0434b23": "此正教以脫塵功夫也。夫六根之先。原是互相為",
    "X15n0303_004:0434b24": "用的。特以為塵所結。故滯礙不通耳。汝欲拔根。先",
    "X15n0303_004:0434c01": "須忘塵。如動靜以至明暗。十二塵相。皆是有為生",
    "X15n0303_004:0434c02": "滅之法。汝但不循之而轉。則塵不能粘我矣。然亦",
    "X15n0303_004:0434c03": "不必六根盡拔也。應當選一圓根。為下手處。念茲",
    "X15n0303_004:0434c04": "在茲。并力於一而先拔之。若使一根。外脫而忘塵。",
    "X15n0303_004:0434c05": "內伏而盡根。根塵不相偶合。則熟處漸生。生處漸",
    "X15n0303_004:0434c06": "熟。自然伏還元明本覺之真體。從此更不粘妄發",
    "X15n0303_004:0434c07": "光。而本有常光。逈然獨露。耀天耀地。若是其耀性",
    "X15n0303_004:0434c08": "發明。則諸餘五根粘結。應時齊拔。悉得圓脫矣。至",
    "X15n0303_004:0434c09": "此。則外不由塵。心光徧照。不假外緣。而起知見等。",
    "X15n0303_004:0434c10": "內不循根。照用徧周。不用勝浮二根。但權假二根。",
    "X15n0303_004:0434c11": "示為照明之相。而實不全由也。(佛菩薩之視不俯仰不回轉。葢由不",
    "X15n0303_004:0434c12": "全用根故也)由是根塵雙脫之故。現前六根。互相為用。",
    "X15n0303_004:0434c13": "眼亦能聽。耳亦能視。鼻亦能甞。舌亦能齅。意亦能",
    "X15n0303_004:0434c14": "覺。身亦能知。有時一根能作諸根之功。有時諸根",
    "X15n0303_004:0434c15": "仍作一根之用。六用皆徧。六門互通。斯於眾生世",
    "X15n0303_004:0434c16": "界。無復縛礙。而內之根身。既已得大自在矣。○不",
    "X15n0303_004:0434c17": "循。猶不隨也。此不字。即是制奔色奔聲之羈靮也。",
    "X15n0303_004:0434c18": "與前逆字反字旋字同意。但不循但字玅甚。所謂",
    "X15n0303_004:0434c19": "歇即菩提也。順則由覺明說到粘妄發光。逆則由",
    "X15n0303_004:0434c20": "脫粘說到覺明圓玅。此自然之序也。",
    "X15n0303_004:0434c21": "阿難。汝豈不知。今此會中阿那律陀(無貧)無目而見。跋",
    "X15n0303_004:0434c22": "難陀(賢喜)龍無耳而聽。殑伽神女非鼻聞香。驕梵鉢提",
    "X15n0303_004:0434c23": "(牛相)異舌知味。舜若多神(主空神)無所覺觸。如來光中。映",
    "X15n0303_004:0434c24": "令暫現。既為風質。其體元無。諸滅盡定得寂聲聞。如",
    "X15n0303_004:0435a01": "此會中摩訶迦葉。久滅意根。圓明了知。不因心念。",
    "X15n0303_004:0435a02": "此恐凡小久執六用必循於根驟聞明不循根疑",
    "X15n0303_004:0435a03": "而不信故引此以證之令其信及也。阿難。明不循",
    "X15n0303_004:0435a04": "根。豈獨圓脫之後能然哉。汝今觀此會中。阿那律",
    "X15n0303_004:0435a05": "陀。無目也。而能見矣。跋難陀龍。無耳也。而能聽矣。",
    "X15n0303_004:0435a06": "殑伽神女。非鼻也。而聞香矣。驕梵鉢提。異舌也。而",
    "X15n0303_004:0435a07": "知味矣。以至舜若多神。無身覺觸。以無身故。如來",
    "X15n0303_004:0435a08": "拔苦光中。映令暫現。旋成風質。其體元無。而覺觸",
    "X15n0303_004:0435a09": "自若也。又如諸修滅盡定者。六七二識。分別俱生",
    "X15n0303_004:0435a10": "我執悉斷。寂無心念。如大迦葉者。久滅意根。而圓",
    "X15n0303_004:0435a11": "明了知。不因心念而有。如上六人。或是凡夫業報。",
    "X15n0303_004:0435a12": "或是小聖修得。斯皆妄力。尚不依根。何況圓脫。豈",
    "X15n0303_004:0435a13": "無互用情界哉。○合論曰。如蛇以眼聽。不必疑跋",
    "X15n0303_004:0435a14": "難陀龍也。蛟無目而能行。水母得鰕乃能行。不必",
    "X15n0303_004:0435a15": "疑阿那律陀也。螻蟻以身為鼻。不必疑殑伽神女",
    "X15n0303_004:0435a16": "也。蜂以腋為舌。不必疑驕梵鉢提也。如風無形。物",
    "X15n0303_004:0435a17": "拒之則怒。不必疑舜若多神也。嗚乎。眾生爭於口",
    "X15n0303_004:0435a18": "耳鼻舌數寸之間。自以色香味觸為異。可不哀哉。",
    "X15n0303_004:0435a19": "阿難。今汝諸根。若圓拔已。內瑩發光。如是浮塵。及器",
    "X15n0303_004:0435a20": "世間諸變化相。如湯銷冰。應念化成無上知覺。",
    "X15n0303_004:0435a21": "此牒根身既超而器界亦超也。阿難。今汝諸根。患",
    "X15n0303_004:0435a22": "不能圓拔耳。若圓拔已。寧獨六根互用而已哉。吾",
    "X15n0303_004:0435a23": "見內瑩發光。心光融鎔。洞徹表裏。如是浮塵。畢竟",
    "X15n0303_004:0435a24": "虗法。及器世間山河萬物。染淨苦樂諸變化相。如",
    "X15n0303_004:0435b01": "湯銷冰。應念化成無上知覺。翻苦作樂。變穢為珍。",
    "X15n0303_004:0435b02": "乃至大小互融。一多不礙。無所不可。而無情滯相。",
    "X15n0303_004:0435b03": "全成法性土矣。是知六根未解。非惟器界不得自",
    "X15n0303_004:0435b04": "在。雖根身亦不得自在。六根既解。非惟根身得大",
    "X15n0303_004:0435b05": "自在。雖器界亦得大自在矣。故學者但當解根。無",
    "X15n0303_004:0435b06": "勞出界也。○發光二字。與上黏妄發光正相應。彼",
    "X15n0303_004:0435b07": "所發者。妄光也。此所發者真光也。",
    "X15n0303_004:0435b08": "阿難。如彼世人聚見於眼。若令急合。暗相現前。六根",
    "X15n0303_004:0435b09": "黯然。頭足相類。彼人以手循體外繞。彼雖不見。頭足",
    "X15n0303_004:0435b10": "一辨。知覺是同。緣見因明。暗成無見。不明自發。則諸",
    "X15n0303_004:0435b11": "暗相永不能昏。根塵既銷。云何覺明不成圓玅。",
    "X15n0303_004:0435b12": "此恐凡小過慮圓玅未發。先銷根塵。萬一根塵既",
    "X15n0303_004:0435b13": "已雙失。而圓玅又或不發。豈不落空。故此驗不藉",
    "X15n0303_004:0435b14": "緣令其進銷勿畏也。阿難。我謂明不循根。寄根明",
    "X15n0303_004:0435b15": "發者。豈無證哉。即如見性本周法界。而彼世人。由",
    "X15n0303_004:0435b16": "顛倒故。但聚見於眼。謂離眼別無見矣。假令世人",
    "X15n0303_004:0435b17": "正當聚見於眼時。忽然急合其眼。則暗相現前。毫",
    "X15n0303_004:0435b18": "無所見。設復有人。當其前立。則六相黯然。不復知",
    "X15n0303_004:0435b19": "其頭之與足。然此合眼之人。以手循彼外人之體",
    "X15n0303_004:0435b20": "而撫摩之。雖不假眼。而頭足一辨。了然無惑。是則",
    "X15n0303_004:0435b21": "暗中所知。與明中所見。知覺是同。了無有異。故知",
    "X15n0303_004:0435b22": "緣塵之見。尋常必因於明者。若離明而暗。則成無",
    "X15n0303_004:0435b23": "見。若不藉明而見自發者。是不明之明。無見之見",
    "X15n0303_004:0435b24": "則諸暗相。永不能昏。此謂明所不能明。暗所不能",
    "X15n0303_004:0435c01": "暗者。誰謂見必藉明而有耶。彼凡夫之眼。尚不藉",
    "X15n0303_004:0435c02": "明而見。何況根塵既銷。真光獨露之人。而猶謂覺",
    "X15n0303_004:0435c03": "明不成圓玅也哉。汝但求銷根塵。勿愁圓玅不發",
    "X15n0303_004:0435c04": "矣。合前觀之。則解根下手功夫。略已發盡。但未說",
    "X15n0303_004:0435c05": "出一門的指何根而已。學者潛玩而有得焉。則圓",
    "X15n0303_004:0435c06": "通修證。思過半矣。○決定從根解結脫纏頓入圓",
    "X15n0303_004:0435c07": "通竟。○又通前二義論之。前一義。為略示因果全",
    "X15n0303_004:0435c08": "功。令懸知究竟極果。後一義。為詳示初心方便。令",
    "X15n0303_004:0435c09": "切曉下手工夫。分門以定二決定義已竟。",
    "X15n0303_004:0435c10": "阿難白佛言。世尊。如佛說言。因地覺心。欲求常住。要",
    "X15n0303_004:0435c11": "與果位名目相應。世尊。如果位中。菩提。涅槃。真如。佛",
    "X15n0303_004:0435c12": "性。菴摩羅識。(白淨識)空如來藏。大圓鏡智。是七種名。稱",
    "X15n0303_004:0435c13": "謂雖別。清淨圓滿。體性堅凝。如金剛王。常住不壞。若",
    "X15n0303_004:0435c14": "此見聽。(根惟略舉前二)離於明暗動靜通塞。(塵乃略舉前六以該其餘)畢",
    "X15n0303_004:0435c15": "竟無體。猶如念心。(即六處識心)離於前塵。本無所有。云何",
    "X15n0303_004:0435c16": "將此畢竟斷滅。以為修因。欲獲如來七常住果。世尊。",
    "X15n0303_004:0435c17": "若離明暗。見畢竟空。如無前塵念自性滅。進退循環。",
    "X15n0303_004:0435c18": "微細推求。本無我心及我心所。將誰立因。求無上覺。",
    "X15n0303_004:0435c19": "如來先說湛精圓常。違越誠言。終成戱論。云何如來",
    "X15n0303_004:0435c20": "真實語者。惟垂大慈。開我蒙悋。",
    "X15n0303_004:0435c21": "佛謂離塵無有結體。阿難誤謂離塵全滅性體。故",
    "X15n0303_004:0435c22": "謬起斯難也。白佛言。世尊。如佛說言。若於因地。以",
    "X15n0303_004:0435c23": "生滅心為本修因。而求佛乘不生不滅。無有是處。",
    "X15n0303_004:0435c24": "則是欲求常住者。必因地覺心。與果位名目相應。",
    "X15n0303_004:0436a01": "同一常住。然後可爾。世尊。如果位中。斷五住而得",
    "X15n0303_004:0436a02": "之菩提。斷二死而證之涅槃。經煅煉而成之真如。",
    "X15n0303_004:0436a03": "因磨礱而顯之佛性。與夫離垢之白淨識。出纏之",
    "X15n0303_004:0436a04": "空如來藏。轉識之大圓鏡智。此之七種。名雖差別。",
    "X15n0303_004:0436a05": "皆是如來自證法門。清淨圓滿體性堅凝。一得永",
    "X15n0303_004:0436a06": "得。更無變遷。喻如金剛王。常住不壞者。然則欲獲",
    "X15n0303_004:0436a07": "此果。必用不壞之因明矣。今又云。離明離暗無有",
    "X15n0303_004:0436a08": "見體等。若此見聽諸根。離於明暗動靜通塞諸塵。",
    "X15n0303_004:0436a09": "而畢竟無體者。則與如來前破七處識心。離塵無",
    "X15n0303_004:0436a10": "有。乃至等於龜毛兔角者。豈不相同乎。夫既離塵",
    "X15n0303_004:0436a11": "無體。則是畢竟斷滅之法。佛既言生滅為因。不可",
    "X15n0303_004:0436a12": "獲常住之果矣。云何將此畢竟斷滅為因地心。乃",
    "X15n0303_004:0436a13": "欲獲如來七常住果。是何異邀空華而結空果耶。",
    "X15n0303_004:0436a14": "世尊。若離明暗。見畢竟空。是根性離塵無體也。若",
    "X15n0303_004:0436a15": "無前塵。念自性滅。是識心離塵無體也。我今進以",
    "X15n0303_004:0436a16": "識心推。退以根性審。循環反覆。微細推求。分明根",
    "X15n0303_004:0436a17": "識不異。若離前塵。決無我心。及心處所矣。夫真因",
    "X15n0303_004:0436a18": "方可剋果。今既成斷滅。又將何物立因。而欲求如",
    "X15n0303_004:0436a19": "來無上知覺乎。且此見性。既已斷滅矣。云何如來",
    "X15n0303_004:0436a20": "先說見性是湛是精。是圓是常。是則違越誠言。亦",
    "X15n0303_004:0436a21": "成戲論。今而後。知如來自謂真實語者。亦未敢信",
    "X15n0303_004:0436a22": "也。我之蒙昧恡嗇若是。惟望垂大慈悲。開我蒙恡。",
    "X15n0303_004:0436a23": "俾至於豁然無疑焉。○賀云。阿難非誤認結體為",
    "X15n0303_004:0436a24": "性體也。意謂結可亡。六根不可棄。如佛所說此見",
    "X15n0303_004:0436b01": "聽等離塵無體。則六根與攀緣心。俱是生滅之物。",
    "X15n0303_004:0436b02": "俱當決定棄捐矣。乃世尊又教我於六根中。循圓",
    "X15n0303_004:0436b03": "通根。深入一門。是以生滅之因。求不生滅之果。得",
    "X15n0303_004:0436b04": "無因果名目不相應耶。不知六根粘妄之光。有生",
    "X15n0303_004:0436b05": "有滅。而六根中見聞覺知之性。原未甞生滅也。認",
    "X15n0303_004:0436b06": "六根為圓明覺。固不可。謂六根之外。別有圓明覺",
    "X15n0303_004:0436b07": "無生滅性。亦不可。世尊擊鐘一段機緣。乃就六根",
    "X15n0303_004:0436b08": "門頭。未有粘妄之光。惟一玅覺明體。綿綿不絕。烱",
    "X15n0303_004:0436b09": "烱常存者。顯示無生滅之性耳。故後卷云。生死輪",
    "X15n0303_004:0436b10": "迴安樂玅常。同是六根。○又云。無生滅性。在六根",
    "X15n0303_004:0436b11": "中。如金在鑛中。見道分。恐阿難認鑛為金。故就見",
    "X15n0303_004:0436b12": "精中。指出二種妄見。修道分。恐阿難離鑛不見金。",
    "X15n0303_004:0436b13": "故就六根中。顯出一段聞性。所謂旋妄伏元者。只",
    "X15n0303_004:0436b14": "是銷鑛成金而已。",
    "X15n0303_004:0436b15": "佛告阿難。汝學多聞。未盡諸漏。心中徒知顛倒所因。",
    "X15n0303_004:0436b16": "顛倒現前。實未能識。恐汝誠心猶未信伏。吾今試將",
    "X15n0303_004:0436b17": "塵俗諸事。當除汝疑。",
    "X15n0303_004:0436b18": "此欲即事騐常以釋疑而先責其顛倒也。佛告阿",
    "X15n0303_004:0436b19": "難。汝惟好學多聞。而不暇盡漏。故汝心中。只曉得",
    "X15n0303_004:0436b20": "顛倒為諸妄所因。其實真正顛倒。現當汝前。反不",
    "X15n0303_004:0436b21": "能識。亦如說藥人。而實未見真藥。設我更有開示。",
    "X15n0303_004:0436b22": "恐汝所執甚真。一時不伏。故我姑設方便。且將塵",
    "X15n0303_004:0436b23": "俗易了之事。為汝發明。汝必因此而除疑矣。",
    "X15n0303_004:0436b24": "即時。如來勅羅睺羅。擊鐘一聲。問阿難言。汝今聞否。",
    "X15n0303_004:0436c01": "阿難大眾俱言我聞。鐘歇無聲。佛又問言。汝今聞否。",
    "X15n0303_004:0436c02": "阿難大眾俱言不聞。時羅睺羅。又擊一聲。佛又問言。",
    "X15n0303_004:0436c03": "汝今聞否。阿難大眾又言俱聞。佛問阿難。汝云何聞。",
    "X15n0303_004:0436c04": "云何不聞。阿難大眾俱白佛言。鐘聲若擊。則我得聞。",
    "X15n0303_004:0436c05": "擊久聲銷。音響雙絕。則名無聞。",
    "X15n0303_004:0436c06": "此擊鐘以騐常也。即時如來。命羅睺羅擊鐘一聲。",
    "X15n0303_004:0436c07": "問阿難言。汝今聞否。阿難大眾俱言我聞。若是了",
    "X15n0303_004:0436c08": "事人。只銷羅睺一擊。疑團粉碎。何須再審。世尊見",
    "X15n0303_004:0436c09": "其隨風倒柁。故於鐘歇無聲。而再詰之。則又答以",
    "X15n0303_004:0436c10": "不聞。又再擊而再審之。則又答言俱聞。此時阿難",
    "X15n0303_004:0436c11": "鼻孔。已在世尊手裏。遂雙開二難。而以云何聞。云",
    "X15n0303_004:0436c12": "何不聞拶之。終欲令其在聞聲邊。究箇落處也。爭",
    "X15n0303_004:0436c13": "奈阿難錯轉一語。而曰音響雙絕。則名無聞。豈知",
    "X15n0303_004:0436c14": "堂堂佛弟。却與斷滅外道同流哉。是則不識自己",
    "X15n0303_004:0436c15": "恒常之聞性。却狥聲塵生滅之聞相。豈非迷本聞",
    "X15n0303_004:0436c16": "而循聲流轉者乎。○先德云。顏色規模恰似真。人",
    "X15n0303_004:0436c17": "前拈弄越光新。及乎入火重烹煉。到底終歸是假",
    "X15n0303_004:0436c18": "銀。尊者之謂與。",
    "X15n0303_004:0436c19": "如來又勅羅睺擊鐘。問阿難言。汝今聲不。阿難大眾",
    "X15n0303_004:0436c20": "俱言有聲。少選聲銷。佛又問言。爾今聲不。阿難大眾",
    "X15n0303_004:0436c21": "答言無聲。有頃羅睺更來撞鐘。佛又問言。爾今聲不。",
    "X15n0303_004:0436c22": "阿難大眾俱言有聲。佛問阿難。汝云何聲。云何無聲。",
    "X15n0303_004:0436c23": "阿難大眾。俱白佛言。鐘聲若擊。則名有聲。擊久聲銷。",
    "X15n0303_004:0436c24": "音響雙絕。則名無聲。",
    "X15n0303_004:0437a01": "此復令擊鐘再驗也。文義同前。但前聞屬根。今聲",
    "X15n0303_004:0437a02": "屬塵。根塵不同。故須再騐耳。",
    "X15n0303_004:0437a03": "佛語阿難及諸大眾。汝今云何自語矯亂。大眾阿難",
    "X15n0303_004:0437a04": "俱時問佛。我今云何名為矯亂。佛言。我問汝聞。汝則",
    "X15n0303_004:0437a05": "言聞。又問汝聲。汝則言聲。惟聞與聲。報答無定。如是",
    "X15n0303_004:0437a06": "云何不名矯亂。",
    "X15n0303_004:0437a07": "此直責矯亂也。佛語阿難。及諸大眾。汝今何故自",
    "X15n0303_004:0437a08": "語矯亂耶。阿難大眾。一齊問佛。我今何為矯亂。不",
    "X15n0303_004:0437a09": "自覺也。佛言。我問汝聞。汝則言聞。又問汝聲。汝則",
    "X15n0303_004:0437a10": "言聲。惟聞與聲。必有分矣。而問聞答聞。問聲答聲。",
    "X15n0303_004:0437a11": "隨風倒柁。言無定準。非矯亂而何。",
    "X15n0303_004:0437a12": "阿難。聲銷無響。汝說無聞。若實無聞。聞性已滅。同於",
    "X15n0303_004:0437a13": "枯木。鐘聲更擊。汝云何知。知有知無。(此句只重有無二字。不重知字。",
    "X15n0303_004:0437a14": "猶云所知之有所知之無也)自是聲塵。或無或有。豈彼聞性為汝",
    "X15n0303_004:0437a15": "有無。聞實云無。誰知無者。是故阿難。聲於聞中。自有",
    "X15n0303_004:0437a16": "生滅。非為汝(此為一句聞字連下句讀之)聞聲生聲滅。令汝聞性",
    "X15n0303_004:0437a17": "為有為無。汝尚顛倒。惑聲為聞。何怪昏迷以常為斷。",
    "X15n0303_004:0437a18": "終不應言。離諸動靜。閉塞開通。說聞無性。",
    "X15n0303_004:0437a19": "此破申正意也。聲有生滅。聞乃常存。是其正意。審",
    "X15n0303_004:0437a20": "之不悟。故與申明。而破其誤執之深惑也。釋迦父",
    "X15n0303_004:0437a21": "子。既借鐘聲與阿難說法竟。復與鐘聲添箇註脚。",
    "X15n0303_004:0437a22": "故告之曰。阿難。鐘聲初歇之時。只是無響。非是無",
    "X15n0303_004:0437a23": "聞。汝乃說無聞者。若果實無聞。則汝聞性。隨聲已",
    "X15n0303_004:0437a24": "滅。汝則同於無知枯木。當鐘聲更擊。汝應不聞。乃",
    "X15n0303_004:0437b01": "我第三次審。又云何知。而言俱聞耶。更擊仍聞。則",
    "X15n0303_004:0437b02": "汝聞性。不隨聲滅明矣。是則所知之聲有聲無。自",
    "X15n0303_004:0437b03": "是聲塵。而或有或無。豈彼聞性因聲有而成有。因",
    "X15n0303_004:0437b04": "聲無而成無也。若使聞性實隨聲滅而名之曰無。",
    "X15n0303_004:0437b05": "則當我第二次審時。汝復將何性。知其為無聲乎。",
    "X15n0303_004:0437b06": "是故阿難。聲於聞中。實有生滅。聞於聲中。實不隨",
    "X15n0303_004:0437b07": "生滅。則為根為塵。斷非混濫也明矣。夫斷常縱使",
    "X15n0303_004:0437b08": "難定。根塵宜當易分。而汝現今尚且顛倒。惑聲為",
    "X15n0303_004:0437b09": "聞。於易分者而不能分。何怪以根中之常性。而惑",
    "X15n0303_004:0437b10": "為斷滅。此固於難定者而益不能定也。今既解此。",
    "X15n0303_004:0437b11": "不應復執離塵無性矣。",
    "X15n0303_004:0437b12": "如重睡人。睡熟牀枕。其家有人。於彼睡時。搗練舂米。",
    "X15n0303_004:0437b13": "是人夢中。聞舂搗聲。別作他物。或為擊鼓。或為撞鐘。",
    "X15n0303_004:0437b14": "即於夢時。自怪其鐘。為木石響。於時忽寤。遄知杵音",
    "X15n0303_004:0437b15": "自告家人。我正夢時。惑此舂音。將為鼓響。(夢中怪鐘醒時說鼓",
    "X15n0303_004:0437b16": "互影略也)阿難。是人夢中。豈憶靜搖。(搖即動也)開閉通塞。(兼肉耳也)",
    "X15n0303_004:0437b17": "其形雖寐。聞性不昏。縱汝形銷。命光遷謝。此性云何",
    "X15n0303_004:0437b18": "為汝銷滅。",
    "X15n0303_004:0437b19": "此引夢騐常也。前阿難領佛離動離靜元無聽質",
    "X15n0303_004:0437b20": "之旨。而起根性斷滅之疑。今擊鐘之示。有聲騐之",
    "X15n0303_004:0437b21": "於動。無聲騐之於靜。而實未及動靜雙離以騐之。",
    "X15n0303_004:0437b22": "故此再引睡中雙離動靜時以驗也。且聞性不滅。",
    "X15n0303_004:0437b23": "更有一證。如重睡之人。熟眠於牀枕之間。其家有",
    "X15n0303_004:0437b24": "人。搗練舂米。砧聲碓聲。雜然交作。其人夢中聞舂",
    "X15n0303_004:0437c01": "搗之聲。識昏境倒。或以為擊鼓。或以為撞鐘。又於",
    "X15n0303_004:0437c02": "夢中。自怪其分明鐘也。何故作木石響耶。於時忽",
    "X15n0303_004:0437c03": "寤。如是杵音矣。乃告家人。我正夢時。聞此舂音。將",
    "X15n0303_004:0437c04": "謂鼓響耳。無論其舂杵是真。鐘鼓是假。總見其歷",
    "X15n0303_004:0437c05": "歷耳根處。阿難。是人正在夢中時。舉身皆忘。豈復",
    "X15n0303_004:0437c06": "有動靜二塵。及開閉通塞之肉耳。為其所記憶。然",
    "X15n0303_004:0437c07": "而其形雖寐。聞性不昏。則此性離塵不滅。又有明",
    "X15n0303_004:0437c08": "驗矣。且非惟夢中不寐。即死後亦不寐。極而論之。",
    "X15n0303_004:0437c09": "縱汝形銷命謝。眼光落地時。此性常存。豈為汝形",
    "X15n0303_004:0437c10": "銷滅。而亦與之俱滅乎。○此處阿難仍富更有一",
    "X15n0303_004:0437c11": "問。問云。既此根性動靜無關。生死不礙。如來何言",
    "X15n0303_004:0437c12": "離動離靜。元無聽質乎。佛應答云。我言離塵無聽",
    "X15n0303_004:0437c13": "質者。為無聚聞於耳。結滯為根之聽質也。此質若",
    "X15n0303_004:0437c14": "忘。則徧周法界之聞性。方以全彰。豈令翻成斷滅",
    "X15n0303_004:0437c15": "乎。如此。方明出元無聽質之故。顯其自是阿難謬",
    "X15n0303_004:0437c16": "解。非佛自語相違也。不然。則佛前言離塵無質。後",
    "X15n0303_004:0437c17": "言離塵有體。終無以解自語相違之難矣。吳興曰。",
    "X15n0303_004:0437c18": "阿難通疑六根無體。如來所以單顯聞性為常者。",
    "X15n0303_004:0437c19": "為欲發耳根圓通之機也。○舂擣認作鼓鐘。但取",
    "X15n0303_004:0437c20": "聞性不昧。縱汝形銷四句。更進一步。謂非惟夢中",
    "X15n0303_004:0437c21": "不昧。即死後亦不昧也。",
    "X15n0303_004:0437c22": "以諸眾生從無始來循諸聲色。逐念流轉。曾不開悟",
    "X15n0303_004:0437c23": "性淨玅常。不循所常。逐諸生滅。由是生生雜染流轉。",
    "X15n0303_004:0437c24": "若棄生滅。守於真常。常光現前。根塵識心。應時銷落。",
    "X15n0303_004:0438a01": "想相為塵。識情為垢。二俱遠離。則汝法眼應時清明。",
    "X15n0303_004:0438a02": "云何不成無上知覺。",
    "X15n0303_004:0438a03": "此結示迷常逐斷故有輪迴棄斷守常即成正覺",
    "X15n0303_004:0438a04": "也。夫聞性不隨生滅如此。然則塵豈可逐。而性豈",
    "X15n0303_004:0438a05": "可不守哉。以諸眾生。從無始來。逐妄迷真。循此色",
    "X15n0303_004:0438a06": "聲諸塵。逐念流轉。曾不開悟根中之性。淨而不染。",
    "X15n0303_004:0438a07": "玅而不縛。常住而無生滅。其起惑如此。既不循根",
    "X15n0303_004:0438a08": "中所具常性。而流逸奔塵。造諸塵業。由是六趣遷",
    "X15n0303_004:0438a09": "流。生生流轉。苦果無盡。而惑業苦三。具足無缺矣。",
    "X15n0303_004:0438a10": "若能棄此生滅。而不奔諸塵。守於真常。而旋根反",
    "X15n0303_004:0438a11": "照。即所謂脫粘內伏也。即得常光現前。所謂伏歸",
    "X15n0303_004:0438a12": "元真。發本明耀也。根塵識心。應時銷落。所謂耀性",
    "X15n0303_004:0438a13": "發明。諸餘五粘。應拔圓脫也。且不特此也。根塵識",
    "X15n0303_004:0438a14": "心。既已銷盡。到銷落之後。心中純想湛一之體。即",
    "X15n0303_004:0438a15": "所想湛一之相。更是一種最細難除之塵。而即此",
    "X15n0303_004:0438a16": "不捨湛一之心。亦是識情。名為法愛。更是一種貼",
    "X15n0303_004:0438a17": "體難刮之垢。若能於此二俱遠離。粗細塵垢。淨盡",
    "X15n0303_004:0438a18": "無餘。則汝法眼。當下清明。便是正法眼藏。云何不",
    "X15n0303_004:0438a19": "成無上知覺乎。葢法眼清明。雖方至於初住。然因",
    "X15n0303_004:0438a20": "地真正。則果無紓曲。而從初發心。必成正覺矣。至",
    "X15n0303_004:0438a21": "此湛一亦忘。又何六根之可結哉。喻釋根性斷滅",
    "X15n0303_004:0438a22": "疑竟。○學人問高城和尚云。和尚夜後無燈時如",
    "X15n0303_004:0438a23": "何。師曰。悟道之人。常光現前。有甚麼晝夜。學人云",
    "X15n0303_004:0438a24": "何不見和尚光。師曰。擬將什麼眼見。學人云。世人",
    "X15n0303_004:0438b01": "現在。同將眼見。師彈指曰。善哉。一切眾生。根塵相",
    "X15n0303_004:0438b02": "涉。從無始來。認賊為子。至於今日。常被枷鎻。汝將",
    "X15n0303_004:0438b03": "眼見。意識分別。擬求佛道。即是背却本心。逐念流",
    "X15n0303_004:0438b04": "轉。如此之人。對面隔越。",
    "X15n0303_004:0438b05": "楞嚴說通卷四"
}