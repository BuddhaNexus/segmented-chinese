{
    "T33n1716_06b:0754a09": "folio_6b 妙法蓮華經玄義卷第六下",
    "T33n1716_06b:0754a11": "天台智者大師說",
    "T33n1716_06b:0754a12": "三、明對緣有異者，緣即是十因緣法所成",
    "T33n1716_06b:0754a13": "眾生，而此眾生皆有十界根性，熟者先感。",
    "T33n1716_06b:0754a14": "佛知成熟、未成熟者，應不失時。若眾生解",
    "T33n1716_06b:0754a15": "脫緣未熟，不可全棄，對此機緣，止作人天",
    "T33n1716_06b:0754a16": "乘說，不作脩多羅等名。故天竺外典，無十",
    "T33n1716_06b:0754a17": "二部名，亦無其意。此間儒道，亦無斯名，意",
    "T33n1716_06b:0754a18": "義皆𨷂。若法身為王，示十善道，亦不濫用",
    "T33n1716_06b:0754a19": "此名。故《地持》中說種性菩薩，能自熟又能熟",
    "T33n1716_06b:0754a20": "他。有二乘種性及佛種性者，隨法熟之，無",
    "T33n1716_06b:0754a21": "種性者，以善趣熟。善趣熟者，即是其義。種",
    "T33n1716_06b:0754a22": "性熟者，如下說。若深觀行者，妙得其意，以",
    "T33n1716_06b:0754a23": "邪相入正相，用無礙辯，約邪經外典，作十",
    "T33n1716_06b:0754a24": "二部義，胡為不得？而非正對緣說也。次約",
    "T33n1716_06b:0754a25": "十因緣所成眾生，有小乘根性，對此機說通，",
    "T33n1716_06b:0754a26": "則十二；別則或九、或十一云云。若對十因緣",
    "T33n1716_06b:0754a27": "所成眾生，有菩薩機者，不作別說，但明十",
    "T33n1716_06b:0754a28": "二部經。今總論如來對四緣，說十二部法，",
    "T33n1716_06b:0754a29": "有兩種四教不同：一者、就隱、顯共論四教：",
    "T33n1716_06b:0754b01": "隱即祕密教，顯即頓、漸、不定教。祕密既隱，非",
    "T33n1716_06b:0754b02": "世流布，此置而不論。若對四法界眾生，通",
    "T33n1716_06b:0754b03": "說十二部，別說或九部、或十一部，名漸法",
    "T33n1716_06b:0754b04": "說也。若對兩法界眾生，通說十二部，此說",
    "T33n1716_06b:0754b05": "頓法也。或對四法界，或對兩法界，或作別",
    "T33n1716_06b:0754b06": "說、或但通說，此說不定法也。二者直就顯",
    "T33n1716_06b:0754b07": "露漸教中更明四教者，即是三藏、通、別、圓",
    "T33n1716_06b:0754b08": "也。三藏教直對三法界，別說或九、或十一。",
    "T33n1716_06b:0754b09": "通教對四法界，通說十二部法也。別教對",
    "T33n1716_06b:0754b10": "兩法界，通說十二部法。圓教對一法界，通",
    "T33n1716_06b:0754b11": "說十二部法。前以無記化化禪，與諸慈悲",
    "T33n1716_06b:0754b12": "合，示現身輪：或為國師、道士、儒林之宗，父母、",
    "T33n1716_06b:0754b13": "兄弟，乃至猴猨鹿馬，同事利益不可稱說。",
    "T33n1716_06b:0754b14": "今口輪說者，例如前用諸慈悲，熏無記化",
    "T33n1716_06b:0754b15": "化禪，種種不同，百千萬法不可說。不可說故，",
    "T33n1716_06b:0754b16": "龍宮象負，渧海研山，八萬四千法藏，不可",
    "T33n1716_06b:0754b17": "窮盡。雖復無崖，以十二部往收，罄無不盡",
    "T33n1716_06b:0754b18": "也。四明所詮者，若委論其意，出四教義中，",
    "T33n1716_06b:0754b19": "今略引詮意。若說人天乘，詮界內思議之",
    "T33n1716_06b:0754b20": "俗，永不詮真。若為漸教人，別說九部、十一",
    "T33n1716_06b:0754b21": "部，乃至通十二部者；初、正詮思議之俗諦，傍",
    "T33n1716_06b:0754b22": "詮思議之真諦；中、正詮思議之真諦，傍詮",
    "T33n1716_06b:0754b23": "思議之俗諦；後、正詮不思議之真諦，傍詮不",
    "T33n1716_06b:0754b24": "思議之俗諦也。乃至雙詮不思議之真俗云",
    "T33n1716_06b:0754b25": "云。若說頓十二部者，正詮不思議之真，傍",
    "T33n1716_06b:0754b26": "詮不思議之俗。若說不定者，此則不可定",
    "T33n1716_06b:0754b27": "判其詮。若約漸中四教明詮者：三藏正詮",
    "T33n1716_06b:0754b28": "思議真，傍詮思議俗。若為三藏菩薩者，正",
    "T33n1716_06b:0754b29": "詮思議俗，傍詮思議真。若通教二乘，正詮",
    "T33n1716_06b:0754c01": "思議真，傍詮思議俗。若為通教初心菩薩，",
    "T33n1716_06b:0754c02": "同二乘；若為後心菩薩，正詮於俗，傍詮於",
    "T33n1716_06b:0754c03": "真。若為別教初心，正詮界內之真俗，傍詮",
    "T33n1716_06b:0754c04": "界外之真俗。若為中心，正詮界外之真俗，傍",
    "T33n1716_06b:0754c05": "詮界內之真俗。若為後心，雙詮界內外之",
    "T33n1716_06b:0754c06": "真俗。若為圓教，初、中、後心，圓詮界外不思議",
    "T33n1716_06b:0754c07": "之真俗云云。五、明麁妙者，即為五：一、約理。",
    "T33n1716_06b:0754c08": "二、約言。三、約所詮。四、約眾經。五、正約此經。",
    "T33n1716_06b:0754c09": "一、就理妙者，一切諸法無非中道，無離文",
    "T33n1716_06b:0754c10": "字而說解脫。文字性離即是解脫，一切所說",
    "T33n1716_06b:0754c11": "即理而妙。譬如龍雨雨，而處處不同，或水、",
    "T33n1716_06b:0754c12": "或火、或刀杖，理亦如是，理具情乖順耳，乖故",
    "T33n1716_06b:0754c13": "為麁，理順為妙。二、約言辭者，如佛得道夜",
    "T33n1716_06b:0754c14": "至泥洹夕，常說般若，常說中道，而一音演",
    "T33n1716_06b:0754c15": "法，隨類異解。一音巧說，是則為妙；異類殊",
    "T33n1716_06b:0754c16": "解，自有麁妙。三、就所詮者，若對六道眾生",
    "T33n1716_06b:0754c17": "說人天乘者，此詮有為，能詮、所詮俱麁。若",
    "T33n1716_06b:0754c18": "對鈍根三藏五門，詮於生滅四諦理，此則能",
    "T33n1716_06b:0754c19": "詮、所詮俱麁。若通教體法五門，比於三藏析",
    "T33n1716_06b:0754c20": "門，體門能詮雖巧，而所詮猶是真諦，所詮亦",
    "T33n1716_06b:0754c21": "麁。若別教五門，能詮為麁，所詮中道為妙。",
    "T33n1716_06b:0754c22": "若圓教五門，能詮、所詮俱皆是妙也。四、就眾",
    "T33n1716_06b:0754c23": "經者，《華嚴》詮別、詮圓。三藏詮偏。方等四種",
    "T33n1716_06b:0754c24": "詮。《般若》三種詮。《法華》唯一詮。又諸經詮妙，",
    "T33n1716_06b:0754c25": "與《法華》不異，而帶麁詮，麁詮不得合妙，",
    "T33n1716_06b:0754c26": "是故為麁；《法華》不爾，佛平等說，如一味雨。",
    "T33n1716_06b:0754c27": "正直捨方便，但說無上道，純是一詮。又云：",
    "T33n1716_06b:0754c28": "昔毀呰聲聞，而佛實以大乘教化。又云：「汝",
    "T33n1716_06b:0754c29": "等所行，是菩薩道。」此則融麁令妙。如此兩",
    "T33n1716_06b:0755a01": "意，異於眾經，是故言妙。譬如良醫，能變毒",
    "T33n1716_06b:0755a02": "為藥。二乘根敗，不能反復，名之為毒。今經",
    "T33n1716_06b:0755a03": "得記，即是變毒為藥。故《論》云：「餘經非祕密，",
    "T33n1716_06b:0755a04": "法華為祕密」也。復有本地圓說，諸經所無，",
    "T33n1716_06b:0755a05": "在後當廣明云云。五、正就此經明妙十二",
    "T33n1716_06b:0755a06": "部者，如脩多羅名直說，今經直說中道佛",
    "T33n1716_06b:0755a07": "之智慧；不說六道、二乘、菩薩等法，唯說佛",
    "T33n1716_06b:0755a08": "法，故直說為妙。祇夜妙者，重頌長行中道之",
    "T33n1716_06b:0755a09": "說耳，故知祇夜亦妙。伽陀者，如龍女獻珠，",
    "T33n1716_06b:0755a10": "喜見說偈，孤然特起。此偈明於剎那頃便",
    "T33n1716_06b:0755a11": "成正覺，稱歎於佛成菩提事。喜見孤起，歎",
    "T33n1716_06b:0755a12": "佛容顏甚奇妙，故知孤起伽陀妙也。本事妙",
    "T33n1716_06b:0755a13": "者，即是二萬佛所教無上道，不教餘事，即",
    "T33n1716_06b:0755a14": "是本事妙也。本生妙者，明十六王子，生身生",
    "T33n1716_06b:0755a15": "為王子，法身生為佛子，即是本生妙也。因",
    "T33n1716_06b:0755a16": "緣者，結緣覆講大乘，繫珠不論小乘人天等",
    "T33n1716_06b:0755a17": "緣，是名因緣妙也。未曾有妙者，天華地動，",
    "T33n1716_06b:0755a18": "二眉間光，三變土田等，是不可思議未曾有",
    "T33n1716_06b:0755a19": "事妙也。譬喻妙者，經題以法譬為名，譬於",
    "T33n1716_06b:0755a20": "開三顯一，何曾譬於餘事？即譬喻妙也。優波",
    "T33n1716_06b:0755a21": "提舍妙者，身子問佛，佛答諸佛智慧門。龍",
    "T33n1716_06b:0755a22": "女、智積問答，論法華事。智積云：「我見釋迦經",
    "T33n1716_06b:0755a23": "無量劫，方成菩提。不信此女，須臾成佛。」此",
    "T33n1716_06b:0755a24": "執別疑圓。龍女云：「佛自證知。」以圓珠獻佛，",
    "T33n1716_06b:0755a25": "此以圓答別。此即提舍妙也。無問妙者，如",
    "T33n1716_06b:0755a26": "文云：「無問而自說，稱歎所行道，從三昧安詳",
    "T33n1716_06b:0755a27": "而起，告舍利弗，說佛智慧。」又「宿世因緣，吾今",
    "T33n1716_06b:0755a28": "當說」，即是無問妙也。授記妙者，授三根佛",
    "T33n1716_06b:0755a29": "記，皆安住實智中，為天人所敬，即授記妙",
    "T33n1716_06b:0755b01": "也。方廣妙者，其車高廣，智慧深遠等，即是",
    "T33n1716_06b:0755b02": "方廣妙也。當知此經，從初直說，乃至優波",
    "T33n1716_06b:0755b03": "提舍，十二意足，而皆是妙，此即待麁明說法",
    "T33n1716_06b:0755b04": "妙也。開麁顯妙者，昔十二、十一、九部不說",
    "T33n1716_06b:0755b05": "實者；今無別實，異昔不實。昔但言廣，不明",
    "T33n1716_06b:0755b06": "理廣；今開言廣，即理廣也。開昔之異，顯今",
    "T33n1716_06b:0755b07": "之同，即是絕待明說法妙也。第六、欠觀心",
    "T33n1716_06b:0755b08": "云云。",
    "T33n1716_06b:0755b09": "○第九、眷屬妙者，就此為五：一、明來意。二、",
    "T33n1716_06b:0755b10": "明眷屬。三、明麁妙。四、明法門。五、辨觀心。所",
    "T33n1716_06b:0755b11": "言次第者，若無說而已，說必被緣，緣即受",
    "T33n1716_06b:0755b12": "道人也。已受道故，即成眷屬。譬如父母遺",
    "T33n1716_06b:0755b13": "體，攬此成身，得為天性。天性親愛，故名眷；",
    "T33n1716_06b:0755b14": "更相臣順，故名屬。行者亦爾，受戒之時，說",
    "T33n1716_06b:0755b15": "此戒法，授於前人，前人聽聞，即得發戒，師、",
    "T33n1716_06b:0755b16": "弟所由生也。禪亦如是，授安心法，如教修",
    "T33n1716_06b:0755b17": "行，即得發定，是為我師，我是弟子。慧亦如",
    "T33n1716_06b:0755b18": "是，說諸法門，轉入人心，由法成親。親故",
    "T33n1716_06b:0755b19": "則信，信故則順，是名眷屬也。他土餘根皆",
    "T33n1716_06b:0755b20": "利，隨所用塵起之，令他得益。此土耳根利",
    "T33n1716_06b:0755b21": "故，偏用聲塵。故二萬佛時，教無上道。十六王",
    "T33n1716_06b:0755b22": "子，覆講《法華》，從是已來，恒為眷屬。世世與",
    "T33n1716_06b:0755b23": "師俱生，或人天眷屬，或三乘眷屬，或一乘眷",
    "T33n1716_06b:0755b24": "屬。故身子云：「今日乃知真是佛子。」昔教五",
    "T33n1716_06b:0755b25": "人得真無漏，名佛子。菩薩不發真，名為外",
    "T33n1716_06b:0755b26": "人。於《法華》發大乘解，自稱昔日非真佛子。",
    "T33n1716_06b:0755b27": "今說一實之道：從聞、悟、解，法身得生。從佛",
    "T33n1716_06b:0755b28": "口生，是聞慧中法身生。從法化生，是思慧中",
    "T33n1716_06b:0755b29": "法身生。得佛法分，是修慧中法身生。三慧成",
    "T33n1716_06b:0755c01": "就，是真佛子，定於天性，得成眷屬。故次",
    "T33n1716_06b:0755c02": "說法之後，而明眷屬妙也。二、明眷屬者，又",
    "T33n1716_06b:0755c03": "為五種：一、明理性眷屬。二、明業生眷屬。三、",
    "T33n1716_06b:0755c04": "明願生眷屬。四、明神通生眷屬。五、明應生",
    "T33n1716_06b:0755c05": "眷屬。一、理性眷屬者，眾生如佛如，一如無",
    "T33n1716_06b:0755c06": "二如，理性相關，任運是子。故云：「我亦如是，",
    "T33n1716_06b:0755c07": "眾聖中尊，世間之父。一切眾生，皆是吾子。」此",
    "T33n1716_06b:0755c08": "是理性，不關結緣、不結緣，皆是佛子也。二、",
    "T33n1716_06b:0755c09": "業生眷屬者，但眾生理論皆子，而飲他毒",
    "T33n1716_06b:0755c10": "藥，有失心者、不失心者。不失心者，拜跪問訊，",
    "T33n1716_06b:0755c11": "求索救護，與藥即服，故於大通覆講，說《妙",
    "T33n1716_06b:0755c12": "法華》，得結大乘父子。其失心者，雖與良藥",
    "T33n1716_06b:0755c13": "而不肯服，流浪生死，逃逝他國。即起方便：",
    "T33n1716_06b:0755c14": "或作三藏結緣，說生滅之法；或作通教結",
    "T33n1716_06b:0755c15": "緣，說無生之法；或作別教結緣，說不生生",
    "T33n1716_06b:0755c16": "恒沙佛法；或作圓教結緣，說不生不生一實",
    "T33n1716_06b:0755c17": "相法。若信、若謗，因倒、因起，如喜根雖謗，後要",
    "T33n1716_06b:0755c18": "得度。結緣已後，以二十五三昧為二十五",
    "T33n1716_06b:0755c19": "有，說三諦法而成熟之。或於中間得度、或",
    "T33n1716_06b:0755c20": "于今未度，雖復得度、未度，皆是眷屬。今三",
    "T33n1716_06b:0755c21": "藏佛，於分段國，出家成道。往日三藏之緣，",
    "T33n1716_06b:0755c22": "或得度、或未得度。得度之者，灰身滅智，不",
    "T33n1716_06b:0755c23": "復論生緣。未度者，來牽分段：昔殷重信順，今",
    "T33n1716_06b:0755c24": "為親識受道；昔汎汎信順，今為疎外受道；",
    "T33n1716_06b:0755c25": "昔時拒謗，今為怨家受道。甘露初降，先得服",
    "T33n1716_06b:0755c26": "甞，早斷分段，得出生死。如大象捍群，俱證",
    "T33n1716_06b:0755c27": "解脫，如五佛子之流，雖是異姓，則是法親內",
    "T33n1716_06b:0755c28": "眷屬也。若不得道，雖是宗族，名外眷屬。佛",
    "T33n1716_06b:0755c29": "於其人，則無利益。若入滅度，不復更生，此",
    "T33n1716_06b:0756a01": "人緣盡，傳付後佛也。三、願眷屬者，先世結緣，",
    "T33n1716_06b:0756a02": "雖未斷苦，願生內眷屬中、或怨家等，因之",
    "T33n1716_06b:0756a03": "受道。若得道者，成法內眷屬；不得者成，法",
    "T33n1716_06b:0756a04": "外眷屬。若佛滅度，此人無益，傳付後佛也。",
    "T33n1716_06b:0756a05": "四、神通眷屬者，若先世值佛，發真見諦，生",
    "T33n1716_06b:0756a06": "猶未盡，或在上界，或在他方。今佛，分段作",
    "T33n1716_06b:0756a07": "佛：或以願力、或以通力來生下界；或為親、",
    "T33n1716_06b:0756a08": "中、怨，輔佛行化，斷餘殘惑，而出三界。若殘",
    "T33n1716_06b:0756a09": "惑未盡，值佛入滅，亦自能斷，或待後佛云",
    "T33n1716_06b:0756a10": "云。三藏不說界外生，今以大乘意望之。昔",
    "T33n1716_06b:0756a11": "值佛得度，三界生盡，受變易身，緣牽分段，",
    "T33n1716_06b:0756a12": "非是業生，但是願通。願通云何異？約自報",
    "T33n1716_06b:0756a13": "力名神通，約教名誓願。神通生者，本受報",
    "T33n1716_06b:0756a14": "處，猶有報身，以身通力，分形來此；若願生",
    "T33n1716_06b:0756a15": "者，報處無身，願力下生耳。三藏不說斷結，",
    "T33n1716_06b:0756a16": "誓願受生死身，不約此教論願；通教則有",
    "T33n1716_06b:0756a17": "誓扶餘習而生分段，依通明願，於義為",
    "T33n1716_06b:0756a18": "便。此等未得法身，故全無應生眷屬。三藏",
    "T33n1716_06b:0756a19": "眷屬竟。往昔結無生緣者，或已得道、或未",
    "T33n1716_06b:0756a20": "得道，佛於分段作佛。未得道者，當處即有",
    "T33n1716_06b:0756a21": "業生；上界向下，即有願通兩生。分別願通，",
    "T33n1716_06b:0756a22": "如前說。橫從他土來者，即有願通；竪從方",
    "T33n1716_06b:0756a23": "便來者，亦有願通。通教未得法身，故無應",
    "T33n1716_06b:0756a24": "生眷屬也。往昔曾結別教緣者，中間同事",
    "T33n1716_06b:0756a25": "說法，種種教詔，成熟未熟。佛今在分段作",
    "T33n1716_06b:0756a26": "佛。未得道者。當處即有業生；上界向下，得",
    "T33n1716_06b:0756a27": "有願通。橫從他方，得有願通。竪從方便",
    "T33n1716_06b:0756a28": "來，亦有願通。竪從實報來者，得有應生，無",
    "T33n1716_06b:0756a29": "明先破，已得法身之本，能起應入生死。此",
    "T33n1716_06b:0756b01": "則異前云云。往昔結圓教緣者，中間調熟，",
    "T33n1716_06b:0756b02": "或得道、或未得道，今於分段作佛。先緣牽",
    "T33n1716_06b:0756b03": "來，差別不同。若未得道，當處有一。上界向下，",
    "T33n1716_06b:0756b04": "有二。他方橫來，有二。方便來，亦二。實報來，",
    "T33n1716_06b:0756b05": "有一。例如前云云。問：法身惑除理顯，何故受",
    "T33n1716_06b:0756b06": "生？答：應身受生，其意有三：一為熟他。二為",
    "T33n1716_06b:0756b07": "自熟。三為本緣。一熟他者，秖為業生，善根",
    "T33n1716_06b:0756b08": "微弱，不能自發。諸菩薩等，先雖得度，愍彼",
    "T33n1716_06b:0756b09": "迷闇，慈力起應入二十五有，而作師導，引",
    "T33n1716_06b:0756b10": "諸實行，令向佛所。若得真道，成內眷屬，",
    "T33n1716_06b:0756b11": "同於應生。若得似道，同於願通；不得真",
    "T33n1716_06b:0756b12": "似，令增進勝業。皆使利益，無有唐捐。如",
    "T33n1716_06b:0756b13": "《華嚴》中，說佛初託胎，法身菩薩皆侍衛下生，",
    "T33n1716_06b:0756b14": "如陰雲籠月，散降餘胎，為親、中、怨，引諸",
    "T33n1716_06b:0756b15": "業者。當知，諸眷屬非生死人。摩耶是千佛",
    "T33n1716_06b:0756b16": "之母，淨飯是千佛之父，羅睺羅千佛之子。諸",
    "T33n1716_06b:0756b17": "聲聞等，悉內祕外現，示眾有三毒，實自淨",
    "T33n1716_06b:0756b18": "佛土，諸親族等，皆是大權法身上地。豈有",
    "T33n1716_06b:0756b19": "凡夫，能懷那羅延菩薩耶？復次，外道怨惡，抗",
    "T33n1716_06b:0756b20": "拒誹謗，當知皆是法身所為。何者？轉輪小善，",
    "T33n1716_06b:0756b21": "出世無怨，豈有無上法王怨仇滿路？若於",
    "T33n1716_06b:0756b22": "佛起惡，惡道受罪，何得灼然生生相惱？龍",
    "T33n1716_06b:0756b23": "象蹴踏，非驢所堪。調達是賓伽羅菩薩，先世",
    "T33n1716_06b:0756b24": "大善知識。阿闍世是不動菩薩。薩遮尼犍是",
    "T33n1716_06b:0756b25": "大方便菩薩。波旬是住不思議解脫。故《華嚴》",
    "T33n1716_06b:0756b26": "列眾，明諸天、龍、鬼神悉住不可思議法門。如",
    "T33n1716_06b:0756b27": "是等，若親、中、怨、好、惡、逆、順，皆是法身，先是法",
    "T33n1716_06b:0756b28": "內眷屬，今作應生眷屬。若親、中、怨、好、惡、逆、順，",
    "T33n1716_06b:0756b29": "未得法身，先雖結緣，為猶在法外，同稱願",
    "T33n1716_06b:0756c01": "業等眷屬。諸餘經典，非不明此權利益眾，",
    "T33n1716_06b:0756c02": "咸謂是實內、實外、實好、實惡、實逆、實順，故經",
    "T33n1716_06b:0756c03": "云：未曾向人，說如此事。今經，佛自開近權、",
    "T33n1716_06b:0756c04": "顯遠實，開諸眷屬迹權、顯本實。故文云：「今",
    "T33n1716_06b:0756c05": "當為汝說最實事。」是名應生眷屬，熟他故",
    "T33n1716_06b:0756c06": "來也。二、為自成來者，法身菩薩進道無定，",
    "T33n1716_06b:0756c07": "或從生身進道、或從法身進道。故下涌出",
    "T33n1716_06b:0756c08": "菩薩云：「我亦自欲得此真淨大法。」〈分別功德",
    "T33n1716_06b:0756c09": "品〉中明增道損生，即其義也。三、為本緣所",
    "T33n1716_06b:0756c10": "牽，本從此佛初發道心，亦從此佛住不",
    "T33n1716_06b:0756c11": "退地。佛尚自入分段施作佛事，有緣之者",
    "T33n1716_06b:0756c12": "何得不來！猶如百川應須朝海，緣牽應生",
    "T33n1716_06b:0756c13": "亦復如是。若別說者，業生在分段；願生、通",
    "T33n1716_06b:0756c14": "生在方便；應生在寂光。通論一處，具有四",
    "T33n1716_06b:0756c15": "種如實報，已得法身，能起應作四種眷屬。",
    "T33n1716_06b:0756c16": "就圓結緣者，雖未斷惑，自有三種眷屬。",
    "T33n1716_06b:0756c17": "就得道者，即是四也。別眷屬，亦四可知。通、",
    "T33n1716_06b:0756c18": "藏結緣，三種可知。雖無應來之應，得論感",
    "T33n1716_06b:0756c19": "應之應，就所應得名，四義宛足。問：下方涌",
    "T33n1716_06b:0756c20": "出，妙音東來。如《大經》中召請十方諸大菩薩",
    "T33n1716_06b:0756c21": "集娑羅林，大師子吼，於四眷屬，此是何等？",
    "T33n1716_06b:0756c22": "答：是神通來，非神通生。是應來，非應生。是大",
    "T33n1716_06b:0756c23": "誓願相關，非願生。是因緣相召，如下方聞聲、",
    "T33n1716_06b:0756c24": "妙音見光，是諸佛大事業來，非業生。業生者，",
    "T33n1716_06b:0756c25": "不能業來；業來，非是業生。願通生者，不能",
    "T33n1716_06b:0756c26": "願通來；願通來者，亦能願通生，亦能應來。應",
    "T33n1716_06b:0756c27": "來，亦能應生云云。三、明麁妙者，若三藏根性",
    "T33n1716_06b:0756c28": "眷屬，此性下劣，昔結此緣，緣亦淺小，中間",
    "T33n1716_06b:0756c29": "以法成熟，成熟蓋少。若來生佛國，作內外",
    "T33n1716_06b:0757a01": "眷屬，業願通等，乃至應來影響三藏佛者，",
    "T33n1716_06b:0757a02": "皆麁眷屬也。通、別根性，乃至內、外，雖巧別有",
    "T33n1716_06b:0757a03": "異，準例可知，皆麁眷屬也。此經說諸眾生，悉",
    "T33n1716_06b:0757a04": "是吾子，非客作人。論其理性，無非是子，是",
    "T33n1716_06b:0757a05": "名理性眷屬妙。往昔覆講，結緣繫珠，二萬億",
    "T33n1716_06b:0757a06": "佛，教無上道。經云：「若我遇眾生，盡教以佛",
    "T33n1716_06b:0757a07": "道。」若眾生無佛性者，教以佛道，過則屬佛。",
    "T33n1716_06b:0757a08": "若眾生皆有佛性，迷惑不受教，過屬眾生。",
    "T33n1716_06b:0757a09": "一切有心皆當作佛，闡提不斷心，猶有反",
    "T33n1716_06b:0757a10": "復，作佛何難？二乘灰滅，滅智則心盡，灰身則",
    "T33n1716_06b:0757a11": "色盡，色心俱敗，其於五欲無所復堪，而能",
    "T33n1716_06b:0757a12": "世世遇之盡教佛道，此則中間成熟妙。今",
    "T33n1716_06b:0757a13": "於法華普得作佛，此希有事，最上醫王變",
    "T33n1716_06b:0757a14": "毒為藥，能治敗種無心成佛，此則內外眷",
    "T33n1716_06b:0757a15": "屬妙。譬如臨陣爭勳，前鋒第一。佛說諸教，",
    "T33n1716_06b:0757a16": "収羅眾生，而灰心二乘處處不入，於法華",
    "T33n1716_06b:0757a17": "忽然得入，故《涅槃》遙指八千聲聞得授記",
    "T33n1716_06b:0757a18": "莂，如秋收冬藏，更無所作。若《法華》不悟佛",
    "T33n1716_06b:0757a19": "性，《涅槃》不應遙指。若眾生本無佛性，往昔",
    "T33n1716_06b:0757a20": "結緣，不應教以佛道。原始要終，佛性義明，",
    "T33n1716_06b:0757a21": "可以意得。今問《華嚴》師頓極之教，說一切",
    "T33n1716_06b:0757a22": "眾生有佛性不？若其有者，二乘何不聞經",
    "T33n1716_06b:0757a23": "授記作佛，那忽如聾如瘂？若言二乘本有",
    "T33n1716_06b:0757a24": "佛性，而怱怱取小，如閹本根，本根已敗，為",
    "T33n1716_06b:0757a25": "可治？為不可治？若可治，何故不治？若不",
    "T33n1716_06b:0757a26": "可治，那得復言一切眾生皆有佛性？故知",
    "T33n1716_06b:0757a27": "《華嚴》所不能治，是方便之說。《法華》能治，是",
    "T33n1716_06b:0757a28": "如實之說。能治、難治，此處則妙。所謂結緣妙、",
    "T33n1716_06b:0757a29": "成熟妙、業生妙、願生妙、應生妙、內眷屬妙、外眷",
    "T33n1716_06b:0757b01": "屬妙，能受妙道、影響妙事，是故稱妙。若將",
    "T33n1716_06b:0757b02": "此意，約五味者：乳教，有別、圓兩眷屬，一麁",
    "T33n1716_06b:0757b03": "一妙；酪教，但一麁；生蘇，三麁一妙；熟蘇，二麁一",
    "T33n1716_06b:0757b04": "妙；法華，無麁但妙。是名相待明眷屬妙也。",
    "T33n1716_06b:0757b05": "又開麁顯妙者，諸經明麁眷屬，皆不見佛",
    "T33n1716_06b:0757b06": "性。今《法華》定天性審父子，非復客作，故常",
    "T33n1716_06b:0757b07": "不輕深得此意，知一切眾生正因不滅，不",
    "T33n1716_06b:0757b08": "敢輕慢。於諸過去佛，現在若滅後，若有聞",
    "T33n1716_06b:0757b09": "一句，皆得成佛道，即了因不滅；低頭舉手，",
    "T33n1716_06b:0757b10": "皆成佛道，即緣因不滅也。一切眾生，無不",
    "T33n1716_06b:0757b11": "具此三德，即是開麁顯妙，絕待明眷屬妙",
    "T33n1716_06b:0757b12": "也。四、明法門眷屬者，此如「普現菩薩問淨",
    "T33n1716_06b:0757b13": "名居士：父母、妻子、親戚、眷屬、吏民、知識，悉為",
    "T33n1716_06b:0757b14": "是誰？奴婢、僮僕、象馬、車乘，皆在何所？淨名答",
    "T33n1716_06b:0757b15": "云：方便為父，智度為母，一切眾導師，無不",
    "T33n1716_06b:0757b16": "由此生。法喜為妻，慈悲為女，善心誠實男，",
    "T33n1716_06b:0757b17": "畢竟空寂舍，弟子眾塵勞，隨意之所轉，道品",
    "T33n1716_06b:0757b18": "善知識，由是成正覺。」此法門以為眷屬。若",
    "T33n1716_06b:0757b19": "爾者，法門不同，深淺有異。若三藏法門，觀",
    "T33n1716_06b:0757b20": "真為實、觀假為權，以此二智滿，即名為佛。",
    "T33n1716_06b:0757b21": "佛即導師，慈悲六道即是女，令他善順真",
    "T33n1716_06b:0757b22": "諦名為男。得此法時喜，名此為妻。此心中",
    "T33n1716_06b:0757b23": "修諸波羅蜜道品等，即是善知識也。若通教",
    "T33n1716_06b:0757b24": "中法門眷屬者，觀諸法如幻、如化，體達即",
    "T33n1716_06b:0757b25": "空為實。分別四門，同異為權。於此二智",
    "T33n1716_06b:0757b26": "生解，名導師。慈愛眾生為女，令生善直",
    "T33n1716_06b:0757b27": "心為男，行六度道品為知識。是為通教中",
    "T33n1716_06b:0757b28": "法門眷屬云云。若別教法門恒沙眷屬，真俗",
    "T33n1716_06b:0757b29": "合為權，智是父，中實理為母。無量慈善、無",
    "T33n1716_06b:0757c01": "量道品、諸波羅蜜通達無滯，道種智分明，觀",
    "T33n1716_06b:0757c02": "機識藥，即是別教中眷屬。故《無量義》云：「諸",
    "T33n1716_06b:0757c03": "佛法王父，經教夫人母，和合出生諸菩薩子。」",
    "T33n1716_06b:0757c04": "《十住毘婆沙》云：「般舟三昧父，大悲無生母，一",
    "T33n1716_06b:0757c05": "切諸如來，從此二法生。」《寶性論》云：「大乘信為",
    "T33n1716_06b:0757c06": "子，般若以為母，禪胎大悲為乳母。諸佛如",
    "T33n1716_06b:0757c07": "實子。」闡提謗大乘障，外道橫計身中有我",
    "T33n1716_06b:0757c08": "障，聲聞怖畏生死障，支佛背捨利益眾生",
    "T33n1716_06b:0757c09": "障；菩薩修四法為對治：修信、修般若、修",
    "T33n1716_06b:0757c10": "虛空定首楞嚴定、修大悲，得清淨法界，到",
    "T33n1716_06b:0757c11": "彼岸，見如來性，生如來家，是佛子也。既道",
    "T33n1716_06b:0757c12": "見如來性，生如來家，當知用如來為父",
    "T33n1716_06b:0757c13": "也。無量法門，不可說不可說，皆能生佛子云",
    "T33n1716_06b:0757c14": "云。若圓教法門明眷屬，自行三諦、一諦為實。",
    "T33n1716_06b:0757c15": "化他一諦、三諦為權。隨情一諦、三諦為權。隨",
    "T33n1716_06b:0757c16": "智三諦、一諦為實。從此不思議生解，一心",
    "T33n1716_06b:0757c17": "具萬行之善為男，無緣大慈為女。開佛知",
    "T33n1716_06b:0757c18": "見生喜為妻，非淨非垢等中道、道品、六波羅",
    "T33n1716_06b:0757c19": "蜜為善知識。如是等實相，圓極法門以為",
    "T33n1716_06b:0757c20": "眷屬。初住之中，便成正覺；能八相化物，即",
    "T33n1716_06b:0757c21": "是導師。前來諸法門既麁，生諸導師亦麁。",
    "T33n1716_06b:0757c22": "今法門眷屬既妙，所生導師亦妙也。用此意",
    "T33n1716_06b:0757c23": "歷五味教者：乳教一麁一妙。酪教但有一",
    "T33n1716_06b:0757c24": "麁。生蘇有三麁一妙。熟蘇有二麁一妙。《法",
    "T33n1716_06b:0757c25": "華》但有一妙。待麁意竟。諸經妙者自妙、麁",
    "T33n1716_06b:0757c26": "者自麁。今經非但妙者為妙，亦無復有麁，",
    "T33n1716_06b:0757c27": "絓是前來諸麁，悉皆決了，為一平等大慧妙",
    "T33n1716_06b:0757c28": "法門也。絕待意竟。五、觀心眷屬者，即為六：",
    "T33n1716_06b:0757c29": "一、愛心；二、見心；四則四教也。愛心眷屬者，無",
    "T33n1716_06b:0758a01": "明為父，癡愛為母，出生煩惱之子孫。以貪",
    "T33n1716_06b:0758a02": "著、憶想，欲得心中法門，魔鬼便入。如媚女",
    "T33n1716_06b:0758a03": "思想，邪媚媚之。行人亦爾，憶想偏邪，邪",
    "T33n1716_06b:0758a04": "物得入，以鬼力故，或生權解，或生實解。",
    "T33n1716_06b:0758a05": "邪解生，故鬼導師生，起鬼慈善，著邪法喜，",
    "T33n1716_06b:0758a06": "行邪六度道品，得邪辯，心明口利，說諸法",
    "T33n1716_06b:0758a07": "門，即愛心眷屬也。邪相既利，發得四見，見心",
    "T33n1716_06b:0758a08": "推畫，作諸法門。心所見處為實，同他為權。",
    "T33n1716_06b:0758a09": "心起愛為女，心分別為男。如是心中，修六",
    "T33n1716_06b:0758a10": "度為道品，是名見心眷屬。何者？此之見愛，不",
    "T33n1716_06b:0758a11": "識己心苦、集，妄謂道、滅！不知字與非字，",
    "T33n1716_06b:0758a12": "如蟲食木，偶得法門之名，有名無義，豈非",
    "T33n1716_06b:0758a13": "愛見耶？若能觀心，識愛見心皆是因緣生",
    "T33n1716_06b:0758a14": "法；無常生滅，即有四番觀心眷屬。如《中論》",
    "T33n1716_06b:0758a15": "偈云：「因緣生法，即空、即假、即中。」仍於四觀，各",
    "T33n1716_06b:0758a16": "明眷屬，準前可知。判五觀心為麁，後一",
    "T33n1716_06b:0758a17": "觀心為妙。又決麁論妙，人尚不自識己愛",
    "T33n1716_06b:0758a18": "見心是因緣生，何能識因緣心，即空、即假？尚",
    "T33n1716_06b:0758a19": "不識空、假，何能魔界即佛界，於見不動，修",
    "T33n1716_06b:0758a20": "三十七品耶？今觀愛即是法性，觀見不動，",
    "T33n1716_06b:0758a21": "修三十七品，魔界見界即是佛界，於非字中",
    "T33n1716_06b:0758a22": "而能知字，行於非道，通達佛道，於一切法",
    "T33n1716_06b:0758a23": "無不是妙。明事眷屬，伏聽學文字人；明法",
    "T33n1716_06b:0758a24": "門眷屬，伏行教人；明觀心眷屬，伏觀心坐",
    "T33n1716_06b:0758a25": "禪人。三種法門，並過其聞見云云。",
    "T33n1716_06b:0758a26": "○第十、功德利益者，秖功德利益，一而無異；",
    "T33n1716_06b:0758a27": "若分別者，自益名功德，益他名利益云云。此",
    "T33n1716_06b:0758a28": "為四：一、利益來意。二、正說中利益。三、流通中",
    "T33n1716_06b:0758a29": "利益。四、觀心中利益。一、利益來意者，諸佛所",
    "T33n1716_06b:0758b01": "為，未甞空過。《釋論》云：「佛入王三昧，前放光",
    "T33n1716_06b:0758b02": "度前者，後放光度後者。」譬如網魚，前獲、後",
    "T33n1716_06b:0758b03": "獲，見光聞法，皆不唐捐。《淨名》云：「法寶普照",
    "T33n1716_06b:0758b04": "而雨甘露。」即身口兩益也。《華嚴》、《思益》並云：放",
    "T33n1716_06b:0758b05": "光破慳、破瞋、破癡等。具如彼說。今經四大",
    "T33n1716_06b:0758b06": "弟子，領佛開三顯一之益。佛言：如來復有無",
    "T33n1716_06b:0758b07": "量功德，汝等說不能盡。譬如大雲起於世",
    "T33n1716_06b:0758b08": "間，譬形益也。興雷耀電，譬神通益也。其雨",
    "T33n1716_06b:0758b09": "普等，譬說法益也。而諸草木各得生長，即是",
    "T33n1716_06b:0758b10": "四種眷屬，皆沾七益。故次明利益妙也。二、正",
    "T33n1716_06b:0758b11": "說利益，又為三：先、論遠益。次、論近益。三、論",
    "T33n1716_06b:0758b12": "當文益。遠益者，即大通佛所十六王子，助化",
    "T33n1716_06b:0758b13": "宣揚，雙擊毒天二鼓。善生有淺深，惑死有",
    "T33n1716_06b:0758b14": "奢促。始人天善，終至大樹，淺益也。始初心最",
    "T33n1716_06b:0758b15": "實，終後心最實，深益也。始破不善，終破塵",
    "T33n1716_06b:0758b16": "沙，奢死也。始破無明，終亦破無明，促死也。",
    "T33n1716_06b:0758b17": "死之奢、促，是毒鼓之力；善生淺、深，天鼓之力。",
    "T33n1716_06b:0758b18": "故文云：破有法王，出現於世，隨眾生欲，而",
    "T33n1716_06b:0758b19": "為說法。即二鼓之文義也。破有義如前說。",
    "T33n1716_06b:0758b20": "說法益義，今當說，略為七益：一、二十五有果",
    "T33n1716_06b:0758b21": "報益，亦名地上清涼益。二、二十五有因華開",
    "T33n1716_06b:0758b22": "敷益，亦名小草益。三、真諦三昧析法益，亦",
    "T33n1716_06b:0758b23": "名中草益。四、俗諦三昧五通益，亦名上草",
    "T33n1716_06b:0758b24": "益。五、真諦三昧體法益，亦名小樹益。六、俗諦",
    "T33n1716_06b:0758b25": "三昧六通益，亦名大樹益。七、中道王三昧益，",
    "T33n1716_06b:0758b26": "亦名最實事益。若二十五有因果益，堪為",
    "T33n1716_06b:0758b27": "業生眷屬。若真諦三昧體析益，堪為願生眷",
    "T33n1716_06b:0758b28": "屬。若俗諦三昧五通六通益，堪為神通眷",
    "T33n1716_06b:0758b29": "屬。若中道王三昧益，堪為應生眷屬。私謂應",
    "T33n1716_06b:0758c01": "有四雙、八益，直是開前、合後，故言七益。若",
    "T33n1716_06b:0758c02": "開後合前，亦是七益；前後俱開，即是八益，所",
    "T33n1716_06b:0758c03": "謂中道次第益，中道不次第益。若前後俱合，",
    "T33n1716_06b:0758c04": "則是六益云云。已略說七益竟，今更廣開為",
    "T33n1716_06b:0758c05": "十益：一、果益。二、因益。三、聲聞益。四、緣覺益。",
    "T33n1716_06b:0758c06": "五、六度益。六、通益。七、別益。八、圓益。九、變易",
    "T33n1716_06b:0758c07": "益。十、實報益。果益者，即二十五有果報益也。",
    "T33n1716_06b:0758c08": "有八大地獄：謂阿鼻、想、黑繩、眾合、叫喚、大叫",
    "T33n1716_06b:0758c09": "喚、焦熱、大焦熱。一一各有十六小獄為眷",
    "T33n1716_06b:0758c10": "屬，合一百三十六所。此正地獄，在地下二萬",
    "T33n1716_06b:0758c11": "由旬。其傍地獄，或在地上、或在鐵圍山間。",
    "T33n1716_06b:0758c12": "傍輕正重，重者遍歷百三十六，中者不遍，下",
    "T33n1716_06b:0758c13": "者復減。其中眾生，常為熱苦所逼，不可具",
    "T33n1716_06b:0758c14": "說，聞者驚怖。《四解脫經》稱為火塗，初入初",
    "T33n1716_06b:0758c15": "出，兩時可化。其中罪人，宿世善根，可發關",
    "T33n1716_06b:0758c16": "宜。而為聖人赴對應之，或蒙光照、或注雨",
    "T33n1716_06b:0758c17": "滅火、或調達婆藪開示說法，熱悶甦醒，身體",
    "T33n1716_06b:0758c18": "清涼，獲冥、顯兩益，諸苦得息。八寒氷，謂阿",
    "T33n1716_06b:0758c19": "波波等，亦有百三十六所，乃至得冥、顯兩",
    "T33n1716_06b:0758c20": "益，溫煖適身，是為地獄果上得清涼益也。",
    "T33n1716_06b:0758c21": "畜生者，略有三種：水、陸、空。陸有三品：重者",
    "T33n1716_06b:0758c22": "土內，不見光明；中者，山林；輕者，人所畜養。",
    "T33n1716_06b:0758c23": "彊者伏弱，飲血噉肉，怖畏百端。《四解脫經》",
    "T33n1716_06b:0758c24": "稱為血塗。其中眾生，先世善根，可發關宜。聖",
    "T33n1716_06b:0758c25": "人赴對應之，得無所畏，獲冥、顯兩益，是為",
    "T33n1716_06b:0758c26": "畜生果上清涼益也。餓鬼者，或居海渚、或",
    "T33n1716_06b:0758c27": "在人間山林中、或似人形、或似獸形。重者",
    "T33n1716_06b:0758c28": "飢火節焰，不聞漿水之名；中者伺求蕩滌，",
    "T33n1716_06b:0758c29": "膿血糞穢；輕者時薄一飽，加以刀杖驅逼，",
    "T33n1716_06b:0759a01": "塞海填河。《四解脫》稱為刀塗。其中眾生，先",
    "T33n1716_06b:0759a02": "世善根，可發關宜。聖人赴對應之，手出香",
    "T33n1716_06b:0759a03": "乳，施令飽滿，獲冥、顯兩益，是為餓鬼果上",
    "T33n1716_06b:0759a04": "清涼益也。阿脩羅者，或居半須彌巖窟、或",
    "T33n1716_06b:0759a05": "大海邊、或大海底。與諸天為憾，恒懷怖畏，",
    "T33n1716_06b:0759a06": "雷鳴謂為天鼓，龍雨變成刀劍。此中眾生，",
    "T33n1716_06b:0759a07": "先世善根，可發關宜。聖人赴對應之，軟言調",
    "T33n1716_06b:0759a08": "伏，獲冥、顯兩益，是為阿脩羅果上清涼益",
    "T33n1716_06b:0759a09": "也。四天下人雖果報勝劣，俱有生、老、病、死，",
    "T33n1716_06b:0759a10": "同是輕報泥犁。其中眾生，先世善根，可發關",
    "T33n1716_06b:0759a11": "宜。聖人赴對應之，令所離得離，所求得求，",
    "T33n1716_06b:0759a12": "獲冥、顯兩益也。六欲天者，地天別有脩羅",
    "T33n1716_06b:0759a13": "鬪戰之難，通有五衰死相苦等地獄。其中",
    "T33n1716_06b:0759a14": "諸天，先世善根，可發關宜。聖人赴對應之，令",
    "T33n1716_06b:0759a15": "獲冥、顯兩益也。四禪、梵王、無想、那含等色",
    "T33n1716_06b:0759a16": "天，雖無下界諸苦，而為色所籠。若命盡時，",
    "T33n1716_06b:0759a17": "不樂入禪，風觸吹身，唯除眼識，餘皆有苦。",
    "T33n1716_06b:0759a18": "其中諸天，先世善根，可發關宜。聖人赴對應",
    "T33n1716_06b:0759a19": "之，令獲冥、顯兩益也。四空諸天，雖無欲",
    "T33n1716_06b:0759a20": "色界等苦，如瘡、如癰、如癡、如箭入體，成就",
    "T33n1716_06b:0759a21": "細煩惱。其中諸天，先世善根，可發關宜。聖人",
    "T33n1716_06b:0759a22": "赴對應之，令獲冥顯兩益。此清涼益，合而",
    "T33n1716_06b:0759a23": "言之，蓋由凡聖慈善根力；別而言之，本由",
    "T33n1716_06b:0759a24": "菩薩初觀二十五有所防之惡而起於悲，",
    "T33n1716_06b:0759a25": "觀二十五能防之善而起於慈，以此慈悲",
    "T33n1716_06b:0759a26": "熏王三昧，不捨眾生，赴對關宜，令得利",
    "T33n1716_06b:0759a27": "益。《大經》明二十五三昧破二十五有者，十",
    "T33n1716_06b:0759a28": "番之一，意略如此也。二番二十五有修因益",
    "T33n1716_06b:0759a29": "者，夫自、他因果，各隨義便，互舉一邊，說之",
    "T33n1716_06b:0759b01": "則易。前果報益，處所、時節不同，不得一身",
    "T33n1716_06b:0759b02": "備論諸益，從多人多處易顯。若明因益，一",
    "T33n1716_06b:0759b03": "人之心起無量業，其義易顯。故約一人明",
    "T33n1716_06b:0759b04": "二十五有因益也。云何因益？四因壞益，二十",
    "T33n1716_06b:0759b05": "一因成益；或一因壞益，一因成益，二十三亦",
    "T33n1716_06b:0759b06": "成亦壞益。若無戒自制，縱其身口，作四趣",
    "T33n1716_06b:0759b07": "業，名地獄人。若捨惡持戒，名見天人。但禁",
    "T33n1716_06b:0759b08": "戒嚴峻，遇緣動退，則惡業還興。或四重五逆，",
    "T33n1716_06b:0759b09": "焚毀塔寺，此心生時，惡起戒沒，是業熟成，必",
    "T33n1716_06b:0759b10": "墮惡道。欲離此心，成就戒、善，此有可發關",
    "T33n1716_06b:0759b11": "宜之機，感無垢三昧赴對應之。惡心豁破，地",
    "T33n1716_06b:0759b12": "獄因息，得冥顯兩益云云。今人雖入道場",
    "T33n1716_06b:0759b13": "懺悔，惡心不轉，則惡業不壞。惡業不壞，得",
    "T33n1716_06b:0759b14": "繩不斷，罪不得滅也。若慳貪謟媚，邀射名",
    "T33n1716_06b:0759b15": "聞，內無實德，欲人稱美；此惡起戒伏，墮於",
    "T33n1716_06b:0759b16": "鬼中。若無慚愧，負債不還，無恭敬心，憍慢",
    "T33n1716_06b:0759b17": "瞋忿，貪婪饕餮；此惡起戒伏，墮畜生道。若嫉",
    "T33n1716_06b:0759b18": "賢妬能，為勝他故而修福力，蛆毒惡心，方",
    "T33n1716_06b:0759b19": "便墜陷，驚怖於他；是惡起戒伏，墮阿脩羅",
    "T33n1716_06b:0759b20": "業。欲離此三惡心，成就戒善，善有可發關",
    "T33n1716_06b:0759b21": "宜之機，聖用赴對應之。惡心豁破，戒善完具，",
    "T33n1716_06b:0759b22": "此名四趣因壞、人天因成，獲冥顯兩益。此",
    "T33n1716_06b:0759b23": "約人道修因，作此釋耳。若約諸趣，欲出",
    "T33n1716_06b:0759b24": "地獄入畜，欲出畜入鬼，欲出鬼入脩羅，",
    "T33n1716_06b:0759b25": "欲出脩羅入人道，皆傳傳有因。因成業轉，",
    "T33n1716_06b:0759b26": "此例可知云云。若堅持五戒，兼行仁義，孝",
    "T33n1716_06b:0759b27": "順父母，信敬慚愧，即是人業。人業有四品：",
    "T33n1716_06b:0759b28": "上、中、下、下下。若就果報，閻浮提為下下。若",
    "T33n1716_06b:0759b29": "就入道，欝單越為下下。或時善心歇末，惡念",
    "T33n1716_06b:0759c01": "唯強，善有可成，惡有可滅，關宜之機，聖用",
    "T33n1716_06b:0759c02": "赴對應之。四惡趣壞，四品善成，獲冥顯兩",
    "T33n1716_06b:0759c03": "益云云。若修持十善，任運無間，善心成熟即",
    "T33n1716_06b:0759c04": "天業。故云：純惡心無善念間者，即惡道業，",
    "T33n1716_06b:0759c05": "果時純苦故。善惡相間起即人業，人中果報",
    "T33n1716_06b:0759c06": "苦樂相間故。十善任運成是天業，天中果報",
    "T33n1716_06b:0759c07": "自然故。若修十善兼起護法心，即四天王",
    "T33n1716_06b:0759c08": "業。若修十善兼慈化人，是三十三天業。若",
    "T33n1716_06b:0759c09": "修十善，其心細妙任運成熟，行住坐臥不",
    "T33n1716_06b:0759c10": "惱眾生，善巧純續，是焰摩業。若修十善兼",
    "T33n1716_06b:0759c11": "修禪定攝心，麁住細住者，是兜率業；欲界定",
    "T33n1716_06b:0759c12": "是化樂業；未到定破事障，是他化業；四禪是",
    "T33n1716_06b:0759c13": "色界業；兼於慈悲喜捨，心數法中得定，是",
    "T33n1716_06b:0759c14": "梵王業；滅心修無心定，是無想業。問：無想",
    "T33n1716_06b:0759c15": "是邪見天，云何為機感？答：《大集》云：菩薩調",
    "T33n1716_06b:0759c16": "伏眾生多種，或邪或正，行於非道，通達佛",
    "T33n1716_06b:0759c17": "道云云。若舊云：聖人以兩片無漏，夾熏一片",
    "T33n1716_06b:0759c18": "有漏，練成無漏。今言：九次第定，熏修有漏",
    "T33n1716_06b:0759c19": "成無漏，是那含業。四空定，是無色界業。如",
    "T33n1716_06b:0759c20": "是等二十一有，患自地之苦麁，欲修出要，",
    "T33n1716_06b:0759c21": "所求不得，所捨不離；爾時即名，可發關宜之",
    "T33n1716_06b:0759c22": "機，感二十一三昧慈悲之力，破其修因，令",
    "T33n1716_06b:0759c23": "所離得去，所求得成，拔苦與樂，冥顯兩益。此",
    "T33n1716_06b:0759c24": "如經文云：「小草、小根、小莖、小枝、小葉，而得生",
    "T33n1716_06b:0759c25": "長。」是此益也。合而言之，蓋由凡聖慈善根",
    "T33n1716_06b:0759c26": "力；別而言之，本由菩薩初持二百五十戒，",
    "T33n1716_06b:0759c27": "修根本等禪，於一一能防善法之中，皆起",
    "T33n1716_06b:0759c28": "慈悲。慈悲本誓，熏王三昧，不捨眾生，赴對",
    "T33n1716_06b:0759c29": "關宜，各得利益。《大經》云：「二十五三昧，破二",
    "T33n1716_06b:0760a01": "十五有」者，十番之二意，略如此云云。三番、聲",
    "T33n1716_06b:0760a02": "聞利益者，若人厭患生死，以死受生，以生",
    "T33n1716_06b:0760a03": "歸死，勞累精神，輪轉無際；貪欲自蔽，𤛆牛",
    "T33n1716_06b:0760a04": "愛尾，不得解脫。故言若人遭苦，厭老病死，",
    "T33n1716_06b:0760a05": "為說涅槃，盡諸苦際；既厭心內決，志求出",
    "T33n1716_06b:0760a06": "離，為是事故，修聲聞道。若持戒時，愛見羅",
    "T33n1716_06b:0760a07": "剎，毀損浮囊，令戒不淨。戒不淨故，三昧不現",
    "T33n1716_06b:0760a08": "前。既無戒定，無漏不發，是故一心修戒定",
    "T33n1716_06b:0760a09": "慧，有可發關宜之機，感無垢等四三昧力加",
    "T33n1716_06b:0760a10": "之，令四趣業不起，使戒清淨。若均修定",
    "T33n1716_06b:0760a11": "慧，慧若有定，慧不狂；定若有慧，定不愚，名",
    "T33n1716_06b:0760a12": "之為賢，賢名隣聖。修此定慧，一心精進如",
    "T33n1716_06b:0760a13": "救頭然。願樂禪慧，如渴思飲，而為二十一",
    "T33n1716_06b:0760a14": "有漏業之所擾亂，若得諸三昧力加之，定",
    "T33n1716_06b:0760a15": "發觀明，四善根成就，伏道純熟，一剎那轉即",
    "T33n1716_06b:0760a16": "便發真，成須陀洹，破二十五有見諦煩惱、",
    "T33n1716_06b:0760a17": "八十八使。是為二十五三昧通加，令斷見",
    "T33n1716_06b:0760a18": "諦惑，而復兼除四思。故云：第十六心即入",
    "T33n1716_06b:0760a19": "修道，是其義也。次入修道，若是超人，一時",
    "T33n1716_06b:0760a20": "用十三昧力加之，破五下分思惟惑。若鈍",
    "T33n1716_06b:0760a21": "人，隨其分分斷思惑，則分分用三昧加之，",
    "T33n1716_06b:0760a22": "盡三界惑，究竟真諦三昧益也。此中草利",
    "T33n1716_06b:0760a23": "益。合而言之，蓋由凡聖慈善根力；別而言",
    "T33n1716_06b:0760a24": "之，由本慈悲，初觀十法界中析空滅色之",
    "T33n1716_06b:0760a25": "善，因起弘誓，熏王三昧，不捨眾生，致有",
    "T33n1716_06b:0760a26": "中草利益。《大經》明二十五三昧破二十五",
    "T33n1716_06b:0760a27": "有者，十番之三，意略如此。四番、緣覺利益者，",
    "T33n1716_06b:0760a28": "若人宿善深利，在無佛世厭患生死，樂獨",
    "T33n1716_06b:0760a29": "善寂，觀深因緣。文云：「曾供養佛，志求勝法，",
    "T33n1716_06b:0760b01": "為說緣覺。」此人大福可發關宜，聖人赴對應",
    "T33n1716_06b:0760b02": "之，使其華飛釧動，獲冥顯兩益，悟支佛道。",
    "T33n1716_06b:0760b03": "此猶屬中草利益也。五番、六度菩薩，觀於",
    "T33n1716_06b:0760b04": "四諦，行六度行。若行檀時，人從乞頭、索眼、",
    "T33n1716_06b:0760b05": "國城、妻子，心或轉動，檀度不成，自知是惡。",
    "T33n1716_06b:0760b06": "欲成檀善，可發關宜之機，蒙三昧力，伏其",
    "T33n1716_06b:0760b07": "慳蔽，是破餓鬼有。蔽心既去，歡喜布施，如",
    "T33n1716_06b:0760b08": "飲甘露。知有為法，危脆無常，是蒙心樂三",
    "T33n1716_06b:0760b09": "昧，冥顯之益也。尸羅若成，是伏毀戒蔽，破",
    "T33n1716_06b:0760b10": "地獄有，是無垢三昧益也。忍成伏瞋蔽，破",
    "T33n1716_06b:0760b11": "畜生有，不退三昧益也。禪成是伏亂蔽，破",
    "T33n1716_06b:0760b12": "人有，是四三昧益也。精進成伏懈怠蔽，破脩",
    "T33n1716_06b:0760b13": "羅有，歡喜三昧益也。慧成伏愚癡蔽，破天",
    "T33n1716_06b:0760b14": "有，十七三昧益也。六蔽是六道業，具出菩薩",
    "T33n1716_06b:0760b15": "戒本。以伏六道業故，不為諸蔽所惱，得",
    "T33n1716_06b:0760b16": "五神通，遊於六道，成六度行。此即上草益",
    "T33n1716_06b:0760b17": "也。通應如前，別而論之，由本觀十法界事",
    "T33n1716_06b:0760b18": "中善惡，而起弘誓，熏三三昧，不捨眾生云",
    "T33n1716_06b:0760b19": "云。六番、通人益者，此是三乘共學人也。若乾",
    "T33n1716_06b:0760b20": "慧地、性地、八人見地，即是用二十五三昧益。",
    "T33n1716_06b:0760b21": "從薄地去至十地，用二十一三昧，加破思",
    "T33n1716_06b:0760b22": "惑。又侵除無知，是名小樹益也。總別慈悲，",
    "T33n1716_06b:0760b23": "例前可知云云。七番、別人益者，此是次第心",
    "T33n1716_06b:0760b24": "中繫緣法界，一念法界入十住，得真諦三",
    "T33n1716_06b:0760b25": "昧益；入十行、十迴向，得俗諦三昧益；入十",
    "T33n1716_06b:0760b26": "地得中諦三昧益。此即大樹之益。總別慈悲，",
    "T33n1716_06b:0760b27": "例前云云。八番、圓人益者，此是修三諦一實",
    "T33n1716_06b:0760b28": "之理。一念法界，繫緣法界。若歷緣對境，舉",
    "T33n1716_06b:0760b29": "足下足無非道場，其心念念與諸波羅蜜",
    "T33n1716_06b:0760c01": "相應，修四三昧觀十種境。可發關宜，聖人",
    "T33n1716_06b:0760c02": "赴對應之，豁然開悟。或似或真，得冥顯兩",
    "T33n1716_06b:0760c03": "益。此是圓用二十五三昧圓加破二十五",
    "T33n1716_06b:0760c04": "有，顯出我性，得究竟實事之益也。九番、變",
    "T33n1716_06b:0760c05": "易益者，此是方便有餘土人益也。前八番中，",
    "T33n1716_06b:0760c06": "凡有四處或九處，謂聲聞、緣覺、通教菩薩、",
    "T33n1716_06b:0760c07": "別教三十心、圓教似解，止破見思，未除無",
    "T33n1716_06b:0760c08": "明，無明潤無漏，受方便生。故下文云：「我於",
    "T33n1716_06b:0760c09": "餘國作佛，更有異名，而於彼土求佛智慧，",
    "T33n1716_06b:0760c10": "得聞是經，即是彼土入一乘也。」《勝鬘》云：「三",
    "T33n1716_06b:0760c11": "人生變易土，謂大力羅漢、辟支佛、菩薩等。」《楞",
    "T33n1716_06b:0760c12": "伽》云三種意生身者：一、安樂法意生身，此欲",
    "T33n1716_06b:0760c13": "擬二乘人，入涅槃安樂意也。二、三昧意生",
    "T33n1716_06b:0760c14": "身，此擬通教出假化物，用神通三昧意也。",
    "T33n1716_06b:0760c15": "三、自性意生身，此擬別教修中道自性意",
    "T33n1716_06b:0760c16": "也。通言意者，安樂作空意；三昧作假意；自",
    "T33n1716_06b:0760c17": "性作中意。別、圓似解，猶未發真，皆名作意。",
    "T33n1716_06b:0760c18": "故論云：「是時過意地，住在智業中。」若發真",
    "T33n1716_06b:0760c19": "可是智業，未發真猶在意地。是人生彼，析",
    "T33n1716_06b:0760c20": "法者鈍；體法者利；別人已習假，又小利；圓人",
    "T33n1716_06b:0760c21": "先即中，最利。既有利、鈍之殊，於彼修學，即",
    "T33n1716_06b:0760c22": "有次第、不次第兩益。又是次第、不次第，用二",
    "T33n1716_06b:0760c23": "十五三昧兩應也。是為九人生方便國，始",
    "T33n1716_06b:0760c24": "於彼土，見諸有我性，得最實益。若分別而",
    "T33n1716_06b:0760c25": "言，謂方便土在三界外；若即事而真，不必",
    "T33n1716_06b:0760c26": "在遠。下文云：「若能深心信解，則為見佛常",
    "T33n1716_06b:0760c27": "在耆闍崛山，共大菩薩、聲聞眾僧圍遶說",
    "T33n1716_06b:0760c28": "法。」即方便土意也。十番、實報土益者，即實報",
    "T33n1716_06b:0760c29": "土人益也。八番中有兩人生方便土，又二人",
    "T33n1716_06b:0761a01": "悉破無明見實相者，方得生彼。但無明重",
    "T33n1716_06b:0761a02": "數甚多，雖三賢十聖住於實報，報未盡猶",
    "T33n1716_06b:0761a03": "有殘惑，更用王三昧四十一番益之。至於",
    "T33n1716_06b:0761a04": "妙覺，豎窮橫遍，不生不滅；不生不滅，無明永",
    "T33n1716_06b:0761a05": "盡，智慧圓足，故言不生不滅。又機感滿足，利",
    "T33n1716_06b:0761a06": "益究竟，故言不生不滅。若分別為言，謂實",
    "T33n1716_06b:0761a07": "報在方便之外；若即事而真，此亦不遠。文",
    "T33n1716_06b:0761a08": "云：「觀見娑婆，瑠璃為地，坦然平正，諸臺樓",
    "T33n1716_06b:0761a09": "觀，眾寶所成，純諸菩薩，咸處其中。」即實報土",
    "T33n1716_06b:0761a10": "意也。若麁、妙機，若別、圓應，若淨、穢土，若淺、深",
    "T33n1716_06b:0761a11": "益，不出十番，包括法界，利益略周，大意可",
    "T33n1716_06b:0761a12": "見，不俟繁文。是為大通佛所，毒鼓損生，聞",
    "T33n1716_06b:0761a13": "有遠近，死有奢促；天鼓增道，聞有遠近。故",
    "T33n1716_06b:0761a14": "令益有深、淺，致有業通願，應諸眷屬利益",
    "T33n1716_06b:0761a15": "也。問：初番已破二十五有得益竟，則無有",
    "T33n1716_06b:0761a16": "可破，更無益可論，何須至十番耶？答：初",
    "T33n1716_06b:0761a17": "破二十五果報苦，獲果報益。次破二十五",
    "T33n1716_06b:0761a18": "因苦，獲修因益。次破二十五有見思苦，得",
    "T33n1716_06b:0761a19": "真三昧益。次破二十五空，令出二十五有",
    "T33n1716_06b:0761a20": "假，得俗三昧益。次破二十五有有、空二邊，",
    "T33n1716_06b:0761a21": "顯於中道王三昧益。次破方便有餘土，出",
    "T33n1716_06b:0761a22": "二十五假，得俗、王兩三昧益。次破實報土，",
    "T33n1716_06b:0761a23": "但深顯王三昧益。三諦未了了者，益意不",
    "T33n1716_06b:0761a24": "息，故有十番，其義如是。問：三諦獨在極地，",
    "T33n1716_06b:0761a25": "亦得通凡？答：如《大品》云：「眾生色、受、想、行、識。」",
    "T33n1716_06b:0761a26": "又云：「無等等色、受、想、行、識。」《仁王》云：「法性色，法",
    "T33n1716_06b:0761a27": "性受、想、行、識。」《大經》云：「因滅是色，獲得常色。",
    "T33n1716_06b:0761a28": "受、想、行、識，亦復如是。」是則從凡至聖，皆悉",
    "T33n1716_06b:0761a29": "是有，即俗諦也。《淨名》云：「眾生如，彌勒如，賢聖",
    "T33n1716_06b:0761b01": "如，一如無二如。」《大品》云：「色空，受、想、行、識空。",
    "T33n1716_06b:0761b02": "若有一法過涅槃者，亦如幻、如化。」此則凡、",
    "T33n1716_06b:0761b03": "聖皆空，即真諦也。《大經》云：「二十五有，有我不",
    "T33n1716_06b:0761b04": "耶？答言：有我，我即佛性，佛性即中道。因緣生",
    "T33n1716_06b:0761b05": "法，一色、一香，無不中道。」此則從凡至聖，悉",
    "T33n1716_06b:0761b06": "皆是中道第一義諦。問：遠論利益，經語還",
    "T33n1716_06b:0761b07": "多。第一云：「從久遠劫來，讚示涅槃道，生死",
    "T33n1716_06b:0761b08": "苦永盡，我常如是說。」第二云：「我昔於二萬",
    "T33n1716_06b:0761b09": "億佛所，教無上道。」第三云：「宿世因緣，吾今當",
    "T33n1716_06b:0761b10": "說。」定據何文耶？答：第一文直云：「從久遠劫",
    "T33n1716_06b:0761b11": "來」，久遠之言，信實杳漫，而未顯本地，或據",
    "T33n1716_06b:0761b12": "中間。第二直云：「昔曾二萬億佛所」，未判劫",
    "T33n1716_06b:0761b13": "數，久近難明，將後文準望，似如近近。今論",
    "T33n1716_06b:0761b14": "遠益，取第三文，「以三千界墨，東過千界，乃",
    "T33n1716_06b:0761b15": "下一點，點與不點，盡抹為塵，一塵一劫，復",
    "T33n1716_06b:0761b16": "過是數無量無邊百千萬億阿僧祇劫。」用此",
    "T33n1716_06b:0761b17": "明文，望二萬億佛所，始為昨日。從是已來，",
    "T33n1716_06b:0761b18": "為結大乘之首，彼佛八千劫說經，十六王",
    "T33n1716_06b:0761b19": "子八萬四千劫覆講。彼之經論文廣時深，于",
    "T33n1716_06b:0761b20": "時聽眾，或可當座已悟，或可中間化得，或",
    "T33n1716_06b:0761b21": "可近來化得，咸至寶所，受法性身，為應生",
    "T33n1716_06b:0761b22": "眷屬。內祕外現，共熟眾生，而作佛事。《淨名》",
    "T33n1716_06b:0761b23": "曰：「雖成道轉法輪，而行菩薩道。」是此意也。",
    "T33n1716_06b:0761b24": "于時聽眾未得真實益，若相似益，隔生不",
    "T33n1716_06b:0761b25": "忘；名字觀行益，隔生則忘、或有不忘。忘者，",
    "T33n1716_06b:0761b26": "若值善知識，宿善還生；若值惡友，則失本",
    "T33n1716_06b:0761b27": "心，是故中間種種塗熨。或多以大乘熟，或",
    "T33n1716_06b:0761b28": "多以小乘熟。生方便者，雖說種種道，其",
    "T33n1716_06b:0761b29": "實為一乘，亦復皆令得至寶所，受法性身。",
    "T33n1716_06b:0761c01": "而於彼國，被第九番、十番真實利益。如千",
    "T33n1716_06b:0761c02": "世界微塵菩薩，即其流也。斯等已究竟於前，",
    "T33n1716_06b:0761c03": "名久遠利益。其中眾生，于今有住聲聞地",
    "T33n1716_06b:0761c04": "者，更近論利益，如後說云云。",
    "T33n1716_06b:0761c05": "妙法蓮華經玄義卷第六下"
}