{
    "X27n0582_001:0438a04": "法華統略目次",
    "X27n0582_001:0438a06": "卷上本",
    "X27n0582_001:0438a07": "釋序品第一",
    "X27n0582_001:0438a08": "卷上末",
    "X27n0582_001:0438a09": "釋方便品第二",
    "X27n0582_001:0438a10": "卷中本",
    "X27n0582_001:0438a11": "釋譬喻品第三",
    "X27n0582_001:0438a12": "卷中末",
    "X27n0582_001:0438a13": "釋信解品第四(欠經第三全卷之釋)",
    "X27n0582_001:0438a14": "卷下本",
    "X27n0582_001:0438a15": "釋五百弟子授記品第八",
    "X27n0582_001:0438a16": "釋學無學人授記品第九",
    "X27n0582_001:0438a17": "釋法師品第十",
    "X27n0582_001:0438a18": "釋見寶塔品第十一",
    "X27n0582_001:0438a19": "釋提婆達多品第十二",
    "X27n0582_001:0438a20": "釋持品第十三",
    "X27n0582_001:0438a21": "釋安樂行品第十四",
    "X27n0582_001:0438a22": "釋涌出品第十五",
    "X27n0582_001:0438a23": "卷下末",
    "X27n0582_001:0438a24": "釋壽量品第十六",
    "X27n0582_001:0438b01": "釋分別功德品第十七",
    "X27n0582_001:0438b02": "釋隨喜功德品第十八",
    "X27n0582_001:0438b03": "釋法師功德品第十九",
    "X27n0582_001:0438b04": "釋常不輕品第二十",
    "X27n0582_001:0438b05": "釋如來神力品第二十一",
    "X27n0582_001:0438b06": "釋囑累品第二十二",
    "X27n0582_001:0438b07": "釋藥王品第二十三",
    "X27n0582_001:0438b08": "釋妙音品第二十四",
    "X27n0582_001:0438b09": "釋觀音普門品第二十五",
    "X27n0582_001:0438b10": "釋陀羅尼品第二十六",
    "X27n0582_001:0438b11": "釋妙莊嚴王品第二十七",
    "X27n0582_001:0438b12": "釋普賢勸發品第二十八",
    "X27n0582_001:0438b14": "法華統略目次(終)",
    "X27n0582_001:0438c06": "法華統略卷上(本)",
    "X27n0582_001:0438c08": "胡吉藏法師　撰",
    "X27n0582_001:0438c09": "昔在會稽。著此經玄文。凡二十卷。中居京兆。錄其要",
    "X27n0582_001:0438c10": "用裁為七軸。但余少弘四論。末專習一乘。私眾二講。",
    "X27n0582_001:0438c11": "將三百遍。但斯經言約義富。更有異聞。撰錄大宗。復",
    "X27n0582_001:0438c12": "為此三卷。敘其疏意。略有六焉。一二本所無。今文方",
    "X27n0582_001:0438c13": "有。如四土之說及七會之文。二全癈舊通。用今新意。",
    "X27n0582_001:0438c14": "如合大車及火宅之譬。三新舊兩用。可適時而說。如",
    "X27n0582_001:0438c15": "六序及十方便之例。四昔言隱昧。今則顯明。如釋妙",
    "X27n0582_001:0438c16": "四門索車七意。五大宗乃一。而轉勢不同。二本雖明。",
    "X27n0582_001:0438c17": "今須重述。六改舊分章。依今科約。如方便品六雙之",
    "X27n0582_001:0438c18": "例也。",
    "X27n0582_001:0438c19": "釋經題。具足應云妙法蓮華教菩薩法佛所護念經。",
    "X27n0582_001:0438c20": "今釋此一題。即為四別。初論妙。次釋法。三解蓮華。四",
    "X27n0582_001:0438c21": "辨教菩薩法。",
    "X27n0582_001:0438c22": "竺法護稱為正法蓮華。羅什改正為妙。本疏已詳。餘",
    "X27n0582_001:0438c23": "未盡者今當略敘。然開一題為一部。合一部為一題。",
    "X27n0582_001:0438c24": "一題若成一部則成。一題若壞一部都壞。又一題若",
    "X27n0582_001:0439a01": "成。釋迦一化便成。一題不成者。又一化不成。又一題",
    "X27n0582_001:0439a02": "若成。十方三世佛法則成。若不然者。一切不成。良由",
    "X27n0582_001:0439a03": "此經窮深極大。故後經云。如來所有一切之法。如來",
    "X27n0582_001:0439a04": "一切自在神力。如來一切秘要之藏。如來一切甚深",
    "X27n0582_001:0439a05": "之事。皆於此經。而演說之。故此經近攝能仁一化。遠",
    "X27n0582_001:0439a06": "該十方佛法矣。然立妙名。凡有四義。一者妙是顯至",
    "X27n0582_001:0439a07": "道之嘉名。二是伐累根之巧稱。三窮讚美之淵府。四",
    "X27n0582_001:0439a08": "極引物之幽致。顯至道之嘉名者。夫至理不可名今",
    "X27n0582_001:0439a09": "立妙名者。欲顯理無名也。故經云。是法不可示。言辭",
    "X27n0582_001:0439a10": "相寂滅。中論亦云。諸法不可得。滅一切戲論。無人亦",
    "X27n0582_001:0439a11": "無處。佛亦無所說。肇公云。言之者失其真。知之者反",
    "X27n0582_001:0439a12": "其愚。有之者乖其性。無之者傷其體。但至人欲令物",
    "X27n0582_001:0439a13": "識道無名。故於無名相中。假立一妙名。令因此妙名",
    "X27n0582_001:0439a14": "得顯理無名。所以然者。理若可名。則非是妙。既其稱",
    "X27n0582_001:0439a15": "妙。則知理不可名。故立妙名顯理無名矣。又立妙名",
    "X27n0582_001:0439a16": "者。非但得顯理無名。復得顯名無名。所以然者。既稱",
    "X27n0582_001:0439a17": "妙名。寧有名耶。故維摩經序云。非但妙顯無言。即言",
    "X27n0582_001:0439a18": "寂滅。如天女之詰身子。汝乃知解脫無言。未悟言即",
    "X27n0582_001:0439a19": "解脫。若立正等名者。則不得顯理無名。及顯名無名",
    "X27n0582_001:0439a20": "也。問所表之理絕言。能表之言亦絕。欲明何義。答所",
    "X27n0582_001:0439a21": "表之理絕言。為明於理。能表之言亦絕。為辨於教。若",
    "X27n0582_001:0439a22": "然。非但一題成。一切佛法皆成。即一妙字成者。亦可",
    "X27n0582_001:0439a23": "一切成矣。第二伐累根之巧稱者。前義為顯理。今除",
    "X27n0582_001:0439a24": "累根。累根者謂取著也。由取相故生煩惱。由煩惱故",
    "X27n0582_001:0439b01": "起業。由業故致苦。是故金光明云。如從妄想思惟。故",
    "X27n0582_001:0439b02": "生煩惱。則知著是六道之本。亦是三乘之根。十方三",
    "X27n0582_001:0439b03": "世諸佛。出世說法。正意為伐羣生累根。累根若傾。柯",
    "X27n0582_001:0439b04": "條自壞。令六道反流。三乘徙轍。故此經初品云。以無",
    "X27n0582_001:0439b05": "數方便。引導眾生。令離諸著。滿願歎云。善哉世尊。拔",
    "X27n0582_001:0439b06": "出眾生處處貪著。涅槃亦云。住十地故。見不了了。無",
    "X27n0582_001:0439b07": "所住故。見則了了。皆是其事。問曰。云何立於妙稱。能",
    "X27n0582_001:0439b08": "伐累根。答既稱為妙。不可作四句百非取之。則受教",
    "X27n0582_001:0439b09": "之人。一切取相心滅。取相心滅故。回六道之宗。改三",
    "X27n0582_001:0439b10": "乘之轍也。第三窮讚美之淵府者。佛道所以超九十",
    "X27n0582_001:0439b11": "六道及二乘之道者。良由微妙故也。若不作妙名者。",
    "X27n0582_001:0439b12": "無由得顯佛道超勝一切諸道。又十方三世佛。但為",
    "X27n0582_001:0439b13": "明佛道故。出現於世。當知皆為明妙道。故此妙名。於",
    "X27n0582_001:0439b14": "眾經之中。最為美矣。第四極引物之幽致者。若聞於",
    "X27n0582_001:0439b15": "玅法。乃至書於妙經。則起極敬之心。發難遭之念。便",
    "X27n0582_001:0439b16": "有五種法師。獲六根清淨。故立妙名矣。問曰。羅什立",
    "X27n0582_001:0439b17": "於妙。以何文為正。答乃處處有文故。方便品云。又告",
    "X27n0582_001:0439b18": "舍利弗。無漏不思議。甚深微妙法。我今已具得。唯我",
    "X27n0582_001:0439b19": "知是相。十方佛亦然。明九道不知唯佛能知。故斯文",
    "X27n0582_001:0439b20": "為正意也。",
    "X27n0582_001:0439b21": "次釋法義。此經總唯一妙。別開二種。一者果妙。二者",
    "X27n0582_001:0439b22": "因妙。然既稱為妙。實不可論其因果乃至四句。故下",
    "X27n0582_001:0439b23": "文云。諸法寂滅相。不可以言宣。文殊十禮經云。諸佛",
    "X27n0582_001:0439b24": "虗空相。虗空亦無相。離諸因果故。敬禮無所觀。但無",
    "X27n0582_001:0439c01": "名相中。為眾生故。強名相說。開因果法門。約果人所",
    "X27n0582_001:0439c02": "證。名為果妙。因人所行。稱為因妙。就經初後分之。從",
    "X27n0582_001:0439c03": "初竟囑累。正明果妙。傍明因妙。從藥王訖普賢。正明",
    "X27n0582_001:0439c04": "因妙。傍明果妙。初分經正明果妙。略有四種。一所乘",
    "X27n0582_001:0439c05": "法妙。二能乘人妙。三壽命妙。四國土妙。一一妙皆有",
    "X27n0582_001:0439c06": "四重。所乘四重麤妙者。對昔二乘之法非究竟故非",
    "X27n0582_001:0439c07": "玅。一乘法究竟故為妙。二者。三之與一。皆墮二邊。故",
    "X27n0582_001:0439c08": "不名為妙。不三不一中道之法。故稱為妙。三者經云",
    "X27n0582_001:0439c09": "遠離二邊。不著中道。則中之與偏。並皆非妙。若中偏",
    "X27n0582_001:0439c10": "兩捨。乃稱為妙。四者二取為二是。二捨為二非。既墮",
    "X27n0582_001:0439c11": "在是非。則不名為妙。若百是不能是。百非不能非。方",
    "X27n0582_001:0439c12": "乃為妙。故大莊嚴王菩薩歎佛。非是非非。非得非失。",
    "X27n0582_001:0439c13": "非此非彼。非去非來。即其事也。次明身麤妙。亦有四",
    "X27n0582_001:0439c14": "重。一對二乘所見生滅之身非妙。佛所見無生滅身",
    "X27n0582_001:0439c15": "為妙。二者生滅無生滅並非妙。非生無生。乃稱為妙。",
    "X27n0582_001:0439c16": "三者生滅為二。無生滅為不二。二與不二。並皆非妙。",
    "X27n0582_001:0439c17": "非二非不二。乃稱為玅。四是二是不二為二是。非二",
    "X27n0582_001:0439c18": "不二為二非。既是是是非悉皆非妙。不是不非。乃稱",
    "X27n0582_001:0439c19": "為妙。第三壽命妙者。一對二乘伽耶之始雙林之終",
    "X27n0582_001:0439c20": "非妙。無始無終。乃名為妙。二者始終無始終。並為非",
    "X27n0582_001:0439c21": "妙。非始終非不始終。乃名為妙。三者始終為二。無始",
    "X27n0582_001:0439c22": "終為不二。二不二並非妙。非二不二。乃稱為妙。四者",
    "X27n0582_001:0439c23": "有是有非。不名為妙。無是無非。乃名為妙。第四土麤",
    "X27n0582_001:0439c24": "妙者。一者對二乘所見迹身穢土非妙。歎法身常寂",
    "X27n0582_001:0440a01": "光淨土為玅。二者穢之與淨。並皆非妙。不穢不淨。乃",
    "X27n0582_001:0440a02": "稱為妙。三者垢淨為二。非垢非淨不二。二不二皆非",
    "X27n0582_001:0440a03": "妙。非二不二。乃名為妙。四者有是有非。不名為妙。退",
    "X27n0582_001:0440a04": "不著是。進不染非。乃稱為妙。問曰。此之四妙。為是一",
    "X27n0582_001:0440a05": "體。為異體耶。答體更無二。隨義不同。如一體三寶。約",
    "X27n0582_001:0440a06": "覺義為佛。軌義稱法。和義為僧。今亦爾也。理更無二。",
    "X27n0582_001:0440a07": "約運用自在。故名為乘。至人以此為身。秤為法身。無",
    "X27n0582_001:0440a08": "始終義。目之為壽。聖所栖託。稱之為土。問由來有此",
    "X27n0582_001:0440a09": "義不。答南方往諸法華師。似有乘麤乘妙。無後三也。",
    "X27n0582_001:0440a10": "就乘麤妙中。但有初重。無後三節。又初重義亦不成。",
    "X27n0582_001:0440a11": "所以然者。二乘為麤。麤是無常。一乘為妙。妙亦無常。",
    "X27n0582_001:0440a12": "無常既同。有何麤妙。故初重亦不成也。今明既分麤",
    "X27n0582_001:0440a13": "妙。則妙名為常。麤是無常。故得分麤妙也。又總論四",
    "X27n0582_001:0440a14": "種麤妙。亦有四重。一者以二乘為麤。以累未盡。德未",
    "X27n0582_001:0440a15": "圓故。二乘為麤。佛乘累盡德圓。故佛乘為妙。二者若",
    "X27n0582_001:0440a16": "麤若妙。皆是二邊所有為麤。非麤非妙。是中道為妙。",
    "X27n0582_001:0440a17": "三麤妙為二。非麤非妙為不二。二不二皆麤。非二非",
    "X27n0582_001:0440a18": "不二。乃名為妙。四二不二。非二非不二。皆是名言故",
    "X27n0582_001:0440a19": "皆麤。言忘慮絕。方是妙也。問妙名為在果。為目因耶。",
    "X27n0582_001:0440a20": "答果累無不寂。德無不圓。可得稱妙。因義不然。故妙",
    "X27n0582_001:0440a21": "正目果。問何以得知耶。答初從定起。讚佛慧甚深。明",
    "X27n0582_001:0440a22": "六道不知。三乘未達。則因人未知於妙。何猶有妙。故",
    "X27n0582_001:0440a23": "妙名目果。又經云。無漏不思議。甚深微妙法。唯我知",
    "X27n0582_001:0440a24": "是相。十方佛亦然。既唯佛能知。則獨佛有妙。又大名",
    "X27n0582_001:0440b01": "主果。不在於因。妙亦如是。故下經云。菩薩求此乘故。",
    "X27n0582_001:0440b02": "名摩訶薩。即知所求之果為大。因人從果立名。亦名",
    "X27n0582_001:0440b03": "為大。故大唯是果也。問前分明因。後章辨果。可是相",
    "X27n0582_001:0440b04": "生。先果後因。有何次第。答前因後果。此相生次第。前",
    "X27n0582_001:0440b05": "果後因。謂說門次第。所以然者。要先示妙果。欣此妙",
    "X27n0582_001:0440b06": "果。方乃行因。是故先果後因。又此經正明三果權實。",
    "X27n0582_001:0440b07": "昔明三乘之果此是究竟。謂閇方便門。隱真實義。今",
    "X27n0582_001:0440b08": "明二果為方便。一果是真實。故方便門開。真實相顯。",
    "X27n0582_001:0440b09": "是故先明於果。後方辨因。",
    "X27n0582_001:0440b10": "次釋蓮華。具如玄章。今為抑毀法華之人。明此經辨",
    "X27n0582_001:0440b11": "因不足。明果猶無常。略引誠言驗此通為謬。蓮華得",
    "X27n0582_001:0440b12": "生。凡有二義。一者假緣。二有種子。眾生成佛。亦具兩",
    "X27n0582_001:0440b13": "義。一者緣因佛性。二本有佛性。所言緣因佛性者。即",
    "X27n0582_001:0440b14": "是菩提心。由菩提心。方得成佛。是故經云。諸佛兩足",
    "X27n0582_001:0440b15": "尊。知法常無性。佛種從緣起。是故說一乘。二本有種",
    "X27n0582_001:0440b16": "子。即是本有佛性。方得成佛。雖發菩提心。若本無佛",
    "X27n0582_001:0440b17": "性。不得成佛。故經云。是法住法位。世間相常住。於道",
    "X27n0582_001:0440b18": "場知已。導師方便說。即是本有常住佛性也。故知此",
    "X27n0582_001:0440b19": "經具明緣正兩佛性。本始二有。則明因具足。果非無",
    "X27n0582_001:0440b20": "常。更釋。法華論釋蓮華二。一出泥水。二開敷微妙。出",
    "X27n0582_001:0440b21": "水二義。一出二乘泥水。令離二乘心。二出二乘泥水。",
    "X27n0582_001:0440b22": "即是發菩提心。如諸菩薩出二乘心。菩提心現前。名",
    "X27n0582_001:0440b23": "為坐蓮華座也。諸聲聞因菩薩。出二乘心。即是坐蓮",
    "X27n0582_001:0440b24": "華座。然法華實無不有蓮華座菩薩座也。開義可知。",
    "X27n0582_001:0440c01": "又蓮華有出水不出水。真如有垢無垢。無垢真如如",
    "X27n0582_001:0440c02": "出水。有垢真如名不出水。又有垢真如有不染而染。",
    "X27n0582_001:0440c03": "染而不染。如蓮華在泥。亦有染不染也。又斯教一乘",
    "X27n0582_001:0440c04": "之理。四十餘年。在三乘泥水之下。而不為三乘泥水",
    "X27n0582_001:0440c05": "所染。問他亦云。蓮華不有而已。有則華實俱含。此經",
    "X27n0582_001:0440c06": "不說而已。說則因果俱辨。與今何異。答今明唯有一",
    "X27n0582_001:0440c07": "理。唯教一人。唯有一理是果。唯教一人是因。不異前",
    "X27n0582_001:0440c08": "分明因。後分辨果為異也。次喻理教義者。教如華。理",
    "X27n0582_001:0440c09": "如蓮。蓮約一如理。一華喻教。教本表理。理一故教亦",
    "X27n0582_001:0440c10": "一。說無量義。皆為顯一理。故一切教皆是法華也。",
    "X27n0582_001:0440c11": "次釋教菩薩法。問題云教菩薩法佛所護念。教何等",
    "X27n0582_001:0440c12": "菩薩。答菩薩有二。一者直往。二回心入大。自昔已來",
    "X27n0582_001:0440c13": "化直往。今次教迴小入大。問昔亦教迴小入大以不。",
    "X27n0582_001:0440c14": "答寂滅道場。頓化不得。故昔四種密化。今方三種顯",
    "X27n0582_001:0440c15": "教。四種密化者。一說人天乘。令入佛慧。故經云。我此",
    "X27n0582_001:0440c16": "九部法。隨順眾生說。入大乘為本。以故說是經。次誘",
    "X27n0582_001:0440c17": "引方便。謂說二乘令入佛慧。故經云。眾苦所惱亂。為",
    "X27n0582_001:0440c18": "是說涅槃。我說是方便。令得入佛慧。三命說大乘。令",
    "X27n0582_001:0440c19": "入佛慧。故有長者付財。窮子受命。四為說大乘。令入",
    "X27n0582_001:0440c20": "佛慧。故有陶練小心之譬。問陶練有幾種。答依信解",
    "X27n0582_001:0440c21": "品。略明有二。一者以大行陶練。但封執小乘。不受大",
    "X27n0582_001:0440c22": "行。故經云。我等若聞淨佛國土教化眾生。而不喜樂。",
    "X27n0582_001:0440c23": "二者以大果陶練。而保執小果。不受大果。故經云。我",
    "X27n0582_001:0440c24": "等長夜。於佛智慧。無貪無著。而自於法。謂是究竟。故",
    "X27n0582_001:0441a01": "寂滅道場已後。法華之前。用四種密化。令迴小入大。",
    "X27n0582_001:0441a02": "三種顯教者。即三周之說。以四種密化。調柔其心。令",
    "X27n0582_001:0441a03": "小志得移。大機成就。然後始得三周顯教。令入佛慧。",
    "X27n0582_001:0441a04": "初以法說門顯教。令入佛慧。次以譬說顯教。令入佛",
    "X27n0582_001:0441a05": "慧。後以宿世因緣顯教。令入佛慧。故三根咸悟。現前",
    "X27n0582_001:0441a06": "獲記。未來成佛。此四密三顯。該攝一化始終。教迴小",
    "X27n0582_001:0441a07": "入大之人。義無不盡。又昔五密教菩薩。今五種顯教",
    "X27n0582_001:0441a08": "菩薩。一者乘密。故云密遣二人。二者身密。即垢衣長者。",
    "X27n0582_001:0441a09": "三者壽密。伽耶成道。四者土密。在娑婆穢土。五者逆",
    "X27n0582_001:0441a10": "密。謂提婆示逆惡。今五顯。謂乘真實。身真實。壽真實。",
    "X27n0582_001:0441a11": "土真實。逆真實。此該攝一切教門。問此五種顯教。既",
    "X27n0582_001:0441a12": "是法華。五種之密。亦是法華以不。答法華教中。說此",
    "X27n0582_001:0441a13": "顯密故。皆是法華。又昔密說法華。今顯說法華。又昔",
    "X27n0582_001:0441a14": "是法華方便。今是法華正體。又昔是法華之用。故從",
    "X27n0582_001:0441a15": "一佛乘。起於密用。今收諸密。以歸一乘。若爾則法華",
    "X27n0582_001:0441a16": "網羅眾教。眾教皆以法華為宗。藥王稱最為深大。豈",
    "X27n0582_001:0441a17": "不皎然。問迴小入大。既有顯教。直往應有密化以不。",
    "X27n0582_001:0441a18": "答但有顯教。無有密化。但顯教有今昔不同。是諸眾",
    "X27n0582_001:0441a19": "生。聞我所說。即入佛慧。謂昔顯教也。菩薩聞是法。疑",
    "X27n0582_001:0441a20": "網皆除。今顯教也。問何故有二顯教。答有二教門。及",
    "X27n0582_001:0441a21": "兩種菩薩。一者經云始見我身。聞我所說。即便信受。",
    "X27n0582_001:0441a22": "謂華嚴教。具足明權實法門。此中菩薩即解權實。便",
    "X27n0582_001:0441a23": "入佛慧。二者華嚴已後。如大品之流。未癈二乘。此中",
    "X27n0582_001:0441a24": "間菩薩聞法華開權顯實。則疑網得除也。又昔利根",
    "X27n0582_001:0441b01": "者。昔皆已悟。鈍根者至今方解。問何故迴小具顯密",
    "X27n0582_001:0441b02": "二教。直往但顯教耶。答直往利根。是故但顯教。迴小",
    "X27n0582_001:0441b03": "既鈍。則前密後顯。故方便品云。菩薩有四早。聲聞有",
    "X27n0582_001:0441b04": "四晚。四早者。一菩薩早習大乘故。經云。有佛子心淨。",
    "X27n0582_001:0441b05": "柔濡亦利根。無量諸佛所。而行深妙道。二早為說大",
    "X27n0582_001:0441b06": "乘故。經云。為此諸佛子。說是大乘經。三早與授記故。",
    "X27n0582_001:0441b07": "經云。我記如是人。來世成佛道。四早生歡喜故。經云。",
    "X27n0582_001:0441b08": "此等聞得佛。大喜充遍身。聲聞四晚。對此可知也。問",
    "X27n0582_001:0441b09": "今顯教菩薩。既是法華。昔顯教亦是法華不。答二種",
    "X27n0582_001:0441b10": "顯教。同令入佛慧故。同是法華。則法華攝華嚴等一",
    "X27n0582_001:0441b11": "切大乘。深大之言。其事彌顯也。又稱教菩薩法者。一",
    "X27n0582_001:0441b12": "者教昔菩薩。令因權悟實。二者教今菩薩。令因實悟",
    "X27n0582_001:0441b13": "權。教昔菩薩。因權悟實者。昔於一佛乘。方便說五。欲",
    "X27n0582_001:0441b14": "令五乘之人。因權入實。而執教之流。聞五住五。不能",
    "X27n0582_001:0441b15": "因五悟不五。至此經開方便門。示真實相。始知五為",
    "X27n0582_001:0441b16": "方便。不五為實。故得因權悟入於實。復一乘菩薩。聞",
    "X27n0582_001:0441b17": "法華有一無三。但知理一。於緣成五。又失方便教五。",
    "X27n0582_001:0441b18": "是故今明理雖是一。而於緣成五。實雖是一。方便說",
    "X27n0582_001:0441b19": "五。如雲雨是一。於草木成異。令因實悟權。故得入佛",
    "X27n0582_001:0441b20": "慧。問此是何物人耶。答猶是迴小向大之人。其根既",
    "X27n0582_001:0441b21": "鈍。昔聞三失一。今聞一失三。亦得二人。自有假名初",
    "X27n0582_001:0441b22": "心一乘菩薩。聞有一無三。起此偏執。以教今昔二種",
    "X27n0582_001:0441b23": "菩薩。令入佛慧。是故名教菩薩法。問波若教菩薩。與",
    "X27n0582_001:0441b24": "法華教菩薩何異。答波若正教直往菩薩。法華正教",
    "X27n0582_001:0441c01": "迴小之人。問二經用何物教耶。答同用二慧教之。但",
    "X27n0582_001:0441c02": "二慧不同。略明五異。一者因果不同。二前後為異。三",
    "X27n0582_001:0441c03": "淺深差別。四空有義異。五有境無境不同。因果不同",
    "X27n0582_001:0441c04": "者。波若以因為經宗。正是因中二慧。以因為宗。故論",
    "X27n0582_001:0441c05": "云。波若不屬佛。但屬菩薩。又云。在菩薩心。名波若。在",
    "X27n0582_001:0441c06": "佛心。變名薩波若。則知是因中二慧。以因為宗。法華",
    "X27n0582_001:0441c07": "明果德二慧。以果為宗。唯此一事實。餘二則非真。照",
    "X27n0582_001:0441c08": "佛果乘之實。名實慧。能起權用。目為權智。故云佛力",
    "X27n0582_001:0441c09": "無所畏及佛諸餘法。佛力無所畏。謂佛實智。及佛諸",
    "X27n0582_001:0441c10": "餘法。即權智也。故知是果中二智也。問波若何故就",
    "X27n0582_001:0441c11": "因。法華約果。答昔未說菩薩行。今欲為彌勒等說菩",
    "X27n0582_001:0441c12": "薩行。故說波若。是故波若。正明因行。法華欲分三果",
    "X27n0582_001:0441c13": "權實。明佛乘是究竟。故是果。二乘非究竟。故是因。故",
    "X27n0582_001:0441c14": "以果智為宗也。二前後異者。大品前明實慧。後辨方",
    "X27n0582_001:0441c15": "便。法華前明開方便門。後辨示真實相。所以然者。波",
    "X27n0582_001:0441c16": "若為體。方便是用。故前明波若。後辨方便。又波若劣。",
    "X27n0582_001:0441c17": "方便勝。論云波若清淨。變名方便。故前明波若。後辨",
    "X27n0582_001:0441c18": "方便。又波若為六地。方便是七地。又波若超凡。方便",
    "X27n0582_001:0441c19": "越聖。故分前後。法華要前開方便門。然後始得示一",
    "X27n0582_001:0441c20": "乘真實。是以命初。題方便品。故前權後實。又要先破",
    "X27n0582_001:0441c21": "二乘。是真實相。故明二乘是方便。然後示一乘為真",
    "X27n0582_001:0441c22": "實。又以二乘為方便。是因。一乘為真實。是果。前因後",
    "X27n0582_001:0441c23": "果。此是教菩薩法之次第也。若從佛實智。起於權用。",
    "X27n0582_001:0441c24": "亦是前實後權。但約化物次第。先權後實。空有異者。",
    "X27n0582_001:0442a01": "波若照空為實。照有為權。法華明照佛果空有皆是",
    "X27n0582_001:0442a02": "實。照二乘空有皆是權。則波若開空有二境。開空有",
    "X27n0582_001:0442a03": "兩慧。法華開權實兩慧。而合空有二境也。有境無境",
    "X27n0582_001:0442a04": "異者。波若有真俗二境空有二慧。法華則實智有境。",
    "X27n0582_001:0442a05": "權智無境。以無二乘究竟果故。問何故法華名教菩",
    "X27n0582_001:0442a06": "薩。而波若正屬菩薩。不名教菩薩耶。答通而辨之。各",
    "X27n0582_001:0442a07": "互例也。法華但顯一理。唯教一人。故明教菩薩法。題",
    "X27n0582_001:0442a08": "中具合二義。妙法華經。謂唯顯一理。一教菩薩法。謂",
    "X27n0582_001:0442a09": "唯教一人。波若雖屬菩薩。而未癈三乘。不得云唯顯",
    "X27n0582_001:0442a10": "一理唯教一人。故不得云教菩薩法也。但歎美大士",
    "X27n0582_001:0442a11": "所行。顯小乘之劣。故有摩訶之稱。又云教菩薩法。以",
    "X27n0582_001:0442a12": "三門教之。一攝耶歸正門。二攝異歸同門。三攝因歸",
    "X27n0582_001:0442a13": "果門。攝毒虫惡鬼愛見二耶。歸聲聞緣覺兩正。故方",
    "X27n0582_001:0442a14": "便品具敘愛見。後明我為說方便。說於盡苦道。示之",
    "X27n0582_001:0442a15": "以涅槃。即其事也。攝異歸同門者。攝二乘之異。同成",
    "X27n0582_001:0442a16": "菩薩。汝等所行是菩薩道也。攝因歸果門者。攝於菩",
    "X27n0582_001:0442a17": "薩。令成佛道。即後分經是也。次教菩薩。三種法輪。遣",
    "X27n0582_001:0442a18": "傍人喚子不得。令識根本法輪也。更遣二使。謂支末",
    "X27n0582_001:0442a19": "法輪教也。後委家財。攝末歸本法輪也。問曰。後三與",
    "X27n0582_001:0442a20": "前三何異。答前三敘鹿薗已去至於法華。但明穢土",
    "X27n0582_001:0442a21": "教耳。後三長敘華嚴淨土教門。故前三但是二輪所",
    "X27n0582_001:0442a22": "攝。自上已來教菩薩所乘法竟。今次敘教菩薩能乘",
    "X27n0582_001:0442a23": "之人。迴小入大之流。不識佛身佛壽佛住處。故不識",
    "X27n0582_001:0442a24": "佛。何猶能解禮念歸依。所乘法中。唯有三乘。能乘之",
    "X27n0582_001:0442b01": "人。亦有三佛。一者法身。二者應身。三者化身。多寶明",
    "X27n0582_001:0442b02": "不滅。正示法身。分身是淨土之佛。名為應身。釋迦居",
    "X27n0582_001:0442b03": "穢土。稱化身。所乘法中。三種破病。一者用一破二故。",
    "X27n0582_001:0442b04": "經云唯有一乘法。無二亦無三也。次借二破三。緣覺",
    "X27n0582_001:0442b05": "第二之勝尚無。聲聞第三之劣寧有。三以權破實。三",
    "X27n0582_001:0442b06": "乘皆是方便。非是真實。將法例人者。亦具三。一者將",
    "X27n0582_001:0442b07": "一破二。唯有一法身。無有應化。應化非是實故。金光",
    "X27n0582_001:0442b08": "明經云。是二身者。是假名有也。次將二況三。淨土分",
    "X27n0582_001:0442b09": "身之佛。尚是化。穢土化身佛。寧是實耶。又應身是本。",
    "X27n0582_001:0442b10": "本尚非真。化身是末。末寧是實。三以權破實。明三身",
    "X27n0582_001:0442b11": "是實者。方便說耳。身實無三也。解此三門。則識佛矣。",
    "X27n0582_001:0442b12": "次將身例土。義亦同然。明能栖應身之佛。既非是實。",
    "X27n0582_001:0442b13": "所住淨土。寧是真耶。淨土尚非是真。穢國寧當是實。",
    "X27n0582_001:0442b14": "非應非化。方是真佛。不垢不淨。乃為實土。則識佛住",
    "X27n0582_001:0442b15": "處。名教菩薩法也。次教菩薩識佛壽命。既有三佛。即",
    "X27n0582_001:0442b16": "有三壽。法身無始終。其壽則長。應身淨土佛。其壽則",
    "X27n0582_001:0442b17": "次。化身居穢。其壽即短。故涅槃云。唯佛覩佛其壽無",
    "X27n0582_001:0442b18": "量。猶如夏日。菩薩見佛。猶如春日。二乘所覩。喻如冬",
    "X27n0582_001:0442b19": "日。今亦作三種。破二乘執佛短壽。一者唯法身之壽",
    "X27n0582_001:0442b20": "為實。餘二非真。次將應況化。應身之長。尚其不實。化",
    "X27n0582_001:0442b21": "身之短。寧是真耶。三以權破實。說有三壽實。此是方",
    "X27n0582_001:0442b22": "便。非是實說。問昔為二乘人。說有三乘。亦得昔為二",
    "X27n0582_001:0442b23": "乘。說三身三土三壽以不。答此非類也。昔為二乘。說",
    "X27n0582_001:0442b24": "三乘。明佛乘即是化佛。故但化身化土。及以化壽。垢",
    "X27n0582_001:0442c01": "衣長者。即其事也。問昔為菩薩。說於身壽。及以淨土。",
    "X27n0582_001:0442c02": "與法華何異。答若三乘之人。與菩薩共聞者。亦未分",
    "X27n0582_001:0442c03": "明如此經開權顯實。所以為異。設令開身土及壽權",
    "X27n0582_001:0442c04": "實。三乘權。終自秘之。問昔何處開身土權實。答且據",
    "X27n0582_001:0442c05": "淨名。佛身無為無漏。謂真身也。出於五濁。現行人法。",
    "X27n0582_001:0442c06": "示於身權。土亦然也。",
    "X27n0582_001:0442c07": "釋章段。此經言約義周。非一意之可盡。又大聖適機",
    "X27n0582_001:0442c08": "演教。變文轉勢。義亦多方。昔已敘一途。今更陳異意。",
    "X27n0582_001:0442c09": "大明此經。凡有三分。一說經因緣分。二正說分。三信",
    "X27n0582_001:0442c10": "受奉持分。初六事。謂說經因緣分。爾時世尊四眾圍",
    "X27n0582_001:0442c11": "繞。竟普賢之末。為正說分。從佛說此經已。第三信受",
    "X27n0582_001:0442c12": "奉持分。經初六事可兩望之。一為未來生信。為證信",
    "X27n0582_001:0442c13": "分。二望現在。是說經因緣分。一切諸佛。要備六緣。方",
    "X27n0582_001:0442c14": "得說經。一眾生有信心。即如是也。二有持法之人。即",
    "X27n0582_001:0442c15": "我聞也。三根緣時熟。即一時也。四有化主。謂佛也。五",
    "X27n0582_001:0442c16": "要須待處。謂住處也。六所為之人。及證明眾。故有徒",
    "X27n0582_001:0442c17": "眾。要具六緣。方得說法也。",
    "X27n0582_001:0442c18": "如是即是信也。藥王品云。此經於一切諸經中。窮深",
    "X27n0582_001:0442c19": "極大。法師品云。於三世說中。最難信解。今略敘之。以",
    "X27n0582_001:0442c20": "驗佛語也。所言大者。彌倫太虗。稱甚深者。眇然無際。",
    "X27n0582_001:0442c21": "大義有四。一明四實四權四因四果。即一經之大意",
    "X27n0582_001:0442c22": "也。二近該華嚴之始。竟雙樹之終也。三攝釋迦過去",
    "X27n0582_001:0442c23": "成佛。逸多不見其始。未來湛然不變。群聖莫惻其終。",
    "X27n0582_001:0442c24": "時長化廣。莫不入其內也。四總括十方三世諸佛。從",
    "X27n0582_001:0443a01": "一切實。起一切權。攝一切權。以歸一切實。謂窮大矣。",
    "X27n0582_001:0443a02": "雖復教彌六合而無言。通現十方而不動。眇然無際。",
    "X27n0582_001:0443a03": "謂之深矣。若不樹此信心。則未有如是。又若信法華",
    "X27n0582_001:0443a04": "深大。謂己身心不深大。與法華異者。蓋是窮子受財。",
    "X27n0582_001:0443a05": "謂是長者物耳。今寄如是一事。可將萬義類之。明",
    "X27n0582_001:0443a06": "明法華既深大。即己身亦深大。且就一無生釋之。明此",
    "X27n0582_001:0443a07": "身本自不生。即本不凡。本不凡故。本非六道。若是凡。可",
    "X27n0582_001:0443a08": "轉凡成聖。故有三乘。既無六道凡可轉。何有成三乘",
    "X27n0582_001:0443a09": "聖耶。故此身超三乘越六趣。即是本來一相。名為一",
    "X27n0582_001:0443a10": "乘。諸佛用本不生為身。名為法身。既不生。何有於滅。",
    "X27n0582_001:0443a11": "即是無生滅壽。既本不生。一切生心動念畢竟清淨。",
    "X27n0582_001:0443a12": "即是淨土。若達一身。四果便辨。即此不生。亦具四因。",
    "X27n0582_001:0443a13": "故智度論云。順忍名乘動。無生忍為乘出。順此不生。",
    "X27n0582_001:0443a14": "漸息生見。名之為動。無生現前。出離於生。名為乘出。",
    "X27n0582_001:0443a15": "故了悟無生。即一乘因也。故無生現前。是內弘義。防",
    "X27n0582_001:0443a16": "令不起生念。謂內護法義。若如行而說。是外弘。亦令",
    "X27n0582_001:0443a17": "他防生心動念。是外護。如此內外弘護。是法身因。故",
    "X27n0582_001:0443a18": "得無生法身果也。無生長壽因者。經云慈悲是長壽",
    "X27n0582_001:0443a19": "因也。世間但悲於物。而不自傷。以理言之。先須自傷。",
    "X27n0582_001:0443a20": "始可悲物。如身子歎息。云何而自欺。自欺者。諸法本",
    "X27n0582_001:0443a21": "不生。而我謂有身生無生。已是顛倒。復欲滅之。令入",
    "X27n0582_001:0443a22": "涅槃。倒中之倒。故謂有生滅。名為自欺。今令不起生",
    "X27n0582_001:0443a23": "見。是大悲拔苦。令不生常現。謂大慈與樂。於自身既",
    "X27n0582_001:0443a24": "爾。化他亦然。作此行者。即長壽之因。次行無生。是淨",
    "X27n0582_001:0443b01": "土因者。得無生之壽曉夜。常淨一切生心。即除穢土",
    "X27n0582_001:0443b02": "之業。恒令無生現前。謂淨土因。自行既爾。他化亦然。",
    "X27n0582_001:0443b03": "次將明無生。作後四行者。弘無生是弘佛道行。經云",
    "X27n0582_001:0443b04": "無生即是佛也。弘無生度生見之人。是度眾生行。降",
    "X27n0582_001:0443b05": "起生見眾生。是降耶行。護無生妙觀。是護法行也。次",
    "X27n0582_001:0443b06": "就無生起四權者。然了生宛然即無生。亦悟無生宛",
    "X27n0582_001:0443b07": "然而生。故能起生用。故有二乘生滅方便。所以昔於",
    "X27n0582_001:0443b08": "捺薗。說五眾生滅。法身無生。無處不生。故王宮示生。",
    "X27n0582_001:0443b09": "即身方便。既無生而生。即無始而始。故有始自伽耶。",
    "X27n0582_001:0443b10": "謂壽方便。既無始而始。亦非穢而穢。謂土方便。故信",
    "X27n0582_001:0443b11": "一無生。則具四果四因四權四實。謂無生之大也。無",
    "X27n0582_001:0443b12": "生之深者。既稱本無生。則無有生。何有不生亦生無",
    "X27n0582_001:0443b13": "生。如是五句。故無生深矣。若作無生觀者。十方三世",
    "X27n0582_001:0443b14": "佛法。並是身內。如此則於身有益。如是一句既爾。竟",
    "X27n0582_001:0443b15": "歡喜奉行。皆須入觀。故下經云。法華是良藥。服者不",
    "X27n0582_001:0443b16": "須老病死也。陰入無主為我。聽受非情曰聞。眾生心",
    "X27n0582_001:0443b17": "行可一之時。名一時。佛者授藥之人也。住處者窮子",
    "X27n0582_001:0443b18": "服藥處。即是得子之所也。王城者。昔摩竭提界寂滅",
    "X27n0582_001:0443b19": "道場救子不得處。今還於此處。救子得也。昔是說根",
    "X27n0582_001:0443b20": "本一處。今還於此處。說攝末歸本一。然本末乃異。一",
    "X27n0582_001:0443b21": "道不殊。如今昔處不異也。",
    "X27n0582_001:0443b22": "與大比丘眾者。依此經。前列聲聞者。命其子也。列菩",
    "X27n0582_001:0443b23": "薩者。召集證明眾也。諸方等經列聲聞者。凡有五意。",
    "X27n0582_001:0443b24": "一者欲密教令迴小入大。即波若之流。二欲顯教迴",
    "X27n0582_001:0443c01": "小入大。謂法華之流。三欲舉小之劣。顯大士之勝。如",
    "X27n0582_001:0443c02": "華嚴等經明。五百在座。有若盲聾。四表二乘將應悟",
    "X27n0582_001:0443c03": "入。五欲顯法界不隔二乘。二乘自隔法界。法界不隔",
    "X27n0582_001:0443c04": "二乘。故列之在座。二乘自隔法界。故有類盲聾。後之",
    "X27n0582_001:0443c05": "三義。並約華嚴。又三種法輪。列之各異。根本法輪。謂",
    "X27n0582_001:0443c06": "不密不顯。二支末之教。密而不顯。三攝末歸本。顯而",
    "X27n0582_001:0443c07": "不密。五百在座。既不見聞。故非顯教。亦非密化。名非",
    "X27n0582_001:0443c08": "顯密。今說大法。密欲付財。謂密不顯。此列之。唯顯非",
    "X27n0582_001:0443c09": "密。比丘名乞士。手持應器。表內貯功德。身服袈裟。外",
    "X27n0582_001:0443c10": "示福田。余深慚於鉢。重愧於衣。問何故前列羅漢。答",
    "X27n0582_001:0443c11": "除糞已後。方委家業。故得羅漢竟。乃為說法華也。",
    "X27n0582_001:0443c12": "諸漏已盡者。先雇子除糞也。逮得己利者。倍與汝價。",
    "X27n0582_001:0443c13": "即除糞已後。得一日之價也。問婆沙云。解脫通於果",
    "X27n0582_001:0443c14": "因。涅槃唯是果稱。何故爾耶。答涅槃名滅度。滅於大",
    "X27n0582_001:0443c15": "患之果。度四流之因。故獨在果。解脫名不爾。故通也。",
    "X27n0582_001:0443c16": "盡諸有結者。前離現惑。後離於當惑。亦先離於因。後",
    "X27n0582_001:0443c17": "離於果。問初離現惑。後離當惑。有二體耶。答唯是一",
    "X27n0582_001:0443c18": "惑。不復現行於心。名離現惑。無復感未來生惑。名離",
    "X27n0582_001:0443c19": "當惑耳。心得自在者。上正與其直。謂得羅漢。今與涅",
    "X27n0582_001:0443c20": "槃果。外諸餘功德。如瓫器米麵之物也。",
    "X27n0582_001:0443c21": "釋摩訶迦葉。問增一阿含經云。迦葉不值佛。成辟支",
    "X27n0582_001:0443c22": "佛。今值釋迦。故成聲聞。應勝身子。云何飜是中根人。",
    "X27n0582_001:0443c23": "答三世得聲聞。極速也。六十劫證得者。極遲也。四世",
    "X27n0582_001:0443c24": "緣覺極速。百劫者極遲。今迦葉不及身子。此從四世",
    "X27n0582_001:0444a01": "已上。六十劫已還。緣覺人也。六十劫已上者。則勝身",
    "X27n0582_001:0444a02": "子也。緣覺有三。一劣聲聞。如五十九劫已還人也。二",
    "X27n0582_001:0444a03": "等聲聞。如六十劫人也。三勝聲聞。六十劫已上人也。",
    "X27n0582_001:0444a04": "問云何名緣覺。答果人或藉非情而覺悟。如見華落",
    "X27n0582_001:0444a05": "得道。或藉人緣而悟無。如因獼猴。若是因人。則必稟",
    "X27n0582_001:0444a06": "十二因緣教也。問二種緣覺。一本是初果。迴心證緣",
    "X27n0582_001:0444a07": "覺。二本乘緣覺。迦葉是何人耶。答迴心證緣覺。本是",
    "X27n0582_001:0444a08": "初果聖人。佛初出世。迦葉猶是凡夫。故知是本乘人",
    "X27n0582_001:0444a09": "也。釋迦旃延者。是性。智度論兩文證之。一云三百",
    "X27n0582_001:0444a10": "年有婆羅門道人。性迦旃延。次云以是故名迦旃延。",
    "X27n0582_001:0444a11": "若是釋子。則不作如是說。扇繩是其別名。余親見天",
    "X27n0582_001:0444a12": "竺僧云。此土無物可以譯之。故存梵性。本行經亦云",
    "X27n0582_001:0444a13": "性迦旃延。離婆多者。此云室星。母就星乞得。從星",
    "X27n0582_001:0444a14": "得名也。劫賓那。此云分別時。薄俱羅。此云菴羅",
    "X27n0582_001:0444a15": "菓。以一食施辟支佛。得五不死報又名多忍辱。依禪",
    "X27n0582_001:0444a16": "法秘要。摩訶[牛*句]絺羅難陀。是一人非兩人。佛初為",
    "X27n0582_001:0444a17": "說禪法。起在此人。其人憍慢放逸。通達一切異論。四",
    "X27n0582_001:0444a18": "皮陀十八經。以慧多定小。佛於迦蘭陀竹林。初說不",
    "X27n0582_001:0444a19": "淨觀。經一及夏。始證羅漢。備為其說本緣。故方得道。",
    "X27n0582_001:0444a20": "列菩薩者。上是而命其子。今是并會親族。召集證明",
    "X27n0582_001:0444a21": "也。又上是當機眾。三周說法。正為聲聞。故云為聲聞",
    "X27n0582_001:0444a22": "說法華也。今是發教眾。如彌勒之問。文殊之答。發起",
    "X27n0582_001:0444a23": "佛教也。又約昔言之。上是能教眾。今是所教眾。如命",
    "X27n0582_001:0444a24": "說大乘。教於彌勒。又上權行眾。以我同物。欲引物同",
    "X27n0582_001:0444b01": "我。今是實行眾。實行大道。欲引小歸大。又上是失鄉",
    "X27n0582_001:0444b02": "之子。今是不失鄉子。不失鄉子。前已得悟。失鄉之子。",
    "X27n0582_001:0444b03": "今方改迷。",
    "X27n0582_001:0444b04": "釋菩薩摩訶薩者。智者見空及以不空。見空則越凡。",
    "X27n0582_001:0444b05": "見不空則越聖。故有兩名。二乘但見於空。不見不空。",
    "X27n0582_001:0444b06": "故唯有一稱。又二乘不求大道。當體立名。菩薩求於",
    "X27n0582_001:0444b07": "大道。從所求受稱。",
    "X27n0582_001:0444b08": "釋不退轉。瓔珞經二文解。一云十信中第六信名。不",
    "X27n0582_001:0444b09": "退心。勉於位退。次文云。十住中第六住猶退。第七住",
    "X27n0582_001:0444b10": "不退。二文相違。今以兩義融會。一約利鈍二。就權實。",
    "X27n0582_001:0444b11": "利鈍者利。根菩薩。六信已能不退。鈍根之人。至六住",
    "X27n0582_001:0444b12": "猶退。積習善根。至於七住。方勉位退。次約權實行論",
    "X27n0582_001:0444b13": "之。六信不退。權行之人。則六住猶退。故龍樹十住婆",
    "X27n0582_001:0444b14": "沙云。言十住退者。為怖地前菩薩。令速入初地。故云",
    "X27n0582_001:0444b15": "退耳。其實不退也。皆得陀羅尼者。持不生觀令恒現。",
    "X27n0582_001:0444b16": "持生觀常令不現也。樂說辨者。內精知欲樂。外巧說",
    "X27n0582_001:0444b17": "諸法也。問曰。何故上嘆二乘斷惑。不歎菩薩斷惑。答",
    "X27n0582_001:0444b18": "有二種。依小乘教。則二乘斷惑盡。菩薩都未斷惑也。",
    "X27n0582_001:0444b19": "依大乘教。二乘斷惑。是生滅觀。除糞人也。菩薩無生",
    "X27n0582_001:0444b20": "滅智。惑本不生。無所斷也。淨名經云。不斷煩惱。而入",
    "X27n0582_001:0444b21": "涅槃。然不斷應不入。但悟惑不生故。即是涅槃。故不",
    "X27n0582_001:0444b22": "斷而入。前歎斷惑。是毀二乘。今明不斷。明美菩薩也。",
    "X27n0582_001:0444b23": "釋菩薩別名。凡有三義。一者聞此勝名。獲大功德。如",
    "X27n0582_001:0444b24": "聞彌勒名。滅百億劫生死之罪等也。二勝人依德立",
    "X27n0582_001:0444c01": "名。既聞其名。可學其行。三者此是體道之人。道既無",
    "X27n0582_001:0444c02": "名。則人亦如是。無名強為立名耳。然菩薩既無名。強",
    "X27n0582_001:0444c03": "為立名。眾生亦無名。強立名。以眾生本來絕四句故。",
    "X27n0582_001:0444c04": "強立眾生耳。今聞菩薩無名。強為立名。移置己身者。",
    "X27n0582_001:0444c05": "即悟眾生。便成菩薩。有此大益也。若聞菩薩名。作菩",
    "X27n0582_001:0444c06": "薩人見者。則菩薩便成我見也。",
    "X27n0582_001:0444c07": "釋初列文殊。大品經雖是大乘。猶未癈三乘。猶符昔",
    "X27n0582_001:0444c08": "教。其言易信。故佛自說。不假菩薩弘助。故列菩薩。依",
    "X27n0582_001:0444c09": "客舊次第。此經既癈三乘。反於昔教。其言難信。必須",
    "X27n0582_001:0444c10": "佛菩薩共弘。物方信受。故列菩薩。依賓主前後。韋提",
    "X27n0582_001:0444c11": "希者。此云雄身。其本是鞞提王女。應云鞞提。何此云",
    "X27n0582_001:0444c12": "雄身。以其國別是一州住故也。",
    "X27n0582_001:0444c13": "釋爾時世尊四眾圍繞。敘四處七會義。此經有一義",
    "X27n0582_001:0444c14": "二義三義四義七義十義十二義。一義者。文雖七卷",
    "X27n0582_001:0444c15": "二十八章。統其大歸。但明一道清淨。故下經云。三世",
    "X27n0582_001:0444c16": "十方佛。現通說法。諸有所作。皆為一佛乘故。二義",
    "X27n0582_001:0444c17": "者。有兩種經。一無量義經。二法華經。所以說此二經",
    "X27n0582_001:0444c18": "者。無量義辨其出生。法華明乎收入。要須先明出生。",
    "X27n0582_001:0444c19": "後方辨收入。二教相成。故一處說也。所言出生者。略",
    "X27n0582_001:0444c20": "有三種。一從得生失。二從體起用。三從實生權。出生",
    "X27n0582_001:0444c21": "失者。謂失一道清淨。故有六道不同。故無量義經云。",
    "X27n0582_001:0444c22": "一切諸法。猶如虗空。無有二相。而諸眾生虗妄橫計。",
    "X27n0582_001:0444c23": "輪迴六趣。莫能自出。如涅槃云。是一味藥。隨其流處。",
    "X27n0582_001:0444c24": "有六種味。二從體起用者。謂諸佛體悟一道清淨。欲",
    "X27n0582_001:0445a01": "化六道眾生。出生一切身一切教。故經云。眾生根性",
    "X27n0582_001:0445a02": "無量。教亦無量。教無量故。義亦無量。無量義者。從一",
    "X27n0582_001:0445a03": "法生。始從華嚴。終竟法華之前。一切諸教。皆從一法",
    "X27n0582_001:0445a04": "生。是以經云。初說人天二乘。乃至摩訶波若華嚴海",
    "X27n0582_001:0445a05": "空及菩薩諸行也。三從實生權。謂從一佛乘。出生三",
    "X27n0582_001:0445a06": "乘。問無量義經。但明出生。法華前一切教。當教亦有",
    "X27n0582_001:0445a07": "出生耶。答無量義欲融會諸教故。當教亦有出生。故",
    "X27n0582_001:0445a08": "有井池不同。而水無異譬。此明理實無異。約眾生根",
    "X27n0582_001:0445a09": "性別。得道不同也。次對上三種出生。即明三種收入。",
    "X27n0582_001:0445a10": "一收六道。同歸一原。故會一豪善。並皆成佛。二攝用",
    "X27n0582_001:0445a11": "歸體。始從寂滅道場。終竟雙林之說。同歸一道。是故",
    "X27n0582_001:0445a12": "經云。如來說法一相一味。究竟涅槃。常寂滅相。終歸",
    "X27n0582_001:0445a13": "於空。三者攝權歸實。即會三乘。入一乘也。然雖通明",
    "X27n0582_001:0445a14": "三種出生三種收入。正為三乘人。明三從一生。寧不",
    "X27n0582_001:0445a15": "歸一。次判今昔。昔但當教明義。未辨出生一切。一切",
    "X27n0582_001:0445a16": "收入。此經是結束融會。故從體起一切用。攝一切用。",
    "X27n0582_001:0445a17": "以歸體也。次辨二名。從體起用。用有多門。名無量",
    "X27n0582_001:0445a18": "義。從用歸體。體無有二。故受妙法之名。次分略廣。",
    "X27n0582_001:0445a19": "從體起用則略。但有一會說法。一卷之文。攝用歸體",
    "X27n0582_001:0445a20": "則廣。故有多會之說者。此經正明收入故也。又三世",
    "X27n0582_001:0445a21": "佛。以歸一為正意。故廣明之。出生非佛正意。故略辨。",
    "X27n0582_001:0445a22": "有昔未辨收入。故今廣明之。昔已廣辨出生。今但略",
    "X27n0582_001:0445a23": "說也。次引喻。既有二經。明出生收入。今引兩喻。出生。",
    "X27n0582_001:0445a24": "如阿耨達池出四大河。收入。如四河合流同歸大海。",
    "X27n0582_001:0445b01": "等一醎味也。次明三義。即是三段。初六事。謂說經",
    "X27n0582_001:0445b02": "因緣分。二正說經分。三從普賢品末。信受奉持分。",
    "X27n0582_001:0445b03": "次明四義者。即是四土。初在穢土說法。二在淨土說",
    "X27n0582_001:0445b04": "法。三住淨土。普為十方淨穢人說法。四還在穢土說",
    "X27n0582_001:0445b05": "法。所以明四土者。欲明一切諸佛土權實義。一切諸",
    "X27n0582_001:0445b06": "土不出五句。一但穢非淨。即初說處是也。二但淨非",
    "X27n0582_001:0445b07": "穢。第二說身權實處是也。三亦淨亦穢處。即神力品",
    "X27n0582_001:0445b08": "已去也。住於淨土。現通說法。名為淨土。令十方淨穢。",
    "X27n0582_001:0445b09": "同得見聞。故復有穢土也。第四還住穢土。分身已散。",
    "X27n0582_001:0445b10": "土還復穢。囑累品末已去也。此即含有非淨穢義。斯",
    "X27n0582_001:0445b11": "法華經。是諸佛秘密神通。難信難解。今當述之。若如",
    "X27n0582_001:0445b12": "淨名顯現法門。初穢次淨。後還復穢。今是甚深秘密。",
    "X27n0582_001:0445b13": "望前欲明收入。非淨穢義後。淨土雖隱。不明其現。故",
    "X27n0582_001:0445b14": "知隱無所隱。雖淨非淨。穢土雖現。而不明其現。故知",
    "X27n0582_001:0445b15": "現無所現。雖穢非穢。故欲收入非淨非穢實相之土。",
    "X27n0582_001:0445b16": "望後復有出生之義。雖非淨穢。出生淨穢。故淨穢雙",
    "X27n0582_001:0445b17": "遊。故分身還淨。釋迦住穢。妙音來時。遊於穢土。皆是",
    "X27n0582_001:0445b18": "甚深難思議事也。次明四處。一有處說法。即初分",
    "X27n0582_001:0445b19": "經也。二從見塔已去。昇空說法。故佛住空接眾。亦在",
    "X27n0582_001:0445b20": "於空。三亦空有處說法。即神力品。此會佛及上眾俱",
    "X27n0582_001:0445b21": "處虗空。十方同見具空有二處。四還住有處。故佛從",
    "X27n0582_001:0445b22": "塔起。歸於本座。大眾亦然。此中亦有收入出生之義。",
    "X27n0582_001:0445b23": "望前則有收入。所以然者。釋迦經雖從空住有。而不",
    "X27n0582_001:0445b24": "明其事。當知雖空不空。雖有不有。即收空有。入中道",
    "X27n0582_001:0445c01": "非空有也。望後即出生義。雖非空有。而空有雙遊。多",
    "X27n0582_001:0445c02": "寶住空。釋迦居有。一切佛土雖多。亦不出空有二處",
    "X27n0582_001:0445c03": "也。問後明空有與淨穢何異。答此即有三身三土。謂",
    "X27n0582_001:0445c04": "化身住穢土。應身住淨土。法身住空。即非淨穢土也。",
    "X27n0582_001:0445c05": "次明七義者。謂華嚴七處八會。此經四處七會。初",
    "X27n0582_001:0445c06": "會說無量義經。多人得道。二會說乘權實法門。直往",
    "X27n0582_001:0445c07": "菩薩疑除。迴小之人蒙記。三會說身權實法門。無量",
    "X27n0582_001:0445c08": "眾生得大法喜。種大善根。即見塔已去也。第四會龍",
    "X27n0582_001:0445c09": "宮不思議眾集。說法界違順大用淨穢二土。蒙益者",
    "X27n0582_001:0445c10": "多。即提婆品已去也。第五會千世界塵數菩薩集。說",
    "X27n0582_001:0445c11": "壽權實法門。十二種人。皆得受道。即踊出竟常不輕",
    "X27n0582_001:0445c12": "也。第六會住於淨土。現五種神力。總說法華。十方眾",
    "X27n0582_001:0445c13": "生皆蒙法利。即神力品也。第七會說一切菩薩行",
    "X27n0582_001:0445c14": "法門。無量眾生皆悟道迄。藥王去也。次明十義。有",
    "X27n0582_001:0445c15": "二種。一者文十。二者義十。初文十者。即成十段。仍生",
    "X27n0582_001:0445c16": "起七會。無一豪乖越。七會有二次第。一次機緣次第。",
    "X27n0582_001:0445c17": "故會會中有人得道佛應機而說。二義次第者。前如",
    "X27n0582_001:0445c18": "是六事。明說經因緣具足。今第二正明說法。將辨攝",
    "X27n0582_001:0445c19": "多歸一。故先明從一生多故。初會說無量義經也。既",
    "X27n0582_001:0445c20": "明從一生多義顯。次即明攝多歸一故。第二明乘權",
    "X27n0582_001:0445c21": "乘實法也。乘權乘實者。但明所乘之法。次明能乘之",
    "X27n0582_001:0445c22": "人。故辨身之權實也。自上從一生多。攝多歸一。所乘",
    "X27n0582_001:0445c23": "之法。及能乘之人。明十方佛及釋迦法界順用法門。",
    "X27n0582_001:0445c24": "但釋迦一代有兄弟二人。作違順兩用。上已明順用。",
    "X27n0582_001:0446a01": "故次辨違用。釋迦既爾。十方佛亦然。自上已來辨於",
    "X27n0582_001:0446a02": "違順。但明釋迦現在一期之事耳。故今次明久證法",
    "X27n0582_001:0446a03": "身未來不滅。逸多不見其始。彌勒莫惻其終。不慮而",
    "X27n0582_001:0446a04": "知。照窮法界。不動而應。十方現前。無言可吐。教彌八",
    "X27n0582_001:0446a05": "極。無權不開。無實不現。十二蒙益。八種瑞相。故有第",
    "X27n0582_001:0446a06": "六會明壽權實也。自上久近諸事。但利淨穢二生之",
    "X27n0582_001:0446a07": "緣。別明權實之教。未暢眾聖之意。故現五種神通。總",
    "X27n0582_001:0446a08": "說一切權實。令十方同益。二世咸聞。故名有第七會。",
    "X27n0582_001:0446a09": "始自一會。終竟利於十方。皆是明十方佛及釋迦佛",
    "X27n0582_001:0446a10": "果事竟。又故第八宜付屬也。付屬佛法既竟。次明十",
    "X27n0582_001:0446a11": "方三世諸菩薩行化法門。故有第九會。即第九章也。",
    "X27n0582_001:0446a12": "說果明因。一期事竟。一切菩薩。一切二乘。一切凡夫。",
    "X27n0582_001:0446a13": "歡喜禮佛而退。故有第十信受奉持分也。次義十",
    "X27n0582_001:0446a14": "者。有十雙義。然此經具一切義。震領提綱。略舉其十。",
    "X27n0582_001:0446a15": "初總明十方佛從體起用攝用歸體一雙也。次從體",
    "X27n0582_001:0446a16": "起用。攝用歸體明法。次辨身權實辨人。人法一雙也。",
    "X27n0582_001:0446a17": "上人法是順用。下明其違。謂違順一雙也。違順是一",
    "X27n0582_001:0446a18": "代之近。次明久遠之事。謂久近一雙也。上久近多是",
    "X27n0582_001:0446a19": "說法輪。下明現五種神力。滿百千歲。救度眾生。謂神",
    "X27n0582_001:0446a20": "通輪。即神通說法一雙也。自上二輪。皆明果德。次辨",
    "X27n0582_001:0446a21": "因行。謂因果一雙也。次明治病。初出生收入。明乘權",
    "X27n0582_001:0446a22": "實。正破眾生執三乘異病。從身權實竟經。乃至雙林",
    "X27n0582_001:0446a23": "之教。破眾生執佛無常病。一切病唯此二也。執異病",
    "X27n0582_001:0446a24": "亦是自迷。執無常病謂迷他。初二是迷因。次二是迷",
    "X27n0582_001:0446b01": "果。初亦是非常謂常。後是非無常謂無常。本疏已釋",
    "X27n0582_001:0446b02": "也。即破兩病一雙。明七會說法之意也。次約三世佛。",
    "X27n0582_001:0446b03": "說不說一雙。諸佛多說前乘權實法門。既明出生收",
    "X27n0582_001:0446b04": "入。於義已圓。何者。二乘非究竟。即是無常。佛乘究竟。",
    "X27n0582_001:0446b05": "名為常住。既辨乘權實。即身權實已彰。不復須說後",
    "X27n0582_001:0446b06": "分。亦不須多寶佛塔。多寶佛塔。為破惡世鈍根無常",
    "X27n0582_001:0446b07": "執。故踊現耳。故燈明朝說法華。夕即取滅。都不明身",
    "X27n0582_001:0446b08": "權實事。大通智勝佛亦然。即說不說一雙。次明根利",
    "X27n0582_001:0446b09": "鈍一雙。以成前義。利根聞乘權實。即解身權實。不須",
    "X27n0582_001:0446b10": "更說後分。中根者更須說後分。無常執乃除。下根者",
    "X27n0582_001:0446b11": "於法華不悟。乃至涅槃教。方乃解耳。問曰。何以知上",
    "X27n0582_001:0446b12": "根者初分已解身耶。答曰。身子開乘權實。即解佛權",
    "X27n0582_001:0446b13": "實。故云如今者世尊。從生及出家。得道轉法輪。皆以",
    "X27n0582_001:0446b14": "方便說。乃至中根人亦悟三身。故有垢衣長者之喻。",
    "X27n0582_001:0446b15": "即知諸佛不必具說後分經也。自上所明三種權實。",
    "X27n0582_001:0446b16": "謂正果法。次明五種之土。謂依果報耳。即依正一雙",
    "X27n0582_001:0446b17": "也。十方三世諸佛所說施為。皆攝十雙。故神力品以",
    "X27n0582_001:0446b18": "四一切攝之。謂一切法。一切神力。一切秘藏。一切甚",
    "X27n0582_001:0446b19": "深事。皆顯在此經也。次明十二義者。說果門有六",
    "X27n0582_001:0446b20": "會。說因門亦六會。始自藥王本事。終竟普賢勸發。是",
    "X27n0582_001:0446b21": "以品品之中。皆明悟道也。",
    "X27n0582_001:0446b22": "次釋開章門中。經雖有七會。大分為二。初六會明佛",
    "X27n0582_001:0446b23": "法。即是果。次一會明菩薩法。謂辨因因。果是眾義之",
    "X27n0582_001:0446b24": "大宗。立信之根本也。又譬喻品云。為諸聲聞。說大乘",
    "X27n0582_001:0446c01": "經。名妙法蓮華。龍樹釋大乘。凡有二義。一諸佛大人",
    "X27n0582_001:0446c02": "之所乘故。故名為大。二觀音彌勒諸大士等之所乘",
    "X27n0582_001:0446c03": "故。故名為大。今具欲釋大乘。故前明諸佛法。後辨菩",
    "X27n0582_001:0446c04": "薩法也。果分為二。從初竟神力品正說。次一品明付",
    "X27n0582_001:0446c05": "屬宣通。初分又有二。一明三世佛所乘法。二明能乘",
    "X27n0582_001:0446c06": "人。具此兩門。乘義乃足。約三會說之。初會別明所乘",
    "X27n0582_001:0446c07": "法。次會別明能乘人。第三會總為十方。具明人法也。",
    "X27n0582_001:0446c08": "以此經正明一乘。宜作此判也。又初會但明乘權乘",
    "X27n0582_001:0446c09": "實法門。次會明四種權實。謂身權身實。壽權壽實。違",
    "X27n0582_001:0446c10": "權違實。土權土實也。第三會普為十方。具明四種權",
    "X27n0582_001:0446c11": "實。以此經具開一切權實。故作此判也。就處論者。第",
    "X27n0582_001:0446c12": "一初會在穢土。第二會在淨土處。第三會在亦穢亦",
    "X27n0582_001:0446c13": "淨處。又初會在娑婆一佛土處。第二會八方各四百",
    "X27n0582_001:0446c14": "萬億那由他土處。第三會十方通同成一佛土處。又",
    "X27n0582_001:0446c15": "初在有處說。次在空處說。次住空普為十方空有處",
    "X27n0582_001:0446c16": "說。約人論者。初會為小眾說。次會為多眾說。第三會",
    "X27n0582_001:0446c17": "為十方眾說。又初會正為二乘人說。故經云。為諸聲",
    "X27n0582_001:0446c18": "聞。皆說大乘經。名妙法蓮華。第二會為菩薩說。所以",
    "X27n0582_001:0447a01": "然者。三根聲聞。並迴小入大。聞法華經。一念隨喜。悉",
    "X27n0582_001:0447a02": "與授記。並成菩薩。是故從第二會已去。但為菩薩說。",
    "X27n0582_001:0447a03": "第三會通為十方五乘人說。又初會雜為五乘人說。",
    "X27n0582_001:0447a04": "低頭舉手。悉皆成佛。會人天善根。明同歸義。故為人",
    "X27n0582_001:0447a05": "天說。汝等所行是菩薩道。會二乘成佛。即為二乘說。",
    "X27n0582_001:0447a06": "菩薩聞是法疑網皆除。為菩薩說。第二會獨為菩薩",
    "X27n0582_001:0447a07": "說。既會五乘。同歸一極。則無復餘人。但欲令其人進",
    "X27n0582_001:0447a08": "悟身壽權實。故為菩薩說。第三會十方世界。既有五",
    "X27n0582_001:0447a09": "乘眾生故。通為五乘人說。又初分前悟。即是上根。故",
    "X27n0582_001:0447a10": "為上根人說。次會為中根人說。第三後悟為下根人",
    "X27n0582_001:0447a11": "說。次明利益者。初會三根聲聞。皆迴小入大。入十信",
    "X27n0582_001:0447a12": "位。名為淺益。第二會通淺深益。始發菩薩心。終一生",
    "X27n0582_001:0447a13": "成佛。第三會還明淺益。謂十方眾生隨喜供養。故為",
    "X27n0582_001:0447a14": "淺益。又初二會。親承音旨。名為近益。第三會遙得見",
    "X27n0582_001:0447a15": "聞。名為遠益。約時論者。初少時說。次多時說。如五十",
    "X27n0582_001:0447a16": "小劫問訊等。次無量時說。後云滿百千歲。然百千歲",
    "X27n0582_001:0447a17": "望五十小劫應短。但後既明化廣。宜總相辨長時也。",
    "X27n0582_001:0447a18": "就第一初會。明乘權乘實。又開為三。初明乘方便門。",
    "X27n0582_001:0447a19": "二正說門。三歎法美人。辨流通門。從初竟方便品。至",
    "X27n0582_001:0447a20": "舍利弗願樂欲聞已來。第一章也。從佛告已下。竟授",
    "X27n0582_001:0447a21": "學無學人記品。第二章也。法師一品。為第三章也。乘",
    "X27n0582_001:0447a22": "方便門者。從寂滅道場頓化子不得。無緣大悲故。起",
    "X27n0582_001:0447a23": "四調柔及十種方便。至於靈山。方化得子。四調柔者。",
    "X27n0582_001:0447a24": "華嚴已後靈山之前教也。一以世間方便調。令離十",
    "X27n0582_001:0447b01": "惡。二以出世方便。調令離三界。三以大乘自方便。調",
    "X27n0582_001:0447b02": "令漸欣大道。稍鄙小心。四以大乘他方便。令小志頓",
    "X27n0582_001:0447b03": "移。大機成就。前二方便。調令超凡。後二方便。調令超",
    "X27n0582_001:0447b04": "聖。又前二方便。調令得方便實慧。後二方便。調令得",
    "X27n0582_001:0447b05": "實慧方便。又前二方便。調令離分段火宅。後二方便。",
    "X27n0582_001:0447b06": "調令離變易火宅。後當具釋之。次明十方便者。雖昔",
    "X27n0582_001:0447b07": "用四調柔。但一乘難信。二執難傾。將開正宗。復興十",
    "X27n0582_001:0447b08": "種方便。亦名十種密說。將前明顯說。前須密說。用前",
    "X27n0582_001:0447b09": "之密。開發後顯。故名方便。方便之言。出下誠文。故經",
    "X27n0582_001:0447b10": "云。今相如本瑞。是諸佛方便。又云更以異方便。助顯",
    "X27n0582_001:0447b11": "第一義也。言十種方便者。初召集證明方便。將命其",
    "X27n0582_001:0447b12": "子。故前召集證明。如信解品云。先告其子。并會親族。",
    "X27n0582_001:0447b13": "亦如化城品云。便集諸菩薩。為說是乘。所以須召集",
    "X27n0582_001:0447b14": "證明者。勝人雲集。證佛語非虗。明實是長者之兒。非",
    "X27n0582_001:0447b15": "貧賤客作。此即證一乘是實有。證二乘為實無。亦證",
    "X27n0582_001:0447b16": "一乘為真實。二乘為方便。故有召集證明方便。即四",
    "X27n0582_001:0447b17": "眾圍遶是也。然此中間。實具四眾。一發教眾。二影嚮",
    "X27n0582_001:0447b18": "眾。三當機眾。四結緣眾。取前二為能證。後二為所證。",
    "X27n0582_001:0447b19": "又列眾望前。是第六同聞。望後即是證明。文句是大",
    "X27n0582_001:0447b20": "判為言耳。",
    "X27n0582_001:0447b21": "為諸菩薩說大乘經下。第二明說教方便。後會之經。",
    "X27n0582_001:0447b22": "為明於人。則以人開人。故有多寶分身及踊出菩薩。",
    "X27n0582_001:0447b23": "開顯釋迦身壽權實。今正明法。故以法開法。將明攝",
    "X27n0582_001:0447b24": "多歸一。故前辨從一生多。從一生多。開發攝多歸一。",
    "X27n0582_001:0447c01": "故名方便。",
    "X27n0582_001:0447c02": "佛說是經已下。第三入定方便。總統法華。凡有二義。",
    "X27n0582_001:0447c03": "一者明開。謂於一佛乘分別說三。二者辨會。明我設",
    "X27n0582_001:0447c04": "是方便。令得入佛慧。前從一生多。密明於一說三。為",
    "X27n0582_001:0447c05": "開印方便。令如來入定。捨多住一。密說會三歸一。為",
    "X27n0582_001:0447c06": "後會作方便。所以然者。佛既捨多住一。表三乘諸子",
    "X27n0582_001:0447c07": "同歸此原。故下經云。佛自住大乘。如其所得法。以此",
    "X27n0582_001:0447c08": "度眾生。令入定中。自住一。後從定起。還說佛所行。亦",
    "X27n0582_001:0447c09": "令眾生行佛所行。得住佛所住。又如涅槃云。我自安",
    "X27n0582_001:0447c10": "住秘密藏中。亦令諸子及一切眾生。安住其中。故名",
    "X27n0582_001:0447c11": "方便。又如來入定現瑞。發動疑情。待彌勒之問。文殊",
    "X27n0582_001:0447c12": "之答。預杜疑心。逆開信解。方得起定說法。是故聖嘿",
    "X27n0582_001:0447c13": "為聖說方便。問何故說無量義經。而還入無量義處",
    "X27n0582_001:0447c14": "定。答法華論云。無量者。明如來[宋木+取]勝境界。今應入[宋木+取]",
    "X27n0582_001:0447c15": "勝境定。後說佛乘也。還說[宋木+取]勝境界法也。又[宋木+取]勝境",
    "X27n0582_001:0447c16": "定者。有四種[宋木+取]勝自在力。一身心不動。即身心俱靜。",
    "X27n0582_001:0447c17": "寂靜故鑒極方。能說極法。故極病。照極藥也。",
    "X27n0582_001:0447c18": "是時天雨華下。第四明現瑞方便。諸子有受悟之期。",
    "X27n0582_001:0447c19": "未得明言顯說。故雨華動地。放光現土。示還原之相。",
    "X27n0582_001:0447c20": "表說歸宗之經。名現相方便。又大聖益物。凡有二種。",
    "X27n0582_001:0447c21": "現瑞則生於信心。說法發其慧解。故生信之瑞。為發",
    "X27n0582_001:0447c22": "解方便。又諸佛利物。復有二種。一令種福。二使殖慧。",
    "X27n0582_001:0447c23": "現瑞殖福。為說法生慧。生慧之由漸。故名方便。又諸",
    "X27n0582_001:0447c24": "佛令物歡喜。凡有二時。一者現瑞。明將說歡喜。二說",
    "X27n0582_001:0448a01": "法明正說歡喜。故三根踊躍。十二儛蹈。用物歡喜。開",
    "X27n0582_001:0448a02": "發後門。名為方便。又凡說奇特之法。必感非常之瑞。",
    "X27n0582_001:0448a03": "覩非常之瑞。必信有奇特之法。故以能表之瑞。開發",
    "X27n0582_001:0448a04": "所表之法。名為方便。",
    "X27n0582_001:0448a05": "爾時彌勒菩薩下。第五明疑問方便。如來以此光照",
    "X27n0582_001:0448a06": "彼。彌勒廣頌彼曉此。故名疑問方便。",
    "X27n0582_001:0448a07": "爾時文殊下。第六答問方便。佛與菩薩。彌勒將彼顯",
    "X27n0582_001:0448a08": "此。文殊引古證今明。古佛說之於前。釋迦敷之於後。",
    "X27n0582_001:0448a09": "預杜疑謗之萌。逆開信解之漸。名答門方便。",
    "X27n0582_001:0448a10": "爾時世尊從三昧起。明第七稱歎方便。將說究竟之",
    "X27n0582_001:0448a11": "乘。前揄揚諸佛大道。如欲救患。必須前美藥功能。謂",
    "X27n0582_001:0448a12": "稱歎方便。",
    "X27n0582_001:0448a13": "舍利弗當知諸佛語無異者。明第八勸信方便。既稱",
    "X27n0582_001:0448a14": "歎一極。敘三乘不知。言與昔相違。恐物驚憚。故略開",
    "X27n0582_001:0448a15": "權實。勸使信之。名勸信方便。",
    "X27n0582_001:0448a16": "爾時大眾中有諸聲聞下。明第九勸請方便。前歎佛",
    "X27n0582_001:0448a17": "智甚深。二乘淺劣。動其舊執。生彼新疑。大眾遂執動",
    "X27n0582_001:0448a18": "疑生。身子騰疑致請。讚人美法。抑小揚大。今時眾尊",
    "X27n0582_001:0448a19": "人重道。捨小欣大。以此顯發密教。調伏眾生。為正說",
    "X27n0582_001:0448a20": "之由漸。故名勸請方便。",
    "X27n0582_001:0448a21": "爾時佛告下。第十顯鄣方便。顯封執小乘。障隔大道。",
    "X27n0582_001:0448a22": "現在不聞法華。未來不得成佛。使二世眾生。捨小崇",
    "X27n0582_001:0448a23": "大。現在聞經。當未來成佛。開正悟由漸。故名方便。然",
    "X27n0582_001:0448a24": "約義為十。據人唯三。從初至勸信。謂大乘人為方便。",
    "X27n0582_001:0448b01": "勸請一事。小乘人為方便。五千退席。惡人為方便。又",
    "X27n0582_001:0448b02": "前九為順。後一為違。後正說中。釋迦調達。亦具斯二。",
    "X27n0582_001:0448b03": "今次別釋其文。說無量義經。有十因緣。如彼疏。今略",
    "X27n0582_001:0448b04": "有三意。初上根之人。聞從一生多。當教受悟。二此經",
    "X27n0582_001:0448b05": "示三乘六道失原。至法華方得歸原。三動封執之情。",
    "X27n0582_001:0448b06": "後方可得拔也。",
    "X27n0582_001:0448b07": "為諸菩薩者。密顯唯教一人。說大乘經下。密顯唯有",
    "X27n0582_001:0448b08": "一理也。教菩薩法者。從一生多。令菩薩歸根本一道。",
    "X27n0582_001:0448b09": "即是教菩薩法也。又從一生多。即是體用具足。照此",
    "X27n0582_001:0448b10": "體用。四智便成。了雖多而一。生如來智。識雖一而多。",
    "X27n0582_001:0448b11": "生於佛智。任運成就。為自然智。不從師得。即無師智。",
    "X27n0582_001:0448b12": "教主四智。則入佛智見。故得成佛。釋佛所護念者。",
    "X27n0582_001:0448b13": "菩薩分生四智。行與佛應。為佛護念。但應有二種菩",
    "X27n0582_001:0448b14": "薩。學佛四智。即超凡越聖。不著生死。不染涅槃。此是",
    "X27n0582_001:0448b15": "護因。故得為佛護果。次行中道。因發生正觀。得佛念",
    "X27n0582_001:0448b16": "果。餘人不具二因。故佛不得護念。又悟雖多而一。得",
    "X27n0582_001:0448b17": "於波若。為佛念之因。故得佛念之果。了雖一而多。得",
    "X27n0582_001:0448b18": "於大悲。為佛護因。得佛護果。",
    "X27n0582_001:0448b19": "釋入無量義處定。無量者。能表之教非一也。義者。適",
    "X27n0582_001:0448b20": "化不同。教門非一。各有所以。故稱為義。印師以萬善",
    "X27n0582_001:0448b21": "為無量義。基公以空為無量。劉公以無相一法。含於",
    "X27n0582_001:0448b22": "多義。皆失經旨。處者。無量文義出生之處。即是實相",
    "X27n0582_001:0448b23": "法身。故名為處。身心不動者。既入實相。則內外並冥。",
    "X27n0582_001:0448b24": "緣觀俱寂。故不動也。釋現瑞。就現瑞文。自開為二。初",
    "X27n0582_001:0448c01": "現所化眾生成佛相。二現能化佛說法華相。以此二",
    "X27n0582_001:0448c02": "相。助開一極。故云方便。如下經云。今相如本瑞。是諸",
    "X27n0582_001:0448c03": "佛方便。今佛放光明。助發實相義。現此二相。各開兩",
    "X27n0582_001:0448c04": "別。初文二者。前明現瑞。次明覩瑞。現瑞相說於法華。",
    "X27n0582_001:0448c05": "天雨四華。地六種動。此表所化眾生成佛之義。即以",
    "X27n0582_001:0448c06": "此事。為說法華。但斯言有通有別。所言通者。既說非",
    "X27n0582_001:0448c07": "常之法。天靈歡喜。故天雨四華。地祇踊躍。故地六種",
    "X27n0582_001:0448c08": "動。又依文殊偈釋。雨華表供養能說之人。大地動表",
    "X27n0582_001:0448c09": "說於大法。又雨華表供養能化之主。動地覺悟所化",
    "X27n0582_001:0448c10": "群生。又雨華供養已成佛。動地表所化當成佛。所化當成佛。",
    "X27n0582_001:0448c11": "故地神得主歡喜大動。所言別者。正就雨華動地。說於一",
    "X27n0582_001:0448c12": "乘。天雨四華。表四生行因得成佛也。地六種動者。六",
    "X27n0582_001:0448c13": "道聞經得成佛也。又天雨四華。地六動者。上天下地。",
    "X27n0582_001:0448c14": "其有聞法者。無一不成佛。亦如譬喻品云。汝等若能",
    "X27n0582_001:0448c15": "信受是語。一切皆當得成佛道。下列覩瑞之人。即是",
    "X27n0582_001:0448c16": "總明三乘六道皆成佛也。又正對昔封教之人。謂二",
    "X27n0582_001:0448c17": "乘六道不定成佛。故今現相示之。四華表二乘四眾",
    "X27n0582_001:0448c18": "必當歸本作佛。地六動表人天六道定當成佛。故下",
    "X27n0582_001:0448c19": "文別舉四眾及六道之人。明覩瑞也。又四華者。表說",
    "X27n0582_001:0448c20": "四智。謂如來智佛智自然智無師智。問何以得知故。答下偈",
    "X27n0582_001:0448c21": "云。說佛智慧故。諸佛出於世。又初從定起。即歎佛智",
    "X27n0582_001:0448c22": "甚深。多寶稱善云大慧平等。又雨華是供養法華教",
    "X27n0582_001:0448c23": "主。及聽法華眾生。聞經眾生當成佛。教主已成佛也。",
    "X27n0582_001:0448c24": "釋爾時佛放光。此第二表能化佛說法華相。就此相",
    "X27n0582_001:0449a01": "中。具足說一部經。亦具足明十方三世能化所化事。",
    "X27n0582_001:0449a02": "若解此中意者。方悟彌勒說偈旨歸。及如來起定說",
    "X27n0582_001:0449a03": "法之意。所以然者。彌勒及佛起定。就說法輪。說法華",
    "X27n0582_001:0449a04": "經。今就神通門。說法華經。就文始終。凡有十句。始自",
    "X27n0582_001:0449a05": "是時。終竟上照天宮。以此十相。即十種義說法華。",
    "X27n0582_001:0449a06": "是時者。謂放光時。即表說經時節。如下經云。今正是",
    "X27n0582_001:0449a07": "其時。決定說大乘。亦後云涅槃時到也。言佛者。明",
    "X27n0582_001:0449a08": "第二故光人。表說一乘教主。亦是能乘之人也。眉",
    "X27n0582_001:0449a09": "間者。第三明放光處。對教主。即一乘教也。對能乘之",
    "X27n0582_001:0449a10": "人。即所乘法也。累無不盡。不可為有。德無不圓。不可",
    "X27n0582_001:0449a11": "為無。非有非無。即是中道也。然所乘之法。既是中道。",
    "X27n0582_001:0449a12": "能乘之人。亦是中道人。故涅槃云。中道之法。名之為",
    "X27n0582_001:0449a13": "佛。又佛住中道之法。還欲說中道之教。故眉間喻於",
    "X27n0582_001:0449a14": "教中。住中道即是理中。所說之教。既其是中。說教之",
    "X27n0582_001:0449a15": "人。亦名為中道。故涅槃云。說中道故。名大法師。白",
    "X27n0582_001:0449a16": "豪者。明第四。上辨眉間是通處。今敘別處。表所乘之",
    "X27n0582_001:0449a17": "法無漏清淨。猶如白豪。能乘之人。亦無漏人。故下經",
    "X27n0582_001:0449a18": "云。無漏不思議。甚深微妙法。我今已具得。下又歎佛。",
    "X27n0582_001:0449a19": "於諸怖畏。乃至無明闇弊。永盡無餘。故知表無漏清",
    "X27n0582_001:0449a20": "淨法也。又普賢能乘之人。身白玉色。所乘之象。如白",
    "X27n0582_001:0449a21": "頗梨。普賢既爾。諸佛亦然。所住之乘。既無漏清淨。所",
    "X27n0582_001:0449a22": "說之教。義亦如是。又此經開一切權。顯一切實。義最",
    "X27n0582_001:0449a23": "顯明。故稱白豪。藥王品云。眾明之中。日明最盛。即其",
    "X27n0582_001:0449a24": "證也。光明者。第五正放光也。上眉間白豪。表佛乘",
    "X27n0582_001:0449b01": "無德不備。今別表平等大慧。乘雖萬德。而慧為其宗。",
    "X27n0582_001:0449b02": "後品云。佛起定說法。具歎總別。故今以相示之。光有",
    "X27n0582_001:0449b03": "二義。一者顯物。二者破闇。表大慧經亦具二種。一滅",
    "X27n0582_001:0449b04": "三乘執闇。二顯一乘理實。故藥王品云。如日天子能",
    "X27n0582_001:0449b05": "除諸闇。此經亦爾。能破一切不善之闇。照東方下。",
    "X27n0582_001:0449b06": "明第六相光所照處也。上之五事。表能乘之人。所乘",
    "X27n0582_001:0449b07": "之法。及總明眾德。別敘大慧。謂此方事也。今欲將彼",
    "X27n0582_001:0449b08": "顯此。故此光照彼。能照之光。表一乘教也。所照萬八",
    "X27n0582_001:0449b09": "千土。即教所表理也。東方者。所照處也。何不照餘方。",
    "X27n0582_001:0449b10": "但照一方者。表說法華明一乘事究竟。二者舉一方",
    "X27n0582_001:0449b11": "十方皆例。如釋迦一佛既作此說。十方佛爾。是故後",
    "X27n0582_001:0449b12": "經文。皆引十方三世佛為證。又一方者。表唯為一事",
    "X27n0582_001:0449b13": "因緣。出現於世。一方之中。而舉東方者。東為眾方之",
    "X27n0582_001:0449b14": "本。表一乘為三乘之根。又東方為始。舉始攝終及中",
    "X27n0582_001:0449b15": "間也。表始自華嚴根本法輪。中則三乘支末之教。終",
    "X27n0582_001:0449b16": "則攝末歸本也。一萬八千者。明第七第八相故也。問",
    "X27n0582_001:0449b17": "餘經放光。尚照多方。此經最大。何故但一萬八千。答",
    "X27n0582_001:0449b18": "今是相說。不論多少。若照多土。不得顯一方化訖。今",
    "X27n0582_001:0449b19": "欲明土有限極。得顯一方化周。故不照多也。問既表",
    "X27n0582_001:0449b20": "一化始終。何故但照萬八千耶。答一化雖多。不出因",
    "X27n0582_001:0449b21": "果。果圓如一萬。因不足同八千。是故此經以因果為宗。",
    "X27n0582_001:0449b22": "顯在於此。問何以得知故。答曰。彌勒見佛現通。懸解",
    "X27n0582_001:0449b23": "瑞意。故後偈釋之。佛坐道場所得妙法。即是果也。為",
    "X27n0582_001:0449b24": "當授記。所謂辨因。又一期出世。教雖萬端。統其大歸。",
    "X27n0582_001:0449c01": "但明權實。此經顯實究竟。猶如一萬。開權未足。八千",
    "X27n0582_001:0449c02": "表之。彌勒偈文。亦含斯意佛坐道場。即顯實耶。為當",
    "X27n0582_001:0449c03": "授記。謂開權也。問曰。乃知一萬表果。何故古佛今佛",
    "X27n0582_001:0449c04": "同以八千表因。不多小耶。答長者之父無二。唯有一",
    "X27n0582_001:0449c05": "萬。世子五百人。故成八千。約前所化瑞論者。能化無",
    "X27n0582_001:0449c06": "二。故放一光。猶如萬也。二乘及六道。故有八千。約大",
    "X27n0582_001:0449c07": "眾覩瑞論者。六道二乘。故成八千。化主唯一。猶如一",
    "X27n0582_001:0449c08": "萬。約九道分之。即三乘及六道也。八道為因。佛道為",
    "X27n0582_001:0449c09": "果也。又此中有以同表同。以異表同。以同表同者。古",
    "X27n0582_001:0449c10": "佛今佛同放光。照萬八千。故知諸佛道同也。以異表",
    "X27n0582_001:0449c11": "同者。古佛今佛雖有一萬八千土異。同表一道清淨",
    "X27n0582_001:0449c12": "也。勿不信此語。別有深見也。問涅槃經云。流離光佛",
    "X27n0582_001:0449c13": "放光。大眾之中。非青見青。乃至非見而見。今云何耶。",
    "X27n0582_001:0449c14": "答正爾同也。今佛放光。此是非青青。非色色耳。說法",
    "X27n0582_001:0449c15": "亦爾。非說說耳。今大眾覩光。亦是非見見。聞法不聞",
    "X27n0582_001:0449c16": "聞耳。乃至一部經。一切佛法。並須如此解也。靡不",
    "X27n0582_001:0449c17": "周遍者是。第九相也。表自上已來。若此土他方。明因",
    "X27n0582_001:0449c18": "辨果。顯實開權。教無不周。理無不備。即歎法華。結束",
    "X27n0582_001:0449c19": "融會一化始終。圓滿究竟。下照阿鼻地獄。上至阿",
    "X27n0582_001:0449c20": "迦膩吒天者。明第十相也。自上已來。表諸佛相。此之",
    "X27n0582_001:0449c21": "一章。示眾生相。所以此土他方。開權顯實。明因辨果",
    "X27n0582_001:0449c22": "者。為欲化六道眾生。令六道迴宗。同歸一佛果也。上",
    "X27n0582_001:0449c23": "能化相。總而論之。謂因果權實四種義。今所化事。亦",
    "X27n0582_001:0449c24": "明四種。舉地獄示諸苦。顯天宮示無常。又舉地獄誡",
    "X27n0582_001:0450a01": "令息惡。示天宮勸令修善。以誡勸之言。即世間教。",
    "X27n0582_001:0450a02": "自上已來。明出世教。此相之中世與出世。義無不顯。",
    "X27n0582_001:0450a03": "又雖開為十相。合唯成二。從初至放光。即此土事。東",
    "X27n0582_001:0450a04": "方已去。謂他方事。各有二義。此土二者。初謂教主。放",
    "X27n0582_001:0450a05": "光即是教門。何以知之。佛既放光。如教主說教。他方",
    "X27n0582_001:0450a06": "二事者。初明諸佛事。下照地獄。辨眾生事。所以示此",
    "X27n0582_001:0450a07": "二者。大品云。波若為大事故。謂示道非道。示諸佛事。",
    "X27n0582_001:0450a08": "示是道也。明眾生事。示非道也。示道之中。略唯因果。",
    "X27n0582_001:0450a09": "非道之中。苦與無常。是故放光表說一切事盡。又依",
    "X27n0582_001:0450a10": "文殊偈。前瑞有二。初雨華。二動地。如向釋之。今亦爾",
    "X27n0582_001:0450a11": "二。謂照諸佛事。及示眾生事。照諸佛事。即是引門。示",
    "X27n0582_001:0450a12": "眾生事。所謂通門。引門令欣佛常樂。逼門厭苦無常。",
    "X27n0582_001:0450a13": "又照諸佛事。即是大慈與樂門。示眾生事。大悲拔苦",
    "X27n0582_001:0450a14": "門。又即是下。救子不得中二事。照諸佛事。謂勸門說",
    "X27n0582_001:0450a15": "一乘。示眾生。即誡門說一乘。初成道時。不得用此二",
    "X27n0582_001:0450a16": "門。今始得用。故現相表之。",
    "X27n0582_001:0450a17": "於此世界盡見彼土。第二明覩瑞。前現瑞有二種能",
    "X27n0582_001:0450a18": "所。一者此光照彼。此為能顯。即表於教。彼為所顯。以",
    "X27n0582_001:0450a19": "表於理。二者將彼顯此。彼為能顯。即表於教。此為所",
    "X27n0582_001:0450a20": "顯。用表於理。今大眾覩瑞。具見二種能所。一者因此",
    "X27n0582_001:0450a21": "見彼。謂因教識理。二者見彼顯此。又是因教悟理。取",
    "X27n0582_001:0450a22": "一種理教。為說經之相。取二種見義。為後了悟作相。",
    "X27n0582_001:0450a23": "至彌勒偈中。自了了分明。勿疑之也。總統此文。有一",
    "X27n0582_001:0450a24": "義二義三義四義六義七義十二義。言一義者。始自",
    "X27n0582_001:0450b01": "六道。終竟起塔。明他方一化始終究竟義也。即表釋",
    "X27n0582_001:0450b02": "迦說大慧經。亦明一化始終事。所言一化始終事者。",
    "X27n0582_001:0450b03": "初明失於一道。故有六道紛然。既有六道紛然。便有",
    "X27n0582_001:0450b04": "諸佛出世。既有佛出世。次說教門。既有教門。便有稟",
    "X27n0582_001:0450b05": "教之眾。既有小乘四眾次。轉成菩薩。化菩薩既竟。便入",
    "X27n0582_001:0450b06": "涅槃。戀仰情深。所以起塔。故一化盡矣。又一義者。雖",
    "X27n0582_001:0450b07": "有七事。意終歸一道清淨。故文云。如來說法。皆是一",
    "X27n0582_001:0450b08": "相一味也。言二事者。前明六道。謂眾生迷事。化主",
    "X27n0582_001:0450b09": "已去。敘諸佛悟事。又二事者。從初竟於四眾。辨諸佛",
    "X27n0582_001:0450b10": "事。從菩薩竟起塔。明菩薩事。敘諸佛事。即是明果。辨",
    "X27n0582_001:0450b11": "菩薩事。即是明因。此經以因果為宗。故示此兩。令眾",
    "X27n0582_001:0450b12": "見之。此義現彌勒偈文。勿疑之也。又二事者。從初竟",
    "X27n0582_001:0450b13": "於四眾。辨從體起用。次從菩薩已去。敘攝用歸體。亦",
    "X27n0582_001:0450b14": "顯後偈文。又二事者。從初竟菩薩。明乘權乘實事。從",
    "X27n0582_001:0450b15": "涅槃起塔。辨身壽權實事。又二事者。從初至菩薩。化",
    "X27n0582_001:0450b16": "不失心子事。涅槃起塔。化失心子事。次明三事者。",
    "X27n0582_001:0450b17": "在事雖七。但有化主教門及以與徒眾。敘佛及涅槃。",
    "X27n0582_001:0450b18": "謂化主事。說法即教門事。自餘四種。皆是所化徒眾。",
    "X27n0582_001:0450b19": "又三事者。從初至說法。明根本法輪事。敘四眾。即支",
    "X27n0582_001:0450b20": "末法輪事。菩薩已下。辨攝末歸本法輪事。言四事",
    "X27n0582_001:0450b21": "者。法華前有二事。從初竟說法。謂根本法輪。敘四眾。",
    "X27n0582_001:0450b22": "明支末法輪。法華已去有二事。一明法華事。即菩薩",
    "X27n0582_001:0450b23": "是也。二明涅槃教。謂涅槃已去事是也。言六事者。",
    "X27n0582_001:0450b24": "從佛出世。竟於起塔。唯有六事也。又即是六譬。見六",
    "X27n0582_001:0450c01": "道謂總譬。化主即見大譬。教門即根本法輪。謂救子",
    "X27n0582_001:0450c02": "不得譬。四眾謂三乘救子得譬。菩薩即等賜大事譬。",
    "X27n0582_001:0450c03": "既等與大車。得車歡喜。於事究竟。是故涅槃及起塔。",
    "X27n0582_001:0450c04": "欲見此意。可觀火宅偈。及彌勒偈文。以釋迦說法華。",
    "X27n0582_001:0450c05": "將明六事。故此光照彼。將彼顯此也。十二事者。諸",
    "X27n0582_001:0450c06": "佛出世。既有六事。所化眾生。亦有六道。合十二事也。",
    "X27n0582_001:0450c07": "佛現瑞中。含此諸意。今令大眾並覩見之。至彌勒令",
    "X27n0582_001:0450c08": "了聞起定說法。了了心悟也。",
    "X27n0582_001:0450c09": "爾時彌勒。第五明疑問方便。問何故大品現七瑞。而",
    "X27n0582_001:0450c10": "眾無疑。此經現二瑞。有於疑問。答大品為直往菩薩。",
    "X27n0582_001:0450c11": "無自保之執。現瑞召集竟。即說波若。是故無疑。此經",
    "X27n0582_001:0450c12": "為迴小入大之人。其根既鈍。又有自保之執。故久住",
    "X27n0582_001:0450c13": "深定。發動疑心。待彌勒之問。文殊解釋。方得起定說",
    "X27n0582_001:0450c14": "法。故有疑也。又大品雖是大乘。而未癈小。言猶扶昔。",
    "X27n0582_001:0450c15": "是故易信。此經癈小。言與昔違。難可信解。故生疑也。",
    "X27n0582_001:0450c16": "問何故彌勒懷疑。答依舊義釋。此經初分明因。為因",
    "X27n0582_001:0450c17": "經作相故。現瑞者。彌勒是窮因位之人。何所疑哉。假",
    "X27n0582_001:0450c18": "令俯同於物。事亦不成。今明初分經正明果乘。現瑞",
    "X27n0582_001:0450c19": "為果乘作相。因位未了。是故生疑也。而問文殊者。佛",
    "X27n0582_001:0450c20": "說果乘故。現於果相唯果人能知。彌勒居等覺之位。",
    "X27n0582_001:0450c21": "住於十地。見未了了。是以致問。文殊是妙覺之地。無",
    "X27n0582_001:0450c22": "所住故。故了了見。是以能答。更有餘義。後當述之。釋彌",
    "X27n0582_001:0450c23": "勒問。前明問意。欲自決疑。自欲成佛也。為眾決疑。令",
    "X27n0582_001:0450c24": "他成佛。正問中。初長行。次偈頌。長行與偈異者。長行",
    "X27n0582_001:0451a01": "略說。偈則廣明。前略後廣。為解義故。二長行。前明所",
    "X27n0582_001:0451a02": "化瑞。後辨能化瑞。謂前感後應。即感應次第義也。偈",
    "X27n0582_001:0451a03": "前頌能化。後頌所化。辨前有佛出世說經。後眾生聞",
    "X27n0582_001:0451a04": "法成佛。作諸佛出世次第義也。三長行現兩瑞為一",
    "X27n0582_001:0451a05": "類。二都瑞為一類。即有兩感兩應也。偈中各明現瑞。",
    "X27n0582_001:0451a06": "各明覩瑞。欲顯瑞有能所。見亦不同。此明轉勢說法。",
    "X27n0582_001:0451a07": "故其言各異。四長行總相而說。偈分彼此不同。前明",
    "X27n0582_001:0451a08": "此土之瑞。次辨他方之瑞。謂總別不同。亦是解義之",
    "X27n0582_001:0451a09": "體。諸師皆謂彌勒是問。今明彌勒帶解而問。佛就神",
    "X27n0582_001:0451a10": "通門。開權顯實。辨果明因。今彌勒以說法輪。顯實開",
    "X27n0582_001:0451a11": "權。明因辨果。可用斯意。以尋偈文。文殊師利。呼質疑",
    "X27n0582_001:0451a12": "之主。導師何故。歎現瑞之人。大光普照。敘所疑之事。",
    "X27n0582_001:0451a13": "普照者。照此土也。雨華香風。一如本疏明所表。二將",
    "X27n0582_001:0451a14": "說妙法。前莊嚴處。顯在人則人尊。居處則處貴。三明",
    "X27n0582_001:0451a15": "大眾見處改常。必知應說異法。所以前問此土者。欲",
    "X27n0582_001:0451a16": "釋佛正為此土之緣。說大慧經也。",
    "X27n0582_001:0451a17": "雨華已下。此問所化瑞。由佛說經故。眾生成佛。故次",
    "X27n0582_001:0451a18": "問所化瑞也。時四部眾者。問所化覩瑞人也。偏問四",
    "X27n0582_001:0451a19": "眾。不問六道者。以此經正為二乘。故下經云。為諸聲",
    "X27n0582_001:0451a20": "聞。說大乘經故也。論三瑞廣狹。普動十方。明佛道同。",
    "X27n0582_001:0451a21": "故廣也。光照萬八千。次也。雨華但云而散佛上及大",
    "X27n0582_001:0451a22": "眾。狹也。問何以知動十方。答論云震動無量世界。經",
    "X27n0582_001:0451a23": "云普佛世界。文殊云一切諸佛土。即是普震動。三引",
    "X27n0582_001:0451a24": "證也。彌勒約偏化此土。又是略故。但明四眾歡喜也。",
    "X27n0582_001:0451b01": "問光何處中。答表因果權實。又萬八千佛土。正釋迦",
    "X27n0582_001:0451b02": "化大同。故偏引也。",
    "X27n0582_001:0451b03": "眉間光下。第二問他方瑞也。既正為此土說法。故前",
    "X27n0582_001:0451b04": "問此土。但引他方為證。故次問他方。皆如金色。此是",
    "X27n0582_001:0451b05": "彌勒頌所見事。釋佛瑞旨。謂帶解為問。顯在於斯。他",
    "X27n0582_001:0451b06": "方雖有七事。同一金色事。一欲顯十方道同。使物生",
    "X27n0582_001:0451b07": "信。二既同一色。表十方同明一乘。三欲明乘有二義。",
    "X27n0582_001:0451b08": "一者乘有一相門。謂究竟涅槃常寂滅相。終歸於空。",
    "X27n0582_001:0451b09": "二種種相門。謂無量億千解脫三昧。總具眾德。以為",
    "X27n0582_001:0451b10": "乘體。同一金色。表一相門。萬八千土。示種種相門也。",
    "X27n0582_001:0451b11": "三欲辨放一光。具生四智。今且就六道作之。雖有六",
    "X27n0582_001:0451b12": "道。同一金色。雖同金色。而六趣宛然。即表雖有六道。",
    "X27n0582_001:0451b13": "常是四絕。謂如來智。雖有四絕。於緣六道宛然。如斯",
    "X27n0582_001:0451b14": "悟者。名為佛智。此二任運現前。謂自然智。不從師得。",
    "X27n0582_001:0451b15": "即無師智。乘雖萬德。智為其宗。故恒須用四智也。問",
    "X27n0582_001:0451b16": "文何故但明萬八千土同一金色。不明六道同一金",
    "X27n0582_001:0451b17": "色耶。答光既普照。理同金色。但文不說耳。又此有深",
    "X27n0582_001:0451b18": "旨。照萬八千土。同一金色。表於道未始二。而不明生",
    "X27n0582_001:0451b19": "死同一色者。欲明於緣未始同也。",
    "X27n0582_001:0451b20": "諸世界中。第二明覩他方瑞。上有七事。彌勒欲釋佛",
    "X27n0582_001:0451b21": "語。開三節頌之。一者頌前三事。次結前生後。三頌後",
    "X27n0582_001:0451b22": "二事。頌六道可兩望之。望前即屬前照眾生事。望後",
    "X27n0582_001:0451b23": "屬見六道事也。頌教門為二。初頌一乘根本法輪。次",
    "X27n0582_001:0451b24": "頌三乘支末。初亦是隨佛意門。次是隨眾生意門。東",
    "X27n0582_001:0451c01": "方諸佛。唯有此二。將彼曉此。義亦同然。二門各三。初",
    "X27n0582_001:0451c02": "三者前明一佛說根本法輪。次明多佛說。三總明一",
    "X27n0582_001:0451c03": "佛多佛說教之意。此三門各有四句。即十二意也。初",
    "X27n0582_001:0451c04": "四句者。一演說經典。謂能表之教。二微妙第一。所表",
    "X27n0582_001:0451c05": "之理。三其聲清淨。嘆宣教之聲。四教諸菩薩下。明所",
    "X27n0582_001:0451c06": "為之眾。",
    "X27n0582_001:0451c07": "梵音深妙下。第二例於多佛。亦有四句。初明教稱機。",
    "X27n0582_001:0451c08": "次句機稱教。三明其處彌異。第四其道彌同。",
    "X27n0582_001:0451c09": "種種因緣下。第三總明諸佛說教意。亦有四句。初敘",
    "X27n0582_001:0451c10": "機不一。二教門有不同。三上弘大道。四下益群生。上",
    "X27n0582_001:0451c11": "弘明唯顯一理。下益辨教一人也。下三乘支末教中。",
    "X27n0582_001:0451c12": "亦三。皆前敘機。然後明教。得有餘除苦因際。得無餘",
    "X27n0582_001:0451c13": "盡苦果際。無二死五住。為淨道也。",
    "X27n0582_001:0451c14": "文殊師利我住於此。第二結前生後。所以結前生後",
    "X27n0582_001:0451c15": "者。欲顯前是法華前事。後是法華已去事。二欲明法",
    "X27n0582_001:0451c16": "華之前。從體起用。從一生三。法華已去。攝用歸體。會",
    "X27n0582_001:0451c17": "三同一。要前明從體起用。後方得攝用歸體。故結前",
    "X27n0582_001:0451c18": "生後也。三欲明三輪之義。法華之前。有二種法輪。從",
    "X27n0582_001:0451c19": "演說經典。至開悟眾生。明根本一乘法輪。若人遭苦",
    "X27n0582_001:0451c20": "已下。敘三乘支末之教。是故結前生後者。欲顯法華",
    "X27n0582_001:0451c21": "已去爰至涅槃。明攝末歸本法輪。是故後文明二種",
    "X27n0582_001:0451c22": "菩薩。一佛在世時菩薩。即法華教。二佛滅度後菩薩。",
    "X27n0582_001:0451c23": "謂涅槃教。四者欲明因果法門。結前者。顯前明諸佛",
    "X27n0582_001:0451c24": "法。生後者。顯後欲辨菩薩法。明諸佛法。即是辨果。明",
    "X27n0582_001:0452a01": "菩薩法。所謂辨因。彼方既爾。今頌彼曉此。則辨此經。",
    "X27n0582_001:0452a02": "亦明因果。故前明佛法。藥王已去。次辨於因。五者欲",
    "X27n0582_001:0452a03": "明四教。結前明二教。謂根本支末。生後亦二教。法華",
    "X27n0582_001:0452a04": "教及涅槃教。他方一化。唯此四教。頌彼曉此。明此亦",
    "X27n0582_001:0452a05": "同彼。六者欲總敘諸佛大意。復唯為顯一理。唯為教",
    "X27n0582_001:0452a06": "一人。結前即明唯為顯一理。生後但有菩薩。明唯教",
    "X27n0582_001:0452a07": "一人。他方既爾。此土亦然。七者欲釋斯經之題題。云妙",
    "X27n0582_001:0452a08": "法蓮華教菩薩法。前章釋妙法蓮華。故云演說經典",
    "X27n0582_001:0452a09": "微妙第一。生後即釋教菩薩法。如後二種菩薩之行",
    "X27n0582_001:0452a10": "相。八者開權顯實。辨果明因。凡有二門。一用法開。二",
    "X27n0582_001:0452a11": "用人開。結前明法開也。辨一乘根本。謂顯實。三乘支",
    "X27n0582_001:0452a12": "末。謂開權。開權即是辨因。顯實謂明於果。生後用人",
    "X27n0582_001:0452a13": "開者。敘菩薩法。謂明因也。為求佛道。即辨果。此二即",
    "X27n0582_001:0452a14": "顯實也。下明或見菩薩而作比丘。謂開權也。九者諸",
    "X27n0582_001:0452a15": "佛菩薩說法常儀。多前略後廣。結前者。顯前是略說",
    "X27n0582_001:0452a16": "菩薩。生後者。明後廣說菩薩。所以廣略明菩薩。十者",
    "X27n0582_001:0452a17": "欲讚揚大道。抑毀二乘。使未信大者皆信。已信者增",
    "X27n0582_001:0452a18": "長。未捨小皆捨。已捨者不退。皆是彌勒善巧方便。助",
    "X27n0582_001:0452a19": "佛揚化。故帶解為問。",
    "X27n0582_001:0452a20": "初頌六度行菩薩者。此經正明因果。六度即是因乘。",
    "X27n0582_001:0452a21": "故頌六度菩薩。菩薩即能乘之人。六度謂所乘之法。能乘",
    "X27n0582_001:0452a22": "所乘。故因乘具矣。又此中具明因果。敘菩薩行。即是",
    "X27n0582_001:0452a23": "明因。章章之中皆云為求佛道。謂辨果也。此中六度",
    "X27n0582_001:0452a24": "次第者。初明在家布施。第二捨家出家。第三出家已",
    "X27n0582_001:0452b01": "後。而作比丘。誦經以生聞慧。第四精進思惟。次生思",
    "X27n0582_001:0452b02": "慧。第五因思生脩。故明修慧。第六因禪發慧。即是波",
    "X27n0582_001:0452b03": "若。名為證慧。故十地論中有四慧。此中四施三施二",
    "X27n0582_001:0452b04": "施一施無施。四施者。即從易至難。第一一切皆捨。第",
    "X27n0582_001:0452b05": "二唯有自所乘車。最後施之。捨外財既盡。唯有妻子",
    "X27n0582_001:0452b06": "身宍。故第三捨之。妻子身宍。既已捨竟。唯有頭目。故",
    "X27n0582_001:0452b07": "第四最後施也。又攝四為三。初二捨財。次一捨身。後",
    "X27n0582_001:0452b08": "一捨命。即修三堅法。勝鬘云。捨身命財。建立正法。捨",
    "X27n0582_001:0452b09": "三不堅。脩三堅法。又攝三為二。初兩外施。次兩內施。",
    "X27n0582_001:0452b10": "又攝二歸一。總攝為檀。又攝一歸無。竟無所捨也。問",
    "X27n0582_001:0452b11": "何故頌諸王捨國土出家。答彌勒欲令大眾聞所未",
    "X27n0582_001:0452b12": "聞諸奇特事。前內外傾捨。已顯其一。今棄國出家。復",
    "X27n0582_001:0452b13": "為希有。故重敘其二。又欲讚揚佛道。抑毀二乘。前捨",
    "X27n0582_001:0452b14": "內外。後棄國城。即佛道可崇。二乘鄙劣。令捨小欣大",
    "X27n0582_001:0452b15": "也。又敘生死可厭故捨國。佛道之可崇故出家。生死",
    "X27n0582_001:0452b16": "可厭。謂苦無常。佛道可崇。即常樂我。不爾者。不得棄",
    "X27n0582_001:0452b17": "國出家也。問曰。忍度中。何故明菩薩而作比丘。答曰。",
    "X27n0582_001:0452b18": "亦是奇特。實是大心。方便為小。又前頌二人。以密顯",
    "X27n0582_001:0452b19": "一。今頌第三。次密開權。故彌勒頌六度行人。具明因",
    "X27n0582_001:0452b20": "辨果。顯實開權。又見佛子。此第二頌三業利益行菩",
    "X27n0582_001:0452b21": "薩。即頌長行中種種信解。次前生者。第六上問諸佛。",
    "X27n0582_001:0452b22": "聞悉受持。即是自行。今次辨說法。謂化也。問既稱為",
    "X27n0582_001:0452b23": "眾請法。何故云化諸菩薩。答言囑四眾。意在菩薩。即",
    "X27n0582_001:0452b24": "是唯顯一理。此明唯教一人。東方西土果人因人。凡",
    "X27n0582_001:0452c01": "有所說。皆明斯事。並是彌勒密說法華。",
    "X27n0582_001:0452c02": "又見菩薩寂然宴嘿者。前是言益。此明嘿利。又上如",
    "X27n0582_001:0452c03": "行而說。此如說而行。又見菩薩處林放光者。上明口",
    "X27n0582_001:0452c04": "意利緣。今辨身業益物。又見佛子定慧具足下。此頌",
    "X27n0582_001:0452c05": "上種種相貌。以菩薩循行內成故。相現於外。此中六",
    "X27n0582_001:0452c06": "度無方行。與前異者。前是因中六度。即地前菩薩。今",
    "X27n0582_001:0452c07": "明果中六度。即初地以上人也。又六度義含。已上明",
    "X27n0582_001:0452c08": "其一。今次辨其二。義乃圓足。問何以故前是因後明",
    "X27n0582_001:0452c09": "果。答初直明思惟為淺。今未嘗睡眠。所以為深。問云",
    "X27n0582_001:0452c10": "何要備前後二義。答前端坐思惟。今經行精進。要動",
    "X27n0582_001:0452c11": "靜常有懃。進度方足。問何故次前明於精進。答前明",
    "X27n0582_001:0452c12": "救惡道苦。謂下度眾生。行既未圓。故精進。上求大道。",
    "X27n0582_001:0452c13": "次精進明持戒者。懃為萬行之根。戒為眾德之本。雖",
    "X27n0582_001:0452c14": "又懃行。要須戒足也。與上異者。上明出家為始。今持",
    "X27n0582_001:0452c15": "戒為終。即淺深相成。又要具始終。戒度方備。次明忍",
    "X27n0582_001:0452c16": "者。既精守淨戒。喜有羅剎。來乞浮囊。宜須抑忍。又持",
    "X27n0582_001:0452c17": "大乘戒。多與小違。故增上慢人。喜來打罵。宜應忍受。",
    "X27n0582_001:0452c18": "與上異者。上自抑制五情。為安苦忍。今忍外辱。名他",
    "X27n0582_001:0452c19": "不饒益忍。忍內為易是因。忍外為難是果。又要具內",
    "X27n0582_001:0452c20": "外二忍。則忍度方成。問何故忍增上慢。答六度次第",
    "X27n0582_001:0452c21": "行中。明或有菩薩而作比丘。密開方便門。今忍增上",
    "X27n0582_001:0452c22": "慢。密斥封執小病。是以彌勒頌彼曉此。具說法華。又",
    "X27n0582_001:0452c23": "明菩薩能忍。則讚揚大士。敘增上慢。斥封執小乘。並",
    "X27n0582_001:0452c24": "是密說法華也。次因忍明禪者。菩薩或出或處。出能",
    "X27n0582_001:0453a01": "忍外惡。處則一心行禪。與上異者。上明因禪發動。凡",
    "X27n0582_001:0453a02": "聖皆有。是故為淺。今明住定生慧。其義則深。又要備",
    "X27n0582_001:0453a03": "生淺深功德藂林。義乃圓足。此中明禪度菩薩。兩義",
    "X27n0582_001:0453a04": "釋之。離諸戲笑。則口靜也。捨癡眷屬。謂身業。不亂下。",
    "X27n0582_001:0453a05": "明一心禪寂。即三業皆靜也。又初偈明身離。所謂離",
    "X27n0582_001:0453a06": "身。次偈明心離。所謂離心。如淨名云。不於三界而現",
    "X27n0582_001:0453a07": "身意。是菩薩宴坐也。次禪行施者。入禪以求慧。行施",
    "X27n0582_001:0453a08": "以殖福。又上明住靜服藥。今明患差身康報恩供養。",
    "X27n0582_001:0453a09": "與上異者。上明四施。下施眾生。辨次第行。今明四施。",
    "X27n0582_001:0453a10": "上供養三寶。即無礙行。即上下一雙。亦必須施悲敬",
    "X27n0582_001:0453a11": "二田。檀度方滿。故前後兩說。又前通施。今別供養佛",
    "X27n0582_001:0453a12": "僧。問前四施云何淺。今何故深。答百種湯藥。千萬寶",
    "X27n0582_001:0453a13": "舍。下位所無。上地方有。故知淺深。次施明般若者。上",
    "X27n0582_001:0453a14": "明財供。今辨法供。又前獻財上供。今施法下益。與上",
    "X27n0582_001:0453a15": "波若異者。上是略說。今則廣說。又前明上問諸佛。聞",
    "X27n0582_001:0453a16": "悉受持。今明如行而說。如說而行。又前辨集法藥。今",
    "X27n0582_001:0453a17": "辨授法藥。習藥是自行為易。故是因。授藥化他為難。",
    "X27n0582_001:0453a18": "故是果。故前後六度。含成六雙。二懃動靜一雙。兩戒",
    "X27n0582_001:0453a19": "始終一雙。二忍內外一雙。二禪通慧一雙。二施悲敬",
    "X27n0582_001:0453a20": "一雙。二波若自他一雙。若不作此明之後出。便是煩",
    "X27n0582_001:0453a21": "長。初明說波若人者。明說寂滅法。即說法華。智度論",
    "X27n0582_001:0453a22": "云。法華是波若異名也。次行波若二人異者。初人不",
    "X27n0582_001:0453a23": "二觀。顯一乘之實。次人無著觀。破三乘之執。又前人",
    "X27n0582_001:0453a24": "顯道本。後人拔累根。累根者則取著也。取著若傾。九",
    "X27n0582_001:0453b01": "趣自息。又前人明實慧。次人辨方便慧。言不二觀者。",
    "X27n0582_001:0453b02": "中論云。如來絕於四句。又云。如來性即是無間性。當",
    "X27n0582_001:0453b03": "知眾生亦絕四句。故即是佛。華嚴云。心佛及眾生。是",
    "X27n0582_001:0453b04": "三無差別。又云。不生差別種種念。是人能見佛菩提。",
    "X27n0582_001:0453b05": "次波若明起塔者。二慧行成。功由佛力。欲報佛恩。故",
    "X27n0582_001:0453b06": "修二行。一供養舍利。二起塔。此之二人。皆是菩薩者。",
    "X27n0582_001:0453b07": "欲明法華已後無復三乘故也。問菩薩起塔。與凡塔",
    "X27n0582_001:0453b08": "何異。答菩薩了達。雖造不為。雖成不起。具識二諦。兩",
    "X27n0582_001:0453b09": "慧俱生。為物故起。復是大悲。一事之中。權實並生。福",
    "X27n0582_001:0453b10": "慧具備。末世造經像人。宜學其行也。雖寫遍群典。而",
    "X27n0582_001:0453b11": "不盡一言。彌勒非但頌彼曉此。亦留古化今。如斯尋",
    "X27n0582_001:0453b12": "文。方覺於他於己為益。問何故敘寶塔高妙。答既得",
    "X27n0582_001:0453b13": "二慧。從無漏業興。必是高妙。問何故云嚴飾國界。答",
    "X27n0582_001:0453b14": "起塔多是在家菩薩。或閻浮主。或轉輪王。故嚴國界。",
    "X27n0582_001:0453b15": "釋請答文為二。初名同人請。同人者之五情。未惻如",
    "X27n0582_001:0453b16": "來現瑞之旨。後稱異情。異人者之神明故。以髣髴其",
    "X27n0582_001:0453b17": "相。又前歎放光。美佛神力。佛坐道場。明說法歎智慧",
    "X27n0582_001:0453b18": "力。既歎二力。即揄揚佛乘。發後信也。又明請說意者。",
    "X27n0582_001:0453b19": "自上已來。彌勒但頌見聞之事。以示大眾。略釋法華。",
    "X27n0582_001:0453b20": "今恐未解。更敘瑞意。作二周釋之。合前所明有三周。",
    "X27n0582_001:0453b21": "釋現瑞意。是三周說於法華。皆示說法由漸。從晦至",
    "X27n0582_001:0453b22": "顯。第一周頌彼曉此釋。第二總釋。第三別釋。三章各",
    "X27n0582_001:0453b23": "三。初章三。一頌三事釋。次結前生後。三頌後二事釋。",
    "X27n0582_001:0453b24": "次章三者。初歎一光照於他土。次歎光表上弘大道。",
    "X27n0582_001:0453c01": "第三明下益群生。初正表說法。後二敘說教意。照此",
    "X27n0582_001:0453c02": "土者。為此土說一化七事。故云種種殊妙。光照他方。",
    "X27n0582_001:0453c03": "將彼顯此故也。並稱一光者。表說一乘理也。又是歎",
    "X27n0582_001:0453c04": "佛神力。",
    "X27n0582_001:0453c05": "我等見此得未曾有者。上為說經作相。今為領悟作",
    "X27n0582_001:0453c06": "相故。後章三者。初歎佛智慧力。謂說佛因果法門。次",
    "X27n0582_001:0453c07": "歎神力。能示佛依正二果。並是明佛法也。後託眾未",
    "X27n0582_001:0453c08": "解請。文殊決之。釋文殊答。彌勒頌彼曉此。謂十方同",
    "X27n0582_001:0453c09": "文殊引古證今。此明三世一。所以明十方同三世一",
    "X27n0582_001:0453c10": "者。欲勸信故也。若信法華。則信十方三世佛法。若不",
    "X27n0582_001:0453c11": "信法華。則不信十方三世佛法矣。所以有文殊答者。",
    "X27n0582_001:0453c12": "都是敘釋迦一代事。由文殊昔弘法華經。匠成八子。",
    "X27n0582_001:0453c13": "八子匠成釋迦。釋迦匠成彌勒。是故文殊為釋迦一",
    "X27n0582_001:0453c14": "代本。故彌勒致請。今便答之。又既是敘釋迦一代。並",
    "X27n0582_001:0453c15": "由文殊。即是歎文殊道高。令信其所說。又為成歎法",
    "X27n0582_001:0453c16": "華。弘法華故。八子成佛。乃至釋迦彌勒。並皆成佛。故",
    "X27n0582_001:0453c17": "法華功用難思。令聞佛後說。不生疑謗也。而云語彌",
    "X27n0582_001:0453c18": "勒者。據迹論之。釋迦為師。文殊為資。文殊為師。彌勒",
    "X27n0582_001:0453c19": "為資。言告上失敬師之禮。稱曰復乖下資之儀。於二",
    "X27n0582_001:0453c20": "盈之間。故云語也。問文殊引古證今。明說法華。與上",
    "X27n0582_001:0453c21": "何異。答佛與彌勒。皆是總相歎釋法華。今則別相說",
    "X27n0582_001:0453c22": "也。上總明諸佛。總明教。謂總相說。今別引燈明。即別",
    "X27n0582_001:0453c23": "說也。別明欲說法華。從總至別。以示說法階漸故也。",
    "X27n0582_001:0453c24": "又彌勒總明三輪。文殊別敘經之二分。初別敘乘權",
    "X27n0582_001:0454a01": "乘實。從燈明唱滅已後。別敘身權身實。又文殊初總",
    "X27n0582_001:0454a02": "敘通因通果。從唱滅已去。別敘釋迦因果。是故為異。",
    "X27n0582_001:0454a03": "欲說大法者。此文三句。初明教體。次辨教用。三明教",
    "X27n0582_001:0454a04": "所表理。言教體者。總一部大乘教也。雨大法雨。明教",
    "X27n0582_001:0454a05": "用。略有四種。謂生滅遠聞歡喜。生用有四。一未發心",
    "X27n0582_001:0454a06": "者令發心。即此會二乘及五道眾生也。二已發心者",
    "X27n0582_001:0454a07": "令增長。謂菩薩聞是法。疑網皆已除也。三已增長者",
    "X27n0582_001:0454a08": "令成就。即八生一生得佛者也。四應退者不退。下經",
    "X27n0582_001:0454a09": "云。聞是經乃善行菩薩道。及去佛道近者也。又顯天",
    "X27n0582_001:0454a10": "雨無私。不潤枯木。即五千退席者。又顯雖說無心。欲",
    "X27n0582_001:0454a11": "令雖聞而不聽。又欲說一味之法。故則如雨。又示平",
    "X27n0582_001:0454a12": "等義如雨。又示誨而無惓。故如雨也。滅用有四。如本",
    "X27n0582_001:0454a13": "疏述之。言遠聞者。初一會穢土聞。次會淨土人聞。第",
    "X27n0582_001:0454a14": "三會十方同聞。又敘燈明。過去世聞。明釋迦是現在",
    "X27n0582_001:0454a15": "世聞。佛滅度後明未來聞。總而言之。十方三世。並皆",
    "X27n0582_001:0454a16": "得聞。謂遠聞也。上生滅二用。亦通十方三世也。歡喜",
    "X27n0582_001:0454a17": "用者。明盡理之法。既暢眾聖之心。故十方三世佛。普",
    "X27n0582_001:0454a18": "皆喜也。即下經云。今我喜無畏。又云諸佛皆歡喜。現",
    "X27n0582_001:0454a19": "無量神力。約緣喜者。穢土人緣。得悟歡喜。淨土緣歡",
    "X27n0582_001:0454a20": "喜。十方同聞歡喜。又三世十方眾生。聞生歡喜。如身",
    "X27n0582_001:0454a21": "子踊躍彌勒儛蹈。即其證也。若以此經。為無常及覆",
    "X27n0582_001:0454a22": "相者。未明盡理之法。不暢眾聖之心。能化所化。皆不",
    "X27n0582_001:0454a23": "喜也。",
    "X27n0582_001:0454a24": "演大法義者。即因果俱寂。權實並忘。不生不滅。何憂",
    "X27n0582_001:0454b01": "何喜。是法不可示。言辭相寂滅。以終歸此處故。最後",
    "X27n0582_001:0454b02": "說之。次釋引過去世答者。佛及彌勒。以將彼顯此。令",
    "X27n0582_001:0454b03": "意在引古證今。欲明十方道同三世理一。預杜疑謗。",
    "X27n0582_001:0454b04": "逆開信心故也。",
    "X27n0582_001:0454b05": "欲令成聞知難信法者者。釋古今將說經前現瑞。意",
    "X27n0582_001:0454b06": "為法難信。故逆現瑞也。此語即是勸大眾信。如過去",
    "X27n0582_001:0454b07": "下。前所以略說過去者。欲總明過去一切佛皆說法",
    "X27n0582_001:0454b08": "華。明法華是三世佛舊法。即是歡信也。",
    "X27n0582_001:0454b09": "如過去無量下。此釋法華已去事。彌勒章亦然。所以",
    "X27n0582_001:0454b10": "明此二事者。法華前謂三乘事。法華已去一乘事。又",
    "X27n0582_001:0454b11": "法華前。從體起用。法華已去。攝用歸體。又法華前。明",
    "X27n0582_001:0454b12": "根本支末。法華已去。辨攝末歸本。又法華前。根本支",
    "X27n0582_001:0454b13": "末二輪。法華已去。亦明二輪。謂法華教及涅槃教。此",
    "X27n0582_001:0454b14": "二章大判十方三世佛終始二意。故文殊與彌勒。皆",
    "X27n0582_001:0454b15": "悉明之也。問過去一切佛。皆說法華。何故乃引久遠",
    "X27n0582_001:0454b16": "時耶。答法華經是諸佛舊法。欲明以難得值時乃說",
    "X27n0582_001:0454b17": "之。以發大乘難遭想。故下經云。億億千萬劫時說此",
    "X27n0582_001:0454b18": "經。聞亦如是。問過去久遠一切諸佛。皆說法華。何故",
    "X27n0582_001:0454b19": "偏引燈明。答不深見者。止言趣引。設有餘意。未究其",
    "X27n0582_001:0454b20": "源。今明此有深旨。餘佛正與釋迦文殊彌勒及今聽",
    "X27n0582_001:0454b21": "眾相開。故不引之。燈明正是三聖源由。及今大眾始",
    "X27n0582_001:0454b22": "末之事。故引之耳。如燈明為八子。初說法華。次文殊",
    "X27n0582_001:0454b23": "於佛滅度後。重為說之。則燈明善其始。文殊成其終。",
    "X27n0582_001:0454b24": "故八子得成佛。燃燈成竟。授釋迦成佛。釋迦成佛後",
    "X27n0582_001:0454c01": "記彌勒。則燈明為三聖之本師。是故須引。問乃知燈",
    "X27n0582_001:0454c02": "明是三聖本師。今引將來。意在何處。答三聖皆由法",
    "X27n0582_001:0454c03": "華匠成。若信法華。則信三聖。意在勸進。是故引之耳。",
    "X27n0582_001:0454c04": "名日月燈明佛者。用日月為燈明。不同寸炎之照灼。",
    "X27n0582_001:0454c05": "故云日月燈明也。顯群生無智。示佛有大慧之明。故",
    "X27n0582_001:0454c06": "以為證也。又如日月能生成物。佛具二慧。義亦同然。",
    "X27n0582_001:0454c07": "又如後云月取照明。以顯理。日取滅闇。以破迷。譬大",
    "X27n0582_001:0454c08": "慧之經具二義也。又日月晝夜常自益物。如來諸有",
    "X27n0582_001:0454c09": "所作。常為一事。",
    "X27n0582_001:0454c10": "釋演說正法。彌勒已廣敘東方諸佛三輪。是故文殊",
    "X27n0582_001:0454c11": "今略說也。即廣略互現。彌勒未說七善。今明之三輪。",
    "X27n0582_001:0454c12": "則廣略互明。七善有無相類。此七善為讚一乘根本",
    "X27n0582_001:0454c13": "法輪。不得用餘義。釋之平等大慧之經。始自如是。終",
    "X27n0582_001:0454c14": "竟奉行。其文雖殊。一道清淨義無有二。故三時皆善。",
    "X27n0582_001:0454c15": "至妙之道理。超四句為深。橫絕百非為遠。又凡夫淺",
    "X27n0582_001:0454c16": "識不能故為深。二乘近情不能量為遠。又二乘絕分",
    "X27n0582_001:0454c17": "為深。大士未窮為遠。又六識不識為深。十智不知為",
    "X27n0582_001:0454c18": "遠。無名相為物說之。其言稱大機為巧。合至理為妙。",
    "X27n0582_001:0454c19": "又無名為物立名。如綵畫空為巧。雖名無名。事如佛",
    "X27n0582_001:0454c20": "影。若有如空為妙。又妙顯無言為巧。即言寂滅稱妙。",
    "X27n0582_001:0454c21": "純一大乘為一。無有餘乘為無雜。究竟無餘之教。故",
    "X27n0582_001:0454c22": "云具足。南土法華師明。此經雖是大乘。猶為半字。故",
    "X27n0582_001:0454c23": "不得稱具足。是無所得法。故云清淨。本來寂滅。名為",
    "X27n0582_001:0454c24": "菩薩。故稱為梵。佛子行寂滅之觀為行。而行義顯彰。",
    "X27n0582_001:0455a01": "故稱為相。又行是果家之相。故云相也。離凡夫十黑",
    "X27n0582_001:0455a02": "惡為白。非有漏之善為清。問此七善凡有幾義。答初",
    "X27n0582_001:0455a03": "三就時論善。次兩約理教明善。純一無雜。簡耶明善。",
    "X27n0582_001:0455a04": "具足之義。就正備論善。後之二善。就因果論之。梵即",
    "X27n0582_001:0455a05": "是果。清白行相。所謂因也。雖有七善。意在因果。故後",
    "X27n0582_001:0455a06": "明之。",
    "X27n0582_001:0455a07": "次復有佛者。此中二對。初道名俗姓同。次對人法同。",
    "X27n0582_001:0455a08": "人則有通別二號。法則有根本支末。欲明二萬佛法",
    "X27n0582_001:0455a09": "華之前。同明一乘為實。三乘方便。從一起三。明三無",
    "X27n0582_001:0455a10": "一有故也。次明最後佛者。第二法華已去事。將前例",
    "X27n0582_001:0455a11": "後。俱有根本支末。將後例前。同有攝末歸本。問二萬",
    "X27n0582_001:0455a12": "燈明佛。皆是釋迦本緣不。答詳文正是最後佛也。但",
    "X27n0582_001:0455a13": "二萬佛既相繫出世。故具敘之。例如威音王事。問何",
    "X27n0582_001:0455a14": "故引八子。答略明十義。一是近眾。二為佛親屬。三例",
    "X27n0582_001:0455a15": "十六。或是請法華之主。四說同歸。正為其人。五是召",
    "X27n0582_001:0455a16": "集燈明之眾。六具得開經前後二分。七為釋迦彌勒",
    "X27n0582_001:0455a17": "本緣。八顯文殊道高。令眾信受。九欲推功法華。十示",
    "X27n0582_001:0455a18": "文殊昔高今下。其既不定。三乘丈六。豈是實哉。",
    "X27n0582_001:0455a19": "釋時有菩薩名曰妙光。昔答不異今答。故不明其答。",
    "X27n0582_001:0455a20": "昔人名異今人名。故敘其名。所以云名妙光。釋六十",
    "X27n0582_001:0455a21": "小劫。前辨說經。歎佛智慧。今敘延促。美佛神通。皆是",
    "X27n0582_001:0455a22": "讚揚佛乘。便小心欣慕。又示大乘有此奇特。小教所",
    "X27n0582_001:0455a23": "無。即是美法華也。又示長短無定。故三一非恒。又欲",
    "X27n0582_001:0455a24": "歎法華義富文多。故須長時而說。又古佛說經。既有",
    "X27n0582_001:0455b01": "長時。猶如食頃。欲明今佛義亦如是。發起大眾難遭",
    "X27n0582_001:0455b02": "之心。",
    "X27n0582_001:0455b03": "次釋燈明唱滅。問彌勒但問現瑞所由。今答瑞竟。即",
    "X27n0582_001:0455b04": "應結詶其問。何俟紛紜敘佛滅耶。答佛與彌勒。明東",
    "X27n0582_001:0455b05": "方現在佛始終七事。文殊欲辨過去佛始終七事。古",
    "X27n0582_001:0455b06": "佛今佛同明七事者。以說法華。結束融會。一化義備。",
    "X27n0582_001:0455b07": "例釋迦後說亦爾。自上已辨其始。是故今次明其終。",
    "X27n0582_001:0455b08": "又自上已來。開燈明乘權乘實。今敘燈明身壽權實。",
    "X27n0582_001:0455b09": "又自上化不失心子。今化失心子。又自上說經。生歡",
    "X27n0582_001:0455b10": "喜之善。今唱滅發戀慕之心。又自上已來。正明說教。",
    "X27n0582_001:0455b11": "今唱滅。則是歎教。諸法實相。既已說之。無復餘言。是",
    "X27n0582_001:0455b12": "故須滅。則歎教意也。此並就燈明佛意。作五對釋之。",
    "X27n0582_001:0455b13": "若就釋迦意者。古佛說法華。即便取滅。將古例今。義",
    "X27n0582_001:0455b14": "亦同然。使時眾會。於釋迦起戀仰之心。皆聞同歸。發",
    "X27n0582_001:0455b15": "難遭之意。又古說同歸。例今說同歸。則於法起歡喜",
    "X27n0582_001:0455b16": "之善。今將古佛滅。例今佛滅。則使大眾。於人預起戀",
    "X27n0582_001:0455b17": "慕之悲。又從初引燈明佛。開發法華初分經。從此已",
    "X27n0582_001:0455b18": "去。欲開發釋迦後分經。開發後分經。宜取八子。但不",
    "X27n0582_001:0455b19": "可懸引燃燈。要須敘彼佛滅乃至妙光弘經。始得明",
    "X27n0582_001:0455b20": "燃燈耳。具如本疏說。又上引燃燈。敘十方三世佛通",
    "X27n0582_001:0455b21": "因通果。今別開釋迦久已成佛。謂別因別果。問若爾",
    "X27n0582_001:0455b22": "一切佛。不具四權實耶。答若久已成佛論權實者。一",
    "X27n0582_001:0455b23": "切佛則不必具也。若一切佛皆久成佛。則破現證當",
    "X27n0582_001:0455b24": "成二世佛也。若就現證。論身壽權實。則燈明佛亦具",
    "X27n0582_001:0455c01": "足也。所以然者。二乘非究竟故。是無常身壽。佛乘究",
    "X27n0582_001:0455c02": "竟故。是常身常壽。故諸佛說初分經。即是明常無常",
    "X27n0582_001:0455c03": "竟。便入涅槃。不須說後分教也。即用此言。斥於舊說。",
    "X27n0582_001:0455c04": "若明佛乘。由是無常。則一還是二。何名一耶。又一二",
    "X27n0582_001:0455c05": "俱無常者。一無引二之能。二無入一之理。又若初分",
    "X27n0582_001:0455c06": "經明因。未辨果者。則燈明佛但說華經。不明蓮教。名",
    "X27n0582_001:0455c07": "既一半。義豈圓哉。他問若此經已辨於常。更說涅槃。",
    "X27n0582_001:0455c08": "則有徒勞之弊。答若爾但明一波若。於義則圓。八部",
    "X27n0582_001:0455c09": "五時。應成虗設。玄義已辨。後更敘之。",
    "X27n0582_001:0455c10": "釋妙光弘經。問何故明妙光弘經。答一欲敘釋迦本",
    "X27n0582_001:0455c11": "緣。二歎法華。三開經後分。四歎文殊高。歎文殊高者。",
    "X27n0582_001:0455c12": "長行始終敘妙光。凡有三時。初明時有菩薩。名曰妙",
    "X27n0582_001:0455c13": "光。謂發經時。次敘佛起定。因妙光說。此中即含。領悟",
    "X27n0582_001:0455c14": "經時。今敘流通經時。又上敘親聞。今明親說。則古實",
    "X27n0582_001:0455c15": "有斯事。使今眾聞不驚疑。問何故八十劫說。答燈明",
    "X27n0582_001:0455c16": "略說。故但六十。妙光廣敷。是故八十。問燈明六十。猶",
    "X27n0582_001:0455c17": "如食頃。妙光可例之耶。答就力用自在。則妙光亦能。",
    "X27n0582_001:0455c18": "但妙光久住弘經。故須廣八十。同十六王子八萬四",
    "X27n0582_001:0455c19": "千。釋匠成八子。一欲述釋迦本緣。二證歎法華。三明",
    "X27n0582_001:0455c20": "文殊道高。四開經後分。問今八子與上何異。答上例",
    "X27n0582_001:0455c21": "八子為因。今明八子成佛為果也。釋述彌勒本緣。明",
    "X27n0582_001:0455c22": "八子之善。求名之惡。此二成佛。功由法華。即歎法華",
    "X27n0582_001:0455c23": "教也。又示善無多少。並至菩提。故經云。一切成佛。又",
    "X27n0582_001:0455c24": "八十劫說。明唯顯一理。燃燈入室。慈氏昇堂。皆成佛",
    "X27n0582_001:0456a01": "者。辨唯教一人。",
    "X27n0582_001:0456a02": "釋爾時文殊於大眾中說。昔未開經二分。是覆相之",
    "X27n0582_001:0456a03": "言。有如私說。今開經始終。其義顯彰。有類公灼。故言",
    "X27n0582_001:0456a04": "於大眾說。又釋迦為九世之資。彌勒十時弟子。文殊",
    "X27n0582_001:0456a05": "處眾無畏。為大法師。故於大眾中說。又文殊為大眾。",
    "X27n0582_001:0456a06": "故言於大眾中說。問彌勒亦為大眾。何故不言為大",
    "X27n0582_001:0456a07": "眾說。答彌勒住十地。故見未了了。欲自決疑。故不得",
    "X27n0582_001:0456a08": "云為大眾。文殊無所住故。見則了了。一向為他。故言",
    "X27n0582_001:0456a09": "於大眾中說也。",
    "X27n0582_001:0456a10": "釋偈文。長行四段偈。但頌後二者。文殊引古證今。正",
    "X27n0582_001:0456a11": "為勸信。前二為總。其義則隱。是故略之。後二分明。所",
    "X27n0582_001:0456a12": "以偏頌。總頌一切佛。四句。一時節。日月燈明下。明化",
    "X27n0582_001:0456a13": "主。次辨教門。度無量下。敘徒眾。此攝一切佛盡。徒眾",
    "X27n0582_001:0456a14": "有二。初明三乘眾。次無數菩薩下。辨菩薩眾。問何故",
    "X27n0582_001:0456a15": "教一而緣明二。答互現。又顯理一故教一。於緣有二",
    "X27n0582_001:0456a16": "故緣二。如一地一雨於草木不同。問上廣歎八子。今",
    "X27n0582_001:0456a17": "何故略之。答略廣互現。但今歎為成出家。明形心兩",
    "X27n0582_001:0456a18": "離。出家明形離。修梵行歎心離。亦初出形家。次出心",
    "X27n0582_001:0456a19": "家。頌彼以化此。留古以訓今。使諸出家人。形心俱離。",
    "X27n0582_001:0456a20": "天雨曼陀華。文殊頌現瑞。都為釋上來現瑞意。總其",
    "X27n0582_001:0456a21": "釋意。凡有二種。一釋次第。二釋瑞意。釋次第者。雨華",
    "X27n0582_001:0456a22": "放光皆瑞應。故為一類。覩雨華放光。並是感瑞。故為",
    "X27n0582_001:0456a23": "一類也。釋現瑞意。雨華動地二義。放光亦二義。所以",
    "X27n0582_001:0456a24": "雨華者。佛將說非常之法。故感幽靈供養也。將說大",
    "X27n0582_001:0456b01": "法。故動大地。又覺悟群生。故動大地。又無量眾生成",
    "X27n0582_001:0456b02": "佛。故大地動也。問彌勒偈。但動一方。今何故一切皆",
    "X27n0582_001:0456b03": "動。答互顯也。又上表為此土人說。故一方動。今表十",
    "X27n0582_001:0456b04": "方道同。故十方皆動。又正為一土說。故一土動。遠被",
    "X27n0582_001:0456b05": "十方。故十方動。釋迦初會。則一土動。第二神力品。謂",
    "X27n0582_001:0456b06": "十方動也。釋現光瑞。亦兩意。初云現諸希有事。謂示",
    "X27n0582_001:0456b07": "諸佛事。示一切眾生下。示眾生事。又初示大慈事。次",
    "X27n0582_001:0456b08": "示大悲事。又初表同歸之教。次示失原之人。",
    "X27n0582_001:0456b09": "釋流璃波梨色。此因光見六事。一國土。二人物。三化",
    "X27n0582_001:0456b10": "主。四教門。五比丘。六菩薩。此六事與彌勒並不同。互",
    "X27n0582_001:0456b11": "相顯釋。問彌勒云何同一金色。今何故有種種色耶。",
    "X27n0582_001:0456b12": "答乘有二義。一者一相門。故經云。皆是一相一味。二",
    "X27n0582_001:0456b13": "種種相門。故經云。無量億千諸力解脫。彌勒顯一相",
    "X27n0582_001:0456b14": "之義。文殊敘種種不同。具此二門。乘義方足。是以兩",
    "X27n0582_001:0456b15": "文相間出也。又前據諸佛道同。今約化儀各異。又前",
    "X27n0582_001:0456b16": "表其理不可異。今表其教不可同。又前表實同。今明",
    "X27n0582_001:0456b17": "權異。",
    "X27n0582_001:0456b18": "釋又見諸天人。彌勒明理未始二。六道宛然。常四絕",
    "X27n0582_001:0456b19": "故同金色。今辨雖同四絕。而於緣則六道宛然達。前",
    "X27n0582_001:0456b20": "後二義。則四智俱生。又彌勒顯理同。故萬八千土。及",
    "X27n0582_001:0456b21": "六趣眾生。同皆金色。今欲辨化儀異故。國土異及人",
    "X27n0582_001:0456b22": "物異也。問彌勒何故略歎化主。廣歎教門。今何故廣",
    "X27n0582_001:0456b23": "歎化主。略歎教門。答互現耳。但以教為正。故前略人",
    "X27n0582_001:0456b24": "廣教。然教不孤運。弘之由人。故文殊今復歎人。又上",
    "X27n0582_001:0456c01": "廣歎所乘法。今廣美能乘人。又上廣歎教。今略歎教",
    "X27n0582_001:0456c02": "者。上明從理起教。故教異。今示攝教歸理。表理同。問",
    "X27n0582_001:0456c03": "彌勒何故不明見比丘耶。答彌勒明趣一乘機。說一",
    "X27n0582_001:0456c04": "乘教。次為三乘機。說三乘教。欲辨一乘根本三乘支",
    "X27n0582_001:0456c05": "末。辨於二輪。今則大小兩藏。舉比丘明聲聞藏。見菩",
    "X27n0582_001:0456c06": "薩辨菩薩藏。皆互現耳。又上開緣開教。明隨三一兩",
    "X27n0582_001:0456c07": "緣。故說二教。今合教開緣。合教表理同。開緣明於機",
    "X27n0582_001:0456c08": "異。如天雨唯一。於草木不同。又彌勒從初說教至菩",
    "X27n0582_001:0456c09": "薩。明三輪。今從說法至菩薩。辨二藏。問何故頌比丘",
    "X27n0582_001:0456c10": "二章。頌菩薩三段。答略小廣大為符此經。問彌勒何",
    "X27n0582_001:0456c11": "故明因果六度。今不辨耶。答廣略互現。又雖有因果。",
    "X27n0582_001:0456c12": "不出六度。故今但明六。則辨上義。問應具頌六。何故",
    "X27n0582_001:0456c13": "作三章頌之。答亦二處互類。又今攝六為三。初三為",
    "X27n0582_001:0456c14": "戒。次一是定。後一為慧。攝論明六度。不出此三。又示",
    "X27n0582_001:0456c15": "初三為福行。後一為慧禪。具生福慧。故三節頌之。",
    "X27n0582_001:0456c16": "釋從三昧起。長行既略。今廣釋之。開為二別。一明緣",
    "X27n0582_001:0456c17": "起。二敘正說。各有三章。初章三者。一歎妙光有能發",
    "X27n0582_001:0456c18": "教之功。一切所歸信下。二歎妙光未來有通經之用。",
    "X27n0582_001:0456c19": "如我所說法下。三讚妙光有現證之德。後章三者。一",
    "X27n0582_001:0456c20": "正說法華。二敘說教時節。三明妙光領持。",
    "X27n0582_001:0456c21": "釋唱滅。問何故前明令眾歡喜。而後唱滅度耶。答正",
    "X27n0582_001:0456c22": "子已悟。是故歡喜。狂兒未醒。所以唱滅。就一人言之。",
    "X27n0582_001:0456c23": "前生歡喜之慧。後發戀慕之福。問何故授德藏記。答",
    "X27n0582_001:0456c24": "即壽量品留此好藥。彼明所留之法。今敘傳道之人。",
    "X27n0582_001:0457a01": "問何故正滅。答壽量品中。遣使還告汝父已亡。此中",
    "X27n0582_001:0457a02": "二事。一正滅。二利益。各二。初正明滅。次簡滅利益。亦",
    "X27n0582_001:0457a03": "二。初利俗。後益道。即兩狂兒俱生福慧。問何故云如",
    "X27n0582_001:0457a04": "薪盡火滅。答表佛迹身一代永謝。瞻奉無已增大眾",
    "X27n0582_001:0457a05": "戀慕之深。如父定已崩亡。慈顏不可覩。問何故頌文",
    "X27n0582_001:0457a06": "殊弘經。答自上已來。狂兒正子與佛結緣。皆已度竟。",
    "X27n0582_001:0457a07": "今明與菩薩結緣。故菩薩度之。又至此已來。有三根",
    "X27n0582_001:0457a08": "性。一者入正子。聞佛現在說法。即便得悟。謂上根也。",
    "X27n0582_001:0457a09": "二者狂子。要待唱滅。方乃得道。謂中根也。今是狂中",
    "X27n0582_001:0457a10": "之狂。二時未醒。待文殊弘經。方乃得悟。謂下根也。問",
    "X27n0582_001:0457a11": "何故頌彌勒求名之失。答總佛菩薩四品。謂聞佛說。",
    "X27n0582_001:0457a12": "悟為上根。唱滅方解為中根。文殊弘經得道為下根。",
    "X27n0582_001:0457a13": "求名久方受悟。為下下也。佛菩薩中各二品。聞佛說",
    "X27n0582_001:0457a14": "得悟為上。唱滅方解為下。八子因文殊而成為上。求",
    "X27n0582_001:0457a15": "名在八子後成佛為下。",
    "X27n0582_001:0457a16": "釋諸人今當知。問何故有此二偈。開獎物心。答上引",
    "X27n0582_001:0457a17": "古證今。此以當驗。過佛從定起。必如我言。則古非虗",
    "X27n0582_001:0457a18": "說。二偈異者。初偈預生其解。次偈逆杜其惑。又初明",
    "X27n0582_001:0457a19": "唯顯一道。次辨唯教一人。又初明顯實。次明開權也。",
    "X27n0582_001:0457a21": "法華統略卷上(本)"
}