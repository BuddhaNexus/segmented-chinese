{
    "T07n0220_456:0300b17": "大般若波羅蜜多經卷第四百五",
    "T07n0220_456:0300b18": "十六",
    "T07n0220_456:0300b20": "三藏法師玄奘奉　詔譯",
    "T07n0220_456:0300b21": "第二分同性品第六十二之二",
    "T07n0220_456:0300b22": "「復次，善現！若菩薩摩訶薩如是修學甚深般",
    "T07n0220_456:0300b23": "若波羅蜜多方便善巧威德力故，攝持一切",
    "T07n0220_456:0300b24": "波羅蜜多，增長一切波羅蜜多，導引一切",
    "T07n0220_456:0300b25": "波羅蜜多。何以故？善現！甚深般若波羅蜜",
    "T07n0220_456:0300b26": "多中，含藏一切波羅蜜多故。善現！譬如薩",
    "T07n0220_456:0300b27": "迦耶見遍能含藏六十二見，甚深般若波羅",
    "T07n0220_456:0300b28": "蜜多亦復如是，含藏一切波羅蜜多。善現！",
    "T07n0220_456:0300b29": "譬如一切死者命根滅故諸根隨滅，甚深般",
    "T07n0220_456:0300c01": "若波羅蜜多亦復如是，布施等五波羅蜜多",
    "T07n0220_456:0300c02": "悉皆隨從，若無般若波羅蜜多，亦無一切",
    "T07n0220_456:0300c03": "波羅蜜多。是故，善現！若菩薩摩訶薩欲至",
    "T07n0220_456:0300c04": "一切波羅蜜多究竟彼岸，應學如是甚深般",
    "T07n0220_456:0300c05": "若波羅蜜多。「復次，善現！若菩薩摩訶薩能",
    "T07n0220_456:0300c06": "學如是甚深般若波羅蜜多，於諸有情最尊最",
    "T07n0220_456:0300c07": "勝。何以故？是菩薩摩訶薩已能修學最上處",
    "T07n0220_456:0300c08": "故。「復次，善現！於意云何？於此三千大千世",
    "T07n0220_456:0300c09": "界諸有情類寧為多不？」善現對曰：「贍部洲",
    "T07n0220_456:0300c10": "中諸有情類尚多無數，何況三千大千世界",
    "T07n0220_456:0300c11": "諸有情類寧不為多！」佛告善現：「如是！如是！",
    "T07n0220_456:0300c12": "如汝所說。善現！假使三千大千世界諸有",
    "T07n0220_456:0300c13": "情類，非前非後皆得人身，得人身已，非前",
    "T07n0220_456:0300c14": "非後皆發無上正等覺心，修諸菩薩摩訶薩",
    "T07n0220_456:0300c15": "行，修行滿已，非前非後皆證無上正等菩",
    "T07n0220_456:0300c16": "提。有菩薩摩訶薩盡其壽量，能以種種上妙",
    "T07n0220_456:0300c17": "花鬘、塗散等香、衣服、瓔珞、寶幢、幡蓋、伎樂、燈明、",
    "T07n0220_456:0300c18": "房舍、臥具、飲食、醫藥，供養恭敬、尊重讚歎此",
    "T07n0220_456:0300c19": "諸如來、應、正等覺。於意云何？是菩薩摩訶薩",
    "T07n0220_456:0300c20": "由此因緣得福多不？」善現對曰：「甚多！世尊！」佛",
    "T07n0220_456:0300c21": "告善現：「若菩薩摩訶薩能於如是甚深般若波",
    "T07n0220_456:0300c22": "羅蜜多，常樂聽聞、受持、讀誦、究竟通利、如",
    "T07n0220_456:0300c23": "理思惟、依教修行、書寫流布，所獲福聚甚多",
    "T07n0220_456:0300c24": "於前無量倍數。所以者何？甚深般若波羅蜜",
    "T07n0220_456:0300c25": "多具大義用，能令菩薩摩訶薩眾疾得無",
    "T07n0220_456:0300c26": "上正等菩提。「是故，善現！若菩薩摩訶薩欲居",
    "T07n0220_456:0300c27": "一切有情上首，欲普饒益一切有情，無救",
    "T07n0220_456:0300c28": "護者為作救護，無歸依者為作歸依，無所趣",
    "T07n0220_456:0300c29": "者為作所趣，無眼目者為作眼目，無光明",
    "T07n0220_456:0301a01": "者為作光明，失正路者示以正路，未涅槃者",
    "T07n0220_456:0301a02": "令得涅槃，當學如是甚深般若波羅蜜多。「善",
    "T07n0220_456:0301a03": "現！若菩薩摩訶薩欲得無上正等菩提，欲",
    "T07n0220_456:0301a04": "行如來所行境界，欲遊戲佛所遊戲處，欲",
    "T07n0220_456:0301a05": "作如來大師子吼，欲擊諸佛無上法鼓，欲扣",
    "T07n0220_456:0301a06": "諸佛無上法鍾，欲吹諸佛無上法螺，欲昇",
    "T07n0220_456:0301a07": "諸佛無上法座，欲宣諸佛無上法義，欲決一",
    "T07n0220_456:0301a08": "切有情疑網，欲入諸佛妙甘露界，欲受諸佛",
    "T07n0220_456:0301a09": "微妙法樂，欲證如來殊勝功德，當學如是甚",
    "T07n0220_456:0301a10": "深般若波羅蜜多。「善現！若菩薩摩訶薩能",
    "T07n0220_456:0301a11": "學如是甚深般若波羅蜜多，無有一切功德",
    "T07n0220_456:0301a12": "善根而不能攝，無有一切功德善根而不能",
    "T07n0220_456:0301a13": "得。所以者何？甚深般若波羅蜜多是一切",
    "T07n0220_456:0301a14": "種功德善根所依處故。」具壽善現白言：「世",
    "T07n0220_456:0301a15": "尊！諸菩薩摩訶薩能學如是甚深般若波羅",
    "T07n0220_456:0301a16": "蜜多，豈於一切聲聞、獨覺功德善根能攝、能",
    "T07n0220_456:0301a17": "得？」佛告善現：「是菩薩摩訶薩亦於一切聲聞、",
    "T07n0220_456:0301a18": "獨覺功德善根能攝、能得，然於其中無住無",
    "T07n0220_456:0301a19": "著。以勝智見正觀察已，超過聲聞及獨覺地，",
    "T07n0220_456:0301a20": "趣入菩薩正性離生故，此菩薩摩訶薩眾，無",
    "T07n0220_456:0301a21": "有一切功德善根而不攝得。善現！若菩薩摩",
    "T07n0220_456:0301a22": "訶薩能學如是甚深般若波羅蜜多，則為隣",
    "T07n0220_456:0301a23": "近一切智智，速證無上正等菩提。「善現！若菩",
    "T07n0220_456:0301a24": "薩摩訶薩能學如是甚深般若波羅蜜多，則",
    "T07n0220_456:0301a25": "為一切世間天、人、阿素洛等真實福田，超諸",
    "T07n0220_456:0301a26": "世間沙門、梵志、聲聞、獨覺福田之上，疾能證",
    "T07n0220_456:0301a27": "得一切智智，隨所生處不捨般若波羅蜜多，",
    "T07n0220_456:0301a28": "不離般若波羅蜜多，常行般若波羅蜜多。「善",
    "T07n0220_456:0301a29": "現！若菩薩摩訶薩能如是學甚深般若波羅",
    "T07n0220_456:0301b01": "蜜多，當知已於一切智智得不退轉，於一切",
    "T07n0220_456:0301b02": "法能正覺知，遠離聲聞及獨覺地，隣近無上",
    "T07n0220_456:0301b03": "正等菩提。「善現！若菩薩摩訶薩作如是念：『此",
    "T07n0220_456:0301b04": "是般若波羅蜜多，此是修時，此是修處，我能",
    "T07n0220_456:0301b05": "修此甚深般若波羅蜜多，我由如是甚深般",
    "T07n0220_456:0301b06": "若波羅蜜多棄捨如是所應捨法，定當證得",
    "T07n0220_456:0301b07": "一切智智！』是菩薩摩訶薩非行般若波羅蜜",
    "T07n0220_456:0301b08": "多，亦於般若波羅蜜多不能解了。何以故？甚",
    "T07n0220_456:0301b09": "深般若波羅蜜多不作是念：『我是般若波羅",
    "T07n0220_456:0301b10": "蜜多，此是修時，此是修處，此是修者，此是般",
    "T07n0220_456:0301b11": "若波羅蜜多所遠離法，此是般若波羅蜜多",
    "T07n0220_456:0301b12": "所照了法，此是般若波羅蜜多所證無上正",
    "T07n0220_456:0301b13": "等菩提。』若如是知是行般若波羅蜜多。「善",
    "T07n0220_456:0301b14": "現！若菩薩摩訶薩作如是念：『此非般若波羅",
    "T07n0220_456:0301b15": "蜜多，此非修時，此非修處，此非修者，非由般",
    "T07n0220_456:0301b16": "若波羅蜜多遠離一切所應捨法，非由般若",
    "T07n0220_456:0301b17": "波羅蜜多定能證得一切智智。所以者何？以",
    "T07n0220_456:0301b18": "一切法皆住真如、法界、法性、不虛妄性、不變異",
    "T07n0220_456:0301b19": "性、平等性、離生性、法定、法住、實際、虛空界、不思",
    "T07n0220_456:0301b20": "議界，此中一切皆無差別。』善現！若菩薩摩訶",
    "T07n0220_456:0301b21": "薩能如是行，是行般若波羅蜜多。」",
    "T07n0220_456:0301b22": "第二分無分別品第六十三",
    "T07n0220_456:0301b23": "爾時，天帝釋竊作是念：「若菩薩摩訶薩修行",
    "T07n0220_456:0301b24": "般若波羅蜜多乃至布施波羅蜜多，安住內",
    "T07n0220_456:0301b25": "空乃至無性自性空，安住真如乃至不思議",
    "T07n0220_456:0301b26": "界，安住苦、集、滅、道聖諦，修行四念住乃至",
    "T07n0220_456:0301b27": "八聖道支，修行四靜慮、四無量、四無色定，修",
    "T07n0220_456:0301b28": "行八解脫乃至十遍處，修行空、無相、無願解",
    "T07n0220_456:0301b29": "脫門，修行極喜地乃至法雲地，修行一切陀",
    "T07n0220_456:0301c01": "羅尼門、三摩地門，修行五眼、六神通，修行",
    "T07n0220_456:0301c02": "如來十力乃至十八佛不共法，修行無忘失",
    "T07n0220_456:0301c03": "法、恒住捨性，修行一切智、道相智、一切相智，",
    "T07n0220_456:0301c04": "修行菩薩摩訶薩行，修行無上正等菩提，",
    "T07n0220_456:0301c05": "尚超一切有情之上，況得無上正等菩提！「若",
    "T07n0220_456:0301c06": "諸有情聞說一切智智名字心生信解，尚為",
    "T07n0220_456:0301c07": "獲得人中善利及得世間最勝壽命，況發無",
    "T07n0220_456:0301c08": "上正等覺心，或常聽聞如是般若波羅蜜多",
    "T07n0220_456:0301c09": "甚深經典！若諸有情能發無上正等覺心，聽",
    "T07n0220_456:0301c10": "聞般若波羅蜜多甚深經典，諸餘有情皆應",
    "T07n0220_456:0301c11": "願樂，所獲功德世間天、人、阿素洛等不能及",
    "T07n0220_456:0301c12": "故。」時，天帝釋作是念已，即取天上微妙音",
    "T07n0220_456:0301c13": "花，奉散如來、應、正等覺及諸菩薩摩訶薩眾。",
    "T07n0220_456:0301c14": "既散花已，作是願言：「若菩薩乘諸善男子、善",
    "T07n0220_456:0301c15": "女人等求趣無上正等菩提，以我所集功",
    "T07n0220_456:0301c16": "德善根，令彼所求無上佛法一切智智速",
    "T07n0220_456:0301c17": "得圓滿。以我所集功德善根，令彼所求自",
    "T07n0220_456:0301c18": "然人法、真無漏法速得圓滿。以我所集功",
    "T07n0220_456:0301c19": "德善根，令彼一切所欲聞法皆速圓滿。以",
    "T07n0220_456:0301c20": "我所集功德善根，若求聲聞、獨覺乘者亦令",
    "T07n0220_456:0301c21": "所願疾得滿足。」作是願已，即白佛言：「世尊！",
    "T07n0220_456:0301c22": "若菩薩乘諸善男子、善女人等已發無上正",
    "T07n0220_456:0301c23": "等覺心，我終不生一念異意，令其退轉大",
    "T07n0220_456:0301c24": "菩提心。我亦不生一念異意，令諸菩薩摩",
    "T07n0220_456:0301c25": "訶薩眾厭離無上正等菩提，退住聲聞、獨覺",
    "T07n0220_456:0301c26": "等地。「世尊！若菩薩摩訶薩已於無上正等",
    "T07n0220_456:0301c27": "菩提心生欲樂，我願彼心倍復增進，疾證",
    "T07n0220_456:0301c28": "無上正等菩提。願彼菩薩摩訶薩眾見生死",
    "T07n0220_456:0301c29": "中種種苦已，為欲利樂世間天、人、阿素洛等",
    "T07n0220_456:0302a01": "發起種種堅固大願：『我既自度生死大海，亦",
    "T07n0220_456:0302a02": "當精勤度未度者。我既自解生死繫縛，亦",
    "T07n0220_456:0302a03": "當精勤解未解者。我於種種生死怖畏既自",
    "T07n0220_456:0302a04": "安隱，亦當精勤安未安者。我既自證究竟",
    "T07n0220_456:0302a05": "涅槃，亦當精勤令未證者皆同證得。』「世尊！",
    "T07n0220_456:0302a06": "若善男子、善女人等，於初發心菩薩摩訶薩",
    "T07n0220_456:0302a07": "功德善根起隨喜心，得幾許福？於久發心菩",
    "T07n0220_456:0302a08": "薩摩訶薩功德善根起隨喜心，得幾許福？於",
    "T07n0220_456:0302a09": "不退轉地菩薩摩訶薩功德善根起隨喜心，得",
    "T07n0220_456:0302a10": "幾許福？於一生所繫菩薩摩訶薩功德善根",
    "T07n0220_456:0302a11": "起隨喜心，得幾許福？」爾時，佛告天帝釋言：「憍",
    "T07n0220_456:0302a12": "尸迦！四大洲界可知兩數，此善男子、善女人",
    "T07n0220_456:0302a13": "等，隨喜俱心所生福德不可知量。憍尸迦！乃",
    "T07n0220_456:0302a14": "至三千大千世界可知兩數，此善男子、善女",
    "T07n0220_456:0302a15": "人等，隨喜俱心所生福德不可知量。憍尸",
    "T07n0220_456:0302a16": "迦！假使三千大千世界為一大海，有取一",
    "T07n0220_456:0302a17": "毛析為百分，持一分端霑大海水可知渧數，",
    "T07n0220_456:0302a18": "此善男子、善女人等，隨喜俱心所生福德不",
    "T07n0220_456:0302a19": "可知量。」時，天帝釋復白佛言：「世尊！若諸有",
    "T07n0220_456:0302a20": "情於菩薩摩訶薩功德善根不隨喜者，當知",
    "T07n0220_456:0302a21": "皆是魔所魅著。世尊！若諸有情於菩薩摩訶",
    "T07n0220_456:0302a22": "薩功德善根不隨喜者，當知皆是惡魔朋黨。",
    "T07n0220_456:0302a23": "世尊！若諸有情於菩薩摩訶薩功德善根不",
    "T07n0220_456:0302a24": "隨喜者，當知皆從魔界中沒來生是間。所",
    "T07n0220_456:0302a25": "以者何？若菩薩摩訶薩求趣無上正等菩提，",
    "T07n0220_456:0302a26": "修諸菩薩摩訶薩行，若諸有情於彼菩薩摩",
    "T07n0220_456:0302a27": "訶薩眾功德善根隨喜迴向，皆能破壞一切",
    "T07n0220_456:0302a28": "魔軍、宮殿、眷屬。世尊！若諸有情深心敬愛",
    "T07n0220_456:0302a29": "佛、法、僧寶，隨所生處常欲見佛，常欲聞法，常",
    "T07n0220_456:0302b01": "欲遇僧，於諸菩薩摩訶薩眾功德善根應",
    "T07n0220_456:0302b02": "生隨喜。既隨喜已，迴向無上正等菩提，而",
    "T07n0220_456:0302b03": "不應生二、無二想。若能如是，疾證無上正等",
    "T07n0220_456:0302b04": "菩提，利樂有情，破魔軍眾。」爾時，佛告天帝釋",
    "T07n0220_456:0302b05": "言：「如是！如是！如汝所說。憍尸迦！若諸有情",
    "T07n0220_456:0302b06": "於菩薩摩訶薩功德善根深心隨喜，迴向無",
    "T07n0220_456:0302b07": "上正等菩提，是諸有情速能圓滿諸菩薩行，",
    "T07n0220_456:0302b08": "疾證無上正等菩提。若諸有情於菩薩摩訶",
    "T07n0220_456:0302b09": "薩功德善根深心隨喜，迴向無上正等菩提，",
    "T07n0220_456:0302b10": "是諸有情具大威力，常能奉事一切如來、應、",
    "T07n0220_456:0302b11": "正等覺及善知識，恒聞般若波羅蜜多甚深",
    "T07n0220_456:0302b12": "經典，善知義趣。憍尸迦！是諸有情成就如",
    "T07n0220_456:0302b13": "是隨喜迴向功德善根，隨所生處，常為一切",
    "T07n0220_456:0302b14": "世間天、人、阿素洛等供養恭敬、尊重讚歎，不",
    "T07n0220_456:0302b15": "覩惡色，不聞惡聲，不嗅惡香，不甞惡味，不",
    "T07n0220_456:0302b16": "覺惡觸，不思惡法，常不遠離諸佛世尊，從",
    "T07n0220_456:0302b17": "一佛國趣一佛國，親近諸佛種諸善根，成",
    "T07n0220_456:0302b18": "熟有情、嚴淨佛土。何以故？「憍尸迦！是諸有",
    "T07n0220_456:0302b19": "情能於無數最初發心菩薩摩訶薩功德善",
    "T07n0220_456:0302b20": "根深心隨喜，迴向無上正等菩提。能於無數",
    "T07n0220_456:0302b21": "已住初地乃至十地菩薩摩訶薩功德善根",
    "T07n0220_456:0302b22": "深心隨喜，迴向無上正等菩提。能於無數一",
    "T07n0220_456:0302b23": "生所繫菩薩摩訶薩功德善根深心隨喜，迴",
    "T07n0220_456:0302b24": "向無上正等菩提。由此因緣，是諸有情善",
    "T07n0220_456:0302b25": "根增進，速證無上正等菩提。既證無上正",
    "T07n0220_456:0302b26": "等菩提，能盡未來如實利樂無量無數無邊",
    "T07n0220_456:0302b27": "有情，令住無餘般涅槃界。以是故，憍尸迦！",
    "T07n0220_456:0302b28": "住菩薩乘諸善男子、善女人等，於初發心菩",
    "T07n0220_456:0302b29": "薩摩訶薩功德善根，於久發心菩薩摩訶薩",
    "T07n0220_456:0302c01": "功德善根，於不退轉地菩薩摩訶薩功德善",
    "T07n0220_456:0302c02": "根，於一生所繫菩薩摩訶薩功德善根，皆應",
    "T07n0220_456:0302c03": "隨喜，迴向無上正等菩提。於生隨喜及迴向",
    "T07n0220_456:0302c04": "時，不應執著即心、離心隨喜迴向，不應執著",
    "T07n0220_456:0302c05": "即心修行、離心修行。若能如是無所執著，隨",
    "T07n0220_456:0302c06": "喜迴向修諸菩薩摩訶薩行，速證無上正等",
    "T07n0220_456:0302c07": "菩提，能盡未來利益安樂諸有情眾，皆令安",
    "T07n0220_456:0302c08": "住究竟涅槃。」",
    "T07n0220_456:0302c09": "爾時具壽善現白佛言：「世尊！如佛所說，諸",
    "T07n0220_456:0302c10": "法如幻乃至諸法如變化事，云何菩薩摩訶",
    "T07n0220_456:0302c11": "薩以如幻心能證無上正等菩提？」佛告善",
    "T07n0220_456:0302c12": "現：「於意云何？汝見菩薩摩訶薩等如幻心",
    "T07n0220_456:0302c13": "不？」善現對曰：「不也！世尊！我不見幻，亦不",
    "T07n0220_456:0302c14": "見有如幻之心。」佛告善現：「於意云何？若處",
    "T07n0220_456:0302c15": "無幻、無如幻心，汝見有是心能證無上正等",
    "T07n0220_456:0302c16": "菩提不？」善現對曰：「不也！世尊！我都不見有",
    "T07n0220_456:0302c17": "處無幻、無如幻心，更有是心能證無上正等",
    "T07n0220_456:0302c18": "菩提。」佛告善現：「於意云何？若處離幻、離如",
    "T07n0220_456:0302c19": "幻心，汝見有是法能證無上正等菩提不？」善",
    "T07n0220_456:0302c20": "現對曰：「不也！世尊！我都不見有處離幻、離",
    "T07n0220_456:0302c21": "如幻心，更有是法能證無上正等菩提！「世",
    "T07n0220_456:0302c22": "尊！我都不見即、離心法，說何等法是有是無，",
    "T07n0220_456:0302c23": "以一切法畢竟遠離故。若一切法畢竟遠離",
    "T07n0220_456:0302c24": "者，不可施設此法是有、此法是無。若法不",
    "T07n0220_456:0302c25": "可施設有無，則不可說能證無上正等菩提，",
    "T07n0220_456:0302c26": "非無所有法能證菩提故。所以者何？以",
    "T07n0220_456:0302c27": "一切法皆無所有，性不可得，無生無滅、無染",
    "T07n0220_456:0302c28": "無淨。何以故？「世尊！般若波羅蜜多乃至布",
    "T07n0220_456:0302c29": "施波羅蜜多畢竟遠離故，內空乃至無性自",
    "T07n0220_456:0303a01": "性空畢竟遠離故，真如乃至不思議界畢竟",
    "T07n0220_456:0303a02": "遠離故，苦、集、滅、道聖諦畢竟遠離故，四念",
    "T07n0220_456:0303a03": "住乃至八聖道支畢竟遠離故，四靜慮、四無",
    "T07n0220_456:0303a04": "量、四無色定畢竟遠離故，八解脫乃至十遍",
    "T07n0220_456:0303a05": "處畢竟遠離故，空、無相、無願解脫門畢竟遠",
    "T07n0220_456:0303a06": "離故，極喜地乃至法雲地畢竟遠離故，一",
    "T07n0220_456:0303a07": "切陀羅尼門、三摩地門畢竟遠離故，五眼、六",
    "T07n0220_456:0303a08": "神通畢竟遠離故，如來十力乃至十八佛不",
    "T07n0220_456:0303a09": "共法畢竟遠離故，無忘失法、恒住捨性畢竟",
    "T07n0220_456:0303a10": "遠離故，一切智、道相智、一切相智畢竟遠離",
    "T07n0220_456:0303a11": "故，一切菩薩摩訶薩行畢竟遠離故，諸佛",
    "T07n0220_456:0303a12": "無上正等菩提畢竟遠離故，一切智智畢竟",
    "T07n0220_456:0303a13": "遠離故。「世尊！若法畢竟遠離，是法不應修，",
    "T07n0220_456:0303a14": "亦不應遣，亦復不應有所引發，甚深般若",
    "T07n0220_456:0303a15": "波羅蜜多亦畢竟遠離故，於法不應有所引",
    "T07n0220_456:0303a16": "發。「世尊！甚深般若波羅蜜多既畢竟遠離，",
    "T07n0220_456:0303a17": "云何可說諸菩薩摩訶薩依甚深般若波羅蜜",
    "T07n0220_456:0303a18": "多證得無上正等菩提？諸佛無上正等菩提",
    "T07n0220_456:0303a19": "亦畢竟遠離，云何遠離法能證遠離法？是",
    "T07n0220_456:0303a20": "故般若波羅蜜多應不可說證得無上正等",
    "T07n0220_456:0303a21": "菩提。」佛告善現：「善哉！善哉！如是！如是！如汝",
    "T07n0220_456:0303a22": "所說。所以者何？善現！甚深般若波羅蜜多",
    "T07n0220_456:0303a23": "乃至布施波羅蜜多畢竟遠離，如是乃至一",
    "T07n0220_456:0303a24": "切菩薩摩訶薩行畢竟遠離，諸佛無上正等",
    "T07n0220_456:0303a25": "菩提畢竟遠離，一切智智亦畢竟遠離。善",
    "T07n0220_456:0303a26": "現！以甚深般若波羅蜜多乃至布施波羅蜜",
    "T07n0220_456:0303a27": "多畢竟遠離，可說菩薩摩訶薩證得畢竟遠",
    "T07n0220_456:0303a28": "離無上正等菩提。如是乃至以一切智智畢",
    "T07n0220_456:0303a29": "竟遠離，可說菩薩摩訶薩證得畢竟遠離無",
    "T07n0220_456:0303b01": "上正等菩提。善現！若甚深般若波羅蜜多",
    "T07n0220_456:0303b02": "乃至布施波羅蜜多非畢竟遠離，應非般若",
    "T07n0220_456:0303b03": "波羅蜜多乃至布施波羅蜜多，如是乃至若",
    "T07n0220_456:0303b04": "一切智智非畢竟遠離，應非一切智智。善",
    "T07n0220_456:0303b05": "現，以甚深般若波羅蜜多乃至布施波羅蜜",
    "T07n0220_456:0303b06": "多畢竟遠離，得名般若波羅蜜多乃至布施",
    "T07n0220_456:0303b07": "波羅蜜多，如是乃至以一切智智畢竟遠離，",
    "T07n0220_456:0303b08": "得名一切智智。是故，善現！諸菩薩摩訶薩",
    "T07n0220_456:0303b09": "非不依止甚深般若波羅蜜多，證得無上正等",
    "T07n0220_456:0303b10": "菩提。善現！雖非遠離法能證遠離法，而證",
    "T07n0220_456:0303b11": "無上正等菩提，非不依止甚深般若波羅蜜",
    "T07n0220_456:0303b12": "多。是故菩薩摩訶薩眾欲得無上正等菩提，",
    "T07n0220_456:0303b13": "常應精勤修學如是甚深般若波羅蜜多。」具",
    "T07n0220_456:0303b14": "壽善現白言：「世尊！諸菩薩摩訶薩所行法",
    "T07n0220_456:0303b15": "義並為甚深。」佛告善現：「如是！如是！諸菩薩",
    "T07n0220_456:0303b16": "摩訶薩所行法義，並為甚深難見難覺，非所",
    "T07n0220_456:0303b17": "尋思超尋思境，微密智者自內所證不可",
    "T07n0220_456:0303b18": "宣說。善現當知！諸菩薩摩訶薩能為難事，",
    "T07n0220_456:0303b19": "雖行如是甚深法義，而於聲聞、獨覺地法能",
    "T07n0220_456:0303b20": "不作證。」具壽善現復白佛言：「如我解佛所",
    "T07n0220_456:0303b21": "說義者，諸菩薩摩訶薩所作無難，不應說",
    "T07n0220_456:0303b22": "彼能為難事。所以者何？諸菩薩摩訶薩所",
    "T07n0220_456:0303b23": "證法義都不可得，能證般若波羅蜜多亦不",
    "T07n0220_456:0303b24": "可得，證法、證者、證處、證時亦不可得。「世尊！",
    "T07n0220_456:0303b25": "諸菩薩摩訶薩觀一切法既不可得，有何法",
    "T07n0220_456:0303b26": "義可為所證？有何般若波羅蜜多可為能證？",
    "T07n0220_456:0303b27": "復有何等而可施設證法、證者、證處、證時？既",
    "T07n0220_456:0303b28": "爾，云何可執由此證得無上正等菩提？無",
    "T07n0220_456:0303b29": "上正等菩提尚不可證，況證聲聞、獨覺地法！",
    "T07n0220_456:0303c01": "世尊！若如是行是名菩薩無所得行，若菩",
    "T07n0220_456:0303c02": "薩摩訶薩能行如是無所得行，於一切法無",
    "T07n0220_456:0303c03": "障無礙。「世尊！若菩薩摩訶薩聞說此語，",
    "T07n0220_456:0303c04": "其心不驚、不恐、不怖、不憂、不悔、不沈、不沒，",
    "T07n0220_456:0303c05": "是行般若波羅蜜多。世尊！是菩薩摩訶薩",
    "T07n0220_456:0303c06": "如是行時，不見諸相，不見我行，不見不行，",
    "T07n0220_456:0303c07": "不見般若波羅蜜多是我所行，不見無上正",
    "T07n0220_456:0303c08": "等菩提是我所證，亦復不見證時、處等。「世",
    "T07n0220_456:0303c09": "尊！是菩薩摩訶薩行深般若波羅蜜多不",
    "T07n0220_456:0303c10": "作是念：『我遠聲聞、獨覺等地，我近無上正",
    "T07n0220_456:0303c11": "等菩提。』「世尊！譬如虛空，不作是念：『我去彼",
    "T07n0220_456:0303c12": "法若遠若近。』何以故？虛空無動亦無差別，",
    "T07n0220_456:0303c13": "無分別故。諸菩薩摩訶薩亦復如是行深",
    "T07n0220_456:0303c14": "般若波羅蜜多，不作是念：『我遠聲聞、獨覺",
    "T07n0220_456:0303c15": "等地，我近無上正等菩提。』何以故？甚深般",
    "T07n0220_456:0303c16": "若波羅蜜多於一切法無分別故。「世尊，譬",
    "T07n0220_456:0303c17": "如幻士，不作是念：『幻質、幻師、觀眾去我若遠",
    "T07n0220_456:0303c18": "若近。』何以故？所幻之士無分別故。諸菩薩",
    "T07n0220_456:0303c19": "摩訶薩亦復如是行深般若波羅蜜多，不作",
    "T07n0220_456:0303c20": "是念：『我遠聲聞、獨覺等地，我近無上正等",
    "T07n0220_456:0303c21": "菩提。』何以故？甚深般若波羅蜜多於一切",
    "T07n0220_456:0303c22": "法無分別故。「世尊！譬如影像，不作是念：『我",
    "T07n0220_456:0303c23": "去本質及我所依若遠若近。』何以故？所現",
    "T07n0220_456:0303c24": "影像無分別故。諸菩薩摩訶薩亦復如是，",
    "T07n0220_456:0303c25": "行深般若波羅蜜多不作是念：『我遠聲聞、獨",
    "T07n0220_456:0303c26": "覺等地，我近無上正等菩提。』何以故？甚深",
    "T07n0220_456:0303c27": "般若波羅蜜多於一切法無分別故。「世尊！",
    "T07n0220_456:0303c28": "行深般若波羅蜜多諸菩薩摩訶薩無愛無",
    "T07n0220_456:0303c29": "憎。何以故？甚深般若波羅蜜多若愛若憎",
    "T07n0220_456:0304a01": "及境自性不可得故。「世尊！如諸如來、應、正",
    "T07n0220_456:0304a02": "等覺於一切法無愛無憎，行深般若波羅",
    "T07n0220_456:0304a03": "蜜多諸菩薩摩訶薩亦復如是，於一切法無",
    "T07n0220_456:0304a04": "愛無憎。何以故？諸佛菩薩甚深般若波羅",
    "T07n0220_456:0304a05": "蜜多愛憎斷故。「世尊！如諸如來、應、正等覺一",
    "T07n0220_456:0304a06": "切分別、種種分別、周遍分別皆畢竟斷，行深",
    "T07n0220_456:0304a07": "般若波羅蜜多，諸菩薩摩訶薩亦復如是，一",
    "T07n0220_456:0304a08": "切分別、種種分別、周遍分別皆畢竟斷。何以",
    "T07n0220_456:0304a09": "故？諸佛菩薩甚深般若波羅蜜多於一切",
    "T07n0220_456:0304a10": "法無分別故。「世尊！如諸如來、應、正等覺不",
    "T07n0220_456:0304a11": "作是念：『我遠聲聞、獨覺等地，我近無上正",
    "T07n0220_456:0304a12": "等菩提。』行深般若波羅蜜多諸菩薩摩訶薩",
    "T07n0220_456:0304a13": "亦復如是，不作是念：『我遠聲聞、獨覺等地，",
    "T07n0220_456:0304a14": "我近無上正等菩提。』何以故？諸佛菩薩甚",
    "T07n0220_456:0304a15": "深般若波羅蜜多於一切法無分別故。「世",
    "T07n0220_456:0304a16": "尊！如諸如來、應、正等覺所變化者，不作是",
    "T07n0220_456:0304a17": "念：『我遠聲聞、獨覺等地，我近無上正等菩",
    "T07n0220_456:0304a18": "提。』何以故？一切如來、應、正等覺及所變化",
    "T07n0220_456:0304a19": "無分別故。行深般若波羅蜜多諸菩薩摩訶",
    "T07n0220_456:0304a20": "薩亦復如是，不作是念：『我遠聲聞、獨覺等",
    "T07n0220_456:0304a21": "地，我近無上正等菩提。』何以故？甚深般若",
    "T07n0220_456:0304a22": "波羅蜜多於一切法無分別故。「世尊！如",
    "T07n0220_456:0304a23": "諸佛等欲有所作，化作化者令作彼事，而",
    "T07n0220_456:0304a24": "所化者不作是念：『我能造作如是事業。』何",
    "T07n0220_456:0304a25": "以故？諸所化者於所作業無分別故。甚深般",
    "T07n0220_456:0304a26": "若波羅蜜多亦復如是，有所為故而勤修習，",
    "T07n0220_456:0304a27": "既修習已雖能成辦所作事業，而於所作無",
    "T07n0220_456:0304a28": "所分別。何以故？甚深般若波羅蜜多法爾",
    "T07n0220_456:0304a29": "於法無分別故。「世尊！如巧工匠或彼弟子",
    "T07n0220_456:0304b01": "有所為故造諸機關，或女、或男、或象、馬等，",
    "T07n0220_456:0304b02": "此諸機關雖有所作，而於彼事無所分別。",
    "T07n0220_456:0304b03": "何以故？機關法爾無分別故。甚深般若波",
    "T07n0220_456:0304b04": "羅蜜多亦復如是，有所為故而成立之，既",
    "T07n0220_456:0304b05": "成立已，雖能成辦所作所說，而於其中都無",
    "T07n0220_456:0304b06": "分別。何以故？甚深般若波羅蜜多法爾於",
    "T07n0220_456:0304b07": "法無分別故。」時，舍利子問善現言：「為但般",
    "T07n0220_456:0304b08": "若波羅蜜多無分別，為靜慮、精進、安忍、淨戒、",
    "T07n0220_456:0304b09": "布施波羅蜜多亦無分別？」善現答言：「非但般",
    "T07n0220_456:0304b10": "若波羅蜜多無分別，靜慮、精進、安忍、淨戒、布",
    "T07n0220_456:0304b11": "施波羅蜜多亦無分別。」舍利子言：「為但六",
    "T07n0220_456:0304b12": "波羅蜜多無分別，為色、受、想、行、識亦無分別，",
    "T07n0220_456:0304b13": "為眼處乃至意處亦無分別，為色處乃至法",
    "T07n0220_456:0304b14": "處亦無分別，為眼界乃至意界亦無分別，",
    "T07n0220_456:0304b15": "為色界乃至法界亦無分別，為眼識界乃至",
    "T07n0220_456:0304b16": "意識界亦無分別，為眼觸乃至意觸亦無分",
    "T07n0220_456:0304b17": "別，為眼觸為緣所生諸受乃至意觸為緣所",
    "T07n0220_456:0304b18": "生諸受亦無分別，為地界乃至識界亦無分",
    "T07n0220_456:0304b19": "別，為無明乃至老死亦無分別，為內空乃",
    "T07n0220_456:0304b20": "至無性自性空亦無分別，為真如乃至不思",
    "T07n0220_456:0304b21": "議界亦無分別，為苦、集、滅、道聖諦亦無分別，",
    "T07n0220_456:0304b22": "為四靜慮、四無量、四無色定亦無分別，為八",
    "T07n0220_456:0304b23": "解脫乃至十遍處亦無分別，為四念住乃至",
    "T07n0220_456:0304b24": "八聖道支亦無分別，為空、無相、無願解脫門",
    "T07n0220_456:0304b25": "亦無分別，為淨觀地乃至如來地亦無分別，",
    "T07n0220_456:0304b26": "為極喜地乃至法雲地亦無分別，為一切陀",
    "T07n0220_456:0304b27": "羅尼門、三摩地門亦無分別，為五眼、六神通",
    "T07n0220_456:0304b28": "亦無分別，為如來十力乃至十八佛不共法",
    "T07n0220_456:0304b29": "亦無分別，為無忘失法、恒住捨性亦無分別，",
    "T07n0220_456:0304c01": "為一切智、道相智、一切相智亦無分別，為預",
    "T07n0220_456:0304c02": "流果乃至獨覺菩提亦無分別，為一切菩薩",
    "T07n0220_456:0304c03": "摩訶薩行亦無分別，為諸佛無上正等菩提",
    "T07n0220_456:0304c04": "亦無分別，為有為界亦無分別，為無為界",
    "T07n0220_456:0304c05": "亦無分別？」善現答言：「非但六波羅蜜多無",
    "T07n0220_456:0304c06": "分別，色亦無分別，受、想、行、識亦無分別，乃",
    "T07n0220_456:0304c07": "至有為界亦無分別，無為界亦無分別。」舍",
    "T07n0220_456:0304c08": "利子言：「若一切法皆無分別，云何分別五趣",
    "T07n0220_456:0304c09": "差別，謂是地獄、是傍生、是鬼界、是人、是天？云",
    "T07n0220_456:0304c10": "何分別聖者差別，謂是預流、是一來、是不還、",
    "T07n0220_456:0304c11": "是阿羅漢、是獨覺、是菩薩、是如來？」善現答言：",
    "T07n0220_456:0304c12": "「有情顛倒煩惱因緣，發起種種身、語、意業，",
    "T07n0220_456:0304c13": "由此感得欲為根本業異熟果，依此施設",
    "T07n0220_456:0304c14": "地獄、傍生、鬼界、人、天五趣差別。又所問言",
    "T07n0220_456:0304c15": "『云何分別聖差別？』者，舍利子！無分別故，施",
    "T07n0220_456:0304c16": "設預流及預流果；無分別故，施設一來及一",
    "T07n0220_456:0304c17": "來果；無分別故，施設不還及不還果；無分",
    "T07n0220_456:0304c18": "別故，施設阿羅漢及阿羅漢果；無分別故，施",
    "T07n0220_456:0304c19": "設獨覺及獨覺菩提；無分別故，施設菩薩摩",
    "T07n0220_456:0304c20": "訶薩及菩薩摩訶薩行；無分別故，施設如來、",
    "T07n0220_456:0304c21": "應、正等覺及彼無上正等菩提。「舍利子！過",
    "T07n0220_456:0304c22": "去如來、應、正等覺由無分別、分別斷故，可",
    "T07n0220_456:0304c23": "施設有種種差別；未來如來、應、正等覺亦",
    "T07n0220_456:0304c24": "無分別、分別斷故，可施設有種種差別；現",
    "T07n0220_456:0304c25": "在十方諸佛世界一切如來、應、正等覺現說法",
    "T07n0220_456:0304c26": "者亦無分別、分別斷故，可施設有種種差",
    "T07n0220_456:0304c27": "別。舍利子！由是因緣，當知諸法皆無分別，",
    "T07n0220_456:0304c28": "由無分別真如、法界廣說乃至不思議界為定",
    "T07n0220_456:0304c29": "量故。「舍利子！諸菩薩摩訶薩應行如是無",
    "T07n0220_456:0305a01": "所分別甚深般若波羅蜜多。若菩薩摩訶薩",
    "T07n0220_456:0305a02": "能行如是無所分別甚深般若波羅蜜多，便",
    "T07n0220_456:0305a03": "能證得無所分別微妙無上正等菩提，覺一",
    "T07n0220_456:0305a04": "切法無分別性，盡未來際利樂有情。」",
    "T07n0220_456:0305a05": "第二分堅非堅品第六十四之一",
    "T07n0220_456:0305a06": "時，舍利子問善現言：「諸菩薩摩訶薩修行般",
    "T07n0220_456:0305a07": "若波羅蜜多，為行堅法？為行非堅法？」善現",
    "T07n0220_456:0305a08": "答言：「諸菩薩摩訶薩修行般若波羅蜜多，",
    "T07n0220_456:0305a09": "行非堅法，不行堅法。何以故？舍利子！般",
    "T07n0220_456:0305a10": "若波羅蜜多乃至布施波羅蜜多非堅法故，",
    "T07n0220_456:0305a11": "內空乃至無性自性空非堅法故，真如乃至",
    "T07n0220_456:0305a12": "不思議界非堅法故，苦、集、滅、道聖諦非堅法",
    "T07n0220_456:0305a13": "故，四念住乃至八聖道支非堅法故，四靜",
    "T07n0220_456:0305a14": "慮、四無量、四無色定非堅法故，八解脫乃至",
    "T07n0220_456:0305a15": "十遍處非堅法故，空、無相、無願解脫門非堅",
    "T07n0220_456:0305a16": "法故，極喜地乃至法雲地非堅法故，一切",
    "T07n0220_456:0305a17": "陀羅尼門、三摩地門非堅法故，五眼、六神通",
    "T07n0220_456:0305a18": "非堅法故，如來十力乃至十八佛不共法非",
    "T07n0220_456:0305a19": "堅法故，無忘失法、恒住捨性非堅法故，一",
    "T07n0220_456:0305a20": "切智、道相智、一切相智非堅法故，一切菩薩",
    "T07n0220_456:0305a21": "摩訶薩行非堅法故，諸佛無上正等菩提非",
    "T07n0220_456:0305a22": "堅法故，一切智智非堅法故。所以者何？諸",
    "T07n0220_456:0305a23": "菩薩摩訶薩行深般若波羅蜜多時，於深般",
    "T07n0220_456:0305a24": "若波羅蜜多尚不見有非堅可得，況見有",
    "T07n0220_456:0305a25": "堅可得！如是乃至行一切智智時，於一切",
    "T07n0220_456:0305a26": "智智尚不見有非堅可得，況見有堅可得！」",
    "T07n0220_456:0305a27": "時，有無量欲、色界天咸作是念：「住菩薩乘諸",
    "T07n0220_456:0305a28": "善男子、善女人等能發無上正等覺心，如",
    "T07n0220_456:0305a29": "深般若波羅蜜多所說義行，不證實際平等",
    "T07n0220_456:0305b01": "法性，不墮聲聞及獨覺地，由此因緣，是善",
    "T07n0220_456:0305b02": "男子、善女人等甚為希有，能為難事，應當敬",
    "T07n0220_456:0305b03": "禮。」爾時，善現知彼諸天心之所念，便告彼",
    "T07n0220_456:0305b04": "曰：「是善男子、善女人等不證實際平等法",
    "T07n0220_456:0305b05": "性，不墮聲聞及獨覺地，非甚希有，亦未為",
    "T07n0220_456:0305b06": "難。若菩薩摩訶薩知一切法及諸有情皆不",
    "T07n0220_456:0305b07": "可得，而發無上正等覺心，被精進甲，誓度",
    "T07n0220_456:0305b08": "無量無邊有情，令入無餘般涅槃界，是菩",
    "T07n0220_456:0305b09": "薩摩訶薩乃甚希有，能為難事。「諸天當知！",
    "T07n0220_456:0305b10": "若菩薩摩訶薩雖知有情都無所有，而發無",
    "T07n0220_456:0305b11": "上正等覺心，被精進甲為欲調伏諸有情類，",
    "T07n0220_456:0305b12": "如有為欲調伏虛空。所以者何？虛空離故，",
    "T07n0220_456:0305b13": "當知一切有情亦離；虛空空故，當知一切有",
    "T07n0220_456:0305b14": "情亦空；虛空非堅實故，當知一切有情亦非",
    "T07n0220_456:0305b15": "堅實；虛空無所有故，當知一切有情亦無所",
    "T07n0220_456:0305b16": "有。由此因緣，是菩薩摩訶薩乃甚希有，能",
    "T07n0220_456:0305b17": "為難事。「諸天當知！是菩薩摩訶薩被大悲",
    "T07n0220_456:0305b18": "甲，為欲調伏一切有情，而諸有情都無所",
    "T07n0220_456:0305b19": "有，如有被甲與虛空戰。「諸天當知！是菩薩",
    "T07n0220_456:0305b20": "摩訶薩被大悲甲，為欲利樂一切有情，而",
    "T07n0220_456:0305b21": "諸有情及大悲甲俱不可得。所以者何？有",
    "T07n0220_456:0305b22": "情離故，此大悲甲當知亦離；有情空故，此大",
    "T07n0220_456:0305b23": "悲甲當知亦空；有情非堅實故，此大悲甲當",
    "T07n0220_456:0305b24": "知亦非堅實；有情無所有故，此大悲甲當知",
    "T07n0220_456:0305b25": "亦無所有。「諸天當知！是菩薩摩訶薩調伏",
    "T07n0220_456:0305b26": "利樂諸有情事亦不可得。所以者何？有情",
    "T07n0220_456:0305b27": "離、空、非堅實、無所有故，此調伏利樂事當知",
    "T07n0220_456:0305b28": "亦離、空、非堅實、無所有。「諸天當知！是菩薩",
    "T07n0220_456:0305b29": "摩訶薩亦無所有。所以者何？有情離、空、非",
    "T07n0220_456:0305c01": "堅實、無所有故，當知菩薩亦離、空、非堅實、無",
    "T07n0220_456:0305c02": "所有。「諸天當知！若菩薩摩訶薩聞如是事，",
    "T07n0220_456:0305c03": "其心不驚、不恐、不怖、不憂、不悔、不沈、不沒，",
    "T07n0220_456:0305c04": "當知是菩薩摩訶薩行深般若波羅蜜多。",
    "T07n0220_456:0305c05": "「所以者何？諸色離即有情離，受、想、行、識離",
    "T07n0220_456:0305c06": "即有情離，眼處乃至意處離即有情離，色",
    "T07n0220_456:0305c07": "處乃至法處離即有情離，眼界乃至意界離",
    "T07n0220_456:0305c08": "即有情離，色界乃至法界離即有情離，眼",
    "T07n0220_456:0305c09": "識界乃至意識界離即有情離，眼觸乃至意",
    "T07n0220_456:0305c10": "觸離即有情離，眼觸為緣所生諸受乃至意",
    "T07n0220_456:0305c11": "觸為緣所生諸受離即有情離，地界乃至識",
    "T07n0220_456:0305c12": "界離即有情離，因緣乃至增上緣離即有情",
    "T07n0220_456:0305c13": "離，無明乃至老死離即有情離，布施波羅蜜",
    "T07n0220_456:0305c14": "多乃至般若波羅蜜多離即有情離，內空乃",
    "T07n0220_456:0305c15": "至無性自性空離即有情離，真如乃至不思",
    "T07n0220_456:0305c16": "議界離即有情離，苦、集、滅、道聖諦離即有情",
    "T07n0220_456:0305c17": "離，四念住乃至八聖道支離即有情離，四",
    "T07n0220_456:0305c18": "靜慮、四無量、四無色定離即有情離，八解脫",
    "T07n0220_456:0305c19": "乃至十遍處離即有情離，空、無相、無願解脫",
    "T07n0220_456:0305c20": "門離即有情離，淨觀地乃至如來地離即有",
    "T07n0220_456:0305c21": "情離，極喜地乃至法雲地離即有情離，一切",
    "T07n0220_456:0305c22": "陀羅尼門、三摩地門離即有情離，五眼、六神",
    "T07n0220_456:0305c23": "通離即有情離，如來十力乃至十八佛不共",
    "T07n0220_456:0305c24": "法離即有情離，三十二大士相、八十隨好離",
    "T07n0220_456:0305c25": "即有情離，無忘失法、恒住捨性離即有情離，",
    "T07n0220_456:0305c26": "一切智、道相智、一切相智離即有情離，預流",
    "T07n0220_456:0305c27": "果乃至獨覺菩提離即有情離，一切菩薩摩",
    "T07n0220_456:0305c28": "訶薩行離即有情離，諸佛無上正等菩提離",
    "T07n0220_456:0305c29": "即有情離，一切智智離即有情離。",
    "T07n0220_456:0306a01": "大般若波羅蜜多經卷第四百五十六"
}