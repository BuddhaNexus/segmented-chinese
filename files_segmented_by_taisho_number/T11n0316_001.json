{
    "T11n0316_001:0781a03": "佛說大乘菩薩藏正法經卷第一",
    "T11n0316_001:0781a05": "西天譯經三藏朝散大夫試光祿卿",
    "T11n0316_001:0781a06": "傳梵大師賜紫沙門臣法護等奉　詔譯",
    "T11n0316_001:0781a07": "長者賢護品第一之一",
    "T11n0316_001:0781a08": "如是我聞：一時世尊在舍衛國坐夏安居滿",
    "T11n0316_001:0781a09": "三月已，出行訪其裁製成辦衣服之者，與大",
    "T11n0316_001:0781a10": "苾芻眾千二百五十人俱，并餘苾芻、苾芻尼、",
    "T11n0316_001:0781a11": "優婆塞、優婆夷、國王大臣、沙門、婆羅門、長者",
    "T11n0316_001:0781a12": "及諸外道，乃至天、龍、夜叉、乾闥婆、阿修羅、迦",
    "T11n0316_001:0781a13": "樓羅、緊那羅、摩睺羅伽等，於佛世尊尊重恭",
    "T11n0316_001:0781a14": "信志誠供養——世尊受世供利與世福田——所謂",
    "T11n0316_001:0781a15": "飲食衣服、坐臥之具、病緣醫藥及餘廣多受",
    "T11n0316_001:0781a16": "用等物。以佛世尊名稱善譽殊勝高顯超出",
    "T11n0316_001:0781a17": "世間，如來、應供、正等正覺、明行足、善逝、世間",
    "T11n0316_001:0781a18": "解、無上士、調御丈夫、天人師、佛、世尊十號具",
    "T11n0316_001:0781a19": "足。於天人阿修羅、沙門婆羅門、若魔若梵一",
    "T11n0316_001:0781a20": "切世間大眾之中，以自通力而證聖果，隨所",
    "T11n0316_001:0781a21": "遊止宣說正法，初善中善後善，文義深遠純",
    "T11n0316_001:0781a22": "一無雜，圓滿清白梵行之相。",
    "T11n0316_001:0781a23": "爾時世尊徐緩而至摩伽陀國，次第經行至",
    "T11n0316_001:0781a24": "王舍大城，到已止於鷲峯山中。是時王舍城",
    "T11n0316_001:0781a25": "中有一長者其名賢護，宿植善本，於先佛所",
    "T11n0316_001:0781a26": "廣作佛事，具大財富廣多主宰受用之物，積",
    "T11n0316_001:0781a27": "以金銀財穀庫藏，增集摩尼真珠硨磲、珊瑚吠",
    "T11n0316_001:0781a28": "瑠璃等，及諸象馬牛羊、奴婢侍從并營作人。",
    "T11n0316_001:0781a29": "時賢護長者聞沙門瞿曇從王宮出淨信出",
    "T11n0316_001:0781b01": "家，與大苾芻眾千二百五十人俱，經遊摩伽",
    "T11n0316_001:0781b02": "陀國，次第至於王舍大城，止其鷲峯山中。而",
    "T11n0316_001:0781b03": "彼沙門瞿曇，具足廣大色相功德，名稱善譽",
    "T11n0316_001:0781b04": "超出世間，成正覺果如來、應供、正等正覺、明",
    "T11n0316_001:0781b05": "行足、善逝、世間解、無上士、調御丈夫、天人師、佛、",
    "T11n0316_001:0781b06": "世尊，隨其所應宣說正法，初善中善後善，文",
    "T11n0316_001:0781b07": "義深遠純一無雜，圓滿清白梵行之相。長者",
    "T11n0316_001:0781b08": "即作是念：「我今宜應詣彼沙門瞿曇之所親",
    "T11n0316_001:0781b09": "近瞻禮。彼佛、如來、應供、正等正覺，色相功德",
    "T11n0316_001:0781b10": "斯為甚善。」時賢護長者作是念已，即與五百",
    "T11n0316_001:0781b11": "長者俱，出王舍大城詣佛瞻禮。",
    "T11n0316_001:0781b12": "爾時世尊日初分時著衣持鉢，與苾芻眾恭",
    "T11n0316_001:0781b13": "信圍繞，入王舍大城次第乞食。而佛世尊威",
    "T11n0316_001:0781b14": "儀嚴肅履步調寂，清淨光明普照世間，進止",
    "T11n0316_001:0781b15": "屈伸端直清淨。時賢護等五百長者遙見世",
    "T11n0316_001:0781b16": "尊徐徐而來，威容相好清淨端嚴，諸根調柔",
    "T11n0316_001:0781b17": "意念寂靜，勝善調伏如大龍王，復類泉流清",
    "T11n0316_001:0781b18": "淨無染。有無數天人大眾導從圍繞，身相巍",
    "T11n0316_001:0781b19": "巍猶紫金色，三十二相八十種好莊嚴具足。",
    "T11n0316_001:0781b20": "天雨眾花廣大殊妙，其所雨花周遍稠密，復",
    "T11n0316_001:0781b21": "有千俱胝葉七寶蓮花隨足而蹈。世尊具足",
    "T11n0316_001:0781b22": "無數百千威儀功德自遠而來。時諸長者於",
    "T11n0316_001:0781b23": "其路左如是見已，於佛世尊深生淨信，以清",
    "T11n0316_001:0781b24": "淨心前詣佛所。到佛所已頭面禮足，肅躬恭",
    "T11n0316_001:0781b25": "信住立佛前。時賢護等五百長者俱白佛言：",
    "T11n0316_001:0781b26": "「世尊瞿曇於大眾中相好增勝！世尊瞿曇於",
    "T11n0316_001:0781b27": "大眾中威德增勝！世尊瞿曇於大眾中名稱",
    "T11n0316_001:0781b28": "增勝！世尊瞿曇於大眾中光明增勝！世尊瞿",
    "T11n0316_001:0781b29": "曇真金色相最上增勝！世尊身相如古金仙！",
    "T11n0316_001:0781c01": "世尊身相妙無等等！世尊諸相具希有法！世",
    "T11n0316_001:0781c02": "尊瞿曇一切世間無與等者！我見世尊具足",
    "T11n0316_001:0781c03": "如是威相功德，以何緣故捨家出家？」",
    "T11n0316_001:0781c04": "爾時賢護長者即以偈詞而伸讚歎：",
    "T11n0316_001:0781c05": "「如我昔聞佛世尊，　　名稱吉祥及威德，",
    "T11n0316_001:0781c06": "　最上妙相我今觀，　　殊勝光明具如是。",
    "T11n0316_001:0781c07": "　清淨妙好真金相，　　金色高勝眾所觀，",
    "T11n0316_001:0781c08": "　離塵無染處眾中，　　如眾星中妙月現。",
    "T11n0316_001:0781c09": "　我昔歸命人中尊，　　如須彌山極高勝，",
    "T11n0316_001:0781c10": "　猶天妙蓋頂相嚴，　　周遍次第而普覆。",
    "T11n0316_001:0781c11": "　頂骨首髮軟復滑，　　同彼帝青妙色相，",
    "T11n0316_001:0781c12": "　頸相猶如孔雀王，　　右旋宛轉而柔軟，",
    "T11n0316_001:0781c13": "　額廣平正復潔白，　　雙眉猶如帝釋弓，",
    "T11n0316_001:0781c14": "　眉間毫相淨復明，　　如星中王善照曜，",
    "T11n0316_001:0781c15": "　兩目善妙喜愛相，　　覩者咸生歡悅意，",
    "T11n0316_001:0781c16": "　諦觀不起厭足心，　　頂禮世尊清淨目。",
    "T11n0316_001:0781c17": "　我覩人中尊鼻相，　　隆高修直如金山，",
    "T11n0316_001:0781c18": "　唇如琥珀類頻婆，　　清淨復如淨珠寶，",
    "T11n0316_001:0781c19": "　齒相明淨復潔白，　　如乳如藕及如鴨，",
    "T11n0316_001:0781c20": "　堅牢清淨密復齊，　　隨所動轉而善愛，",
    "T11n0316_001:0781c21": "　大小諸齒密不厚，　　四牙鋒利而無垢，",
    "T11n0316_001:0781c22": "　猶如鵝王處鵝群，　　光瑩清淨白中白。",
    "T11n0316_001:0781c23": "　面如初日淨光照，　　赤優鉢羅及銅色，",
    "T11n0316_001:0781c24": "　舌相淨妙而廣長，　　遍覆面門悉清淨，",
    "T11n0316_001:0781c25": "　我於天人梵世中，　　未嘗見佛妙相好。",
    "T11n0316_001:0781c26": "　耳輪猶如師子王，　　具師子相善無畏，",
    "T11n0316_001:0781c27": "　我觀喉相具威德，　　善納眾味淨光明。",
    "T11n0316_001:0781c28": "　正直頸項無曲邪，　　常得味中之上味，",
    "T11n0316_001:0781c29": "　容儀敦肅而殊妙，　　七處平滿世所聞。",
    "T11n0316_001:0782a01": "　最勝吉祥人中尊，　　如日光明現峯頂，",
    "T11n0316_001:0782a02": "　七處平滿其所謂，　　二手足心及二肩，",
    "T11n0316_001:0782a03": "　一頸平滿七處同，　　圓具清淨而明煥。",
    "T11n0316_001:0782a04": "　雙臂修直復傭圓，　　其猶龍王妙清淨，",
    "T11n0316_001:0782a05": "　無高無下二臂同，　　雙垂二臂立過膝。",
    "T11n0316_001:0782a06": "　上半身如師子王，　　如尼拘陀身圓滿，",
    "T11n0316_001:0782a07": "　猶那羅延不壞身，　　大力忍力皆具足。",
    "T11n0316_001:0782a08": "　身毛上靡而柔軟，　　彼一一毛皆右旋，",
    "T11n0316_001:0782a09": "　塵翳不染淨妙身，　　譬彼蓮花不著水。",
    "T11n0316_001:0782a10": "　陰藏隱覆而復密，　　猶如調善妙馬王，",
    "T11n0316_001:0782a11": "　雙髀其猶軟草同，　　雙腨次第而安住。",
    "T11n0316_001:0782a12": "　足跟平滿趺相稱，　　手足皆具網鞔相，",
    "T11n0316_001:0782a13": "　復如鵝王指纖長，　　手足數周二十指。",
    "T11n0316_001:0782a14": "　手指纖長赤銅甲，　　諸指柔毛而下覆，",
    "T11n0316_001:0782a15": "　足下圓具千輻輪，　　踝骨不麁而不現。",
    "T11n0316_001:0782a16": "　履步平滿無高下，　　行時離地及四指，",
    "T11n0316_001:0782a17": "　世間最勝妙相圓，　　按地寶蓮隨足蹈。",
    "T11n0316_001:0782a18": "　世尊行步大無畏，　　如師子王無高下，",
    "T11n0316_001:0782a19": "　不遲不速處中平，　　遊戲自在無恐畏。",
    "T11n0316_001:0782a20": "　諸天雨眾微妙花，　　空中競奏妙音樂，",
    "T11n0316_001:0782a21": "　非人供養啟恭虔，　　此佛神通希有相。",
    "T11n0316_001:0782a22": "　色相超越毘沙門，　　威光勝踰百千日，",
    "T11n0316_001:0782a23": "　天人魔梵諸眾中，　　悉無如是勝功德。",
    "T11n0316_001:0782a24": "　今我內心起疑念，　　佛具最上神通力，",
    "T11n0316_001:0782a25": "　復見何等功德門，　　故佛出家成聖果？」",
    "T11n0316_001:0782a26": "爾時世尊告賢護等諸長者言：「諸長者！我見",
    "T11n0316_001:0782a27": "十種諸嬈亂法世間合集，斯苦甚大。何等為",
    "T11n0316_001:0782a28": "十？一者生為嬈亂，二者老為嬈亂，三者病為",
    "T11n0316_001:0782a29": "嬈亂，四者死為嬈亂，五者憂為嬈亂，六者悲",
    "T11n0316_001:0782b01": "為嬈亂，七者苦為嬈亂，八者煩惱為嬈亂，九",
    "T11n0316_001:0782b02": "者愁歎為嬈亂，十者輪迴為嬈亂。如是十種",
    "T11n0316_001:0782b03": "諸嬈亂法世間合集，我見是已，是故我乃淨",
    "T11n0316_001:0782b04": "信出家，趣證阿耨多羅三藐三菩提果。」",
    "T11n0316_001:0782b05": "爾時世尊欲重宣此義而說偈言：",
    "T11n0316_001:0782b06": "「諸愚夫異生，　　輪迴網羈絆，",
    "T11n0316_001:0782b07": "　生嬈亂愁歎，　　老病旋逼逐，",
    "T11n0316_001:0782b08": "　憂悲故苦惱，　　死法來吞食；",
    "T11n0316_001:0782b09": "　若救度出離，　　解脫三有網。",
    "T11n0316_001:0782b10": "「復次長者！瞋之一法互相損害世間合集，斯",
    "T11n0316_001:0782b11": "苦甚大。損害有十。何等為十？一者以我心故，",
    "T11n0316_001:0782b12": "過去已作諸損害事。二者生起思念，現在今",
    "T11n0316_001:0782b13": "作諸損害事。三者生起思念，未來當作諸損",
    "T11n0316_001:0782b14": "害事。四者我所愛者生起思念，而不已作諸",
    "T11n0316_001:0782b15": "損害事。五者我所愛者生起思念，而不今作",
    "T11n0316_001:0782b16": "諸損害事。六者我所愛者生起思念，而不當",
    "T11n0316_001:0782b17": "作諸損害事。七者非我愛者生起思念，過去",
    "T11n0316_001:0782b18": "已作諸損害事。八者非我愛者生起思念，現",
    "T11n0316_001:0782b19": "在今作諸損害事。九者非我愛者生起思念，",
    "T11n0316_001:0782b20": "未來當作諸損害事。十者生起思念，作無義",
    "T11n0316_001:0782b21": "利損害過失。如是十種諸損害事世間合集，",
    "T11n0316_001:0782b22": "我見是已，為令離彼諸損害故，是故我乃淨",
    "T11n0316_001:0782b23": "信出家，趣證阿耨多羅三藐三菩提果。」",
    "T11n0316_001:0782b24": "爾時世尊重說偈言：",
    "T11n0316_001:0782b25": "「眾生瞋最大，　　各各互相害，",
    "T11n0316_001:0782b26": "　已現當損害，　　成十損害事。",
    "T11n0316_001:0782b27": "　愛者不生害，　　已作及當作，",
    "T11n0316_001:0782b28": "　現作亦復然，　　不成損害法，",
    "T11n0316_001:0782b29": "　於我非友愛，　　作諸損害事，",
    "T11n0316_001:0782c01": "　已現當亦然，　　生損害罪業，",
    "T11n0316_001:0782c02": "　并無義過失，　　十損害纏縛。",
    "T11n0316_001:0782c03": "　我見損害法，　　乃淨信出家。",
    "T11n0316_001:0782c04": "「復次長者！種種見中諸險惡見世間合集，斯",
    "T11n0316_001:0782c05": "苦甚大。險惡見者有其十種。何等為十？一者",
    "T11n0316_001:0782c06": "於我見中起險惡見，二者眾生見中起險惡",
    "T11n0316_001:0782c07": "見，三者壽者見中起險惡見，四者於人見中",
    "T11n0316_001:0782c08": "起險惡見，五者於斷見中起險惡見，六者於",
    "T11n0316_001:0782c09": "常見中起險惡見，七者無作見中起險惡見，",
    "T11n0316_001:0782c10": "八者無因見中起險惡見，九者不平等見中",
    "T11n0316_001:0782c11": "起險惡見，十者於邪見中起險惡見。如是十",
    "T11n0316_001:0782c12": "種諸險惡見，我見是已，為欲普令破諸見故，",
    "T11n0316_001:0782c13": "是故我乃淨信出家，趣證阿耨多羅三藐三",
    "T11n0316_001:0782c14": "菩提果。」",
    "T11n0316_001:0782c15": "爾時世尊重說偈言：",
    "T11n0316_001:0782c16": "「我人眾生見，　　壽者見亦然，",
    "T11n0316_001:0782c17": "　諸愚夫異生，　　險惡見所覆。",
    "T11n0316_001:0782c18": "　斷常及無作，　　邪無因不平，",
    "T11n0316_001:0782c19": "　令安立正見，　　是故我出家。",
    "T11n0316_001:0782c20": "　我於阿僧祇，　　那庾多百千，",
    "T11n0316_001:0782c21": "　俱胝劫數中，　　為眾生利樂。",
    "T11n0316_001:0782c22": "「復次長者！有大病箭世間合集，斯苦甚大。大",
    "T11n0316_001:0782c23": "病箭者有其十種。何等為十？一者愛箭，二者",
    "T11n0316_001:0782c24": "無明箭，三者欲箭，四者貪箭，五者瞋箭，六者",
    "T11n0316_001:0782c25": "癡箭，七者慢箭，八者見箭，九者成箭，十者",
    "T11n0316_001:0782c26": "壞箭。如是十種諸大病箭，我欲普令悉得拔",
    "T11n0316_001:0782c27": "除，是故我乃淨信出家，趣證阿耨多羅三藐",
    "T11n0316_001:0782c28": "三菩提果。」",
    "T11n0316_001:0782c29": "爾時世尊重說偈言：",
    "T11n0316_001:0783a01": "「愛箭故貪積，　　無智故暗冥，",
    "T11n0316_001:0783a02": "　無明癡暗覆，　　旋趣於他蘊；",
    "T11n0316_001:0783a03": "　欲箭隨射激，　　貪箭故吞食，",
    "T11n0316_001:0783a04": "　瞋箭起昏迷，　　癡箭都所覆；",
    "T11n0316_001:0783a05": "　見箭起違背，　　慢成壞亦然，",
    "T11n0316_001:0783a06": "　諸愚夫異生，　　乃互相毀呰。",
    "T11n0316_001:0783a07": "　此妄此真實，　　互相興違諍，",
    "T11n0316_001:0783a08": "　破世間病箭，　　唯佛無生法。",
    "T11n0316_001:0783a09": "　世間諸眾生，　　常為箭所射，",
    "T11n0316_001:0783a10": "　為救護拔除，　　悉令離諸苦。",
    "T11n0316_001:0783a11": "佛說大乘菩薩藏正法經卷第一"
}