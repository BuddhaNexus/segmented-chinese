{
    "T08n0231_006:0716c02": "勝天王般若波羅蜜經卷第六",
    "T08n0231_006:0716c04": "陳優禪尼國王子月婆首那譯",
    "T08n0231_006:0716c05": "述德品第十",
    "T08n0231_006:0716c06": "爾時，文殊師利菩薩摩訶薩即從座起，偏袒",
    "T08n0231_006:0716c07": "右肩右膝著地，合掌向佛頭面作禮，而白佛",
    "T08n0231_006:0716c08": "言：「世尊！菩薩摩訶薩於幾劫數行般若波",
    "T08n0231_006:0716c09": "羅蜜，供養幾佛，而能如是對揚如來，說甚深",
    "T08n0231_006:0716c10": "般若波羅蜜如勝天王？」爾時，佛告文殊師利",
    "T08n0231_006:0716c11": "菩薩摩訶薩：「善男子！如此之事不可思量。若",
    "T08n0231_006:0716c12": "非無數百千億劫修習眾行種善根者，則不",
    "T08n0231_006:0716c13": "聞是般若波羅蜜名。善男子！十方恒河沙世",
    "T08n0231_006:0716c14": "界中，諸恒河沙數尚可知，是菩薩摩訶薩幾",
    "T08n0231_006:0716c15": "劫行般若波羅蜜，供養幾佛，數不可知。文",
    "T08n0231_006:0716c16": "殊師利！過去無量無邊阿僧祇不可思議劫，",
    "T08n0231_006:0716c17": "爾時有佛，名曰多聞如來、應供、正遍知、明行",
    "T08n0231_006:0716c18": "足、善逝、世間解、無上士、調御丈夫、天人師、佛、世",
    "T08n0231_006:0716c19": "尊，國名日光，劫名增上。時多聞佛，為諸菩薩",
    "T08n0231_006:0716c20": "摩訶薩說清淨法門：『諸善男子！勤修精進，莫",
    "T08n0231_006:0716c21": "顧身命。』時，彼會中有一菩薩摩訶薩，名曰進",
    "T08n0231_006:0716c22": "力，即從座起，偏袒右肩右膝著地，合掌向佛",
    "T08n0231_006:0716c23": "頭面作禮，而白佛言：『世尊所說：「勤修精進，莫",
    "T08n0231_006:0716c24": "顧身命。」如我解佛所說義者，菩薩摩訶薩應",
    "T08n0231_006:0716c25": "當懈怠，爾乃速成阿耨多羅三藐三菩提。何",
    "T08n0231_006:0716c26": "以故？菩薩摩訶薩若勤精進，是則不能久住",
    "T08n0231_006:0716c27": "生死，菩薩摩訶薩行般若波羅蜜，斷伏煩惱，",
    "T08n0231_006:0716c28": "久住生死，終無自度速證涅槃不化眾生。世",
    "T08n0231_006:0716c29": "尊！菩薩摩訶薩處生死中用之為樂，不以",
    "T08n0231_006:0717a01": "涅槃而為樂也。何以故？世尊！菩薩摩訶薩",
    "T08n0231_006:0717a02": "利眾生事以之為樂，隨彼所樂即用方便，說",
    "T08n0231_006:0717a03": "種種法令得安樂；若證漏盡，不能利益一切",
    "T08n0231_006:0717a04": "眾生。世尊！是故菩薩觀察生死，起大悲心，不",
    "T08n0231_006:0717a05": "捨眾生，成就本願。世尊！菩薩摩訶薩具方",
    "T08n0231_006:0717a06": "便力久住生死，得見無量無邊諸佛，及聞無",
    "T08n0231_006:0717a07": "量無邊正法，教化無量無邊眾生，是故菩薩",
    "T08n0231_006:0717a08": "摩訶薩不厭生死、不樂涅槃。世尊！菩薩摩",
    "T08n0231_006:0717a09": "訶薩若觀生死而起驚怖則墮非道，不能利",
    "T08n0231_006:0717a10": "益一切眾生、通達如來甚深境界。云何非道？",
    "T08n0231_006:0717a11": "所謂貪樂聲聞、辟支佛地，於諸眾生無大悲",
    "T08n0231_006:0717a12": "心。何以故？聲聞、辟支佛道，即非菩薩摩訶薩",
    "T08n0231_006:0717a13": "道。何以故？聲聞、緣覺怖畏生死求速出離，",
    "T08n0231_006:0717a14": "功德智慧則不具足，以是義故非菩薩道。』「爾",
    "T08n0231_006:0717a15": "時，多聞世尊讚進力菩薩摩訶薩言：『善哉，善",
    "T08n0231_006:0717a16": "哉！善男子！如汝所說。菩薩摩訶薩應修自",
    "T08n0231_006:0717a17": "行，勿習非道。』「進力菩薩白佛言：『世尊！何者",
    "T08n0231_006:0717a18": "是菩薩摩訶薩自所行道？』「爾時，多聞世尊告",
    "T08n0231_006:0717a19": "進力菩薩摩訶薩言：『善男子！菩薩摩訶薩成",
    "T08n0231_006:0717a20": "就一切功德智慧，以大悲力不捨眾生，遠離",
    "T08n0231_006:0717a21": "聲聞、辟支佛地，得無生智不捨三有，心無求",
    "T08n0231_006:0717a22": "望而增善根，方便修行諸波羅蜜，以智慧力",
    "T08n0231_006:0717a23": "無分別心生諸善根，成就盡智無量功德。無",
    "T08n0231_006:0717a24": "一法生方便現生，無一眾生方便教化，知一",
    "T08n0231_006:0717a25": "切法皆自性離，觀諸佛國猶如虛空，而以方",
    "T08n0231_006:0717a26": "便嚴淨佛土。知一切佛法身無像，方便示現",
    "T08n0231_006:0717a27": "相好莊嚴，隨諸眾生心所須欲即能應與。菩",
    "T08n0231_006:0717a28": "薩身心常寂靜離，而為眾生種種說法，亦以",
    "T08n0231_006:0717a29": "方便遠離喧撓，修諸禪定知自性空，悉能通",
    "T08n0231_006:0717b01": "達甚深智慧，而以方便為他說法。不證聲聞、",
    "T08n0231_006:0717b02": "辟支佛果，求佛解脫不捨菩薩一切道行。善",
    "T08n0231_006:0717b03": "男子！是名菩薩摩訶薩道。』「文殊師利！進力菩",
    "T08n0231_006:0717b04": "薩從多聞世尊聞說菩薩所行境界，得未曾",
    "T08n0231_006:0717b05": "有，即白佛言：『希有世尊！如我解佛所說義",
    "T08n0231_006:0717b06": "者，菩薩摩訶薩具足方便，一切諸法無非其",
    "T08n0231_006:0717b07": "道。世尊！譬如虛空悉能容受一切眾色；如",
    "T08n0231_006:0717b08": "是菩薩具足方便所行之道攝一切法。又如",
    "T08n0231_006:0717b09": "虛空，樹木藥草果樹香樹因之增長，如是諸",
    "T08n0231_006:0717b10": "物，不染虛空亦不能淨，不能令瞋亦不令喜；",
    "T08n0231_006:0717b11": "如是菩薩摩訶薩有方便般若波羅蜜，緣一",
    "T08n0231_006:0717b12": "切法皆悉是道——若凡夫法、若學人法、辟支佛",
    "T08n0231_006:0717b13": "法、若菩薩法、若如來法。何以故？菩薩摩訶",
    "T08n0231_006:0717b14": "薩悉通達故。又譬如火，若遇樹木竹草必無",
    "T08n0231_006:0717b15": "退還，是等草木皆利益火發其光明；諸法亦",
    "T08n0231_006:0717b16": "爾，悉是菩薩摩訶薩道。譬如金剛自體堅密，",
    "T08n0231_006:0717b17": "刀不能斫、火不能燒、水不能爛、毒不能害；",
    "T08n0231_006:0717b18": "菩薩摩訶薩方便智慧，聲聞、緣覺及諸外道，",
    "T08n0231_006:0717b19": "一切煩惱所不能壞。世尊！如清水珠，若在濁",
    "T08n0231_006:0717b20": "水即為之清；菩薩摩訶薩般若波羅蜜珠，能",
    "T08n0231_006:0717b21": "使一切眾生煩惱悉得清淨。世尊！譬如妙藥",
    "T08n0231_006:0717b22": "珠寶，毒不共居，能消眾毒；菩薩摩訶薩行般",
    "T08n0231_006:0717b23": "若波羅蜜方便，不與一切煩惱共俱，悉能斷",
    "T08n0231_006:0717b24": "滅。世尊！以是因緣，一切諸法皆是菩薩摩",
    "T08n0231_006:0717b25": "訶薩道。』「文殊師利！進力菩薩說是法門時，眾",
    "T08n0231_006:0717b26": "中八千菩薩發阿耨多羅三藐三菩提心，二",
    "T08n0231_006:0717b27": "百菩薩得無生法忍。文殊師利！過去多聞佛",
    "T08n0231_006:0717b28": "所進力菩薩，今勝天王是。」爾時，文殊師利菩",
    "T08n0231_006:0717b29": "薩白佛言：「世尊！云何菩薩摩訶薩行般若波",
    "T08n0231_006:0717c01": "羅蜜，得堅固力擁護正法？」佛告文殊師利菩",
    "T08n0231_006:0717c02": "薩言：「善男子！菩薩摩訶薩寧棄身命不捨",
    "T08n0231_006:0717c03": "正法，於他卑恭不起憍慢，無勢力人之所恥",
    "T08n0231_006:0717c04": "辱其心能忍，飢渴眾生即便惠施最勝飲食，",
    "T08n0231_006:0717c05": "在厄難者施其無畏，於諸疾病如法療治，貧",
    "T08n0231_006:0717c06": "窮眾生令豐財寶，諸佛塔廟白灰泥塗，惡事",
    "T08n0231_006:0717c07": "則掩、光揚善事，苦惱眾生則施安樂。文殊師",
    "T08n0231_006:0717c08": "利！菩薩摩訶薩行般若波羅蜜，修如是行，得",
    "T08n0231_006:0717c09": "堅固力擁護正法。」文殊師利菩薩白佛言：「世",
    "T08n0231_006:0717c10": "尊！菩薩摩訶薩行般若波羅蜜，云何能調伏",
    "T08n0231_006:0717c11": "心？」佛告文殊師利菩薩言：「菩薩摩訶薩行般",
    "T08n0231_006:0717c12": "若波羅蜜，不濫他事先思後行，心性調直離",
    "T08n0231_006:0717c13": "諂曲行，不自矜高意常柔軟。文殊師利！菩",
    "T08n0231_006:0717c14": "薩摩訶薩如是行者能調伏心。」文殊師利菩",
    "T08n0231_006:0717c15": "薩白佛言：「世尊！菩薩摩訶薩行般若波羅蜜，",
    "T08n0231_006:0717c16": "修是等行，當生何道？」佛告文殊師利菩薩言：",
    "T08n0231_006:0717c17": "「菩薩摩訶薩如是行般若波羅蜜者，或生天",
    "T08n0231_006:0717c18": "中、或生人中。若生天中，則為帝釋，值佛出世；",
    "T08n0231_006:0717c19": "或大梵王、娑婆國主，值佛出世。若生人中，作",
    "T08n0231_006:0717c20": "轉輪聖王、長者、居士，值佛出世。文殊師利！菩",
    "T08n0231_006:0717c21": "薩摩訶薩調伏心行得如是生。」文殊師利菩",
    "T08n0231_006:0717c22": "薩白佛言：「世尊！正信流出何法？」佛告文殊",
    "T08n0231_006:0717c23": "師利菩薩：「正信流出得善知識。」「世尊！布施",
    "T08n0231_006:0717c24": "流出何法？」佛言：「流出大富。」「世尊！多聞流出",
    "T08n0231_006:0717c25": "何法？」佛言：「流出般若波羅蜜。」「世尊！持戒",
    "T08n0231_006:0717c26": "流出何法？」佛言：「流出一切善道。」「世尊！忍辱",
    "T08n0231_006:0717c27": "流出何法？」佛言：「流出容受眾生。」「世尊！精進",
    "T08n0231_006:0717c28": "流出何法？」佛言：「能成就一切佛法。」「世尊！思",
    "T08n0231_006:0717c29": "惟流出何法？」佛言：「流出寂靜。」「世尊！般若流",
    "T08n0231_006:0718a01": "出何法？」佛言：「般若流出離一切煩惱。」「世尊！",
    "T08n0231_006:0718a02": "聽法流出何法？」佛言：「流出遠離疑網。」「世尊！",
    "T08n0231_006:0718a03": "如法問流出何法？」佛言：「出決定智。」「世尊！",
    "T08n0231_006:0718a04": "住寂靜流出何法？」佛言：「流出禪定及諸神通。」",
    "T08n0231_006:0718a05": "「世尊！正修流出何法？」佛言：「流出厭離道。」「世",
    "T08n0231_006:0718a06": "尊！無常聲流出何法？」佛言：「流出無所攝護。」",
    "T08n0231_006:0718a07": "「世尊！苦聲流出何法？」佛言：「流出無生。」「世尊！",
    "T08n0231_006:0718a08": "無我聲流出何法？」佛言：「流出滅我、我所。」「世尊！",
    "T08n0231_006:0718a09": "空聲流出何法？」佛言：「流出寂靜。」「世尊！正念",
    "T08n0231_006:0718a10": "流出何法？佛言。流出聖正見。世尊。聖心離",
    "T08n0231_006:0718a11": "流出何法。」佛言：「流出三昧神通。」「世尊！聖道",
    "T08n0231_006:0718a12": "流出何法？」佛言：「流出聖果。」「世尊！信樂流出",
    "T08n0231_006:0718a13": "何法？」佛言：「流出成就諸解脫。」「世尊！佛生流",
    "T08n0231_006:0718a14": "出何法？」佛言：「流出一切助菩提法。」爾時，勝",
    "T08n0231_006:0718a15": "天王白佛言：「世尊！云何佛生？」佛告勝天王",
    "T08n0231_006:0718a16": "言：「如發菩提心。」「世尊！云何發菩提心？」佛言：",
    "T08n0231_006:0718a17": "「大王！如生大悲。」「世尊！云何生大悲？」佛言：「不",
    "T08n0231_006:0718a18": "捨一切眾生。」「世尊！云何不捨一切眾生？」佛言：",
    "T08n0231_006:0718a19": "「如不捨三寶。」「世尊！誰不捨三寶？」佛言：「無煩",
    "T08n0231_006:0718a20": "惱者。」爾時，勝天王白佛言：「希有世尊！希有",
    "T08n0231_006:0718a21": "修伽陀！諸佛世尊如是祕密甚深微妙，常說",
    "T08n0231_006:0718a22": "一切法空、無生無滅、寂靜，不破所修善惡果",
    "T08n0231_006:0718a23": "報，遠離斷常。世尊！於世界中頗有眾生聞如",
    "T08n0231_006:0718a24": "是法，不起正信敬重之心，生毀謗不？世尊！是",
    "T08n0231_006:0718a25": "等眾生過去之世，因由善業得受人身，親近",
    "T08n0231_006:0718a26": "惡知識故，不信如是甚深之法，則為孤負過",
    "T08n0231_006:0718a27": "去善業；諸佛世尊恩德深重，假使自割身肉",
    "T08n0231_006:0718a28": "出血供養如來，亦不能報。以佛恩故，我等今",
    "T08n0231_006:0718a29": "日增長善根，得大法樂，住大自在。世尊！菩",
    "T08n0231_006:0718b01": "薩摩訶薩行般若波羅蜜！應知佛恩！近善知",
    "T08n0231_006:0718b02": "識！當學佛行令得佛果。」說是法時，眾中二",
    "T08n0231_006:0718b03": "萬五千菩薩得無生法忍，四萬五千人、天發",
    "T08n0231_006:0718b04": "阿耨多羅三藐三菩提心，一萬二千天子得",
    "T08n0231_006:0718b05": "遠塵離垢法眼淨。",
    "T08n0231_006:0718b06": "勝天王般若波羅蜜經現化品第十一",
    "T08n0231_006:0718b07": "爾時，善思惟菩薩摩訶薩白勝天王言：「如來",
    "T08n0231_006:0718b08": "所造化佛，更能化不？」爾時，勝天王答善思惟",
    "T08n0231_006:0718b09": "菩薩言：「今對世尊以為明證，佛所化佛更能",
    "T08n0231_006:0718b10": "化作恒河沙數無量化佛種種色相，神通說",
    "T08n0231_006:0718b11": "法，利益眾生。善男子！諸佛宿世願力清淨，故",
    "T08n0231_006:0718b12": "能如是。」善思惟菩薩白勝天王言：「大王！善",
    "T08n0231_006:0718b13": "說甚深之法，諸佛宿世願力清淨。唯願大王！",
    "T08n0231_006:0718b14": "請佛神力，令此般若波羅蜜久住世間無有",
    "T08n0231_006:0718b15": "隱沒。」勝天王答善思惟菩薩言：「善男子！般",
    "T08n0231_006:0718b16": "若波羅蜜，一切諸佛之所護持。何以故？文字",
    "T08n0231_006:0718b17": "所說般若波羅蜜，如是文字不生不滅無有",
    "T08n0231_006:0718b18": "隱沒，字所顯義亦不生不盡無有隱沒。善男",
    "T08n0231_006:0718b19": "子！諸佛如來甚深般若波羅蜜亦不隱沒。何",
    "T08n0231_006:0718b20": "以故？法不生故。若法無生，此則無滅，即是",
    "T08n0231_006:0718b21": "如來祕密之教。若佛出世、若佛不出，性相常",
    "T08n0231_006:0718b22": "住，是名法界，亦曰如如，名不異際。隨順因",
    "T08n0231_006:0718b23": "緣而不違逆，是為正法，其性常住無有隱沒。」",
    "T08n0231_006:0718b24": "善思惟菩薩白勝天王言：「大王！能護正法是",
    "T08n0231_006:0718b25": "何等人？」勝天王答善思惟菩薩言：「善男子！若",
    "T08n0231_006:0718b26": "不違逆一切法者，名護正法。何以故？無有",
    "T08n0231_006:0718b27": "諍論，不違道理，名護正法。」又問：「云何不違道",
    "T08n0231_006:0718b28": "理？」答曰：「若順文字，不違道理，無所諍論，名",
    "T08n0231_006:0718b29": "護正法。何以故？世間凡夫皆著諸見，順道",
    "T08n0231_006:0718c01": "理者則常說空，是故世間而起諍論。如是凡",
    "T08n0231_006:0718c02": "夫愛重有法，順道理者於此則輕；世間說有",
    "T08n0231_006:0718c03": "常樂我淨，順道理者說無常、苦、不淨、無我，是",
    "T08n0231_006:0718c04": "故世間而生諍論。善男子！一切凡夫順世間",
    "T08n0231_006:0718c05": "流，順道理者逆世間流，是故世間則生諍論。",
    "T08n0231_006:0718c06": "一切凡夫著陰界入，順道理者說一切法悉",
    "T08n0231_006:0718c07": "無所著，是故世間而起諍論。善男子！隨順",
    "T08n0231_006:0718c08": "世者不行道理，順道理者與世相違。」善思惟",
    "T08n0231_006:0718c09": "菩薩白勝天王言：「大王！今者取何等法？」勝",
    "T08n0231_006:0718c10": "天王答善思惟菩薩言：「我不取人、不取法。」又",
    "T08n0231_006:0718c11": "問：「云何不取？」答曰：「我離、眾生離、法離，是離",
    "T08n0231_006:0718c12": "悉不可得。過去、未來、現在離，離不可得。諸",
    "T08n0231_006:0718c13": "佛離、諸佛不離，佛國土離、國土不離，法離、法",
    "T08n0231_006:0718c14": "不離。善男子！如是之行，名順道理，無取、不取。」",
    "T08n0231_006:0718c15": "爾時，善思惟菩薩讚勝天王言：「善哉，大士！善",
    "T08n0231_006:0718c16": "哉，正士！能說如是甚深般若波羅蜜，無取無",
    "T08n0231_006:0718c17": "著，無名無字，滅諸戲論，離能分別及所思惟。」",
    "T08n0231_006:0718c18": "爾時，眾中有一天子，名曰賢德，即從坐起，偏",
    "T08n0231_006:0718c19": "袒右肩右膝著地，合掌向佛頭面作禮，而白",
    "T08n0231_006:0718c20": "佛言：「世尊！如勝天王所說無分別者，為是何",
    "T08n0231_006:0718c21": "法？」佛告賢德天子言：「無分別法即是寂靜。何",
    "T08n0231_006:0718c22": "以故？取、可取無，離我、我所，不起不息，是名",
    "T08n0231_006:0718c23": "無分別法。善男子！菩薩摩訶薩如是觀者，",
    "T08n0231_006:0718c24": "能護正法，不見能護及以所護。」說此法時，眾",
    "T08n0231_006:0718c25": "中十千比丘心得解脫，一千天子得遠塵離",
    "T08n0231_006:0718c26": "垢法眼淨。爾時，善思惟菩薩白勝天王言：「何",
    "T08n0231_006:0718c27": "等辯才能如是說甚深之法？」勝天王答善思",
    "T08n0231_006:0718c28": "惟菩薩言：「善男子！一切煩惱習性無者，所",
    "T08n0231_006:0718c29": "得辯才能如是說，過言語道、不可名宣第一",
    "T08n0231_006:0719a01": "義智，如是辯才能作此說。」爾時善思惟菩薩",
    "T08n0231_006:0719a02": "問賢德天子言：「善男子！云何無生法中以辯",
    "T08n0231_006:0719a03": "才說？」爾時賢德天子答善思惟菩薩言：「菩薩",
    "T08n0231_006:0719a04": "摩訶薩不住無生無滅法中，則無辯才說甚",
    "T08n0231_006:0719a05": "深法。何以故？遠離戲論，不見所緣不見能緣，",
    "T08n0231_006:0719a06": "心無所住是故能說。不住人、法，不住此彼，唯",
    "T08n0231_006:0719a07": "住清淨第一義諦，是故能說。」爾時善思惟菩",
    "T08n0231_006:0719a08": "薩即白佛言：「世尊！賢德天子甚為希有，乃",
    "T08n0231_006:0719a09": "能通達甚深之法，辯才無盡。」佛告善思惟菩",
    "T08n0231_006:0719a10": "薩言：「善男子！此賢德天子，從妙喜世界不",
    "T08n0231_006:0719a11": "動佛所而來至此娑婆世界，聽受甚深般若",
    "T08n0231_006:0719a12": "波羅蜜。」佛復告善思惟菩薩言：「賢德天子，已",
    "T08n0231_006:0719a13": "於過去無量百千億劫修習陀羅尼門，窮劫",
    "T08n0231_006:0719a14": "說法亦無終盡。」善思惟菩薩白佛言：「世尊！何",
    "T08n0231_006:0719a15": "等陀羅尼？」佛言：「善男子！名眾法不入陀羅",
    "T08n0231_006:0719a16": "尼。善男子！此陀羅尼過諸文字，言不能入，",
    "T08n0231_006:0719a17": "心不能量，內外眾法皆不可得。善男子！無",
    "T08n0231_006:0719a18": "有少法能入此者，故名眾法不入陀羅尼。何",
    "T08n0231_006:0719a19": "以故？此法平等，無有高下亦無出入，無一文",
    "T08n0231_006:0719a20": "字從外來入，亦無一字從此法出，又無一字",
    "T08n0231_006:0719a21": "住此法中，亦無文字共相見者，亦不分別法",
    "T08n0231_006:0719a22": "與非法。是諸文字，說亦不減、不說無增，從本",
    "T08n0231_006:0719a23": "以來，無起造者、無壞滅者。善男子！如文字，心",
    "T08n0231_006:0719a24": "亦如是；如心，一切法亦如是。何以故？法離",
    "T08n0231_006:0719a25": "言語亦離思量，本無生滅故無出入，是名眾",
    "T08n0231_006:0719a26": "法不入陀羅尼。若能通達此法門者，辯才無",
    "T08n0231_006:0719a27": "盡。何以故？通達不斷無盡法故。善男子！能",
    "T08n0231_006:0719a28": "入虛空者，則能入此陀羅尼門。善男子！菩薩",
    "T08n0231_006:0719a29": "摩訶薩能通達此陀羅尼門，心得清淨，身、口",
    "T08n0231_006:0719b01": "亦爾；所行附理，般若堅固，一切眾魔無有能",
    "T08n0231_006:0719b02": "亂，一切外道不敢視瞻，一切煩惱莫之能壞；",
    "T08n0231_006:0719b03": "身力成就，心離怯弱，所說無盡，能宣甚深一",
    "T08n0231_006:0719b04": "切聖諦，智慧多聞猶如大海，安住三昧喻須",
    "T08n0231_006:0719b05": "彌山，處眾無畏如師子王，世法不染猶彼蓮",
    "T08n0231_006:0719b06": "華，利益眾生譬之大地，洗諸垢穢喻如大水，",
    "T08n0231_006:0719b07": "成熟世間以方大火；清涼平等，能悅眾心類",
    "T08n0231_006:0719b08": "之如月，能破諸暗譬其以日，摧煩惱怨名為",
    "T08n0231_006:0719b09": "勇健，心性調伏猶如大龍，能震法雷大雲為",
    "T08n0231_006:0719b10": "喻，普雨眾法譬之大雨，為諸眾生除煩惱病",
    "T08n0231_006:0719b11": "猶彼良醫，以法治世譬如國王，能護眾生及",
    "T08n0231_006:0719b12": "護正法等四天王，於人天中財富最勝猶如",
    "T08n0231_006:0719b13": "帝釋；心得自在，譬大梵王自在王領娑婆世",
    "T08n0231_006:0719b14": "界，身得無礙如伽婁羅鳥，教示眾生如世",
    "T08n0231_006:0719b15": "間父；能出法寶，類毘沙門王能出眾寶，功德",
    "T08n0231_006:0719b16": "智慧之所莊嚴，眾生見者無不利益，諸佛世",
    "T08n0231_006:0719b17": "尊之所稱讚，一切天眾咸擁護之。善男子！菩",
    "T08n0231_006:0719b18": "薩摩訶薩得是眾法不入陀羅尼門，種種自",
    "T08n0231_006:0719b19": "在利益眾生，方便說法而不窮盡，心無疲倦",
    "T08n0231_006:0719b20": "不求名利，法施平等無有嫉妬，持戒清淨於",
    "T08n0231_006:0719b21": "身口意永無愆失，忍辱清淨離諸瞋惱，精進",
    "T08n0231_006:0719b22": "清淨所作辦立，禪定清淨善調伏心，般若清",
    "T08n0231_006:0719b23": "淨悉無疑滯，具四無量猶如梵王，行諸三昧、",
    "T08n0231_006:0719b24": "三摩跋提，世間最勝修無上道，具諸功德一",
    "T08n0231_006:0719b25": "切智慧，受灌頂位。」說是陀羅尼法門時，眾中",
    "T08n0231_006:0719b26": "六萬四千菩薩得不退轉，三萬菩薩得無生",
    "T08n0231_006:0719b27": "法忍，二萬人天得遠塵離垢法眼淨，無量無",
    "T08n0231_006:0719b28": "邊人、天發阿耨多羅三藐三菩提心。",
    "T08n0231_006:0719b29": "勝天王般若波羅蜜經陀羅尼品第十二",
    "T08n0231_006:0719c01": "爾時，文殊師利菩薩摩訶薩即從坐起，偏袒",
    "T08n0231_006:0719c02": "右肩右膝著地，合掌向佛頭面作禮，而白佛",
    "T08n0231_006:0719c03": "言：「希有世尊！如來所說菩薩摩訶薩得是",
    "T08n0231_006:0719c04": "眾法不入陀羅尼，所成功德無量無邊。」爾時，",
    "T08n0231_006:0719c05": "佛告文殊師利菩薩言：「善男子！如是功德，假",
    "T08n0231_006:0719c06": "使如來百千年說亦復不盡。」爾時，眾中有一菩",
    "T08n0231_006:0719c07": "薩摩訶薩，名寂靜意，白文殊師利菩薩言：「菩",
    "T08n0231_006:0719c08": "薩摩訶薩得是陀羅尼，為佛世尊之所讚嘆，",
    "T08n0231_006:0719c09": "如此之人善得大利，自行化彼皆悉不空。」爾",
    "T08n0231_006:0719c10": "時文殊師利菩薩答寂靜意菩薩摩訶薩言：",
    "T08n0231_006:0719c11": "「善男子！第一義中無法可讚，無色無相，無色",
    "T08n0231_006:0719c12": "相者有何可讚？無可讚故，於何歡喜？」寂靜意",
    "T08n0231_006:0719c13": "菩薩白文殊師利菩薩言：「如我聞佛修多羅",
    "T08n0231_006:0719c14": "中說：『一切法無我、我所，無能令喜、無能令瞋，",
    "T08n0231_006:0719c15": "此法平等，菩薩應學。』譬如大地住在水上，若",
    "T08n0231_006:0719c16": "鑿井池即得用水，其不鑿者無由致之；如是",
    "T08n0231_006:0719c17": "聖智境界遍一切法，若有勤修般若方便即",
    "T08n0231_006:0719c18": "便得之，其不修者云何能得？是故菩薩欲求",
    "T08n0231_006:0719c19": "菩提，不得懈怠，勤修精進，如是之法則在現",
    "T08n0231_006:0719c20": "前。善男子！如生盲人不能見色，如是煩惱",
    "T08n0231_006:0719c21": "盲諸眾生不能見法。如人有眼，無外光明，不",
    "T08n0231_006:0719c22": "能見色；行人如是，雖有智慧，無善知識，不能",
    "T08n0231_006:0719c23": "見法。如有天眼，不假外明自能見色；菩薩摩",
    "T08n0231_006:0719c24": "訶薩入法流者，自然勝進。如在胎者，日日",
    "T08n0231_006:0719c25": "增長而不自見；菩薩摩訶薩勤行精進，亦不",
    "T08n0231_006:0719c26": "自見眾行增長，而能成就一切佛法。譬如雪",
    "T08n0231_006:0719c27": "山，有藥樹王不枯不析；菩薩摩訶薩勤修精",
    "T08n0231_006:0719c28": "進，一切眾行不退不失。譬如轉輪聖王出",
    "T08n0231_006:0719c29": "現於世則具七寶；菩薩摩訶薩發菩提心具",
    "T08n0231_006:0720a01": "七法寶，所謂布施、持戒、忍辱、精進、禪定、智慧",
    "T08n0231_006:0720a02": "及方便力。又如轉輪聖王遊四天下，於諸眾",
    "T08n0231_006:0720a03": "生其心平等；菩薩摩訶薩以四攝法利益眾",
    "T08n0231_006:0720a04": "生，亦復如是。又如轉輪聖王所在之處則無",
    "T08n0231_006:0720a05": "諍訟；菩薩摩訶薩如實說法亦無諍論。譬如",
    "T08n0231_006:0720a06": "三千大千世界初成，即有須彌山王及以大",
    "T08n0231_006:0720a07": "海；菩薩亦爾，若發阿耨多羅三藐三菩提心，",
    "T08n0231_006:0720a08": "即有般若及以大悲。譬如日出，其高山者先",
    "T08n0231_006:0720a09": "照光明；菩薩摩訶薩得般若炬，高行菩薩善",
    "T08n0231_006:0720a10": "根熟者先照其光。譬如大地荷負一切，華果",
    "T08n0231_006:0720a11": "樹木草藥皆悉平等；菩薩摩訶薩得是陀羅",
    "T08n0231_006:0720a12": "尼門，於諸眾生其心平等。」爾時，世尊讚寂靜",
    "T08n0231_006:0720a13": "意菩薩摩訶薩言：「善男子！如汝所說。善男",
    "T08n0231_006:0720a14": "子！菩薩摩訶薩得是陀羅尼門，凡有所說，一",
    "T08n0231_006:0720a15": "文一字無非佛語。善男子！此所說法，離色、聲、",
    "T08n0231_006:0720a16": "香、味、觸。何以故？非世法故。無盡無邊，能入",
    "T08n0231_006:0720a17": "一切，身心輕利，假使百千佛前說者亦不怯",
    "T08n0231_006:0720a18": "弱。何以故？此菩薩摩訶薩得佛住持力故，",
    "T08n0231_006:0720a19": "心無所著——不著我、不著眾生、不著法——即得",
    "T08n0231_006:0720a20": "清淨法界、清淨如來、清淨實際；得法無盡、",
    "T08n0231_006:0720a21": "字無盡、說無盡。即生歡喜，得般若故，得闍那",
    "T08n0231_006:0720a22": "故，無疑網故。」說是陀羅尼法門時，眾中八",
    "T08n0231_006:0720a23": "千菩薩得此眾法不入陀羅尼，一萬二千菩",
    "T08n0231_006:0720a24": "薩得不退轉，五千菩薩得無生法忍，一萬六",
    "T08n0231_006:0720a25": "千天子得遠塵離垢法眼淨，無量無邊眾生",
    "T08n0231_006:0720a26": "發阿耨多羅三藐三菩提心。爾時，世尊告寂",
    "T08n0231_006:0720a27": "靜意菩薩言：「此陀羅尼能伏眾魔，破諸外道",
    "T08n0231_006:0720a28": "及憎嫉法人，滅煩惱火，然般若燈，擁護法師",
    "T08n0231_006:0720a29": "令至涅槃，調伏自心善化外眾，美身威儀見",
    "T08n0231_006:0720b01": "者歡喜，為正行人平等說法，如實觀察眾生",
    "T08n0231_006:0720b02": "根性，不前不後。」說是法時，三千大千世界諸",
    "T08n0231_006:0720b03": "須彌山及以大海皆悉震動，諸天雨華——曼陀",
    "T08n0231_006:0720b04": "羅華、摩訶曼陀羅華、曼殊沙華、摩訶曼殊",
    "T08n0231_006:0720b05": "沙華、優鉢羅華、拘物頭華、分陀利華、迦",
    "T08n0231_006:0720b06": "摩羅華——諸天空中作眾音樂，不鼓自鳴。爾時，",
    "T08n0231_006:0720b07": "世尊告寂靜意菩薩言：「善男子！過去之世，無",
    "T08n0231_006:0720b08": "量無邊不可數不可數劫，有佛出世，名曰寶",
    "T08n0231_006:0720b09": "月如來、應供、正遍知、明行足、善逝、世間解、無上",
    "T08n0231_006:0720b10": "士、調御丈夫、天人師、佛、世尊，國名無毀，劫名",
    "T08n0231_006:0720b11": "歡喜。聲聞弟子三十二億，菩薩摩訶薩無復",
    "T08n0231_006:0720b12": "數量。是佛成道，無有苦行及降天魔。時彼眾",
    "T08n0231_006:0720b13": "中有一菩薩，名寶功德，辯才巧妙種種說法。",
    "T08n0231_006:0720b14": "爾時，大眾請佛住世，勿入涅槃。時寶功德菩",
    "T08n0231_006:0720b15": "薩告大眾言：『如來世尊無生無滅，何用勸請",
    "T08n0231_006:0720b16": "勿入涅槃。若虛空入涅槃，如來乃入涅槃；若",
    "T08n0231_006:0720b17": "實際、真如、法界、不思議界入涅槃，如來乃入",
    "T08n0231_006:0720b18": "涅槃。何以故？如來之法，無成無壞、無染無淨，",
    "T08n0231_006:0720b19": "非世出世、有為無為，非斷非常。假令一口而",
    "T08n0231_006:0720b20": "有十舌，是一一舌復生百舌，是一一舌復生",
    "T08n0231_006:0720b21": "千舌，亦不能說如來成壞。』「寶功德菩薩說",
    "T08n0231_006:0720b22": "此法時，八萬六千菩薩得不退轉，七千菩",
    "T08n0231_006:0720b23": "薩得無邊功德陀羅尼、悅意陀羅尼、無礙陀",
    "T08n0231_006:0720b24": "羅尼、歡喜陀羅尼、大悲陀羅尼、月愛陀羅",
    "T08n0231_006:0720b25": "尼、月光陀羅尼、日愛陀羅尼、日光陀羅尼、",
    "T08n0231_006:0720b26": "須彌山陀羅尼、大海陀羅尼、德王陀羅尼，",
    "T08n0231_006:0720b27": "三萬六千人天得遠塵離垢法眼淨。」佛告寂",
    "T08n0231_006:0720b28": "靜意菩薩言：「爾時寶功德菩薩豈異人乎？即",
    "T08n0231_006:0720b29": "汝身是。以此因緣，汝能說是陀羅尼門。」爾時，",
    "T08n0231_006:0720c01": "文殊師利菩薩而說偈言：",
    "T08n0231_006:0720c02": "「總持如妙藥，　　能療眾惑病，",
    "T08n0231_006:0720c03": "　猶彼天甘露，　　得者永不死。」",
    "T08n0231_006:0720c04": "爾時，功德華王菩薩而說偈言：",
    "T08n0231_006:0720c05": "「總持無文字，　　文字顯總持，",
    "T08n0231_006:0720c06": "　般若大悲力，　　離言文字說。」",
    "T08n0231_006:0720c07": "爾時，珊兜率陀天王即從坐起，偏袒右肩右",
    "T08n0231_006:0720c08": "膝著地，合掌向佛頭面作禮，而白佛言：「世尊！",
    "T08n0231_006:0720c09": "諸佛如來不可思議，諸佛說法亦不可思議，",
    "T08n0231_006:0720c10": "諸大菩薩所行所說亦不可思議。我等諸天",
    "T08n0231_006:0720c11": "宿世之中善根深厚，得值如來聞說是法。」即",
    "T08n0231_006:0720c12": "以種種天諸寶華、天華、天香，散佛如來以為",
    "T08n0231_006:0720c13": "供養。爾時，世尊告珊兜率陀天王言：「大王！",
    "T08n0231_006:0720c14": "凡欲供養佛如來者，當修三法。所謂發阿耨",
    "T08n0231_006:0720c15": "多羅三藐三菩提心、護持正法、如聞修行。",
    "T08n0231_006:0720c16": "大王！若有修行此三法者，是人名為供養如",
    "T08n0231_006:0720c17": "來。大王！假使如來壽命一劫，住世說此供",
    "T08n0231_006:0720c18": "養福報不能窮盡。是故，大王！若欲供養佛如",
    "T08n0231_006:0720c19": "來者，具此三法乃名供養。大王！若有護持",
    "T08n0231_006:0720c20": "如來一四句偈，是人則為擁護過去、現在、未",
    "T08n0231_006:0720c21": "來諸佛阿耨多羅三藐三菩提。何以故？諸佛",
    "T08n0231_006:0720c22": "如來皆從法生，法供養者名真供養，一切資",
    "T08n0231_006:0720c23": "財所不能及；法供養者，諸供養中最為第一。」",
    "T08n0231_006:0720c24": "爾時，世尊告珊兜率陀天王言：「我念過去無",
    "T08n0231_006:0720c25": "量無邊阿僧祇阿僧祇劫數行菩薩道時，聞虛",
    "T08n0231_006:0720c26": "空中諸天說偈：",
    "T08n0231_006:0720c27": "「『天人遠離大寶藏，　　王賊水火所去失，",
    "T08n0231_006:0720c28": "　　百千萬劫法難聞，　　得聞不持不施等。",
    "T08n0231_006:0720c29": "　　道心為本化眾生，　　如實修行心寂靜，",
    "T08n0231_006:0721a01": "　　自利利他平等心，　　如是修行供養佛。』",
    "T08n0231_006:0721a02": "「大王！我於往昔初聞此偈，即為他說，有八千",
    "T08n0231_006:0721a03": "人發阿耨多羅三藐三菩提心。是故，大王！以",
    "T08n0231_006:0721a04": "法供養最為第一。何以故？一切諸佛從法生",
    "T08n0231_006:0721a05": "故。」",
    "T08n0231_006:0721a06": "勝天王般若波羅蜜經卷第六"
}