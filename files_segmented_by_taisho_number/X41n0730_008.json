{
    "X41n0730_008:0431b07": "曇無德部四分律刪補隨機羯磨卷第八",
    "X41n0730_008:0431b09": "唐京兆崇義寺沙門　道宣　撰集",
    "X41n0730_008:0431b10": "金陵華山後學比丘　讀體　續釋",
    "X41n0730_008:0431b11": "●諸說戒法篇第五",
    "X41n0730_008:0431b12": "釋　說戒即誦戒也。而云諸者。准說戒揵度。始從",
    "X41n0730_008:0431b13": "僧法。終至心念。共有一十六法。類聚為篇。次之第",
    "X41n0730_008:0431b14": "五。今但依文釋義續法。其誦戒加儀恒式。俱載黑",
    "X41n0730_008:0431b15": "白半月布薩正範詳明。",
    "X41n0730_008:0431b16": "摩得勒伽論云。云何布薩。捨諸惡不善法。證得白",
    "X41n0730_008:0431b17": "法。究竟梵行。半月自觀犯與不犯清淨身口也。",
    "X41n0730_008:0431b18": "釋　惡法謂結使煩惱。我愛為本。報感三途極苦。",
    "X41n0730_008:0431b19": "白法謂無漏道業。梵行為本。果證涅槃寂樂。欲證",
    "X41n0730_008:0431b20": "涅槃。必須究竟梵行故。於前白半月至後黑半月。",
    "X41n0730_008:0431b21": "其間自觀犯與不犯。若憶有犯。應對無犯者說露。",
    "X41n0730_008:0431b22": "冀改前愆。一則遮現在之更為。二則懲未來之慢",
    "X41n0730_008:0431b23": "法。若不犯者。身口清淨知梵行無虧也。",
    "X41n0730_008:0431b24": "善見云。何得知正法久住。毗尼母云。清淨者名布",
    "X41n0730_008:0431c01": "薩義。",
    "X41n0730_008:0431c02": "釋　准此二論原文。善見云。何得知五法久住。若",
    "X41n0730_008:0431c03": "說戒法不壞者是。母論云。若犯七眾不淨人前。應",
    "X41n0730_008:0431c04": "止不說戒。名布薩義。今文以善見為問。母論為答。",
    "X41n0730_008:0431c05": "其義俱收。布薩愈顯矣。所以世尊制諸比丘。半月",
    "X41n0730_008:0431c06": "半月並須盡集聽別解脫經。合善法而增茂。住持",
    "X41n0730_008:0431c07": "之本。斯其上歟。",
    "X41n0730_008:0431c08": "○僧說戒法",
    "X41n0730_008:0431c09": "釋　創制之緣。佛在羅閱城。時諸外道月八日十",
    "X41n0730_008:0431c10": "四日十五日集會。諸人往來。共為知友。給與飲食",
    "X41n0730_008:0431c11": "極相愛念。瓶沙王登閣遙見。問知其由。王即下閣。",
    "X41n0730_008:0431c12": "往禮世尊。白所見事。願佛今勅比丘。亦三時集會。",
    "X41n0730_008:0431c13": "我及羣臣亦來聚會。佛默允已。王禮辭去。故聽比",
    "X41n0730_008:0431c14": "丘三時集會。但是說法後。乃復制布薩。佛在僧中",
    "X41n0730_008:0431c15": "親自說戒。一時布薩日。大迦賓[少/兔]在仙人住處黑",
    "X41n0730_008:0431c16": "石山側。於靜處思惟作念云。我今若往說戒。若不",
    "X41n0730_008:0431c17": "往。我常第一清淨。爾時佛知。從耆闍崛山沒。於黑",
    "X41n0730_008:0431c18": "石山出。在迦賓[少/兔]前。敷座而坐。迦賓[少/兔]禮世尊足",
    "X41n0730_008:0431c19": "已。世尊知而故問。彼答云爾。佛言。如是如是。如汝",
    "X41n0730_008:0431c20": "所言。說戒法。汝當恭敬尊重承事。若汝不恭敬布",
    "X41n0730_008:0431c21": "薩承事者。誰當恭敬尊重承事。是故應往說戒。不",
    "X41n0730_008:0431c22": "應不往。應當步往。不應乘神足往。我亦當往。彼受",
    "X41n0730_008:0431c23": "教而往。世尊以此因緣。告諸比丘。聽一住處和合",
    "X41n0730_008:0431c24": "一處說戒。今標云。僧說戒法者。由佛不在僧中故。",
    "X41n0730_008:0432a01": "准律復有緣起。一時佛在瞻波國伽伽河側。十五",
    "X41n0730_008:0432a02": "日說戒。世尊露地而坐。眾僧前後圍遶。初夜已過。",
    "X41n0730_008:0432a03": "阿難起座禮佛足。請說戒。世尊默然。如是中夜已",
    "X41n0730_008:0432a04": "過。復請說戒。佛亦默然。至後夜已過。明相出現。阿",
    "X41n0730_008:0432a05": "難復再三請佛說戒。佛告阿難。眾中有不淨者。若",
    "X41n0730_008:0432a06": "眾中有不淨者。欲令如來在中說戒。無此理也。時",
    "X41n0730_008:0432a07": "目連觀眾人心。見有一不淨人。去佛不遠而坐。既",
    "X41n0730_008:0432a08": "非沙門非梵行。而稱沙門。言是梵行。目連訶責。捉",
    "X41n0730_008:0432a09": "手牽出門外已。還請世尊說戒。因此制自言治。告",
    "X41n0730_008:0432a10": "諸比丘。自今已去。汝等自作羯磨說戒。有犯者不",
    "X41n0730_008:0432a11": "得聞戒。不得向犯者解罪。有犯者不得受他解罪。",
    "X41n0730_008:0432a12": "此乃僧法說戒之定制也。",
    "X41n0730_008:0432a13": "若四人已上當白已說戒。於十四日十五日十六",
    "X41n0730_008:0432a14": "日說戒。聽上座於布薩日白僧言。",
    "X41n0730_008:0432a15": "釋　四人已上者。謂若十二十乃至百千比丘也。",
    "X41n0730_008:0432a16": "當白已說戒者。白有二種。一者由界廣眾多。房散",
    "X41n0730_008:0432a17": "住別。恐眾不知眾會之處。白眾知已。至時便往。即",
    "X41n0730_008:0432a18": "此白詞是。二者白即羯磨。即後所續說戒和法是。",
    "X41n0730_008:0432a19": "於十四日十五日十六日說戒者。佛言。若說戒日。",
    "X41n0730_008:0432a20": "有客比丘來少。客比丘十四日說戒。舊比丘十五",
    "X41n0730_008:0432a21": "日說戒。客比丘當從舊比丘。若不者如法治(此謂少者",
    "X41n0730_008:0432a22": "就多。同十五日說戒。如法治。乃越毗尼罪)。若客比丘來等亦如是。若客",
    "X41n0730_008:0432a23": "比丘來多。客比丘十四日說戒。舊比丘十五日說",
    "X41n0730_008:0432a24": "戒。舊比丘少。應從客比丘求和合。彼與和合者善。",
    "X41n0730_008:0432b01": "若不與和合。舊比丘應出界外說戒(求和合者。欲客比丘同集",
    "X41n0730_008:0432b02": "也)。若客比丘十五日。舊比丘十四日。客十六日舊",
    "X41n0730_008:0432b03": "比丘十五日。亦如上當從。及求和合。准斯三日說",
    "X41n0730_008:0432b04": "戒嚴制。則外來此住。客舊雖殊。布薩之法必須和",
    "X41n0730_008:0432b05": "合。今遭末世。希見欽遵。推情有二。一者或自干禁",
    "X41n0730_008:0432b06": "章。含羞覆過。懼眾不臨。次者欠學毗尼。偏執爾我。",
    "X41n0730_008:0432b07": "故不隨集嗟。夫於通計。別違佛語。而恣癡心布薩。",
    "X41n0730_008:0432b08": "敗壞。正法沒矣。律云。聽上座於布薩日唱言。今日",
    "X41n0730_008:0432b09": "眾僧說戒。今此白詞。是據唱潤文。其為上座者。應",
    "X41n0730_008:0432b10": "如是白言。",
    "X41n0730_008:0432b11": "大德僧聽。今白月十五日(若黑月大十五日。若黑月小十四日)布薩。白",
    "X41n0730_008:0432b12": "眾僧集(某)處說戒(一說)。",
    "X41n0730_008:0432b13": "如是白已。上座應教年少比丘。具淨水燈火舍羅。",
    "X41n0730_008:0432b14": "聽作時。若打揵槌。及餘時法。若告言。諸大德。布薩",
    "X41n0730_008:0432b15": "說戒時到。僧集已。比座共相檢校。知來者不來者。",
    "X41n0730_008:0432b16": "其諸莊嚴說戒眾具廣如鈔中。",
    "X41n0730_008:0432b17": "釋　文云。其諸莊嚴說戒眾具廣如鈔中者。斯為",
    "X41n0730_008:0432b18": "聖制。尊嚴在行持者整肅。其規儀範。草匇由作辦",
    "X41n0730_008:0432b19": "時彷彿於事。故引鈔文。宜當如法。今准律略釋表",
    "X41n0730_008:0432b20": "法。以明鈔義也。律中。佛言。若半月半月布薩日。掃",
    "X41n0730_008:0432b21": "灑敷座。備燈火水器舍羅。為上座者。當教年少比",
    "X41n0730_008:0432b22": "丘。而年少者依教作辦。若上不教。下不辦者。俱犯",
    "X41n0730_008:0432b23": "越毗尼罪。掃灑其處者。以地喻心地。掃灑如懺愆。",
    "X41n0730_008:0432b24": "表半月布薩清淨身心。凡有微細過咎。必須一一",
    "X41n0730_008:0432c01": "懺除也。敷座有二。一是高座為說者登。一是下座",
    "X41n0730_008:0432c02": "為聽者設。其高座宜列香花。以香表信。花表因故。",
    "X41n0730_008:0432c03": "非正信淨因。修證無從也。復備燈火。預防夜暗。燈",
    "X41n0730_008:0432c04": "火表智。暗喻癡障。以顯智起則無明破也。當具水",
    "X41n0730_008:0432c05": "器。就中分二。一者謂洗足水瓶。恐足垢汙僧地敷。",
    "X41n0730_008:0432c06": "二者謂淨手盆。欲手潔禮僧無慢。以水表定。垢譬",
    "X41n0730_008:0432c07": "塵煩。不藉定力。則塵情渾濁。莫能澄靜也。舍羅此",
    "X41n0730_008:0432c08": "翻云籌。乃記數之軌。極短五指齊。極長一拳肘。麤",
    "X41n0730_008:0432c09": "如小指。細不過筯。用有二別。一者知報僧數。而受",
    "X41n0730_008:0432c10": "施襯。二者能滅諍事。以同法食。餘時法者。謂除鳴",
    "X41n0730_008:0432c11": "槌。聽作時集。若稱某時。若量影時。若白言此制隨",
    "X41n0730_008:0432c12": "同住眾多寡便用也。",
    "X41n0730_008:0432c13": "○說戒和法",
    "X41n0730_008:0432c14": "續　上文但云。僧集已比座共相檢校知來者不",
    "X41n0730_008:0432c15": "來者。未明其法。今准單白綱目。依說戒揵度續入。",
    "X41n0730_008:0432c16": "律云。爾時說戒日住處有一比丘。入房閉戶而眠。",
    "X41n0730_008:0432c17": "諸比丘說戒畢。從座起而去。眠者聞聲即起。問云。",
    "X41n0730_008:0432c18": "諸大德欲何處去。不說戒耶。報云。我等已說戒竟。",
    "X41n0730_008:0432c19": "汝向者在何處來。答言。我閉戶眠耳。諸比丘以此",
    "X41n0730_008:0432c20": "事白佛。佛言。不得說戒日在房中眠。自今已去。聽",
    "X41n0730_008:0432c21": "比座者共相檢校。知來者不來者。應先白。然後說",
    "X41n0730_008:0432c22": "戒。作如是白。",
    "X41n0730_008:0432c23": "大德僧聽。今十(五四)日眾僧說戒。若僧時到僧忍聽。和",
    "X41n0730_008:0432c24": "合說戒。白如是。",
    "X41n0730_008:0433a01": "釋　上云白即羯磨。此法是也。白已隨緣。廣略如",
    "X41n0730_008:0433a02": "法說戒。其間七非。於集法緣成篇內。業已詳明。",
    "X41n0730_008:0433a03": "茲不重揀。",
    "X41n0730_008:0433a04": "續　一往黑白半月誦戒藏中。佛陀耶舍尊者別",
    "X41n0730_008:0433a05": "譯四分戒本流通。卷首有十二頌。作前方便。問答",
    "X41n0730_008:0433a06": "單白。和集羯磨。誦戒序。次第誦二百五十戒相畢。",
    "X41n0730_008:0433a07": "有七佛略教誡偈並迴向頌。其首尾之頌乃結集",
    "X41n0730_008:0433a08": "者所置。由分止作。各攝歸門。故於止持會集中闕",
    "X41n0730_008:0433a09": "而不載。今錄附此僧說戒法。略釋其義。俾知廣誦",
    "X41n0730_008:0433a10": "大綱。餘有誦戒儀規。俱明兩乘布薩正範內。",
    "X41n0730_008:0433a11": "△初明卷首十二頌(分為九釋)",
    "X41n0730_008:0433a12": "　稽首禮諸佛　　及法比丘僧　　今演毗尼法",
    "X41n0730_008:0433a13": "　令正法久住",
    "X41n0730_008:0433a14": "釋　此一頌。上二句是歸敬三寶。下二句顯戒當",
    "X41n0730_008:0433a15": "說。能住持正法也。凡作法事必須先禮三寶。以求",
    "X41n0730_008:0433a16": "加被。使內障潛消。外魔無嬈。稽首者。謂下首至地",
    "X41n0730_008:0433a17": "少久乃起。禮者履也。進退有度。尊卑有分之儀。西",
    "X41n0730_008:0433a18": "域以五體投地。為之致敬。此方以稽首為之盡恭。",
    "X41n0730_008:0433a19": "今隨國風。故云稽首也。又稽首者。身業致敬。身致",
    "X41n0730_008:0433a20": "敬時。口稱德號。心存觀想。是為三業供養。佛者具",
    "X41n0730_008:0433a21": "云佛陀。此翻云覺。覺具三義。一自覺。悟性真常了",
    "X41n0730_008:0433a22": "惑虗妄。二覺他。運無緣慈度有情眾。三覺行圓滿。",
    "X41n0730_008:0433a23": "窮源極底行圓果滿。法者。乃如來隨機稱性所說",
    "X41n0730_008:0433a24": "清淨法要。眾生信依修行。得大解脫。必趣涅槃。若",
    "X41n0730_008:0433b01": "以義釋。法是軌持之義。謂軌生物解。任持自性。一",
    "X41n0730_008:0433b02": "切諸法各守自性。任捨不捨。各守自性。如水就於",
    "X41n0730_008:0433b03": "下。火揚於上。性各決定。此是法體。軌謂軌範。可生",
    "X41n0730_008:0433b04": "物解。如火熟食。用水浮舟。各取其則。是為法用也",
    "X41n0730_008:0433b05": "比丘僧者。含三義。具六和。准前所釋。十誦云。有五",
    "X41n0730_008:0433b06": "種僧。一無慚愧僧。破戒者是。二羺羊僧。凡夫鈍根",
    "X41n0730_008:0433b07": "無智慧。如諸羺羊。聚在一處。不知布薩。不知布薩",
    "X41n0730_008:0433b08": "羯磨。不知說戒。不知法會。三別眾僧。於一界內處",
    "X41n0730_008:0433b09": "處別作羯磨。四清淨僧。凡夫持戒人。五真實僧。學",
    "X41n0730_008:0433b10": "無學人。此中所禮。正禮後之二僧。由真實僧能令",
    "X41n0730_008:0433b11": "勝義正法久住。由清淨僧能令世俗正法久住。今",
    "X41n0730_008:0433b12": "演毗尼法者。今謂正當說戒之時。揀非過未。演乃",
    "X41n0730_008:0433b13": "宣布流通也。梵語毗尼。此翻滅。然滅有三義。一滅",
    "X41n0730_008:0433b14": "業非(謂不偷盜等。故律中有犯毗尼。有諍毗尼)。二滅煩惱(煩惱是發業之本。故律云",
    "X41n0730_008:0433b15": "治伏貪等令盡。是故如來制增上戒學)。三得滅果(故經云。戒淨有智慧。便得第一道)。",
    "X41n0730_008:0433b16": "宣祖云。毗尼翻滅及調伏者。是從功用為名。非正",
    "X41n0730_008:0433b17": "譯也。正翻云律。律者法也。從教為名。斷割重輕開",
    "X41n0730_008:0433b18": "遮持犯。非法不定。俗有九流。法流居一。故世法律",
    "X41n0730_008:0433b19": "皆約刑科。道與俗違。刑名乃異。至於處斷。必依常",
    "X41n0730_008:0433b20": "法。故翻律也。令正法久住者。正法是出世無漏聖",
    "X41n0730_008:0433b21": "道也。正法住世。教行果三悉皆具足。由秉羯磨。清",
    "X41n0730_008:0433b22": "淨布薩。則戒身成就。定慧發生。無漏聖果庶可希",
    "X41n0730_008:0433b23": "冀。若廢布薩。戒行不淨。則正法滅亡無日矣。五分",
    "X41n0730_008:0433b24": "律云。毗尼是佛法壽命。毗尼住則正法久住。故云",
    "X41n0730_008:0433c01": "今演毗尼法。令正法久住。",
    "X41n0730_008:0433c02": "　戒如海無涯　　如寶求無厭　　欲護聖法財",
    "X41n0730_008:0433c03": "　眾集聽我說",
    "X41n0730_008:0433c04": "釋　此一頌。上二句顯戒功德。下二句勸聽獲益",
    "X41n0730_008:0433c05": "也。揵度云。海水有八奇特法。所以阿修羅娛樂住。",
    "X41n0730_008:0433c06": "一者一切眾流皆往投之。二者潮不失限。三者五",
    "X41n0730_008:0433c07": "大河投海而失本名。四者河及天雨盡歸而無增",
    "X41n0730_008:0433c08": "減。五者同一鹹昧。六者不受死屍。七者多出珍寶。",
    "X41n0730_008:0433c09": "八者大形所居。我法中亦有八奇特。使諸弟子見",
    "X41n0730_008:0433c10": "已於中而自娛樂。一者我諸弟子漸次學戒。皆歸",
    "X41n0730_008:0433c11": "我法。二者我諸弟子住於戒中。至死不犯。三者四",
    "X41n0730_008:0433c12": "姓捨家。皆稱沙門。四者於我法中以信堅固。捨家",
    "X41n0730_008:0433c13": "學道。入無餘涅槃界。而涅槃界無增無減。五者同",
    "X41n0730_008:0433c14": "一解脫味。六者犯戒惡法。雖在眾中坐。常遠眾僧。",
    "X41n0730_008:0433c15": "眾僧亦離彼遠。七者多出珍寶。所謂四念處乃至",
    "X41n0730_008:0433c16": "八賢聖道。八者受大形。所謂四向四果。根本律云。",
    "X41n0730_008:0433c17": "毗奈耶大海。涯際淼難知。差別相無窮。豈我能詳",
    "X41n0730_008:0433c18": "悉。大師律教海。甚深難可測。故云戒如海無涯也。",
    "X41n0730_008:0433c19": "如寶求無厭者。寶即海中清淨如意珠王。能隨眾",
    "X41n0730_008:0433c20": "生所求。於念念中。雨滿閻浮提一切樂具。而寶體",
    "X41n0730_008:0433c21": "終無損減。佛法海中尸羅皎潔。能念念中出生一",
    "X41n0730_008:0433c22": "切念處正勤如意根力覺道等諸勝善品。乃至三",
    "X41n0730_008:0433c23": "乘聖果。而尸羅體終無變易。如彼珠王求施無厭",
    "X41n0730_008:0433c24": "也。聖法財者。略則即信戒聞捨慧慚愧七法。廣即",
    "X41n0730_008:0434a01": "三十七品助道法也。然此法財非戒無能守護。而",
    "X41n0730_008:0434a02": "戒有防非止惡之功。如強兵猛將能伏怨敵。如堅",
    "X41n0730_008:0434a03": "城深壍能禦魔賊。不令得便。而使侵凌故。是以欲",
    "X41n0730_008:0434a04": "護此聖法財。眾集聽我說。眾謂四清淨比丘已上。",
    "X41n0730_008:0434a05": "乃至百千。集謂身心和集。聽謂耳根發識聞。其如",
    "X41n0730_008:0434a06": "律宣說。在座比丘各各如說奉持也。",
    "X41n0730_008:0434a07": "　欲除四棄法　　及滅僧殘法　　障三十捨墮",
    "X41n0730_008:0434a08": "　眾集聽我說",
    "X41n0730_008:0434a09": "釋　此一頌明聽戒離過也。四棄即四重根本。僧",
    "X41n0730_008:0434a10": "殘即十三僧伽婆尸沙。捨墮即三十尼薩耆波逸",
    "X41n0730_008:0434a11": "提。如止持中釋。然戒法五篇。今止言三者。餘二從",
    "X41n0730_008:0434a12": "輕。文略義攝。豈但聞戒而能生諸善品。守護法財。",
    "X41n0730_008:0434a13": "實能永斷業非清淨污染。是故欲除棄滅殘障止",
    "X41n0730_008:0434a14": "捨墮。僧伽應和集。聽我宣說。而遠離斯過也。",
    "X41n0730_008:0434a15": "　毗婆尸式棄　　毗舍拘留孫　　拘那含牟尼",
    "X41n0730_008:0434a16": "　迦葉釋迦文　　諸世尊大德　　為我說是事",
    "X41n0730_008:0434a17": "　我今欲善說　　諸賢咸共聽",
    "X41n0730_008:0434a18": "釋　此前一頌。總舉七佛。後一頌述說囑聽也。毗",
    "X41n0730_008:0434a19": "婆尸亦云維衛。此名有四義。以其智圓滿如月則",
    "X41n0730_008:0434a20": "云徧見。魄盡惑亡則云淨觀。既圓且淨則云勝觀。",
    "X41n0730_008:0434a21": "又云勝見。式棄。亦名尸棄。此翻云火。亦翻持髻。謂",
    "X41n0730_008:0434a22": "無差別智最為尊勝。處於頂心。毗舍具云毗舍浮。",
    "X41n0730_008:0434a23": "亦名毗葉羅。此翻徧一切自在。以其智圓果滿。兩",
    "X41n0730_008:0434a24": "足稱尊。已上三佛在過去莊嚴劫末後出世也。拘",
    "X41n0730_008:0434b01": "留孫此翻所應斷。亦翻作用莊嚴。謂能斷一切煩",
    "X41n0730_008:0434b02": "惱永盡無餘。萬德莊嚴。拘那含牟尼此翻金寂。又",
    "X41n0730_008:0434b03": "翻金仙。金者體堅。五色以黃為上。光最明赩。寂者",
    "X41n0730_008:0434b04": "表無礙智寂然不動。謂此世尊得堅固無上無礙",
    "X41n0730_008:0434b05": "智。寂然不動。迦葉此翻飲光。謂身光顯赫。吞蔽一",
    "X41n0730_008:0434b06": "切光明故。釋迦文又名釋迦牟尼。此翻能儒。亦翻",
    "X41n0730_008:0434b07": "能仁寂默。寂默故不住於生死。是自利義。能仁故",
    "X41n0730_008:0434b08": "不住於涅槃。是利他義。內冥智理。外揚德化。智悲",
    "X41n0730_008:0434b09": "雙運。立斯嘉號也。已上四佛於賢劫初。次第出世",
    "X41n0730_008:0434b10": "化道。所以處處說此七佛者。一謂在百小劫內。淨",
    "X41n0730_008:0434b11": "居天人所曾見故。二謂本師修相好業。從毗婆尸",
    "X41n0730_008:0434b12": "佛時為始故。世尊者。十號具足。九界同仰。為諸天",
    "X41n0730_008:0434b13": "人師。居眾聖中王。世出世間極尊無等。大德者。謂",
    "X41n0730_008:0434b14": "諸世尊等濟羣生。具大慈德。折攝教化。具大威德",
    "X41n0730_008:0434b15": "故。為我說是事者。此句正明師資授受。顯非臆說",
    "X41n0730_008:0434b16": "也。我即現前眾中說戒者自稱。是事即四事十三",
    "X41n0730_008:0434b17": "事乃至一百眾學事等。言善說者。謂如法如律如",
    "X41n0730_008:0434b18": "佛所教而說。詞句無差謬也。諸賢咸共聽者。此句",
    "X41n0730_008:0434b19": "遮揀別眾不和故。諸者從初近圓無夏比丘。乃至",
    "X41n0730_008:0434b20": "百臘上座。皆應集聽。始從戒序。乃至七佛偈經。滌",
    "X41n0730_008:0434b21": "慮合掌一心諦聽也。賢乃有德之稱。猶云大德僧。",
    "X41n0730_008:0434b22": "今以世尊稱大德。故僧以諸賢易之爾。",
    "X41n0730_008:0434b23": "　譬如人毀足　　不堪有所涉　　毀戒亦如是",
    "X41n0730_008:0434b24": "　不得生天人　　欲得生天上　　若生人間者",
    "X41n0730_008:0434c01": "　常當護戒足　　勿令有毀損",
    "X41n0730_008:0434c02": "釋　此前一頌。上二句設喻。下二句法合。以明障",
    "X41n0730_008:0434c03": "生善道也。後一頌。上二句示生善趣。下二句法喻",
    "X41n0730_008:0434c04": "雙舉。誡護善因也。譬如者。乃假設之詞。毀謂破壞。",
    "X41n0730_008:0434c05": "涉謂躡躐。天謂欲色無色三界諸天也。人謂四有",
    "X41n0730_008:0434c06": "洲中人倫也。而言生人天者。以西域人多是求樂",
    "X41n0730_008:0434c07": "生天。佛出世間。隨彼所欲。為說人天因果。然非聖",
    "X41n0730_008:0434c08": "意。亦非律旨。雖云人天。實為涅槃。所謂先以欲鉤",
    "X41n0730_008:0434c09": "牽。後令入佛智也。根本律云。或願人間。或求天上。",
    "X41n0730_008:0434c10": "勤修梵行者。得生人天。暫受快樂。彼命終後入地",
    "X41n0730_008:0434c11": "獄中。是故當求涅槃以修梵行。勿樂人天而致勞",
    "X41n0730_008:0434c12": "苦。律攝云。險途有二。一是生天。二是惡道。雖復生",
    "X41n0730_008:0434c13": "天受諸勝樂。報盡之後。還墮惡趣。是則人天非所",
    "X41n0730_008:0434c14": "當欲。又戒喻以足。無遠不至。義在深幽。謂戒足不",
    "X41n0730_008:0434c15": "可毀故。毀則人天尚不能生。何況涅槃。又復具諸",
    "X41n0730_008:0434c16": "戒行。乃是上品正因。往生淨土。於一念頃。親近供",
    "X41n0730_008:0434c17": "養他方十萬億佛。還至本國。聽聞妙法。如是不可",
    "X41n0730_008:0434c18": "思議神足力。皆由護戒無損之所致也。",
    "X41n0730_008:0434c19": "　如御入險道　　失轄折軸憂　　毀戒亦如是",
    "X41n0730_008:0434c20": "　死時懷恐懼",
    "X41n0730_008:0434c21": "釋　此一頌。上二句設喻。下二句示知過患也。前",
    "X41n0730_008:0434c22": "頌中引律。但約人天名為險道。今單指三塗為險",
    "X41n0730_008:0434c23": "道。軸乃車輪之轉軸。轄是軸頭之鐵。死時自知破",
    "X41n0730_008:0434c24": "戒。必墮惡道。猶如險道中途失轄折軸。恐怖慞惶。",
    "X41n0730_008:0435a01": "無依無救也。行願品云。關閉一切諸惡趣門。開闡",
    "X41n0730_008:0435a02": "人天涅槃正路。實由嚴持禁戒之功能也。",
    "X41n0730_008:0435a03": "　如人自照鏡　　好醜生欣慼　　說戒亦如是",
    "X41n0730_008:0435a04": "　全毀生憂喜",
    "X41n0730_008:0435a05": "釋　此一頌。上二句設喻。下二句顯戒完闕也。如",
    "X41n0730_008:0435a06": "人以鏡自照其面。容端則欣喜。貌陋則憂慼。今正",
    "X41n0730_008:0435a07": "說戒之時。聞已當自反觀思察所受持戒。其間若",
    "X41n0730_008:0435a08": "全淨無瑕。則內懷欣喜。外不愧人。若有所毀污。則",
    "X41n0730_008:0435a09": "內生憂慼。外耻於他也。",
    "X41n0730_008:0435a10": "　如兩陣共戰　　勇怯有進退　　說戒亦如是",
    "X41n0730_008:0435a11": "　淨穢生安畏",
    "X41n0730_008:0435a12": "釋　此一頌。上二句設喻。下二句明戒得失也。如",
    "X41n0730_008:0435a13": "兩陣共相交戰。勇者奮而前進。怯者畏而退縮。今",
    "X41n0730_008:0435a14": "眾集說戒。正與煩惱魔軍共戰。戒淨則堅持之力",
    "X41n0730_008:0435a15": "勇猛。與眾同居。身心俱安。戒穢是受行之志怯弱。",
    "X41n0730_008:0435a16": "雖與眾居。情色實畏。不能降伏煩惱魔軍。返被煩",
    "X41n0730_008:0435a17": "惱所勝也。",
    "X41n0730_008:0435a18": "　世間王為最　　眾流海為最　　眾星月為最",
    "X41n0730_008:0435a19": "　眾聖佛為最　　一切眾律中　　戒經為上最",
    "X41n0730_008:0435a20": "　如來立禁戒　　半月半月說",
    "X41n0730_008:0435a21": "釋　此前一頌舉喻歎德也。凡受比丘戒者。名曰",
    "X41n0730_008:0435a22": "大沙門。梵語摩訶。此翻云大。而大含三義。一者大。",
    "X41n0730_008:0435a23": "天人中尊故。二者多。富有福慧故。三者勝。超諸外",
    "X41n0730_008:0435a24": "道故。所以佛言於天人魔梵沙門婆羅門眾中。釋",
    "X41n0730_008:0435b01": "子沙門最為第一也。今初句即約大喻歎。次句即",
    "X41n0730_008:0435b02": "約多喻歎。第三句即約勝喻歎。第四句總約大多",
    "X41n0730_008:0435b03": "勝喻歎。後一頌正以法合。一切眾律中戒經為上",
    "X41n0730_008:0435b04": "最者。謂諸世間之國禁及外道等之邪宗亦各有",
    "X41n0730_008:0435b05": "律。不能令人脫纏出界。唯佛律乃能救濟眾生。超",
    "X41n0730_008:0435b06": "凡入聖。又佛律中之五戒八戒十戒亦不如比丘",
    "X41n0730_008:0435b07": "具足戒。又定共道共戒亦不如波羅提木叉戒。根",
    "X41n0730_008:0435b08": "本律云。諸佛證菩提。獨覺身心淨。及與阿羅漢。咸",
    "X41n0730_008:0435b09": "由律行成。三世諸賢聖。遠離有為縛。皆以律為本。",
    "X41n0730_008:0435b10": "能至安隱處。故云一切眾律中戒經為上最。所受",
    "X41n0730_008:0435b11": "之戒律上最。而令能受之者亦成最也。如來立禁",
    "X41n0730_008:0435b12": "戒者。此顯戒唯佛制。非餘所堪。如國家賞罰號令。",
    "X41n0730_008:0435b13": "必從王出。臣下僭越。庶人不信。敗亡無日。佛法亦",
    "X41n0730_008:0435b14": "爾。若容他說。羣生不奉。法不久住。是以禁戒唯佛",
    "X41n0730_008:0435b15": "自立也。半月半月說者。以黑白半月。用表善惡二",
    "X41n0730_008:0435b16": "業。欲黑盡而白圓。又白表智德。黑表斷德。故立此",
    "X41n0730_008:0435b17": "一定之期限。說戒根本。雜事中。佛言。我令汝等每",
    "X41n0730_008:0435b18": "於半月半月。說波羅提木叉者。當知此則是汝大",
    "X41n0730_008:0435b19": "師。是汝依處。若我住世無異也。",
    "X41n0730_008:0435b20": "△此明戒序(分為四釋)",
    "X41n0730_008:0435b21": "諸大德。我今欲說波羅提木叉戒。汝等諦聽。善思",
    "X41n0730_008:0435b22": "念之。若自知有犯者。即應自懺悔。不犯者默然。默",
    "X41n0730_008:0435b23": "然者知諸大德清淨。",
    "X41n0730_008:0435b24": "釋　諸大德我今欲說波羅提木叉戒者。此乃標",
    "X41n0730_008:0435c01": "宗立體。告眾令知。今說戒時至。各當攝持三業。慎",
    "X41n0730_008:0435c02": "其散亂也。大德如前釋。是律語尊稱。波羅提木叉",
    "X41n0730_008:0435c03": "此翻別解脫。律攝云。別解脫者。由此別解脫經。如",
    "X41n0730_008:0435c04": "說修行。於下下等九品諸惑。漸次斷除。永不退故。",
    "X41n0730_008:0435c05": "於諸煩惱而得解脫。故名別解脫。又云保解脫。謂",
    "X41n0730_008:0435c06": "戒淨絕瑕。發生定慧。如來保任必證涅槃故。汝等",
    "X41n0730_008:0435c07": "諦聽者。誡令諦實而聽。入於語義。以成聞慧也。善",
    "X41n0730_008:0435c08": "思念之者。謂當如思義。憶念勿忘。以成思慧也。既",
    "X41n0730_008:0435c09": "聞思擇義。當去其不善。擇其善者而修之。以成修",
    "X41n0730_008:0435c10": "慧也。若自知有犯者。即應自懺悔。謂染淨自知。豈",
    "X41n0730_008:0435c11": "可覆藏。若有所犯罪事。未曾向他發露求悔。於此",
    "X41n0730_008:0435c12": "說戒時。即應自言露罪懺悔已。仍允聞戒。不雜於",
    "X41n0730_008:0435c13": "眾。勿俟他舉而令遮。聽懺悔者。懺名修來。悔名改",
    "X41n0730_008:0435c14": "往。往日所作。鄙而惡之。故為悔也。往日所棄一切",
    "X41n0730_008:0435c15": "善法。今日以去。誓願勤修。故為懺也。棄往求來合",
    "X41n0730_008:0435c16": "名懺悔。不犯者默然。不犯謂一往本無所犯。或犯",
    "X41n0730_008:0435c17": "即說悔已。當一心靜默至誠而聽。默然者知諸大",
    "X41n0730_008:0435c18": "德清淨。謂僧眾純潔和合。理應如律如法說戒也。",
    "X41n0730_008:0435c19": "若有他問者。亦如是答。如是比丘在眾中。乃至三",
    "X41n0730_008:0435c20": "問憶念有罪。不懺悔者。得故妄語罪。故妄語者。佛",
    "X41n0730_008:0435c21": "說是障道法。",
    "X41n0730_008:0435c22": "釋　若有他問者亦如是答。謂如餘時中被他舉",
    "X41n0730_008:0435c23": "問實答。此說戒時。問亦應如實答。如是比丘等者。",
    "X41n0730_008:0435c24": "比丘指犯罪之人。眾中謂現前所集清淨僧眾。三",
    "X41n0730_008:0436a01": "問是令語詞圓滿。離廣略故。略則闇鈍者卒難知",
    "X41n0730_008:0436a02": "覺。無慚者不生悔心。廣則恐延時久令眾坐倦。所",
    "X41n0730_008:0436a03": "以律制作法唯三問也。若憶念有罪而不發露懺",
    "X41n0730_008:0436a04": "悔。得故妄語罪。然雖不言。由現身相表語業故。縱",
    "X41n0730_008:0436a05": "曾有犯。今不憶知。此則無妄語罪。於一一問中。隨",
    "X41n0730_008:0436a06": "憶得罪。若三問三憶得三妄語罪。障道法者。佛說",
    "X41n0730_008:0436a07": "故妄語。障初禪乃至四禪。障初果乃至四果。障涅",
    "X41n0730_008:0436a08": "槃之道也。",
    "X41n0730_008:0436a09": "若彼比丘憶念有罪。欲求清淨者應懺悔。懺悔得",
    "X41n0730_008:0436a10": "安樂。",
    "X41n0730_008:0436a11": "釋　此謂若具慚愧比丘憶念有罪欲求戒身清",
    "X41n0730_008:0436a12": "淨。理應自言懺悔。非畏他詰問治罰。而露說懺悔。",
    "X41n0730_008:0436a13": "得安樂者。身心寂定。煩惱不侵。為之安。遠離過非。",
    "X41n0730_008:0436a14": "獲證道果。為之樂也。",
    "X41n0730_008:0436a15": "諸大德。我已說戒經序。今問諸大德。是中清淨否",
    "X41n0730_008:0436a16": "(三說)。諸大德。是中清淨默然故。是事如是持。",
    "X41n0730_008:0436a17": "釋　此乃結問也。戒經序者。謂此為二百五十別",
    "X41n0730_008:0436a18": "解脫經之由緒。以此為先者。能令餘說得生起故。",
    "X41n0730_008:0436a19": "是事如是持者。持是了知義。已三詰問。眾皆清淨。",
    "X41n0730_008:0436a20": "由其一眾清淨默然故。此事我今如是了知。堪為",
    "X41n0730_008:0436a21": "宣說戒經也。",
    "X41n0730_008:0436a22": "誦此戒序及次第誦戒相畢。復總結云。",
    "X41n0730_008:0436a23": "諸大德。我已說戒經序。已說四波羅夷法。已說十",
    "X41n0730_008:0436a24": "三僧伽婆尸沙法。已說二不定法。已說三十尼薩",
    "X41n0730_008:0436b01": "耆波逸提法。已說九十波逸提法。已說四波羅提",
    "X41n0730_008:0436b02": "提舍尼法。已說眾學法。已說七滅諍法。此是佛所",
    "X41n0730_008:0436b03": "說半月半月說。戒經中來。若更有餘佛法。是中皆",
    "X41n0730_008:0436b04": "共和合。應當學。",
    "X41n0730_008:0436b05": "釋　此文結前勸修也。謂非但半月半月和集一",
    "X41n0730_008:0436b06": "處聽說戒法嚴持無犯而已。更有諸揵度內所制",
    "X41n0730_008:0436b07": "等法及修多羅阿毗曇定慧之法。於是中皆共精",
    "X41n0730_008:0436b08": "習。乃比丘應當學者。彼此和合。策勉勤修。庶幾增",
    "X41n0730_008:0436b09": "戒增心增慧也。",
    "X41n0730_008:0436b10": "△此明七佛偈",
    "X41n0730_008:0436b11": "　忍辱第一道　　佛說無為最　　出家惱他人",
    "X41n0730_008:0436b12": "　不名為沙門",
    "X41n0730_008:0436b13": "此是毗婆尸如來無所著等正覺。說此戒經。",
    "X41n0730_008:0436b14": "釋　忍辱者。以其內心能安。方可忍外所辱之境。",
    "X41n0730_008:0436b15": "忍有二種。一生忍。二法忍。生忍復二。一謂於恭敬",
    "X41n0730_008:0436b16": "供養順情境中。能忍不著。則不生憍慢。二謂於瞋",
    "X41n0730_008:0436b17": "罵打害逆境中能忍。則不生忿恨怨惱。是為生忍",
    "X41n0730_008:0436b18": "也。法忍亦二。一者非心法。謂寒熱風雨饑渴老病",
    "X41n0730_008:0436b19": "死等。二者心法。謂瞋恚憂愁婬欲憍慢等。若於此",
    "X41n0730_008:0436b20": "二法。能忍不動。是名法忍也。復以正慧觀察生法",
    "X41n0730_008:0436b21": "性空。忍不可得。苦空無我。孰為忍者。忍辱既空。無",
    "X41n0730_008:0436b22": "生理顯。便證涅槃。此忍辱是涅槃之捷徑。故名第",
    "X41n0730_008:0436b23": "一道。無為即涅槃。謂湛然常寂。無所造作。超絕有",
    "X41n0730_008:0436b24": "為之境。越度生死之流。更無有法勝於此者。故名",
    "X41n0730_008:0436c01": "為最。沙門者。阿含經云。捨離恩愛。出家修道。攝御",
    "X41n0730_008:0436c02": "諸根。不染外欲。慈心一切無所傷害。遇樂不欣。逢",
    "X41n0730_008:0436c03": "苦不慼。能忍如地。故號沙門。若出家不行忍辱。而",
    "X41n0730_008:0436c04": "反怨報。惱於他人。則違無諍之道。豈稱沙門之行。",
    "X41n0730_008:0436c05": "欲得第一道。當不惱他人。欲希無為樂。當具沙門",
    "X41n0730_008:0436c06": "行。所以忍辱是出世之因。無為是出世之果。惱他",
    "X41n0730_008:0436c07": "人是生死之因。非沙門是生死之果。善惡兩彰。淨",
    "X41n0730_008:0436c08": "穢齊舉。其有智者。應擇而趣之。此是毗婆尸等者。",
    "X41n0730_008:0436c09": "上明所說之法。此明能說之佛也。三世諸佛皆有",
    "X41n0730_008:0436c10": "通別二號。毗婆尸乃別號。如前釋。如來無所著等",
    "X41n0730_008:0436c11": "正覺乃通號。梵語多陀阿伽度。此翻如來。梵語阿",
    "X41n0730_008:0436c12": "羅訶。此翻應供。亦翻無所著。梵語三藐三佛陀。此",
    "X41n0730_008:0436c13": "翻正徧知。亦翻等正覺。此略十號之三也。於後六",
    "X41n0730_008:0436c14": "佛釋號准知。不繁。",
    "X41n0730_008:0436c15": "　譬如明眼人　　能避險惡道　　世有聰明人",
    "X41n0730_008:0436c16": "　能遠離諸惡",
    "X41n0730_008:0436c17": "此是尸棄如來無所著等正覺。說此戒經。",
    "X41n0730_008:0436c18": "釋　上二句舉喻。下二句法合。謂世間若有聰慧",
    "X41n0730_008:0436c19": "之者。能信佛聞法。正見現前。即知是道非道。非道",
    "X41n0730_008:0436c20": "乃六趣險途。是道謂八正平衢。險途由不善所感。",
    "X41n0730_008:0436c21": "平衢藉勝慧所詣。故須遠離諸惡因。務修出世要。",
    "X41n0730_008:0436c22": "終抵涅槃常樂之處。譬如明眼之人。前境昭昭。不",
    "X41n0730_008:0436c23": "趣險難之徑。遠諸怖畏。而終至安隱之處也。諸惡",
    "X41n0730_008:0436c24": "謂三界見思無明等惑。尸棄如來通別二號。如前",
    "X41n0730_008:0437a01": "所釋。律攝云。尸棄佛出現於世。諸聲聞多為生天",
    "X41n0730_008:0437a02": "而修梵行。希求後世受天妙樂。爾時彼佛為欲對",
    "X41n0730_008:0437a03": "治弟子眾。說此略教。",
    "X41n0730_008:0437a04": "　不謗亦不嫉　　當奉行於戒　　飲食知止足",
    "X41n0730_008:0437a05": "　常樂在空閑　　心定樂精進　　是名諸佛教",
    "X41n0730_008:0437a06": "此是毗葉羅如來無所著等正覺。說此戒經。",
    "X41n0730_008:0437a07": "釋　謗是口業。嫉是意業。欲離此二。當奉行於戒。",
    "X41n0730_008:0437a08": "戒淨則三業頓捐。何患口意之不清淨。飲食屬口。",
    "X41n0730_008:0437a09": "常樂屬意。知足則息妄馳求。空閑則諸念自寂。由",
    "X41n0730_008:0437a10": "是心澄入定。起慧斷惑。唯樂精進頭陀。乃能空閑",
    "X41n0730_008:0437a11": "者。是阿蘭若寂靜之處。依此處而勤修定門。必獲",
    "X41n0730_008:0437a12": "聖果。三世如來同斯軌轍。以教弟子。故云是名諸",
    "X41n0730_008:0437a13": "佛教。此佛通別二號准前釋。",
    "X41n0730_008:0437a14": "　譬如蜂採華　　不壞色與香　　但取其味去",
    "X41n0730_008:0437a15": "　比丘入聚然　　不違戾他事　　不觀作不作",
    "X41n0730_008:0437a16": "　但自觀身行　　若正若不正",
    "X41n0730_008:0437a17": "此是拘留孫如來無所著等正覺。說是戒經。",
    "X41n0730_008:0437a18": "釋　喻遊蜂採華。但持蘂味而去。不壞華之色香。",
    "X41n0730_008:0437a19": "如比丘入聚落乞食時亦然。不違戾他事。違是違",
    "X41n0730_008:0437a20": "背。戾是罪戾。謂比丘乞食。趣得資身助道。隨施而",
    "X41n0730_008:0437a21": "受。知足而歸。勿以過求戾他壞彼淨信敬心。正同",
    "X41n0730_008:0437a22": "蜂採華。不壞色與香也。不觀作不作者。謂既不戾",
    "X41n0730_008:0437a23": "他。亦莫觀人得失以亂身心妨修道業。但自觀身",
    "X41n0730_008:0437a24": "所行而省察之。若自無非則身淨端。設有過則行",
    "X41n0730_008:0437b01": "穢僻。故云若正若不正也。此佛通別二號准前所",
    "X41n0730_008:0437b02": "釋。律攝云。拘留孫佛出現於世。諸聲聞眾多希利",
    "X41n0730_008:0437b03": "養。慢於善品。為遮彼故。說斯略教。",
    "X41n0730_008:0437b04": "　心莫作放逸　　聖法當勤學　　如是無憂愁",
    "X41n0730_008:0437b05": "　心定入涅槃",
    "X41n0730_008:0437b06": "此是拘那含牟尼如來無所著等正覺。說是戒經。",
    "X41n0730_008:0437b07": "釋　由不放逸故。能勤學聖道。由學聖道故。令憂",
    "X41n0730_008:0437b08": "惱之惑能除。由除憂惱等惑故。心寂靜而入正定。",
    "X41n0730_008:0437b09": "由得定故。證涅槃而樂無為。此乃斷集修道證滅",
    "X41n0730_008:0437b10": "也。若心放逸。造集惡因。則招憂愁之苦果。若不修",
    "X41n0730_008:0437b11": "道見諦證滅。雖獲定心。而煩惑未除。仍輪三有。憂",
    "X41n0730_008:0437b12": "苦焉脫。此佛通別二號如前釋。",
    "X41n0730_008:0437b13": "　一切惡莫作　　當奉行諸善　　自淨其志意",
    "X41n0730_008:0437b14": "　是則諸佛教",
    "X41n0730_008:0437b15": "此是迦葉如來無所著等正覺。說是戒經。",
    "X41n0730_008:0437b16": "釋　一切惡者。謂三毒煩惱。發生身口所造性遮",
    "X41n0730_008:0437b17": "等罪。諸善者。謂三十七品及一切法門。誡惡莫作。",
    "X41n0730_008:0437b18": "此令以戒防禁七支。三毒性業遮業。皆得清淨。勉",
    "X41n0730_008:0437b19": "善奉行。此令增修三學。廣積眾善。梵行圓成。利己",
    "X41n0730_008:0437b20": "濟他。自淨其志意者。謂依持木叉。修習禪定。發真",
    "X41n0730_008:0437b21": "無漏智慧。破諸邪倒。了妄無生。心本自淨。離染垢",
    "X41n0730_008:0437b22": "相。一切皆空。故云自淨其志意。法海雖廣。此三攝",
    "X41n0730_008:0437b23": "盡。三世如來隨機濟物。不異於斯。故云是諸佛教",
    "X41n0730_008:0437b24": "也。此佛通別釋號准前。",
    "X41n0730_008:0437c01": "　善護於口言　　自淨其志意　　身莫作諸惡",
    "X41n0730_008:0437c02": "　此三業道淨　　能得如是行　　是大仙人道",
    "X41n0730_008:0437c03": "此是釋迦牟尼如來無所著等正覺。於十二年中。",
    "X41n0730_008:0437c04": "為無事僧。說是戒經。從是以後。廣分別說。諸比丘",
    "X41n0730_008:0437c05": "自為樂法樂沙門者。有慚有愧樂學戒者。當於中",
    "X41n0730_008:0437c06": "學。",
    "X41n0730_008:0437c07": "釋　諸佛出世觀機設教。法非一定。釋尊出此五",
    "X41n0730_008:0437c08": "濁惡時。人多好諍。不護口言。及濁心垢重。縱無現",
    "X41n0730_008:0437c09": "境。而憶曾所經事。發起欲思。造作身業不善。是故",
    "X41n0730_008:0437c10": "如來誡之。以次第防之於未萌。若能如是善護。自",
    "X41n0730_008:0437c11": "淨不作。即三業清淨。十善道法成就。然此十善道",
    "X41n0730_008:0437c12": "法。若人天聲聞緣覺菩薩諸佛無不依之。故云是",
    "X41n0730_008:0437c13": "大仙人道。如來為天中天。仙中仙。人中尊。故稱大",
    "X41n0730_008:0437c14": "仙人也。釋迦如來通別二號已釋於前。於十二年",
    "X41n0730_008:0437c15": "中為無事僧說是戒經者。無事僧謂不犯戒也。如",
    "X41n0730_008:0437c16": "來成道五年已前。眾僧皆知足修行。無事可犯。無",
    "X41n0730_008:0437c17": "戒可制。但拈大意而略訓之。從是五年以後。僧中",
    "X41n0730_008:0437c18": "有漏法生。為斷彼有漏法故。乃廣結二百五十戒",
    "X41n0730_008:0437c19": "法。於間復有根本從生。開遮輕重。是比丘所受持",
    "X41n0730_008:0437c20": "者。而言十二年中。以聲聞藏。攝阿含教。其阿含總",
    "X41n0730_008:0437c21": "談十二也。自為樂法樂沙門者。法即戒法。清淨持",
    "X41n0730_008:0437c22": "戒。是沙門無漏之因。證阿羅漢。是沙門無漏之果。",
    "X41n0730_008:0437c23": "若因不具。則果無從立。故云樂法樂沙門也。有漸",
    "X41n0730_008:0437c24": "有愧樂學戒者。慚者內自羞耻。愧者發露向人。世",
    "X41n0730_008:0438a01": "間若無慚愧二法。悉皆違越清淨聖道。趣向諸惡",
    "X41n0730_008:0438a02": "險途。然此波羅提木叉戒。非無慚愧愚癡之人而",
    "X41n0730_008:0438a03": "能堅信樂學。當於中學者。謂當於此二百五十別",
    "X41n0730_008:0438a04": "解脫律儀及七佛略戒經中。精習勤修。謹護無違。",
    "X41n0730_008:0438a05": "以度生老病死之大苦患。亦不墮啞羊之訶也。",
    "X41n0730_008:0438a06": "此明卷末回向頌(分為六釋)。",
    "X41n0730_008:0438a07": "　明人能護戒　　能得三種樂　　名譽及利養",
    "X41n0730_008:0438a08": "　死得生天上　　當觀如是處　　有智勤護戒",
    "X41n0730_008:0438a09": "　戒淨有智慧　　便得第一道",
    "X41n0730_008:0438a10": "釋　前一頌是世間因果。後一頌是出世間因果。",
    "X41n0730_008:0438a11": "舉世間而彰出世間也。明人者。謂了達三途因惡",
    "X41n0730_008:0438a12": "業所招。人天樂境由善業所感。故當捨惡修善。戒",
    "X41n0730_008:0438a13": "乃眾善之本。唯明達者能護。非愚迷不別因果者",
    "X41n0730_008:0438a14": "堪持。三種樂者。一名。二譽。三利養。是現在華報之",
    "X41n0730_008:0438a15": "樂。死後得生天上。是未來果報之樂。名謂稱德。譽",
    "X41n0730_008:0438a16": "謂讚美。利養謂四依聖種。謂能如律奉持之人。戒",
    "X41n0730_008:0438a17": "香芬馥。遐邇普聞。四事助道。不求自至也。當觀如",
    "X41n0730_008:0438a18": "是處者。謂世間樂果。無戒尚不能獲。則出世聖道。",
    "X41n0730_008:0438a19": "豈離於戒。有智之者應精勤嚴護。所受之體皎潔",
    "X41n0730_008:0438a20": "絕瑕。諸有可超。故云戒淨有智慧便得第一道也。",
    "X41n0730_008:0438a21": "　如過去諸佛　　及以未來者　　現在諸世尊",
    "X41n0730_008:0438a22": "　能勝一切憂　　皆共尊敬戒　　此是諸佛法",
    "X41n0730_008:0438a23": "　若有自為身　　欲求於佛道　　當尊重正法",
    "X41n0730_008:0438a24": "　此是諸佛教",
    "X41n0730_008:0438b01": "釋　前一頌半舉諸佛共成道以證之。後一頌示",
    "X41n0730_008:0438b02": "欲求佛當重正法以勸之。能勝一切憂者。一切煩",
    "X41n0730_008:0438b03": "惱諸惑結縛眾生。故名為憂。三世如來皆尊奉波",
    "X41n0730_008:0438b04": "羅提木叉。淨極圓明。破盡諸惑。而大解脫。故名為",
    "X41n0730_008:0438b05": "勝。自為身者。謂專為此身超越生死。求於佛道。非",
    "X41n0730_008:0438b06": "希暫樂以持戒品。此中意旨幽邃。揀非二乘別解",
    "X41n0730_008:0438b07": "律儀。乃令究竟戒性故。學者切勿錯其宗趣。自陷",
    "X41n0730_008:0438b08": "偏小之坑。狂者速宜自責反省。以雪譏貶之罪。縱",
    "X41n0730_008:0438b09": "然跡現是小。意本實誘歸大。況乎戒海無涯。量同",
    "X41n0730_008:0438b10": "太虗。隨物受益。等施無二。根器雖有大小之殊。法",
    "X41n0730_008:0438b11": "無廣狹之別。欲脫二死之深淵。早投一真之彼岸。",
    "X41n0730_008:0438b12": "庶得自為不乖。求佛有冀矣。正法即戒法。所謂有",
    "X41n0730_008:0438b13": "秉羯磨說戒。則正法不滅世間。以戒是苦海舟航。",
    "X41n0730_008:0438b14": "涅槃徑路。不同外道邪僻之律。輪王十善治世之",
    "X41n0730_008:0438b15": "術。故此佛戒特名曰正法也。",
    "X41n0730_008:0438b16": "　七佛為世尊　　滅除諸結使　　說是七戒經",
    "X41n0730_008:0438b17": "　諸縛得解脫　　已入於涅槃　　諸戲永滅盡",
    "X41n0730_008:0438b18": "　尊行大仙說　　聖賢稱譽戒　　弟子之所行",
    "X41n0730_008:0438b19": "　入寂滅涅槃",
    "X41n0730_008:0438b20": "釋　前一頌半。謂諸佛弟子奉持戒經。得脫諸縛",
    "X41n0730_008:0438b21": "已入涅槃。故舉以證之。後一頌。謂今佛弟子尊佛",
    "X41n0730_008:0438b22": "所說。依戒修行。便獲涅槃果樂。故示以勸之。諸結",
    "X41n0730_008:0438b23": "使者。謂諸煩惱驅使行人心神。流轉三界。不得解",
    "X41n0730_008:0438b24": "脫。故云結使。略則十使。廣則八十八使。乃至八萬",
    "X41n0730_008:0438c01": "四千塵勞也。七佛為世導師。為欲滅除諸弟子結",
    "X41n0730_008:0438c02": "縛故。乃說此戒經。弟子奉行。則諸煩惱結縛因斯",
    "X41n0730_008:0438c03": "解脫。證無生果。已入涅槃。一切有無戲論永滅盡",
    "X41n0730_008:0438c04": "矣。七佛大仙所說之經。是一切賢聖所讚之戒。今",
    "X41n0730_008:0438c05": "凡為佛弟子者。能如教修行。則無不證入寂滅涅",
    "X41n0730_008:0438c06": "槃者也。寂滅涅槃是華梵雙舉。",
    "X41n0730_008:0438c07": "　世尊涅槃時　　興起於大悲　　集諸比丘眾",
    "X41n0730_008:0438c08": "　與如是教誡　　莫謂我涅槃　　淨行者無護",
    "X41n0730_008:0438c09": "　我今說戒經　　亦善說毗尼　　我雖般涅槃",
    "X41n0730_008:0438c10": "　當視如世尊　　此經久住世　　佛法得熾盛",
    "X41n0730_008:0438c11": "　如是熾盛故　　得入於涅槃　　若不持此戒",
    "X41n0730_008:0438c12": "　如所應布薩　　喻如日沒時　　世界皆闇冥",
    "X41n0730_008:0438c13": "釋　初一頌明佛垂誨也。如來說法四十九年。化",
    "X41n0730_008:0438c14": "緣已畢。垂將涅槃。重以戒法顧命弟子。殷懃付囑。",
    "X41n0730_008:0438c15": "示誨諄諄。是知此戒誠為佛法之元基。慧命之正",
    "X41n0730_008:0438c16": "脈。成聖之保任。利生之要軌。苟不頂戴受持。豈但",
    "X41n0730_008:0438c17": "自甘汩沒生死海。抑且有辜如來付囑。念當思慈",
    "X41n0730_008:0438c18": "誨。奉遺法而忘軀。策進信志。敬木叉而盡壽。是為",
    "X41n0730_008:0438c19": "知恩報恩者。莫謂我涅槃乃至如是熾盛故得入",
    "X41n0730_008:0438c20": "於涅槃。此兩頌半正明示教也。謂諸比丘汝等莫",
    "X41n0730_008:0438c21": "謂。我如來涅槃世間空虗。修淨行者無有依護。我",
    "X41n0730_008:0438c22": "今已為汝等。說二百五十戒經。亦說毗尼作持等",
    "X41n0730_008:0438c23": "法。我雖入般涅槃。此波羅提木叉戒在世。即是如",
    "X41n0730_008:0438c24": "來法身常住不滅故。令汝師之。以作依護。若波羅",
    "X41n0730_008:0439a01": "提木叉久住熾盛。則教理行果皆悉熾盛。由熾盛",
    "X41n0730_008:0439a02": "故。修淨行者得入涅槃而無遺也。若不持此戒。乃",
    "X41n0730_008:0439a03": "至世間皆闇冥。此一頌重申誡喻也。謂淨行者有",
    "X41n0730_008:0439a04": "護。是令護體蠲染。以立梵行。如所應受持戒品。依",
    "X41n0730_008:0439a05": "制布薩。若不布薩。以何依護。則罪垢日增。失智慧",
    "X41n0730_008:0439a06": "明。不覩聖道。便墮三塗。喻如日沒闇冥。無所見故。",
    "X41n0730_008:0439a07": "即墮坑落塹矣。",
    "X41n0730_008:0439a08": "　當護持是戒　　如犛牛愛尾　　和合一處坐",
    "X41n0730_008:0439a09": "　如佛之所說",
    "X41n0730_008:0439a10": "釋　此一頌誡令堅志遵持也。謂比丘當護戒自",
    "X41n0730_008:0439a11": "珍。堅其信志。寧死不犯。猶如犛牛愛尾不顧身命。",
    "X41n0730_008:0439a12": "乃名遵制持戒。和合一處坐者。使離別眾之過。如",
    "X41n0730_008:0439a13": "佛所說者。謂黑白半月如佛所教。而作布薩說戒。",
    "X41n0730_008:0439a14": "慎勿有干七非。而背法律教三如也。",
    "X41n0730_008:0439a15": "　我已說戒經　　眾僧布薩竟　　我今說戒經",
    "X41n0730_008:0439a16": "　所有諸功德　　施一切眾生　　皆共成佛道",
    "X41n0730_008:0439a17": "釋　前半頌明自他作辦事畢。後一頌以所作事",
    "X41n0730_008:0439a18": "回施有情共成佛道。作辦之事而言功德者。謂一",
    "X41n0730_008:0439a19": "一戒中嚴護清淨。所生止作之力用。名曰功德。此",
    "X41n0730_008:0439a20": "聲聞之法而云回向佛者何也。此是開顯之後。涅",
    "X41n0730_008:0439a21": "槃顧命。所謂真是聲聞。以佛道聲令一切聞。唯有",
    "X41n0730_008:0439a22": "一乘法。無二亦無三。又戒本防非止惡。詎聲聞之",
    "X41n0730_008:0439a23": "獨持。比丘體通大小。豈羅漢之自目。又在家菩薩",
    "X41n0730_008:0439a24": "持在家戒。名曰菩薩近事。出家菩薩持出家戒。名",
    "X41n0730_008:0439b01": "曰菩薩比丘。是知比丘之戒非局小心。出家菩薩",
    "X41n0730_008:0439b02": "何容不護。三世諸佛同斯法教。不唯今之釋尊獨",
    "X41n0730_008:0439b03": "爾。或曰聲聞持戒名菩薩破戒。聲聞破戒名菩薩",
    "X41n0730_008:0439b04": "持戒。然斯義者。以聲聞自度為急故。止之名持。菩",
    "X41n0730_008:0439b05": "薩利生為本。若不廣作眾善。名之為犯。此正責小",
    "X41n0730_008:0439b06": "心自利為過。非謂大心利他共成佛道者在列。縱",
    "X41n0730_008:0439b07": "曰自利乃兼利他故。一一戒中不離護他。斯實如",
    "X41n0730_008:0439b08": "來善巧方便。密以珠繫衣裏。令其終獲大用。今人",
    "X41n0730_008:0439b09": "不達聖意。而生擬論。若解了開顯之後。則無疑此",
    "X41n0730_008:0439b10": "頌云。我今說戒經所有諸功德。施一切眾生。皆共",
    "X41n0730_008:0439b11": "成佛道也。",
    "X41n0730_008:0439b12": "已上付誦戒本釋竟。已下皆原卷之法。",
    "X41n0730_008:0439b13": "○僧同犯識罪懺白法",
    "X41n0730_008:0439b14": "佛言。若僧集說戒。犯罪不得說戒。不得聞戒。不得",
    "X41n0730_008:0439b15": "向犯者懺悔。犯者不得受他懺悔。彼比丘白已當",
    "X41n0730_008:0439b16": "懺悔。應作如是白言。",
    "X41n0730_008:0439b17": "大德僧聽。此一切眾僧犯罪。若僧時到僧忍聽。此一",
    "X41n0730_008:0439b18": "切僧懺悔。白如是。",
    "X41n0730_008:0439b19": "如是白已。然後說戒律本。更不悔本罪。",
    "X41n0730_008:0439b20": "釋　此法律中更不悔本罪者。謂犯單墮及眾學",
    "X41n0730_008:0439b21": "威儀戒等。由臨布薩忖思聖制難廢。急欲同誦木",
    "X41n0730_008:0439b22": "叉。各生慚愧。發露求淨。如此正契布薩捨諸惡不",
    "X41n0730_008:0439b23": "善法究竟梵行之旨。不須更悔。若犯初二篇並三",
    "X41n0730_008:0439b24": "十捨墮。不得例斯也。",
    "X41n0730_008:0439c01": "○僧同犯疑罪發露白法",
    "X41n0730_008:0439c02": "佛言。若說戒時。一切僧於罪有疑者。應作白言。",
    "X41n0730_008:0439c03": "大德僧聽。此一切僧於罪有疑。若僧時到僧忍聽。此",
    "X41n0730_008:0439c04": "眾僧自說疑罪。白如是。",
    "X41n0730_008:0439c05": "然後說戒。此但露罪。得聞說戒。本罪仍說已懺。",
    "X41n0730_008:0439c06": "釋　上云識罪者。謂自知了了無疑。此云疑罪者。",
    "X41n0730_008:0439c07": "因自不知罪種名相。為犯不犯。生疑。既將說戒。且",
    "X41n0730_008:0439c08": "先陳露待白已。說聽竟。仍須向知法者。問決所犯。",
    "X41n0730_008:0439c09": "自言求悔。此識疑二法。皆為人法故作。兼屬公",
    "X41n0730_008:0439c10": "私也。",
    "X41n0730_008:0439c11": "○尼差人請教授法",
    "X41n0730_008:0439c12": "於說戒日集僧。索欲問緣。答云。差人請教授羯磨。",
    "X41n0730_008:0439c13": "作白文言。",
    "X41n0730_008:0439c14": "釋　於說戒日者。律聽比丘十四日布薩。比丘尼",
    "X41n0730_008:0439c15": "十五日布薩。若有因緣。比丘十五日布薩。尼十六",
    "X41n0730_008:0439c16": "日布薩。此謂二部相依結界。今准十五日大僧正",
    "X41n0730_008:0439c17": "說戒。尼界集僧差人作白云。",
    "X41n0730_008:0439c18": "大姊僧聽。若僧時到僧忍聽。僧差比丘尼(某甲)。為比",
    "X41n0730_008:0439c19": "丘尼僧故。半月往比丘僧中求教授。白如是。",
    "X41n0730_008:0439c20": "大姊僧聽。僧差比丘尼(某甲)。為比丘尼僧故。半月往",
    "X41n0730_008:0439c21": "比丘僧中求教授。誰諸大姊。忍僧差比丘尼(某甲)。為",
    "X41n0730_008:0439c22": "比丘尼僧故。半月往比丘僧中。求教授者默然。誰不",
    "X41n0730_008:0439c23": "忍者說。僧已忍差比丘尼(某甲)。為比丘尼僧故。半月",
    "X41n0730_008:0439c24": "往比丘僧中求教授竟。僧忍默然故。是事如是持。",
    "X41n0730_008:0440a01": "律本云。應白二差一人已。彼獨行無護。更差二三",
    "X41n0730_008:0440a02": "人為伴。往僧寺中。",
    "X41n0730_008:0440a03": "釋　更差二三尼為伴者。乃方便命隨為護。更無",
    "X41n0730_008:0440a04": "白差之法。須擇老練持戒者同往。非但以尼數二",
    "X41n0730_008:0440a05": "三而已。准增一法云。尼若有五過。不應將作伴行。",
    "X41n0730_008:0440a06": "一喜太在前行。二喜太在後。三喜抄斷人語次。四",
    "X41n0730_008:0440a07": "不別善惡語。善語不稱。讚美惡語。五如法得利。不",
    "X41n0730_008:0440a08": "以時為彼受。反此五過。聽僧差伴。庶兩獲益。無諸",
    "X41n0730_008:0440a09": "損惱。",
    "X41n0730_008:0440a10": "至所囑比丘所。義准應差人承受。彼囑授尼。應具",
    "X41n0730_008:0440a11": "陳所請已。至十六日。更往僧寺中。求可不時。若得",
    "X41n0730_008:0440a12": "略教授已。還至寺。鳴槌集尼眾。不來者說欲已。然",
    "X41n0730_008:0440a13": "後使尼如僧中所告者。在尼眾中。具宣僧勅訖。諸",
    "X41n0730_008:0440a14": "尼合掌頂戴受。律無文。准僧祇律。文義如此。若僧",
    "X41n0730_008:0440a15": "尼兩眾欲滿五人已上。方行此法。故律本云。若眾",
    "X41n0730_008:0440a16": "不滿。若不和合者。至時禮拜問訊。",
    "X41n0730_008:0440a17": "釋　若僧尼兩眾樂欲依制奉行此法者。各滿五",
    "X41n0730_008:0440a18": "人已上。二部方可羯磨差使。本律乃互明兩眾。謂",
    "X41n0730_008:0440a19": "縱和不滿。滿已乖和。至僧布薩日。尼唯恭敬往禮。",
    "X41n0730_008:0440a20": "以遵八敬。盡形不敢違也。此一羯磨為法故作。",
    "X41n0730_008:0440a21": "是屬公也。",
    "X41n0730_008:0440a22": "非　人非。謂眾減不和。無伴獨行等。餘非。准前",
    "X41n0730_008:0440a23": "無異。",
    "X41n0730_008:0440a24": "○教誡尼法",
    "X41n0730_008:0440b01": "佛言。於僧說戒時。上座問言。比丘尼眾遣何人來",
    "X41n0730_008:0440b02": "耶。今但取當時說戒者問之。受囑授者。即起具修",
    "X41n0730_008:0440b03": "威儀。為白僧言。",
    "X41n0730_008:0440b04": "大德僧聽。(某)處比丘尼僧和合。僧差比丘尼(某甲)半",
    "X41n0730_008:0440b05": "月半月頂禮比丘僧足。求請教授尼人。",
    "X41n0730_008:0440b06": "三說已。義加云彼應至上座所云。大德慈濟。能教",
    "X41n0730_008:0440b07": "授比丘尼不。若答言不堪者。乃至二十夏已來一",
    "X41n0730_008:0440b08": "一具問。若無有者。還至上座所白言。遍問眾僧。無",
    "X41n0730_008:0440b09": "有堪者。上座即應略教戒法。告囑授人云。此眾無",
    "X41n0730_008:0440b10": "堪教誡師。明日尼來。請可不時。應報言。昨夜為尼",
    "X41n0730_008:0440b11": "遍請。無有堪者。雖然上座有勅。勅諸尼眾。精勤行",
    "X41n0730_008:0440b12": "道。謹慎莫放逸。",
    "X41n0730_008:0440b13": "○差教授尼師法",
    "X41n0730_008:0440b14": "續　此准白二綱目。今依九十事之二十一續入。",
    "X41n0730_008:0440b15": "上明略教為無堪者。若問有者。彼受囑授比丘。還",
    "X41n0730_008:0440b16": "至上座所白言。眾中某甲(上座大德)堪能教授比丘尼。",
    "X41n0730_008:0440b17": "按律中。因六羣發起。佛言。眾僧中差教授比丘尼",
    "X41n0730_008:0440b18": "人。白二羯磨。作如是白。",
    "X41n0730_008:0440b19": "大德僧聽。若僧時到僧忍聽。差(某甲)比丘。教授比丘",
    "X41n0730_008:0440b20": "尼。白如是。",
    "X41n0730_008:0440b21": "大德僧聽。此(某甲)比丘教授比丘尼。誰諸長老。忍僧",
    "X41n0730_008:0440b22": "差(某甲)比丘。教授比丘尼者默然。誰不忍者說。僧已",
    "X41n0730_008:0440b23": "忍差(某甲)教授比丘尼竟。僧忍默然故。是事如是持。",
    "X41n0730_008:0440b24": "佛言。成就十法者。然後得教授比丘尼。一具足多",
    "X41n0730_008:0440c01": "聞。二誦二部戒利。三決斷無疑。四善能說法。五族",
    "X41n0730_008:0440c02": "姓出家。六容貌端正尼眾見便歡喜。七堪任與比",
    "X41n0730_008:0440c03": "丘尼說法勸令歡喜。八不為佛出家而披法服犯",
    "X41n0730_008:0440c04": "重。九若滿二十歲。十若過二十歲。又增一云。有",
    "X41n0730_008:0440c05": "五法應教尼。一具持波羅提木叉戒。二多聞善巧。",
    "X41n0730_008:0440c06": "三語言辯說。四不為佛出家而犯重罪。五二十臘",
    "X41n0730_008:0440c07": "若過二十。五分云。五法不應差。差已應捨。一誦",
    "X41n0730_008:0440c08": "經戒而多忘失。二諸根不具。三多欲。四現為惡相。",
    "X41n0730_008:0440c09": "五教比丘尼親惡人。",
    "X41n0730_008:0440c10": "釋　此但續差法白二。其儀規備載於教誡比丘",
    "X41n0730_008:0440c11": "尼正範中。此一羯磨為法屬公。並顯非皆同上",
    "X41n0730_008:0440c12": "無異。",
    "X41n0730_008:0440c13": "○告清淨法",
    "X41n0730_008:0440c14": "佛言。說戒日客來。若少者當告。舊比丘清淨。應如",
    "X41n0730_008:0440c15": "是告言。",
    "X41n0730_008:0440c16": "大德僧聽。我比丘(某甲)清淨(一說)。",
    "X41n0730_008:0440c17": "若說戒序竟。方陳此言。必有犯者。舉過告僧已。餘",
    "X41n0730_008:0440c18": "者次第聽。",
    "X41n0730_008:0440c19": "釋　布薩本為改往除愆。勤修冀淨。雖然因緣遊",
    "X41n0730_008:0440c20": "行。遇處有僧說戒。理應就聽。必不可違。若僧集已。",
    "X41n0730_008:0440c21": "說前頌竟。至不須告淨。當具儀作禮。敷座而坐。若",
    "X41n0730_008:0440c22": "說戒序竟至。則座上已經問淨。方陳此言。應知廣",
    "X41n0730_008:0440c23": "說八處問淨故。若自知有犯。先舉過告僧已。餘者",
    "X41n0730_008:0440c24": "隨坐次第聽終。仍准所犯求懺。此一法為法作。",
    "X41n0730_008:0441a01": "是屬私也。",
    "X41n0730_008:0441a02": "○識罪發露法",
    "X41n0730_008:0441a03": "佛言。當至一清淨比丘所。具威儀說所犯名種。白",
    "X41n0730_008:0441a04": "言。",
    "X41n0730_008:0441a05": "大德憶念。我(某甲)犯(某)罪生疑。今向大德發露。後如",
    "X41n0730_008:0441a06": "法懺悔(三說)。",
    "X41n0730_008:0441a07": "說戒時憶者。須用此法。若餘時中依法懺悔。十誦",
    "X41n0730_008:0441a08": "云。發露比丘不須更發。",
    "X41n0730_008:0441a09": "釋　說戒時憶者。揀非日前知而不悔。今謂因值",
    "X41n0730_008:0441a10": "布薩。倐爾憶所犯事。且用此法。容聽戒故。聽罷。應",
    "X41n0730_008:0441a11": "即乞除。若餘時識犯生疑。陳露求決。依法懺悔。而",
    "X41n0730_008:0441a12": "引十誦者。謂布薩日前已曾發露。正布薩時。不須",
    "X41n0730_008:0441a13": "更露聽懺之。",
    "X41n0730_008:0441a14": "○疑罪發露法",
    "X41n0730_008:0441a15": "律本比丘犯罪有疑。復逼說戒。佛言。應發露已得",
    "X41n0730_008:0441a16": "聞戒。義准云。",
    "X41n0730_008:0441a17": "大德憶念。我比丘(某甲)於(某)處犯生疑。今向大德發",
    "X41n0730_008:0441a18": "露。須後無疑時。如法懺悔(三說)。",
    "X41n0730_008:0441a19": "釋　須後無疑時者。非謂任其久緩。乃指聽竟之",
    "X41n0730_008:0441a20": "後言也。",
    "X41n0730_008:0441a21": "○說戒座上憶罪露法",
    "X41n0730_008:0441a22": "律本為在座上。忽憶本罪。向比塵說之。舉眾鬧亂。",
    "X41n0730_008:0441a23": "佛令發露心念。應義准云。",
    "X41n0730_008:0441a24": "釋　律云。於說戒時。有一比丘犯戒。而在座間。思",
    "X41n0730_008:0441b01": "世尊制犯者不得說聽戒等。我當云何。語彼說戒",
    "X41n0730_008:0441b02": "人言。止止莫說戒。我犯某罪。欲從長老懺悔。舉眾",
    "X41n0730_008:0441b03": "閙亂。諸比丘以此事白佛。佛言。其人自憶罪而發",
    "X41n0730_008:0441b04": "露。彼比丘當語邊人言。我犯某罪。今向長老懺悔。",
    "X41n0730_008:0441b05": "復作是念。設語旁人者。恐閙亂眾僧。不成說戒。彼",
    "X41n0730_008:0441b06": "比丘當心念。須罷座已。當如法懺悔。作如是已得",
    "X41n0730_008:0441b07": "聽戒。今例心念法。但聲須細。莫令眾聞。應義准云。",
    "X41n0730_008:0441b08": "我(某甲)犯(某)罪。為逼說戒。恐眾閙亂故。待竟當懺(三說)。",
    "X41n0730_008:0441b09": "疑罪准此。",
    "X41n0730_008:0441b10": "釋　上三法皆為法故作。是屬私也。",
    "X41n0730_008:0441b11": "○略說戒法",
    "X41n0730_008:0441b12": "佛言。若王賊水火病人非人惡蟲及有餘緣者。若",
    "X41n0730_008:0441b13": "牀座少。露濕天雨。布薩多夜已久。或鬬諍。說法等",
    "X41n0730_008:0441b14": "久者。略說戒。",
    "X41n0730_008:0441b15": "釋　此明開緣。先列八難。一王難者。王乃自在意。",
    "X41n0730_008:0441b16": "信則興隆佛法。不信則毀滅三寶。二賊難者。賊乃",
    "X41n0730_008:0441b17": "為害之稱。賊是林中王。能作不饒益事。三水難者。",
    "X41n0730_008:0441b18": "謂海嘯江潮。奔流泛漫。四火難者。謂火性無恒。寄",
    "X41n0730_008:0441b19": "託諸緣。能焚燒林野。五病難者。謂同界病多。就榻",
    "X41n0730_008:0441b20": "說戒處。艱容眾故。六人難者。謂不信白衣。或往來",
    "X41n0730_008:0441b21": "遊觀。擾礙僧事。或起意不端。阻行善法。七非人難",
    "X41n0730_008:0441b22": "者。謂或山精顯異。或邪魅現形。八惡蟲難者。謂惡",
    "X41n0730_008:0441b23": "獸出沒。聲色驚人。是名八難也。牀座少者。謂眾多",
    "X41n0730_008:0441b24": "處迮。牀敷不足。露濕天雨者。謂覆葢欠周。恐冐風",
    "X41n0730_008:0441c01": "寒。布薩多夜已久者。謂後夜將竟。時臨次朝。鬬諍",
    "X41n0730_008:0441c02": "者謂言諍水火。說法者。謂演教太延。有如是餘緣。",
    "X41n0730_008:0441c03": "並逢八難。皆聽略說戒也。",
    "X41n0730_008:0441c04": "五分僧祇並為多緣。開聽略說。說前方便。亦如廣",
    "X41n0730_008:0441c05": "說。隨緩急廣說之。",
    "X41n0730_008:0441c06": "釋　此引他部明開緣。俱同本律也。雖云略說。然",
    "X41n0730_008:0441c07": "集已必作前方便。可緩則廣說。若急則略說。此則",
    "X41n0730_008:0441c08": "廣略不定。其作前方便是定也。",
    "X41n0730_008:0441c09": "律中則有三五略說。隨緣遠近。文非明了。",
    "X41n0730_008:0441c10": "釋　說戒揵度中。列三種五法略說。第一五種者。",
    "X41n0730_008:0441c11": "一說至九十波逸提。二說至三十尼薩耆波逸提。",
    "X41n0730_008:0441c12": "三說至二不定。四說至十三僧殘。五說至四重。第",
    "X41n0730_008:0441c13": "二五種者。一說戒序。二說至四重。三說至僧殘。四",
    "X41n0730_008:0441c14": "說至二不定。五廣說。第三五種者。一四重至僧殘。",
    "X41n0730_008:0441c15": "二四重乃至二不定已。三四重乃至捨墮已。四四",
    "X41n0730_008:0441c16": "重乃至單墮已。五廣說。此由譯筆交互。文非明了",
    "X41n0730_008:0441c17": "今依毗尼母論云。若序說問清淨訖。應告言之。",
    "X41n0730_008:0441c18": "諸大德。是四波羅夷法僧常聞。",
    "X41n0730_008:0441c19": "十三僧伽婆尸沙乃至眾學法並云。",
    "X41n0730_008:0441c20": "諸大德。是眾學法僧常聞。",
    "X41n0730_008:0441c21": "諸大德。是七滅諍法。半月半月說。戒經中來。",
    "X41n0730_008:0441c22": "釋　此文中七滅諍法。略僧常聞。四波羅夷法。乃",
    "X41n0730_008:0441c23": "至眾學法又略。半月半月說。戒經中來。說則前後",
    "X41n0730_008:0441c24": "足之。一一並問。是中清淨不。",
    "X41n0730_008:0442a01": "已上依文廣說。若難卒至。應隨到處云。已說至(某)",
    "X41n0730_008:0442a02": "處。餘者僧常聞。若難緣逼近。不得說序者。僧祇云。",
    "X41n0730_008:0442a03": "諸大德。今十五日(〔或十四日〕)布薩時。各正身口意。莫放逸。",
    "X41n0730_008:0442a04": "便各各隨意去。律本至布薩日。不得不說。若無者。",
    "X41n0730_008:0442a05": "應說法誦經亦得也。",
    "X41n0730_008:0442a06": "釋　妄惑煩惱造諸不善等業。由發三毒。行於七",
    "X41n0730_008:0442a07": "支。故佛制戒以禁止之。此引僧祇。雖明更略。然義",
    "X41n0730_008:0442a08": "已收廣矣。本律中。佛言。至布薩日。若無能說戒者。",
    "X41n0730_008:0442a09": "差一人說法誦經。下至一偈。諸惡莫作。眾善奉行。",
    "X41n0730_008:0442a10": "自淨其意。是諸佛教。不得不說。此不攝略誦法。乃",
    "X41n0730_008:0442a11": "因無說人故暫開。非恒聽許。以佛世無卷可讀。唯",
    "X41n0730_008:0442a12": "親聽佛制。心記口說。今已結集。梵文東傳。藏有律",
    "X41n0730_008:0442a13": "卷。縱不能熟背朗誦。應對卷敷宣。亦名如法布薩",
    "X41n0730_008:0442a14": "若至布薩。輙講說餘經者。此則不可。按法苑珠林",
    "X41n0730_008:0442a15": "引云。齊鄴東大覺寺釋僧範。戒行清高。行持無缺。",
    "X41n0730_008:0442a16": "常宿他寺。意欲聞戒。至十五日說戒之夜。眾議共",
    "X41n0730_008:0442a17": "停說戒。乃為法集。有陞座乃欲竪義。敘云。竪論法",
    "X41n0730_008:0442a18": "相。深會聖言。布薩常聞。擊難為勝。忽見一神。形高",
    "X41n0730_008:0442a19": "丈餘。貌甚雄傑。涌聳驚人。來到座前。問豎義者。今",
    "X41n0730_008:0442a20": "是何日。答曰。是布薩日。神即以手搨之。拽下座來。",
    "X41n0730_008:0442a21": "委頓垂死。次問上座。問答同前。陵害二三上座已。",
    "X41n0730_008:0442a22": "神即掉臂而去。當時道俗共覩非一。範師見此異。",
    "X41n0730_008:0442a23": "乃自以勤力。兼策大眾。至於一生。不敢說欲。縱有",
    "X41n0730_008:0442a24": "病不堪勝輿。請僧就病人所。恭敬說戒。於後大興",
    "X41n0730_008:0442b01": "戒法。是以布薩日不得故廢說戒而講論法也。",
    "X41n0730_008:0442b02": "○非時和合法",
    "X41n0730_008:0442b03": "續　此准單白綱目。今依說戒揵度續入。佛言。眾",
    "X41n0730_008:0442b04": "僧破為二部。時諸比丘欲於舍衛(言舍衛國者。是准緣起。今則隨",
    "X41n0730_008:0442b05": "處言之)和合。自今已去。聽白已然後和合。當集僧已。",
    "X41n0730_008:0442b06": "問緣不得與欲。答云。眾僧和合羯磨。作如。是白。",
    "X41n0730_008:0442b07": "大德僧聽。所由諍事。令僧鬬諍。彼此不和。彼人犯罪。",
    "X41n0730_008:0442b08": "為作舉己。還為解罪。僧塵已滅。若僧時到僧忍聽。僧",
    "X41n0730_008:0442b09": "和合。白如是。",
    "X41n0730_008:0442b10": "釋　作是白已。法食仍同一界共居。此一羯磨",
    "X41n0730_008:0442b11": "為人故作。是屬公也。",
    "X41n0730_008:0442b12": "非　人非。謂現前不簡與欲准集等。餘非同前",
    "X41n0730_008:0442b13": "應知。",
    "X41n0730_008:0442b14": "○諍滅說戒法",
    "X41n0730_008:0442b15": "續　此准單白綱目。今依說戒揵度續入。佛言。若",
    "X41n0730_008:0442b16": "眾僧所因事。令僧鬬諍而不和合。眾僧破壞。令僧",
    "X41n0730_008:0442b17": "塵垢。令僧別異分為二部。若能於中改悔。不相發",
    "X41n0730_008:0442b18": "舉。此則名為僧眾以法和合。自今已去。聽先白然",
    "X41n0730_008:0442b19": "後說戒。集僧已。問緣不得與欲。答云。眾僧欲和合",
    "X41n0730_008:0442b20": "說戒。作如是白。",
    "X41n0730_008:0442b21": "大德僧聽。眾僧所因諍事。令僧鬬諍而不和合。眾僧",
    "X41n0730_008:0442b22": "破壞。令僧塵垢。令僧別異分為二部。彼人自知犯罪",
    "X41n0730_008:0442b23": "事。今已改悔。除滅僧垢。若僧時到僧忍聽。和合說戒。",
    "X41n0730_008:0442b24": "白如是。",
    "X41n0730_008:0442c01": "作是白已。然後和合說戒。",
    "X41n0730_008:0442c02": "釋　此乃中間布薩和僧之法。不須如常再宣和",
    "X41n0730_008:0442c03": "白。故云作是白已。然後和合說戒。此羯磨為法",
    "X41n0730_008:0442c04": "故作。是屬公也。顯非准前合具。",
    "X41n0730_008:0442c05": "○第一增說戒法　第二增說戒法",
    "X41n0730_008:0442c06": "續　此二法准單白綱目。今依遮揵度續入。律云。",
    "X41n0730_008:0442c07": "時有異處眾多比丘。說戒日聞彼處有比丘喜鬬",
    "X41n0730_008:0442c08": "諍罵詈。共相誹謗。口出刀劍。欲來此說戒。我等當",
    "X41n0730_008:0442c09": "云何。即往白佛。佛言。若有如此事起。應作二三種",
    "X41n0730_008:0442c10": "布薩。若應十五日說十四日作。若應十四日說十",
    "X41n0730_008:0442c11": "三日作。若聞今日來。即應疾疾集一處布薩。若聞",
    "X41n0730_008:0442c12": "已至界內。應出外布薩。若言已入寺。應掃除浴室。",
    "X41n0730_008:0442c13": "設洗浴具。問上座已然火。彼客比丘入浴室浴時",
    "X41n0730_008:0442c14": "應一一從浴室出界外說戒。若客比丘喚舊比丘",
    "X41n0730_008:0442c15": "共說戒。應答言。我曹已說戒。若舊比丘說戒已。客",
    "X41n0730_008:0442c16": "比丘遮說戒者。不成遮。若客比丘說戒時。舊比丘",
    "X41n0730_008:0442c17": "遮說戒。成遮。若能如是者善。若不能。應作白却說",
    "X41n0730_008:0442c18": "戒日。作如是白言。",
    "X41n0730_008:0442c19": "大德僧聽。僧今不說戒。至黑月當說戒。白如是。",
    "X41n0730_008:0442c20": "應作如是白却說戒。若客比丘便待不去。彼比丘",
    "X41n0730_008:0442c21": "應作白第二却說戒。應如是白。",
    "X41n0730_008:0442c22": "大德僧聽。僧今不說戒。至白月當說戒。白如是。",
    "X41n0730_008:0442c23": "應作如是白第二却說戒。若客比丘不去至白月。",
    "X41n0730_008:0442c24": "舊比丘應如法強與客比丘問答。",
    "X41n0730_008:0443a01": "釋　強與問答者。令舊比丘鳴槌共集。而問客比",
    "X41n0730_008:0443a02": "丘云。佛有明教。制斯却白。汝等何以久待不去。惱",
    "X41n0730_008:0443a03": "亂眾僧。故礙布薩。彼若答言不去者。舊比丘應語",
    "X41n0730_008:0443a04": "云。汝等不去。我曹當遵律治罰汝等。然後清淨說",
    "X41n0730_008:0443a05": "戒。過在汝而不在我。故云強與問答也。此二羯",
    "X41n0730_008:0443a06": "磨皆為人法故作。是屬公也。明非同前。",
    "X41n0730_008:0443a07": "○與狂癡法並解",
    "X41n0730_008:0443a08": "續　此二法准白二綱目。今依說戒犍度續入。律",
    "X41n0730_008:0443a09": "本云。時有一比丘。心亂狂癡。或時憶說戒。或不憶",
    "X41n0730_008:0443a10": "說戒。或時來或不來。諸比丘白佛。佛言。自今已去。",
    "X41n0730_008:0443a11": "與彼比丘。作心亂狂癡白二羯磨。僧中差堪羯磨",
    "X41n0730_008:0443a12": "人。作前方便答云。與狂癡羯磨。當作如是白。",
    "X41n0730_008:0443a13": "大德僧聽。此(某甲)比丘心亂狂癡。或憶說戒。或不憶",
    "X41n0730_008:0443a14": "說戒。或來或不來。若僧時到僧忍聽。與此比丘作心",
    "X41n0730_008:0443a15": "亂狂癡羯磨。若憶若不憶。若來若不來。僧作羯磨說",
    "X41n0730_008:0443a16": "戒。白如是。",
    "X41n0730_008:0443a17": "大德僧聽。此(某甲)比丘心亂狂癡。或憶說戒或不憶。",
    "X41n0730_008:0443a18": "或來或不來。今僧與(某甲)比丘。作心亂狂癡羯磨。若",
    "X41n0730_008:0443a19": "憶若不憶。若來若不來。作羯磨說戒。誰諸長老。忍僧",
    "X41n0730_008:0443a20": "與此(某甲)作狂癡心亂。憶不憶。或來或不來。作羯磨",
    "X41n0730_008:0443a21": "說戒者默然。誰不忍者說。僧已忍與(某甲)比丘作狂",
    "X41n0730_008:0443a22": "癡心亂。憶不憶來不來。作羯磨竟。僧忍默然故。是事",
    "X41n0730_008:0443a23": "如是持。",
    "X41n0730_008:0443a24": "佛言。有三種狂癡。一者說戒時憶不憶來不來。二",
    "X41n0730_008:0443b01": "者或有狂癡說戒而來。三者或有狂癡不憶說戒",
    "X41n0730_008:0443b02": "不來。是中第一僧應與此羯磨。其第二第三狂癡",
    "X41n0730_008:0443b03": "者不應與此羯磨。",
    "X41n0730_008:0443b04": "釋　此三種狂癡。第一者謂或時舉發不憶。若不",
    "X41n0730_008:0443b05": "舉則憶知。由病不定。故與羯磨。其二病輕。每憶而",
    "X41n0730_008:0443b06": "來。三乃病重全不憶集故爾。不應與法。若與。眾僧",
    "X41n0730_008:0443b07": "有過。須當稱量。按善見律云。見火而捉。如金無異。",
    "X41n0730_008:0443b08": "見屎而捉。如旃檀無異。是名癡狂心亂。此一羯",
    "X41n0730_008:0443b09": "磨為人作。屬私也。",
    "X41n0730_008:0443b10": "非　人非。謂機不應法等。餘非准前。",
    "X41n0730_008:0443b11": "○解狂癡法",
    "X41n0730_008:0443b12": "佛言。若狂者與羯磨已。後狂癡病止。應與作白二",
    "X41n0730_008:0443b13": "羯磨解。應如是解。彼比丘應往僧中。偏露右肩。脫",
    "X41n0730_008:0443b14": "革屣。右膝著地。合掌白言。",
    "X41n0730_008:0443b15": "大德僧聽。我(某甲)比丘先得狂癡病。說戒時或憶或",
    "X41n0730_008:0443b16": "不憶。或來或不來。眾僧與我作狂癡病羯磨。作已還",
    "X41n0730_008:0443b17": "得正念。求解狂癡羯磨(如是三說)。",
    "X41n0730_008:0443b18": "僧中差羯磨者。索欲問緣。答云解狂癡病羯磨。作",
    "X41n0730_008:0443b19": "如是白。",
    "X41n0730_008:0443b20": "大德僧聽。此(某甲)比丘先得狂癡病。彼說戒時。或憶",
    "X41n0730_008:0443b21": "或不憶。或來或不來。眾僧與作狂癡羯磨。與作已狂",
    "X41n0730_008:0443b22": "癡病還得止。今求解狂癡病羯磨。若僧時到僧忍聽。",
    "X41n0730_008:0443b23": "與解狂癡病羯磨。白如是。",
    "X41n0730_008:0443b24": "大德僧聽。此(某甲)比丘先得癡狂病。說戒時或憶或",
    "X41n0730_008:0443c01": "不憶。或來或不來。眾僧與作癡狂病羯磨。與作已狂",
    "X41n0730_008:0443c02": "癡病還得止。今求眾僧解狂癡病羯磨。誰諸長老。忍",
    "X41n0730_008:0443c03": "僧與(某甲)比丘解狂癡病羯磨者默然。誰不忍者說。",
    "X41n0730_008:0443c04": "僧已忍與(某甲)比丘解狂癡病羯磨竟。僧忍默然故。",
    "X41n0730_008:0443c05": "是事如是持。",
    "X41n0730_008:0443c06": "律本云。若復更狂癡。隨狂癡病時。與作羯磨。狂止",
    "X41n0730_008:0443c07": "還解。",
    "X41n0730_008:0443c08": "○對首說戒法",
    "X41n0730_008:0443c09": "佛言。若一比丘住處。於說戒日。當詣說戒堂。掃灑",
    "X41n0730_008:0443c10": "令淨。敷坐具。辦澡水缾。然燈火。具舍羅。若客比丘",
    "X41n0730_008:0443c11": "來。若四人以上應白說。若有四人。應集白說戒。若",
    "X41n0730_008:0443c12": "有三人。不得受欲。應各三語說戒。如是言。",
    "X41n0730_008:0443c13": "二大德憶念。今僧十五日說戒。我(某甲)清淨。",
    "X41n0730_008:0443c14": "餘二人亦如是三說。若二人共住亦准此。若犯罪",
    "X41n0730_008:0443c15": "者。向清淨者發露。若懺悔已。方得加法。若有罪不",
    "X41n0730_008:0443c16": "發露者。不應清淨法也。",
    "X41n0730_008:0443c17": "釋　若犯罪者。謂於布薩時。或憶犯。或識犯。或疑",
    "X41n0730_008:0443c18": "犯。准前僧法中說露。此則不應加清淨法。若布薩",
    "X41n0730_008:0443c19": "日前已經悔過者。方得加清淨法。倘犯已未曾露",
    "X41n0730_008:0443c20": "懺者。加則非法。此法為法故作。乃公中之私也。",
    "X41n0730_008:0443c21": "非　人非。謂三人受欲等。法非。謂妄加清淨等。",
    "X41n0730_008:0443c22": "事非。謂非二種界中辦具等。餘四非相准知。",
    "X41n0730_008:0443c23": "○心念說戒法",
    "X41n0730_008:0443c24": "佛言。一比丘於說戒日。如前辦眾具。待客比丘。若",
    "X41n0730_008:0444a01": "無應言。",
    "X41n0730_008:0444a02": "今僧十五日說戒。我(某甲)清淨(三說)。",
    "X41n0730_008:0444a03": "五百問事云。如上加法已。有罪者。向四方僧懺悔",
    "X41n0730_008:0444a04": "已。獨坐謂戒至竟。",
    "X41n0730_008:0444a05": "釋　五百問結界品中。若一住處有界。一比丘亦",
    "X41n0730_008:0444a06": "可打揵槌廣說戒。先向四方僧懺悔。然後亦可三",
    "X41n0730_008:0444a07": "說。三說者謂三語。今文云。如上加法已者。謂亦可",
    "X41n0730_008:0444a08": "三說。即此心念說戒法是。三說已。獨坐廣誦四分",
    "X41n0730_008:0444a09": "戒本竟。有罪者向四方僧懺悔者。謂若有犯。待客",
    "X41n0730_008:0444a10": "比丘來清淨者。應向露懺。若無來者。當作心念發",
    "X41n0730_008:0444a11": "露云。我(某甲)犯(某)罪。待有客比丘來。當如法懺悔。",
    "X41n0730_008:0444a12": "然後獨坐誦戒本竟。今引以便時機也。",
    "X41n0730_008:0444a13": "比丘尼式叉摩那沙彌沙彌尼為別。餘詞同上。",
    "X41n0730_008:0444a14": "釋　戒法眾分大小。布薩理須通尊。唯各別名為",
    "X41n0730_008:0444a15": "異。若謂下三眾無布薩者。則半月淨染莫知戒品。",
    "X41n0730_008:0444a16": "以何為持律所遮者乃令不諳大僧法也。第五",
    "X41n0730_008:0444a17": "諸說戒法篇竟。",
    "X41n0730_008:0444a19": "毗尼作持續釋卷第八",
    "X41n0730_008:0444a21": "音義",
    "X41n0730_008:0444a22": "懲音呈。止也。戒也。",
    "X41n0730_008:0444a23": "鄴音業。",
    "X41n0730_008:0444a24": "魅音妹。精怪也。",
    "X41n0730_008:0444b01": "擊音吸。能齋肅事神明也。",
    "X41n0730_008:0444b02": "搨手打也。",
    "X41n0730_008:0444b03": "拽與曳同。牽也。",
    "X41n0730_008:0444b04": "輿兩手對舉之車。又轎。謂肩輿。",
    "X41n0730_008:0444b05": "冒音帽。犯也。",
    "X41n0730_008:0444b06": "羺耨平聲。羺[羊*兒]胡羊。[羊*兒]音倪。",
    "X41n0730_008:0444b07": "阿修羅華言非天。以其果報最勝。隣次諸天而",
    "X41n0730_008:0444b08": "非天。有四種。謂卵胎濕化所生故。",
    "X41n0730_008:0444b09": "淼音藐。大水也。",
    "X41n0730_008:0444b10": "禦音御。止也。拒也。",
    "X41n0730_008:0444b11": "赩音虩。大赤。",
    "X41n0730_008:0444b12": "赫亨入聲。明盛貌。又赫赫高明顯盛貌。",
    "X41n0730_008:0444b13": "僭尖去聲。假也。又僭越也。",
    "X41n0730_008:0444b14": "鄙音彼。薄也。",
    "X41n0730_008:0444b15": "捷疾也。",
    "X41n0730_008:0444b16": "御治也。",
    "X41n0730_008:0444b17": "險脇上聲。凡不可犯者皆險。",
    "X41n0730_008:0444b18": "抵音邸。至也。",
    "X41n0730_008:0444b19": "犛音茅。牛尾可為旌旄。旌音精。旄音毛。析羽為",
    "X41n0730_008:0444b20": "旌。謂分析鳥羽。為之竿頭。則綴以旄。牛尾也。旄首",
    "X41n0730_008:0444b21": "所以精進士卒也。天子旌高九仞。諸候七仞大夫",
    "X41n0730_008:0444b22": "五仞也。",
    "X41n0730_008:0444b23": "擬音蟻。揣度也。"
}