{
    "X72n1428_001:0128a02": "還丹一粒。點鐵成金。至理一言。轉凡為聖焉。惟以",
    "X72n1428_001:0128a03": "自得老衲者。受金衣於宏智古佛。執話柄於淨慈堂",
    "X72n1428_001:0128a04": "上矣。可謂眾星之一輪。萬品之孤器也。龜筮者支於",
    "X72n1428_001:0128a05": "洞上春色。藻鑑者懸於竺土正續哉。水隨方圓。道合",
    "X72n1428_001:0128a06": "凡聖。冀見之書者知是小補。非所諧廣信者也。鳳麟",
    "X72n1428_001:0128a07": "居士希玉知溫州之日。方見斯奇錄。恭表信趣。萬壽",
    "X72n1428_001:0128a08": "主簪溪所述最堪報附法之恩。寔是妙奇也。不可輕。",
    "X72n1428_001:0128a09": "敬書之。",
    "X72n1428_001:0128a10": "荊玉驪珠。華語金言。知之謂賢。執之曰聖。然又此集",
    "X72n1428_001:0128a11": "其語最希有也。妙明田地[門@為]親口顯金章。靈源做處",
    "X72n1428_001:0128a12": "磨珠文挑清光。愚於弊室拜讀。璵在[王*桑]盤燦爛。或明",
    "X72n1428_001:0128a13": "也暗。真燈自無明暗。或清也濁。性水本沒清濁。方信",
    "X72n1428_001:0128a14": "道一言難報萬年恩。三世易諳千古心。余摝於拙句。",
    "X72n1428_001:0128a15": "苟題于其初。",
    "X72n1428_001:0128a16": "住靈隱傳祖比丘東谷妙光謹而敘",
    "X72n1428_001:0128a19": "胡文狀書秘讀序　四十八章圖",
    "X72n1428_001:0128a20": "大唐有仁者。其姓者祐遠大夫孫子也。然分古章言",
    "X72n1428_001:0128a21": "而此舉。今讀文實是奇賢也。依於用書之類。觀於改",
    "X72n1428_001:0128a22": "玉點。其旨甚玄微也焉。咸通年之春於鼎州小梅園",
    "X72n1428_001:0128a23": "撰之四十八章圖。題其始者乎。",
    "X72n1428_001:0128a24": "清子　芳金士　集",
    "X72n1428_001:0128b01": "　上(高也登也仰也猛也霄也貴也)　中(當也明也空也朗也)",
    "X72n1428_001:0128b02": "　下(深也低也含也探也蹈也)　雪(寒也清也極也洗也白也冬也)",
    "X72n1428_001:0128b03": "　火(暖也熾也猛也燃也)　奇(佛也力也精也新也珍也)",
    "X72n1428_001:0128b04": "　妙(底也極也始也少也喜也深也)　同(深也空也逢也一也)",
    "X72n1428_001:0128b05": "　異(西也夜也極也烏也漆也)　白(冬也雪也露也清也)",
    "X72n1428_001:0128b06": "　成(別也精也代也見也)　合(逢也盡也叶也空也到也)",
    "X72n1428_001:0128b07": "　失(空也妄也無也卒也棟也)　清(寒也洗也一也潔也水也)",
    "X72n1428_001:0128b08": "　淨(寒也漱也濯也明也)　旁(潛也遠也知也因也)",
    "X72n1428_001:0128b09": "　高(忙也穹也峻也君也貴也)　低(深也小也[(白-日+田)/廾]也谷也)",
    "X72n1428_001:0128b10": "　草(青也萌也多也攴也)　木(萌也多也起也惠也藩也)",
    "X72n1428_001:0128b11": "　內(藏也入也袍也深也宿也)　外(露也出也旁也淺也)",
    "X72n1428_001:0128b12": "　出(吐也破也至也來也露也)　入(含也吞也暗也去也)",
    "X72n1428_001:0128b13": "　海(深也寬也遠也澄也)　山(高也堅也藏也視也靜也)",
    "X72n1428_001:0128b14": "　日(暖也明也照也輝也)　月(寒也普也夜也沾也)",
    "X72n1428_001:0128b15": "　晝(明也白也淨也知也)　夜(暗也燭也曇也忘也)",
    "X72n1428_001:0128b16": "　別(隔也皈也崇也)　青(春也新也惠也少也)",
    "X72n1428_001:0128b17": "　黃(秋也極也變也走也)　赤(夏也熱也血也紅也)",
    "X72n1428_001:0128b18": "　春(始也生也花也)　夏(熱也次也綠也長也)",
    "X72n1428_001:0128b19": "　秋(收也愁也懶也走也)　冬(藏也極也冷也〔空〕也)",
    "X72n1428_001:0128b20": "　笑(春也花也開也話也)　哭(愁也秋也落也紅也)",
    "X72n1428_001:0128b21": "　一(專也多也始也含也)　二(次也隔也餘也分也續也)",
    "X72n1428_001:0128b22": "　九(末也周也多也至也)　十(足也極也到也合也)",
    "X72n1428_001:0128b23": "　精(極也清也正也委也)　釋(解也活也寬也)",
    "X72n1428_001:0128b24": "　迦(佛也勝也稀也奇也)",
    "X72n1428_001:0128c03": "靈竺淨慈自得禪師錄卷第一",
    "X72n1428_001:0128c04": "(并石霜明總禪師下語寄言)",
    "X72n1428_001:0128c06": "住萬壽小師比丘簪谿了廣　編",
    "X72n1428_001:0128c07": "歲旦上堂。舉拂子曰。天篷水清。海船遙浮。山橈士高。",
    "X72n1428_001:0128c08": "河澤窮妙。正與麼。尅具眼漢何處在。良久曰。夜鶴夢",
    "X72n1428_001:0128c09": "清鯨觜冷。晝梟氣動鷂羽稀。且道新年頭還有消息",
    "X72n1428_001:0128c10": "也無。掛拂子曰。看看。石花富貴草精神。",
    "X72n1428_001:0128c11": "石霜總曰。見日月為什麼天篷水清海船遙浮。九",
    "X72n1428_001:0128c12": "天為篷。四海為船。露露堂堂。山橈士高河澤窮妙。",
    "X72n1428_001:0128c13": "萬山為橈。千河為澤。士高也一超直入。窮妙也位",
    "X72n1428_001:0128c14": "裡了然。正與麼尅。君臣道合。具眼漢何處在。密處",
    "X72n1428_001:0128c15": "開豁眼見得麼。良久曰。從來無人會。夜鶴夢清鯨",
    "X72n1428_001:0128c16": "觜冷。正變成偏偏未偏。晝梟氣動鷂羽稀。理轉成",
    "X72n1428_001:0128c17": "事事未事。雖然如是。知音少。且道新年頭還有消",
    "X72n1428_001:0128c18": "息麼否。古事變色。今事得新。百花富貴草精神。又",
    "X72n1428_001:0128c19": "如何。這箇是活句。",
    "X72n1428_001:0128c20": "同小參曰。山上欄外。水下檻前。夜兔光雪。晝烏輝火。",
    "X72n1428_001:0128c21": "黃頭出妙。淨名入玄。胡僧印心。盧公傳衣。張三野曲。",
    "X72n1428_001:0128c22": "李四樵歌。船動碧波。海浸孤天。畢竟而有。恁麼履踐。",
    "X72n1428_001:0128c23": "者麼一喝曰。三段不同。",
    "X72n1428_001:0128c24": "霜曰。山上欄外。水下檻前。夜兔光雪。晝烏氣火。以",
    "X72n1428_001:0129a01": "此四句曉一佛未出世。一祖未出興前事矣。黃頭",
    "X72n1428_001:0129a02": "出妙。淨名入玄。胡僧印心。盧公傳衣。以此四句曉",
    "X72n1428_001:0129a03": "諸佛出世。諸祖西來底事矣。張三野曲。李四樵歌。",
    "X72n1428_001:0129a04": "船動碧波。海浸孤天。以此四句曉備頭陀乘本船。",
    "X72n1428_001:0129a05": "垂絲把釣竿。三段不同。本分衲僧須參究。",
    "X72n1428_001:0129a06": "正月十五日上堂曰。陬月今朝三五風。嶺頭雪氣縛",
    "X72n1428_001:0129a07": "寒松。不知枯木得胡信。含玉靈花春夢中。瑞鳥飛來",
    "X72n1428_001:0129a08": "千萬峯。祥魚行過二三眾。紛然相見主人眼。歷歷雙",
    "X72n1428_001:0129a09": "眸處處通。",
    "X72n1428_001:0129a10": "霜曰。豁開千手眼得三明六通。信手拈來無不可",
    "X72n1428_001:0129a11": "可。恣心辨取無不妙妙。此上堂一落索。應見今時",
    "X72n1428_001:0129a12": "偏正回互。",
    "X72n1428_001:0129a13": "同小參曰。春風吹夜閣。梅香滿衣襟。是什麼人恩力。",
    "X72n1428_001:0129a14": "朧明夜渡月。飄泊嶺岑猿。是阿誰者活計。絕却千差",
    "X72n1428_001:0129a15": "之岐路。及盡一朝之風月。是佛祖分上也無。試請斷",
    "X72n1428_001:0129a16": "看。",
    "X72n1428_001:0129a17": "霜曰。尋人不覺挹泥水。向日方知接暖氣。是什麼",
    "X72n1428_001:0129a18": "人恩力。瑕生玉。鋒露劒。是阿誰者活計。屈己徇人。",
    "X72n1428_001:0129a19": "壓良成賤。是佛祖分上也無。天高而不仰。地厚而",
    "X72n1428_001:0129a20": "不蹈。雖然。不具此眼焉分真偽。",
    "X72n1428_001:0129a21": "二月朔日上堂曰。如月今朝一日晨。風光破玉百花",
    "X72n1428_001:0129a22": "新。西來本祖再來也。萬岳千峯皆是親。正當恁麼時。",
    "X72n1428_001:0129a23": "喚作祖師意也不可。喚作春景意也不可。且道喚作",
    "X72n1428_001:0129a24": "什麼意。舉拂子曰。點。",
    "X72n1428_001:0129b01": "霜曰。春花依舊萬年春。芳操著新一朵芳。明明百",
    "X72n1428_001:0129b02": "草頭。歷歷祖師意。喚作草即是。喚作祖即是。末後",
    "X72n1428_001:0129b03": "一點無人會。",
    "X72n1428_001:0129b04": "同小參曰。鞭子盜春。野梅吐玉。今時一路。滿洲歷歷。",
    "X72n1428_001:0129b05": "劫外奇道。到者還稀。幸著夜間。蹈過妙道。別將深心",
    "X72n1428_001:0129b06": "來與你相見。若不然。是什麼椀脫丘。",
    "X72n1428_001:0129b07": "霜曰。最初以曉人人作用處處風塵。是何用處。意",
    "X72n1428_001:0129b08": "在那裡。最末以曉人人真歸佛佛本源。是什麼機",
    "X72n1428_001:0129b09": "用。意在何處。若於古今中間撥得轉。斡得開。天下",
    "X72n1428_001:0129b10": "人不奈何。且於此又作麼生。若不然。是什麼椀脫",
    "X72n1428_001:0129b11": "丘。",
    "X72n1428_001:0129b12": "二月望日佛涅槃上堂曰。竺土之大仙。今日告涅槃。",
    "X72n1428_001:0129b13": "鶴林之米子。當下得枯偏。且道是同是別。四木有相",
    "X72n1428_001:0129b14": "身。如來丈六軀。四木無相身。如來一實見。時人見滅。",
    "X72n1428_001:0129b15": "山僧見生。時人見生。山僧見死。於此中間有不生不",
    "X72n1428_001:0129b16": "滅理。遂大覺對飲光。自棺中出雙趺。是什麼心印妙",
    "X72n1428_001:0129b17": "文。",
    "X72n1428_001:0129b18": "霜曰。大仙釋迦文。曾不示寂滅。獨於米子間。以寂",
    "X72n1428_001:0129b19": "滅為樂。盖是弄米字是八木也。如來以此八木雙",
    "X72n1428_001:0129b20": "樹明成住壞空。且道中間事如何。心印妙文一點",
    "X72n1428_001:0129b21": "用不得。知有底人試驗看。",
    "X72n1428_001:0129b22": "同小參曰。看看。鷲嶺一會儼然而未散也。看看淨慈",
    "X72n1428_001:0129b23": "雲眾巍然而不亂。且道因何當時如來入空穴。因甚",
    "X72n1428_001:0129b24": "山僧上虗堂。畢竟而老倒不少。諸人到涅槃堂裡如",
    "X72n1428_001:0129c01": "何提撕。記得新豐和尚臨末後問僧曰。離此殻漏子",
    "X72n1428_001:0129c02": "何處與吾相見。僧無對。空座乃新豐和尚示偈曰。學",
    "X72n1428_001:0129c03": "者恒沙無一悟。過在佗討舌頭路。欲得忘形泯蹤跡。",
    "X72n1428_001:0129c04": "努力慇懃空裡步。如此語如何行李。良久曰。叱。唯佛",
    "X72n1428_001:0129c05": "與佛。展開兩手曰。乃能究盡。",
    "X72n1428_001:0129c06": "霜曰。靈山一會何人得見。南山雲幕幕。淨慈雲眾",
    "X72n1428_001:0129c07": "誰人得知。北澗水淺淺。山河大地甚處得來。自得",
    "X72n1428_001:0129c08": "老衲至。末後不免一場快笑。爭奈對眾揚家醜。良",
    "X72n1428_001:0129c09": "久曰。展手是什麼心行。莫原愁意新愁殺人。",
    "X72n1428_001:0129c10": "三月旦上堂曰。花月今朝朔旭前。桂輪普轉滿天邊。",
    "X72n1428_001:0129c11": "枝花馥郁清香在。烏鵲從來同夜蟾。出世也。慧日照",
    "X72n1428_001:0129c12": "世間。宣說也。廣開甘露門。卓主丈一下曰。烏机重重",
    "X72n1428_001:0129c13": "縛。鶉衣寸寸針。",
    "X72n1428_001:0129c14": "霜曰。何故以明旭比夜蟾。譬如人人雙眼。天上日",
    "X72n1428_001:0129c15": "月。地下草木。皆是法王作用也。不見道森羅萬象",
    "X72n1428_001:0129c16": "古佛家風。碧落清霄道人活計。",
    "X72n1428_001:0129c17": "同小參曰。妙明田地密密而絕待對。靈源做處了了",
    "X72n1428_001:0129c18": "而離色象。衲僧作用歷歷而作活計。迷趣三昧芸芸",
    "X72n1428_001:0129c19": "而無了期。畢竟而埋却一坑時。向什麼處安身立命",
    "X72n1428_001:0129c20": "去。良久曰。十年不得歸。忘却來時路。",
    "X72n1428_001:0129c21": "霜曰。如何是妙明明妙。千聖也不携。如何是靈源",
    "X72n1428_001:0129c22": "源靈。諸聖坐底堂。如何是衲僧作用。竪拂拈槌眼。",
    "X72n1428_001:0129c23": "如何是迷趣三昧。好雨好晴意。且道如何是埋却",
    "X72n1428_001:0129c24": "一坑底事。渡頭日暮客呼船。江上天明人出屋。畢",
    "X72n1428_001:0130a01": "竟猶帶此風流在。",
    "X72n1428_001:0130a02": "三月望日上堂曰。花落秦川流水香。雨清荷玉妙珠",
    "X72n1428_001:0130a03": "藏。祇麼堂堂消息子。見來一點不相當。靜夜鐘聲樓",
    "X72n1428_001:0130a04": "上冷。殘春岑色付紅陽。好是滿堂孤峻處。不知人世",
    "X72n1428_001:0130a05": "見金章。",
    "X72n1428_001:0130a06": "霜曰。驀頭兩句應節花語也。次兩句不落前頭花",
    "X72n1428_001:0130a07": "語。次兩句靜夜鐘聲殘春岑色。這時節有誰會。次",
    "X72n1428_001:0130a08": "兩句雖滿堂高峻。此景曾人不知徒品句咬吟。且",
    "X72n1428_001:0130a09": "道誰是得者。",
    "X72n1428_001:0130a10": "同小參曰。桃紅李白落空墀。天碧地青懸錦機。雲鶴",
    "X72n1428_001:0130a11": "出籠過鳥道。飽參密旨不傳時。縱恁麼履踐去。未是",
    "X72n1428_001:0130a12": "衲僧做處。畢竟歸家貧時如何。酒肆人間世。金臺日",
    "X72n1428_001:0130a13": "暮雲。",
    "X72n1428_001:0130a14": "霜曰。桃紅李白落空墀。破色皈空去。天碧地青懸",
    "X72n1428_001:0130a15": "錦機。朗空圓性時。雲鶴出籠過鳥道。月落澄潭空。",
    "X72n1428_001:0130a16": "飽參密旨不傳時。落處深幽處。且道皈家貧時如",
    "X72n1428_001:0130a17": "何。自位中出頭來。載天笠子蹈地草鞋。將謂新年",
    "X72n1428_001:0130a18": "路。本是破家夢。",
    "X72n1428_001:0130a19": "四月一日上堂曰。余月今朝初一日。滿山綠樹影青",
    "X72n1428_001:0130a20": "青。異苗繁茂只斯是。大地全分畫不成。記得古德山",
    "X72n1428_001:0130a21": "居偈曰。學道先須學貧。學貧後道方親。貧道元無一",
    "X72n1428_001:0130a22": "物。般般受用又新。且道古人向何處容身。須知山河",
    "X72n1428_001:0130a23": "大地伊披毛戴角。遂舉拂子曰。看看。喚什麼為分外。",
    "X72n1428_001:0130a24": "霜曰。山河大地受用三昧。自甚處得箇消息來。既",
    "X72n1428_001:0130b01": "是無一物。為甚般般新。既是無分外。為甚道看。故",
    "X72n1428_001:0130b02": "曰。一字不說懸河辯。",
    "X72n1428_001:0130b03": "同小參曰。千山鬱密處。凉飄洗夏熱。今日正當眼。利",
    "X72n1428_001:0130b04": "劒是鑌鐵。誰道混底是妄執。山僧曰。妄想是真境。故",
    "X72n1428_001:0130b05": "經曰。居一切時不起妄念。於諸妄心亦不息滅。住妄",
    "X72n1428_001:0130b06": "想境不加了知。於無了知不辨真實。如恁麼履踐又",
    "X72n1428_001:0130b07": "如何。良久曰。性自平等。無平等者。",
    "X72n1428_001:0130b08": "霜曰。我聖師遊五天。妙士開一實知見。便引枝牽",
    "X72n1428_001:0130b09": "蔓。若不出世爭解有這箇消息。畢竟而如何。是法",
    "X72n1428_001:0130b10": "住法位。世間相常住。",
    "X72n1428_001:0130b11": "四月安居結夏上堂曰。禁足護生曲直中。安居收念",
    "X72n1428_001:0130b12": "又機杇。一爐香氣香滿室。黃面老師弄拙巧。雖然與",
    "X72n1428_001:0130b13": "麼。實到此田地始得。今日與諸人說話看。亂不生一",
    "X72n1428_001:0130b14": "念。即是安居收念。拙不行外路。方是禁足護生。外路",
    "X72n1428_001:0130b15": "既不行。天山地谷皆妙界。一念纔不生。心識意情悉",
    "X72n1428_001:0130b16": "玄處。縱透得此關也未慶快。且道取什麼為是。便提",
    "X72n1428_001:0130b17": "起坐具曰。看看。山河大地變作金毛獅子。化成玉牙",
    "X72n1428_001:0130b18": "象王。乃擲下坐具而喝一喝曰。用何建立法門。",
    "X72n1428_001:0130b19": "霜曰。天地布祥。山河鋪瑞。不妨安居禁足。既是一",
    "X72n1428_001:0130b20": "坐具變作金獅子玉象王。須是奇特。就中末後一",
    "X72n1428_001:0130b21": "喝擲下坐具。意在何處。一喝曰。是什麼。",
    "X72n1428_001:0130b22": "同小參曰。天橋橫海上。石人走玉階。玄源歌。孰得唱。",
    "X72n1428_001:0130b23": "妙唱奇。豈得知。且道令誰識也。鐵牛破夢閑田裡。玉",
    "X72n1428_001:0130b24": "馬著鞭渥洼表。從斯出頭今時之用。七通八達處處",
    "X72n1428_001:0130c01": "分曉。",
    "X72n1428_001:0130c02": "霜曰。天橋橫海上。通古貫今之橋。石人走玉階。一",
    "X72n1428_001:0130c03": "入真到之機。玄源歌孰得唱。位裡消息說向誰。妙",
    "X72n1428_001:0130c04": "唱奇豈得知。澄潭深處始看魚。且道令誰識。傍也",
    "X72n1428_001:0130c05": "角毛完然矣。鐵牛破夢時。耕破劫空田地來。玉馬",
    "X72n1428_001:0130c06": "著鞭時。走過滿洲斡生來。七通八達時。方是處處",
    "X72n1428_001:0130c07": "分曉。在彼同彼在此同此。彼此混融而時時得妙。",
    "X72n1428_001:0130c08": "且道是誰分上事。",
    "X72n1428_001:0130c09": "五月初一日上堂曰。皐月今朝初旭光。玉輝破暗露",
    "X72n1428_001:0130c10": "堂堂。日日分明久遠事。威音那畔是時祥。或去天外",
    "X72n1428_001:0130c11": "萬年之松下。或來雲中千古之江上。或芬芸而塵中",
    "X72n1428_001:0130c12": "轉身。或峭措而光裡運步。畢竟而天上天下無不伊",
    "X72n1428_001:0130c13": "三昧。且道是承誰恩力。",
    "X72n1428_001:0130c14": "霜曰。有時觀彼久遠猶如今日。有時通身及盡去。",
    "X72n1428_001:0130c15": "全體忘性。到依俙移步蘆江晚。髣髴出機古岳前。",
    "X72n1428_001:0130c16": "須知二六時中。全承他扶持。全露自勢力。",
    "X72n1428_001:0130c17": "同小參曰。孤山梅雨。汾汾沄沄。熟菓落地。杜鵑啼枝。",
    "X72n1428_001:0130c18": "凉風吹來。水晶簾動。山僧對眾舉是閑言語。道流如",
    "X72n1428_001:0130c19": "何聞得。若將耳自見聞終難話。若以言思卜度自屈",
    "X72n1428_001:0130c20": "己。且道因甚如是。縱是黃面瞿曇碧眼胡僧難辨別。",
    "X72n1428_001:0130c21": "具眼者自看。",
    "X72n1428_001:0130c22": "霜曰。佛未出世早是有箇消息。祖未西來從古有",
    "X72n1428_001:0130c23": "妙訣在。佛祖未出以前猶有箇妙義。何況出興出",
    "X72n1428_001:0130c24": "來又闕之耶。且道是什麼道理。現成公案。大難大",
    "X72n1428_001:0131a01": "難。",
    "X72n1428_001:0131a02": "五月半蟾上堂曰。君看五月半旬颸。山上雪花滿地",
    "X72n1428_001:0131a03": "飛。烏鷄昨夜入雲外。鷺鶴今朝出紫微。木馬聲聲嘶",
    "X72n1428_001:0131a04": "北風。金鵝口口啼南枝。石翁氣瘦運步斷。玉士情豐",
    "X72n1428_001:0131a05": "竪拳稀。",
    "X72n1428_001:0131a06": "霜曰。作家若不具如是眼目。何處辨來風之端的。",
    "X72n1428_001:0131a07": "是用格外之機。還佗物表之人。貧道重下注脚。早",
    "X72n1428_001:0131a08": "是成利害。且畢竟如何。騎虎穿市過。把火去盜猪。",
    "X72n1428_001:0131a09": "同小參曰。山僧今朝下八句語。諸人各各如何會取。",
    "X72n1428_001:0131a10": "今宵不免重添卑句。且道與今朝是同是別。拈主丈",
    "X72n1428_001:0131a11": "擲下階前曰。佗家自有通霄路。何用從容求別路。巍",
    "X72n1428_001:0131a12": "巍絕頂落潭底。峭峭家風吹滿路。是四句之語。滿堂",
    "X72n1428_001:0131a13": "雲眾各請次後語。若不然。歸堂打睡看。",
    "X72n1428_001:0131a14": "霜曰。用晨參暮請為什麼。句句道著更無分外。雖",
    "X72n1428_001:0131a15": "然土上加泥玉上加珠。等閑有四句以續尊韻。諸",
    "X72n1428_001:0131a16": "人如何。一仞烏藤乾坤外。千尺釣絲著魚路。正偏",
    "X72n1428_001:0131a17": "回互又不要。狂笛吹入樵子路。",
    "X72n1428_001:0131a18": "六月安居半夏上堂曰。且月今朝半夏辰。修行道者",
    "X72n1428_001:0131a19": "有踈親。明頭合暗賓中主。暗裡含明主中賓。暗暗未",
    "X72n1428_001:0131a20": "明位裡真。明明不暗目前人。畢竟會取又什物。看看",
    "X72n1428_001:0131a21": "崢嶸一角麟。記得宏智古佛陞座曰。妙存湛湛而不",
    "X72n1428_001:0131a22": "有。真照靈靈而不無。更於其間而退步而看。白雲斷",
    "X72n1428_001:0131a23": "處青山瘦。諸人者如何得恁麼行李去。寂滅真功元",
    "X72n1428_001:0131a24": "無體。無功妙旨太深深。同中有異麤中細。異中有同",
    "X72n1428_001:0131b01": "念裡心。",
    "X72n1428_001:0131b02": "霜曰。光陰可惜。日月如箭。寸心莫忘。佛祖似流。去",
    "X72n1428_001:0131b03": "聖時遙。來凶處盛也。須發明此事。佛法無異轍。只",
    "X72n1428_001:0131b04": "隨人好處。上根妙器者一發而便轉。句句吐却向",
    "X72n1428_001:0131b05": "上之勝句妙句。中根好機者麤中辨細細中分麤。",
    "X72n1428_001:0131b06": "合取父母成生口。開千聖示宣門。下根志念者凡",
    "X72n1428_001:0131b07": "中知聖想裡收心。單單屈膝時時盡妄。畢竟會取",
    "X72n1428_001:0131b08": "又何物。看看崢嶸一角麟。",
    "X72n1428_001:0131b09": "同小參曰。夜間洗熱凉飄飄。六月皎然滿天雪。青林",
    "X72n1428_001:0131b10": "日晚人歸宅。紅谷天明客喚月。一塵入正受。皓皓而",
    "X72n1428_001:0131b11": "向如幻三昧之中。諸塵三昧起。歷歷而得分身三昧",
    "X72n1428_001:0131b12": "之事也。百千法門。萬億妙義。與吾拈來一星事看。若",
    "X72n1428_001:0131b13": "不悉辨。浪破鋪席漢。",
    "X72n1428_001:0131b14": "霜曰。最初兩句法身一位之樣子。次一作到密處",
    "X72n1428_001:0131b15": "底模範也。次一結。又歸半途寄宿蘆江謂之向如",
    "X72n1428_001:0131b16": "幻三昧中。從此相隨來而事事無碍謂之得分身",
    "X72n1428_001:0131b17": "三昧事。且道什麼物恁麼得自由。與我道看。若不",
    "X72n1428_001:0131b18": "然。浪破鋪席漢。暫時作箇茶話。聞即聞。飄飄出岫",
    "X72n1428_001:0131b19": "雲。濯濯洗澗月。",
    "X72n1428_001:0131b20": "六月三五上堂曰。玉機轉側金堂冷。石室斜開鐵戶",
    "X72n1428_001:0131b21": "明。木雞喚月壺天曉。泥牛吼花客游城。正當恁麼時。",
    "X72n1428_001:0131b22": "青山無心隣白雲。白馬無鞭出蘆花。路不舊道。人不",
    "X72n1428_001:0131b23": "忘家。儼爾歸來便作水牯牛。角毛頑然。江上之[彳*事]鋤。",
    "X72n1428_001:0131b24": "犁。山下罷耕步。須知真實是沙門行履處。然後隨類",
    "X72n1428_001:0131c01": "不墮。隨色不礙。今時衲僧當恁麼參究。",
    "X72n1428_001:0131c02": "霜曰。初下一鉷位裡得妙纔轉身。二下一作從此",
    "X72n1428_001:0131c03": "渡線無鼻之針半路未得機。三轉妙旨再著天明",
    "X72n1428_001:0131c04": "又告胡信。四範玄句寄宿於蘆江來。又破篷[(箇-古+夕)/心]夢",
    "X72n1428_001:0131c05": "暫時得機少音容。是從淵源澄照之底。能發光能",
    "X72n1428_001:0131c06": "出應。歷歷諸塵愕然而不遺。若能如是體得將去。",
    "X72n1428_001:0131c07": "東家作馬西家作驢也不妨。且道是孰分上事。",
    "X72n1428_001:0131c08": "同小參曰。諸佛出身處。東山水上行。宸閨埀玉簾。雲",
    "X72n1428_001:0131c09": "榻擁天青。三冬之白雪。九夏之綠樹。新見凉水。重增",
    "X72n1428_001:0131c10": "寒氷。安居同眾。禁足護生。早來晚去。若知這箇消息",
    "X72n1428_001:0131c11": "子。橫行天下。脚蹈實地。若未然。東來西去漢。",
    "X72n1428_001:0131c12": "霜曰。五須彌山。二鐵圍峯。大鵬翔九天。飛龍躍海",
    "X72n1428_001:0131c13": "外。記得僧問雲門。如何是諸佛出身處。門曰東山",
    "X72n1428_001:0131c14": "水上行。僧曰如何得會。門打一拳曰是什麼。此攔",
    "X72n1428_001:0131c15": "問一答與這箇垂語宛如爺子阿母。畢竟而如何",
    "X72n1428_001:0131c16": "履踐蹋去。貧道驀頭下四句語。是正是偏。眾中逸",
    "X72n1428_001:0131c17": "角者試斷看。",
    "X72n1428_001:0131c18": "七月日出上堂曰。相月今朝日氣旭。梧桐一葉落金",
    "X72n1428_001:0131c19": "風。秋聲瀟索黃文玉。山上滿天愁殺中。目前機用無",
    "X72n1428_001:0131c20": "分外。那裡妙章絕萬工。破夢蝶魂飛大空。失船釣客",
    "X72n1428_001:0131c21": "艤孤篷。胡文新送北來鴻。鄉信始見佗日功。舊山山",
    "X72n1428_001:0131c22": "轉月明後。歸路悠悠玉[王*蒙]瓏。",
    "X72n1428_001:0131c23": "霜曰。大凡驀始四句曉今時作用。次四句曉位中",
    "X72n1428_001:0131c24": "宛轉旁參。次數章各含妙帶玄。自異中怱同。自同",
    "X72n1428_001:0132a01": "中怱混也。難話處密通消息。難透時潛舒異彩。大",
    "X72n1428_001:0132a02": "槩參禪只要到恁麼歸處耳。",
    "X72n1428_001:0132a03": "同小參曰。金氣黃楓半葉紅。晚來漁客倚青松。多多",
    "X72n1428_001:0132a04": "動夢夜凉路。處處偷光午月峰。長安萬里景。大陽千",
    "X72n1428_001:0132a05": "里道。大悲閣前是鼎州。黃鶴樓前鸚鵡洲。下座而曰。",
    "X72n1428_001:0132a06": "超方者委。",
    "X72n1428_001:0132a07": "霜曰。先師甚用箇話底。四時所關機也。無若於語",
    "X72n1428_001:0132a08": "上見取只是閑言語。若也言外覓取。又是非本心。",
    "X72n1428_001:0132a09": "若於中間會取。實是野狐精。畢竟頭尾相應一句",
    "X72n1428_001:0132a10": "子有也未。月冷空當午。松寒露滿襟。",
    "X72n1428_001:0132a11": "七月安居解夏上堂曰。殺氣到來黃葉秋。梧桐老冷",
    "X72n1428_001:0132a12": "隨河流。人間天上無分曉。從古至今誰得酧。恁麼辯",
    "X72n1428_001:0132a13": "得尚帶滯留。別得一路正絕蹤由。畢竟有與麼履蹋",
    "X72n1428_001:0132a14": "者乎。自撫掌曰。來也來也。坐臥經行東勝身洲。便下",
    "X72n1428_001:0132a15": "座揖曰。謝雲眾。九旬久立。珍重珍重。",
    "X72n1428_001:0132a16": "霜曰。前頭四句以出世之中不出世。故洞山曰。大",
    "X72n1428_001:0132a17": "陽門下日日三秋。後頭四句以不出世之中出世。",
    "X72n1428_001:0132a18": "故洞山曰。明月堂前時時九夏。且道來也來也又",
    "X72n1428_001:0132a19": "如何。內外虗廓法界一如。故曰坐臥經行東勝身",
    "X72n1428_001:0132a20": "洲。是此大人之相矣。",
    "X72n1428_001:0132a21": "同小參曰。天外氣寒。家風自枯。青山運步則石女生",
    "X72n1428_001:0132a22": "兒。木人回氣則鐵漢破夢。月影轉光則日輪正出輝。",
    "X72n1428_001:0132a23": "欄外鬱密而香林在。嶺上凄凉而月正清。是箇好時",
    "X72n1428_001:0132a24": "節。諸人還會麼。能為萬象主。逐四時不凋。",
    "X72n1428_001:0132b01": "霜曰。天外氣寒家風自枯。唯獨自明了。青山運步",
    "X72n1428_001:0132b02": "則石女生兒。混沌生一氣而內轉功。木人回氣則",
    "X72n1428_001:0132b03": "鐵漢破夢。月影轉光則日輪出輝。相隨來也。不妨",
    "X72n1428_001:0132b04": "如是得來。尚有氣息在。何故嘯月窓吟風軒。猶曰",
    "X72n1428_001:0132b05": "能為萬象主逐四時不凋。如山僧不然。曾不露混",
    "X72n1428_001:0132b06": "融機。正是飲茶談笑。",
    "X72n1428_001:0132b07": "八月吉日上堂曰。佛未出世。祖未西來。早是妙法。直",
    "X72n1428_001:0132b08": "是玄談。何用出世爭論西來。天邊之月睲睲而浸海",
    "X72n1428_001:0132b09": "底之波。嶺上之松飄飄而驚澄潭之龍。高山峻峻而",
    "X72n1428_001:0132b10": "聳雲外。低谷深深而冷澤中。這箇消息。縱是靈山調",
    "X72n1428_001:0132b11": "御定林種族。提携不起。山僧為甚得恁麼。良久曰。恐",
    "X72n1428_001:0132b12": "是平地之波濤付壯月。",
    "X72n1428_001:0132b13": "霜曰。未審佛祖未生前有誰得。恁麼見得。恐是壓",
    "X72n1428_001:0132b14": "良成賤依勢欺人。既是靈山定林共不傳。先衲依",
    "X72n1428_001:0132b15": "誰致得。即今不免兼身在內。雖然與麼。諸人者要",
    "X72n1428_001:0132b16": "會麼。皎玉無瑕。彫文喪德。",
    "X72n1428_001:0132b17": "同小參曰。仲秋有月合浦生珠。草芊有露陰兔懷胎。",
    "X72n1428_001:0132b18": "忽有箇漢出來以何試驗。有棒有喝。第二三有句有",
    "X72n1428_001:0132b19": "言七顛倒。拈杖竪拂成摸成[打-丁+羕]。十合曲躬作禮作儀。",
    "X72n1428_001:0132b20": "且道以何辨得。有問便答。開口見膽。八通九達。不露",
    "X72n1428_001:0132b21": "針鋒。",
    "X72n1428_001:0132b22": "霜曰。水以杖試。玉以火試。人世以語驗取。衲僧以",
    "X72n1428_001:0132b23": "何驗取。打禪床曰。夜間珍重。",
    "X72n1428_001:0132b24": "八月半旬上堂曰。壯月今朝半月明。上來衲子眼睲",
    "X72n1428_001:0132c01": "睲。難瞞眾眼病堂尅。何用洞家兒子情。雖然與麼。誰",
    "X72n1428_001:0132c02": "是活眼睛。試與老僧開雙眸見。若不然。是什麼用處。",
    "X72n1428_001:0132c03": "霜曰。參禪學悟漢如麻似粟作群作隊。未審箇中",
    "X72n1428_001:0132c04": "有久參上士麼。出來豁開自己活眼睛。照破四天",
    "X72n1428_001:0132c05": "下去也。雖然恁麼。龍蛇易辨。衲子難瞞。心如氷雪。",
    "X72n1428_001:0132c06": "寒透骨寒。若不然。是什麼用處。",
    "X72n1428_001:0132c07": "同小參曰。傳家清白字字廓脫。玉袋金針鋒鋒通達。",
    "X72n1428_001:0132c08": "今夜一輪月。千山萬派流。不覺劫壺鐵。巍然沒去留。",
    "X72n1428_001:0132c09": "正恁麼時。是又得。非又得。好惡取捨共得。畢竟如何。",
    "X72n1428_001:0132c10": "良久曰。水天相混處。萬里合同秋。",
    "X72n1428_001:0132c11": "霜曰。傳家清白曰葢是指雪曲。僧問新豐如何是",
    "X72n1428_001:0132c12": "雪曲。豐曰清白十分處。以吟不功時。為甚字字廓",
    "X72n1428_001:0132c13": "脫。褒讚先師妙語義也。玉袋金針鋒鋒通達。此四",
    "X72n1428_001:0132c14": "句只是大功一色也。今夜一輪月千山萬派流。不",
    "X72n1428_001:0132c15": "覺劫壺鉄巍然沒去留。此四句正位前一色也。正",
    "X72n1428_001:0132c16": "當恁麼時。是非好惡取捨俱得。此四句今時一色",
    "X72n1428_001:0132c17": "也。畢竟三色俱得時。如水天相混處。萬里合同秋。",
    "X72n1428_001:0132c18": "九月初日上堂曰。玄月今朝白菊辰。含珠天草未開",
    "X72n1428_001:0132c19": "金。重陽九日初陽後。吹起香烟風正新。今日先兼後",
    "X72n1428_001:0132c20": "重陽預話大眾是什麼用處。若至九朝莫道不道。無",
    "X72n1428_001:0132c21": "數菩薩來。老僧這裡開無量法門。時人喚作菊花三",
    "X72n1428_001:0132c22": "昧。三十棒。喚作無數菩薩。三十棒。然後任你携去也。",
    "X72n1428_001:0132c23": "霜曰。論前言後語。為什麼。重陽菊花誰人不知。玄",
    "X72n1428_001:0132c24": "月朔辰何人不明。且道朔辰晚尅不要中間。喚什",
    "X72n1428_001:0133a01": "麼為是不落秋意。道一句看。",
    "X72n1428_001:0133a02": "同小參曰。一段宗要別無途轍。依一如之本源。當千",
    "X72n1428_001:0133a03": "差之會要。黑暗女在前合掌。功德天在後問訊。嬌梵",
    "X72n1428_001:0133a04": "婆提吐舌。舜若多神點頭。畢竟如何。天台五岳。南岳",
    "X72n1428_001:0133a05": "三峯。",
    "X72n1428_001:0133a06": "霜曰。有權有實。示偏示正。有時把鐵作金。有時把",
    "X72n1428_001:0133a07": "石作玉。就中最末一句。無人識矣。",
    "X72n1428_001:0133a08": "九月十五日上堂曰。鐵夫破夢五更前。石人開眼一",
    "X72n1428_001:0133a09": "壺天。木馬過閭風化後。玉虎振威埜渡邊。主人穩坐",
    "X72n1428_001:0133a10": "草堂前。硬翁獨臥萬芊天。三箇胡猻弄錢夜。格外難",
    "X72n1428_001:0133a11": "求宿鶴邊。",
    "X72n1428_001:0133a12": "霜曰。一二以明那時之偏正。三四以明自己之賓",
    "X72n1428_001:0133a13": "主。五六以明今時之體用。那時自己今時三段。皆",
    "X72n1428_001:0133a14": "是物表作略。故曰三箇胡孫弄錢夜。格外難求宿",
    "X72n1428_001:0133a15": "鶴邊。是七八兩句。於中奇特更絕按排。",
    "X72n1428_001:0133a16": "同小參曰。宗門中事古今不藏。凄凄而風隣半空之",
    "X72n1428_001:0133a17": "松。明明而嶺侵高天之月。若於此閑閑得感。了了知",
    "X72n1428_001:0133a18": "時。以報諸聖無上法恩。若於此寂寂不知。寥寥不會。",
    "X72n1428_001:0133a19": "以何開向上關捩蹈毗盧頂[寧*頁]。且道眾中誰人是得者。",
    "X72n1428_001:0133a20": "霜曰。宗門中事歷歷不昧。山河大地全如來。真實",
    "X72n1428_001:0133a21": "知見古今不藏。靈靈不彰。天上人間正如來。一如",
    "X72n1428_001:0133a22": "本體何處得來分外底事。喝一喝曰。直下來也。急",
    "X72n1428_001:0133a23": "著眼看。",
    "X72n1428_001:0133a24": "十月開爐上堂曰。鬼箭南山射石虎。神鋒北岳刺驪",
    "X72n1428_001:0133b01": "龍。好是滿堂霜月夜。寒氷出火舊家風。",
    "X72n1428_001:0133b02": "霜曰。南山北岳是陰陽也。於中間有射石虎刺驪",
    "X72n1428_001:0133b03": "龍底手段。即打禪床曰。百雜碎。霜月裡是功也。舊",
    "X72n1428_001:0133b04": "家風是位也。是又於中間有出火底之眼。即打禪",
    "X72n1428_001:0133b05": "床曰。玉關寒。畢竟是可見。破關透關。",
    "X72n1428_001:0133b06": "同小參曰。陽月今朝初夜間。霜風吹地過金關。今宵",
    "X72n1428_001:0133b07": "分曉開爐火。仁者眉毛燒却寒。記得僧問萬翁。如何",
    "X72n1428_001:0133b08": "是竈火神。翁曰誰得近。僧曰。為甚道竈火神無面皮。",
    "X72n1428_001:0133b09": "唯隨人好處生。翁打一拳曰燒却眉毛也不知。僧作",
    "X72n1428_001:0133b10": "懼勢。這僧以一竈火神欲燒萬翁面目。萬翁潛漱水",
    "X72n1428_001:0133b11": "脉防火。畢竟主賓不覺。共燒却眉毛去也。",
    "X72n1428_001:0133b12": "霜曰。驀頭四句偈。宗門一大事也。即今有人問此",
    "X72n1428_001:0133b13": "偈如何。共燒却眉毛始應得親切。若容擬議。白雲",
    "X72n1428_001:0133b14": "萬里。自展兩掌撫而曰。鑒。",
    "X72n1428_001:0133b15": "十月安居結冬上堂曰。小春霜刃。大家雪機。一堂禪",
    "X72n1428_001:0133b16": "侶。三世結制。時光可惜。歲花不留。自晨至暮。喫飯飲",
    "X72n1428_001:0133b17": "茶。道者一箇無得禪心。從生至老著衣談笑。道流半",
    "X72n1428_001:0133b18": "箇莫知自心。徒勞念情。不識玄旨。苦哉悲矣。貧道孤",
    "X72n1428_001:0133b19": "老。走年難繫。謹勸雲眾一生歸信。遂擲下拄杖曰。看",
    "X72n1428_001:0133b20": "看。又曰。老僧有什麼伎倆。",
    "X72n1428_001:0133b21": "霜曰。可銘骨髓。應鏤肌膚。何故。生死事大。無常迅",
    "X72n1428_001:0133b22": "速。時不待人。光陰可惜。雖然與麼。至末擲下主丈",
    "X72n1428_001:0133b23": "意在那裡。驀打禪床曰。看看有何伎倆。",
    "X72n1428_001:0133b24": "同小參曰。彈指圓成八萬門。掌中握却一乾坤。鐵圍",
    "X72n1428_001:0133c01": "倒入黃泉底。一句截流萬水源。畢竟而如何見。大唐",
    "X72n1428_001:0133c02": "打皷。新羅作舞。",
    "X72n1428_001:0133c03": "霜曰。棲州馬喫稻。福州牛腹飽。語脉一列。具格外",
    "X72n1428_001:0133c04": "機。可有物表作略矣。",
    "X72n1428_001:0133c05": "十一月朔旦上堂曰。辜月今朝初一日。正當冬至滿",
    "X72n1428_001:0133c06": "霜月。一陽佳節大家章。字字含玄向白日。展開兩手",
    "X72n1428_001:0133c07": "而曰。石走砂飛。",
    "X72n1428_001:0133c08": "霜曰。正當今日一陽節。冬至風光拭雪月。霜刃劒",
    "X72n1428_001:0133c09": "氣斬萬天。人間是箇好時節。於中展兩手是什麼",
    "X72n1428_001:0133c10": "文章。隨後曰石走砂飛又是什麼花言。雪上加霜。",
    "X72n1428_001:0133c11": "同小參曰。風吹松雪月當空。一色功中轉步同。別路",
    "X72n1428_001:0133c12": "分時無雪月。合同一色落功功。到恁麼田地。始知這",
    "X72n1428_001:0133c13": "箇消息。雖然恁麼。也不因樵子路。爭至葛洪家。",
    "X72n1428_001:0133c14": "霜曰。時節冷寒。松杉峭峻。一色做處。千山寒色。箇",
    "X72n1428_001:0133c15": "中縱有同中異。只是半途三昧。別得妙處。異言分",
    "X72n1428_001:0133c16": "明。此時一色轉一色。真功合真功。是不因今日事。",
    "X72n1428_001:0133c17": "又爭謂昨旭文。",
    "X72n1428_001:0133c18": "十一月半望上堂曰。青山密密而士難到這裡。妙章",
    "X72n1428_001:0133c19": "也絕趣向。白雲幕幕而客不留裡許。消息也離言道。",
    "X72n1428_001:0133c20": "南岳青青而水脉遠。北溪寂寂而氷骨寒。西天日暮",
    "X72n1428_001:0133c21": "夕陽斜斜。東海天曉紅日漫漫。畢竟如何會去。",
    "X72n1428_001:0133c22": "霜曰。青山密密則古聖先賢又難諳。白雲幕幕則",
    "X72n1428_001:0133c23": "千聖萬賢共坐冷。南岳西天北溪東海。法法住自",
    "X72n1428_001:0133c24": "位。三段不同妙。著眼看。",
    "X72n1428_001:0134a01": "同小參曰。璞玉光寒氷雪氣。松栢操彰湛水裡。分明",
    "X72n1428_001:0134a02": "消息砂中金。丈夫自有冲天志。弄水之鯉魚攀高。隣",
    "X72n1428_001:0134a03": "風之松雨洗玉。夜午霜風晝行雪。雨霽寒破夜晴旭。",
    "X72n1428_001:0134a04": "照暗畢竟如何。舉拂子曰。佛杖祖拂。兔角龜毛。",
    "X72n1428_001:0134a05": "霜曰。寒氷似玉璞。湛水如松栢。是何消息。丈夫王",
    "X72n1428_001:0134a06": "姓。小族鄙姓。天上有日月星辰。地上有草木叢林。",
    "X72n1428_001:0134a07": "畢竟是何消息。安南明絛。塞北錦機。嘉州有大象",
    "X72n1428_001:0134a08": "威風。陝府有鐵牛猛吼。",
    "X72n1428_001:0134a09": "十二月朔吉上堂曰。除月今朝吉日朝。寒雲斷路韞",
    "X72n1428_001:0134a10": "天橋。紛飛白雪象王窟。騎底普賢在昨霄。理事混然。",
    "X72n1428_001:0134a11": "體用融爾。文殊昨夜入無差之峨嵋。普賢今朝出有",
    "X72n1428_001:0134a12": "差之五臺。帝釋天宮珠網重重。釋迦猊座華藏堂堂。",
    "X72n1428_001:0134a13": "良久曰。且道是誰境界。",
    "X72n1428_001:0134a14": "霜曰。事事圓融而不碍理談。理理廓通而不隔事",
    "X72n1428_001:0134a15": "妙。文殊境界普賢坐。普賢境界文殊坐。至這裡。聖",
    "X72n1428_001:0134a16": "凡一如。佛祖道齊。",
    "X72n1428_001:0134a17": "同小參曰。寒夜無炭衰老衣。凉機透骨古堂微。霜辛",
    "X72n1428_001:0134a18": "雪苦慕先律。雨宿風飡圓後奇。各請歸堂安眠。",
    "X72n1428_001:0134a19": "霜曰。衣薄寒氣徹鐵骨。身衰萬事懶相說。接物利",
    "X72n1428_001:0134a20": "生何尅休。不如獨坐防天雪。且道是什麼機用。",
    "X72n1428_001:0134a21": "十二月望辰上堂曰。北面半窓陰已極。南方全室陽",
    "X72n1428_001:0134a22": "斜得。不關陰氣與陽光。嶺上雪寒白似黑。",
    "X72n1428_001:0134a23": "霜曰。南北陰陽。宗枝禪根。賓主相待。不渡箇二處",
    "X72n1428_001:0134a24": "向何處去。四天以上天為極。三界以無色為極。人",
    "X72n1428_001:0134b01": "世以百年為極。四時以冬雪為極。蓋是執極者乎。",
    "X72n1428_001:0134b02": "且道為甚嶺上雪寒白似黑。試請辨看。",
    "X72n1428_001:0134b03": "同小參曰。天寒而梅勒於花。地冷而水浸於魚。所以",
    "X72n1428_001:0134b04": "道寒則普天普地寒。熱則滿天滿地熱。且道何處下",
    "X72n1428_001:0134b05": "觜。記得問洞山和尚。寒暑依然到來。如何迴避。山曰",
    "X72n1428_001:0134b06": "何不去無寒暑處。僧曰如何是無寒暑處。山曰寒時",
    "X72n1428_001:0134b07": "寒殺闍梨。熱時熱殺闍梨。先師宏智和尚拈之曰。一",
    "X72n1428_001:0134b08": "盤黑白互交羅。生殺其中細琢磨。樵人疑著當頭著。",
    "X72n1428_001:0134b09": "不覺腰間爛斧柯。新豐答話八字打開。老子拈趣兩",
    "X72n1428_001:0134b10": "手分付。且如山僧又作麼生。寒凉徹骨時。通身難去",
    "X72n1428_001:0134b11": "處。其間有眼在。新豐一曲子。",
    "X72n1428_001:0134b12": "霜曰。驀頭兩句光前絕後。天寒則梅梢勒清容之",
    "X72n1428_001:0134b13": "花。地冷則澄水浸潛躍之魚。是同是別。子細著眼",
    "X72n1428_001:0134b14": "看。",
    "X72n1428_001:0134b15": "歲末上堂拈拄杖曰。鐵樹風花物外春。一陽未發不",
    "X72n1428_001:0134b16": "傳真。自斯織出錦機夢。江月布祥碧浪新。靠烏藤而",
    "X72n1428_001:0134b17": "曰。年來普話自家禪。子細相看。說歲遷正當今日。又",
    "X72n1428_001:0134b18": "何事。八角磨盤走九天。便下座曰。謝雲眾久立。珍重",
    "X72n1428_001:0134b19": "珍重。",
    "X72n1428_001:0134b20": "霜曰。前頭四句從古位來至佛階。又從佛境來出",
    "X72n1428_001:0134b21": "凡境。且道後頭四句自見非自見。得為甚恁恁麼。",
    "X72n1428_001:0134b22": "就中佗有道。八角磨盤走九天。是何時節。",
    "X72n1428_001:0134b23": "同小參曰。今霄分歲限陰陽。賓主交和曾不藏。寒雪",
    "X72n1428_001:0134b24": "苦辛霜後路。明朝明旭露春芳。記得僧問古德。舊年",
    "X72n1428_001:0134c01": "已去。新歲又來。於箇中間如何是不遷。德下禪床揖",
    "X72n1428_001:0134c02": "曰。今夜雪寒來朝花信。僧喝曰。今夜來朝且致。中間",
    "X72n1428_001:0134c03": "不遷之眼如何。德曰謝你箇重問。且道古德是慧光",
    "X72n1428_001:0134c04": "普照。這僧是無處不明。諸人如何委悉去。良久曰。玉",
    "X72n1428_001:0134c05": "珠連朵萬年松。金鶴飛梢一樣桐。三吉九祥當現座。",
    "X72n1428_001:0134c06": "千銀七寶淨慈峯。滿堂雲眾一時立。作禮而去。",
    "X72n1428_001:0134c07": "霜曰。妙玄所說金言所吐千祥萬吉。三才分明。七",
    "X72n1428_001:0134c08": "處高平。最初一偈以曉不落今時古位新舊底時",
    "X72n1428_001:0134c09": "節。故引古德問答而示之也。最尾一偈變大地作",
    "X72n1428_001:0134c10": "黃金。攪長河成酢酪。且道是誰恩力。淨慈老衲有",
    "X72n1428_001:0134c11": "長處。山僧知之有分。諸人又如何履踐得恁麼奇",
    "X72n1428_001:0134c12": "特去也。",
    "X72n1428_001:0134c14": "靈竺淨慈自得禪師錄卷第一"
}