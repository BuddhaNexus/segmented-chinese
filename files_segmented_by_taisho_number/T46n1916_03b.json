{
    "T46n1916_03b:0496c05": "folio_3b 釋禪波羅蜜次第法門卷第三之",
    "T46n1916_03b:0496c06": "下",
    "T46n1916_03b:0496c08": "隋天台智者大師說",
    "T46n1916_03b:0496c09": "弟子法慎記",
    "T46n1916_03b:0496c10": "弟子灌頂再治",
    "T46n1916_03b:0496c11": "分別禪波羅蜜前方便第六之三",
    "T46n1916_03b:0496c12": "第三驗知虛實。略為二意。一正明驗知虛實。",
    "T46n1916_03b:0496c13": "二簡是魔非魔。一明驗知虛實者。若於定中。",
    "T46n1916_03b:0496c14": "發諸禪善根。是中有真有偽。不可謬生取捨。",
    "T46n1916_03b:0496c15": "所以者何。若發諸禪三昧時。心不別識。或見",
    "T46n1916_03b:0496c16": "魔定。謂是善根發。心生取著。因此邪僻。得病",
    "T46n1916_03b:0496c17": "發狂。若是善根。謂是魔定。心疑捨離。即退失",
    "T46n1916_03b:0496c18": "善利。是事難識。若欲別知。當依二法驗之。即",
    "T46n1916_03b:0496c19": "知真偽。一則相驗知。二以法驗知。一則相驗",
    "T46n1916_03b:0496c20": "知者。即有二意。一邪。二正。邪者。如根本禪",
    "T46n1916_03b:0496c21": "中諸觸發時。隨發一觸。若有邪法。即是邪相。",
    "T46n1916_03b:0496c22": "邪法眾多。今約一觸中。略出十雙邪法。以明",
    "T46n1916_03b:0496c23": "邪相。一者觸體增減。二定亂。三空有。四明",
    "T46n1916_03b:0496c24": "闇。五憂喜。六苦樂。七善惡。八愚智。九縛脫。",
    "T46n1916_03b:0496c25": "十心強軟。此十雙明邪相。皆約若過若不及",
    "T46n1916_03b:0496c26": "中分別。一觸體增減者。如動觸發時。或身動",
    "T46n1916_03b:0496c27": "手起脚亦隨。然外人見其兀兀如睡。或如著",
    "T46n1916_03b:0496c28": "鬼身手紛動。或坐時見諸異境。此為增相。減",
    "T46n1916_03b:0496c29": "者動初發時。若上若下。未及遍身。即便漸",
    "T46n1916_03b:0497a01": "漸滅壞。因此都失境界。坐時蕭索。無法持",
    "T46n1916_03b:0497a02": "身。此為減相。二定亂。定者。動觸發時。識心",
    "T46n1916_03b:0497a03": "及身。為定所縛。不得自在。或復因此便入邪",
    "T46n1916_03b:0497a04": "定。乃至七日不出。亂者。動觸發時。心意撩",
    "T46n1916_03b:0497a05": "亂。攀緣不住。三者空有空者。觸發之時。都不",
    "T46n1916_03b:0497a06": "見身。謂證空定。有者。觸發之時。覺身堅䩕。",
    "T46n1916_03b:0497a07": "猶如木石。四明闇。明者。觸發之時。見外種種",
    "T46n1916_03b:0497a08": "光色。乃至日月星辰青黃赤白種種光明。闇",
    "T46n1916_03b:0497a09": "者。觸發之時。身心闇瞑。如入暗室。五憂喜。",
    "T46n1916_03b:0497a10": "憂者。觸發之時。其心熱惱。憔悴不悅。喜者。",
    "T46n1916_03b:0497a11": "觸發之時。心大慶悅。勇動不能自安。六苦",
    "T46n1916_03b:0497a12": "樂。苦者。觸發之時。身心處處痛惱。樂者。觸",
    "T46n1916_03b:0497a13": "發之時。甚大快樂。貪著纏綿。七善惡。善者。",
    "T46n1916_03b:0497a14": "觸發之時。念外散善覺觀。破壞三昧。惡者。觸",
    "T46n1916_03b:0497a15": "發之時。即無慚無愧等諸惡心生。八愚智。愚",
    "T46n1916_03b:0497a16": "者。觸發之時。心識愚惑。迷惛顛倒。智者。觸",
    "T46n1916_03b:0497a17": "發之時。利使知見心生邪覺。破壞三昧。九縛",
    "T46n1916_03b:0497a18": "脫。縛者。觸發之時。五蓋及諸煩惱覆蔽心識。",
    "T46n1916_03b:0497a19": "脫者觸發之時謂證空無相定得道得果。斷",
    "T46n1916_03b:0497a20": "結解脫。生憎上慢。十心強軟。強者。觸發之",
    "T46n1916_03b:0497a21": "時。其心剛強。出入不得自在。猶如瓦石難可",
    "T46n1916_03b:0497a22": "迴變。不順善道。軟者。觸發之時。心志軟弱。",
    "T46n1916_03b:0497a23": "易可敗壞。猶若軟泥不堪為器。如是等二十",
    "T46n1916_03b:0497a24": "種惡觸。擾亂坐心。破壞禪定。令心邪僻。是為",
    "T46n1916_03b:0497a25": "邪定發相。復次二十邪法。隨有所發。若不別",
    "T46n1916_03b:0497a26": "邪偽心生愛著者。因或失心狂逸。或歌或哭。",
    "T46n1916_03b:0497a27": "或笑或啼。或時驚狂漫走。或時得病。或時致",
    "T46n1916_03b:0497a28": "死。或時自欲投巖赴火。自絞自害。如是障惱",
    "T46n1916_03b:0497a29": "非一。復次二十種邪中。隨有發一邪法。若與",
    "T46n1916_03b:0497b01": "九十六種道鬼神法一鬼神法相應。而不覺",
    "T46n1916_03b:0497b02": "識者。即念彼道行彼法。於所得法中。鬼神隨",
    "T46n1916_03b:0497b03": "念便入。因是證鬼神法門。鬼加其勢力。或發",
    "T46n1916_03b:0497b04": "諸深邪定。及智慧辯才。知世吉凶。神通奇異。",
    "T46n1916_03b:0497b05": "現希有事。感動眾生。廣行邪化。或大作惡破",
    "T46n1916_03b:0497b06": "人善根。或雖作善。而所行偽雜。世人無智。但",
    "T46n1916_03b:0497b07": "見異人。謂是賢聖深心信伏。然其內心顛倒。",
    "T46n1916_03b:0497b08": "專行鬼法。常以鬼法教人。故信行之者。則破",
    "T46n1916_03b:0497b09": "正戒破正見。破威儀破淨命。或時噉食糞穢。",
    "T46n1916_03b:0497b10": "裸形無恥。不敬三尊父母師長。或毀壞經書",
    "T46n1916_03b:0497b11": "形像塔寺。作諸逆罪。斷滅善根。現平等相。或",
    "T46n1916_03b:0497b12": "自讚說所行平等。故於非道。無障無礙。毀他",
    "T46n1916_03b:0497b13": "修善。云非正道。或說無因無果。或說邪因",
    "T46n1916_03b:0497b14": "邪果。如是邪說紛然。壞亂正法。其有聞受之",
    "T46n1916_03b:0497b15": "者。邪法染心。既內證邪禪。三昧智斷功德種",
    "T46n1916_03b:0497b16": "種法門外。則辯才無盡。威風化物。故得名聞",
    "T46n1916_03b:0497b17": "眷屬。供養禮敬稱歎等利。是以九十六種道",
    "T46n1916_03b:0497b18": "經云。人為說法。鬼神加力。則一切聞者。無不",
    "T46n1916_03b:0497b19": "信受。一切見者。咸生愛敬。以有如斯等事故。",
    "T46n1916_03b:0497b20": "深心執著不可迴轉。邪行顛倒種種非一。若",
    "T46n1916_03b:0497b21": "如是者。當知是人遠離聖法。身壞命終。墮三",
    "T46n1916_03b:0497b22": "惡道中。是事如大品經及摩訶衍論中廣說。",
    "T46n1916_03b:0497b23": "若欲知鬼神之相。當尋九十六種道經。細心",
    "T46n1916_03b:0497b24": "比類分別。事則可知。問曰。邪法相應行惡之",
    "T46n1916_03b:0497b25": "者。現在之過。如是命終。當生三惡道中。其",
    "T46n1916_03b:0497b26": "有偽心行善之者。現在之失。云何命終復生",
    "T46n1916_03b:0497b27": "何處。答曰。此人身口行善。雖似佛法而解心",
    "T46n1916_03b:0497b28": "邪僻。若不覺知障發三乘無漏。雖不會真。於",
    "T46n1916_03b:0497b29": "顛倒心中。或時亦能。興顯三寶勸物修善。是",
    "T46n1916_03b:0497c01": "人命終。未必墮於地獄畜生餓鬼之中。而隨",
    "T46n1916_03b:0497c02": "所與鬼神相應之法。共彼鬼神同生一處。還",
    "T46n1916_03b:0497c03": "為彼眷屬。或時得生人天之中。故九十六種",
    "T46n1916_03b:0497c04": "道經中說。上有六十餘道。邪倒罪障重故。悉",
    "T46n1916_03b:0497c05": "須說呪治之。下有二十餘道。邪惑罪障小輕。",
    "T46n1916_03b:0497c06": "直覺知而已。復次是人雖生天人之中。而冥",
    "T46n1916_03b:0497c07": "密常係屬魔邪之道。樂近邪師。樂聞邪法。樂",
    "T46n1916_03b:0497c08": "行邪道。供養親近。稱揚讚歎修邪行者。見有",
    "T46n1916_03b:0497c09": "正學三乘之人。不樂親近。或生惱亂。故法華",
    "T46n1916_03b:0497c10": "經云。若魔若魔子。若魔女若魔民。若為魔所",
    "T46n1916_03b:0497c11": "著者。大品經亦云。若魔天若魔人。故知是人",
    "T46n1916_03b:0497c12": "雖生人天之中。猶係屬於魔。常起魔業。乃至",
    "T46n1916_03b:0497c13": "雖得出家。猶造魔業。故涅槃經云。佛去世後",
    "T46n1916_03b:0497c14": "五百歲中。魔道漸興。魔作比丘。壞亂佛法。",
    "T46n1916_03b:0497c15": "亦如大集經中廣辯魔業之相。是中應廣分",
    "T46n1916_03b:0497c16": "別。如一動觸中邪相如是。餘七觸中。亦具有",
    "T46n1916_03b:0497c17": "此邪相。應當別知。如根本禪邪相如是。餘十",
    "T46n1916_03b:0497c18": "四門。禪及。諸禪中若事若理。皆有邪偽之法。",
    "T46n1916_03b:0497c19": "其事云云。非可具說。問曰。發邪觸時。為當具",
    "T46n1916_03b:0497c20": "發如上所說二十邪事。為當不具。答曰。或具",
    "T46n1916_03b:0497c21": "或不具無在。若觸發時。但有一邪法。不即除",
    "T46n1916_03b:0497c22": "之。便墮邪定。何況具足二十邪法。所以者何。",
    "T46n1916_03b:0497c23": "譬如二十人共行。若一是賊則誤十九人。禪",
    "T46n1916_03b:0497c24": "中亦爾。有一惡法破壞諸善。不名正定。況復",
    "T46n1916_03b:0497c25": "多耶。略辯一觸相如是。則餘七觸邪相亦然。",
    "T46n1916_03b:0497c26": "復次更有異禪門邪法。入定中亦應識知。所",
    "T46n1916_03b:0497c27": "謂餘禪門境界邪法。如一不淨觀禪。入此定",
    "T46n1916_03b:0497c28": "中。亦有二十邪法。來入此定餘十四門禪。",
    "T46n1916_03b:0497c29": "亦當如是。一一分別。是中應廣說。行者若",
    "T46n1916_03b:0498a01": "脫證此法。須善識知。方便照了。不著邪定之",
    "T46n1916_03b:0498a02": "法。即自便謝。第二明正相者。若動觸發時。無",
    "T46n1916_03b:0498a03": "向二十惡法。具足十種善法。十種。善法者。一",
    "T46n1916_03b:0498a04": "觸相如法。二定相如法。三空相如法。四明相",
    "T46n1916_03b:0498a05": "如法。五喜相如法。六樂相如法。七善相如法。",
    "T46n1916_03b:0498a06": "八智相如法。九解脫相如法。十心調相如法。",
    "T46n1916_03b:0498a07": "云何名如法。若與二十不善相法相違。安隱",
    "T46n1916_03b:0498a08": "清淨。調和中適。即是如法。名為正相。是事至",
    "T46n1916_03b:0498a09": "後第七大段明證根本初禪覺支。中當分別",
    "T46n1916_03b:0498a10": "其相。如一動觸正相如是。餘七觸正相皆類",
    "T46n1916_03b:0498a11": "之可知。問曰。是中一向但逐事說。若隨此相",
    "T46n1916_03b:0498a12": "分別。是邪是正。是偽是真。是應捨是應取。豈",
    "T46n1916_03b:0498a13": "非顛倒憶想墮邪僻耶。答曰正有二種。一世",
    "T46n1916_03b:0498a14": "間正。二出世間正。若如世間善法相而說。即",
    "T46n1916_03b:0498a15": "是世間正相。出世間解脫善法相而說。即是",
    "T46n1916_03b:0498a16": "出世間正相。今明根本觸中十種正相。即是",
    "T46n1916_03b:0498a17": "辯世間正也。如摩訶衍論云。因世間正見。得",
    "T46n1916_03b:0498a18": "出世正見。若破世間正見。即破出世正見。是",
    "T46n1916_03b:0498a19": "故今欲明出世正法。必須先明世間正法。欲",
    "T46n1916_03b:0498a20": "因事顯理。借近明遠故。須先分別根本事中",
    "T46n1916_03b:0498a21": "初觸正相。復次若觸內發時。或見三十六物。",
    "T46n1916_03b:0498a22": "或發慈心因緣正智念佛等諸餘禪定。若有",
    "T46n1916_03b:0498a23": "功德安隱如法。資益觸樂。亦是宿世善根發。",
    "T46n1916_03b:0498a24": "各有十種正相。並是正定。但欲修根本禪定",
    "T46n1916_03b:0498a25": "成就者。悉不得取是相。若謝不謝。於根本禪",
    "T46n1916_03b:0498a26": "無所妨也。然末世行者。善根微薄。證觸之時。",
    "T46n1916_03b:0498a27": "多不發諸餘事理。禪中境界。今恐有發者不",
    "T46n1916_03b:0498a28": "識故。略出此意。餘十四門禪發正相。亦當如",
    "T46n1916_03b:0498a29": "是。一一自類廣分別之。第二明以法驗知邪",
    "T46n1916_03b:0498b01": "正者。自有邪禪。其相微細難別。與正禪相似。",
    "T46n1916_03b:0498b02": "非則相之所能別。應以三法驗知。一定心研",
    "T46n1916_03b:0498b03": "磨。二用本法修治。三智慧破析。如涅槃經說。",
    "T46n1916_03b:0498b04": "欲知真金。應三種試之。謂燒打磨。行人亦是",
    "T46n1916_03b:0498b05": "難可別識。若欲別之。亦須三種試之。所謂當",
    "T46n1916_03b:0498b06": "與共事。共事不知。當與久處。久處不知。以智",
    "T46n1916_03b:0498b07": "慧觀察。今借此意。以明禪定邪正之相。如發",
    "T46n1916_03b:0498b08": "一動觸。若邪正未了。應當深入定心。於所發",
    "T46n1916_03b:0498b09": "境中。不取不捨。但平心定住。若是善根。定力",
    "T46n1916_03b:0498b10": "踰深。善根踰發。若魔所為不久自壞。二以本",
    "T46n1916_03b:0498b11": "法修治。如發不淨觀禪。還修不淨觀。隨所修",
    "T46n1916_03b:0498b12": "時。境界增明。此則非偽。若以本修治。漸漸壞",
    "T46n1916_03b:0498b13": "滅。當知即是邪相。三以智慧觀察者。觀所發",
    "T46n1916_03b:0498b14": "法。推檢根源。不見生處。深知空寂。心不住",
    "T46n1916_03b:0498b15": "著。邪當自滅。正當自顯。如燒真金益其光色。",
    "T46n1916_03b:0498b16": "若是偽金。即自黑壞。如此簡別以三法驗之。",
    "T46n1916_03b:0498b17": "邪正可知。定譬於磨。修治喻打。智慧觀察。類",
    "T46n1916_03b:0498b18": "以火燒。又復久處喻磨。共事如打。火燒即譬",
    "T46n1916_03b:0498b19": "智慧觀察。餘禪定例爾驗之。邪正可知。二簡",
    "T46n1916_03b:0498b20": "是魔非魔。即為二意。一明是魔相。二明非魔",
    "T46n1916_03b:0498b21": "相。今明魔禪有二種不同。一明禪非是魔。魔",
    "T46n1916_03b:0498b22": "入禪中。如行者於正心中。發諸禪定。惡魔恐",
    "T46n1916_03b:0498b23": "其道高。為作惱亂。入其禪中。若心貪著。或生",
    "T46n1916_03b:0498b24": "憂懼。即魔得其便。若能如上用心却之。魔邪",
    "T46n1916_03b:0498b25": "既滅。如雲除日顯。定心明淨。二明一向魔作",
    "T46n1916_03b:0498b26": "禪定。誑惑行者。若覺知非真。用法治之。魔退",
    "T46n1916_03b:0498b27": "之後。則無復毫釐禪法。次明非魔相者。罪障",
    "T46n1916_03b:0498b28": "於禪。似如魔作理實非魔。難可別識。若用前",
    "T46n1916_03b:0498b29": "所說却之。終不得去。若能勤修懺悔。罪既除",
    "T46n1916_03b:0498c01": "滅。則禪定自然分明。復次或入定時。方便不",
    "T46n1916_03b:0498c02": "巧。致令境界不如法。若更善作方便。則所證",
    "T46n1916_03b:0498c03": "明淨故。知非魔之所作也。第四。次料揀發禪",
    "T46n1916_03b:0498c04": "不定。略為五意。一正料揀事理兩修發禪不",
    "T46n1916_03b:0498c05": "定。二明發禪所由。三辨發禪多少。四明發宿",
    "T46n1916_03b:0498c06": "善根盡相。五約有漏無。漏分別。第一先料揀",
    "T46n1916_03b:0498c07": "事理兩修發禪不定者。問曰。上所明三止。若",
    "T46n1916_03b:0498c08": "係緣制心。此二止並是事止。應但發事中禪",
    "T46n1916_03b:0498c09": "定。唯體真一止。既是理止。應發理中禪定。今",
    "T46n1916_03b:0498c10": "何故。三止通皆發事理諸禪。此則因果渾而",
    "T46n1916_03b:0498c11": "無別。答曰不然今一家所明事理兩修。悉隨",
    "T46n1916_03b:0498c12": "行人根緣。是以發法不同。寧可定有分別。如",
    "T46n1916_03b:0498c13": "上所明三止。若略說則應如所問。合為事理",
    "T46n1916_03b:0498c14": "兩修。若具足分別。應開為四修。就四修中。則",
    "T46n1916_03b:0498c15": "有二種。一約止門明四修。二約觀門明四修。",
    "T46n1916_03b:0498c16": "第一約止門明四修者。一事止。所謂係緣制",
    "T46n1916_03b:0498c17": "心等止。即是事修。二理止。所謂體真止。即是",
    "T46n1916_03b:0498c18": "理修。三事理止。所謂緣俗體真止。即是事理",
    "T46n1916_03b:0498c19": "修。四非事非理止。所謂息二邊分別止。即",
    "T46n1916_03b:0498c20": "是非事非理修。第二約觀門明四修者。一事",
    "T46n1916_03b:0498c21": "觀。所謂安般不淨觀等。即是事修。二理觀。所",
    "T46n1916_03b:0498c22": "謂空無相等觀。即是理修。三事理觀。所謂雙",
    "T46n1916_03b:0498c23": "觀二諦。即是事理修。四非事非理觀所謂",
    "T46n1916_03b:0498c24": "中道正觀。即是非事非理修。今為欲成前止",
    "T46n1916_03b:0498c25": "門發禪不定義故。但約四止以明修。一一修",
    "T46n1916_03b:0498c26": "中。各有四種發禪不定。是故四種修中。合有",
    "T46n1916_03b:0498c27": "十六種發禪不定。行者善識此相。即自了知",
    "T46n1916_03b:0498c28": "事理兩修。通發一切諸禪三昧。心無疑惑。云",
    "T46n1916_03b:0498c29": "何名為四種止中。一一各有四種發禪不定。",
    "T46n1916_03b:0499a01": "今先料揀第一事修發禪不定。即有四種不",
    "T46n1916_03b:0499a02": "同。一自有行人。安心係緣制心等事止。還發",
    "T46n1916_03b:0499a03": "事中禪定。謂根本四禪四無量心四無色定",
    "T46n1916_03b:0499a04": "及九想背捨勝處一切處等中諸禪三昧。二",
    "T46n1916_03b:0499a05": "自有行人。安心事止。而但發理中禪定。謂空",
    "T46n1916_03b:0499a06": "無相無作三十七品。四諦十二因緣等慧行",
    "T46n1916_03b:0499a07": "理中諸禪三昧。三自有行人。安心事止。具發",
    "T46n1916_03b:0499a08": "事理禪定。謂根本四禪四無量心四無色定",
    "T46n1916_03b:0499a09": "九想背捨勝處一切處等事中諸禪三昧。空",
    "T46n1916_03b:0499a10": "無相無作三十七品四諦十二因緣等慧行理",
    "T46n1916_03b:0499a11": "中諸禪三昧。乃至特勝通明皆屬事理禪定。",
    "T46n1916_03b:0499a12": "四自有行人。安心事止。乃發非事非理禪定。",
    "T46n1916_03b:0499a13": "謂自性禪一切禪等及法華三昧一行三昧首",
    "T46n1916_03b:0499a14": "楞嚴師子吼等中道所攝諸禪三昧。乃至十",
    "T46n1916_03b:0499a15": "力無畏不共之法。問曰。若修事止。但應發事",
    "T46n1916_03b:0499a16": "中禪定。今何得發理及非事理等諸禪三昧。",
    "T46n1916_03b:0499a17": "不共法耶。答曰。發禪有二種。一者現前方便",
    "T46n1916_03b:0499a18": "修得。二者發宿世善根。若事修還發事禪者。",
    "T46n1916_03b:0499a19": "多是修得。若事修而發理發非事非理等諸",
    "T46n1916_03b:0499a20": "禪三昧者。悉是發宿世禪定善根也。如數人",
    "T46n1916_03b:0499a21": "辨有二種修義。一得修。二行修。得修名本所",
    "T46n1916_03b:0499a22": "未得。行修名本已曾得。今此類然。故約事修",
    "T46n1916_03b:0499a23": "則發禪有四種不定。復次今此內方便所明。",
    "T46n1916_03b:0499a24": "但辨因止發宿世善根。是故雖說事理諸禪",
    "T46n1916_03b:0499a25": "三昧發相。皆略而淺近。若論修習成就。因果",
    "T46n1916_03b:0499a26": "相稱。從始至終。諸禪三昧。事理廣深之相。並",
    "T46n1916_03b:0499a27": "屬第七大段。彼中方復具足分別。問曰。若事",
    "T46n1916_03b:0499a28": "修乃發非事非理等諸禪三昧不共之法。並",
    "T46n1916_03b:0499a29": "由先世習因而得者。則一切隨事而修。皆應",
    "T46n1916_03b:0499b01": "得首楞嚴等諸禪三昧不共之法。若爾何故。",
    "T46n1916_03b:0499b02": "一切十方諸佛殷勤稱歎般若波羅蜜。若能",
    "T46n1916_03b:0499b03": "如聞。行者即具足一切佛法。答曰。此難更成",
    "T46n1916_03b:0499b04": "今義。所以者何。若行者過去已經值無量諸",
    "T46n1916_03b:0499b05": "佛。從諸佛所。聞說般若波羅蜜。如聞而行。則",
    "T46n1916_03b:0499b06": "今世隨有所修。一切非事非理諸禪三昧不",
    "T46n1916_03b:0499b07": "共之法。自然開發。若過去不聞般若。不修般",
    "T46n1916_03b:0499b08": "若。今世雖聞雖修而不能發。何況不聞不修",
    "T46n1916_03b:0499b09": "而得發耶。復次今世雖聞般若雖修般若而",
    "T46n1916_03b:0499b10": "不得發。後世若值諸佛菩薩。聞說般若波羅",
    "T46n1916_03b:0499b11": "蜜。如聞而行。即一切大乘諸禪三昧不共之",
    "T46n1916_03b:0499b12": "法。悉當開發。故知皆是聞般若。如聞而行。能",
    "T46n1916_03b:0499b13": "發非無因緣。是以一切十方諸佛。殷勤稱歎",
    "T46n1916_03b:0499b14": "般若波羅蜜。若有如聞而行。則能具足一切",
    "T46n1916_03b:0499b15": "佛法。正成今義。復次行者以般若波羅蜜方",
    "T46n1916_03b:0499b16": "便力故。能於事修之中。即具非事非理修。勇",
    "T46n1916_03b:0499b17": "猛精進。常修習者。則能發一切非事非理諸",
    "T46n1916_03b:0499b18": "禪三昧不共之法。問曰。此與前何別。答曰。",
    "T46n1916_03b:0499b19": "是中應作四句料揀。一者因強而緣弱。二者",
    "T46n1916_03b:0499b20": "因弱而緣強。三者因緣俱強。四者因緣俱弱。",
    "T46n1916_03b:0499b21": "一因強而緣弱。能發非事非理諸禪三昧不",
    "T46n1916_03b:0499b22": "共之法。如前分別。二因弱而緣強。能發非事",
    "T46n1916_03b:0499b23": "非理諸禪三昧不共之法。即是今之所明。三",
    "T46n1916_03b:0499b24": "因緣俱強。能發非事非理諸禪三昧不共之",
    "T46n1916_03b:0499b25": "法者。以前合今。即是其事。此人得法最勝。四",
    "T46n1916_03b:0499b26": "因緣俱弱者。則今世或發或不發。設得發禪。",
    "T46n1916_03b:0499b27": "微羸淺薄。亦不牢固。多好退失。像末世中。",
    "T46n1916_03b:0499b28": "極上行人。只得如此。如上三句所明者。萬中",
    "T46n1916_03b:0499b29": "或有一無一。第二次料揀理修發禪不定。亦",
    "T46n1916_03b:0499c01": "有四種不同。一自有行人。安心體真理止。還",
    "T46n1916_03b:0499c02": "發理中禪定。謂空無相等一切理中諸禪三",
    "T46n1916_03b:0499c03": "昧。二自有行人。安心理止。而但發事中禪",
    "T46n1916_03b:0499c04": "定。謂根本禪背捨一切事中諸禪三昧。三自",
    "T46n1916_03b:0499c05": "有行人。安心理止。而具發事理禪定。謂根本",
    "T46n1916_03b:0499c06": "禪背捨空無相等一切事理諸禪三昧。四自",
    "T46n1916_03b:0499c07": "有行人。安心理止。乃發非事非理禪定。謂自",
    "T46n1916_03b:0499c08": "性禪等中道所攝一切諸禪三昧不共之法。",
    "T46n1916_03b:0499c09": "廣分別諸禪相。及料揀修發之義類。如初句",
    "T46n1916_03b:0499c10": "中說。第三次料揀事理修發禪不定。亦有四",
    "T46n1916_03b:0499c11": "種不同。一自有行人。安心緣俗體真事理止。",
    "T46n1916_03b:0499c12": "便還發事理禪定。謂根本禪背捨空無相等",
    "T46n1916_03b:0499c13": "一切事理諸禪三昧。二自有行人。安心事理",
    "T46n1916_03b:0499c14": "止。而但發事中禪定。謂根本禪背捨等一切",
    "T46n1916_03b:0499c15": "事中諸禪三昧。三自有行人。安心事理止。而",
    "T46n1916_03b:0499c16": "但發理中禪定。謂空無相等一切理中諸禪",
    "T46n1916_03b:0499c17": "三昧。四自有行人。安心事理止。乃發非事非",
    "T46n1916_03b:0499c18": "理禪定。謂自性禪及中道所攝一切諸禪三",
    "T46n1916_03b:0499c19": "昧不共之法。廣分別諸禪相。及料揀修發之",
    "T46n1916_03b:0499c20": "義類。如初諸句中說。第四次料揀非事非理",
    "T46n1916_03b:0499c21": "修發禪不定。亦有四種不同。一自有行人。安",
    "T46n1916_03b:0499c22": "心息二邊。分別非事非理止。還發非事非理",
    "T46n1916_03b:0499c23": "禪。謂自性禪等及中道所攝一切諸禪三昧",
    "T46n1916_03b:0499c24": "不共之法。二自有行人。安心非事非理止。而",
    "T46n1916_03b:0499c25": "但發事中禪定。謂根本禪八背捨等一切事",
    "T46n1916_03b:0499c26": "中諸禪三昧。三自有行人。安心非事非理止。",
    "T46n1916_03b:0499c27": "而但發理中禪定。謂空無相等一切理中諸",
    "T46n1916_03b:0499c28": "禪三昧。四自有行人。安心非事非理止。而具",
    "T46n1916_03b:0499c29": "發事理禪定。謂根本禪背捨及空無相等一",
    "T46n1916_03b:0500a01": "切事理諸禪三昧。廣分別諸禪相。及料揀修",
    "T46n1916_03b:0500a02": "發之義類。如初句中說。今但約止門中四修",
    "T46n1916_03b:0500a03": "分別。則有十六種發禪不定。若更就觀門中",
    "T46n1916_03b:0500a04": "四修分別。亦有十六種發禪不定。止觀合辨。",
    "T46n1916_03b:0500a05": "則有三十二種發。禪不定。此三十二。但就法",
    "T46n1916_03b:0500a06": "行人分別。若約信行人。聞說止觀教門發禪",
    "T46n1916_03b:0500a07": "悟道不定。亦有三十二種。其事云云。今不具",
    "T46n1916_03b:0500a08": "說。此一往通論。略出六十四種。若具約三乘",
    "T46n1916_03b:0500a09": "人根性分別。則有一百九十二種發禪之異。",
    "T46n1916_03b:0500a10": "若細歷諸禪。及約邪正。辨發相分別。則有無",
    "T46n1916_03b:0500a11": "量。今此皆是就行人心地分別。非是虛設之",
    "T46n1916_03b:0500a12": "言。當知禪定發法不可思議。乃是諸佛菩薩",
    "T46n1916_03b:0500a13": "境界。尚非二乘所量。豈是凡夫之所能測。若",
    "T46n1916_03b:0500a14": "行者欲自行化他。必須少分識之。寧可謬。自",
    "T46n1916_03b:0500a15": "師心則有自損損他之失。己所修治。為無慧",
    "T46n1916_03b:0500a16": "利。第二明發諸禪三昧所由。自有二解不同。",
    "T46n1916_03b:0500a17": "一有師言。但修上入定。諸禪自發。不勞餘習。",
    "T46n1916_03b:0500a18": "此師一向併用止法。教人事等。舊醫純用乳",
    "T46n1916_03b:0500a19": "藥。今不同此。所以然者。止者一法。發法亦應",
    "T46n1916_03b:0500a20": "但一。既行者因止發禪不同。何得一向由止。",
    "T46n1916_03b:0500a21": "此則非唯於理有失。亦是乖佛教門。二有師",
    "T46n1916_03b:0500a22": "言。宿世經習諸禪。善根為因。今世修止。得定",
    "T46n1916_03b:0500a23": "為緣。是故異發不同。其義可見。譬如陸地",
    "T46n1916_03b:0500a24": "雖有藥草樹木叢林種類若干。名色各異。若",
    "T46n1916_03b:0500a25": "不同霑一味之雨。豈得有異類生長之殊。此",
    "T46n1916_03b:0500a26": "亦如是。若依大乘闇室瓶盆井中七寶之義。",
    "T46n1916_03b:0500a27": "此則別論。第三明發法多少者。上雖辨因止",
    "T46n1916_03b:0500a28": "通發一切諸禪三昧。然行人根性不同。發法",
    "T46n1916_03b:0500a29": "不無多少之別。有人但發一種禪門。有發二",
    "T46n1916_03b:0500b01": "門三門四門五門。或有一人並發十五門。及",
    "T46n1916_03b:0500b02": "一切諸禪三昧。不可定判。所以而然。此皆由",
    "T46n1916_03b:0500b03": "行者過去習因偏圓不等厚薄之殊。亦以今",
    "T46n1916_03b:0500b04": "世精進懈怠。有慧方便。無慧方便之別。故發",
    "T46n1916_03b:0500b05": "法優劣不同。殊途萬品之異。是則略明發法",
    "T46n1916_03b:0500b06": "多少之相也。第四明因止發禪。有盡不盡。今",
    "T46n1916_03b:0500b07": "就易顯者明。故先約一不淨觀中分別。自有",
    "T46n1916_03b:0500b08": "行人。宿世已經修。得不淨白骨流光。今於止",
    "T46n1916_03b:0500b09": "中但發得不淨。未得白骨流光。此名不盡。若",
    "T46n1916_03b:0500b10": "具足發者。名之為盡。若過去所習。勢分已",
    "T46n1916_03b:0500b11": "盡。雖復修止。則不增進。若更專心諦觀白骨。",
    "T46n1916_03b:0500b12": "練於骨人。研修不已即覺。隨心所觀。境界漸",
    "T46n1916_03b:0500b13": "漸開發。成八背捨。觀練熏修。悉皆具足。此即",
    "T46n1916_03b:0500b14": "是今世善巧精勤修習之所成就。非關過去",
    "T46n1916_03b:0500b15": "習因善發。問曰。修止境界不進何必由習因",
    "T46n1916_03b:0500b16": "已盡。或由罪障障於宿善故。不得增長開發。",
    "T46n1916_03b:0500b17": "答曰。實如來問此別。是一途不妨。自有發",
    "T46n1916_03b:0500b18": "盡之者。非關罪障。必須方便依如觀法修習。",
    "T46n1916_03b:0500b19": "乃得成就。是中應歷五種根性人料揀。一退",
    "T46n1916_03b:0500b20": "分人。二護分人。三住分人。四進分人。五達分",
    "T46n1916_03b:0500b21": "人。分別云云。今不具記。餘十四禪發盡不盡",
    "T46n1916_03b:0500b22": "相類爾可知。第五約有漏無漏分別者。問曰。",
    "T46n1916_03b:0500b23": "上明十五門諸禪三昧發相。是中自有有漏",
    "T46n1916_03b:0500b24": "無漏。有漏之善。過去經得。可有習因善發。無",
    "T46n1916_03b:0500b25": "漏本未經得。豈有過去習因善發耶。答曰。無",
    "T46n1916_03b:0500b26": "漏有二種。一者行行無漏。二者慧行無漏。行",
    "T46n1916_03b:0500b27": "行無漏。既是對治事法。不的據緣真。得有過",
    "T46n1916_03b:0500b28": "去習因善。發慧行無。漏既的約緣。真不可定",
    "T46n1916_03b:0500b29": "論有過去習因善。發慧行無。漏復有二。種一",
    "T46n1916_03b:0500c01": "者緣理修。習以明慧。行二者發慧見理緣真。",
    "T46n1916_03b:0500c02": "以明慧行。緣理修習。則有習因善發。發慧見",
    "T46n1916_03b:0500c03": "理。雖復緣真。則無習因善發。發慧見真。復有",
    "T46n1916_03b:0500c04": "二種。一者發相似慧。二者發真實慧。發相似",
    "T46n1916_03b:0500c05": "慧。或有習因善發發真實慧。則無習因善發。",
    "T46n1916_03b:0500c06": "發真實慧。復有二種。一者發苦忍等見諦無",
    "T46n1916_03b:0500c07": "漏。二發無礙解脫等三界思惟無漏。若發苦",
    "T46n1916_03b:0500c08": "忍等見諦無漏。一向不論有習因善發。若發",
    "T46n1916_03b:0500c09": "思惟無漏。則教門不定。若類薩婆多解意退",
    "T46n1916_03b:0500c10": "法。斯陀含阿那含阿羅漢。退還初果中。後",
    "T46n1916_03b:0500c11": "更證果。則有習因善發。若不退法三果人。既",
    "T46n1916_03b:0500c12": "無重發之義。皆不辨有習因善發。若類曇無",
    "T46n1916_03b:0500c13": "德解意所明。四果發真無漏。皆無習因善發。",
    "T46n1916_03b:0500c14": "問曰。如阿毘曇分別。但初生無漏。無有自種",
    "T46n1916_03b:0500c15": "因。今何得一向四果所發真無漏皆。無習因",
    "T46n1916_03b:0500c16": "善發答。曰今。明諸禪三昧發習因義。意不",
    "T46n1916_03b:0500c17": "同。是中的據。過去經得之善。中間退失。今因",
    "T46n1916_03b:0500c18": "止更發。以明習因善發。四果發真無漏。悉無",
    "T46n1916_03b:0500c19": "先世經得中間失退因。今修止。重發。豈得為",
    "T46n1916_03b:0500c20": "類。若通論初品心無漏真解。即為二。品心無",
    "T46n1916_03b:0500c21": "漏作種類如是。乃至九品。約此明習因善者。",
    "T46n1916_03b:0500c22": "則四果所發無漏。皆名習因善發也。今既不",
    "T46n1916_03b:0500c23": "約此明習因善發。故云四果所發。皆非習因",
    "T46n1916_03b:0500c24": "善根發也。復次行者過去修習事理諸禪三",
    "T46n1916_03b:0500c25": "昧。雖未得證成就。而已經修習今世善根時",
    "T46n1916_03b:0500c26": "熟。藉修止為緣。悉皆開發。此亦是習因善根",
    "T46n1916_03b:0500c27": "發也。類等佛命善來無漏。即發三明八解。一",
    "T46n1916_03b:0500c28": "時具足。料揀亦有漏亦無漏。乃至非有漏非",
    "T46n1916_03b:0500c29": "無漏。類例可知。",
    "T46n1916_03b:0501a01": "釋禪波羅蜜次第法門卷第三之下"
}