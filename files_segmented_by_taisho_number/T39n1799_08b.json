{
    "T39n1799_08b:0931a20": "folio_8b 首楞嚴義疏注經卷第八之二",
    "T39n1799_08b:0931a22": "長水沙門子󱈜集",
    "T39n1799_08b:0931a23": "七、明十地，分十：一、歡喜地。",
    "T39n1799_08b:0931a24": "「阿難！是善男子於大菩提善得通達，覺通如",
    "T39n1799_08b:0931a25": "來，盡佛境界，名歡喜地。」菩提，佛覺也。前則",
    "T39n1799_08b:0931a26": "若出未出，如火前相，名之為煖；今如火出木",
    "T39n1799_08b:0931a27": "盡，灰飛煙滅，故云善得通達。故此初地名通",
    "T39n1799_08b:0931a28": "達位，盡佛境界理顯也。以得無分別智，善達",
    "T39n1799_08b:0931a29": "法界一真平等，離能所相，故《唯識》云「若時於",
    "T39n1799_08b:0931b01": "所緣，智都無所得，爾時住唯識，離二取相故。」",
    "T39n1799_08b:0931b02": "又云「善達法界，得一真平等，乃至得遍行真",
    "T39n1799_08b:0931b03": "如，離異生性障，修檀波羅蜜增上。」言遍行者，",
    "T39n1799_08b:0931b04": "以此真如遍在一切諸行法中，而今證得，自",
    "T39n1799_08b:0931b05": "利利他得自在故，名歡喜地。《華嚴》、《仁王》廣明",
    "T39n1799_08b:0931b06": "其相，今不具錄，下皆倣此。二、離垢地。",
    "T39n1799_08b:0931b07": "「異性入同，同性亦滅，名離垢地。」前地於大",
    "T39n1799_08b:0931b08": "菩提善得通達，離世間相，得正性離生，破異",
    "T39n1799_08b:0931b09": "生性障，證一真法界，故云異性入同。此地對",
    "T39n1799_08b:0931b10": "異之同亦不可得，故云同性亦滅。以若見於",
    "T39n1799_08b:0931b11": "同，即名為垢。既離對待，故名離垢。又此地證",
    "T39n1799_08b:0931b12": "得最勝真如，離邪行障，持戒波羅蜜增勝，性",
    "T39n1799_08b:0931b13": "戒所顯名為最勝。以四無量心行廣大十善，",
    "T39n1799_08b:0931b14": "得性戒成就，於性重、譏嫌平等無異，亦名異",
    "T39n1799_08b:0931b15": "性入同；斷性亦無，方離微細破戒之垢，名同",
    "T39n1799_08b:0931b16": "性亦滅，稱離垢地。三、發光地。",
    "T39n1799_08b:0931b17": "「淨極明生，名發光地。」成就勝定大法總持，",
    "T39n1799_08b:0931b18": "破戒煩惱畢竟不生，故名淨極。能發無邊妙",
    "T39n1799_08b:0931b19": "慧光故，故云明生。此地證得勝流真如，謂此",
    "T39n1799_08b:0931b20": "真如所流教法於餘教中最為勝故，斷暗鈍",
    "T39n1799_08b:0931b21": "障，行忍辱波羅蜜增勝。四、焰慧地。",
    "T39n1799_08b:0931b22": "「明極覺滿，名焰慧地。」由定發慧，慧光明",
    "T39n1799_08b:0931b23": "泰，故云明極。能破微細煩惱障盡，故名覺滿。",
    "T39n1799_08b:0931b24": "覺焰既增，故名焰慧。此地證得無攝受真如，",
    "T39n1799_08b:0931b25": "謂此真如由第六識二身見等於此永斷，不",
    "T39n1799_08b:0931b26": "為我執所攝取故，能斷微細煩惱現行障，修",
    "T39n1799_08b:0931b27": "習精進波羅蜜增勝。五、難勝地。",
    "T39n1799_08b:0931b28": "「一切同異所不能至，名難勝地。」真智唯一，",
    "T39n1799_08b:0931b29": "故曰同；俗智差別，故曰異。真、俗兩智行相互",
    "T39n1799_08b:0931c01": "違，合令相應，非同非異，故云所不能至。極為",
    "T39n1799_08b:0931c02": "殊勝，更無勝者，故云難勝。此地證得類無差",
    "T39n1799_08b:0931c03": "別真如，謂此真如非如眼等是有別類故，斷",
    "T39n1799_08b:0931c04": "下乘涅槃障，修習禪波羅蜜增勝。六、現前",
    "T39n1799_08b:0931c05": "地。",
    "T39n1799_08b:0931c06": "「無為真如性淨明露，名現前地。」謂住因緣",
    "T39n1799_08b:0931c07": "智，引無分別最勝般若，令得現前。智現理現，",
    "T39n1799_08b:0931c08": "故云無為真如性淨明露。此地證得無染淨",
    "T39n1799_08b:0931c09": "真如，謂此真如本性無染，亦不可說後方淨",
    "T39n1799_08b:0931c10": "故，斷麁相現行障，修習般若波羅蜜增勝。",
    "T39n1799_08b:0931c11": "七、遠行地。",
    "T39n1799_08b:0931c12": "「盡真如際，名遠行地。」以第八地得一真如",
    "T39n1799_08b:0931c13": "心，名無相無功用。故此第七地從初發心二",
    "T39n1799_08b:0931c14": "無數劫加功用行，今至有相功用後邊，出過",
    "T39n1799_08b:0931c15": "世間二乘道故，至此真如無相邊際，故云盡",
    "T39n1799_08b:0931c16": "真如際。多劫修行，故云遠行。證得法無差別",
    "T39n1799_08b:0931c17": "真如，謂此真如雖多教法種種安立，而無異",
    "T39n1799_08b:0931c18": "故。斷細相現行障，修習方便善巧行增勝。",
    "T39n1799_08b:0931c19": "八、不動地。",
    "T39n1799_08b:0931c20": "「一真如心，名不動地。」非染非淨故名為一，",
    "T39n1799_08b:0931c21": "離諸虛妄故名為真，常住不變故名為如，約",
    "T39n1799_08b:0931c22": "此義邊名為不動。又此地中無分別智任運",
    "T39n1799_08b:0931c23": "相續，相用煩惱不能動故，名不動地。此地證",
    "T39n1799_08b:0931c24": "得不增減真如，謂此真如離增減執，不隨染",
    "T39n1799_08b:0931c25": "淨有增減故，斷無相中作加行障，修願波羅",
    "T39n1799_08b:0931c26": "蜜增勝。九、善慧地。",
    "T39n1799_08b:0931c27": "「發真如用，名善慧地。」依真如理體，起無礙",
    "T39n1799_08b:0931c28": "智用，成就微妙四無礙解，能遍十方善說法",
    "T39n1799_08b:0931c29": "故，名善慧地。此地證得智自在真如，謂若證",
    "T39n1799_08b:0932a01": "得此真如已，四無礙解得自在故，謂法、義、詞、",
    "T39n1799_08b:0932a02": "樂說也。謂此四種以智為體，名智自在，斷利",
    "T39n1799_08b:0932a03": "他門中不欲行障，修習力波羅蜜增上。十、",
    "T39n1799_08b:0932a04": "法雲地，二：一、標指。",
    "T39n1799_08b:0932a05": "「阿難！是諸菩薩從此已往，修習畢功，功德圓",
    "T39n1799_08b:0932a06": "滿，亦目此地名修習位。」此指二地已來至",
    "T39n1799_08b:0932a07": "第十地，云諸菩薩，以是五位之中第四位故，",
    "T39n1799_08b:0932a08": "或可總指從前至此五十五位。此第十地即",
    "T39n1799_08b:0932a09": "是修習最後邊際，亦名此地名修習位。二、",
    "T39n1799_08b:0932a10": "正顯。",
    "T39n1799_08b:0932a11": "「慈陰妙雲覆涅槃海，名法雲地。」菩提心體",
    "T39n1799_08b:0932a12": "不離二種，謂悲、智也。從初修習至此畢功，融",
    "T39n1799_08b:0932a13": "為果海，名為法身。慈即悲也，能陰眾生，故曰",
    "T39n1799_08b:0932a14": "慈陰。妙雲智也，涅槃理也。法身無相，唯此三",
    "T39n1799_08b:0932a15": "種亦云大定智悲，即涅槃三德，名祕密藏。今",
    "T39n1799_08b:0932a16": "此位中猶處修習之極，猶有佛地障在，未能",
    "T39n1799_08b:0932a17": "始覺合本，二相尚存，故云覆涅槃海。此地",
    "T39n1799_08b:0932a18": "證得業自在所依真如，謂若證得此真如已，",
    "T39n1799_08b:0932a19": "得四自在：一三業、二五通、三總持、四禪定，",
    "T39n1799_08b:0932a20": "斷於諸法中未得自在障，修智波羅蜜增勝。",
    "T39n1799_08b:0932a21": "八、等覺位，二：一、正明。",
    "T39n1799_08b:0932a22": "「如來逆流，如是菩薩順行而至，覺際入交，名",
    "T39n1799_08b:0932a23": "為等覺。」從真起應，返入生死，從果入因之",
    "T39n1799_08b:0932a24": "始，故云如來逆流。果法聖智，即法流也。從因",
    "T39n1799_08b:0932a25": "入果，從生死入涅槃，故名順行而至。至，極也。",
    "T39n1799_08b:0932a26": "起應之始，行因之極，順逆交際只一剎那，故",
    "T39n1799_08b:0932a27": "云覺際入交。此即解脫道前無間道也，只於",
    "T39n1799_08b:0932a28": "此處立為等覺。《華嚴》不說，含在第十地中，故",
    "T39n1799_08b:0932a29": "彼地中便明受職是等覺也。《唯識》但破十一",
    "T39n1799_08b:0932b01": "種障，亦此意也。今此別出，意在圓融之中備",
    "T39n1799_08b:0932b02": "顯行布耳。二、結顯。",
    "T39n1799_08b:0932b03": "「阿難！從乾慧心至等覺已，是覺始獲金剛心",
    "T39n1799_08b:0932b04": "中。」雖從初心至此等覺，皆用金剛三昧觀察",
    "T39n1799_08b:0932b05": "諸法皆如幻等，然至此位能破最後微細無",
    "T39n1799_08b:0932b06": "明，是此三昧最極邊際，力用滿足，別得名為",
    "T39n1799_08b:0932b07": "金剛心也。此即妙覺入心之初，屬無間道，便",
    "T39n1799_08b:0932b08": "名等覺，故云始獲金剛心也。即《唯識》說「金剛",
    "T39n1799_08b:0932b09": "喻定現在前時，斷佛地障，即入妙覺也。」九、",
    "T39n1799_08b:0932b10": "妙覺位。",
    "T39n1799_08b:0932b11": "「初乾慧地，如是重重單複十二，方盡妙覺成",
    "T39n1799_08b:0932b12": "無上道。」始從乾慧，終至妙覺，單複相兼總",
    "T39n1799_08b:0932b13": "有十二。單則有七，謂乾慧、煖、頂、忍、世第一、等",
    "T39n1799_08b:0932b14": "覺、妙覺。複即有五，謂信、住、行、向、地，以一一位",
    "T39n1799_08b:0932b15": "中自具於十，故名為複。第十二位即是妙覺，",
    "T39n1799_08b:0932b16": "名無上士。無上士者無所斷故，無上士者更",
    "T39n1799_08b:0932b17": "無過者，如十五日月圓滿無缺，故云方盡妙",
    "T39n1799_08b:0932b18": "覺成無上道。體即大般涅槃，三德具足名祕",
    "T39n1799_08b:0932b19": "密藏。三、結依行成位，三：一、結用行。",
    "T39n1799_08b:0932b20": "「是種種地，皆以金剛觀察如幻十種深喻，奢",
    "T39n1799_08b:0932b21": "摩他中用諸如來毘婆舍那，清淨修證，漸",
    "T39n1799_08b:0932b22": "次深入。」指前五十七位，故云種種。於一一",
    "T39n1799_08b:0932b23": "地皆用金剛如幻三昧觀察諸法，若行若智",
    "T39n1799_08b:0932b24": "一切斷證，皆如幻炎、水月、虛空、響城、夢影、像",
    "T39n1799_08b:0932b25": "化等事，故云十種深喻。斯則始從漸次終至",
    "T39n1799_08b:0932b26": "佛果，皆由首楞嚴王即觀之止、即止之觀，破",
    "T39n1799_08b:0932b27": "無明惑、起行修證，故云金剛觀察也。毘婆舍",
    "T39n1799_08b:0932b28": "那，止觀雙運也。故荊溪云：「如夢勤加，空名惑",
    "T39n1799_08b:0932b29": "絕，幻因既滿，鏡像果圓。」清涼云：「修習空華萬",
    "T39n1799_08b:0932c01": "行，安坐水月道場，降伏鏡像天魔，證得夢",
    "T39n1799_08b:0932c02": "中佛果。」皆此意也。二、結位次。",
    "T39n1799_08b:0932c03": "「阿難！如是皆以三增進故，善能成就五十五",
    "T39n1799_08b:0932c04": "位真菩提路。」增進即漸次也，故前文云「從",
    "T39n1799_08b:0932c05": "此漸次安立聖位。」五十五位者，信、住、行、向、地",
    "T39n1799_08b:0932c06": "為五十，乾慧、煖、頂、忍、世第一為五。菩提是果，",
    "T39n1799_08b:0932c07": "即等妙二覺也。五十五心名之曰路，由此",
    "T39n1799_08b:0932c08": "能到菩提果故，即菩提之路也。三、結邪正。",
    "T39n1799_08b:0932c09": "「作是觀者名為正觀，若他觀者名為邪觀。」",
    "T39n1799_08b:0932c10": "行人若能依此修證，不斷而斷，無到而到，此",
    "T39n1799_08b:0932c11": "則名為真修行者，故云正觀。若言都無地位，",
    "T39n1799_08b:0932c12": "但尚理是，斯同邪見撥無因果，故名邪觀。《仁",
    "T39n1799_08b:0932c13": "王經》中亦此料揀，說地位竟即云「若言越此",
    "T39n1799_08b:0932c14": "而成佛者，是魔所說。」大文第五、出聖教名殊",
    "T39n1799_08b:0932c15": "者，上來諸文依解起行，修行漸次由因克果，",
    "T39n1799_08b:0932c16": "一期周畢。此之法門當流後代，須建經名，若",
    "T39n1799_08b:0932c17": "無其名，何以召體而流布耶？故此文來。文",
    "T39n1799_08b:0932c18": "二：一、文殊問。",
    "T39n1799_08b:0932c19": "爾時，文殊師利法王子在大眾中即從座起，",
    "T39n1799_08b:0932c20": "頂禮佛足而白佛言：「當何名是經？我及眾生",
    "T39n1799_08b:0932c21": "云何奉持？」文殊智德此會率先，阿難遭難",
    "T39n1799_08b:0932c22": "登伽，佛令持呪往救；大眾茫然失守，亦為旁",
    "T39n1799_08b:0932c23": "問見元；諸聖各說圓通，如來勅其慎選。洎",
    "T39n1799_08b:0932c24": "今解行圓畢，因果克周，故問經名以流後代。",
    "T39n1799_08b:0932c25": "一會能事歸此人也。二、如來答。",
    "T39n1799_08b:0932c26": "佛告文殊師利：「是經名大佛頂悉怛多般怛",
    "T39n1799_08b:0932c27": "羅無上寶印十方如來清淨海眼，」此下五",
    "T39n1799_08b:0932c28": "名，今是一也。以佛於無見頂放光，化佛說神",
    "T39n1799_08b:0932c29": "呪故。此表一心具體相用。大，體也；佛，相也；頂",
    "T39n1799_08b:0933a01": "光化佛，即是用也。細釋配法，即開題中悉怛",
    "T39n1799_08b:0933a02": "多等云白傘蓋，藏心無染曰白，遍覆一切曰",
    "T39n1799_08b:0933a03": "傘蓋。實相智慧是尊重法，楷定正邪，唯佛與",
    "T39n1799_08b:0933a04": "佛乃能究盡，名無上寶印。三世諸佛以此明",
    "T39n1799_08b:0933a05": "照諸法實相，竪窮橫遍具無漏德，名清淨海",
    "T39n1799_08b:0933a06": "眼。此上總約理智立名也。",
    "T39n1799_08b:0933a07": "「亦名救護親因度脫阿難及此會中性比丘尼",
    "T39n1799_08b:0933a08": "得菩提心入遍知海，」二也。救護親因，總標",
    "T39n1799_08b:0933a09": "也；度脫下，別顯也；得菩提心，發大乘意也；入",
    "T39n1799_08b:0933a10": "遍知海，證圓常理也。此上約功用以立名也。",
    "T39n1799_08b:0933a11": "「亦名如來密因修證了義，」三也。三世果人",
    "T39n1799_08b:0933a12": "入祕密藏以此為因，密之因也。又此大定具",
    "T39n1799_08b:0933a13": "一切行，而非凡小之所能知，故名為密，密即",
    "T39n1799_08b:0933a14": "因也。三世如來以此法門為究竟說，故名了",
    "T39n1799_08b:0933a15": "義。此即約人法以立名也。",
    "T39n1799_08b:0933a16": "「亦名大方廣妙蓮花王十方佛母陀羅尼呪，」",
    "T39n1799_08b:0933a17": "四也。曠兼無際故大，正法自持故方，稱體而",
    "T39n1799_08b:0933a18": "周故廣，即三大義也。妙名不可思議，蓮華喻",
    "T39n1799_08b:0933a19": "開佛知見，出煩惱礙智礙，見佛性故，如出水",
    "T39n1799_08b:0933a20": "開敷也。又能於法自在，諸三昧首，故名為王。",
    "T39n1799_08b:0933a21": "生諸佛，故名母。持善遮惡總攝功德，名陀羅",
    "T39n1799_08b:0933a22": "尼。呪即詛也。此約顯益以立名也。",
    "T39n1799_08b:0933a23": "「亦名灌頂章句諸菩薩萬行首楞嚴。汝當奉",
    "T39n1799_08b:0933a24": "持。」五也。法王委政之明教，故名灌頂章句。",
    "T39n1799_08b:0933a25": "諸菩薩等已如上釋。此約教行以立名也。已",
    "T39n1799_08b:0933a26": "上五名答初問也，汝當奉持者答次問也。但",
    "T39n1799_08b:0933a27": "依前五名如說而行，流至後代令眾開悟，即",
    "T39n1799_08b:0933a28": "奉持也。上來明解辨行，由因致果，顯位差",
    "T39n1799_08b:0933a29": "別。問名請奉，一期周畢，斯則一會以終，合云",
    "T39n1799_08b:0933b01": "大眾聞佛所說作禮而去已。慶喜再有請益，",
    "T39n1799_08b:0933b02": "時雖隔越，問且連環。故集經者約問從義，",
    "T39n1799_08b:0933b03": "合成一部。由是未結作禮而去。　大文第",
    "T39n1799_08b:0933b04": "六、辨趣生因異者，從此已下即第二會再說",
    "T39n1799_08b:0933b05": "經也。以阿難問所見現事時別異故，已如教",
    "T39n1799_08b:0933b06": "迹前後中說。文分為二：初、阿難問，二：一、敘",
    "T39n1799_08b:0933b07": "得果，二：一、聞法增道。",
    "T39n1799_08b:0933b08": "說是語已，即時阿難及諸大眾得蒙如來開",
    "T39n1799_08b:0933b09": "示密印般怛囉義，兼聞此經了義名目，頓悟",
    "T39n1799_08b:0933b10": "禪那，修進聖位增上妙理，心慮虛凝，斷除三",
    "T39n1799_08b:0933b11": "界修心六品微細煩惱。獲真三昧，故云頓",
    "T39n1799_08b:0933b12": "悟禪那。得斯陀含，故云修進聖位。深證滅諦，",
    "T39n1799_08b:0933b13": "故云增上妙理。漸明智照，故云心慮虛凝。俱",
    "T39n1799_08b:0933b14": "生難除，故云微細。言六品者，依大乘說，俱生",
    "T39n1799_08b:0933b15": "煩惱三界九地雖各分九品，若智增者，入地",
    "T39n1799_08b:0933b16": "永伏，至佛方斷；若悲增者，故意令生。若依小",
    "T39n1799_08b:0933b17": "乘，亦於九地各分九品，然約四果地地別斷，",
    "T39n1799_08b:0933b18": "故初果身中斷欲界一地九品中前六品惑，",
    "T39n1799_08b:0933b19": "證第二果；二果身中斷下三品，證第三果；三",
    "T39n1799_08b:0933b20": "果身中斷上二界七十二品，即得羅漢。今證",
    "T39n1799_08b:0933b21": "二果，故斷六品也。二、歎佛述益。",
    "T39n1799_08b:0933b22": "即從座起，頂禮佛足，合掌恭敬而白佛言：「大",
    "T39n1799_08b:0933b23": "威德世尊慈音無遮，善開眾生微細沈惑，令",
    "T39n1799_08b:0933b24": "我今日身心快然，得大饒益。」修道所斷行相",
    "T39n1799_08b:0933b25": "難了，故曰微細。無始俱生，故曰沈惑。疑網消",
    "T39n1799_08b:0933b26": "除，故云快然。增進聖位，故云饒益。二、述所",
    "T39n1799_08b:0933b27": "疑，二：一、正陳疑問，二：一、總問諸趣。",
    "T39n1799_08b:0933b28": "「世尊！若此妙明真淨妙心本來遍圓，如是乃",
    "T39n1799_08b:0933b29": "至大地草木、蠕動含靈本元真如，即是如來",
    "T39n1799_08b:0933c01": "成佛真體。佛體真實，云何復有地獄、餓鬼、畜",
    "T39n1799_08b:0933c02": "生、修羅、人、天等道？世尊！此道為復本來自有？",
    "T39n1799_08b:0933c03": "為是眾生妄習生起？」此疑由前佛語阿難：",
    "T39n1799_08b:0933c04": "「今汝諸根若圓拔已，內瑩發光，汝是浮塵及",
    "T39n1799_08b:0933c05": "器世間諸變化相，如湯消氷，應念化為無上",
    "T39n1799_08b:0933c06": "知覺。」斯則一人成佛，器界、有情一時成佛。如",
    "T39n1799_08b:0933c07": "來今日成佛已久，不合更有器界、趣類，故云",
    "T39n1799_08b:0933c08": "佛體真實云何復有地獄等道。此道若是本",
    "T39n1799_08b:0933c09": "來自有，云何前言清淨本然，本來無有世界",
    "T39n1799_08b:0933c10": "眾生？亦不可言一人成佛，依正融覺。若言眾",
    "T39n1799_08b:0933c11": "生妄習生起，妄習如何得生起耶？生起之相",
    "T39n1799_08b:0933c12": "其義云何？若據如來答意，即是眾生虛妄造",
    "T39n1799_08b:0933c13": "業、虛妄受生，菩提心中猶如空華，妄見生滅。",
    "T39n1799_08b:0933c14": "故下文云「汝妄自造，非菩提咎。」問：此與滿慈",
    "T39n1799_08b:0933c15": "所疑何別？答：前疑理本清淨，云何忽生山河",
    "T39n1799_08b:0933c16": "大地？則約依報為首，以難清淨本然。故佛釋",
    "T39n1799_08b:0933c17": "疑，蓋由強覺妄分能所，遂成三種相續，從妄",
    "T39n1799_08b:0933c18": "見生，因此虛妄終而復始。此疑佛今成果，一",
    "T39n1799_08b:0933c19": "切合融歸覺，云何更有七趣差別？則約正報",
    "T39n1799_08b:0933c20": "為首，以難果佛唯真，真合無此七種差異。又",
    "T39n1799_08b:0933c21": "徵此道為本有耶？為妄起耶？意欲如來廣明",
    "T39n1799_08b:0933c22": "因果雖皆虛妄，善惡業緣、受報好醜終不差",
    "T39n1799_08b:0933c23": "忒，令諸眾生明信因果不入邪見。前文但云",
    "T39n1799_08b:0933c24": "「從妄見生，一體虛妄。」諸鈍根者便謂都亡因",
    "T39n1799_08b:0933c25": "果。今此辨析，因果昭然，則知前難意顯真諦，",
    "T39n1799_08b:0933c26": "今疑意明俗諦。前後相濟，方成圓了。即前圓",
    "T39n1799_08b:0933c27": "解之義殘也。二、別問地獄。",
    "T39n1799_08b:0933c28": "「世尊！如寶蓮香比丘尼持菩薩戒，私行婬",
    "T39n1799_08b:0933c29": "欲，妄言行婬非殺、非偷，無有業報。發是語",
    "T39n1799_08b:0934a01": "已，先於女根生大猛火，後於節節猛火燒然，",
    "T39n1799_08b:0934a02": "墮無間獄。琉璃大王、善星比丘，瑠璃為誅瞿",
    "T39n1799_08b:0934a03": "曇族姓，善星妄說一切法空，生身陷入阿鼻",
    "T39n1799_08b:0934a04": "地獄。此諸地獄為有定處？為復自然？彼彼發",
    "T39n1799_08b:0934a05": "業各各私受？」寶蓮香事未檢所出，意謂殺",
    "T39n1799_08b:0934a06": "盜有對，邪行無對，故云無報。善星事出《涅槃》，",
    "T39n1799_08b:0934a07": "琉璃緣如本經。為有定處下問意有六，文見",
    "T39n1799_08b:0934a08": "於三。六者，謂有定處、無定處，自然、因緣，私",
    "T39n1799_08b:0934a09": "受、同受。下文結云「不斷三業，各各有私。因",
    "T39n1799_08b:0934a10": "各各私，眾私同分，非無定處。」二、請說申益。",
    "T39n1799_08b:0934a11": "「唯垂大慈，發開童蒙，令諸一切持戒眾生聞",
    "T39n1799_08b:0934a12": "決定義，歡喜頂戴，謹潔無犯。」幼小曰童，情",
    "T39n1799_08b:0934a13": "昧曰蒙。阿難自鄙無有大智，願垂開發也。諸",
    "T39n1799_08b:0934a14": "持戒者，若聞因果虛妄猶如空華，則持戒何",
    "T39n1799_08b:0934a15": "益？苟示決定義門，必令謹潔無犯。二、如來",
    "T39n1799_08b:0934a16": "答，二：一、讚請許宣。",
    "T39n1799_08b:0934a17": "佛告阿難：「快哉此問！令諸眾生不入邪見。汝",
    "T39n1799_08b:0934a18": "今諦聽，當為汝說。」即俗而真，唯一妙覺；即",
    "T39n1799_08b:0934a19": "真而俗，因果不亡。此義雙融，方為圓了。阿難",
    "T39n1799_08b:0934a20": "所問頗稱佛心，故歎快哉，自除邪見。二、正",
    "T39n1799_08b:0934a21": "為分別，三：一、約情想以總明，三：一、總開二分，",
    "T39n1799_08b:0934a22": "文二：一、標列。",
    "T39n1799_08b:0934a23": "「阿難！一切眾生實本真淨，因彼妄見，有妄習",
    "T39n1799_08b:0934a24": "生，因此分開內分、外分。」諸法本真，未嘗生",
    "T39n1799_08b:0934a25": "起，由念分別見諸法生。苟能離念，即見眾生、",
    "T39n1799_08b:0934a26": "山河、國土本來成佛，故云實本真淨。返本者",
    "T39n1799_08b:0934a27": "雖爾，其未返者各依見妄造業受報，故下文",
    "T39n1799_08b:0934a28": "云「此等眾生不識本心，受此輪迴，經無量劫",
    "T39n1799_08b:0934a29": "不得真淨，皆由隨順殺、盜、婬故。返此三種，又",
    "T39n1799_08b:0934b01": "則出生無殺、盜、婬。有名鬼倫，無名天趣。有無",
    "T39n1799_08b:0934b02": "相傾，起輪迴性。」故云因彼妄見有妄習生等。",
    "T39n1799_08b:0934b03": "二、正明，二：初、內分約情，二：一、釋相。",
    "T39n1799_08b:0934b04": "「阿難！內分即是眾生分內，因諸愛染發起妄",
    "T39n1799_08b:0934b05": "情，情積不休能生愛水。」愛染之情正是眾",
    "T39n1799_08b:0934b06": "生生死根本，名為內分，分亦因義。情愛沈下，",
    "T39n1799_08b:0934b07": "能潤業受生，故如水也。外由內感，故有水輪",
    "T39n1799_08b:0934b08": "遍十方界。",
    "T39n1799_08b:0934b09": "「是故眾生心憶珍羞，口中水出。心憶前人或",
    "T39n1799_08b:0934b10": "憐或恨，目中淚盈。貪求財寶，心發愛涎，舉體",
    "T39n1799_08b:0934b11": "光潤。心著行婬，男女二根自然流液。」此引",
    "T39n1799_08b:0934b12": "事驗也。憶即是念，明記為性。念有憎愛，故分",
    "T39n1799_08b:0934b13": "憐恨。由愛起憎，不離情染。內有情染，外現其",
    "T39n1799_08b:0934b14": "事，故皆流水也。二、結成。",
    "T39n1799_08b:0934b15": "「阿難！諸愛雖別、流結是同，潤濕不昇，自然",
    "T39n1799_08b:0934b16": "從墜，此名內分。」所愛之境雖別，能愛之心",
    "T39n1799_08b:0934b17": "是一，故云流結是同。流謂沈下，結謂縛著。因",
    "T39n1799_08b:0934b18": "既不昇，果亦淪墜。二、外分約想，二：初、釋",
    "T39n1799_08b:0934b19": "相。",
    "T39n1799_08b:0934b20": "「阿難！外分即是眾生分外，因諸渴仰發明虛",
    "T39n1799_08b:0934b21": "想，想積不休，能生勝氣。」眾生生死本分由",
    "T39n1799_08b:0934b22": "情，情著染境，因是從墜。今以淨境為所欲處，",
    "T39n1799_08b:0934b23": "但由其想，不屬於情，乃是眾生分外之事，故",
    "T39n1799_08b:0934b24": "云外分。氣謂氣色也。",
    "T39n1799_08b:0934b25": "「是故眾生心持禁戒，舉身輕清。心持呪印，顧",
    "T39n1799_08b:0934b26": "盻雄毅。心欲生天，夢想飛舉。心存佛國，聖",
    "T39n1799_08b:0934b27": "境冥現。事善知識，自輕身命。」引事驗也。身",
    "T39n1799_08b:0934b28": "輕清、顧雄毅、夢飛舉、聖境現、輕身命，此五",
    "T39n1799_08b:0934b29": "皆是殊勝氣色，由想故有也。毅，果敢也。二、",
    "T39n1799_08b:0934c01": "結成。",
    "T39n1799_08b:0934c02": "「阿難！諸想雖別、輕舉是同，飛動不沈，自然超",
    "T39n1799_08b:0934c03": "越，此名外分。」忻外勝境，不由情染。想既輕",
    "T39n1799_08b:0934c04": "清，自然飛動，報當超越也。已上總而略明，未",
    "T39n1799_08b:0934c05": "細分別善惡。二、別辨趣生，二：一、總明業緣",
    "T39n1799_08b:0934c06": "逆順。",
    "T39n1799_08b:0934c07": "「阿難！一切世間生死相續，生從順習、死從變",
    "T39n1799_08b:0934c08": "流，臨命終時未捨煖觸，一生善惡俱時頓現，",
    "T39n1799_08b:0934c09": "死逆生順，二習相交。」順逆有二：一約情，一",
    "T39n1799_08b:0934c10": "切眾生好生惡死，生即順情，死即逆情，故云",
    "T39n1799_08b:0934c11": "生從順習，死從變流，變，猶逆也。又受胎時三",
    "T39n1799_08b:0934c12": "處皆順，故得生也，死則無此。二約業，業能感",
    "T39n1799_08b:0934c13": "果，生即順感，由因致果也，故云順習；死即",
    "T39n1799_08b:0934c14": "反此，無生長義，故云變流。生死交際風火未",
    "T39n1799_08b:0934c15": "散，平生行業善、惡因緣此時俱現，強者先牽，",
    "T39n1799_08b:0934c16": "即隨生處。二、別明情想昇沈，五：一、明純想。",
    "T39n1799_08b:0934c17": "「鈍想即飛，必生天上。若飛心中兼福兼慧及",
    "T39n1799_08b:0934c18": "與淨願，自然心開見十方佛，一切淨土隨願",
    "T39n1799_08b:0934c19": "往生。」此有二類：若唯有想不兼福慧，即但",
    "T39n1799_08b:0934c20": "持戒而厭此身，必生天上；若於持戒兼修福",
    "T39n1799_08b:0934c21": "慧，發見佛願，深厭三界，必生淨土。見十方佛",
    "T39n1799_08b:0934c22": "即獲法忍，故云心開，如《觀經》說。二、情少想",
    "T39n1799_08b:0934c23": "多。",
    "T39n1799_08b:0934c24": "「情少想多，輕舉非遠，即為飛仙、大力鬼王、飛",
    "T39n1799_08b:0934c25": "行夜叉、地行羅剎，遊於四天，所去無礙。」想",
    "T39n1799_08b:0934c26": "多故飛行自在，情少故受仙鬼形。此之等類，",
    "T39n1799_08b:0934c27": "多因邪想，不正修行，即是不修戒慧但修邪",
    "T39n1799_08b:0934c28": "定。不持戒故墮鬼神道，以修定故有大神通。",
    "T39n1799_08b:0934c29": "差別之因，一如上說，仍是想多情少。此中仙",
    "T39n1799_08b:0935a01": "鬼等四，可以九八七六想配之。若情多者，必",
    "T39n1799_08b:0935a02": "無戒定，墮三塗耳。",
    "T39n1799_08b:0935a03": "「其中若有善願，善心護持我法，或護禁戒隨",
    "T39n1799_08b:0935a04": "持戒人，或護神呪隨持呪者，或護禪定保綏",
    "T39n1799_08b:0935a05": "法忍，是等親住如來座下。」此想多中仍兼",
    "T39n1799_08b:0935a06": "善願也。雖不持戒，且有定願，護持戒呪及禪",
    "T39n1799_08b:0935a07": "定者，斯則由宿習故毀禁，知過故發願，亦是",
    "T39n1799_08b:0935a08": "乘急戒緩者，故能於八部身而見佛耳。三、",
    "T39n1799_08b:0935a09": "情想均等。",
    "T39n1799_08b:0935a10": "「情想均等，不飛不墜，生於人間。想明斯聰，情",
    "T39n1799_08b:0935a11": "幽斯鈍。」不昇為天仙，不墜落三塗，仍於均",
    "T39n1799_08b:0935a12": "等之中。想或稍強，根必聰慧；情或稍重，根必",
    "T39n1799_08b:0935a13": "暗鈍。雖同人類，亦由情想有此差異，即別報",
    "T39n1799_08b:0935a14": "也。四、情多想少。",
    "T39n1799_08b:0935a15": "「情多想少，流入橫生，重為毛群，輕為羽族。」",
    "T39n1799_08b:0935a16": "若望下文，此當六情四想也。橫生，旁生也。然",
    "T39n1799_08b:0935a17": "有輕重，若情稍重，報為走獸，故曰毛群；若想",
    "T39n1799_08b:0935a18": "稍強，身為飛禽，故云羽族。細論差別，如類生",
    "T39n1799_08b:0935a19": "中及下文說。",
    "T39n1799_08b:0935a20": "「七情三想，沈下水輪，生於火際。受氣猛火，身",
    "T39n1799_08b:0935a21": "為餓鬼，常被焚燒。水能害己，無食無飲經百",
    "T39n1799_08b:0935a22": "千劫。」火際者，餓鬼所居處也，水輪向下至",
    "T39n1799_08b:0935a23": "火輪際，近地獄也。受氣猛火者，由業力故，受",
    "T39n1799_08b:0935a24": "猛火氣以為身也，故常被燒節節火起。水能",
    "T39n1799_08b:0935a25": "害己者，苦於無水也，苟遇成火而燒其身，故",
    "T39n1799_08b:0935a26": "云害己。",
    "T39n1799_08b:0935a27": "「九情一想，下洞火輪，身入風、火二交過地，輕",
    "T39n1799_08b:0935a28": "生有間、重生無間二種地獄。」二交過地者，",
    "T39n1799_08b:0935a29": "風火二輪交際之處，即正是七熱地獄處也。",
    "T39n1799_08b:0935b01": "於九情中稍減者名輕，即八情者墮有間。稍",
    "T39n1799_08b:0935b02": "增者名重，入無間正九情也。此言無間，約受",
    "T39n1799_08b:0935b03": "苦說。然此無間，對前有間得名，以是第七熱",
    "T39n1799_08b:0935b04": "地獄故。下即第八五無間獄，別名阿鼻，最極",
    "T39n1799_08b:0935b05": "重也。五、純情。",
    "T39n1799_08b:0935b06": "「純情即沈阿鼻獄。若沈心中有謗大乘、毀",
    "T39n1799_08b:0935b07": "佛禁戒、誑妄說法、虛貪信施、濫膺恭敬、五",
    "T39n1799_08b:0935b08": "逆十重，更生十方阿鼻地獄。」阿鼻，此云無",
    "T39n1799_08b:0935b09": "間，即第八獄也，此具五種：謂受罪、苦具、身",
    "T39n1799_08b:0935b10": "量、劫數、壽命也。若依《俱舍》，業報無間，以造此",
    "T39n1799_08b:0935b11": "罪必墮地獄，更無餘業、餘生能間隔故。謗大",
    "T39n1799_08b:0935b12": "乘下，諸罪最重，由是更生十方阿鼻。《法華》云",
    "T39n1799_08b:0935b13": "「若謗此經，其人命終入阿鼻獄具足一劫，劫",
    "T39n1799_08b:0935b14": "盡更生，如是展轉至無數劫。」《俱舍論》說「阿鼻",
    "T39n1799_08b:0935b15": "地獄壽命中劫。」二十增減為一中劫。既言無",
    "T39n1799_08b:0935b16": "數，此世界壞，即往十方阿鼻也。以謗法罪斷",
    "T39n1799_08b:0935b17": "佛種故，令無量人墮邪見故。三、結由自業。",
    "T39n1799_08b:0935b18": "「循造惡業，雖則自招，眾同分中兼有元地。」",
    "T39n1799_08b:0935b19": "隨順造惡，故受苦報。惡業不同受報亦別，故",
    "T39n1799_08b:0935b20": "云自招。眾同分中有元地者，眾名不一，同是",
    "T39n1799_08b:0935b21": "一義，眾有相似，同立分名，造業同者共中共",
    "T39n1799_08b:0935b22": "變。《俱舍論》說「有差別同分、無差別同分。」同業",
    "T39n1799_08b:0935b23": "共感眾多苦具同受此苦，名無差別同分。若",
    "T39n1799_08b:0935b24": "隨輕重受報不同，名差別同分。今云元地，即",
    "T39n1799_08b:0935b25": "差別也。二、就業報以別辨，七：初、地獄，三：一、",
    "T39n1799_08b:0935b26": "結前生後。",
    "T39n1799_08b:0935b27": "「阿難！此等皆是彼諸眾生自業所感，造十習",
    "T39n1799_08b:0935b28": "因，受六交報。」由乎情想妄集諸業，隨業善",
    "T39n1799_08b:0935b29": "惡或升或墜，故云自業所感。十習因者，別指",
    "T39n1799_08b:0935c01": "惡業，即由十使煩惱於六根門發識造業，洎",
    "T39n1799_08b:0935c02": "受其報。從六根出，報與業交，故云交報。同受",
    "T39n1799_08b:0935c03": "地獄即引業招，六根別受即滿業致，俱是眾",
    "T39n1799_08b:0935c04": "生妄情習造耳。二、徵起別辨，二：一、十習因，",
    "T39n1799_08b:0935c05": "十：一、婬習。",
    "T39n1799_08b:0935c06": "「云何十因？」總徵也。發業有二：一正發，即無",
    "T39n1799_08b:0935c07": "明；二助發，即餘惑俱分別也。今此十因，除婬",
    "T39n1799_08b:0935c08": "習是所發之業，餘九皆是能發之惑，惑有根",
    "T39n1799_08b:0935c09": "隨，下文自指。此下十段文皆有三。",
    "T39n1799_08b:0935c10": "「阿難！一者婬習交接，發於相磨，研磨不休，如",
    "T39n1799_08b:0935c11": "是故有大猛火光於中發動。如人以手自相",
    "T39n1799_08b:0935c12": "摩觸，煖相現前。」一、由因致果。此即正是所",
    "T39n1799_08b:0935c13": "發業也，具足貪癡，生死輪迴斯為其本。內根、",
    "T39n1799_08b:0935c14": "外境互相偶構，故云交接。內外相發遂成欲",
    "T39n1799_08b:0935c15": "火，喻顯可知。",
    "T39n1799_08b:0935c16": "「二習相然，故有鐵床、銅柱諸事。」二、正感果",
    "T39n1799_08b:0935c17": "相。根境兩具，故云二習。能觸所觸，皆是我心",
    "T39n1799_08b:0935c18": "互相熏習，結成婬業，以於欲境起顛倒心，生",
    "T39n1799_08b:0935c19": "自他樂想。因此業種，後感其報，從其能觸現",
    "T39n1799_08b:0935c20": "地獄身，從其所觸現諸苦具，皆是自業所熏，",
    "T39n1799_08b:0935c21": "分其二習自相刑害耳。他皆倣此。",
    "T39n1799_08b:0935c22": "「是故十方一切如來，色目行婬同名欲火，菩",
    "T39n1799_08b:0935c23": "薩見欲如避火坑。」三、結示過名。火能變壞",
    "T39n1799_08b:0935c24": "一切世間，欲能破滅出世善法，是故行者應",
    "T39n1799_08b:0935c25": "當遠離。二、貪習。",
    "T39n1799_08b:0935c26": "「二者貪習交計，發於相吸，吸覽不止，如是故",
    "T39n1799_08b:0935c27": "有積寒堅氷於中凍冽。如人以口吸縮風氣，",
    "T39n1799_08b:0935c28": "有冷觸生。」由因致果也。貪即是愛根本之",
    "T39n1799_08b:0935c29": "數，正能潤生，於有有具染著為性。由愛著故",
    "T39n1799_08b:0936a01": "種種計校，求取前境，故云交計相吸也。貪取",
    "T39n1799_08b:0936a02": "不止，如水結氷堅住不散，遂成凍例。此釋貪",
    "T39n1799_08b:0936a03": "久成業以致果也。喻文可見。",
    "T39n1799_08b:0936a04": "「二習相凌，故有吒吒、波波、羅羅青赤白蓮、寒",
    "T39n1799_08b:0936a05": "氷等事。」正顯果相也。由因感果，由內感外。",
    "T39n1799_08b:0936a06": "吒、波、羅等，忍寒聲也，即八寒地獄。《俱舍》云「頞",
    "T39n1799_08b:0936a07": "部陀者，此云疱尼；剌部陀，此云疱裂。此二從",
    "T39n1799_08b:0936a08": "相。阿哳吒、唬唬婆、嚯嚯婆，此三從聲。欝鉢",
    "T39n1799_08b:0936a09": "羅等三，如青白紅蓮，此三從色。以寒之彌甚，",
    "T39n1799_08b:0936a10": "身色如之。」相凌，侵凌也。",
    "T39n1799_08b:0936a11": "「是故十方一切如來，色目多求同名貪水，菩",
    "T39n1799_08b:0936a12": "薩見貪如避瘴海。」結示過名。貪能滋潤，滋",
    "T39n1799_08b:0936a13": "長惡法，如今之有泉，飲之則貪也。復能損害",
    "T39n1799_08b:0936a14": "法身慧命，如有瘴之海。三、慢習。",
    "T39n1799_08b:0936a15": "「三者慢習交凌，發於相恃，馳流不息，如是故",
    "T39n1799_08b:0936a16": "有騰逸奔波，積波為水。如人口舌自相綿味，",
    "T39n1799_08b:0936a17": "因而水發。二習相鼓，故有血河、灰河、熱沙、毒",
    "T39n1799_08b:0936a18": "海、融銅、灌吞諸事。是故十方一切如來，色目",
    "T39n1799_08b:0936a19": "我慢名飲癡水，菩薩見慢如避巨溺。」三段",
    "T39n1799_08b:0936a20": "如前。恃己凌他，高舉為性，故名為慢。今云",
    "T39n1799_08b:0936a21": "交凌、相恃、馳騁、流逸，慢之相也。血河等事皆",
    "T39n1799_08b:0936a22": "所感報，由內致外因果相稱耳。飲之迷倒，故",
    "T39n1799_08b:0936a23": "名癡水，西國有之。巨溺可知。四、瞋習。",
    "T39n1799_08b:0936a24": "「四者瞋習交衝，發於相忤，忤結不息，心熱發",
    "T39n1799_08b:0936a25": "火，鑄氣為金，如是故有刀山、鐵橛、劍樹、劍輪、",
    "T39n1799_08b:0936a26": "斧鉞、鎗鋸。如人銜冤，殺氣飛動，二習相擊，故",
    "T39n1799_08b:0936a27": "有宮割、斬斫、剉刺、搥擊諸事。是故十方一切",
    "T39n1799_08b:0936a28": "如來，色目瞋恚名利刀劍，菩薩見瞋如避誅",
    "T39n1799_08b:0936a29": "戮。」於諸苦具增恚身心，熱惱居懷，性不安",
    "T39n1799_08b:0936b01": "隱，已上皆根本惑攝。互相衝忤，結成熱惱，熱",
    "T39n1799_08b:0936b02": "惱不息，氣忿成堅，故感金石等事。橛繫，罪人",
    "T39n1799_08b:0936b03": "杙也。宮割，秦五刑之二也。斬斫剉，皆新之死",
    "T39n1799_08b:0936b04": "刑。刺，即古刑之墨也，今流罪有之。搥擊，皆新",
    "T39n1799_08b:0936b05": "刑之笞杖類也。如劫末時，人起猛利嗔心，所",
    "T39n1799_08b:0936b06": "執草木皆成刀劍，非內心之所感乎！五、詐",
    "T39n1799_08b:0936b07": "習。",
    "T39n1799_08b:0936b08": "「五者詐習交誘，發於相調，引起不住，如是故",
    "T39n1799_08b:0936b09": "有繩木、絞校。如水浸田，草木生長。二習相延，",
    "T39n1799_08b:0936b10": "故有杻械、枷鎖、鞭杖、撾棒諸事。是故十方一",
    "T39n1799_08b:0936b11": "切如來，色目姦偽同名讒賊，菩薩見詐如畏",
    "T39n1799_08b:0936b12": "豺狼。」詐謂諂曲，罔冐於他。矯設異儀，險曲",
    "T39n1799_08b:0936b13": "為性。或取他意，或藏己失，不任師友正教誨",
    "T39n1799_08b:0936b14": "故，此隨數也。今云發於相調，引起不住，正是",
    "T39n1799_08b:0936b15": "此也。姦詐多端，或亂良善。矯設方便，遞相誘",
    "T39n1799_08b:0936b16": "引，故云交誘。繩木、絞校，所感苦具也。長惡滋",
    "T39n1799_08b:0936b17": "蔓，如水浸田。豺，狗足群行，舌有逆刺。狠，銳",
    "T39n1799_08b:0936b18": "首白頰，大尾長胡，似犬也。姦偽敗正猶如讒",
    "T39n1799_08b:0936b19": "賊。六、誑習。",
    "T39n1799_08b:0936b20": "「六者誑習交欺，發於相罔，誣罔不止，飛心造",
    "T39n1799_08b:0936b21": "姦，如是故有塵土、屎尿、穢污不淨。如塵隨風",
    "T39n1799_08b:0936b22": "各無所見。二習相加，故有沒溺、騰擲、飛墜、漂",
    "T39n1799_08b:0936b23": "淪諸事。是故十方一切如來，色目欺誑同名",
    "T39n1799_08b:0936b24": "劫殺，菩薩見誑如踐蛇虺。」此亦隨數。誑謂",
    "T39n1799_08b:0936b25": "矯誑，心懷異謀，多現不實。矯現有德，詭詐為",
    "T39n1799_08b:0936b26": "性，邪命為業。今云交欺，欺即誑也。誣罔即是",
    "T39n1799_08b:0936b27": "現邪命事，以誘利譽也。塵土、屎尿皆苦具也。",
    "T39n1799_08b:0936b28": "刀兵劫時人互殺害，故云劫殺。虺蝮，虺也，博",
    "T39n1799_08b:0936b29": "三寸，首如擘。七、怨習。",
    "T39n1799_08b:0936c01": "「七者怨習交嫌，發于銜恨，如是故有飛石、投、",
    "T39n1799_08b:0936c02": "礰匣貯、車檻、甕盛、囊幞，如陰毒人懷抱畜惡。",
    "T39n1799_08b:0936c03": "二習相吞，故有投擲、擒捉、擊射、挽撮諸事。是",
    "T39n1799_08b:0936c04": "故十方一切如來，色目怨家名違害鬼，菩薩",
    "T39n1799_08b:0936c05": "見怨如飲鴆酒。」怨即恨也，由忿為先，懷惡",
    "T39n1799_08b:0936c06": "不捨，結冤為性。不能含忍，常熱惱故。囊幞",
    "T39n1799_08b:0936c07": "等，已上皆拘繫罪人之具，有作「撲」字之誤也。",
    "T39n1799_08b:0936c08": "挽撮皆牽繫罪人也，有作「拋」，亦字誤也。如違",
    "T39n1799_08b:0936c09": "害鬼常伺取人。鴆酒，鴆鳥名也，翼毛劃酒，酒",
    "T39n1799_08b:0936c10": "則殺人。八、見習。",
    "T39n1799_08b:0936c11": "「八者見習交明，如薩迦耶見、戒禁取、邪悟諸",
    "T39n1799_08b:0936c12": "業，發於違拒，出生相返，如是故有王使、主吏、",
    "T39n1799_08b:0936c13": "證執文藉，如行路人來往相見。二習相交，",
    "T39n1799_08b:0936c14": "故有勘問、權詐、考訊、推鞫、察訪、披究、照明、善惡",
    "T39n1799_08b:0936c15": "童子手執文簿辭辯諸事。是故十方一切如",
    "T39n1799_08b:0936c16": "來，色目惡見同名見坑，菩薩見諸虛妄遍執",
    "T39n1799_08b:0936c17": "如入毒壑。」見謂惡見，於諸諦理顛倒推度，",
    "T39n1799_08b:0936c18": "染慧為性，能障善見，招苦為業。此見行相差",
    "T39n1799_08b:0936c19": "別有五：一身見，執我、我所；二邊見，執斷執",
    "T39n1799_08b:0936c20": "常；三邪見，謗無因果；四見取，謂於諸見及所",
    "T39n1799_08b:0936c21": "依蘊執無最勝，能得清淨，一切鬪諍所依為",
    "T39n1799_08b:0936c22": "業；五戒禁取，謂於隨順諸見、戒禁及所依蘊",
    "T39n1799_08b:0936c23": "執為最勝，能得清淨，無利勤苦所依為業。此",
    "T39n1799_08b:0936c24": "之見習各執己解，互相是非，故感王使、主吏",
    "T39n1799_08b:0936c25": "等事。權詐者，設方便以取情也。照明，引他事",
    "T39n1799_08b:0936c26": "以照證也。九、抂習。",
    "T39n1799_08b:0936c27": "「九者抂習交加，發於誣謗，如是故有合山、合",
    "T39n1799_08b:0936c28": "石、碾磑、耕磨，如讒賊人遇抂良善。二習相排，",
    "T39n1799_08b:0936c29": "故有押捺、搥按、蹙摝、衡度諸事。是故十方一",
    "T39n1799_08b:0937a01": "切如來，色目怨謗同名讒虎，菩薩見抂如遭",
    "T39n1799_08b:0937a02": "霹靂。」抂則逼壓良善，損惱於他，心無悲愍，",
    "T39n1799_08b:0937a03": "害所攝也。既以抂押良善，抑捺無辜，令稱有",
    "T39n1799_08b:0937a04": "罪，故感合山等事。蹙謂逼迫，摝謂振動。衡，",
    "T39n1799_08b:0937a05": "權衡也。度，丈尺也。讒能害善，虎能食人。十、",
    "T39n1799_08b:0937a06": "訟習。",
    "T39n1799_08b:0937a07": "「十者訟習交誼，發於藏覆，如是故有鑒見、照",
    "T39n1799_08b:0937a08": "燭，如於日中不能藏影，故有惡友業鏡、火",
    "T39n1799_08b:0937a09": "珠披露宿業，對驗諸事。是故十方一切如來，",
    "T39n1799_08b:0937a10": "色目覆藏同名陰賊，菩薩觀覆如戴高山履",
    "T39n1799_08b:0937a11": "於巨海。」此是覆習，而言訟者，由覆發訟故。",
    "T39n1799_08b:0937a12": "所言覆者，於自作罪恐失利譽，隱藏為性，悔",
    "T39n1799_08b:0937a13": "惱為業。謂覆罪者後必悔惱，不安隱故。己既",
    "T39n1799_08b:0937a14": "有罪，不能自發，遂招他訟。此訟即是惱之一",
    "T39n1799_08b:0937a15": "法，忿恨為先，追觸暴熱，恨戾為性，䖧螫為",
    "T39n1799_08b:0937a16": "業。謂追往惡，觸現違緣，心便恨戾，多發囂",
    "T39n1799_08b:0937a17": "暴、凶鄙麁言，䖧螫他故乃名為訟。此覆彼訟，",
    "T39n1799_08b:0937a18": "二習相發，故感惡友業鏡等事。覆藏過惡，自",
    "T39n1799_08b:0937a19": "知而已，如於陰賊不懼當苦，必墮惡道，如戴",
    "T39n1799_08b:0937a20": "山履海也。",
    "T39n1799_08b:0937a21": "首楞嚴義疏注經卷第八中"
}