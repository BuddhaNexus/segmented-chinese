{
    "T24n1462_005:0702a06": "5善見律毘婆沙卷第五",
    "T24n1462_005:0702a08": "簫齊外國三藏僧伽跋陀羅譯",
    "T24n1462_005:0702a09": "「棄樂棄苦者。」問曰：「何謂棄樂棄苦？」答曰：",
    "T24n1462_005:0702a10": "「於四禪定中棄樂心苦心。又言：『棄名樂名",
    "T24n1462_005:0702a11": "苦也。』」問曰：「樂心苦心於第四禪言，何時得",
    "T24n1462_005:0702a12": "棄？」答曰：「於第四禪定門中棄也。」問曰：「何處",
    "T24n1462_005:0702a13": "身苦滅盡？」答曰：「如經所說，佛語諸比丘：『離",
    "T24n1462_005:0702a14": "欲清淨已，即入第一禪，苦於此滅。』」問曰：「苦",
    "T24n1462_005:0702a15": "心樂心於何處滅無餘？」答曰：「於修滿中。佛",
    "T24n1462_005:0702a16": "語諸比丘：『於第四禪定滅盡無餘，苦樂喜",
    "T24n1462_005:0702a17": "悉於禪定門滅無餘也。』何以故？初禪定，念、",
    "T24n1462_005:0702a18": "思未離故心苦，念、思滅者苦亦滅，亦如第",
    "T24n1462_005:0702a19": "二第三第四禪定，念為初，次第而滅。喜者，於",
    "T24n1462_005:0702a20": "第四禪定門滅盡，樂到第四禪定，入樂住",
    "T24n1462_005:0702a21": "捨，起不過樂也，是故苦於第四禪中滅盡",
    "T24n1462_005:0702a22": "無餘，是謂不苦不樂。此法極細，不可以意",
    "T24n1462_005:0702a23": "取也。何以故？譬如惡牛，牧者捉之不得，",
    "T24n1462_005:0702a24": "乃立作欄，驅群內欄，一一牽出次第而至，",
    "T24n1462_005:0702a25": "至惡牛已，此即是，然後捉得。佛亦如是，先",
    "T24n1462_005:0702a26": "取樂故入一切法，入已次第而出，此是不苦",
    "T24n1462_005:0702a27": "不樂，不苦心不樂心，此是不苦不樂受。」問曰：",
    "T24n1462_005:0702a28": "「此不苦不樂可得捉不？」答曰：「不可得捉。」又",
    "T24n1462_005:0702a29": "問曰：「上句何以云得捉？」答曰：「以名知其相",
    "T24n1462_005:0702b01": "故，猶如捉得，語相如此，自當知之。如經",
    "T24n1462_005:0702b02": "文所說：『有四緣，長老以不苦不樂，以名解",
    "T24n1462_005:0702b03": "脫，以三昧故棄除苦樂，即入第四禪定。長",
    "T24n1462_005:0702b04": "老，此是四緣不苦不樂，以名解脫，以三昧",
    "T24n1462_005:0702b05": "故，如第三道邪見，為諸法初滅。』此讚歎第",
    "T24n1462_005:0702b06": "三道，此中亦復如是。」問曰：「何謂為諸法？」答",
    "T24n1462_005:0702b07": "曰：「瞋恚、愚癡為初，如是自當知。亦如第四",
    "T24n1462_005:0702b08": "禪定，苦樂心為初，因樂起生欲，因苦起",
    "T24n1462_005:0702b09": "故生瞋恚，瞋恚起故滅樂心，是故於第四",
    "T24n1462_005:0702b10": "禪定極遠，是名不苦不樂。」問曰：「不苦不樂，",
    "T24n1462_005:0702b11": "其相云何？」答曰：「捨樂捨不樂。」問曰：「其味",
    "T24n1462_005:0702b12": "云何？」答曰：「捨苦捨樂味，亦言不償味。捨識",
    "T24n1462_005:0702b13": "淨者。」問曰：「何謂捨識識淨？」答曰：「捨者令識",
    "T24n1462_005:0702b14": "得淨潔，此是第四禪定識淨潔；識淨潔已即",
    "T24n1462_005:0702b15": "生三識，悉是捨所作，非餘法作。是故律本",
    "T24n1462_005:0702b16": "說，捨識淨潔，譬如月光，有雲覆之其光不",
    "T24n1462_005:0702b17": "明，雲除去已月即光明淨潔。此中思樂亦",
    "T24n1462_005:0702b18": "如是，思樂離者識即淨潔。」問曰：「前三禪定有",
    "T24n1462_005:0702b19": "無。」答曰：「有。」問曰：「何不出識？」答曰：「為思為初",
    "T24n1462_005:0702b20": "覆，是故不出。又第四禪定捨，即是夜識即",
    "T24n1462_005:0702b21": "是月滿，理合者然後顯月光明。如第一禪",
    "T24n1462_005:0702b22": "有五支，亦如第四禪有三支捨識一心，廣",
    "T24n1462_005:0702b23": "說有三，略說有二，如經中所說。」「何時起二",
    "T24n1462_005:0702b24": "支？」「是第四禪定中起二支。禪定第四品竟。",
    "T24n1462_005:0702b25": "「此是四禪定者。有欲作觀地，有欲一心，又",
    "T24n1462_005:0702b26": "欲作通地，有欲滅諦地，有欲入生，愛盡",
    "T24n1462_005:0702b27": "人者求一心也。何以入禪定得一心？我",
    "T24n1462_005:0702b28": "住樂一日，即作迦私那已，起八三昧學，凡",
    "T24n1462_005:0702b29": "人從三昧起已一心諦諦，我觀是名觀地",
    "T24n1462_005:0702c01": "也。復有人成八三昧已，入通禪地已，從",
    "T24n1462_005:0702c02": "三昧起已，而作神通，或一身作千萬身，如",
    "T24n1462_005:0702c03": "是次第自當知，是故以禪為通地。又有作",
    "T24n1462_005:0702c04": "八三昧已，入滅諦三昧已，七日入滅盡定，",
    "T24n1462_005:0702c05": "此世間涅槃。我念取七日樂，此是滅諦地。有",
    "T24n1462_005:0702c06": "人入八三昧，從禪定不樂，我欲生梵天，",
    "T24n1462_005:0702c07": "此是入生地。佛入第四禪定，於菩提樹",
    "T24n1462_005:0702c08": "下從三昧起，如來觀地禪亦言通地，亦",
    "T24n1462_005:0702c09": "入滅諦地，二入一切法：世間法、聖利法。」法師",
    "T24n1462_005:0702c10": "曰：「今略說取如是，第四禪定次第自當知。",
    "T24n1462_005:0702c11": "以此法故，入第四禪定，以三昧一心諦，是",
    "T24n1462_005:0702c12": "故言淨，如律本所說已捨識淨。」問曰：「何謂",
    "T24n1462_005:0702c13": "為淨？」答曰：「白而不黑；亦言光明。因樂故離",
    "T24n1462_005:0702c14": "欲，離諸煩惱已，離竟，心即清白隨用能堪。",
    "T24n1462_005:0702c15": "何以故？已教授令柔故至極處。如經文所",
    "T24n1462_005:0702c16": "說，若心已柔隨用所堪，譬如生金，次第鍛",
    "T24n1462_005:0702c17": "成柔已，隨用所堪，若欲作種種瓔珞，打之",
    "T24n1462_005:0702c18": "不碎，心亦如是，所遣而隨。如經文所說，佛",
    "T24n1462_005:0702c19": "語諸比丘：『我不見一法如心者，調伏非一",
    "T24n1462_005:0702c20": "過柔辱，堪可施用極淨而住，已住故名為",
    "T24n1462_005:0702c21": "不動，為精進故非懈怠，不可動一心；攝",
    "T24n1462_005:0702c22": "已非掉心，可動智慧，攝已非無明可蔽，",
    "T24n1462_005:0702c23": "為識所攝，非妄可辱，光明所攝，非煩惱闇",
    "T24n1462_005:0702c24": "所障，此六法所攝，非可動轉，如是心入八",
    "T24n1462_005:0702c25": "支已，隨所堪任分別諸法。以第四禪定三",
    "T24n1462_005:0702c26": "昧故，而得一心。已一心故，諸蓋遠離，心無",
    "T24n1462_005:0702c27": "垢濁念思已過，心得清淨、得智慧故，一切",
    "T24n1462_005:0702c28": "諸蓋不得覆蔽，以無念故即至不動，去煩",
    "T24n1462_005:0702c29": "惱已名亦不動。』此句是修多羅中說，自當",
    "T24n1462_005:0703a01": "知之。「宿命智者，從通地生。宿者，過去世",
    "T24n1462_005:0703a02": "陰。住者，生此家生彼家，此家死彼家死，更",
    "T24n1462_005:0703a03": "墮彼家此家，離此家往生彼家，自用智",
    "T24n1462_005:0703a04": "慧一一悉分別知，如是自識宿命過去。如",
    "T24n1462_005:0703a05": "律本所說，識宿命智，以識故，知前身所住",
    "T24n1462_005:0703a06": "處、受生皆悉識，或一生二生，如是展轉，心",
    "T24n1462_005:0703a07": "知而識之。如佛到波羅蜜，已不復有調",
    "T24n1462_005:0703a08": "伏，心心下而識。初學之人作已然後識。我今",
    "T24n1462_005:0703a09": "略說，於淨道毘婆沙自當知之。此中隨",
    "T24n1462_005:0703a10": "律本說。一生者。」問曰：「何謂為一生？」答曰：「一",
    "T24n1462_005:0703a11": "過入胎乃至死，是名一生。如是次第乃至",
    "T24n1462_005:0703a12": "無數生，三拔劫者，漢言劫滅。」問曰：「何謂",
    "T24n1462_005:0703a13": "為無數三拔劫？」答曰：「次第而滅，是為三拔",
    "T24n1462_005:0703a14": "劫，毘拔夷劫者，漢言劫成。」問曰：「何謂為",
    "T24n1462_005:0703a15": "毘拔咤夷劫？」答曰：「次第而生，是名毘拔咤",
    "T24n1462_005:0703a16": "夷劫。取三拔劫者，含入三拔扠夷劫，是",
    "T24n1462_005:0703a17": "扠夷根；若取毘拔劫者，即入毘拔扠夷，是",
    "T24n1462_005:0703a18": "劫心下而識。如經文所說，佛語諸比丘：『有",
    "T24n1462_005:0703a19": "四阿僧祇劫。何謂為四？三拔咤、三拔扠夷、毘",
    "T24n1462_005:0703a20": "拔咤、毘拔扠夷。何謂三拔咤？有三三拔咤。",
    "T24n1462_005:0703a21": "何謂為三？火三拔咤、水三拔咤、風三拔咤。",
    "T24n1462_005:0703a22": "有三三拔咤處：阿婆沙羅天、修婆緊那天、",
    "T24n1462_005:0703a23": "卑脅破羅天。若火三拔咤起時，從阿婆沙羅",
    "T24n1462_005:0703a24": "天下火燒盡；若水三拔咤起時，從修婆緊那",
    "T24n1462_005:0703a25": "天下洪水沒盡；若風三拔咤起時，從卑脅破",
    "T24n1462_005:0703a26": "羅天下飄盡，廣一佛境界。』」法師問曰：「佛境界",
    "T24n1462_005:0703a27": "云何？」答曰：「生境界、滅境界、知境界。」問曰：「何",
    "T24n1462_005:0703a28": "謂為生境界？」答曰：「十千世界，若佛生者，十",
    "T24n1462_005:0703a29": "千世界皆悉震動。佛威德百億世界，若佛說",
    "T24n1462_005:0703b01": "寶呪、聚呪、他闍呪、阿咤呪、無羅呪，聞不從",
    "T24n1462_005:0703b02": "者，即出風飄落百億世界外。知境界者，不",
    "T24n1462_005:0703b03": "可度量。佛三境界，滅境界與生境界，皆悉",
    "T24n1462_005:0703b04": "崩壞，若興盛者亦俱成立，我今略說，於淨",
    "T24n1462_005:0703b05": "道毘婆沙自當知。如是佛於菩提樹下",
    "T24n1462_005:0703b06": "得一切智，非一劫二劫，如是三拔咤劫皆",
    "T24n1462_005:0703b07": "悉知之。若處生者。」問曰：「何謂若處生者？」「若",
    "T24n1462_005:0703b08": "處壞劫時，或生天上或入人間，或化生、胎",
    "T24n1462_005:0703b09": "生或濕生，如是次第悉知，此是我姓，此是我",
    "T24n1462_005:0703b10": "父母名，我名或迦葉，姓或婆羅門，種或剎利",
    "T24n1462_005:0703b11": "種；苦樂色如是，或白或黑；飲食如是，粳米",
    "T24n1462_005:0703b12": "麥粟，樹木甘果美香之味，身口意業作如是",
    "T24n1462_005:0703b13": "行，壽命長短如是，從世間上至第一天乃",
    "T24n1462_005:0703b14": "至梵天受生，如是展轉，後生兜率天一",
    "T24n1462_005:0703b15": "生補處，於兜率與天人同姓，名斯多揩",
    "T24n1462_005:0703b16": "多漢名白旗天人，身黃金色，飲食甘露，受天之樂，",
    "T24n1462_005:0703b17": "壽命五十七億六萬世間歲。從天宮下託生",
    "T24n1462_005:0703b18": "白淨飯王家，於摩耶夫人受胎，知過去世",
    "T24n1462_005:0703b19": "一切生處種姓、受形好醜、貧富貴賤、相貌，如",
    "T24n1462_005:0703b20": "是皆悉知之。」法師問曰：「佛一人知？餘人亦",
    "T24n1462_005:0703b21": "知？」答曰：「餘人亦知，辟支佛、聲聞、外道梵志各",
    "T24n1462_005:0703b22": "為分別。外道梵志知四十劫，此外不知。智",
    "T24n1462_005:0703b23": "慧狹劣故，不得遠知，正知受生而已，餘一",
    "T24n1462_005:0703b24": "切悉不能知。何以故？為狹劣故。大阿羅",
    "T24n1462_005:0703b25": "漢有八十人，知十千劫；有二上阿羅漢，知",
    "T24n1462_005:0703b26": "一阿僧祇劫又十千劫；辟支佛亦知一阿僧",
    "T24n1462_005:0703b27": "祇劫又十千餘劫，此是隨所行而得知；佛",
    "T24n1462_005:0703b28": "所知非可窮盡。外道梵志次第得知，若欲",
    "T24n1462_005:0703b29": "懸略知者不能自辨。譬如盲人行，須次",
    "T24n1462_005:0703c01": "第而得，若不次第無有是處。聲聞知者兩",
    "T24n1462_005:0703c02": "頭合得，辟支佛亦如是，諸佛知者隨意而",
    "T24n1462_005:0703c03": "得，從無數劫中上下反覆悉得知，此是我",
    "T24n1462_005:0703c04": "知婆羅門。佛語婆羅門：『我於菩提樹下得",
    "T24n1462_005:0703c05": "無上智慧，即知過去無央數劫，我今無明",
    "T24n1462_005:0703c06": "闇滅，得慧光明。從何而得？皆從精勤不惜",
    "T24n1462_005:0703c07": "身命得之，譬如鷄子以嘴破㲉。』佛語婆",
    "T24n1462_005:0703c08": "羅門：『我宿命智為嘴，無明覆前身宿命為",
    "T24n1462_005:0703c09": "㲉，我今以嘴破㲉，於㲉前出，是故我",
    "T24n1462_005:0703c10": "名無上智也。』宿命智品他生隨知，以慧",
    "T24n1462_005:0703c11": "知眾生墮生，是故名生墮知。以天眼觀",
    "T24n1462_005:0703c12": "看眾生，如來已滿波羅蜜故，始觀即知，餘",
    "T24n1462_005:0703c13": "人皆須修行而知，今我略說，淨道毘婆沙自",
    "T24n1462_005:0703c14": "當知之。聖者。」問曰：「何為聖？」答曰：「以肉眼",
    "T24n1462_005:0703c15": "如聖眼無異，天人所行諸善得成此眼，離",
    "T24n1462_005:0703c16": "諸肉眼、離諸塵垢，能遠照故。是故律本所",
    "T24n1462_005:0703c17": "說，以聖眼觀慧眼者，以精懃而得，亦如聖",
    "T24n1462_005:0703c18": "眼無異。何以故？已住於聖然後而得，是故",
    "T24n1462_005:0703c19": "名慧眼為聖眼。何以故？以身依止聖故，",
    "T24n1462_005:0703c20": "得聖光明，心攝光故，而得遠觀，徹通石",
    "T24n1462_005:0703c21": "壁如真明無異，是故以清淨慧眼，觀眾生",
    "T24n1462_005:0703c22": "生墮落受生。是故外道梵志，見墮不見生，",
    "T24n1462_005:0703c23": "故生斷見，又有外道，見生不見墮，故生",
    "T24n1462_005:0703c24": "常見。九眾生居，佛常見亦觀、斷見亦觀。是故",
    "T24n1462_005:0703c25": "律本所說，以慧眼見眾生墮生。「極淨者。如",
    "T24n1462_005:0703c26": "來離十一煩惱，是故名極淨。如經文所說，",
    "T24n1462_005:0703c27": "佛語阿㝹樓陀：『狐疑是心煩惱，智已而棄",
    "T24n1462_005:0703c28": "之。』不攝心者，是煩惱，睡心眠心亦是煩惱；",
    "T24n1462_005:0703c29": "驚喜施心、大心、過精勤心、極柔心、極多言心、",
    "T24n1462_005:0704a01": "不分別心、極觀色心，如是諸煩惱心。阿㝹樓",
    "T24n1462_005:0704a02": "陀，此十一煩惱，如來極精勤故，離此煩惱，",
    "T24n1462_005:0704a03": "若我見色不見光，見光不見色，如是為",
    "T24n1462_005:0704a04": "初，如來已過十一煩惱，亦過人眼。是故律",
    "T24n1462_005:0704a05": "本所說，以聖眼淨過世間肉眼觀者，眾生",
    "T24n1462_005:0704a06": "如肉眼無異，眾生墮落受生亦見。」法師曰：",
    "T24n1462_005:0704a07": "「佛見眾生初生墮不？」答曰：「初生墮落見，於",
    "T24n1462_005:0704a08": "中間不見。是故律本所說亦如是。賤者。」問",
    "T24n1462_005:0704a09": "曰：「何謂為賤？」答曰：「以愚癡行行惡法，是名",
    "T24n1462_005:0704a10": "為賤。又生貧窮亦是賤，人所惡賤。貴者。」問",
    "T24n1462_005:0704a11": "曰：「何謂為貴？」答曰：「以慧心受生，是故名",
    "T24n1462_005:0704a12": "貴。好色者從不瞋中來，惡色從瞋恚中",
    "T24n1462_005:0704a13": "來，善道者生至善道。或言：『多金銀珍寶亦",
    "T24n1462_005:0704a14": "名善道。惡道者，從慳貪而生貧窮下賤，亦",
    "T24n1462_005:0704a15": "名惡道。下賤者，飲食難得朝暮不供。』隨業",
    "T24n1462_005:0704a16": "所行，如來悉知。復觀看眾生，於地獄中受",
    "T24n1462_005:0704a17": "諸楚毒。如來見已而作是念：『此諸眾生種何",
    "T24n1462_005:0704a18": "罪根，而受是苦日夜不休？』如來觀已，此諸",
    "T24n1462_005:0704a19": "眾生當作惡業故乃受此報。復觀天上見",
    "T24n1462_005:0704a20": "諸天人，於離陀園林、眉沙園林，於波留",
    "T24n1462_005:0704a21": "沙迦園林，諸天人觀看遊戲。如來見已而作",
    "T24n1462_005:0704a22": "念言：『此諸眾生種何福業，來生此處受天",
    "T24n1462_005:0704a23": "福位？』種諸善業得如是報。此是行業所知，",
    "T24n1462_005:0704a24": "當來知亦如是，如來以聖眼知得大神通。",
    "T24n1462_005:0704a25": "身作惡業者。」問曰：「何謂身作惡？」答曰：「惡",
    "T24n1462_005:0704a26": "者雜穢不淨，以身作惡業如是。如來悉知",
    "T24n1462_005:0704a27": "口作惡業意作惡業，悉如前句說無異。毀",
    "T24n1462_005:0704a28": "謗善人者。」問曰：「何謂為善人？」答曰：「佛、辟支",
    "T24n1462_005:0704a29": "佛、聲聞，乃至白衣須陀洹道，亦名善人。」問",
    "T24n1462_005:0704b01": "曰：「何謂毀謗？」答曰：「滅諸善法罵詈，此是毀",
    "T24n1462_005:0704b02": "謗言。復有餘言：『佛、辟支佛、聲聞悉是惡法非",
    "T24n1462_005:0704b03": "正法，無有禪定法、無涅槃法、無道果法。』如",
    "T24n1462_005:0704b04": "是謗、作如是謗；或知者毀謗，或不知亦",
    "T24n1462_005:0704b05": "毀謗，悉入毀謗善人。如此人等造作重業，",
    "T24n1462_005:0704b06": "以重業故，天上門閉、開地獄門。」法師曰：「我",
    "T24n1462_005:0704b07": "今說證。有一聚落有二比丘，一老一少，",
    "T24n1462_005:0704b08": "二人入聚落。初至一家得熱糜一稀，老",
    "T24n1462_005:0704b09": "比丘得糜已而作是念：『我腹中有風，此糜",
    "T24n1462_005:0704b10": "復熱，若服此糜當除腹裏風。』是時有人持",
    "T24n1462_005:0704b11": "木一段欲作門限，擲置一邊，於是老比",
    "T24n1462_005:0704b12": "丘即坐木上歠糜。年少比丘見老比丘",
    "T24n1462_005:0704b13": "歠糜已，而薄摩呵羅作我羞恥也。老比",
    "T24n1462_005:0704b14": "丘歠糜竟，而還到寺已，老比丘問年少",
    "T24n1462_005:0704b15": "比丘：『長老！於佛法中有所得無？』答言：『有，",
    "T24n1462_005:0704b16": "得須陀洹道。』老比丘言：『若如是者，不須更",
    "T24n1462_005:0704b17": "進求餘道。何以故？為汝誹謗愛盡比丘。』於",
    "T24n1462_005:0704b18": "是年少比丘聞已即作悔過：『大德！我於大",
    "T24n1462_005:0704b19": "德作不善法，願得悔過。』即受歡喜而去。」",
    "T24n1462_005:0704b20": "法師曰：「若人罵詈聖人、若大比丘，作如是",
    "T24n1462_005:0704b21": "言：『長老！我今於長老懺悔，願長老受。』若少",
    "T24n1462_005:0704b22": "者頭面禮足叉手，作如是言：『大德！此是我",
    "T24n1462_005:0704b23": "過，於大德中我今懺悔，大德受。』若不受者，",
    "T24n1462_005:0704b24": "即去餘方若至餘寺。來至比丘所，若老者",
    "T24n1462_005:0704b25": "頭面禮足叉手而言：『大德！此是我過，願大德",
    "T24n1462_005:0704b26": "受。』若少者而言：『長老，此是我過，我今懺悔，",
    "T24n1462_005:0704b27": "願長老受。』若入涅槃者，於涅槃處作懺",
    "T24n1462_005:0704b28": "悔，作懺悔已，如是天道涅槃道門不閉，即",
    "T24n1462_005:0704b29": "如前無異。邪見者。」問曰：「何謂為邪見？」答",
    "T24n1462_005:0704c01": "曰：「顛倒見，此是邪見。已受邪見形，更教餘",
    "T24n1462_005:0704c02": "人，以口惡故，誹謗聖人，意惡業亦如是，已",
    "T24n1462_005:0704c03": "取邪見，一切諸惡業含入邪見。邪見者，是",
    "T24n1462_005:0704c04": "大罪業，作之逆罪。如經文所說，佛語舍利",
    "T24n1462_005:0704c05": "弗：『比丘持戒具足，三昧智慧具足，自身正見，",
    "T24n1462_005:0704c06": "轉教餘人如是。舍利弗！邪見亦如是，不",
    "T24n1462_005:0704c07": "離身口意，如人以土丸擲不離於土，邪",
    "T24n1462_005:0704c08": "見惡業不離地獄。何以故？為大罪故。』如經",
    "T24n1462_005:0704c09": "文所說，佛語諸比丘：『我見惡業，無過邪見，",
    "T24n1462_005:0704c10": "極最大罪。』若身死者。」問曰：「何謂為死？」答曰：",
    "T24n1462_005:0704c11": "「死者罪墮地獄無脫時。又言：『四大壞散，亦",
    "T24n1462_005:0704c12": "言更受生。』」法師曰：「若取地獄者，即塞天道",
    "T24n1462_005:0704c13": "解脫門。又言：『若取惡道者，餓鬼、畜生、阿修",
    "T24n1462_005:0704c14": "羅悉含入。』又言：『地獄者，阿鼻為初，白黑自",
    "T24n1462_005:0704c15": "知。』又言：『善道者，人間亦是善道。』」問曰：「天何",
    "T24n1462_005:0704c16": "義耶？」答曰：「色聲香味最勝，是名天。知者是",
    "T24n1462_005:0704c17": "眼知，餘者自當知，我今略說聖眼品竟。如",
    "T24n1462_005:0704c18": "無明覆過去宿命，宿命嘴啄故，無明覆㲉，",
    "T24n1462_005:0704c19": "亦如現在墮落知。漏盡智者，於阿羅漢道",
    "T24n1462_005:0704c20": "漏滅盡智，是名漏盡智。過下置心者，是",
    "T24n1462_005:0704c21": "觀心也；觀心能知苦，於此滅不過一切苦",
    "T24n1462_005:0704c22": "諦相貌味，皆悉洞達知；又觀苦諦，從何而",
    "T24n1462_005:0704c23": "起，從集起，此即集諦；又觀苦滅，此是滅諦，",
    "T24n1462_005:0704c24": "將至滅諦者，即是道。觀四諦已，相貌如是，",
    "T24n1462_005:0704c25": "正實無異，洞達悉知。是故佛言：『我知四諦，",
    "T24n1462_005:0704c26": "如是見、如是知。』欲漏者，從欲漏出，此是",
    "T24n1462_005:0704c27": "指示果，於果中說我今脫已，又有覆知",
    "T24n1462_005:0704c28": "心，觀已而知，我不復更生。是故律本所說，",
    "T24n1462_005:0704c29": "佛語婆羅門：『我不更生。』」法師問曰：「為是過",
    "T24n1462_005:0705a01": "去不生、現在不生、當來不生？若言過去生，",
    "T24n1462_005:0705a02": "過去生已滅；若言現在生，現在生已生；若言",
    "T24n1462_005:0705a03": "當來生，當來生未至，有何更生？」答曰：「斷因",
    "T24n1462_005:0705a04": "故，是名不生。住者，於梵行而住；梵行者，",
    "T24n1462_005:0705a05": "凡善人與七學等共住，此是佛指示出家人。",
    "T24n1462_005:0705a06": "所作已作者，於四諦四道所作已竟。是故",
    "T24n1462_005:0705a07": "佛語婆羅門：『我所作已竟，不復還。』」問曰：「何",
    "T24n1462_005:0705a08": "謂不還？」答曰：「諸煩惱漏不還至我所，是故",
    "T24n1462_005:0705a09": "不還，更無精勤。如來已觀知如此，是名漏",
    "T24n1462_005:0705a10": "盡智。何以故？如來欲開示婆羅門，佛已得",
    "T24n1462_005:0705a11": "三達智過去現在當來智。」法師曰：「如此語",
    "T24n1462_005:0705a12": "者不應自稱，何故如來而自譽耶？」答曰：「佛",
    "T24n1462_005:0705a13": "為欲哀愍世間及婆羅門等故，作是語：『我",
    "T24n1462_005:0705a14": "聖人，我最長、無上尊、一切知，我不為人作",
    "T24n1462_005:0705a15": "禮。』婆羅門聞佛種種說，發心歡喜，即於佛",
    "T24n1462_005:0705a16": "前悔過言：『瞿曇沙門有如是聖利滿足，我",
    "T24n1462_005:0705a17": "實不知，瞿曇沙門即是前生功德具足。』婆羅",
    "T24n1462_005:0705a18": "門便自剋責，剋責已聞說法，即讚言：『善哉！善",
    "T24n1462_005:0705a19": "哉！瞿曇沙門，為指示法味。』」法師問曰：「何故",
    "T24n1462_005:0705a20": "二讚善哉？」復以偈頌曰：",
    "T24n1462_005:0705a21": "「瞋滅急讚嘆，　　慇懃極驚笑，",
    "T24n1462_005:0705a22": "信心愁足美，　　句句當重說。」",
    "T24n1462_005:0705a23": "「此中讚嘆。何以故？」「婆羅門聞佛說法心歡",
    "T24n1462_005:0705a24": "喜，無以謝答，為自歌詠。」法師曰：「婆羅門心",
    "T24n1462_005:0705a25": "當有是思惟：『佛所說法，其義深遠、其語美",
    "T24n1462_005:0705a26": "味，善入人心生大慈悲，甚為悅樂。』婆羅門",
    "T24n1462_005:0705a27": "向佛說言：『我如覆鉢，佛今說法令我得聞，",
    "T24n1462_005:0705a28": "如鉢已仰得受甘露。如人以草木覆藏珍",
    "T24n1462_005:0705a29": "寶，有人指示令知，如人迷路，有人捉手",
    "T24n1462_005:0705b01": "指示善道，如在大闇處，有人施與燈燭",
    "T24n1462_005:0705b02": "令得見道，我亦如是。』」法師曰：「婆羅門何以",
    "T24n1462_005:0705b03": "作是言者，我今更演此義。婆羅門心如覆",
    "T24n1462_005:0705b04": "鉢不得受甘露味，佛今開示令受甘露。何",
    "T24n1462_005:0705b05": "以故？如草木覆藏，自迦葉佛後邪見為草",
    "T24n1462_005:0705b06": "木，覆藏正法無人指示，今佛指示令知。迷",
    "T24n1462_005:0705b07": "路者，外道邪見為路，於妙道中迷惑不見",
    "T24n1462_005:0705b08": "善道，佛以法為手，指道令得度脫。如愚癡",
    "T24n1462_005:0705b09": "闇不見三界，佛以法為燈燭，施與令得",
    "T24n1462_005:0705b10": "光明。毘蘭若婆羅門，作讚嘆已，心極清淨，",
    "T24n1462_005:0705b11": "白世尊言：『我今歸依瞿曇沙門。』歸依者，言",
    "T24n1462_005:0705b12": "隨從，又言依止，知佛殺煩惱，次歸依法、歸",
    "T24n1462_005:0705b13": "依僧。歸依法者，如來積行得此法，不更墮",
    "T24n1462_005:0705b14": "落，若人隨法，法即受，不墮地獄、餓鬼、畜生。",
    "T24n1462_005:0705b15": "法者義受，又言聖道涅槃，道者是法。如經",
    "T24n1462_005:0705b16": "所說，佛語諸比丘：『法不作，有八支道，眾法",
    "T24n1462_005:0705b17": "之上。』」法師曰：「我今略說。復有婆羅門，名車",
    "T24n1462_005:0705b18": "多摩那婆，歌詠讚佛，而作頌曰：",
    "T24n1462_005:0705b19": "「『欲離欲不動，　　愁憂法不作，",
    "T24n1462_005:0705b20": "不逆流美味，　　極好分別知。",
    "T24n1462_005:0705b21": "於眾法最上，　　應當受歸依，",
    "T24n1462_005:0705b22": "布施四向人，　　若分別有八。",
    "T24n1462_005:0705b23": "於僧中最上，　　獲得大果報，",
    "T24n1462_005:0705b24": "於此自歸依，　　名真優婆塞。』",
    "T24n1462_005:0705b25": "「如是婆羅門言：『願佛知我已受三歸。』」法師",
    "T24n1462_005:0705b26": "曰：「若於此解三歸者，即成紛多。若欲知者，",
    "T24n1462_005:0705b27": "可於阿毘曇毘婆沙自當知。『願瞿曇沙門，",
    "T24n1462_005:0705b28": "知我已作優婆塞，願佛名我是佛優婆塞。』」",
    "T24n1462_005:0705b29": "問曰：「何謂為優婆塞？誰為優婆塞？誰不為",
    "T24n1462_005:0705c01": "優婆塞？云何有戒為優婆塞？有心為優",
    "T24n1462_005:0705c02": "婆塞？云何名為優婆塞？云何不名為優",
    "T24n1462_005:0705c03": "婆塞？」法師曰：「此義甚多，此中不可說。於",
    "T24n1462_005:0705c04": "修陀尼毘婆沙，自當知之。『從今以去者，",
    "T24n1462_005:0705c05": "從今至命終不受餘師，願佛知之。若有",
    "T24n1462_005:0705c06": "人以刀斫斷我頭，使我言非佛、非法、非比",
    "T24n1462_005:0705c07": "丘僧，我頭寧當落地，不作是言。』婆羅門",
    "T24n1462_005:0705c08": "以身命奉託如來欲自供養，作如是",
    "T24n1462_005:0705c09": "言：『願世尊當受我請，於毘蘭若國，前夏",
    "T24n1462_005:0705c10": "三月與比丘僧。』婆羅門言：『我今已作優婆",
    "T24n1462_005:0705c11": "塞，願如來憐愍我，當受我請，於毘蘭若國。』",
    "T24n1462_005:0705c12": "如來默然受請。」法師問曰：「佛何不答婆羅",
    "T24n1462_005:0705c13": "門請？」答曰：「已應。世間人以身口答，世尊用",
    "T24n1462_005:0705c14": "忍心而答。為憐愍婆羅門。知佛受請者。」問",
    "T24n1462_005:0705c15": "曰：「何謂為受請？」答曰：「若不受請者，當以",
    "T24n1462_005:0705c16": "口身而答。世尊默然顏色怡悅，是故知佛受",
    "T24n1462_005:0705c17": "請。婆羅門即從坐起，遶佛三匝，四方作禮",
    "T24n1462_005:0705c18": "而去，合十指爪掌叉手放頂上却行，絕不",
    "T24n1462_005:0705c19": "見如來，更復作禮迴前而去。是時毘蘭若",
    "T24n1462_005:0705c20": "國極大飢儉。是時者，佛受毘蘭若婆羅門",
    "T24n1462_005:0705c21": "前夏三月。飢儉者，飲食難得，若人不清淨至",
    "T24n1462_005:0705c22": "心，正有飲食不與，亦名飢儉。毘蘭若國不",
    "T24n1462_005:0705c23": "爾，以五穀不結實故。二疑者。」問曰：「何謂",
    "T24n1462_005:0705c24": "為二疑？」答曰：「二者二種心疑。」「何謂二種",
    "T24n1462_005:0705c25": "心疑？」答曰：「心疑於此夏三月乞食，或疑得、",
    "T24n1462_005:0705c26": "或疑不得，或疑可得生活、或疑不可得生",
    "T24n1462_005:0705c27": "活，是為二種心疑。白骨者，貧窮下賤人乞",
    "T24n1462_005:0705c28": "食不得，餓死棄尸骨，曠野狼藉，是名白",
    "T24n1462_005:0705c29": "骨。又言：『五穀不秀實白如骨，亦名白骨。』",
    "T24n1462_005:0706a01": "如籌者，禾始結秀而遭大旱，根株直竪如",
    "T24n1462_005:0706a02": "籌，是名如籌。又言：『不爾，飢儉時以籌市井，",
    "T24n1462_005:0706a03": "是名如籌。何以故？臨市時，強者得入、羸者",
    "T24n1462_005:0706a04": "不得，於外大叫，糶米人見諸羸人，生憐愍",
    "T24n1462_005:0706a05": "發平等心，開門令入次第坐，先受取直",
    "T24n1462_005:0706a06": "然後與米，隨其多少用籌計數。』「諸比丘自",
    "T24n1462_005:0706a07": "念言：『此間飢儉，皆悉用籌計挍，時諸比丘入",
    "T24n1462_005:0706a08": "經七八聚落，或得少許或不得者。』爾時估",
    "T24n1462_005:0706a09": "客從北方，驅馬五百匹，向南販貨，或得二",
    "T24n1462_005:0706a10": "三倍利，以求利故，遍歷諸國次第至毘蘭",
    "T24n1462_005:0706a11": "若國，住夏四月。」問曰：「販馬人何故不去而住",
    "T24n1462_005:0706a12": "四月？」答曰：「雨水多故，不通馬行，即於城外",
    "T24n1462_005:0706a13": "立馬厩，并自立屋舍籬障都圍。於是諸比",
    "T24n1462_005:0706a14": "丘往到估客處乞食，人得馬麥各五升。」問",
    "T24n1462_005:0706a15": "曰：「為信故、為不信故，而以麥與諸比丘？」答",
    "T24n1462_005:0706a16": "曰：「信。販馬人入聚落，日日見諸比丘乞食，空",
    "T24n1462_005:0706a17": "鉢而歸。見已，估客還向諸同侶說如上事，",
    "T24n1462_005:0706a18": "各作是念：『諸比丘乞食極大疲苦，都無所得，",
    "T24n1462_005:0706a19": "宜共計挍，我等估客若日日供，其朝中恐",
    "T24n1462_005:0706a20": "不周立，我等當減取馬分，各五升與諸",
    "T24n1462_005:0706a21": "比丘。比丘得此馬麥便不疲倦，於我等馬",
    "T24n1462_005:0706a22": "不甚為損。』作是籌量已，諸估客往到諸比",
    "T24n1462_005:0706a23": "丘所作禮而白言：『諸大德！可受我等麥，日",
    "T24n1462_005:0706a24": "日人各五升及雜食隨意所作飲食。』是故律",
    "T24n1462_005:0706a25": "本所說，日施比丘麥，著衣服已朝行乞食。」",
    "T24n1462_005:0706a26": "問曰：「何謂為朝？」答曰：「從旦至中是名朝。",
    "T24n1462_005:0706a27": "著衣服者，以袈裟裹身。分衛者，毘蘭若",
    "T24n1462_005:0706a28": "聚落乞食不得，遍歷聚落都無一人出應",
    "T24n1462_005:0706a29": "對者。持麥還寺者，行乞處處得麥而還。取",
    "T24n1462_005:0706b01": "麥擣舂而食者，老比丘無淨人，復無為作",
    "T24n1462_005:0706b02": "者，躬自作糜作飯，或八或十共作竟，當分",
    "T24n1462_005:0706b03": "而食。賢者阿難取如來分手自磨，阿難智慧",
    "T24n1462_005:0706b04": "具足，作食極美味，諸天復內甘露作竟，佛",
    "T24n1462_005:0706b05": "受而食即入三昧，從此以後不復乞食。」問",
    "T24n1462_005:0706b06": "曰：「是時大德阿難侍佛不？」答曰：「侍。如來從",
    "T24n1462_005:0706b07": "菩提樹下起，二十年中侍佛者皆不專一，",
    "T24n1462_005:0706b08": "或時大德那伽，或大德那耆多，或大德",
    "T24n1462_005:0706b09": "彌耆耶，或大德優伽婆，或大德沙伽多，",
    "T24n1462_005:0706b10": "或大德須那訶多，如是諸大德隨意樂侍",
    "T24n1462_005:0706b11": "而來、不樂而去或悉去，時大德阿難來侍。」問",
    "T24n1462_005:0706b12": "曰：「國中飢儉，云何無一人作功德分割少",
    "T24n1462_005:0706b13": "飯供諸眾僧？又有婆羅門請世尊前夏",
    "T24n1462_005:0706b14": "三月，復不供養，何以故？」「為天魔波旬蔽一",
    "T24n1462_005:0706b15": "由旬內，悉令一切人民心志都無供養者，",
    "T24n1462_005:0706b16": "蔽已而去。」問曰：「如來心寧不知？」「善哉！因欲",
    "T24n1462_005:0706b17": "制戒說法故。佛語阿難：『汝輩善人已勝，未",
    "T24n1462_005:0706b18": "來比丘當覓稻禾肉。』」法師曰：「我未解此義，",
    "T24n1462_005:0706b19": "如來當作如是語：『阿難！汝等輩善人，於飢",
    "T24n1462_005:0706b20": "儉時乞食難得，已知足故護持正法，是故為",
    "T24n1462_005:0706b21": "勝；於飢儉時能伏貪心，是故為勝。餘聚落",
    "T24n1462_005:0706b22": "中禾米豐饒，甘果異味甚多，而無往者，於眾",
    "T24n1462_005:0706b23": "中都無一人思者、瞋者、怨言者：「何以住此？",
    "T24n1462_005:0706b24": "世尊！何不往到彼豐饒聚落，飲食易得。」都",
    "T24n1462_005:0706b25": "無此言，亦不怨恨：「毘蘭若婆羅門何以請",
    "T24n1462_005:0706b26": "我等來此夏坐而不供養！」復無異心思欲",
    "T24n1462_005:0706b27": "行求利養者，亦無更相讚嘆：「是人得道。」",
    "T24n1462_005:0706b28": "令人得知，希望供養如是之言，各緘口默",
    "T24n1462_005:0706b29": "然，但一心依止如來住耳，是故為勝。』」問",
    "T24n1462_005:0706c01": "曰：「知魔蔽耶？」答曰：「知。」又問：「如來何不往",
    "T24n1462_005:0706c02": "舍衛王舍城及餘國結安居，而來此國耶？」",
    "T24n1462_005:0706c03": "答曰：「若置舍衛王舍城國，政使往到欝單",
    "T24n1462_005:0706c04": "越，或上忉利天，魔王亦當來蔽，不可得",
    "T24n1462_005:0706c05": "隱避。何以故？此年魔王大忿，如來已自遍觀，",
    "T24n1462_005:0706c06": "唯有毘蘭若國販馬人可依安居。」問曰：「魔",
    "T24n1462_005:0706c07": "王既能蔽餘人，何意不蔽販馬人，使佛及",
    "T24n1462_005:0706c08": "眾僧不得食？」答曰：「亦能蔽，何以故？魔王已",
    "T24n1462_005:0706c09": "去後，販馬人後至，是以不得蔽。」問曰：「魔王",
    "T24n1462_005:0706c10": "何不更為蔽販馬人？」答曰：「不得都蔽。」法師",
    "T24n1462_005:0706c11": "曰：「有四種，魔不能蔽。何謂為四？一者、朝中",
    "T24n1462_005:0706c12": "供養，二者、湯藥不乏，三者、如來壽命，四者、如",
    "T24n1462_005:0706c13": "來光明。日月梵王至如來所，光明隱蔽不",
    "T24n1462_005:0706c14": "現，是故魔王種種方便而不能蔽。」「一時佛",
    "T24n1462_005:0706c15": "聞舂臼聲者。諸比丘得馬麥還舂擣，是故",
    "T24n1462_005:0706c16": "有聲。知而故問、知而不問、知故問者，佛知",
    "T24n1462_005:0706c17": "有因緣利益眾生，是故問。知而不問者，無",
    "T24n1462_005:0706c18": "利益是故不問。時而問者，若問正時而問，",
    "T24n1462_005:0706c19": "是故時而問。不問者，如來知非時而不問。",
    "T24n1462_005:0706c20": "有義而問，無義不問。有二因緣問：一者、為",
    "T24n1462_005:0706c21": "欲說法，二者、為聲聞弟子制戒因緣或輕",
    "T24n1462_005:0706c22": "或重。是故問阿難：『此聲，何物聲耶？』阿難答言：",
    "T24n1462_005:0706c23": "『此是諸比丘舂麥聲。』佛言：『善哉，善哉！阿難。』",
    "T24n1462_005:0706c24": "何以佛嘆言？未來比丘住在寺中飲食易",
    "T24n1462_005:0706c25": "得，而生憍心，言飯麁穀、或言大熟、或言",
    "T24n1462_005:0706c26": "大強、或言粒碎、或言酢醎，如是之言，即是",
    "T24n1462_005:0706c27": "覓禾稻肉義。「佛語阿難：『汝等善人，當為",
    "T24n1462_005:0706c28": "後世比丘作善法因緣，以汝等法，未來比",
    "T24n1462_005:0706c29": "丘若得飲食，於好於惡不生增減。往昔法",
    "T24n1462_005:0707a01": "王在世，諸大羅漢猶食馬麥，況我等輩於此",
    "T24n1462_005:0707a02": "飲食而有嫌薄。』」",
    "T24n1462_005:0707a03": "摩訶目揵連品摩訶目揵連品",
    "T24n1462_005:0707a04": "「爾時大目揵連。大者，於聲聞，神力智慧最",
    "T24n1462_005:0707a05": "大，是故名大。目揵連者，姓。白佛言者，向世",
    "T24n1462_005:0707a06": "尊言。」問曰：「何以向世尊言？」答曰：「大德目揵",
    "T24n1462_005:0707a07": "連出家七日即得聲聞波羅蜜，如來復讚嘆",
    "T24n1462_005:0707a08": "神通第一目揵連，所以目揵連有神通力，而",
    "T24n1462_005:0707a09": "作是念：『毘蘭若國大儉，諸比丘僧乞食難得，",
    "T24n1462_005:0707a10": "極為疲勞，我今當反地取地肥供與眾僧。』",
    "T24n1462_005:0707a11": "復自思惟：『若我反地，不白世尊者，便是與",
    "T24n1462_005:0707a12": "如來並神力，則乖我法。』作是思已而白佛",
    "T24n1462_005:0707a13": "言：『世尊！地初成時地肥，譬如生酥亦如",
    "T24n1462_005:0707a14": "蜜味。善哉，世尊！我欲反地，取地下肥供諸",
    "T24n1462_005:0707a15": "眾僧。』反者，取下還上。『何以故？為眾僧故。』",
    "T24n1462_005:0707a16": "「佛不欲許，令目揵連作師子吼，佛而問",
    "T24n1462_005:0707a17": "目揵連：『一切眾生城邑聚落悉依止，此地復",
    "T24n1462_005:0707a18": "不得懸置虛空，汝云何作？』目揵連答曰：『世",
    "T24n1462_005:0707a19": "尊！我今以一手化作地，受取城邑聚落一",
    "T24n1462_005:0707a20": "切眾生與地無異，以一手度眾生等依止",
    "T24n1462_005:0707a21": "地。』佛答：『止！目揵連！』」問曰：「何以世尊不聽目",
    "T24n1462_005:0707a22": "揵連反地？」答曰：「為哀愍眾生顛倒住故，或",
    "T24n1462_005:0707a23": "言是或言非，我住處若城邑聚落更相驚怪，",
    "T24n1462_005:0707a24": "此非我城邑聚落田園池林。」法師曰：「唯有神",
    "T24n1462_005:0707a25": "力人能作，非無神力者。非一時儉，未來亦",
    "T24n1462_005:0707a26": "儉，若遭儉時誰得如目揵連？當來聲聞弟子",
    "T24n1462_005:0707a27": "少有神力，若入聚落乞食，諸人見已而作",
    "T24n1462_005:0707a28": "是言：『世尊在世，聲聞弟子持戒具足故，得神",
    "T24n1462_005:0707a29": "通力，即於儉時迴反大地而取地味以供",
    "T24n1462_005:0707b01": "眾僧。今者眾僧持戒不具，若具足者如前無",
    "T24n1462_005:0707b02": "異；復無少少分施。』餘人以倒見故，輕慢",
    "T24n1462_005:0707b03": "聖人，以輕慢故，死墮地獄。是故世尊語目",
    "T24n1462_005:0707b04": "揵連，勿樂反地。」「目揵連就佛乞求反地不",
    "T24n1462_005:0707b05": "得，復作餘乞。『善哉！』世尊言：『且止。』」法師曰：「從",
    "T24n1462_005:0707b06": "善哉文句，如前所說，汝自當知。」法師曰：「有",
    "T24n1462_005:0707b07": "小異。何者？目揵連復欲牽欝單越地還令",
    "T24n1462_005:0707b08": "連閻浮利地。」問曰：「海云何？」答曰：「海如牛",
    "T24n1462_005:0707b09": "跡一步而度，令諸比丘食如諸聚落。」",
    "T24n1462_005:0707b10": "舍利弗品1舍利弗品",
    "T24n1462_005:0707b11": "「優波離欲證律藏根本，於是舍利弗從靜",
    "T24n1462_005:0707b12": "處起，而作是念。」問曰：「何謂為靜？」答曰：「寂",
    "T24n1462_005:0707b13": "靜無聲，亦言一心寂靜。」「云何佛法久住？」「從",
    "T24n1462_005:0707b14": "毘婆尸佛而答，餘者義自當知。」問曰：「舍利",
    "T24n1462_005:0707b15": "弗何不自以神力觀看可知，而來白佛？」答",
    "T24n1462_005:0707b16": "曰：「不得。舍利弗若以神力觀看，正可知諸",
    "T24n1462_005:0707b17": "佛久住不久住，若分別諸佛因緣不能通",
    "T24n1462_005:0707b18": "了。大德大蓮華言：『能。何以故？所以上羅漢十",
    "T24n1462_005:0707b19": "六種智，如此之理不足為難，依止如來",
    "T24n1462_005:0707b20": "欲顯世尊為上，是故來白佛而問。』佛答舍",
    "T24n1462_005:0707b21": "利弗，餘者律句次第自當知。云何因緣者？此",
    "T24n1462_005:0707b22": "義易知。佛語舍利弗毘婆尸佛者，語為初，",
    "T24n1462_005:0707b23": "諸佛非是懈怠，或為一人二三人如是增上，",
    "T24n1462_005:0707b24": "乃至一切三千大千世界眾生說法有生異",
    "T24n1462_005:0707b25": "心，此眾少應略說，此眾大應廣說，亦不作",
    "T24n1462_005:0707b26": "高下說法，悉皆平等一種說法。譬如師子王",
    "T24n1462_005:0707b27": "七日一起覓食，臨捉眾生無大小，先吼而",
    "T24n1462_005:0707b28": "捉。何以故？若師子捉眾生時，不先大吼，用",
    "T24n1462_005:0707b29": "輕心故，或得脫者，是故皆吼，令眾生怖伏",
    "T24n1462_005:0707c01": "而捉。佛亦如是，於一切眾生無大小，皆",
    "T24n1462_005:0707c02": "以慇懃說之。若有略說，眾生或不勤心修",
    "T24n1462_005:0707c03": "習。何以故？如來為尊重法故。今我世尊說",
    "T24n1462_005:0707c04": "法，譬如大海水同一味，過去諸佛亦復如",
    "T24n1462_005:0707c05": "是，然眾生心易教授，今說一偈義令入四",
    "T24n1462_005:0707c06": "諦，是故過去諸佛，不廣說法修登偈耶。」法",
    "T24n1462_005:0707c07": "師曰：「前句已說，故不重說。不為聲聞結戒",
    "T24n1462_005:0707c08": "者。」問曰：「過去諸佛何不為聲聞弟子結戒？」",
    "T24n1462_005:0707c09": "答曰：「諸聲聞弟子不犯非故，亦不結威德",
    "T24n1462_005:0707c10": "波羅提木叉，亦不半月半月說戒乃至六年，",
    "T24n1462_005:0707c11": "六年止說教授波羅提木叉。此說如來自說，",
    "T24n1462_005:0707c12": "不令聲聞說。爾時閻浮利地槃頭摩底王",
    "T24n1462_005:0707c13": "舍城翹摩鹿野苑，是毘婆尸佛所住處，一切",
    "T24n1462_005:0707c14": "比丘僧悉集，佛布薩、眾僧布薩，三人布薩、二",
    "T24n1462_005:0707c15": "人布薩、一人布薩。往昔閻浮利地有八萬四",
    "T24n1462_005:0707c16": "千寺，寺或有十萬、二十萬比丘，亦不喧鬧，",
    "T24n1462_005:0707c17": "皆寂靜而住。是時諸天人心，思欲聞佛說",
    "T24n1462_005:0707c18": "戒，恒計年歲，應到六年即集大眾，往佛",
    "T24n1462_005:0707c19": "所待佛說戒。是時諸比丘，若有神力者來，",
    "T24n1462_005:0707c20": "無神力者諸天來白：『時可去。』即取衣鉢，諸",
    "T24n1462_005:0707c21": "比丘承天人神力，到布薩堂，往至頭頂禮",
    "T24n1462_005:0707c22": "足。時毘婆尸佛知眾集，即說教授波羅提",
    "T24n1462_005:0707c23": "木叉：",
    "T24n1462_005:0707c24": "「『忍辱第一道，　　涅槃佛勝最，",
    "T24n1462_005:0707c25": "出家惱他人，　　不名為沙門。",
    "T24n1462_005:0707c26": "一切惡莫作，　　當具足善法，",
    "T24n1462_005:0707c27": "自淨其志意，　　是即諸佛教。",
    "T24n1462_005:0707c28": "不惱不說過，　　不破壞他事，",
    "T24n1462_005:0707c29": "如戒所說行，　　飯食知節量，",
    "T24n1462_005:0708a01": "一切知止足，　　常樂在閑處，",
    "T24n1462_005:0708a02": "是名諸佛教。』",
    "T24n1462_005:0708a03": "「以如是方便，一切過去諸佛以此偈教授",
    "T24n1462_005:0708a04": "波羅提木叉，此是諸佛壽命長短，是故如是",
    "T24n1462_005:0708a05": "說短壽。諸佛從菩提樹下，為聲聞弟子結",
    "T24n1462_005:0708a06": "戒，此是威德波羅提木叉，非如來說，諸聲聞",
    "T24n1462_005:0708a07": "弟子說，是故我等釋迦牟尼佛，從菩提樹下",
    "T24n1462_005:0708a08": "二十年中，皆說教授波羅提木叉。復一時於",
    "T24n1462_005:0708a09": "富婆僧伽藍，於眉伽羅母殿中，諸比丘坐",
    "T24n1462_005:0708a10": "已，佛語諸比丘：『我從今以後，我不作布薩，",
    "T24n1462_005:0708a11": "我不說教授波羅提木叉，汝輩自說。何以",
    "T24n1462_005:0708a12": "故？如來不得於不清淨眾布薩說波羅提",
    "T24n1462_005:0708a13": "木叉。』從此至今，聲聞弟子說威德波羅提",
    "T24n1462_005:0708a14": "木叉。是故律中說，佛語舍利弗：『過去諸佛不",
    "T24n1462_005:0708a15": "說威德波羅提木叉，說教授波羅提木叉。』",
    "T24n1462_005:0708a16": "毘婆尸三佛不說波羅提木叉，三佛已入涅",
    "T24n1462_005:0708a17": "槃，聲聞弟子復入涅槃，最後聲聞弟子，姓",
    "T24n1462_005:0708a18": "非一種，名非一種，或姓瞿曇，或姓目揵連，",
    "T24n1462_005:0708a19": "或名佛無德，或名曇無德；從非一種，或",
    "T24n1462_005:0708a20": "婆羅門種，或居士種，或剎利種；又非一種",
    "T24n1462_005:0708a21": "家，或富家，或貧窮家，或下賤家，從如此種",
    "T24n1462_005:0708a22": "種非一家、非一姓等出家，而作梵行，為非",
    "T24n1462_005:0708a23": "一種姓名入正法故，而各自用其志意處",
    "T24n1462_005:0708a24": "當，佛法不相承受，所以佛法不久住世，",
    "T24n1462_005:0708a25": "為此等故。」問曰：「諸比丘何不勤修精進，而",
    "T24n1462_005:0708a26": "使正法速頹滅耶？」答曰：「先諸大德猶為不",
    "T24n1462_005:0708a27": "善，況我等輩各不護法藏，故令佛正法而",
    "T24n1462_005:0708a28": "速滅耶。不用綖貫穿者，風吹即散，貫者",
    "T24n1462_005:0708a29": "言縛；譬如種種花不以綖貫之，風吹即散，",
    "T24n1462_005:0708b01": "佛法亦如是。為不結戒故，以心先觀，然後",
    "T24n1462_005:0708b02": "教授聲聞。」問曰：「其義云何？」答曰：「過去諸佛先",
    "T24n1462_005:0708b03": "觀聲聞心然後教授，緣諸聲聞易悟理故，",
    "T24n1462_005:0708b04": "佛亦不為廣說。怖畏林者，此林若有入者",
    "T24n1462_005:0708b05": "即生怖畏。如是汝等思惟者，有三思惟：出",
    "T24n1462_005:0708b06": "家為初，汝等當勤心思惟。汝等莫作是思",
    "T24n1462_005:0708b07": "惟者，有三惡法，思欲為初，汝等慎莫思。如",
    "T24n1462_005:0708b08": "是汝等當憶持在心，觀無常、苦、空、無我，心",
    "T24n1462_005:0708b09": "恒憶持。莫如是，汝等莫思憶者，無常莫思",
    "T24n1462_005:0708b10": "常理，不淨莫思言淨，汝等勿作是思。此是",
    "T24n1462_005:0708b11": "汝等應棄者，諸惡法應棄；此應起而住者，",
    "T24n1462_005:0708b12": "善法汝等應起，若已得者令增長。「從不起",
    "T24n1462_005:0708b13": "煩惱心得脫者，心不取煩惱故而脫，亦言",
    "T24n1462_005:0708b14": "以滅不起滅而滅。是故律本所說，從不起",
    "T24n1462_005:0708b15": "煩惱心得脫，一切皆是阿羅漢，譬如蓮華",
    "T24n1462_005:0708b16": "日光始出即便開敷。舍利弗往昔恐怖林中",
    "T24n1462_005:0708b17": "者，若人未離欲入此林，林有威相故，皆悉",
    "T24n1462_005:0708b18": "毛竪。舍利弗，此是因緣者。」法師曰：「次第句義",
    "T24n1462_005:0708b19": "易，自當知。不久住者，毘婆尸佛壽命八萬",
    "T24n1462_005:0708b20": "歲，諸聲聞眾亦復如是，從佛在世乃至最",
    "T24n1462_005:0708b21": "後聲聞，佛法住世百千六萬歲。尸棄佛壽",
    "T24n1462_005:0708b22": "命七萬歲，聲聞弟子壽命亦爾。惟衛佛壽命",
    "T24n1462_005:0708b23": "六萬歲，聲聞壽命亦如是。二佛壽命到最",
    "T24n1462_005:0708b24": "後，聲聞佛法住世，百千四十二十萬歲，次第",
    "T24n1462_005:0708b25": "而數，是故佛法不久住。「於是舍利弗，聞三",
    "T24n1462_005:0708b26": "佛佛法不久，聞已意欲更問佛久住，而白",
    "T24n1462_005:0708b27": "佛言：『世尊！以何因緣，佛法久住？』『諸佛壽命，",
    "T24n1462_005:0708b28": "拘那衛佛壽命四萬歲，拘那含牟尼佛壽",
    "T24n1462_005:0708b29": "命三萬歲，迦葉佛壽命二萬歲，釋迦牟尼佛",
    "T24n1462_005:0708c01": "壽命百歲，諸聲聞弟子壽命亦如是，是故佛",
    "T24n1462_005:0708c02": "法久住。我今世尊，應取迦葉半壽一萬歲，",
    "T24n1462_005:0708c03": "是時應出世，觀看眾生根無熟者；五千歲",
    "T24n1462_005:0708c04": "應出，次第五百歲應出，又復無根熟眾生；",
    "T24n1462_005:0708c05": "乃至百歲，然後有眾生可度，是故佛出世短",
    "T24n1462_005:0708c06": "壽，聲聞弟子亦如是。佛法久住如前，三佛",
    "T24n1462_005:0708c07": "法與壽命俱滅，是故名不久住，後三佛",
    "T24n1462_005:0708c08": "者，佛雖滅度，佛法猶在世，是名久住。』",
    "T24n1462_005:0708c09": "於是舍利弗聞佛說已，欲令佛法久住，而",
    "T24n1462_005:0708c10": "白佛言：『唯願世尊，為諸聲聞弟子結戒。』如",
    "T24n1462_005:0708c11": "律本所說，舍利弗從三昧起，餘者後句次第",
    "T24n1462_005:0708c12": "自當知。「佛告舍利弗：『止！止！時未至矣。』舍利",
    "T24n1462_005:0708c13": "弗重白佛言：『世尊！唯願為諸弟子結戒。』佛",
    "T24n1462_005:0708c14": "告舍利弗：『止！止！此法非聲聞、緣覺所知，唯",
    "T24n1462_005:0708c15": "佛與佛乃能知耳，未垢起故。』」問曰：「何謂",
    "T24n1462_005:0708c16": "為垢？」答曰：「垢處者，於今世後世過如來",
    "T24n1462_005:0708c17": "法，是名為垢。未為聲聞結戒者。」問曰：「何",
    "T24n1462_005:0708c18": "以不為聲聞結戒？」答曰：「未有漏者，如來結",
    "T24n1462_005:0708c19": "戒，眾生生誹謗想：『云何瞿曇沙門，如諸聲",
    "T24n1462_005:0708c20": "聞弟子，悉是貴姓，或是王位，捨其財物、宮",
    "T24n1462_005:0708c21": "殿、妻子、眷屬，不惜身命，皆是知足，於世間",
    "T24n1462_005:0708c22": "無所希求。云何瞿曇，反以波羅提木叉而",
    "T24n1462_005:0708c23": "繫之？是瞿曇未善別世人。』故言如此：『若我",
    "T24n1462_005:0708c24": "結戒者，世人而亦不生敬重之心。譬如醫",
    "T24n1462_005:0708c25": "師未善治病，見人始欲生癰，雖有癰",
    "T24n1462_005:0708c26": "性未大成就，輒為破之，破已血出狼藉，",
    "T24n1462_005:0708c27": "受大苦痛，以藥塗之瘡即還復。醫師謂曰：",
    "T24n1462_005:0708c28": "「我為汝治病，當與我直。」病人答曰：「此癡",
    "T24n1462_005:0708c29": "醫師，若是我病，可為我治，我本無病，強為",
    "T24n1462_005:0709a01": "破肉令血流出生大苦痛，反責我直，詎",
    "T24n1462_005:0709a02": "非狂耶？」聲聞弟子亦復如是，若先結戒而",
    "T24n1462_005:0709a03": "生誹謗：「我自無罪，強為結戒。」是故如來不",
    "T24n1462_005:0709a04": "先結戒。』若漏起者。」問曰：「何謂為漏起？」答曰：",
    "T24n1462_005:0709a05": "「若漏於僧中已起者，是時如來當為諸弟",
    "T24n1462_005:0709a06": "子結戒，指示波羅提木叉。譬如良醫應病",
    "T24n1462_005:0709a07": "設藥令得除愈，大獲賞賜又被讚嘆：『此好",
    "T24n1462_005:0709a08": "醫王善治我患。』如來亦復如是，隨犯而制，",
    "T24n1462_005:0709a09": "歡喜受持無有怨言。是以律本云：『止！止！舍",
    "T24n1462_005:0709a10": "利弗！若有漏法生，然後世尊當為結戒。』」法",
    "T24n1462_005:0709a11": "師曰：「餘句自當知之。於佛法中誰先出家？",
    "T24n1462_005:0709a12": "崩揵多兒，名憂波斯那。因憂波斯那",
    "T24n1462_005:0709a13": "制戒，未滿十臘而與弟子授具足戒，",
    "T24n1462_005:0709a14": "憂波斯那二臘，弟子一臘，如是次第從此",
    "T24n1462_005:0709a15": "已，佛為制戒，告諸比丘：『自今以後，若未滿",
    "T24n1462_005:0709a16": "十臘，而與弟子授具足戒者，犯突吉羅",
    "T24n1462_005:0709a17": "罪。』佛已結戒竟，復有比丘，雖滿十臘、若過",
    "T24n1462_005:0709a18": "十臘，癡無智慧，而與弟子授具足戒。佛",
    "T24n1462_005:0709a19": "又制戒，告諸比丘：『若人無智慧，與人授",
    "T24n1462_005:0709a20": "具足者，得突吉羅罪。』佛聽有智慧人者，十",
    "T24n1462_005:0709a21": "臘、若過十臘，善能教授，聽與弟子授具足",
    "T24n1462_005:0709a22": "戒。「未多者，眾僧中老少未多，房舍亦未大，",
    "T24n1462_005:0709a23": "若眾僧多者，當有犯漏法者，是時如來然",
    "T24n1462_005:0709a24": "後結戒。若比丘與未受具足戒共宿，過二",
    "T24n1462_005:0709a25": "三宿者，是比丘得波夜提罪。若比丘年",
    "T24n1462_005:0709a26": "年度弟子者，是比丘得波夜提罪。若比",
    "T24n1462_005:0709a27": "丘尼年年度弟子，是比丘尼得波夜提罪。",
    "T24n1462_005:0709a28": "已說如是，汝自當知。大利養者，若眾僧得",
    "T24n1462_005:0709a29": "大供養者，便生有漏法，是時如來當結戒。",
    "T24n1462_005:0709b01": "若比丘受裸形外道，若男若女，自手與飲食",
    "T24n1462_005:0709b02": "等，是比丘得波夜提罪。未多聞者，若眾僧",
    "T24n1462_005:0709b03": "中未有多聞，若比丘僧中多聞，便生漏法，",
    "T24n1462_005:0709b04": "若一阿含若五阿含讀誦通利，以不正心",
    "T24n1462_005:0709b05": "而說顛倒義，非律言是律，非法言是法，是",
    "T24n1462_005:0709b06": "故佛結戒，若比丘作是語：『佛所說法我已知。』",
    "T24n1462_005:0709b07": "作是言者，是比丘得波夜提罪。次如沙彌",
    "T24n1462_005:0709b08": "語無異。所以如來因有漏法，我云何為諸",
    "T24n1462_005:0709b09": "弟子結戒。「云何漏者？」答曰：「劫賊。」「云何為劫",
    "T24n1462_005:0709b10": "賊？」答曰：「於佛法犯戒即是劫賊。」「云何名為",
    "T24n1462_005:0709b11": "劫賊？」答曰：「非沙門者，自言：『我是沙門。』劫四",
    "T24n1462_005:0709b12": "輩物。是故律中所說，未有漏法、未有劫人，",
    "T24n1462_005:0709b13": "亦言未有犯戒人。無罪者，言無煩惱亦言",
    "T24n1462_005:0709b14": "無患。無犯戒不染黑法者，黑法言破戒，",
    "T24n1462_005:0709b15": "亦言眾僧不破。極淨者，言極光明。住真實",
    "T24n1462_005:0709b16": "地者，戒三昧智慧解脫，是真實地而住。」法師",
    "T24n1462_005:0709b17": "曰：「我當說次第。於毘蘭若國前夏三月，五",
    "T24n1462_005:0709b18": "百比丘最小得須陀洹道。」問曰：「何謂為須",
    "T24n1462_005:0709b19": "陀洹道？」答曰：「須陀洹言流。」問曰：「云何為流？」",
    "T24n1462_005:0709b20": "答曰：「道若人入此流道，名須陀洹道。如經",
    "T24n1462_005:0709b21": "文所說，佛問舍利弗：『須陀洹云何名須陀",
    "T24n1462_005:0709b22": "洹？』舍利弗答：『此是世尊善貫八道。何謂為",
    "T24n1462_005:0709b23": "八？一者、正見，二者、正思，三者、正口，四者、正",
    "T24n1462_005:0709b24": "行，五者、正生，六者、正勤，七者、正識，八者、正三",
    "T24n1462_005:0709b25": "昧。』」復問：「何謂為須陀洹？」答曰：「若人以八貫",
    "T24n1462_005:0709b26": "故，來至善道，是名須陀洹，如是名、如是姓，",
    "T24n1462_005:0709b27": "因道而名果，是故名須陀洹。汝自當知。",
    "T24n1462_005:0709b28": "不墮落法者，不言無。須陀洹人無墮落",
    "T24n1462_005:0709b29": "於地獄、餓鬼、畜生。何以故？斷煩惱故，以道",
    "T24n1462_005:0709c01": "故。便迴向菩提者，迴向前三道必當至。何",
    "T24n1462_005:0709c02": "以故？為道故。如是大智舍利弗答如來已，",
    "T24n1462_005:0709c03": "於毘蘭若夏三月大自恣竟。爾時佛告阿",
    "T24n1462_005:0709c04": "難者，告者，語。又言覺。佛法久有此法，過去",
    "T24n1462_005:0709c05": "諸佛告：『受人別請竟，得去。』聲聞弟子，別",
    "T24n1462_005:0709c06": "與不別隨意而去。佛憐愍眾生，欲遍行",
    "T24n1462_005:0709c07": "諸國。佛行諸國者，佛行有三境界，一者、",
    "T24n1462_005:0709c08": "大境界，二者、中境界，三者、小境界，三境界",
    "T24n1462_005:0709c09": "隨意而行。」問曰：「何謂大境界？」答曰：「九百由",
    "T24n1462_005:0709c10": "旬。」「何謂中境界？」答曰：「六百由旬。」「小境界云",
    "T24n1462_005:0709c11": "何？」答曰：「一百由旬。若佛欲大境界行時，大",
    "T24n1462_005:0709c12": "安居竟，九月一日與比丘僧圍遶而去，次第",
    "T24n1462_005:0709c13": "到聚落教化說法，受諸飲食，應可度者即",
    "T24n1462_005:0709c14": "為度之，未得度者令獲福利。九月日遊行，",
    "T24n1462_005:0709c15": "於夏三月中，多諸比丘行三昧法未竟，如",
    "T24n1462_005:0709c16": "來不大自恣，待小自恣到，九月十五日竟而",
    "T24n1462_005:0709c17": "去。中境界行時，八月日遊行。小境界者，先",
    "T24n1462_005:0709c18": "觀眾生根熟而住，次根熟而去，到十一月",
    "T24n1462_005:0709c19": "一日，與比丘僧圍遶而去。七月日遊行，此",
    "T24n1462_005:0709c20": "三境界中處處眾生，令離煩惱得四道果，",
    "T24n1462_005:0709c21": "為教化故。譬如採華人遍行山中，見諸雜",
    "T24n1462_005:0709c22": "華有開榮者，便摘持去。如來亦復如是。又",
    "T24n1462_005:0709c23": "有佛法，於清旦時入禪定樂，從三昧起，",
    "T24n1462_005:0709c24": "以大慈悲觀看十方世界，應可度者如來",
    "T24n1462_005:0709c25": "即往度之。又有諸佛法，有新從餘國來者，",
    "T24n1462_005:0709c26": "如來便相勞問。說法因緣今欲發起，結禁",
    "T24n1462_005:0709c27": "戒故，此是諸佛無上道法。」問曰：「何謂為聲",
    "T24n1462_005:0709c28": "聞法？」「佛在世時二過集眾，何謂為二？一過初",
    "T24n1462_005:0709c29": "入夏坐欲取禪定，第二過夏坐竟現有所",
    "T24n1462_005:0710a01": "得，此是聲聞法故。如律本所說，佛語阿難：",
    "T24n1462_005:0710a02": "『宜可共往。』往者，別諸婆羅門。別者，白婆羅",
    "T24n1462_005:0710a03": "門言：『安居以竟，我今便欲遊行餘國。』爾時",
    "T24n1462_005:0710a04": "世尊即著袈裟整衣服晨朝而去。阿難侍",
    "T24n1462_005:0710a05": "從往到城門，到已而入，放大光明遍照城",
    "T24n1462_005:0710a06": "內巷陌舍宅，皆如金聚，玄黃五色猶如電",
    "T24n1462_005:0710a07": "光，即向毘蘭若婆羅門家。到門下立，使人",
    "T24n1462_005:0710a08": "忽見佛光明，入白婆羅門言：『瞿曇沙門今",
    "T24n1462_005:0710a09": "在門外。』婆羅門聞佛來聲，霍然而悟，即起",
    "T24n1462_005:0710a10": "取氍氀毾㲪敷置床座，躬自出迎白世尊",
    "T24n1462_005:0710a11": "言：『可從此路而入。』於是佛入已而坐。時毘",
    "T24n1462_005:0710a12": "蘭若婆羅門，本心欲坐近世尊邊，無因得",
    "T24n1462_005:0710a13": "坐，故於座邊叉手而立。」法師曰：「次第後句",
    "T24n1462_005:0710a14": "自當知之。婆羅門白言：『世尊！應與未與。』」法",
    "T24n1462_005:0710a15": "師曰：「此是婆羅門欲發起先所許供養如",
    "T24n1462_005:0710a16": "來者。婆羅門言：『我先請如來三月夏坐，應",
    "T24n1462_005:0710a17": "日日齎飯食糜粥、甘果水漿供養世尊，而",
    "T24n1462_005:0710a18": "便癡忘，未有一毫；非為不與，未得奉設。",
    "T24n1462_005:0710a19": "緣我白衣多諸事務，瞋恚愚癡逼迫迷亂，",
    "T24n1462_005:0710a20": "我心而忘，是故不與。』」法師曰：「何以婆羅門",
    "T24n1462_005:0710a21": "作此語？不知魔王所迷，而自剋責，為白衣",
    "T24n1462_005:0710a22": "業故，遂忘世尊。於是婆羅門自念：『我請佛",
    "T24n1462_005:0710a23": "三月供養，都未施設。我今以三月供限併",
    "T24n1462_005:0710a24": "一日施，唯願世尊哀愍納受明日者。』婆羅門",
    "T24n1462_005:0710a25": "供如來明日即辦，佛觀婆羅門心極大歡",
    "T24n1462_005:0710a26": "喜，佛為哀愍故自念：『若我不受請者，此婆",
    "T24n1462_005:0710a27": "羅門當生惡心作如是言：「瞿曇沙門於三",
    "T24n1462_005:0710a28": "月請未得供養，今者怨恨不受我請。」當",
    "T24n1462_005:0710a29": "復有言：「瞿曇沙門非一切智，不能暫忍。」",
    "T24n1462_005:0710b01": "或當作如是言，輕賤如來獲大罪報。是",
    "T24n1462_005:0710b02": "故我今應當受請。』",
    "T24n1462_005:0710b03": "善見律毘婆沙卷第五"
}