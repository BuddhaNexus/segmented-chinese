{
    "X48n0797_003:0159a07": "中邊疏卷三",
    "X48n0797_003:0159a09": "○對治品者。研習三十七品之道。隨其所對。□□□",
    "X48n0797_003:0159a10": "□□□□顯是義故。名對治品。此中先明其義。然後",
    "X48n0797_003:0159a11": "消文。□菩提分義略有六門。一者列名。二者釋義。三",
    "X48n0797_003:0159a12": "出體性。四顯明位地。五說次第。六辨諸門。",
    "X48n0797_003:0159a13": "初列名者。何等名為三十七種菩提分法。謂四念住。",
    "X48n0797_003:0159a14": "四正斷。四神足。五根。五力。七覺支。八支聖道。四念",
    "X48n0797_003:0159a15": "住者。一身念住。二受念住。三心念住。四法念住。四正",
    "X48n0797_003:0159a16": "斷者。一於已生惡不善法。為令斷故。生欲策勵。發勤",
    "X48n0797_003:0159a17": "精進。策心持心正斷。二於未生惡不善法。為不生故。",
    "X48n0797_003:0159a18": "生欲策勵。乃至持心正斷。三於未生善法。為令生故。",
    "X48n0797_003:0159a19": "生欲策勵。乃至持心正斷。四於已生善法。為欲令住。",
    "X48n0797_003:0159a20": "令不忘失。令脩圓滿。令倍脩。令增長。令廣大。生欲策",
    "X48n0797_003:0159a21": "勵。乃至持心正斷。四神足者。一欲三摩地斷行成成",
    "X48n0797_003:0159a22": "就神足。二勤三摩地斷行成就神足。三心三摩地斷",
    "X48n0797_003:0159a23": "行成就神足。四觀三摩地斷行成就神足。五根者。一",
    "X48n0797_003:0159a24": "信根。二精進根。三念根。四定根。五慧根。五力者。信力",
    "X48n0797_003:0159b01": "乃至慧力七覺支者。一念覺支。二擇法覺支。三精進",
    "X48n0797_003:0159b02": "覺支。四喜覺支。五安覺支。六定覺支。七捨覺支。八支",
    "X48n0797_003:0159b03": "聖道者。一正見。二正思惟。三正語。四正業。五正命。六",
    "X48n0797_003:0159b04": "正精進。七正念。八正定。",
    "X48n0797_003:0159b05": "第二釋義。所謂於身與念相應住脩身觀。是身念住。",
    "X48n0797_003:0159b06": "乃至於法皆如是說。云何為念。謂依身增上受持正",
    "X48n0797_003:0159b07": "法。思惟法義。脩習作證。於文義於脩作證中。心無忘",
    "X48n0797_003:0159b08": "失故。云何為觀。謂依身增上。聞思脩慧。由此慧故。於",
    "X48n0797_003:0159b09": "一切身一切相中。正觀察正推求。隨觀隨覺故。云何",
    "X48n0797_003:0159b10": "脩觀。或者隨身。或言脩身。言隨身者。隨本質身。觀影",
    "X48n0797_003:0159b11": "像身。名隨身觀。如對法說。云何於身隨身觀。謂分別",
    "X48n0797_003:0159b12": "別影像身。□□□身平等。隨觀於身境。隨觀身相似",
    "X48n0797_003:0159b13": "性故。名於身隨身觀。由隨觀察影像身門。審諦觀察",
    "X48n0797_003:0159b14": "本質身故。言脩觀者。是脩環義。謂非直觀相身而已。",
    "X48n0797_003:0159b15": "於中復觀真如身故。如菩薩地決擇中說。云何菩薩",
    "X48n0797_003:0159b16": "於身住脩身觀。謂於相身。脩環觀真如身故。云何念",
    "X48n0797_003:0159b17": "住。為守護念。為於境無染。為安住所緣故。為守護念",
    "X48n0797_003:0159b18": "者。說言先守護念。若常委念為於境無染者。謂如說",
    "X48n0797_003:0159b19": "言。念守護心行來等住不住。取其相不取隨好。廣說",
    "X48n0797_003:0159b20": "乃至。守護意根脩律儀。為安住所緣者。謂如說言。於",
    "X48n0797_003:0159b21": "四所緣。安住其念。由此三相。善住其念。故名念住。亦",
    "X48n0797_003:0159b22": "名念處。處猶住義。如智度說。念隨順智。緣中正住。是",
    "X48n0797_003:0159b23": "名念處。總而言之。若於此念住。若由此念住。皆名念",
    "X48n0797_003:0159b24": "住。於此念住者。謂所緣念住。由此念住者。謂若慧若",
    "X48n0797_003:0159c01": "念。攝持於定。是自性念住。所餘相應。諸心心法。是相",
    "X48n0797_003:0159c02": "應念住。此如聞所成地中說。是名略說念住義也。",
    "X48n0797_003:0159c03": "次明四正斷義者。云何已生惡不善法。謂能起惡行。",
    "X48n0797_003:0159c04": "欲界煩惱及隨煩惱。麤纏所攝。名為已生。為令斷故",
    "X48n0797_003:0159c05": "者。謂脩對治。令微薄故。生欲者。謂起證斷樂欲故。策",
    "X48n0797_003:0159c06": "勵者。謂不忍受惡。及歸趣斷故。發懃精進者。謂多種",
    "X48n0797_003:0159c07": "堅固。脩彼對治故。此上三句。顯不定地中。聞思兩慧。",
    "X48n0797_003:0159c08": "下品對治策心者。謂脩彼對治。脩慧現行。若心沈沒。",
    "X48n0797_003:0159c09": "煩惱染汙。策心令舉故。持心者。謂即此對治現行之",
    "X48n0797_003:0159c10": "時。若心浮舉。煩惱染汙。持心令下故。云何未生惡不",
    "X48n0797_003:0159c11": "善法。謂增盛隨眠所攝。能起麤纏之因。名為未生。為",
    "X48n0797_003:0159c12": "不生故者。為令麤纏。不現行故生欲者。謂起為證不",
    "X48n0797_003:0159c13": "現行。欲策勵者。謂由不忘住。為令不現行善住念故。",
    "X48n0797_003:0159c14": "此下四句如前所說。云何未生善法。謂聞思脩所生",
    "X48n0797_003:0159c15": "三慧。由無過故。名為善法。所未得者。名為未生。令生",
    "X48n0797_003:0159c16": "故生欲者。謂起證得欲。策勵者。謂求彼攝受正方便",
    "X48n0797_003:0159c17": "故。發正起懃者。謂長時殷重。多堅脩習。此上三句。顯",
    "X48n0797_003:0159c18": "得不定地。聞思兩慧。所攝善法。策心持心者。為得脩",
    "X48n0797_003:0159c19": "慧故。餘如前說。云何已生善法。謂已得故。為念住者",
    "X48n0797_003:0159c20": "謂聞慧。令不忘者謂思慧。令脩滿者謂脩慧。此上三",
    "X48n0797_003:0159c21": "句。顯唯守護。已所得善令倍脩令增長令廣大者。如",
    "X48n0797_003:0159c22": "其次第。不唯於彼生知足故。生欲等句。皆如前說。此",
    "X48n0797_003:0159c23": "義廣如顯揚論說。言正斷者。亦名正懃。懃是體名。斷",
    "X48n0797_003:0159c24": "是業稱。智度論云。破諸耶法。正道中行故。名正懃行。",
    "X48n0797_003:0160a01": "言斷者。知瑜伽說。初名律儀斷。第二名斷斷。由於已",
    "X48n0797_003:0160a02": "生惡不善法。應脩律儀。令其斷滅。不應忍受故。名律",
    "X48n0797_003:0160a03": "儀斷。於未生惡。令不現行。為令彼不現前斷為故斷。",
    "X48n0797_003:0160a04": "名為斷斷。三者名脩斷。四名防護斷。由於善法。數脩",
    "X48n0797_003:0160a05": "數習。先所未得能定現前。能有所斷。故名脩斷。由於",
    "X48n0797_003:0160a06": "已得諸善法中。遠離放逸。脩習圓滿。防護已生。能有",
    "X48n0797_003:0160a07": "所斷故。名防護斷。總而言之。為欲顯示於黑白品捨",
    "X48n0797_003:0160a08": "取事中。增上意樂圓滿。及加行圓滿。是故宣說四種",
    "X48n0797_003:0160a09": "正斷。當知此中由生欲故。意樂圓滿。由自策勵。乃至",
    "X48n0797_003:0160a10": "持心故。加行圓滿。上來所說。出瑜伽論。是名略說正",
    "X48n0797_003:0160a11": "斷也。四神足義者。云何名為欲懃心觀知足四種。",
    "X48n0797_003:0160a12": "有其二義。或於一人具此四法。或於別人。隨一增上。",
    "X48n0797_003:0160a13": "如瑜伽論九十八卷云。復次由四種力。持心令定。是",
    "X48n0797_003:0160a14": "故建立四種神足。云何為四。一淨意樂力。二勤務力。",
    "X48n0797_003:0160a15": "三心喜樂力。四正智力。當知此中由第一力。於三摩",
    "X48n0797_003:0160a16": "地。發生樂欲。為證得故。脩習勤務。由第二力。最初住",
    "X48n0797_003:0160a17": "心。令其安定。由第三力。已住定心。無復散動。不令於",
    "X48n0797_003:0160a18": "我。更復飄轉。由第四力。觀察等持。所治煩惱。於斷未",
    "X48n0797_003:0160a19": "斷。如實了知。又於等持入住出相。能善了別。如是復",
    "X48n0797_003:0160a20": "於奢摩他等所有諸相。若於止觀諸隨煩惱。及彼對",
    "X48n0797_003:0160a21": "治等。皆如實知。樂等持者。於等持中。但有爾所等持",
    "X48n0797_003:0160a22": "作事。除此更無若過若增。此文顯示於一行者具四",
    "X48n0797_003:0160a23": "種力。成就等持。是故建立四種神足。云何別人隨一",
    "X48n0797_003:0160a24": "增上。如顯揚論說。欲增上故得三摩地者。如有行者。",
    "X48n0797_003:0160b01": "先世脩習上品善根。於大師所。或於有智同梵行處。",
    "X48n0797_003:0160b02": "生信生欲。聽聞正法。如所信樂。聞正法已。展轉證得",
    "X48n0797_003:0160b03": "心一境性。由此欲故。三摩地成就。言成就者。謂於此",
    "X48n0797_003:0160b04": "中。而得自在。第二勤增上故得三摩地者。如有行者。",
    "X48n0797_003:0160b05": "依於教授及教誡法。或在空閑。或在林樹。或止靜室。",
    "X48n0797_003:0160b06": "於如是處。長時勇猛。純熟熾然。正勤證得心住一境",
    "X48n0797_003:0160b07": "性。由正勤故。三摩地成就。第三心增上故得三摩地",
    "X48n0797_003:0160b08": "者。如有行者。先已脩習奢摩他行。由此因緣。思惟內",
    "X48n0797_003:0160b09": "法。速疾證得心住一境性。由脩心故。三摩地成就。第",
    "X48n0797_003:0160b10": "四觀增上故得三摩地者。如有行者。多聞聞持。其聞",
    "X48n0797_003:0160b11": "積集。獨處樂靜。即於彼法。以慧簡擇。極細簡擇。遍覺",
    "X48n0797_003:0160b12": "觀察。由此證得心住一境性。由觀察故。三摩地成就。",
    "X48n0797_003:0160b13": "此文顯示依四行者。隨一增上。成就等持。是故建立",
    "X48n0797_003:0160b14": "四種神足。四中皆言斷行成就者。八種斷行。後當廣",
    "X48n0797_003:0160b15": "說。言神足者。從喻立名。如瑜伽說。如有足者。能往能",
    "X48n0797_003:0160b16": "還。騰躍勇健。能得世間殊勝之法。世殊勝法。說名為",
    "X48n0797_003:0160b17": "神。彼能到此。故名神足。如是若有欲等諸法。有三摩",
    "X48n0797_003:0160b18": "地。圓滿成辦。有所堪能。獲得不動。能往能還。騰躍勇",
    "X48n0797_003:0160b19": "健。能得能證出世勝法。由出世法。最勝自在。是最勝",
    "X48n0797_003:0160b20": "神。彼能證此。故名神足。此亦名如意足。足是滿足。足",
    "X48n0797_003:0160b21": "於如意。名如意足。又是脚足。有所至故。如智度說。問",
    "X48n0797_003:0160b22": "四正懃時。心小亂故。以定攝心。故如意足。譬如美食。",
    "X48n0797_003:0160b23": "少鹽則無味。得鹽則味足如意。又如人有二足。復得",
    "X48n0797_003:0160b24": "好馬好車。如意所至。行者如是。得四念處實智慧四",
    "X48n0797_003:0160c01": "正懃中正精進。由精進故。智慧增多。定力少弱。得四",
    "X48n0797_003:0160c02": "種定。以定心故。智定力等。所願皆得。故名如意足。是",
    "X48n0797_003:0160c03": "名略說神足義。五根義者。增上義是根義。謂於能",
    "X48n0797_003:0160c04": "生出世間法。是信等行為增上故。又復前前望後後",
    "X48n0797_003:0160c05": "法。於能生起為增上故。乃至慧根唯望出世。是名略",
    "X48n0797_003:0160c06": "說五根義也。五力義者。難伏義是力義。謂若天魔。",
    "X48n0797_003:0160c07": "若諸沙門。若婆羅門。若餘世間。無有如法引奪者。諸",
    "X48n0797_003:0160c08": "煩惱經亦不能屈。故名難伏。由此諸力。具大威勢。摧",
    "X48n0797_003:0160c09": "伏一切魔軍勢力。能證一切諸漏永盡。是故名力。是",
    "X48n0797_003:0160c10": "名略說五力義也。此根力義。依瑜伽說。七覺支義",
    "X48n0797_003:0160c11": "者。諸已證入正性離生補特伽羅。如實覺慧。用此為",
    "X48n0797_003:0160c12": "支。故名覺支。亦名覺分。分之言因。能得覺果。故名覺",
    "X48n0797_003:0160c13": "分。如智度說。無學實慧。此七事能到。故名為分。是名",
    "X48n0797_003:0160c14": "略說覺支義也。八支聖道義者。諸聖有學已見迹",
    "X48n0797_003:0160c15": "者。由八支攝行迹正道。能無餘斷一切煩惱。能於解",
    "X48n0797_003:0160c16": "脫究竟作證。是故名為八支聖道。亦名正道。智度論",
    "X48n0797_003:0160c17": "云。欲入涅槃無為城故。行是諸法。是時名正道。是名",
    "X48n0797_003:0160c18": "略說正道義也。問如是七法。莫非是正。何故勤道。偏",
    "X48n0797_003:0160c19": "得正名。答如智度說。四種精進。心勇發動。畏錯誤故。",
    "X48n0797_003:0160c20": "名為正勤。又行道時。畏墮耶道。故言正道。於中差別",
    "X48n0797_003:0160c21": "亦當後說。是名略說八道支義也。",
    "X48n0797_003:0160c22": "第三明體性者。用合建立。有三十七。論其體性。不出",
    "X48n0797_003:0160c23": "十法。謂戒思受念定慧勤信安捨。此中戒者。謂表無",
    "X48n0797_003:0160c24": "表色法所攝。餘九皆是心法所攝。於中思受遍行中",
    "X48n0797_003:0161a01": "二。念定慧者別境中三。勤信安捨在善大地。依此十",
    "X48n0797_003:0161a02": "法立三十七。開戒為三。正語業命。思數立一。謂正思",
    "X48n0797_003:0161a03": "惟。受亦立一。謂喜覺支。開念立四。謂念根念力念覺",
    "X48n0797_003:0161a04": "正念。開定立八。謂四如意足。定根定力。定覺正定。慧",
    "X48n0797_003:0161a05": "亦立八。謂四念住。慧根慧力。擇法覺支。及與正見。勤",
    "X48n0797_003:0161a06": "亦立八。謂四正斷。精進根力。精進覺支。及正精進。信",
    "X48n0797_003:0161a07": "中立二。信根信力。安捨各一。謂安覺支及捨覺支。總",
    "X48n0797_003:0161a08": "而言之。有其五類。一者開八有三。謂定慧勤。二者開",
    "X48n0797_003:0161a09": "四有一。謂念。三者開三有一。謂戒。四者開二有一。謂",
    "X48n0797_003:0161a10": "信。五者唯一有四。思受安捨。第一類內有二十四。後",
    "X48n0797_003:0161a11": "四類中。總有十三。都合則有三十七也。所以開合有",
    "X48n0797_003:0161a12": "不第者。良由定慧與勤。進脩力長。故開為八。思受安",
    "X48n0797_003:0161a13": "捨助道勢短。故各立一。合信等法力在其中。故隨階",
    "X48n0797_003:0161a14": "降立四三二。是故體性唯有十法。如智度論云。三十",
    "X48n0797_003:0161a15": "七品。十法為本。乃至廣說故。",
    "X48n0797_003:0161a16": "第四明階位者。論其行實。皆通諸位。如瑜伽說。又由",
    "X48n0797_003:0161a17": "身受心法。增上所生善有漏無漏道。皆名念住。又後",
    "X48n0797_003:0161a18": "文言。略說一切人聖道支。二處所攝。一者世間。二出",
    "X48n0797_003:0161a19": "世間。其世間者。三漏四取。所隨縛故。不能盡苦。是善",
    "X48n0797_003:0161a20": "性故。能往善趣。出世間者。與彼相違。能盡眾苦。初後",
    "X48n0797_003:0161a21": "二法既如是說。中間五法當知亦爾。約行雖通。依位",
    "X48n0797_003:0161a22": "別立。是義云何。大分其地。判為二位。謂前五法在凡",
    "X48n0797_003:0161a23": "夫位。後之二法立聖位中。凡位五法。立有二義。依毗",
    "X48n0797_003:0161a24": "曇說。四念處觀在暖法前。其四正勤在於暖法。四如",
    "X48n0797_003:0161b01": "意足在於頂法。五根在於忍法。五力在世第一法。若",
    "X48n0797_003:0161b02": "依此論。前之三四在解脫分。次之二五在通達分。隨",
    "X48n0797_003:0161b03": "宜施設。皆有道理。聖位二法。立有三義。一者如俱舍",
    "X48n0797_003:0161b04": "論述餘義云。有餘師說。不破次第。於見道中。脩習覺",
    "X48n0797_003:0161b05": "分。於見道脩道中。脩聖道分故。第二義者。如智度說。",
    "X48n0797_003:0161b06": "脩道用故名覺。見道用故名道。毗婆沙師亦同此說。",
    "X48n0797_003:0161b07": "如彼論云。道分見道。覺分脩道。何故如是。道是知義。",
    "X48n0797_003:0161b08": "於見道中。知極速疾。覺是覺義。於脩道中。有九種覺。",
    "X48n0797_003:0161b09": "數數覺故。隨數次第。先七後八。第三義者。如此論說。",
    "X48n0797_003:0161b10": "覺分在見道。道支在脩道。智度論中。亦有是說。如是",
    "X48n0797_003:0161b11": "三義皆有道理。隨義建立。無不宜故。瑜伽論中通說",
    "X48n0797_003:0161b12": "三義。第六十二卷云。解了自性者。謂八支聖道。對治",
    "X48n0797_003:0161b13": "三種雜染故。建立三蘊。謂對治惡行雜染故。對治諸",
    "X48n0797_003:0161b14": "欲雜染故。對治諸見雜染故。此文當於初師所說。治",
    "X48n0797_003:0161b15": "諸見者在於見道。治諸欲者在脩道故。第十八卷言。",
    "X48n0797_003:0161b16": "云何正直。謂彼生起。逆流正直。聖八支道。能斷見斷。",
    "X48n0797_003:0161b17": "所有煩惱。於逆流道。得預隨順。此文當於第二義也。",
    "X48n0797_003:0161b18": "第二十九卷云。彼於爾時。最初獲得七覺支故。名初",
    "X48n0797_003:0161b19": "有覺。見聖諦迹已。永斷滅見道所斷一切煩惱。脩除",
    "X48n0797_003:0161b20": "脩道所斷煩惱。此文當於第三義也。",
    "X48n0797_003:0161b21": "第五明次第者。如智度說。問曰。應先說道。何以故行",
    "X48n0797_003:0161b22": "道然後得諸善法。譬如人先行道。然後得至處。今何",
    "X48n0797_003:0161b23": "以顛倒。先說念處。後說正道。答曰。不顛倒也。三十七",
    "X48n0797_003:0161b24": "品是初欲入道時。名因字。如行者至師所聽道時。先",
    "X48n0797_003:0161c01": "用念持是法。是時名念處持。已從法中求果。故精進",
    "X48n0797_003:0161c02": "行。是時名正勤。多精進故。心散麤。攝心調柔。故名如",
    "X48n0797_003:0161c03": "意足。心調柔已。生五根。諸法實相。甚深難解。信根故",
    "X48n0797_003:0161c04": "能信。是名信根。不惜身命。一心求道理。是精進根。常",
    "X48n0797_003:0161c05": "念是道。不念餘東事。是名念根。攝心在道。是名定根。",
    "X48n0797_003:0161c06": "觀諦實相。是名慧根。五根增長。能遮煩惱。是名為力。",
    "X48n0797_003:0161c07": "得是力已。分別道法。有二分三。法三起三。法三下念",
    "X48n0797_003:0161c08": "在二處。如守門人。是名七覺分。得是法已。欲入涅槃",
    "X48n0797_003:0161c09": "無為城故。行是八法。是名為道故。又瑜伽說。當知此",
    "X48n0797_003:0161c10": "中於念住位。最初繫心。置所緣境。次於所緣念安住。",
    "X48n0797_003:0161c11": "勤脩正斷。次得定已。後令此定善圓滿故。於神足中。",
    "X48n0797_003:0161c12": "勤脩加行。定圓滿已。為令一切相。及麤重得離繫故",
    "X48n0797_003:0161c13": "依信等根脩加行。加行中。根是下品。力是上品。如是",
    "X48n0797_003:0161c14": "正脩加行道已。次得覺支。通達實際。通達實際已。次",
    "X48n0797_003:0161c15": "脩道支。漸漸乃至證得阿耨菩提。於一切鄣。皆得解",
    "X48n0797_003:0161c16": "脫。如是二論所說次第。皆約隨數階位門說。",
    "X48n0797_003:0161c17": "第六辨諸門者。如是七法皆有五門。如對法說。復以",
    "X48n0797_003:0161c18": "一切菩提分法無有差別。皆由五門而得建立。謂所",
    "X48n0797_003:0161c19": "緣故。自體故。助伴故。脩習故。脩果故。",
    "X48n0797_003:0161c20": "念處所緣者。謂身受心法即是四事。謂我所依事。我",
    "X48n0797_003:0161c21": "受用事。我自體事。我染淨事。何故唯立此四境者。由",
    "X48n0797_003:0161c22": "顛倒覺。愚癡凡夫多分計我。依止有根身。受用苦樂",
    "X48n0797_003:0161c23": "故。取了境為相。由貪等染汙。由信等清淨。是故最初",
    "X48n0797_003:0161c24": "為正觀察真實事相。故立此四。為所緣境。總說雖然。",
    "X48n0797_003:0162a01": "於中分別者。如是四事各有三種。一內。二外。三者內",
    "X48n0797_003:0162a02": "外。瑜伽論中略說六義。一者內自有情數色。為內身",
    "X48n0797_003:0162a03": "境。外非有情數色。為外身境。他有情數色為內外身",
    "X48n0797_003:0162a04": "境。緣此內身。起愛念法。名為內受。內心內法法外與",
    "X48n0797_003:0162a05": "內外亦如是說。二者根所攝。有執受色為內身。非根",
    "X48n0797_003:0162a06": "所攝。無執受色為外身。非根所攝。有執受色為內外",
    "X48n0797_003:0162a07": "身。緣此三種。起受心法。隨其所應。即為三種。三者自",
    "X48n0797_003:0162a08": "內定地輕安俱色為內身。自內不定地麤重俱色為",
    "X48n0797_003:0162a09": "外身。若他輕安俱色麤重俱色為內外身。緣此三種。",
    "X48n0797_003:0162a10": "起受心法。即以為三。如前應知。乃至第六自身中。髮",
    "X48n0797_003:0162a11": "毛爪齒等相為內身。他身髮毛等相為外身。若內身",
    "X48n0797_003:0162a12": "變異不變異青瘀等相。及外身變異不變異青瘀等",
    "X48n0797_003:0162a13": "相。相似法性。平等法性。是為內外身。緣此三境。起受",
    "X48n0797_003:0162a14": "心法。隨其所應即三。智度論中亦六義釋內身。與前",
    "X48n0797_003:0162a15": "所說。大同小異。總觀彼二為內外身。無別內外。前二",
    "X48n0797_003:0162a16": "不攝。如彼說言。復作是念。內觀不得。外或有耶。外觀",
    "X48n0797_003:0162a17": "亦復不得自念。我或錯誤。是故今當總觀內外。觀內",
    "X48n0797_003:0162a18": "觀外。是為別相。一時俱觀。是為總相。總觀別觀。了不",
    "X48n0797_003:0162a19": "可得。所觀已竟。受心法中。內外等三。有同喻伽。亦有",
    "X48n0797_003:0162a20": "異說。異說云何。謂意識相應受是內受等。五識相應",
    "X48n0797_003:0162a21": "受是外受等。定心是內心。散心是外心等。除受餘心",
    "X48n0797_003:0162a22": "數法是為內法。不相應行及無為法是為外法等。乃",
    "X48n0797_003:0162a23": "至廣說。是為念處所緣境也。第二念住自體者。此",
    "X48n0797_003:0162a24": "有二義。若對所治。以慧為體。由慧正治四顛倒故。若",
    "X48n0797_003:0162b01": "對所緣。慧念為體。慧與念俱住所緣故。智度論云。觀",
    "X48n0797_003:0162b02": "身智慧。乃至觀法智慧。是為自性念處。此對所治。顯",
    "X48n0797_003:0162b03": "自性也。對治論云。念住自體者。謂慧及念。由佛經中。",
    "X48n0797_003:0162b04": "有於身等。隨觀言故。及有念住言故。如其次第。此對",
    "X48n0797_003:0162b05": "所緣。出自性也。第三念住助伴者。與彼相應諸心",
    "X48n0797_003:0162b06": "法。及彼為首。所發果等。如對法說。念住助伴者。與彼",
    "X48n0797_003:0162b07": "相應心心法等。彼者謂彼念慧二法。智度論云。云何",
    "X48n0797_003:0162b08": "名共念處。觀身為首。因緣生道。若有漏若無漏。是身",
    "X48n0797_003:0162b09": "念處。乃至觀法皆如是說。又下文言。共念處中身口",
    "X48n0797_003:0162b10": "二業。是為色法。餘殘非色故。第四念處脩習者。略",
    "X48n0797_003:0162b11": "有二門。謂共脩習。不共脩習。共脩習者。謂共小乘脩",
    "X48n0797_003:0162b12": "於內身等脩隨身觀。於外身等及內外身脩隨身觀。",
    "X48n0797_003:0162b13": "謂觀不淨乃至無我。知是等名。共小乘脩。不共脩者。",
    "X48n0797_003:0162b14": "唯菩薩觀。謂於身等除內外想。唯觀身等。中道實相。",
    "X48n0797_003:0162b15": "如瑜伽說。是諸菩薩普於一切二乘理趣菩提分法。",
    "X48n0797_003:0162b16": "皆如實知。謂於聲聞乘理趣及於大乘理趣。云何菩",
    "X48n0797_003:0162b17": "薩大乘理趣。菩提分法如實了知。謂諸菩薩能於其",
    "X48n0797_003:0162b18": "身。住脩身觀。不於其身。分別有性。亦不分別一切種",
    "X48n0797_003:0162b19": "類都無所有。又於其身。遠離言說。自性法性如實了",
    "X48n0797_003:0162b20": "知。乃至廣說。又言復次依空勤脩念住菩薩。略於六",
    "X48n0797_003:0162b21": "種忘相縛中。令心解脫。何等為六。所謂於身乃至於",
    "X48n0797_003:0162b22": "法。發起內相。是初相縛。即於此中。發起外相。是第二",
    "X48n0797_003:0162b23": "縛。即於此中。起內外相。是第三縛。若於十方無量有",
    "X48n0797_003:0162b24": "情。願令解脫。脩習念住。此中諸相。是第四縛。若由此",
    "X48n0797_003:0162c01": "故。於身等境。脩觀而住。此中諸相。是第五縛。即於身",
    "X48n0797_003:0162c02": "等。脩觀住者。此中諸相。是第六縛。乃至廣說。智度論",
    "X48n0797_003:0162c03": "云。菩薩摩訶薩四念處觀者。觀是內身無常。若如病",
    "X48n0797_003:0162c04": "如癰。灾聚敗壞。不淨充滿。九孔流出。是為行廁。廣說",
    "X48n0797_003:0162c05": "乃至。是身相不在內。不在外。不在中間。是身先際後",
    "X48n0797_003:0162c06": "際中際。皆不可得。但從諸法因緣和合生。是諸因緣",
    "X48n0797_003:0162c07": "作是身者。亦從虗妄顛倒故有。是因緣中無因緣相。",
    "X48n0797_003:0162c08": "是因緣生亦無生相。相如是思推。知於是身。從本以",
    "X48n0797_003:0162c09": "來無有生相。無生故無相。無相故無生。但誑凡夫。故",
    "X48n0797_003:0162c10": "名為身。菩薩如是觀身實相。離諸染著。繫念在身。住",
    "X48n0797_003:0162c11": "脩身觀。是名菩薩身念處觀。觀外身內外身亦如是。",
    "X48n0797_003:0162c12": "受心法等。乃至廣說。第五明念住脩果者。如對法",
    "X48n0797_003:0162c13": "說。斷四顛倒。趣入四諦。身等離繫。是名脩果斷。斷四",
    "X48n0797_003:0162c14": "倒者。謂四念住。隨其次第。能斷淨樂常我四倒也。由",
    "X48n0797_003:0162c15": "身念住。趣入苦諦所有色身。皆行苦相麤重所顯故。",
    "X48n0797_003:0162c16": "是故脩觀行時。能治此輕安。於身差別生故。由受念",
    "X48n0797_003:0162c17": "住趣入集諦。以樂等諸受。是和合愛等所依處故。由",
    "X48n0797_003:0162c18": "心念住。趣入滅諦。觀離我識。當無所有。懼我斷門。生",
    "X48n0797_003:0162c19": "涅槃怖。永遠離故。由法念住。趣入道諦。為斷所治法。",
    "X48n0797_003:0162c20": "為脩能治法故。又此四種。如真次第。能證身受心法",
    "X48n0797_003:0162c21": "離繫之果。由此脩習。漸能遠離身等麤重故。此明遠",
    "X48n0797_003:0162c22": "離四縛麁重。言四縛者。一執受縛。二領受縛。三了別",
    "X48n0797_003:0162c23": "縛。四執著縛。由此四縛。縛於心王。謂心於身。由執受",
    "X48n0797_003:0162c24": "縛所縛。謂執受內身。與同安厄。由是不能離身患故。",
    "X48n0797_003:0163a01": "又心於受。由領受縛所縛。與受相應。隨同苦樂。由是",
    "X48n0797_003:0163a02": "不能離受患故。心於諸塵。由了別縛所縛。攀緣六塵。",
    "X48n0797_003:0163a03": "無時安住。由是不離分別患故。心於諸或。由執著縛",
    "X48n0797_003:0163a04": "所縛與或相應。隨著諸法。由是不離煩惱過故。如瑜",
    "X48n0797_003:0163a05": "伽說。當知心於身由執受縛所縛。於受由內領受縛",
    "X48n0797_003:0163a06": "所縛。於色等境界相。由了別縛所縛。即於所說身等",
    "X48n0797_003:0163a07": "諸法。由貪瞋等大小煩惱。執著縛所縛。對治如是四",
    "X48n0797_003:0163a08": "種縛故。立四念住。是明念處脩習之果。念住五門。略",
    "X48n0797_003:0163a09": "說如是。",
    "X48n0797_003:0163a10": "次明四正斷中五門。正斷所緣者。謂已生未生所",
    "X48n0797_003:0163a11": "治能治法。初正斷緣已生所治法為境。第二正斷緣",
    "X48n0797_003:0163a12": "未生所治法為境。第三正斷緣未生能治法為境。第",
    "X48n0797_003:0163a13": "四正斷緣已生能治法為境。如經所說。應廣配釋。",
    "X48n0797_003:0163a14": "正斷自體者。謂於四境所起精進。正斷助伴者。謂",
    "X48n0797_003:0163a15": "彼相應心心法等。正斷脩習者。謂如經說。生欲策",
    "X48n0797_003:0163a16": "勵。發起正勤。策心持心。此中諸句。顯脩正勤及所依",
    "X48n0797_003:0163a17": "止。所依止者。謂欲以欲為先。發精進故。正勤者。謂策",
    "X48n0797_003:0163a18": "勵等。於止舉捨相作意等中。若於止等相作意。不[(厂@((既-旡)-日+口))*頁]",
    "X48n0797_003:0163a19": "戀所緣境界。純脩習對治。爾時名策勵。為欲損減沉",
    "X48n0797_003:0163a20": "沒掉舉。發起正勤。所以者何。若沉沒隨煩惱生時。為",
    "X48n0797_003:0163a21": "損減彼故。以淨妙等作意。策練其心。若掉舉等隨煩",
    "X48n0797_003:0163a22": "惱生時。即以內證略攝門。制持其心。爾時名為發起",
    "X48n0797_003:0163a23": "正勤。即為顯此損減沉掉。善巧方便。故次說言策心",
    "X48n0797_003:0163a24": "持心。又有別義。如前釋義門中說也。正勤脩果者。",
    "X48n0797_003:0163b01": "謂盡棄於一切所治。於能對治。若得若證。如其次第。",
    "X48n0797_003:0163b02": "配屬應知。正斷五門略說如是。",
    "X48n0797_003:0163b03": "次明四神足中五門。神足所緣者。謂已成滿定所",
    "X48n0797_003:0163b04": "住事。此復云何。由已成滿三摩地力。發起種種神變",
    "X48n0797_003:0163b05": "等事。是所緣境。神足自體者。謂三摩地。神足助",
    "X48n0797_003:0163b06": "伴者。謂欲勤心觀。及彼相應心心法等。神足脩習",
    "X48n0797_003:0163b07": "者。謂數脩習八種斷行。謂欲精進信安正念正知思",
    "X48n0797_003:0163b08": "捨。如是八種略攝為四。謂加行攝受繼屬對治。言加",
    "X48n0797_003:0163b09": "行者。謂欲精進信。欲為精進依。信為欲因。所以者何。",
    "X48n0797_003:0163b10": "由欲求故。為得此義。發勤精進。如是欲求。不離信受。",
    "X48n0797_003:0163b11": "有體等故。攝受者謂輕安。由此輕安。攝益身心故。繼",
    "X48n0797_003:0163b12": "屬者。謂正念正知。由不忘所緣。安心一境故。若有放",
    "X48n0797_003:0163b13": "逸生。如實了知故。對治者。謂思捨。策心持心。二加行",
    "X48n0797_003:0163b14": "力。已生沉掉。能遠離故。又能引發離隱煩惱。止等相",
    "X48n0797_003:0163b15": "故。復次欲勤心觀脩有二種。謂兼因緣聚散遠離脩。",
    "X48n0797_003:0163b16": "不劣不散。彼二所依隨順脩。此中顯示欲等。遠聚散",
    "X48n0797_003:0163b17": "及因緣等。二種脩義。聚因緣者。謂遠離毗鉢舍那故。",
    "X48n0797_003:0163b18": "由懈怠所生沉沒。散因緣者。謂遠離不淨相故。由掉",
    "X48n0797_003:0163b19": "動門所生。高舉聚者。謂由惛沉睡眠門。於內踧踖。散",
    "X48n0797_003:0163b20": "者。謂由隨順淨妙相門。於外馳散。不劣隨順脩者。謂",
    "X48n0797_003:0163b21": "依觀察相。觀察諸法。不散隨順脩者。謂依不淨相。觀",
    "X48n0797_003:0163b22": "察髮毛等事。彼二所依隨順脩者。謂脩光明相依。如",
    "X48n0797_003:0163b23": "是次第。薄伽梵說。我之欲樂。無有下劣。亦無高舉。於",
    "X48n0797_003:0163b24": "內不聚。於外不散。有後前想及上下想。開發其心。遠",
    "X48n0797_003:0163c01": "離纏縛。與光明俱。自脩其心。當令我心無諸闇蔽。上",
    "X48n0797_003:0163c02": "來說出對法論。此中依觀察相。觀察諸法者。是顯彼",
    "X48n0797_003:0163c03": "經有前後想開發其心也。依不淨相觀察髮等者。是",
    "X48n0797_003:0163c04": "顯彼經及上下想遠離纏縛也。何等名為後前上下。",
    "X48n0797_003:0163c05": "如瑜伽論第二十八卷云。脩奢摩他時。脩習心品上",
    "X48n0797_003:0163c06": "下想。脩毗鉢舍那時。脩習觀品前後想。上下想者。謂",
    "X48n0797_003:0163c07": "觀察此身。如其所住。如其所願。上從頂上。下至足下。",
    "X48n0797_003:0163c08": "種種雜類不淨充滿。謂此身中所有種種髮毛爪齒。",
    "X48n0797_003:0163c09": "如前廣說。前後想者。謂如有一。於所觀相。殷重懇到。",
    "X48n0797_003:0163c10": "善取善思。善了善達。謂住觀於坐。坐觀於臥。或在後",
    "X48n0797_003:0163c11": "行。觀察前行。謂若說言住觀於坐。此則顯示以現在",
    "X48n0797_003:0163c12": "作意。觀察未來所知諸行。所以者何。現在作意位已",
    "X48n0797_003:0163c13": "現生故。說名為住。未來成所知位未現生故。臨欲起",
    "X48n0797_003:0163c14": "故。說名為坐。若復說言坐觀於臥。此則顯示以現在",
    "X48n0797_003:0163c15": "作意。觀察過去所知諸行。所以者何。現在作意位臨",
    "X48n0797_003:0163c16": "欲滅故。說名為坐。過去所知位已謝滅故。說名為臥。",
    "X48n0797_003:0163c17": "若復說言。或在後行。觀察前行。此則顯示以現在作",
    "X48n0797_003:0163c18": "意。觀察無間滅現行作意。所以者何。若已生故。無間",
    "X48n0797_003:0163c19": "謝滅。所取作意。說名前行。若此無間新生能取作意。",
    "X48n0797_003:0163c20": "取前無間已謝滅者。說名後行。當知此中為脩止觀。",
    "X48n0797_003:0163c21": "脩二品勝光明想。是名想脩故。餘句相屬准之可知。",
    "X48n0797_003:0163c22": "是名神足脩習之相。神足脩果者。謂已善脩治三",
    "X48n0797_003:0163c23": "摩地故。隨所欲證所通達法。即能隨心通達變現。又於",
    "X48n0797_003:0163c24": "別別處所法中。證得堪能。自在作用。如所願樂。能辨種",
    "X48n0797_003:0164a01": "種神通等事。又能引發勝品功德。神足五門略說如是。",
    "X48n0797_003:0164a02": "次明五根五門差別。五根所緣者。若約共行緣四",
    "X48n0797_003:0164a03": "聖諦。若約不共行緣非安立諦。五根自體者。謂信",
    "X48n0797_003:0164a04": "勤念定慧。五根助伴者。謂彼相應心心法等。五",
    "X48n0797_003:0164a05": "根脩習者。謂信根於諸諦起忍可行脩。精進根為覺",
    "X48n0797_003:0164a06": "悟故起精進行脩。念根起不忘失行脩。定根起心一",
    "X48n0797_003:0164a07": "境性行脩。慧根起簡擇行脩。智度論云。信根者。信一",
    "X48n0797_003:0164a08": "切法。從因緣生。顛倒妄見。不在過去。不在未來。不在",
    "X48n0797_003:0164a09": "現在。信諸法空。無相無作。不生不滅。而信持戒禪定",
    "X48n0797_003:0164a10": "智慧解脫解脫知見等法。乃至慧根者。於諸法實相。",
    "X48n0797_003:0164a11": "和入無礙無難。於世間無憂。於涅槃無喜。得自在智",
    "X48n0797_003:0164a12": "慧。故名慧根。是名五根脩習略相。五根脩果者。謂",
    "X48n0797_003:0164a13": "能速發諦現觀。由此增上力。不久能生見道故。又能",
    "X48n0797_003:0164a14": "脩治暖頂。引發忍世第一法。即現此身已。入順決擇",
    "X48n0797_003:0164a15": "分位故。五根五門略說如是。",
    "X48n0797_003:0164a16": "次明五力五門差別。前之四門與根相似。唯脩習",
    "X48n0797_003:0164a17": "果。少有差別。謂能損減不信等鄣。不可屈伏。勝過於",
    "X48n0797_003:0164a18": "前。五力五門略說如是。",
    "X48n0797_003:0164a19": "次明七覺支五門相。覺支所緣者。若就二乘安立",
    "X48n0797_003:0164a20": "諦門。所顯人空。若就菩薩安立非安立諦門中。人法",
    "X48n0797_003:0164a21": "二空以為境界。覺支自體者。謂念擇法精進喜安",
    "X48n0797_003:0164a22": "定捨。如是七法是覺支體。又此七法三品所攝。如瑜",
    "X48n0797_003:0164a23": "伽說。三覺支奢摩他品攝三覺支。毗鉢舍那品攝一",
    "X48n0797_003:0164a24": "覺支。通二品攝。是故說名七種覺支。謂擇法精進喜。",
    "X48n0797_003:0164b01": "此三觀品所攝。安定捨此三止品所攝。念覺支一種",
    "X48n0797_003:0164b02": "俱品所攝。說名所行。智度論云。念覺支在二處。能集",
    "X48n0797_003:0164b03": "善法。能遮惡法。如守門人。有利者令入。無益者除却。",
    "X48n0797_003:0164b04": "若心沒時念三法起。若止散時念三法攝故。覺支",
    "X48n0797_003:0164b05": "助伴者。謂彼相應心心法等。覺支脩習者。有共不",
    "X48n0797_003:0164b06": "共。共脩相者。如對法說。依遠離無欲寂滅迴向棄捨。",
    "X48n0797_003:0164b07": "脩念覺支。乃至捨覺支。如是四句。隨其次第。顯示緣",
    "X48n0797_003:0164b08": "諦脩習覺支。所以者何。若緣苦諦。為苦惱時。於苦境",
    "X48n0797_003:0164b09": "界求遠離故。名依止遠離。若緣愛相為苦集時。於此",
    "X48n0797_003:0164b10": "境界。必求離欲。故名依止離欲。若緣苦滅。為苦滅時。",
    "X48n0797_003:0164b11": "於此境界。必求作證。故名依止。寂靜棄捨者。謂起苦",
    "X48n0797_003:0164b12": "滅行。由此勢力。棄捨苦故。於此境界。必求脩習故。名",
    "X48n0797_003:0164b13": "迴向棄捨。是名共脩。不共脩者。如智度說。於一切法。",
    "X48n0797_003:0164b14": "不憶不念。是名念覺分。一切法中求索善法不善法",
    "X48n0797_003:0164b15": "無記法。皆不可得。是名擇法覺分。不入三界。破壞諸",
    "X48n0797_003:0164b16": "界相。是名精進覺分。於一切作法。不生著樂。憂喜相",
    "X48n0797_003:0164b17": "增故。是名喜覺分。於一切法中除心緣。不可得故。名",
    "X48n0797_003:0164b18": "除覺分。者一切法常定相。不亂不定是名定覺分。於",
    "X48n0797_003:0164b19": "一切法不著不依止。亦不見是捨心。是名捨覺分。又",
    "X48n0797_003:0164b20": "觀實相智慧中生喜。是名真喜。得是真喜。先除身喜。",
    "X48n0797_003:0164b21": "次除心喜。然後除一切法相得快樂。遍身心中。是為",
    "X48n0797_003:0164b22": "除覺分。既得喜除捨諸觀行。所謂無常苦空等觀。有",
    "X48n0797_003:0164b23": "無非有非無等觀。何以故。無戲論是實相。若不行捨。",
    "X48n0797_003:0164b24": "便有諸諍。若以有為實。以無為虗。若以無為實。則以",
    "X48n0797_003:0164c01": "有為虗。若以非有非無為實。則以有無為虗。於實愛",
    "X48n0797_003:0164c02": "著。於虗憎恚。生憂喜處。云何不捨。得如是喜。除捨七",
    "X48n0797_003:0164c03": "覺分具足滿。此中除者。即是輕安。能除麤重。故名為",
    "X48n0797_003:0164c04": "除。是為略說覺分脩相。覺支脩果者。謂見道所斷",
    "X48n0797_003:0164c05": "煩惱永□。□其不共覺分果者。生在佛家離五怖畏。",
    "X48n0797_003:0164c06": "得百法明門。動百佛世界等。廣說如經也。覺支五門",
    "X48n0797_003:0164c07": "略說如是。",
    "X48n0797_003:0164c08": "次明八聖道支五門。八聖道所緣者。謂即此後時",
    "X48n0797_003:0164c09": "四聖諦如實性。及與一切盡所有性。如所有性。皆是",
    "X48n0797_003:0164c10": "脩道位所緣故。八聖道自體者。正見正思惟正語",
    "X48n0797_003:0164c11": "正業正命正精進正念正定。知是八法是道支體。又",
    "X48n0797_003:0164c12": "此八法三蘊所攝。如瑜伽說。此中正見正思惟正精",
    "X48n0797_003:0164c13": "進。慧蘊所攝。正語正業正命。戒蘊所攝。正念正定。定",
    "X48n0797_003:0164c14": "蘊所攝故。何故覺支三品所攝。說此道支三蘊攝者。",
    "X48n0797_003:0164c15": "為顯見道止觀雙運。異方便道不得雙故。為顯脩道。",
    "X48n0797_003:0164c16": "脩此三蘊。能得無學位解脫蘊。及與解脫知見薀故。",
    "X48n0797_003:0164c17": "道支助伴者。謂彼相應心心法等。道支脩習者。",
    "X48n0797_003:0164c18": "若其共行如覺支說。不共行者如智度說。菩薩於諸",
    "X48n0797_003:0164c19": "法。空無所得。住如是正見中觀正思惟相。知一切思",
    "X48n0797_003:0164c20": "惟皆是邪。乃至思惟涅槃。思惟諸佛。皆亦知是。以何",
    "X48n0797_003:0164c21": "故。斷一切思惟分別。是名正思惟。住如是正思惟中。",
    "X48n0797_003:0164c22": "不見是正是耶。過諸思惟分別。是為正思惟。一切思",
    "X48n0797_003:0164c23": "惟分別皆悉平等。平等故心不著。如是等名為正思",
    "X48n0797_003:0164c24": "惟。乃至廣說。道支脩果者。謂分別海示他。令信煩",
    "X48n0797_003:0165a01": "惱鄣淨。隨煩惱鄣淨。最勝功德鄣淨。能得無量殊勝",
    "X48n0797_003:0165a02": "功德故。是為略說道支五門。菩提分義略說如是。",
    "X48n0797_003:0165a03": "次消其文。文中在先釋論發起。於中二句。初句總發。",
    "X48n0797_003:0165a04": "下句別起。此論中初說者。謂此品初說四念處也。",
    "X48n0797_003:0165a05": "偈中合有十二頌半。於中有二。前十一頌。別明對治。",
    "X48n0797_003:0165a06": "後一頌半。總說對治。前十一中文□有六。一初一頌",
    "X48n0797_003:0165a07": "明四念處。二次一頌明四正勤。三三頌半明如意足。",
    "X48n0797_003:0165a08": "四有二頌總明根力。五一頌半明七覺分。六有二頌",
    "X48n0797_003:0165a09": "明八聖道。",
    "X48n0797_003:0165a10": "初一頌明四念處中。上半別顯。下半總明。然立四念",
    "X48n0797_003:0165a11": "處。略有三意。一為治四倒故。二為脫四縛故。三為入",
    "X48n0797_003:0165a12": "四諦故。三種差別如前已說。今於此中。說第三義。言",
    "X48n0797_003:0165a13": "麤行者。是身念處。所有色身。麤重所隨。遠離輕安。是",
    "X48n0797_003:0165a14": "行苦相。是故觀身從入苦諦。言貪因者。顯受念處。□",
    "X48n0797_003:0165a15": "種受起六貪愛。貪愛招集三有苦聚。所以觀此。能入",
    "X48n0797_003:0165a16": "□諦。言種或者。顯心念處。心持種子。作諸法本。我是",
    "X48n0797_003:0165a17": "□□。怖畏斷滅。如實觀心。趣入滅諦故。不迷故者。顯",
    "X48n0797_003:0165a18": "法念處。諸法品類。染淨差別。無明不了。覆鄣明慧。不",
    "X48n0797_003:0165a19": "迷法相。順入道諦故。下半中。言為入四諦故者。總顯",
    "X48n0797_003:0165a20": "所為。脩四念處觀者。總明能脩。釋中有二。先釋上",
    "X48n0797_003:0165a21": "半。後釋下半。初中即釋麤行中。先略釋文。後重分別。",
    "X48n0797_003:0165a22": "初言由身故麤行得顯者。如對法說。所有色身皆行",
    "X48n0797_003:0165a23": "苦相。麤重所顯故。是故脩觀行時。能治此輕安。於身",
    "X48n0797_003:0165a24": "差別生故。今言麤行得顯者。麤重行苦得顯現也。此",
    "X48n0797_003:0165b01": "身以下重顯前義。言麤大者是行苦相者。大之言重。",
    "X48n0797_003:0165b02": "謂麤重是行苦相也。餘文可見。是故以下總釋下半。",
    "X48n0797_003:0165b03": "次脩正勤。一者發起下文。此下第二明四正勤。頌",
    "X48n0797_003:0165b04": "中有二。上半勝前以發於後。下半係前乘顯正勤。如",
    "X48n0797_003:0165b05": "前所說。法念處中。已知染法是非助道。又知淨法是",
    "X48n0797_003:0165b06": "彼對治。故言已知乃至對治。如上染法。已生者滅。未",
    "X48n0797_003:0165b07": "生不起。為上淨法。未生令生。生者增長。故言為上二",
    "X48n0797_003:0165b08": "種故。脩習四正勤也。釋中有二。先釋上半。為滅離",
    "X48n0797_003:0165b09": "下。次釋下半。文相可知。",
    "X48n0797_003:0165b10": "此□□三明如意足。有三頌半。即為三段。初句出體。",
    "X48n0797_003:0165b11": "次句釋名。後有三頌。明脩習相。初言隨事住於彼者。",
    "X48n0797_003:0165b12": "前脩正勤。滅惡生善。隨是無鄣。有助之事。故得住心",
    "X48n0797_003:0165b13": "於一境性。心所緣境不出二種。謂散麤境及靜慮境。",
    "X48n0797_003:0165b14": "捨此散麤境。住彼靜慮境。以之故言住於彼也。是明",
    "X48n0797_003:0165b15": "心住於一境性止。為四如意足體性。隨四增上而得",
    "X48n0797_003:0165b16": "定故。次言為成就所說者。是第二釋如意足義成就。",
    "X48n0797_003:0165b17": "是如意義。所須是其足義。如意所欲。無不成就。即是",
    "X48n0797_003:0165b18": "六通自在之義。如是六通。名須四足。如有所至。必須",
    "X48n0797_003:0165b19": "兩足。故以所須。釋其足義。舉果曰因。名如意足也。此",
    "X48n0797_003:0165b20": "下三頌。明脩習相。於中有二。初之二句舉數總標。下",
    "X48n0797_003:0165b21": "二頌半隨次別解。總標中亦有二。初句標所脩行捨",
    "X48n0797_003:0165b22": "失。下句標所。",
    "X48n0797_003:0165b23": "釋中有二。初釋上半。後釋下半。初中亦二。別釋。總明。",
    "X48n0797_003:0165b24": "別釋之中。先釋初句。於中亦二。正釋。重顯。正釋中言",
    "X48n0797_003:0165c01": "為離□□正勤已者。舉所隨事。以釋事字。次言心者。",
    "X48n0797_003:0165c02": "無彰有。助者。牒能隨心。次釋隨字。故得住者。釋住於",
    "X48n0797_003:0165c03": "彼也。此心以下重顯前義。言此心住有四能者。成此",
    "X48n0797_003:0165c04": "心住有四勝能。謂欲增上及勤心觀。如是四能作。但",
    "X48n0797_003:0165c05": "隨事能成心住。一一皆隨聖言師教。乃得成就心一",
    "X48n0797_003:0165c06": "境性。故言一隨教得成就。如瑜伽論第九十八卷云。",
    "X48n0797_003:0165c07": "若有苾蒭。依淨意樂及猛利欲。為欲證得最勝通慧。",
    "X48n0797_003:0165c08": "從諸如來及佛弟子。殷重恭敬。聽聞正法。從聞無間。",
    "X48n0797_003:0165c09": "漸次證得勝三摩地。是名欲增上三摩地。復有苾蒭。",
    "X48n0797_003:0165c10": "如所聞法。如所得法。起大功用。發大精進。或正為他",
    "X48n0797_003:0165c11": "宣說開示。或以勝妙意詞讀誦。從此無間。漸次因緣",
    "X48n0797_003:0165c12": "能隨獲得勝三摩地。是名勤增上三摩地。復有苾蒭。",
    "X48n0797_003:0165c13": "於諸賢善三摩地相。善取思惟。觀青瘀等。乃至骨鏁",
    "X48n0797_003:0165c14": "以為邊際。由此所緣。次第生起勝三摩地。是名心增",
    "X48n0797_003:0165c15": "上三摩地。復有苾蒭。如所聞法。如所得法。獨處空閑。",
    "X48n0797_003:0165c16": "思惟籌量。審諦觀察。由此因緣。漸次生起勝三摩地。",
    "X48n0797_003:0165c17": "是名觀增上三摩地。乃至廣說。如是四人皆隨聞法",
    "X48n0797_003:0165c18": "成就勝定。故言隨教得成就也。從此以下釋第二句。",
    "X48n0797_003:0165c19": "於中有二。初言隨教得成就者。說名四如意足者。將",
    "X48n0797_003:0165c20": "欲釋義。舉體顯名也。一切以下正釋其名。一切所求",
    "X48n0797_003:0165c21": "義成就者。正釋頌中為成就也。言因緣者。是釋所須。",
    "X48n0797_003:0165c22": "下言故者。諸所求義。如意成就之所法因。故說此定。",
    "X48n0797_003:0165c23": "名如意足也。別釋二句。竟在於前。此中以下總顯其",
    "X48n0797_003:0165c24": "義。於中二句。初句重顯如意足體。下句結明。次第說",
    "X48n0797_003:0166a01": "意。初言心住名三摩提者。此云等持。欲明心住者。九",
    "X48n0797_003:0166a02": "種中唯取第九等持之住。以為四如意足之體。何等",
    "X48n0797_003:0166a03": "名為九種心住。一者內住。二者等住。三者安住。四者",
    "X48n0797_003:0166a04": "近住。五者調順。六者寂靜。七者最極寂靜。八者專住",
    "X48n0797_003:0166a05": "一趣。九者等持。數脩數習數多脩習為因緣故。得無",
    "X48n0797_003:0166a06": "加行無功用住。任運轉道。故名等持。等持正是三摩",
    "X48n0797_003:0166a07": "地也。前八種住後當更說。言應知者。勸知如是等持",
    "X48n0797_003:0166a08": "義也。是故以下第二結明。由前八種心住位中。依四",
    "X48n0797_003:0166a09": "正勤。勤脩習已。乃得第九三摩地住。故正勤後說如",
    "X48n0797_003:0166a10": "意足也。隨事以下次釋下半。言隨事隨教住者者。是",
    "X48n0797_003:0166a11": "牒上說如意足體。依內勤事。及外聖教。隨此因緣。得",
    "X48n0797_003:0166a12": "成心住。故言隨事隨教住也。內外因緣已如前說。以",
    "X48n0797_003:0166a13": "何方便得成此住者。為滅五失。以脩八行。為其資根。",
    "X48n0797_003:0166a14": "得至心住。故言為滅乃至應知。此意明其得四定時。",
    "X48n0797_003:0166a15": "必須如是八種資粮乃得成就彼三摩地。依對法論。",
    "X48n0797_003:0166a16": "應作是說。若依瑜伽。更作異釋。何者脩如意足。有其",
    "X48n0797_003:0166a17": "二重。前依欲等四增上力。隨其所應。得三摩地。唯滅",
    "X48n0797_003:0166a18": "現纏。未斷隨眠。彼人後時。欲斷隨眠。更進脩習八種",
    "X48n0797_003:0166a19": "斷行。乃得成就最勝等持。合說如是。前後二位。建立",
    "X48n0797_003:0166a20": "四種神足體性。是故今言隨事隨教住者者是牒前",
    "X48n0797_003:0166a21": "位。得定四人為滅以下。明彼四人隨其所應後時脩",
    "X48n0797_003:0166a22": "習八種斷行。通而言之。此八種行亦在前位。但彼位",
    "X48n0797_003:0166a23": "中唯伏現纏。是故不立斷行之名。於後位中能斷隨",
    "X48n0797_003:0166a24": "眠。是故此中方立斷行。如彼論云。四三摩地增上力",
    "X48n0797_003:0166b01": "故。已遠諸纏。後為永害諸隨眠故。及為脩集能對治",
    "X48n0797_003:0166b02": "彼諸善法故。便更生起欲樂策勵。彼於如是正脩習",
    "X48n0797_003:0166b03": "時。有八斷行。為欲永害諸隨眠故。為三摩地得圓滿",
    "X48n0797_003:0166b04": "故。差別而轉。此中欲者。即是彼欲。此中策勵。即彼精",
    "X48n0797_003:0166b05": "進。此中信者。即彼信。此中安念正知思捨。即彼方便。",
    "X48n0797_003:0166b06": "如是此中若先欲等四三摩地。若今所說八種斷行。",
    "X48n0797_003:0166b07": "於為永斷所有隨眠。圓滿成辦三摩地時。一切總名",
    "X48n0797_003:0166b08": "欲三摩地斷行成就神足。乃至觀三摩地斷行成就",
    "X48n0797_003:0166b09": "神足。乃至廣說。言此中欲者。彼是彼欲。乃至即彼方",
    "X48n0797_003:0166b10": "便者。是明彼先脩四定時。亦有如是八種行相。以彼",
    "X48n0797_003:0166b11": "四人脩習定時。無有不依此欲精進。及信方便而得",
    "X48n0797_003:0166b12": "定者。彼時合說名四。瑜伽論中。不名八種斷行。雖彼",
    "X48n0797_003:0166b13": "不立斷行之名。而其行相此彼不異。故言此等即彼",
    "X48n0797_003:0166b14": "等也。又雖四人皆有欲等。而隨偏增。說四差別。非謂",
    "X48n0797_003:0166b15": "欲增上者。都無精進等行。乃至觀增上者。都無欲等",
    "X48n0797_003:0166b16": "行也。",
    "X48n0797_003:0166b17": "且止乘論。還釋本文。何者以下生起後文。從此以下",
    "X48n0797_003:0166b18": "有二頌半。依前總標。次第別顯。謂初一頌明五種失。",
    "X48n0797_003:0166b19": "後一頌半頌八斷行。初中有二。三句別顯。一句總結。",
    "X48n0797_003:0166b20": "其五失相。釋中分明。釋中次第釋五種失。第一中言",
    "X48n0797_003:0166b21": "沒嬾惡處者。著散亂處不起精進也。第二中言不憶",
    "X48n0797_003:0166b22": "不持者。不憶教言。不持教旨也。第三中言憂喜為體",
    "X48n0797_003:0166b23": "者。下劣是憂。憂其難進。沉為事用。掉起是喜。喜小所",
    "X48n0797_003:0166b24": "得。浮為事用。此二相待互徧為鄣。是故合立為一過",
    "X48n0797_003:0166c01": "失。如合斷常為一邊見也。第四過者。沉時脩觀。浮時",
    "X48n0797_003:0166c02": "脩止。而不隨時作意脩治。故不作意為過失也。第五",
    "X48n0797_003:0166c03": "過者。沉浮滅時。即應任捨。若沉滅後猶作離意。則還",
    "X48n0797_003:0166c04": "起浮。若浮息後猶作止意。亦還入沉。故無二時作意",
    "X48n0797_003:0166c05": "為鄣也。為滅以下明能治行。亦先發起。於中三句。初",
    "X48n0797_003:0166c06": "句總摽立八種定。次句別顯立前四意。復有以下正",
    "X48n0797_003:0166c07": "發下文。",
    "X48n0797_003:0166c08": "頌中有二。初之二句明前四行。次之一頌顯後四行。",
    "X48n0797_003:0166c09": "用初四行總治一鄣。所以然者。諸鄣之中。懈怠無首。",
    "X48n0797_003:0166c10": "除遣為難。故須欲勤能所相依及與信猗因果相助。",
    "X48n0797_003:0166c11": "依此四力。乃能摧伏。其後四過。已失上首。鄣力微劣。",
    "X48n0797_003:0166c12": "隨一能除。言依處者。是第一欲。及能依者。第二正勤。",
    "X48n0797_003:0166c13": "先深欲樂寂靜功德。依此發起勤精進故。此因緣者。",
    "X48n0797_003:0166c14": "依處之因。是第三信。□決定信。起欲樂故。言及果者。",
    "X48n0797_003:0166c15": "能依之果。是第四猗。正勤為因。得猗果故。",
    "X48n0797_003:0166c16": "釋中次第。釋此四種。第四中言若作正勤得所求禪",
    "X48n0797_003:0166c17": "定故者。得禪定時。麤重息滅。於此即得身心輕安。輕安",
    "X48n0797_003:0166c18": "曰猗。適悅為相。故約得定。以顯猗果。餘四以下明後",
    "X48n0797_003:0166c19": "四行。亦先發起。於中先即舉數列名。滅餘以下對過",
    "X48n0797_003:0166c20": "明。次頌中四句。隨顯四相。初言緣境界不迷者。即是",
    "X48n0797_003:0166c21": "正念對治忘教。次言高下能覺知者。是正智對第三",
    "X48n0797_003:0166c22": "過。覺知沉浮。浮高沉下隨至覺知也。滅彼心功用者。",
    "X48n0797_003:0166c23": "是明作意。為滅沉浮。用心作意。隨起對治。此中作意。",
    "X48n0797_003:0166c24": "正是思數。推發止觀。故名作意。非遍行內作意數也。",
    "X48n0797_003:0167a01": "寂靜時放捨者。是明捨相。沉浮滅時任放而捨也。",
    "X48n0797_003:0167a02": "釋中即四。第四中言起放捨心放流相續者。欲明捨",
    "X48n0797_003:0167a03": "位有初中後。如對法論說。捨者依止正勤無貪瞋癡。",
    "X48n0797_003:0167a04": "與雜染住相違。心平等性。心正直性。心無功用住性",
    "X48n0797_003:0167a05": "為體。不容雜染所依為業。心平等性等者。謂以初中",
    "X48n0797_003:0167a06": "後位辨捨差別。所以者何。由捨與心相應。離沉沒等。",
    "X48n0797_003:0167a07": "不平等性故。最初證得心平等性。由心平等。遠離加",
    "X48n0797_003:0167a08": "行。自然相續故。次後證得心正直性。由心正直。於諸",
    "X48n0797_003:0167a09": "雜染。無□□故。最後證得心無功用住性。今言起捨",
    "X48n0797_003:0167a10": "心者。是總標句。次言放者。顯初位中心平等性。初始",
    "X48n0797_003:0167a11": "放捨不平等故。次言流者。顯第二位心正直性。從平",
    "X48n0797_003:0167a12": "等流四正直故。言相續者。是顯第三無功用住由無",
    "X48n0797_003:0167a13": "功用得久住故。",
    "X48n0797_003:0167a14": "四如意下。大分第四。總明根力。亦先發起。文相可知。",
    "X48n0797_003:0167a15": "頌中中有二。前一頌半正明行相。後之二句屬當階",
    "X48n0797_003:0167a16": "位。初中有三。一頌明根。一句明力。後之一句明五次",
    "X48n0797_003:0167a17": "第。初中亦二。在前一句顯根起因。下之三句正明根",
    "X48n0797_003:0167a18": "相。初言已下解脫種者。五根位在通達分中。故先已",
    "X48n0797_003:0167a19": "下解脫分種。望出離果。所脩善根。與解脫果。作初種",
    "X48n0797_003:0167a20": "子。故言已下解脫種子。何等善法為其體者。有師說",
    "X48n0797_003:0167a21": "云。七方便中。前三方便。是解脫分。以暖等四心是通",
    "X48n0797_003:0167a22": "達分。故知前三屬解脫分。或有說者。聞思二慧。施戒",
    "X48n0797_003:0167a23": "三業。為解脫分。如優婆塞戒經說云。解脫分體者。所",
    "X48n0797_003:0167a24": "謂身口意業。從方便得。方便有二。一者耳聞。二者思惟。",
    "X48n0797_003:0167b01": "復有三種。一者施。二者持戒。三者多聞。毗婆沙中亦",
    "X48n0797_003:0167b02": "同此說。是身口意。意業偏多。唯是意地。不通五識。是方",
    "X48n0797_003:0167b03": "便得。亦是生得。是聞思慧。非是脩慧。以何事種如此",
    "X48n0797_003:0167b04": "善根。或以布施持戒多聞。以此迴向解脫涅槃。永離",
    "X48n0797_003:0167b05": "生死。若有如是勇猛心者。是則能種。若不如是。雖多",
    "X48n0797_003:0167b06": "布施。終身持戒。廣習多聞。亦不能種。論說如是。若言",
    "X48n0797_003:0167b07": "前三方便是解脫分者。亭心念處。皆通三慧。何故說",
    "X48n0797_003:0167b08": "言非是脩慧。又婆沙云。解脫分善有遠有近。近者所",
    "X48n0797_003:0167b09": "謂前身種。此身成就。來身解脫。遠者曾種逕那由他",
    "X48n0797_003:0167b10": "受身。不能生遠分善。優婆塞經亦同此說。然利根聲",
    "X48n0797_003:0167b11": "聞獨覺菩薩。皆於[宋-木+取]後一身之中。脩七方便。乘得解",
    "X48n0797_003:0167b12": "脫。若亭心觀總別念處。是為解脫分善根者。則於一",
    "X48n0797_003:0167b13": "身下種得脫。何得說言逕三身體。故知前三方便善",
    "X48n0797_003:0167b14": "者。屬通達分。方便所攝。如說中陰。識支方便。故屬識",
    "X48n0797_003:0167b15": "支。此亦如是。或有說者。施戒多聞及二方便。皆是解",
    "X48n0797_003:0167b16": "脫分善根體。然解脫分善有其三品。中下二品聞思",
    "X48n0797_003:0167b17": "為體。有可退義。其上品者。脩慧為體。乘入通達分。無",
    "X48n0797_003:0167b18": "可退義。前說經論。且約初種。唯顯中下二品善根。如",
    "X48n0797_003:0167b19": "對法論云。從下中品解脫分善。有可退義。唯退現行。",
    "X48n0797_003:0167b20": "非退習氣故。又此論中約四正懃四如意是以說下",
    "X48n0797_003:0167b21": "解脫分種子。故知此分亦通修慧門。若此善根亦通",
    "X48n0797_003:0167b22": "修慧。何以取別二分異相。答信增上時立解脫分。慧",
    "X48n0797_003:0167b23": "增上時立决擇分。如對法論云。於諦增上法。淨信勝",
    "X48n0797_003:0167b24": "解相。是順解脫分。即於此法。諦察法忍相。是順决擇",
    "X48n0797_003:0167c01": "分。如其次第。信增上故慧增上。且止傍論。還釋本文。",
    "X48n0797_003:0167c02": "此下三句別顯五根。欲增上者。是信根相。若信增上。",
    "X48n0797_003:0167c03": "必有欲樂故。事增上者。精進根相。滅惡生善。為事能",
    "X48n0797_003:0167c04": "故。境界不迷沒者。是念根相。念增上者。不迷失故。言",
    "X48n0797_003:0167c05": "不散者。是定根相。及思擇者。是慧相根。",
    "X48n0797_003:0167c06": "釋中有三。先釋根義。次釋初一句。後釋下三句。初言",
    "X48n0797_003:0167c07": "此中增上。次第五處流者。第二句中。增上之言。通流",
    "X48n0797_003:0167c08": "五處。以增上義。是根義故。為修以下釋初一句。為修",
    "X48n0797_003:0167c09": "四懃故者。是舉正懃。兼取念處。心已隨教得住者。是",
    "X48n0797_003:0167c10": "牒四如意足。心信言因此心已下解脫分種子者。是",
    "X48n0797_003:0167c11": "明三四為解脫分。依此文知。如是三四位在四善根",
    "X48n0797_003:0167c12": "之前也。一欲以下別釋五根。文顯可知。",
    "X48n0797_003:0167c13": "頌中一句。第二明力。即就五法以說力者。由勝進時。",
    "X48n0797_003:0167c14": "能損惑故。故言說力。損惑故也。下之一句明五次第。",
    "X48n0797_003:0167c15": "前前為因。後後是果。故初說信乃至後慧。故言前因",
    "X48n0797_003:0167c16": "後是果也。",
    "X48n0797_003:0167c17": "釋中即二。釋初句中亦有三句。初牒五根。次正釋文。",
    "X48n0797_003:0167c18": "若五以下重顯根後說力之意。謂若五法始成立時。",
    "X48n0797_003:0167c19": "黑白間赴。未名為力。若不信等。非助或法。不能鄣時。",
    "X48n0797_003:0167c20": "乃名五力。故說根力隨有次第也。云何以下次釋下",
    "X48n0797_003:0167c21": "句。於中亦三。初以徵問。次牒偈答。云何如是以下因",
    "X48n0797_003:0167c22": "問別顯。相生次第。文相可知。",
    "X48n0797_003:0167c23": "上來明其行相已竟。若人以下屬當階位。亦先發起。",
    "X48n0797_003:0167c24": "於中二句。初句對前以分後位。此明五根在解脫分",
    "X48n0797_003:0168a01": "後。次句就後別問所在。此問通達分在根在力。",
    "X48n0797_003:0168a02": "頌中二句正答。此問暖等四位是通達分。於中前二",
    "X48n0797_003:0168a03": "立根。後二說力。故言二二通達分五根及五力也。此",
    "X48n0797_003:0168a04": "中略明四善根義。欲顯此義。四門分別。一名。二體。三",
    "X48n0797_003:0168a05": "相。四位。初釋名者。暖頂二名。從喻為目。其後二者。當",
    "X48n0797_003:0168a06": "法立名。謂初定心。審觀聖諦。與真現觀。髣髴相似。如",
    "X48n0797_003:0168a07": "攢火時。初生暖氣。與火熱觸。始有相似。故從此喻。名",
    "X48n0797_003:0168a08": "為暖法。欲令行者。懃修不息如攢火者。無蹔息故。如",
    "X48n0797_003:0168a09": "智度說。如是觀諦信。謂涅槃道。心住快樂。似如無漏。",
    "X48n0797_003:0168a10": "是名暖法。如人攢火。得有暖氣。必聖得火故。言頂法",
    "X48n0797_003:0168a11": "者。是[宋-木+取]上義。修習五根。至最上品。如人首頂。身中[宋-木+取]",
    "X48n0797_003:0168a12": "上。故從此喻。名為頂法。如彼五力上品。就法名世第",
    "X48n0797_003:0168a13": "一。今此五根上品。從喻名為頂法。雖有親疎。齊顯上",
    "X48n0797_003:0168a14": "義。如對法說。由彼頂法。展轉增進。居上位故。又復頂",
    "X48n0797_003:0168a15": "者。是處中義。何者暖法以前。罪增福微。脩行不易。如",
    "X48n0797_003:0168a16": "似上山。忍法以後。罪微福增。修行不難。如從山下。此",
    "X48n0797_003:0168a17": "二中間。罪福亭等。如至山頂。已上未下。故從此喻。名",
    "X48n0797_003:0168a18": "為頂法。如智度說。暖法增進。罪福亭等。故名頂法。如",
    "X48n0797_003:0168a19": "人上山至頂。兩邊道里俱等故。或有說者。明進退際。",
    "X48n0797_003:0168a20": "如是等義如常說也。順諦忍法。世第一法。亦如是常",
    "X48n0797_003:0168a21": "說。尋之可知。第二出體者。前二善根。五根為體。後二",
    "X48n0797_003:0168a22": "善根。五力為體。若取[宋-木+取]勝定慧為體。論其助伴。通餘",
    "X48n0797_003:0168a23": "心法。如對法說。暖法者。謂各別內證。於諸諦中。明得",
    "X48n0797_003:0168a24": "三摩地鉢羅若。及彼相應等法。乃至世第一法者。謂",
    "X48n0797_003:0168b01": "各別內證。於諸諦中。無間心三摩地鉢羅若。及彼相",
    "X48n0797_003:0168b02": "應等法。從此無間。必起[宋-木+取]初出世道故。第三辨相",
    "X48n0797_003:0168b03": "者。依攢火喻。辨相若別。如瑜伽說。譬如有人。欲以其",
    "X48n0797_003:0168b04": "火作火所作。為求火故。下安乾木。上施攢燧。精勤筞",
    "X48n0797_003:0168b05": "勵。勇猛攢求。於下木上。[宋-木+取]初生暖。次暖增長。熱氣上",
    "X48n0797_003:0168b06": "衝。次倍增盛。其烟遂發。次無焰火。欻然流出。火出無",
    "X48n0797_003:0168b07": "間。發生猛焰。猛焰生已。便能造作火所作事。如下木",
    "X48n0797_003:0168b08": "上。初所生暖。其暖善根。當知亦爾。燒諸煩惱。無漏",
    "X48n0797_003:0168b09": "法火。生前相故。如暖增長。熱氣上衝。其頂善根。當知",
    "X48n0797_003:0168b10": "亦爾。如次烟發。其順諦忍。當知亦爾。如無烟火。欻然",
    "X48n0797_003:0168b11": "流出。世第一法當知亦爾。如火無間發生猛焰。世第",
    "X48n0797_003:0168b12": "一法所攝五力。無間所生。出世無漏聖法。當知亦爾",
    "X48n0797_003:0168b13": "故。第四明階位者。如一道章已廣分別。故今此中不",
    "X48n0797_003:0168b14": "重出也。四善根義略說如是。釋中有二。初正釋文。後",
    "X48n0797_003:0168b15": "重分別。重分別中即有二句。初句順明。後句反顯。若",
    "X48n0797_003:0168b16": "人已下解脫分種。則次四位得决擇分。若人未下解",
    "X48n0797_003:0168b17": "脫分種。是則不如此决擇力。是謂順明反顯意也。",
    "X48n0797_003:0168b18": "次說以下明七覺分。亦先發起。",
    "X48n0797_003:0168b19": "頌中六句。約五義說。言依分者。初念覺分。覺所依故。",
    "X48n0797_003:0168b20": "自體分者。擇法覺分。覺自性故。出離分者。精進覺分。",
    "X48n0797_003:0168b21": "能摧覺慧。令出鄣故。功德分者。是喜覺分。由覺實相。",
    "X48n0797_003:0168b22": "生歡喜故。三種滅或分者。謂猗定捨。由滅或鄣。助成",
    "X48n0797_003:0168b23": "覺故。後之二句顯三差別。對法論云。念者是所依支。",
    "X48n0797_003:0168b24": "由繫念故。令諸善法皆不忘失。擇法者是自體支。是",
    "X48n0797_003:0168c01": "覺自相故。精進者。是出離支。由此勢力。能到所到故。",
    "X48n0797_003:0168c02": "喜者是利益支。由此勢力。身調適故。安定捨者。是不",
    "X48n0797_003:0168c03": "染污支。由此不染污故。依此不染污故。體是不染污",
    "X48n0797_003:0168c04": "故。如其次第。由安故不染污。由此能除麤重過故。依",
    "X48n0797_003:0168c05": "定故不染污。依止於定得轉依故。捨是不染污體。永",
    "X48n0797_003:0168c06": "除貪憂。不染污位。為自性故。",
    "X48n0797_003:0168c07": "釋中有四。初明覺位。次釋名義。三正釋文。四問發起。",
    "X48n0797_003:0168c08": "初明位者。見道位中。始覺道理故。立覺分也。第二之",
    "X48n0797_003:0168c09": "中。先釋覺名。無分別如如智是名覺者。若約二乘。無",
    "X48n0797_003:0168c10": "四倒分別之如如智。就菩薩無一切分別之如如智。",
    "X48n0797_003:0168c11": "次釋分義。同事法明是名分義者。於轉凡事成聖法",
    "X48n0797_003:0168c12": "中。同為一趣。相助而成故。此七以下正釋本文。云何",
    "X48n0797_003:0168c13": "以下徵問發起。",
    "X48n0797_003:0168c14": "頌中二句明三差別。言因緣者。滅或因緣。此猗覺分。",
    "X48n0797_003:0168c15": "即是輕安。與麤重因。正相反故。言依處者。滅或依處。",
    "X48n0797_003:0168c16": "是之覺分依於理定得轉依故。自性故者。是捨覺分。",
    "X48n0797_003:0168c17": "捨離或鄣之自性故。故言說者。由此三種滅或義成。",
    "X48n0797_003:0168c18": "故說三種為滅或分也。",
    "X48n0797_003:0168c19": "釋中次第釋此三義。釋初中。言或鄣為重行住因者。",
    "X48n0797_003:0168c20": "顯所對因。種子麤重。名為或鄣。故言或鄣重。即此麤",
    "X48n0797_003:0168c21": "重為現行或。而作因緣。故言為行住因。此中為字應",
    "X48n0797_003:0168c22": "在重下也。言此猗與麤重因對治故者。猗是輕安。反",
    "X48n0797_003:0168c23": "對麤重。是故能為滅或因也。餘文可知。",
    "X48n0797_003:0168c24": "次說以下明八正道。亦先發起。",
    "X48n0797_003:0169a01": "頌中有二。前之一頌正約四義明立八意。其次一頌",
    "X48n0797_003:0169a02": "約後二義顯六差別。初中言分决者。即是正見。謂後",
    "X48n0797_003:0169a03": "得智於所得分決了知故。又復分明決了先所證故。",
    "X48n0797_003:0169a04": "及令至者。正思正語。思是意業。語是口業。由此二種",
    "X48n0797_003:0169a05": "正業。令他至正道故。令他信三種者。亦是正語。及與",
    "X48n0797_003:0169a06": "正業正命。言正業者。即是身業。此身口業。大分有二。",
    "X48n0797_003:0169a07": "若從無嗔無痴而起。立為正語及與正業。若依無貪",
    "X48n0797_003:0169a08": "善根所起。別名正命。反耶命故。如智度說。離五耶命",
    "X48n0797_003:0169a09": "故名正命。何等為五。一者若行者為利養故。詐現奇",
    "X48n0797_003:0169a10": "特。二者為利養故。自說功德。三者為利養故。占相吉",
    "X48n0797_003:0169a11": "凶。而為人說。四者為利養故。高聲現威。令人畏驚。五",
    "X48n0797_003:0169a12": "者為利養故。稱說所得供養。以動人心。耶因緣活命",
    "X48n0797_003:0169a13": "故。名為耶命也。對治不助法者。即是正懃正念正定。",
    "X48n0797_003:0169a14": "以此三種治三鄣故。由此四義立八道分。故言說道",
    "X48n0797_003:0169a15": "有八分也。此八種中正語一種。通有二能。故爾處說。",
    "X48n0797_003:0169a16": "其餘不爾。故隨一也。",
    "X48n0797_003:0169a17": "釋中有二。先明位地。修道位中顯立道分者。於修道",
    "X48n0797_003:0169a18": "中。有後得智。世間正見分決義故。正釋文中。釋前三",
    "X48n0797_003:0169a19": "義。釋初義中即有四句。初言見道分決分是正見者。",
    "X48n0797_003:0169a20": "牒偈屬當。後得正見。緣自見道。決定分別。知其分齊。",
    "X48n0797_003:0169a21": "故言見道分決分也。第二句言此見世間正見者。正",
    "X48n0797_003:0169a22": "出體相。第三句言出世正見後得者。對因分別。因此",
    "X48n0797_003:0169a23": "以下是第四句釋分決義。自所得道者。是牒所知見",
    "X48n0797_003:0169a24": "道。言及果者。謂見或斷所得無為。於此道果隨所得",
    "X48n0797_003:0169b01": "分。決了分別。故說正見為分決也。令他以下釋令至",
    "X48n0797_003:0169b02": "義。能令他知及得者。依內正思發起正語。故能令他",
    "X48n0797_003:0169b03": "知其有道。及能令他隨行得道。故說此二為令至也。",
    "X48n0797_003:0169b04": "令他信下釋第三義。舉數列名。發起下文。",
    "X48n0797_003:0169b05": "頌中二句。顯三差別見者。由正說故。表內正見。故從",
    "X48n0797_003:0169b06": "所表名為見也。或者正業知之正命。由此三行。令他",
    "X48n0797_003:0169b07": "起信。故言應知令他信也。對法論說。正語正業正命。",
    "X48n0797_003:0169b08": "是令他信支。如其次第。令他於證理者。決定信者。見",
    "X48n0797_003:0169b09": "於正命清淨性故。所以者何。由正語故。隨自所證。菩",
    "X48n0797_003:0169b10": "能問答。論議決擇。由此了知有見清淨。由正業故。往",
    "X48n0797_003:0169b11": "來進止。正行具足。由此了知有戒清淨。由正命故。如",
    "X48n0797_003:0169b12": "法乞求。佛所聽許。衣鉢資具。由此了知有命清淨也。",
    "X48n0797_003:0169b13": "釋中有二。初言令他信分者三處者。是釋下句。依正",
    "X48n0797_003:0169b14": "以下釋上三義。初中言有智者。正釋頌中所表見也。",
    "X48n0797_003:0169b15": "正依業下釋次戒義。依正命下釋知足義。此中三句。",
    "X48n0797_003:0169b16": "初言他得信輕財知足者。是略表句。於非法物。無知",
    "X48n0797_003:0169b17": "重心。故言輕財。於如法物。不過量取。故名知足。第二",
    "X48n0797_003:0169b18": "句者重顯上義。如法行見衣服等四。是釋輕財。如量",
    "X48n0797_003:0169b19": "行見衣服等四。是釋知足。四二命緣者。衣服飲食臥",
    "X48n0797_003:0169b20": "具醫藥也。故令以下第三結句。煩惱以下明第四義。",
    "X48n0797_003:0169b21": "舉數列名。發起下文。",
    "X48n0797_003:0169b22": "頌中二句顯三差別。言大或者。根本煩惱。正勤所治。",
    "X48n0797_003:0169b23": "及小惑者。是隨煩惱。正念所治。自在鄣者。是六通鄣。",
    "X48n0797_003:0169b24": "正定所治。下言對治者。對上三鄣。總顯三治。對法說",
    "X48n0797_003:0169c01": "云。正精進者。是淨煩惱鄣支。由此永斷一切結故。正",
    "X48n0797_003:0169c02": "念者是淨隨煩惱鄣支。由此不忘失。正止舉相等。永",
    "X48n0797_003:0169c03": "不容受汎掉等隨煩惱故。正定者。能淨最勝功德鄣",
    "X48n0797_003:0169c04": "支。由此引發神通等無量勝功德故。",
    "X48n0797_003:0169c05": "釋中有二。初釋三鄣。第一以下對鄣明治。第一中言",
    "X48n0797_003:0169c06": "非助煩惱有三種者。明此三種皆是煩惱六通等鄣。",
    "X48n0797_003:0169c07": "婆沙論中有三師說。有說無知。有說不得。有說於定",
    "X48n0797_003:0169c08": "不得自在。如是三說。皆有道理。今此論中。且說初義。",
    "X48n0797_003:0169c09": "是無知故。說名煩惱。修斷煩惱名大惑者。見道所斷",
    "X48n0797_003:0169c10": "亦是大惑。今說道分所對治故。但說脩斷貪瞋等耳。",
    "X48n0797_003:0169c11": "第二第三文顯可知。第一煩惱以下第二對鄣明治。",
    "X48n0797_003:0169c12": "次第說三。文相可見。",
    "X48n0797_003:0169c13": "於此品內。有二段中。別明對治。竟在於前。此下第二",
    "X48n0797_003:0169c14": "總說對治。於中有二。前之一頌約位分別。其後二句",
    "X48n0797_003:0169c15": "對人分別。",
    "X48n0797_003:0169c16": "就第一中。此脩習下發起下文。頌中有二。初之三",
    "X48n0797_003:0169c17": "句別顯三位。下之一句舉數總結。初中言隨不倒有",
    "X48n0797_003:0169c18": "倒者。謂凡夫位。若約二乘。從亭心觀。至世第一法。若",
    "X48n0797_003:0169c19": "就菩薩。十信以上盡十迴向。隨順見道。故隨不倒。未",
    "X48n0797_003:0169c20": "離見或。故言有倒。隨顛倒不倒者。謂有學位。若約二",
    "X48n0797_003:0169c21": "乘。苦忍以去。乃至金剛。若就菩薩。初地以上乃至等",
    "X48n0797_003:0169c22": "覺。或種未盡。故隨顛倒。得無分別。故言不倒。無倒無",
    "X48n0797_003:0169c23": "隨倒者。謂阿羅漢及如來地。見或已離。故言無倒。脩",
    "X48n0797_003:0169c24": "或永盡。故無隨倒。下句總結。文相可知。釋中有二。",
    "X48n0797_003:0170a01": "先釋下句。何者以下釋上三句。如次第下屬當三位。",
    "X48n0797_003:0170a02": "隨文可知。",
    "X48n0797_003:0170a03": "菩薩以下對人分別。亦先發起。頌中二句。明三差",
    "X48n0797_003:0170a04": "別。言境界者。謂所緣境。及思惟者。謂所脩行。言至得",
    "X48n0797_003:0170a05": "者。謂所得果。於此三中。大小不同。故言有差別也。",
    "X48n0797_003:0170a06": "釋中即三。初中言自相續身等念處是其境界者。實",
    "X48n0797_003:0170a07": "論二乘。亦離外身。及內外身。然其但緣自世界內。不",
    "X48n0797_003:0170a08": "能普緣他方世界。為顯其狹。故說自身等也。第二中",
    "X48n0797_003:0170a09": "言菩薩無生得道理者。以其不取生滅等相。得理原",
    "X48n0797_003:0170a10": "故。名得道理。第三中言為滅離身諸法者。為滅身等。",
    "X48n0797_003:0170a11": "得寂靜處。是明二乘。唯為自身。住於寂靜。以為至得。",
    "X48n0797_003:0170a12": "菩薩不為滅離故脩者。簡異二乘。常在生死。度群生",
    "X48n0797_003:0170a13": "故。非不為滅離者。簡異凡夫。於內心中。離諸鄣故。但",
    "X48n0797_003:0170a14": "為至得無住處涅槃者。離凡夫執。不住流轉。異二乘",
    "X48n0797_003:0170a15": "著。不住寂靜。是名無住處涅槃也。脩習以下結前起",
    "X48n0797_003:0170a16": "後也。",
    "X48n0797_003:0170a17": "○脩住品者。脩是前說。道品之行住。是依行建立之",
    "X48n0797_003:0170a18": "位。行人所住。故名目住。此中正顯依脩立住。是故名",
    "X48n0797_003:0170a19": "為脩住品也。",
    "X48n0797_003:0170a20": "此品之中。有三頌半。於中有二。前之三頌。別明位相。",
    "X48n0797_003:0170a21": "後二句約人總結。初中亦二。二頌一句依脩行立四",
    "X48n0797_003:0170a22": "位差別。後之三句約法界明三位不同。初中有三。在",
    "X48n0797_003:0170a23": "前一句舉數總標。次七句三字別顯四位。最後二字",
    "X48n0797_003:0170a24": "是總結也。初總標。言脩住有四種。謂下所說有十八",
    "X48n0797_003:0170b01": "位。安立之意。唯有四種。故言有四。何等為四。一者前",
    "X48n0797_003:0170b02": "之七種。立共通位。共通三乘故。次有二種。立不共位。",
    "X48n0797_003:0170b03": "不共二處故。其次六種立前後位。前後立六故。最後",
    "X48n0797_003:0170b04": "三種。立同時位。同時說三故。為顯道品脩行有共不",
    "X48n0797_003:0170b05": "共。故立前二。為顯因行果德有漸有頓。故立後二。是",
    "X48n0797_003:0170b06": "謂安立四種位意。文中即四。初之二句立共通位。次",
    "X48n0797_003:0170b07": "有一句立不共位。其次三句立前後位。後一句餘。立",
    "X48n0797_003:0170b08": "同時位。初共位中。即立七位因者。第一因位脩住。謂",
    "X48n0797_003:0170b09": "三乘種性。前取無始。後除發心。於其中間。唯有因性。",
    "X48n0797_003:0170b10": "未得行果。故名因位。入者。第二入位脩住。謂三乘人",
    "X48n0797_003:0170b11": "隨其種性。已能趣入初發心故。行者第三行位脩住。",
    "X48n0797_003:0170b12": "謂三乘人發心以後。及乃至世第一法以還。隨其方",
    "X48n0797_003:0170b13": "便。脩如行故。至得者。第四果位脩住。謂三乘人入見",
    "X48n0797_003:0170b14": "道位。方始至得出世果故。有住第五。謂三乘人在脩",
    "X48n0797_003:0170b15": "道位。未至所望。作功用故。無作第六。謂三乘人至無",
    "X48n0797_003:0170b16": "學位。已果所得。息作用故。意者。第七勝德位脩。住得",
    "X48n0797_003:0170b17": "六道隨意轉故。此位通前學無學也。",
    "X48n0797_003:0170b18": "第二段中略立二位。言有上者。地前菩薩依不共行。",
    "X48n0797_003:0170b19": "已趣二乘。一切位地。對彼二乘。無增上德。顯此菩薩",
    "X48n0797_003:0170b20": "有增上行。故名有上。然此上行未是究竟。其勝行有",
    "X48n0797_003:0170b21": "上可脩。故名有上。依此二義。立有上位。何故但立地",
    "X48n0797_003:0170b22": "前位者。為顯菩薩在凡位時已超二乘聖果位故。言",
    "X48n0797_003:0170b23": "無上者。是如來地。對諸菩薩。雖過二乘。而未究竟。有",
    "X48n0797_003:0170b24": "上可脩。故立如來。為無上位。究竟圓滿。更無上故。又",
    "X48n0797_003:0170c01": "此佛果最極上位。能於我慢習氣永盡。故於上相。都",
    "X48n0797_003:0170c02": "無所在。以之故名為無上位。如經頌曰。上相無所有",
    "X48n0797_003:0170c03": "故。號為無上。依此二義。名無上位。立有上者。為異二",
    "X48n0797_003:0170c04": "乘。立無上者。為簡菩薩。由此二義。立不共位也。",
    "X48n0797_003:0170c05": "第三段中。安立六位願樂位者。謂在地前四十心位。",
    "X48n0797_003:0170c06": "願證一道。業脩萬行故。言入位者。初地菩薩已入見",
    "X48n0797_003:0170c07": "道。生佛家故。言出位者。謂次六地漸增脩道。出諸鄣",
    "X48n0797_003:0170c08": "故。受記位者。謂第八地決定無退。受佛記故。說者位",
    "X48n0797_003:0170c09": "者是第九地。得無礙辨。善說法故。灌頂位者。是第十",
    "X48n0797_003:0170c10": "地。菩薩行滿。受佛位故。記十方佛所放光明。入菩薩",
    "X48n0797_003:0170c11": "頂以授佛位。事同於王受位之時。取四海水。灌其頂",
    "X48n0797_003:0170c12": "故。此六位者。顯位階降有前後也。",
    "X48n0797_003:0170c13": "第四段中安立三位。言至位者。果地法身。從自往來。",
    "X48n0797_003:0170c14": "到至得故。功德位者。是受用身。依萬行功受萬德故。",
    "X48n0797_003:0170c15": "住事位事者。是變化身。遍十方界。化八相故。此三住",
    "X48n0797_003:0170c16": "者。顯果差別。無前後也。言已說者。第三總結也。",
    "X48n0797_003:0170c17": "釋中有三。一者舉數總標。二者牒數別解。於中次第。",
    "X48n0797_003:0170c18": "釋十八位。第七中言勝德位者。是釋頌中意字。由有",
    "X48n0797_003:0170c19": "勝德。得如意故。第八中言過聲聞等位者。是約有增",
    "X48n0797_003:0170c20": "上行之義。釋有上名。未入初地菩薩有約有其上可",
    "X48n0797_003:0170c21": "進之義。釋有上名也。釋無上中。唯約一義。釋無上也。",
    "X48n0797_003:0170c22": "此餘釋文。准前可解。一切以下第三總結。即釋頌中",
    "X48n0797_003:0170c23": "已說文也。",
    "X48n0797_003:0170c24": "此下第二明法界位。初句總標。下即別顯。真如法界。",
    "X48n0797_003:0171a01": "自性無染。但依客塵。以顯三位。故言法界復有三也。",
    "X48n0797_003:0171a02": "言不淨者。在凡夫位。於諸或種。無所斷故。不淨淨者。",
    "X48n0797_003:0171a03": "有覺聖位。脩或未盡。見或盡故。言清淨者。在無覺位。",
    "X48n0797_003:0171a04": "見脩二或究竟滅故。如次第者。是總結也。",
    "X48n0797_003:0171a05": "釋中即二。先釋初句。不淨以下釋次二句。前四位中",
    "X48n0797_003:0171a06": "約初共位。釋三差別。為顯法界。普通三乘。是故不就",
    "X48n0797_003:0171a07": "餘門說也。",
    "X48n0797_003:0171a08": "於此品內有二段中。別明位相。竟在於前。此下半頌。",
    "X48n0797_003:0171a09": "約人總結。此中安立人者。隨此位別安立別人。應知",
    "X48n0797_003:0171a10": "如道理者。勸知順理安立人也。釋中有二。先即總",
    "X48n0797_003:0171a11": "釋。此中以下別顯立相。言自性中住者。依第一位以",
    "X48n0797_003:0171a12": "顯初人。此人已入住者。是顯第二位中立人。如是等",
    "X48n0797_003:0171a13": "者。例顯後位諸餘人也。脩位已說。何者得果者。結前",
    "X48n0797_003:0171a14": "生後也。",
    "X48n0797_003:0171a15": "○得果品者。依前脩住。顯得果相。是故名為得果品",
    "X48n0797_003:0171a16": "也。",
    "X48n0797_003:0171a17": "於此品內。有二頌半。分作二段。二頌一句別顯果相。",
    "X48n0797_003:0171a18": "最後一句說已總結。初中亦二。前之一頌。對因以明",
    "X48n0797_003:0171a19": "五果不同。後一頌一句約位以顯十果差別。此中在前",
    "X48n0797_003:0171a20": "略明其義。五果之義三句分別。初列名字。次明體相。",
    "X48n0797_003:0171a21": "其第三者。對因分別。列名字者。依瑜伽說。一異熟果。",
    "X48n0797_003:0171a22": "二等流果。三離繫果。四士用果。五增上果。此就通門。",
    "X48n0797_003:0171a23": "染淨雜說。今此論說。一名報果是異熟果。二增上果",
    "X48n0797_003:0171a24": "不異彼名。三隨流果是等流果。四功用果是士用果。",
    "X48n0797_003:0171b01": "五相離果是離繫果。此約別門。唯說善果。故隨善起。",
    "X48n0797_003:0171b02": "次第而說。何者。宿世善業所感報果。作善法器。故在",
    "X48n0797_003:0171b03": "初說。依此報果增上力故。得發善根。是增上果始起",
    "X48n0797_003:0171b04": "以後。由先世習愛樂勝善。是等流果。由此現在愛樂",
    "X48n0797_003:0171b05": "功力。善根圓滿。是功用果。圓滿脩故。能離諸鄣。是故",
    "X48n0797_003:0171b06": "第五立相離果。第二出體相者。如菩薩地力種性品",
    "X48n0797_003:0171b07": "說云。諸不善法。於諸惡趣受異熟果。善有漏法。於諸",
    "X48n0797_003:0171b08": "善趣受異熟果。是名異熟果。習不善。故樂住不善法。",
    "X48n0797_003:0171b09": "不善法增脩習善。故樂住善法。善法增長。或似先業。",
    "X48n0797_003:0171b10": "後果隨轉。是名等流果。八支聖道滅諸煩惱。名離繫",
    "X48n0797_003:0171b11": "果。若諸異生以世間道滅諸煩惱。不究竟故。非離繫",
    "X48n0797_003:0171b12": "果。諸有一類。於現法中。依正隨一工巧業處。起士夫",
    "X48n0797_003:0171b13": "用。所謂農作商賈事工。出書算數占卜等事。由此成",
    "X48n0797_003:0171b14": "辦諸稼穡等財利等果。是名士用果。若眼識等是眼",
    "X48n0797_003:0171b15": "根等增上果。眾生等果。是名士用果。若眼識等。是眼",
    "X48n0797_003:0171b16": "根身分不壞不散。是命根增上果。二十二根各各能",
    "X48n0797_003:0171b17": "起自增上果。當知一切名增上果。此中言或似先業",
    "X48n0797_003:0171b18": "後果隨轉者。如因煞生。受於惡趣異熟果已。後生人",
    "X48n0797_003:0171b19": "趣。受短命果。由盜物故。墮惡趣已。後生人中。受貧窮",
    "X48n0797_003:0171b20": "果。諸如是等。等流果攝。餘文分明。尋之可知。五果體",
    "X48n0797_003:0171b21": "相。略明如是。第三封因分別者。謂對十因。顯其差別。",
    "X48n0797_003:0171b22": "異熟果是引發因。增上果中望心心法。是同事因。得",
    "X48n0797_003:0171b23": "善不善是引發因。得等流果是生起因。得士用果是引",
    "X48n0797_003:0171b24": "發因。得離繫果是引發因。此餘諸因所得之果。多分",
    "X48n0797_003:0171c01": "入於增上果攝。如瑜伽論。思所成決擇中說。又先所",
    "X48n0797_003:0171c02": "住諸業煩惱。於三界中異熟果熟。此異熟果因業煩",
    "X48n0797_003:0171c03": "惱。引發因故。名有因法。又六識身以從眼色。乃至意",
    "X48n0797_003:0171c04": "法為增上緣。同事因故。名有因法。又不善法。由近惡",
    "X48n0797_003:0171c05": "友。聞非正法。不正思惟。引發因故。名有因法。與此相",
    "X48n0797_003:0171c06": "違三種引發因。起一切善法。當知亦爾。即此諸因。皆",
    "X48n0797_003:0171c07": "由各別增上果故。名有果法。若善不善無記諸法所",
    "X48n0797_003:0171c08": "有種子。未被損害。彼一切法皆是能生生起因故。名",
    "X48n0797_003:0171c09": "有因法。此生起因皆由各別等流果故。名有果法。又",
    "X48n0797_003:0171c10": "染污住生耶精進。無果劬勞。生憂苦住。不染污住。生",
    "X48n0797_003:0171c11": "正精進。有果劬勞。生喜樂住。彼由引發因故。名有因",
    "X48n0797_003:0171c12": "法。即彼因法皆由各別士用果故。名有果法。又世間",
    "X48n0797_003:0171c13": "道。趣於離欲及出世法。聖道所攝。能證涅槃。彼由引",
    "X48n0797_003:0171c14": "發因故。名有因法。即出世道。由離繫增上果故。名有",
    "X48n0797_003:0171c15": "果法。謂由究竟離繫果故。若世間道非由究竟離繫",
    "X48n0797_003:0171c16": "果故。此所引文隨義類取。未必一一如彼次第。五果",
    "X48n0797_003:0171c17": "之相略說如是。",
    "X48n0797_003:0171c18": "次正消文。初中言器果者。是果報果。宿習善根所得",
    "X48n0797_003:0171c19": "果報。順脩善行。為受道器。故名器果。此果報果通善",
    "X48n0797_003:0171c20": "惡道。今明順果。故取善道。言報果者。是增上果。謂勝",
    "X48n0797_003:0171c21": "善根。由器報力。增上所起。從因立名。名為報果。次言",
    "X48n0797_003:0171c22": "此是增上果者。恐濫初果。依本名別。此增上果通一",
    "X48n0797_003:0171c23": "切法。今就善法立此果故。唯取器報增上所起也。言",
    "X48n0797_003:0171c24": "愛果者。是隨流果。由其先世。長習善根。後隨彼流。愛",
    "X48n0797_003:0172a01": "樂善法故。此隨流果。普通三性。今明脩果。唯取善法",
    "X48n0797_003:0172a02": "也。言增長者。是功用果。由現在世懃功用力。善根增",
    "X48n0797_003:0172a03": "長。得圓滿故。清淨果者。是相離果。由行圓滿。出離鄣",
    "X48n0797_003:0172a04": "故。言次第者。立此器等五果前後。依報果等。五果次",
    "X48n0797_003:0172a05": "第。由是相依。生起次第也。",
    "X48n0797_003:0172a06": "釋中有二。初釋五果。此立以下釋次第也。器果中。言",
    "X48n0797_003:0172a07": "果報者。是出器體。與善相應者。是釋器義。第二中言",
    "X48n0797_003:0172a08": "器果增上故者。舉能起緣。即是報也。善根最上品者。",
    "X48n0797_003:0172a09": "顯一所起善。正出果體也。第三中言宿世數習故者。",
    "X48n0797_003:0172a10": "是舉前因。愛樂善法者。正出果體也。第四第五。文顯",
    "X48n0797_003:0172a11": "可知。此立以下釋次第言。亦可知也。",
    "X48n0797_003:0172a12": "此下第二約位顯十。於中前四是略說果。其後六者。",
    "X48n0797_003:0172a13": "是廣說果。開前四果。分別六故。又前四果是上上果。",
    "X48n0797_003:0172a14": "望下下因。立上上果故。其後六果。是隨順果。二二相",
    "X48n0797_003:0172a15": "順。立三雙故。初中言上上果者。是第一果。實是通名。",
    "X48n0797_003:0172a16": "但從最初。以立通名。其後三中更立別目。此第一果",
    "X48n0797_003:0172a17": "在入行位。入為因上。行為入上。望下為果。名上上果。",
    "X48n0797_003:0172a18": "因位脩住唯是種性。未發脩行。故不立果。言初果者。",
    "X48n0797_003:0172a19": "是第二果。在至得位。始得出世。故名初果。言數習者。",
    "X48n0797_003:0172a20": "是第三果。在有作位。加行功進脩。名數習果。究竟果",
    "X48n0797_003:0172a21": "者。是第四果。在無住位。是無學果。故名究竟。此下三",
    "X48n0797_003:0172a22": "句明後六果。言隨順者。是前四中。初上上果。此果正",
    "X48n0797_003:0172a23": "是見道方便。隨順彼故。名隨順果。此中三雙。皆是隨",
    "X48n0797_003:0172a24": "順。但從最初受此通名也。言對治者。是前四中第二",
    "X48n0797_003:0172b01": "初果。順前方便。始得見道。永斷前時所伏或種。是故",
    "X48n0797_003:0172b02": "名為對治果也。言相離者。前四之中。後之二果。學無",
    "X48n0797_003:0172b03": "學道相離諸鄣。須發勝德。故名相離。言勝德者。即彼",
    "X48n0797_003:0172b04": "位中六神通等。順脩彼離鄣。成此勝德。是故此二亦",
    "X48n0797_003:0172b05": "隨順也。上來諸果約共位立。此下二果在不共位。言",
    "X48n0797_003:0172b06": "有上者。在菩薩地。是約第三前後位說。言無上者。謂",
    "X48n0797_003:0172b07": "如來地。是約第四同時位說。有上無上亦相隨順故。",
    "X48n0797_003:0172b08": "此三雙名隨順果也。此下一句第二總結。",
    "X48n0797_003:0172b09": "釋中有二。一者正釋本文。二者總集分別。初中亦二。",
    "X48n0797_003:0172b10": "先即總標。後隨文釋。此中亦二。先釋十果。後釋結句。",
    "X48n0797_003:0172b11": "初中亦二。先正釋文。次分別義。釋文中。言從自性發",
    "X48n0797_003:0172b12": "心者。從下自性。得上發心也。乃至脩行者。從下發心",
    "X48n0797_003:0172b13": "乃至其上脩行。此顯上上果體相也。應知後後次第",
    "X48n0797_003:0172b14": "者。此以後後釋上上義。謂發心位是自性後。其脩行",
    "X48n0797_003:0172b15": "位是發心後。約此後後立上上果。自性非後。故不立",
    "X48n0797_003:0172b16": "果也。釋次三果。文相可知。釋隨順中。言為因緣故者。",
    "X48n0797_003:0172b17": "是釋隨順義。即第一果與第二果。作因緣故。名為隨",
    "X48n0797_003:0172b18": "順。言應知上果者。是出體也。釋對治中。言是滅道者。",
    "X48n0797_003:0172b19": "出其體相。斷滅之道。故名滅道。言因此得初果者。因",
    "X48n0797_003:0172b20": "此隨順。得見道果。是對前果。顯隨順義。言此中初道",
    "X48n0797_003:0172b21": "名對治果者。是舉果體。以富其名也。釋相離中。言相",
    "X48n0797_003:0172b22": "離果者。是牒其名。言數習果圓滿果者。是出其體。謂",
    "X48n0797_003:0172b23": "前四中。後二為體。圓滿即是究竟義故。言為遠離或",
    "X48n0797_003:0172b24": "鄣故者。釋相離義。言如次第有學無學諸聖人果者。",
    "X48n0797_003:0172c01": "此是約人顯其果位也。釋次三果。文相可知。如是以",
    "X48n0797_003:0172c02": "下重分別義。言如是四果者。一者第四名究竟果。二",
    "X48n0797_003:0172c03": "者第七名相離果。三者第八名勝位果。四者第十名",
    "X48n0797_003:0172c04": "無上果。此四種果皆顯圓滿果位差別。故言為分別",
    "X48n0797_003:0172c05": "圓滿果故也。准此而論其餘六果。為分別因。而不說",
    "X48n0797_003:0172c06": "者。非令同故。非令同者。四果等顯一位之果。六果隨",
    "X48n0797_003:0172c07": "顯別位因故。為略說下釋其結句。言為略說如是多",
    "X48n0797_003:0172c08": "者。是正釋文。或五或十。故言多也。言若廣說則無量",
    "X48n0797_003:0172c09": "者。是顯結意。謂結句言略說意者。為顯廣說有無量",
    "X48n0797_003:0172c10": "果也。",
    "X48n0797_003:0172c11": "上來第一正釋文竟。此下第二總集分別。於中有二。",
    "X48n0797_003:0172c12": "初正集義。後結究竟。初中有三。先集對治。次集脩",
    "X48n0797_003:0172c13": "位。後集得果。初中亦二。總標。別集。別集之中。對上品",
    "X48n0797_003:0172c14": "說。列十二脩。覺悟脩者。是四念處。體是智慧。離無明",
    "X48n0797_003:0172c15": "故。攝論說此名顯示脩。除無明闇。顯了境故。令薄脩",
    "X48n0797_003:0172c16": "者。是四正懃。懃脩二善。薄二惡故。彼論名為損滅脩",
    "X48n0797_003:0172c17": "也。熟治脩者。四如意足。體是靜慮。成就治道故。彼論",
    "X48n0797_003:0172c18": "名為治成脩也。上事者脩。即是五根。為起上位。五力",
    "X48n0797_003:0172c19": "事能故。彼論名為後行脩也。密合脩者。即是五力。行",
    "X48n0797_003:0172c20": "與理合。能勝煩惱故。言智到境一家故者。釋密合義。",
    "X48n0797_003:0172c21": "彼論名為相應脩也。上品脩者。是七覺分。始入出世",
    "X48n0797_003:0172c22": "上於世間故。彼論名為勝智脩也。勝品脩者。是八聖",
    "X48n0797_003:0172c23": "道。進入脩道。勝於上品故。彼論名為上上脩也。初發",
    "X48n0797_003:0172c24": "脩者。是凡夫位。如前頌言。隨不倒有倒故。彼論名為",
    "X48n0797_003:0173a01": "初際脩也。中行脩者。有學聖位。如前頌言。隨顛倒不",
    "X48n0797_003:0173a02": "倒故。彼論名為中際脩也。最後脩者。無學聖位。如前",
    "X48n0797_003:0173a03": "頌言。無倒無隨倒故。彼論名為後際脩也。有上脩者。",
    "X48n0797_003:0173a04": "是二乘脩。無上脩者。是菩薩脩。如前頌言。境界及思",
    "X48n0797_003:0173a05": "惟至得有差別故。境界無勝以下。舉彼三義。釋無上",
    "X48n0797_003:0173a06": "也。言無集者。菩薩思惟。破折諸相行無所得。故言無",
    "X48n0797_003:0173a07": "集。對二乘思集取苦無常等相也。",
    "X48n0797_003:0173a08": "此下第二集脩住義。於中亦二。總標別明。略舉五位。",
    "X48n0797_003:0173a09": "集諸脩住。第一中言應成脩住者。是牒其名。此人住",
    "X48n0797_003:0173a10": "自性中者。舉人屬位。即是前名。因住脩住。雖未成就。",
    "X48n0797_003:0173a11": "有應成性故。名應成也。第二中言作事脩住者。是",
    "X48n0797_003:0173a12": "牒其名。後發心乃至脩行者。屬當其位。即是前名入",
    "X48n0797_003:0173a13": "位行位也。第三中言名最淨位者。先牒前位。謂前第",
    "X48n0797_003:0173a14": "四名至得位。至得之名。同法身位。是故名為最淨位。",
    "X48n0797_003:0173a15": "次言最淨位者。是立其名。欲顯此位。非體最淨。但名",
    "X48n0797_003:0173a16": "最淨故。名為最淨住也。第四中言有莊嚴位住者。是",
    "X48n0797_003:0173a17": "立其名。遍滿十地故者。釋莊嚴義。於十他中。十種法",
    "X48n0797_003:0173a18": "界。及十度等。有為無為。功德遍滿。是故名為有莊嚴",
    "X48n0797_003:0173a19": "位脩住。第五中言無上位住者。是立其名。義已顯前。",
    "X48n0797_003:0173a20": "故不更說。以此五位。總攝上說。十八種位。及次所說",
    "X48n0797_003:0173a21": "法界三位。隨其所應。相攝應知。",
    "X48n0797_003:0173a22": "此下第三集。其果義。於中亦二。總標別集。別集之中。",
    "X48n0797_003:0173a23": "明六種果。先列其名。後辨其相。一攝持果者集。前五",
    "X48n0797_003:0173a24": "果。彼報果等五果之中。攝一切果。無不盡故。又器果等",
    "X48n0797_003:0173b01": "五果之內盡攝。次說十種果故。以是二義。名攝持果。",
    "X48n0797_003:0173b02": "二最勝果者。集彼十果。就彼普攝五果之內。簡取最",
    "X48n0797_003:0173b03": "勝。立此十果。是故名為最勝果也。其次二果重顯五果。",
    "X48n0797_003:0173b04": "後之二果重顯十果。三數習果者。顯五果中初果報",
    "X48n0797_003:0173b05": "果。數習善根。所得報故。四上上引出果者。顯五果",
    "X48n0797_003:0173b06": "內後之四果。於報果上。出增上果。乃至功用果上引",
    "X48n0797_003:0173b07": "出相離果故。五略果者。顯十果內在前四果。六廣果",
    "X48n0797_003:0173b08": "者。顯十果中後之六果。略廣之義。如前已說。此中以",
    "X48n0797_003:0173b09": "下次第顯相。言攝持果者是五種果者。是顯初果。義",
    "X48n0797_003:0173b10": "如前說。言餘果是五種果別異者。顯最勝果。後說十",
    "X48n0797_003:0173b11": "果。名為餘果。五果之中。最其殊勝故。言是五果之別",
    "X48n0797_003:0173b12": "果也。言宿世所集故名果報果者。是顯數習果。五果",
    "X48n0797_003:0173b13": "之初也。言上上引出故有四種果者。是上上引出果。",
    "X48n0797_003:0173b14": "即是五中後四也。言若略說上上果有四種者。是顯",
    "X48n0797_003:0173b15": "略果。即是十中在前四果。約通義故。說上上果有四",
    "X48n0797_003:0173b16": "種也。言若廣說隨順果有六者。是顯廣果。即是十中",
    "X48n0797_003:0173b17": "後六種果。亦就通義。故言隨順果有六也。是四種果",
    "X48n0797_003:0173b18": "分別廣說故者。釋廣果名。就前四果。分別說六。故後",
    "X48n0797_003:0173b19": "六種名廣果也。",
    "X48n0797_003:0173b20": "中邊以下。總結究竟。言此處有四者。總相而言。對治",
    "X48n0797_003:0173b21": "脩住得果三品。合為一處。以依行立位。就位立果。文",
    "X48n0797_003:0173b22": "勢相乘。無隔絕故。故釋論主合此三品。一處集義。由",
    "X48n0797_003:0173b23": "是義故。至於此處。則有四處。一相。二鄣。三真實。其第",
    "X48n0797_003:0173b24": "四者。謂行住果。以之故言。此處有四。第四處內別有",
    "X48n0797_003:0173c01": "三義。隨別立品。故言三品也。",
    "X48n0797_003:0173c03": "中邊疏卷第三"
}