{
    "T42n1824_10a:0148b20": "folio_10a 中觀論疏卷第十本",
    "T42n1824_10a:0148b22": "釋吉藏撰",
    "T42n1824_10a:0148b23": "24 四諦品(十本)四諦品第二十四",
    "T42n1824_10a:0148b24": "所以有此品來者有所得心必有依著。前二",
    "T42n1824_10a:0148b25": "十一品立世間人法。論主求之無從。仍舉出",
    "T42n1824_10a:0148b26": "世如來證有世間。次求出世如來不得。便舉",
    "T42n1824_10a:0148b27": "世間顛倒證有出世。上品求世間顛倒不得。",
    "T42n1824_10a:0148b28": "外云。若爾應都無世出世。今實有四諦。則應",
    "T42n1824_10a:0148b29": "有世與出世。故苦集二諦則是世間。滅道二",
    "T42n1824_10a:0148c01": "諦名出世間。是故不應無世出世。今觀四諦",
    "T42n1824_10a:0148c02": "不可得。則成前非世出世義。既非世出世即",
    "T42n1824_10a:0148c03": "是中道。故因中發觀戲論此滅。二者外云。",
    "T42n1824_10a:0148c04": "顛倒是如來所離。四諦是如來所證。亦是如",
    "T42n1824_10a:0148c05": "來所說。如來一期出世初後不同同明四諦。",
    "T42n1824_10a:0148c06": "故初教轉四諦法輪。乃至涅槃明心喜之說。",
    "T42n1824_10a:0148c07": "所以初後皆明四諦者。四諦是迷悟之本。迷",
    "T42n1824_10a:0148c08": "之則六道紛然。悟之則有三乘賢聖。是故始",
    "T42n1824_10a:0148c09": "終皆明四諦。若爾不應無世出世。三近從顛",
    "T42n1824_10a:0148c10": "倒品生者。顛倒是能迷之惑。四諦是所迷之",
    "T42n1824_10a:0148c11": "境。以見四諦則破四倒。故前求能障無從。今",
    "T42n1824_10a:0148c12": "責所迷不得。故有此品。但四諦有二種。一",
    "T42n1824_10a:0148c13": "有量。二無量。三界苦果名苦諦。感三界苦業",
    "T42n1824_10a:0148c14": "煩惱名集諦。無為涅槃名滅諦。治此煩惱名",
    "T42n1824_10a:0148c15": "道諦。此有量也。釋有量四諦諸小乘論師不",
    "T42n1824_10a:0148c16": "同。毘婆沙云。毘曇者說五盛陰苦名苦諦。有",
    "T42n1824_10a:0148c17": "漏因是集諦。數滅是滅諦。學無學是道諦。譬",
    "T42n1824_10a:0148c18": "喻部云。名色是苦諦。結業是集諦。結業滅是",
    "T42n1824_10a:0148c19": "滅諦。止及觀是道諦。鞞婆闍婆提云。八苦是",
    "T42n1824_10a:0148c20": "苦是苦諦。餘苦雖苦非苦諦。感當來愛是集",
    "T42n1824_10a:0148c21": "諦。餘愛及餘有漏法雖是集非集諦。當來有",
    "T42n1824_10a:0148c22": "愛盡是滅是滅諦。餘愛及餘有漏法盡非盡",
    "T42n1824_10a:0148c23": "諦。八正是道是道諦。餘學法及一切無學法",
    "T42n1824_10a:0148c24": "非道諦。問四諦攝法盡不。答虛空及非數滅",
    "T42n1824_10a:0148c25": "此非四諦攝。欣厭立四諦。彼非厭故非苦集。",
    "T42n1824_10a:0148c26": "非可欣故非滅道。又此二無漏故非苦集。是",
    "T42n1824_10a:0148c27": "無記故非滅道。又因果立四諦。彼非因果",
    "T42n1824_10a:0148c28": "故非諦。問云何名諦。答二義。一者實是苦。",
    "T42n1824_10a:0148c29": "二生不顛倒解故名諦。問云何名聖諦。答聖",
    "T42n1824_10a:0149a01": "人所解。故名聖諦。又昔有凡夫與聖人諍",
    "T42n1824_10a:0149a02": "諦。凡夫云。有常樂我淨。聖人云。無共至佛所",
    "T42n1824_10a:0149a03": "決之。佛云。如聖人所知。以聖人諍得此諦故",
    "T42n1824_10a:0149a04": "云聖諦。數論但解有量。而義不同。數明苦通",
    "T42n1824_10a:0149a05": "三聚。成論但是心。論苦通漏無漏。數但有漏",
    "T42n1824_10a:0149a06": "也。數集通三聚。成論但取業煩惱。數因集有",
    "T42n1824_10a:0149a07": "緣酬前是果。生後為因。但能生義屬集。所生",
    "T42n1824_10a:0149a08": "是苦。成論即此能生亦是苦報。毒蛇之瞋即",
    "T42n1824_10a:0149a09": "是報法名苦諦也。數但取煩惱滅為滅諦。無",
    "T42n1824_10a:0149a10": "漏法滅非滅諦。成論明無漏滅亦是滅諦也。",
    "T42n1824_10a:0149a11": "數明方便道中永伏諸結是非數滅。成論明",
    "T42n1824_10a:0149a12": "五方便中滅亦是滅諦也。數明一切無漏行",
    "T42n1824_10a:0149a13": "是道諦。不取相似。成論明真似皆道諦也。數",
    "T42n1824_10a:0149a14": "明無被導法義。成論明有被導之心。次無量",
    "T42n1824_10a:0149a15": "四諦者二生死為苦。五住為集。滅二死五住",
    "T42n1824_10a:0149a16": "為滅。治此五住惑真解為道諦也。而量無量",
    "T42n1824_10a:0149a17": "復名作無作者。有量之後猶有所作。如分段",
    "T42n1824_10a:0149a18": "苦後更有變易苦可觀。名為有作。變易苦後",
    "T42n1824_10a:0149a19": "無復餘苦可觀。故名無作。餘三亦爾。今言破",
    "T42n1824_10a:0149a20": "四諦者。一破學大乘人謂四諦是無。二者破",
    "T42n1824_10a:0149a21": "小乘人謂四諦是性有。此大小攝一切迷盡。",
    "T42n1824_10a:0149a22": "今破此二人所解。故云破四諦。所以然者。大",
    "T42n1824_10a:0149a23": "乘人撥無四諦。是壞佛四諦義。小乘人計性",
    "T42n1824_10a:0149a24": "有亦壞四諦。又有二人壞四諦義。一者謂。論",
    "T42n1824_10a:0149a25": "主執空故壞四諦。二者自執性有故壞四諦。",
    "T42n1824_10a:0149a26": "此二並是小乘人。而謂有他破之與自立。故",
    "T42n1824_10a:0149a27": "成二種。今破此二事。故云破四諦也又顯此",
    "T42n1824_10a:0149a28": "二人並不解佛大小義。小乘人不解佛因緣",
    "T42n1824_10a:0149a29": "有成性有。大乘人不解佛大乘空成邪空。既",
    "T42n1824_10a:0149b01": "迷大小俱惑二諦。論主明慧內充慈風外扇。",
    "T42n1824_10a:0149b02": "救濟此大小乘人。故破彼兩迷明無如此空",
    "T42n1824_10a:0149b03": "有。故云非空非有即是中實。中實者實無如",
    "T42n1824_10a:0149b04": "此有無也。即申佛因緣有無。方是假名。假名",
    "T42n1824_10a:0149b05": "故有中道。如下云。亦是假名。亦是中道。又",
    "T42n1824_10a:0149b06": "破此大小。明無如此大小。是中實方是因緣",
    "T42n1824_10a:0149b07": "假名大小。即是假名因此大小令識道未曾",
    "T42n1824_10a:0149b08": "大小也。又觀論始末意從因緣品至四諦之",
    "T42n1824_10a:0149b09": "前。外人執有難論主。此品初外人執空難論",
    "T42n1824_10a:0149b10": "主。初執有難顯外人不識空。今執空難明外",
    "T42n1824_10a:0149b11": "人不識有。即迷二諦也。亦是初執小乘難論",
    "T42n1824_10a:0149b12": "主。今執大乘難論主。顯外人不識大小。又初",
    "T42n1824_10a:0149b13": "已來執性有難論主。顯外人不識因緣有今",
    "T42n1824_10a:0149b14": "執邪空難論主。顯外人不識正空。論主憐愍",
    "T42n1824_10a:0149b15": "如此迷倒。是故破此空有明畢竟無如此空",
    "T42n1824_10a:0149b16": "有。後申因緣二諦空有也。又顯外人上來執",
    "T42n1824_10a:0149b17": "有難論主。不依空難難不成難。今執空難論",
    "T42n1824_10a:0149b18": "主取空相。難難亦不成難。執定性空有難不",
    "T42n1824_10a:0149b19": "成難。執定性空有答不成答。問何故就此品",
    "T42n1824_10a:0149b20": "顯外人空有俱破四諦。答自論初以來。單破",
    "T42n1824_10a:0149b21": "世間或單破出世。但四諦既總攝世間出世",
    "T42n1824_10a:0149b22": "間。為佛法大宗。故就此品顯外人空有俱破",
    "T42n1824_10a:0149b23": "四諦。問論主有四諦不耶。答論主不曾有四。",
    "T42n1824_10a:0149b24": "亦不曾無四亦四不四非四非不四。故法品",
    "T42n1824_10a:0149b25": "云。諸法實相者心行言語斷也。問論主既不",
    "T42n1824_10a:0149b26": "曾有四不四。何故佛經說有四諦。答雖非四",
    "T42n1824_10a:0149b27": "不四為眾生方便說四不四。故下偈云。諸佛",
    "T42n1824_10a:0149b28": "依二諦為眾生說法。大品云。二諦中眾生雖",
    "T42n1824_10a:0149b29": "不可得。菩薩住二諦中為眾生說法。論釋云。",
    "T42n1824_10a:0149c01": "為著有者說空。為著空者說有。今亦爾。為著",
    "T42n1824_10a:0149c02": "有四者說無有四。為著無四者明有四諦。至",
    "T42n1824_10a:0149c03": "論諸法未曾四不四也。品開為二。第一外人",
    "T42n1824_10a:0149c04": "過論主執空為共。第二論主破外人執有為",
    "T42n1824_10a:0149c05": "共。蓋是寄外人以破空見。息執教者之斷",
    "T42n1824_10a:0149c06": "心。就論主破有除謂情之常見。四諦既是佛",
    "T42n1824_10a:0149c07": "法之大宗。具攝世出世法。故就此品破斷常",
    "T42n1824_10a:0149c08": "見。顯示中道令因中發觀也。就外人過論主",
    "T42n1824_10a:0149c09": "中又開為二。一長行二偈。長行可有二義。",
    "T42n1824_10a:0149c10": "一者生起從顛倒品。次有四諦品所由。二者",
    "T42n1824_10a:0149c11": "將欲過論主空。故前立有四諦義。就偈為二。",
    "T42n1824_10a:0149c12": "第一過論主無四諦三寶無出世法。第二過",
    "T42n1824_10a:0149c13": "論主無因果罪福無世間法。初又二。前半行",
    "T42n1824_10a:0149c14": "牒論主執空。如是則無有下。第二為論主生",
    "T42n1824_10a:0149c15": "過。又開二別。初明無四諦。次明無三寶。以",
    "T42n1824_10a:0149c16": "無生故則無苦集。以苦是所生集為能生故",
    "T42n1824_10a:0149c17": "也。以無滅故則無滅道。道諦能滅。滅至滅",
    "T42n1824_10a:0149c18": "諦。既其無滅。何有滅道。以無四諦故下第二",
    "T42n1824_10a:0149c19": "明無三寶。又開二別。初別明無三寶。次半",
    "T42n1824_10a:0149c20": "行總結無三。別明無三即為三別。就無僧寶",
    "T42n1824_10a:0149c21": "中又開為二。初兩偈別明無僧。次半偈總結",
    "T42n1824_10a:0149c22": "無僧。兩偈為二。初偈明無四行。次偈辨無",
    "T42n1824_10a:0149c23": "向果。文並易見。又初一偈無四諦境。次一偈",
    "T42n1824_10a:0149c24": "無四諦智。第三偈去明無僧寶。此解好宜依",
    "T42n1824_10a:0149c25": "之。後論主還外人過。亦作此別之。空法壞因",
    "T42n1824_10a:0149c26": "果下。第二過論主執空失因果罪福。問前已",
    "T42n1824_10a:0149c27": "明無四諦。三寶總破世出世因果。今何故復",
    "T42n1824_10a:0149c28": "說。答凡有三義。一者上來明執空之人。無",
    "T42n1824_10a:0149c29": "佛趣鹿園所說四諦三寶。訖至雙林之教。今",
    "T42n1824_10a:0150a01": "明無佛初成道。為提謂等說人天因果罪福。",
    "T42n1824_10a:0150a02": "故執空之人備破五乘教也。二者上明無內",
    "T42n1824_10a:0150a03": "法因果罪福。今明無外法因果罪福。謂世間",
    "T42n1824_10a:0150a04": "仁義禮智等。三者上來明無罪福境。今明無",
    "T42n1824_10a:0150a05": "有罪福三寶。四諦是罪福之境。信之則生福。",
    "T42n1824_10a:0150a06": "謗之則招罪也。答中三十四偈。大開為三。",
    "T42n1824_10a:0150a07": "第一十三行明外人迷空。汝上所說空法有",
    "T42n1824_10a:0150a08": "過者下第二破外人著有。若無有空下第三",
    "T42n1824_10a:0150a09": "二行誡勸。誡令捨定性空勸學於因緣。就初",
    "T42n1824_10a:0150a10": "又二。第一明外人迷空橫生邪難。汝謂我著",
    "T42n1824_10a:0150a11": "空下第二明論主悟空是故無失。二章各四。",
    "T42n1824_10a:0150a12": "初章四者第一明外人不解三法橫生疑難。",
    "T42n1824_10a:0150a13": "第二明外人不識二法故橫生邪難。第三敘",
    "T42n1824_10a:0150a14": "外人不解一法故橫生邪難。第四以不解上",
    "T42n1824_10a:0150a15": "三門。封執定性一法。障佛不得早說大乘。",
    "T42n1824_10a:0150a16": "問何故敘外人不知三法。答凡欲答外問必",
    "T42n1824_10a:0150a17": "須識是問非問。今敘外人不解三法。橫生疑",
    "T42n1824_10a:0150a18": "問則不成問。即是答問也。初明不知三法者。",
    "T42n1824_10a:0150a19": "一不知空。小乘人雖得人空。執諸法是有不",
    "T42n1824_10a:0150a20": "知本性空也。二空因緣者。謂說空之意佛為",
    "T42n1824_10a:0150a21": "治有病。是故說空。若復著空佛所不化。三",
    "T42n1824_10a:0150a22": "空義者外人不解安處此空。佛說第一義為",
    "T42n1824_10a:0150a23": "空。不言世諦亦空。汝不應聞空謂失因果罪",
    "T42n1824_10a:0150a24": "福。故因緣品云。若都畢竟空云何有罪福報",
    "T42n1824_10a:0150a25": "應等。如是則無二諦。又空義者說空為明不",
    "T42n1824_10a:0150a26": "空。故下云。空亦復空。汝封執取空相故不知",
    "T42n1824_10a:0150a27": "空義。諸佛依二諦下。第二明外人不解二法。",
    "T42n1824_10a:0150a28": "故興邪難也。以不知有宛然而無所有。故不",
    "T42n1824_10a:0150a29": "知第一義。不知雖無所有宛然而有。故不識",
    "T42n1824_10a:0150b01": "世諦。是以興上邪難也。問外人何時失二諦",
    "T42n1824_10a:0150b02": "耶。答從論初至四諦之前。執諸法有實性不",
    "T42n1824_10a:0150b03": "信畢竟空。故不知第一義。從四諦品執畢竟",
    "T42n1824_10a:0150b04": "空。謂無三寶四諦。不識世諦又敘說二諦。來",
    "T42n1824_10a:0150b05": "還釋成上三法。上云不知空者。不知第一義",
    "T42n1824_10a:0150b06": "本性空也。空因緣者。諸佛住二諦中。為眾",
    "T42n1824_10a:0150b07": "生說法。為著有者說空。為著空者說有。空",
    "T42n1824_10a:0150b08": "義者正是第一義諦空。非世諦空也。又敘二",
    "T42n1824_10a:0150b09": "諦來者外人著空失於世諦。既失世諦亦失",
    "T42n1824_10a:0150b10": "第一義。如因緣品中敘之。今對外人無二",
    "T42n1824_10a:0150b11": "諦。故明有二諦。所以今文述二諦也。又敘說",
    "T42n1824_10a:0150b12": "二諦即是論主自免過。我有二諦義。第一義",
    "T42n1824_10a:0150b13": "則空無三寶。世諦則有三寶。汝若就第一義",
    "T42n1824_10a:0150b14": "難則成我義。若就世諦難我世諦有三寶。復",
    "T42n1824_10a:0150b15": "何得作無三寶難耶。又敘說二諦意。上來明",
    "T42n1824_10a:0150b16": "空者無汝所見因果等法。故言無耳。非無佛",
    "T42n1824_10a:0150b17": "法因緣二諦也。又此品明四諦。二諦是諦之",
    "T42n1824_10a:0150b18": "流類。故明二諦也。三偈即開為三別。初偈",
    "T42n1824_10a:0150b19": "明論主識佛依二諦說法。故無上過。第二偈",
    "T42n1824_10a:0150b20": "明外人不識二諦。故於空有中並皆有失。",
    "T42n1824_10a:0150b21": "第三偈明釋疑難。初上半正明依二諦說法。",
    "T42n1824_10a:0150b22": "下半列出二諦名。問何故云佛依二諦說法。",
    "T42n1824_10a:0150b23": "答依世諦說法。則三寶四諦宛然不失。故無",
    "T42n1824_10a:0150b24": "上過。即顯外人不知世諦故橫生過。以依第",
    "T42n1824_10a:0150b25": "一義說法故。我上來明一切空。即顯外人執",
    "T42n1824_10a:0150b26": "法有性失第一義。問云何稱依二諦義耶。答",
    "T42n1824_10a:0150b27": "於凡聖所解空有皆實故稱二諦。依此二實",
    "T42n1824_10a:0150b28": "而說故所說皆實。故云依二諦說也。問云何",
    "T42n1824_10a:0150b29": "是二於諦。云何是教諦。答所依即是二於諦。",
    "T42n1824_10a:0150c01": "以於凡聖皆是實故秤二於諦。亦是於二諦",
    "T42n1824_10a:0150c02": "謂色未曾空有。於二解是實。故云二於諦。",
    "T42n1824_10a:0150c03": "百論引棗㮈望苽皆不虛。智度論引無名指",
    "T42n1824_10a:0150c04": "形有名指皆實也。能依即是教諦。佛依此二",
    "T42n1824_10a:0150c05": "諦為物說法。皆是誠諦之言。故稱為實也。",
    "T42n1824_10a:0150c06": "問能依有異不。答依第一義說此是真實說。",
    "T42n1824_10a:0150c07": "依俗說者此是方便隨宜說也。問說人天及",
    "T42n1824_10a:0150c08": "二乘是方便說。今說大乘人法等。云何依俗",
    "T42n1824_10a:0150c09": "說法皆是方便。答實相不可說方是真實。凡",
    "T42n1824_10a:0150c10": "一切言說皆是方便也。問二於諦為是失為",
    "T42n1824_10a:0150c11": "是得。答一往二於俱是得。於凡是實故於凡",
    "T42n1824_10a:0150c12": "為得。於聖是實故於聖稱得。若以凡聖相望",
    "T42n1824_10a:0150c13": "則凡失聖得也。問叵有凡聖皆失不。答若言",
    "T42n1824_10a:0150c14": "一色未曾空有空有自出二情。則凡聖俱失。",
    "T42n1824_10a:0150c15": "今文是總判凡聖。故以凡為失。以聖為得。",
    "T42n1824_10a:0150c16": "又三句。一但失非得。謂凡於也。二但得非",
    "T42n1824_10a:0150c17": "失。謂佛於也。如涅槃云。一切世諦若於如來",
    "T42n1824_10a:0150c18": "即是第一義諦。三亦得亦失。即二乘之聖形",
    "T42n1824_10a:0150c19": "凡為得。望大士為失也。講此文多有異說。",
    "T42n1824_10a:0150c20": "慎勿信也。宜以長行為正也。下半明二諦名。",
    "T42n1824_10a:0150c21": "而世俗稱諦者。此於世俗人是實故稱世俗",
    "T42n1824_10a:0150c22": "諦。亦勿信人語也。第一義則有二實。一者體",
    "T42n1824_10a:0150c23": "是諸法實相。故名為實。二於聖人了達有於",
    "T42n1824_10a:0150c24": "實解。復是真實。世俗體非真實。但有於凡",
    "T42n1824_10a:0150c25": "是實。故二諦實義異也。問俗但有於情為實。",
    "T42n1824_10a:0150c26": "亦有法體實耶。答就俗之中亦有因果。不可",
    "T42n1824_10a:0150c27": "差異。故名為實。但望第一義皆是妄謂皆是",
    "T42n1824_10a:0150c28": "不實。亦第二偈顯得失者。外人不識空有",
    "T42n1824_10a:0150c29": "二諦故失三利。謂自利他利共利。論主識二",
    "T42n1824_10a:0151a01": "諦故具三利。以解第一義故生波若。了世俗",
    "T42n1824_10a:0151a02": "故生方便。有波若方便則生三世諸佛。故淨",
    "T42n1824_10a:0151a03": "名云。智度菩薩母。方便以為父。一切眾導師",
    "T42n1824_10a:0151a04": "無不由是生也。自悟二諦名為自利。令他解",
    "T42n1824_10a:0151a05": "謂他利。俱解即共利。又解第一義生實慧為",
    "T42n1824_10a:0151a06": "自利。解世俗生方便為他利。具了為共利。",
    "T42n1824_10a:0151a07": "問長行釋世諦何故舉本性空。答欲釋成於",
    "T42n1824_10a:0151a08": "義。明理實性空但於凡謂有故名為諦也。又",
    "T42n1824_10a:0151a09": "欲辨由空故有。所以釋有而舉空也。下釋第",
    "T42n1824_10a:0151a10": "一義亦舉有釋空。賢聖了六道顛倒本性空。",
    "T42n1824_10a:0151a11": "故於聖為實是諦。若謂一切法不生下。第三",
    "T42n1824_10a:0151a12": "明二諦相資。若望百論釋疑故來。外人云。",
    "T42n1824_10a:0151a13": "第一義有二實。一道理是實相故名實。二於",
    "T42n1824_10a:0151a14": "聖人得如實解故名實。具此二實可得是諦。",
    "T42n1824_10a:0151a15": "又佛可依之說法。以三世十方佛皆欲令人",
    "T42n1824_10a:0151a16": "得實利故也。俗有二義故非實。一非實境。二",
    "T42n1824_10a:0151a17": "非實解。云何名諦。佛復何故依之說法耶。",
    "T42n1824_10a:0151a18": "問第一義二實文出何處耶。答前文云。於聖",
    "T42n1824_10a:0151a19": "是實。此是解實。今文云。一切法本不生是第",
    "T42n1824_10a:0151a20": "一義。此是境實。第一義既二實。世俗二不實",
    "T42n1824_10a:0151a21": "可知也。偈上半正答問。世俗雖是二不實。但",
    "T42n1824_10a:0151a22": "要因世俗為方便得顯第一義耳。如理雖無",
    "T42n1824_10a:0151a23": "三要因三為方便得悟一。問云何世俗為方",
    "T42n1824_10a:0151a24": "便耶。答一切言皆是世俗。因世俗言得無言。",
    "T42n1824_10a:0151a25": "故以無言言為世俗。言無言為第一義也。問",
    "T42n1824_10a:0151a26": "有幾種言耶。答有二種言。一者說世俗中言",
    "T42n1824_10a:0151a27": "如瓶衣等。亦表第一義無言之道。故涅槃云。",
    "T42n1824_10a:0151a28": "欲令眾生深識第一義故宣說世諦耳。二者",
    "T42n1824_10a:0151a29": "以言言於無言。即為第一義立名名為第一",
    "T42n1824_10a:0151b01": "義。因此言欲顯無言。若不言於無言。眾生何",
    "T42n1824_10a:0151b02": "由識理無言耶。問二言之中今用何言。答後",
    "T42n1824_10a:0151b03": "意為正。若依百論答者俗雖具二不實。但於",
    "T42n1824_10a:0151b04": "凡是實故稱諦也。若依今文生起此偈來者。",
    "T42n1824_10a:0151b05": "我已知俗是凡諦。但應立聖諦。何須立凡俗",
    "T42n1824_10a:0151b06": "諦耶。問此與舊何異。答舊是龍樹義。云何",
    "T42n1824_10a:0151b07": "乃問與舊何異。問他亦作此釋。云何異耶。答",
    "T42n1824_10a:0151b08": "須知。世諦雖說而未嘗言。真雖無言而教彌",
    "T42n1824_10a:0151b09": "法界。下半云。不得第一義則不得涅槃者。",
    "T42n1824_10a:0151b10": "亦異釋云云。今明。以見第一義生波若。滅諸",
    "T42n1824_10a:0151b11": "煩惱故得有餘涅槃。滅報身得無餘涅槃。問",
    "T42n1824_10a:0151b12": "涅槃與第一義何異。答不敢信人慢語。涅槃",
    "T42n1824_10a:0151b13": "品云。亦名如法性實際涅槃。則知。涅槃是第",
    "T42n1824_10a:0151b14": "一義異名耳。但對世故名第一義。對生死故",
    "T42n1824_10a:0151b15": "名涅槃也。不能正觀空下。第三明有所得人",
    "T42n1824_10a:0151b16": "不解一法。橫為生過。一法者謂一實相空也。",
    "T42n1824_10a:0151b17": "由不善達空故自墮無三寶四諦。故為空見",
    "T42n1824_10a:0151b18": "所害非是空義。破三寶四諦也。故失在於外",
    "T42n1824_10a:0151b19": "人。過非是龍樹。故經云。寧起身見不惡取",
    "T42n1824_10a:0151b20": "空。不以身見墮惡道中。世尊知是法下。第四",
    "T42n1824_10a:0151b21": "偈明有所得人不善達前三門故。障如來初",
    "T42n1824_10a:0151b22": "成道。不得早說大乘無所得法。上來敘外人",
    "T42n1824_10a:0151b23": "障菩薩。不得說無所得法。今敘外人障佛。不",
    "T42n1824_10a:0151b24": "得說無所得法。又接上文生者。上明呪術難",
    "T42n1824_10a:0151b25": "作不如不為。今法相難說不如不說。上半正",
    "T42n1824_10a:0151b26": "明空義甚深。如法華云。我所得智慧微妙最",
    "T42n1824_10a:0151b27": "第一。大品亦云。我初成佛常樂默然不樂說",
    "T42n1824_10a:0151b28": "法。下半明眾生鈍根障佛。不得早說大乘。",
    "T42n1824_10a:0151b29": "亦如法華云。眾生諸根鈍著樂癡所盲。如斯",
    "T42n1824_10a:0151c01": "之等類云何而可度。有人云。此論但釋波若",
    "T42n1824_10a:0151c02": "不釋法華。蓋是不看論耳。汝謂我著空下。",
    "T42n1824_10a:0151c03": "第二論主悟空自免過。七偈亦分為四。第一",
    "T42n1824_10a:0151c04": "明空義無失。第二明空義為得。第三略出有",
    "T42n1824_10a:0151c05": "過。第四引經證空為得。初又二。第一明空無",
    "T42n1824_10a:0151c06": "失。第二明空為得。初偈上半牒下半正免過。",
    "T42n1824_10a:0151c07": "若是邪見之空此則有過。若是二乘但空此",
    "T42n1824_10a:0151c08": "亦有過。今是無所得空空不住空。故空有俱",
    "T42n1824_10a:0151c09": "離。所以無失。又是不壞法說空。是故無過。第",
    "T42n1824_10a:0151c10": "二偈上半明由空故一切法成。顯論主無過。",
    "T42n1824_10a:0151c11": "下半明無空義一切不成。顯外人有失。問云",
    "T42n1824_10a:0151c12": "何由空一切成耶。答前偈空亦復空。則是非",
    "T42n1824_10a:0151c13": "空非有。今明非空非有空有得成。故云一切",
    "T42n1824_10a:0151c14": "成。又由第一義空故有世諦。故二諦成則一",
    "T42n1824_10a:0151c15": "切成。若無空則第一義不成。則世諦亦不成。",
    "T42n1824_10a:0151c16": "故一切壞也。又以有空一切成者。由第一義",
    "T42n1824_10a:0151c17": "空故生波若。由波若斷煩惱有三世佛。由佛",
    "T42n1824_10a:0151c18": "故說世出世一切教。故長行云。世出世皆",
    "T42n1824_10a:0151c19": "成。汝今自有過下。第三略釋執有為過三偈",
    "T42n1824_10a:0151c20": "為二。初偈明外人有過不自覺知迴與論主。",
    "T42n1824_10a:0151c21": "第二兩偈略出外過令外覺知。初偈上半法",
    "T42n1824_10a:0151c22": "說。下半譬說。譬說云。乘馬人自忘己所乘",
    "T42n1824_10a:0151c23": "之馬。而謂他人乘馬。外人自有無三寶四諦",
    "T42n1824_10a:0151c24": "等過。而不覺知謂他人有無罪福之失。若汝",
    "T42n1824_10a:0151c25": "見諸法下。第二兩偈釋執有為過。即二。第一",
    "T42n1824_10a:0151c26": "偈略明無因緣過。汝見法有自體則不須假",
    "T42n1824_10a:0151c27": "緣藉因。故破因緣破因緣則破空。破空則破",
    "T42n1824_10a:0151c28": "二諦及中道。第二釋前偈。廣明有三種過。一",
    "T42n1824_10a:0151c29": "破因果。二破人法。此二破體。下半破相也。",
    "T42n1824_10a:0152a01": "眾因緣生法下第四引經證。顯前有所得定",
    "T42n1824_10a:0152a02": "性有過。顯論主無所得空無失。兩偈為二。初",
    "T42n1824_10a:0152a03": "偈明因緣生法離斷常過。第二偈攝法。則顯",
    "T42n1824_10a:0152a04": "外定性有為失。釋此一偈多種形勢。今略述",
    "T42n1824_10a:0152a05": "數條。一者就破病漸捨釋之。因緣所生法者",
    "T42n1824_10a:0152a06": "破自性故且言因緣。此一轉意也。我說即是",
    "T42n1824_10a:0152a07": "空惑人復謂。乃無性有而有因緣。故今明。",
    "T42n1824_10a:0152a08": "因緣生是無耳。何時因緣生是有。此二轉也。",
    "T42n1824_10a:0152a09": "亦為是假名惑者復云。既是空。即作無解。",
    "T42n1824_10a:0152a10": "故今明。只空是假。何故爾。成論師明真諦",
    "T42n1824_10a:0152a11": "空非假。故今更反擲。只空即是假。即彈空心。",
    "T42n1824_10a:0152a12": "彼即謂。若爾是二諦相即前有即空。今空即",
    "T42n1824_10a:0152a13": "有。只是空有二諦義。故今明。此即是中道。何",
    "T42n1824_10a:0152a14": "時是二諦。借中以彈二。二去不二亦捨。即了",
    "T42n1824_10a:0152a15": "悟也。次直依因緣正義釋者。所言因緣所生",
    "T42n1824_10a:0152a16": "法者。經說因緣或離或合。皆作因名猶如佛",
    "T42n1824_10a:0152a17": "性。皆作緣名猶如四緣。亦因亦緣如十二因",
    "T42n1824_10a:0152a18": "緣。如無明望行體未有。而為無明所辨。親義",
    "T42n1824_10a:0152a19": "為因。行起望無明我非都無。但假借汝起故",
    "T42n1824_10a:0152a20": "無明是緣。所以無明亦因亦緣。今明。隨緣離",
    "T42n1824_10a:0152a21": "合義無定也。所生法者數人六因四緣所生",
    "T42n1824_10a:0152a22": "是實法。成論三因四緣所生也。此即是空者。",
    "T42n1824_10a:0152a23": "以所生是能所能所不自所。不自則不所是",
    "T42n1824_10a:0152a24": "故所空也。亦為是假名者。空所不自所故不",
    "T42n1824_10a:0152a25": "所。所空不自空故不空。不知何以目之。故云",
    "T42n1824_10a:0152a26": "假名說空所假名說所空。此空所所空。皆是",
    "T42n1824_10a:0152a27": "無名相中為引導眾生故假名說耳。問何故",
    "T42n1824_10a:0152a28": "假名說空所所空耶。答欲為令因空所悟不",
    "T42n1824_10a:0152a29": "所。由所空悟不空。故言亦是中道義。以空所",
    "T42n1824_10a:0152b01": "不所所空不空故即中道。次就中假義釋者。",
    "T42n1824_10a:0152b02": "因緣所生法此牒世諦也。我說即是空明第",
    "T42n1824_10a:0152b03": "一義諦也。亦為是假名釋上二諦並皆是假。",
    "T42n1824_10a:0152b04": "既云眾緣所生法我說即是空。此是有宛然",
    "T42n1824_10a:0152b05": "而空。故空不自空。名為假空。空宛然而有有",
    "T42n1824_10a:0152b06": "不自有。名為假有。亦是中道義者。說空有",
    "T42n1824_10a:0152b07": "假名為表中道。明假有不住有故有非有。假",
    "T42n1824_10a:0152b08": "空不住空故空非空。非空非有即是中道。次",
    "T42n1824_10a:0152b09": "依長行就三是義釋者。因緣所生法。大小乘",
    "T42n1824_10a:0152b10": "人同知諸法從因緣生。我說即是空下。第二",
    "T42n1824_10a:0152b11": "明因緣是三是義。小乘有所得人聞因緣所",
    "T42n1824_10a:0152b12": "生法。唯知是有。不識因緣是於三是。今示因",
    "T42n1824_10a:0152b13": "緣生法是於三是。一因緣生法是畢竟空。所",
    "T42n1824_10a:0152b14": "以然者。若有自性則不從因緣。既從因緣生。",
    "T42n1824_10a:0152b15": "即是無自性。所以是空。亦為是假名者示第",
    "T42n1824_10a:0152b16": "二是。明因緣生法亦是假名。所以秤假者。",
    "T42n1824_10a:0152b17": "前明因緣生法我說是空。然因緣既本不有。",
    "T42n1824_10a:0152b18": "今亦不空非空非有。不知何以目之。故假名",
    "T42n1824_10a:0152b19": "說有亦假名說空。亦是中道義者示第三是。",
    "T42n1824_10a:0152b20": "明因緣生法亦是中道。因緣生法無有自性",
    "T42n1824_10a:0152b21": "故空。所以非有。既其非有亦復非空。非有",
    "T42n1824_10a:0152b22": "非空故名中道。然小乘之人不知三是。即有",
    "T42n1824_10a:0152b23": "三失。謂失空失假失中。若執諸法自性者亦",
    "T42n1824_10a:0152b24": "不識因緣。故有四失。第二偈上半攝法。恐",
    "T42n1824_10a:0152b25": "外人不信因緣謂眾緣中有性。是故明攝法",
    "T42n1824_10a:0152b26": "也。下半結三是。既未曾有一法不從因緣生。",
    "T42n1824_10a:0152b27": "亦未曾有一法不是空不是假不是中。今略",
    "T42n1824_10a:0152b28": "舉一耳。問論主引何處經偈。答是華首經佛",
    "T42n1824_10a:0152b29": "自說之。故稱我說即是空也。長行云。汝上",
    "T42n1824_10a:0152c01": "所說下。此生第二段還有所得定性人過也。",
    "T42n1824_10a:0152c02": "又開二別。第一牒外人義。第二推過還外人。",
    "T42n1824_10a:0152c03": "即對前兩章也。如是則無有下推過還外人。",
    "T42n1824_10a:0152c04": "就文為二。第一對上還其無四諦三寶過。第",
    "T42n1824_10a:0152c05": "二對上還無因果罪福過。然勿將此性有但",
    "T42n1824_10a:0152c06": "安薩婆多上。今有所得大小乘人執有一豪",
    "T42n1824_10a:0152c07": "人法體。則破世出世一切法也。初又二。第",
    "T42n1824_10a:0152c08": "一對上還無四諦過。第二還無三寶過。就初",
    "T42n1824_10a:0152c09": "又三。一總明無四諦。二別明無四諦。三總結",
    "T42n1824_10a:0152c10": "無四諦也。以無生故則無苦集。以無滅故即",
    "T42n1824_10a:0152c11": "無滅道。執自性有便無四諦。問論主說空。",
    "T42n1824_10a:0152c12": "空可無有生滅。故無四諦。外人執有有生滅。",
    "T42n1824_10a:0152c13": "便有四諦。云何無生滅四諦。答無所得無定",
    "T42n1824_10a:0152c14": "性故。未生可得生。不滅可得滅。有所得既",
    "T42n1824_10a:0152c15": "是定性。則未生定未生。不可令生。故無生",
    "T42n1824_10a:0152c16": "也。既其不可令生。豈得有滅耶。譬如定無",
    "T42n1824_10a:0152c17": "無不可令有。既定有亦不可令無。故無生滅",
    "T42n1824_10a:0152c18": "也。苦不從緣生下第二四偈。別明無四諦。",
    "T42n1824_10a:0152c19": "則釋前章門。數人正以無常刀切有漏五陰。",
    "T42n1824_10a:0152c20": "故是苦。無常刀亦切無漏五陰。但無漏被切",
    "T42n1824_10a:0152c21": "順向涅槃。是故不苦。故能切則通漏無漏。",
    "T42n1824_10a:0152c22": "所切則有苦不苦。今破云。有漏五陰既有定",
    "T42n1824_10a:0152c23": "性。無常不能切之是故不苦。成論師明三苦",
    "T42n1824_10a:0152c24": "各有通別。覺惱為別苦苦。領緣不覺為通苦",
    "T42n1824_10a:0152c25": "苦。樂受壞為別壞苦。無常遷滅為通壞苦。",
    "T42n1824_10a:0152c26": "後心追患前心為別行苦。無常所役為通行",
    "T42n1824_10a:0152c27": "苦。今以二義破之。一者作通別六苦義不",
    "T42n1824_10a:0152c28": "成。如前苦品引俱舍論釋之。以苦受具二時",
    "T42n1824_10a:0152c29": "苦故名苦苦。樂受壞但一時苦名為壞苦。捨",
    "T42n1824_10a:0153a01": "受為無常所役名為行苦。行苦則通。餘二則",
    "T42n1824_10a:0153a02": "別。云何言三苦皆有通別。問行苦若通何故",
    "T42n1824_10a:0153a03": "但約捨受。答捨受無前二時苦。但有行苦。",
    "T42n1824_10a:0153a04": "故就別說通耳。二者縱汝有通別六苦。無常",
    "T42n1824_10a:0153a05": "是行壞二苦具。前有無常未有苦。無常何所",
    "T42n1824_10a:0153a06": "役耶。若即無常是苦。云何復云無常是苦具",
    "T42n1824_10a:0153a07": "耶。苦若有定性下破無滅諦。成論師云。有",
    "T42n1824_10a:0153a08": "餘滅二心。無餘滅空心。故滅三心名滅諦。",
    "T42n1824_10a:0153a09": "問為壞有得滅。為本有滅。若本有滅則與數",
    "T42n1824_10a:0153a10": "同。若壞有得滅滅則始生。又問滅既本有",
    "T42n1824_10a:0153a11": "者為有因為無因。無因則自然同外道。有",
    "T42n1824_10a:0153a12": "因則無常。問毘曇滅是本有。苦集既有定",
    "T42n1824_10a:0153a13": "性。則不可滅。云何滅苦集得本有滅耶。若無",
    "T42n1824_10a:0153a14": "有苦諦下第三總結無四諦。觀此文是重破",
    "T42n1824_10a:0153a15": "道諦。若苦定有性下第二還其無三寶過。就",
    "T42n1824_10a:0153a16": "文為二。第一總明無三寶。第二別明無大乘",
    "T42n1824_10a:0153a17": "因果。無三寶即為三別。無三寶中一一對上。",
    "T42n1824_10a:0153a18": "初別明無僧寶。次總結無僧寶。初一行十二",
    "T42n1824_10a:0153a19": "字明無四行。若如上分此無四諦智。從及四",
    "T42n1824_10a:0153a20": "果始是無僧寶。問汝本來有境。亦應本來有",
    "T42n1824_10a:0153a21": "智。若本不見今見者。亦本不境今境。若本境",
    "T42n1824_10a:0153a22": "今亦境。亦本不見今不見。若心有可修理。",
    "T42n1824_10a:0153a23": "若有理則是有。今不須修。今既須修則知無",
    "T42n1824_10a:0153a24": "理。二若乘前破者本由境生智。前求境既不",
    "T42n1824_10a:0153a25": "得。智由何生。及四果下第二還外人無四果。",
    "T42n1824_10a:0153a26": "若無有四果下還外人無八賢聖。以無八聖",
    "T42n1824_10a:0153a27": "故下還外人結無僧寶。次一行偈明無三寶。",
    "T42n1824_10a:0153a28": "如文。問曰下第二別明無大乘因果。今觀此",
    "T42n1824_10a:0153a29": "文猶是小乘中佛乘名大乘義耳。前問次答。",
    "T42n1824_10a:0153b01": "問有二。初領前無也。究竟道下第二立後有。",
    "T42n1824_10a:0153b02": "立中為二。一立極法。因是道故下立於至人。",
    "T42n1824_10a:0153b03": "答中兩偈為二。初破其人法。第二破無因果。",
    "T42n1824_10a:0153b04": "答意云。汝立人法自不成。則汝是破人法人",
    "T42n1824_10a:0153b05": "也。大論第四卷迦旃延云。先有菩提果遣智",
    "T42n1824_10a:0153b06": "慧信語身云。可修三十二相莊嚴身。我然後",
    "T42n1824_10a:0153b07": "來。此先有果後修因。既先有果未有因。是",
    "T42n1824_10a:0153b08": "何果耶。復何用修因耶。又先有菩提未有佛。",
    "T42n1824_10a:0153b09": "故汝說不因菩提有佛。問但破小乘因果。",
    "T42n1824_10a:0153b10": "亦破有所得大乘耶。答正破有所得大乘。",
    "T42n1824_10a:0153b11": "傍破小耳。問云何破大乘因果。答汝言金剛",
    "T42n1824_10a:0153b12": "心是無常生死位。後心是涅槃佛果常位。生",
    "T42n1824_10a:0153b13": "死盡於前佛果起於後。因滅無果前。果起",
    "T42n1824_10a:0153b14": "無因後。豈是因果。因果不成故即自破三寶。",
    "T42n1824_10a:0153b15": "何關我破也。又問因果定二不。答因無常豈",
    "T42n1824_10a:0153b16": "是果。果常豈是因。若爾經云。諸有二者無",
    "T42n1824_10a:0153b17": "道無果。問經云。行因得菩提果。得果竟後入",
    "T42n1824_10a:0153b18": "生死教化眾生。云何無也。答菩薩不為行因",
    "T42n1824_10a:0153b19": "取果。但為引道眾生故。夜半踰城捨欲令悟",
    "T42n1824_10a:0153b20": "無所有耳。若於菩薩何曾言有生死。亦不言",
    "T42n1824_10a:0153b21": "有涅槃。亦不言有因。亦不說有果。並是教化",
    "T42n1824_10a:0153b22": "眾生故開二耳。又問汝行因得菩提。為至果",
    "T42n1824_10a:0153b23": "為不至。至則常不至則斷滅。並無因果。又菩",
    "T42n1824_10a:0153b24": "提何時是因果。非因假名名之為因。非果",
    "T42n1824_10a:0153b25": "假名名之為果。亦非四五。無四五果名四五。",
    "T42n1824_10a:0153b26": "故云五菩提耳。為淺深假名淺深。故發心為",
    "T42n1824_10a:0153b27": "淺佛為深。四為因佛為果耳。雖復勤精進下",
    "T42n1824_10a:0153b28": "第二破因果。明汝謂凡夫修因得佛果。凡夫",
    "T42n1824_10a:0153b29": "時未有佛。佛時無復凡夫。若凡夫時定無佛",
    "T42n1824_10a:0153c01": "者。雖復勤修終不得佛。以不得定不得無佛",
    "T42n1824_10a:0153c02": "定無佛。終不得為佛也。又此是用大乘破小",
    "T42n1824_10a:0153c03": "乘義。大乘明一切眾生皆有佛性並皆成佛。",
    "T42n1824_10a:0153c04": "小乘人不明一切眾生皆有佛性。若爾既無",
    "T42n1824_10a:0153c05": "佛性。雖復修行終不成佛。問小乘人亦云。",
    "T42n1824_10a:0153c06": "一切眾生有三乘性。至忍法時餘二性非數",
    "T42n1824_10a:0153c07": "緣滅。故三乘中隨成一乘。云何言不明佛性。",
    "T42n1824_10a:0153c08": "答大乘中明唯有佛性無有餘性。故得成佛。",
    "T42n1824_10a:0153c09": "小乘不明唯有佛性。則破大乘佛性義。既無",
    "T42n1824_10a:0153c10": "大乘佛性。云何成佛。又小乘人有佛性。佛性",
    "T42n1824_10a:0153c11": "是無常破大乘佛性常義。故不得成佛。此偈",
    "T42n1824_10a:0153c12": "即釋涅槃經文。故不應言但申波若。又依文",
    "T42n1824_10a:0153c13": "釋此偈。小乘人謂六道性恒非佛性。性者體",
    "T42n1824_10a:0153c14": "也。故凡聖體異。若爾非定非異定異。云何非",
    "T42n1824_10a:0153c15": "得成是。凡得為聖耶。又問大乘人明有佛性。",
    "T42n1824_10a:0153c16": "得成佛不。答有所得大乘人釋佛性皆不成。",
    "T42n1824_10a:0153c17": "如雖有十家釋於佛性。皆云佛性定常。但當",
    "T42n1824_10a:0153c18": "現為異。而眾生及心皆是無常。故心與眾生",
    "T42n1824_10a:0153c19": "恒非佛性。云何成佛。若諸法不空下第二還",
    "T42n1824_10a:0153c20": "其無罪福過。又開為兩別。初明無罪福因果。",
    "T42n1824_10a:0153c21": "二明無世俗法。還對前二也。就初文二。前",
    "T42n1824_10a:0153c22": "明無造罪福之人。次兩偈明無罪福之法。夫",
    "T42n1824_10a:0153c23": "論罪福不出人法。既無何有罪福。汝云。我說",
    "T42n1824_10a:0153c24": "空則無人能殺。亦無所殺亦無刀杖故無罪。",
    "T42n1824_10a:0153c25": "亦無能施所施人。亦無物故無福。若汝今有",
    "T42n1824_10a:0153c26": "定性能殺所殺及刀杖。各住自性不得動。",
    "T42n1824_10a:0153c27": "故無罪也。各住性不得施亦無福也。汝於",
    "T42n1824_10a:0153c28": "罪福中下第二明無罪福之法。兩偈為二。",
    "T42n1824_10a:0153c29": "初明因果相離無罪福。次明因果不相離亦",
    "T42n1824_10a:0154a01": "無罪福。凡有罪福不出此二此二。既無故知",
    "T42n1824_10a:0154a02": "無也。初偈上半牒。言不生者此是未生為不",
    "T42n1824_10a:0154a03": "生耳。下半破罪福因中未有於果。則是因果",
    "T42n1824_10a:0154a04": "相離。云何因能生果。又以外人執有定性。",
    "T42n1824_10a:0154a05": "故果報不應從罪福。若不從罪福生。則離罪",
    "T42n1824_10a:0154a06": "福而有果報。偈文正爾也。第二偈直明因果",
    "T42n1824_10a:0154a07": "不相離。則是由因有果果無自性。是故果空。",
    "T42n1824_10a:0154a08": "由果有因因亦空也。又釋二偈二開破之。汝",
    "T42n1824_10a:0154a09": "言有罪福果者。為從因生果為不從因而生。",
    "T42n1824_10a:0154a10": "初偈破不從。第二偈破從。汝破一切法下第",
    "T42n1824_10a:0154a11": "二還於世俗過。三偈為二。初偈為總後二為",
    "T42n1824_10a:0154a12": "別。偈易知也。今問他義。汝世諦有因果。真",
    "T42n1824_10a:0154a13": "無因果。則一邊有。一邊無。一邊破。一邊不",
    "T42n1824_10a:0154a14": "破。若說真則破世諦因果。說世則破真諦無",
    "T42n1824_10a:0154a15": "因果。若因果無因果二理並則如二角。又如",
    "T42n1824_10a:0154a16": "畫石。若真俗混成一物則俱失二諦。若破於",
    "T42n1824_10a:0154a17": "空義下第二別明無世俗。初偈明無人法之",
    "T42n1824_10a:0154a18": "體。次偈失萬物之相。世俗法中不出體相也。",
    "T42n1824_10a:0154a19": "又初偈無造作過。後偈有常住過。偈易知。",
    "T42n1824_10a:0154a20": "今問他義。汝因若無果明因生果。則應將無",
    "T42n1824_10a:0154a21": "作有。以兔角為牛角。若不將無作有便將有",
    "T42n1824_10a:0154a22": "作有。既已有竟。何須作有。如已有因竟不應",
    "T42n1824_10a:0154a23": "更作因。已有果竟者何須更生。又若因無果",
    "T42n1824_10a:0154a24": "而無作有者。色應作心心應作色。常作無常",
    "T42n1824_10a:0154a25": "無常作常。若有作有既已有。何須作。如是",
    "T42n1824_10a:0154a26": "無不作有有不作有。亦有亦無亦不作有。又",
    "T42n1824_10a:0154a27": "汝言從生死無常作佛果常。佛果常復應作",
    "T42n1824_10a:0154a28": "生死無常。若不爾豈非定性。他問我。人法",
    "T42n1824_10a:0154a29": "是世諦假有。何時是性。問汝。名字為假實",
    "T42n1824_10a:0154b01": "為有此假不。若實有此假豈非定性。若言非",
    "T42n1824_10a:0154b02": "性可得假作無假義以不耶。次偈明無相。如",
    "T42n1824_10a:0154b03": "文。若無有空者下論主答中第三總結誡勸。",
    "T42n1824_10a:0154b04": "此品具破世出世。故須明誡勸。又得失是於",
    "T42n1824_10a:0154b05": "大事。如波若云。波若為大事故起。所謂示",
    "T42n1824_10a:0154b06": "是道非道。今亦爾。示有所得定性此非是道。",
    "T42n1824_10a:0154b07": "示無所得因緣名之為道。故次明誡勸。前偈",
    "T42n1824_10a:0154b08": "明誡。次偈明勸。前偈誡令捨一切有所得定",
    "T42n1824_10a:0154b09": "性。汝若執有定性世出世一切得者不得。一",
    "T42n1824_10a:0154b10": "切失者不失。故宜應捨性。偈中以定性故。",
    "T42n1824_10a:0154b11": "所以未得不得無斷煩惱及盡苦也。次偈勸",
    "T42n1824_10a:0154b12": "學因緣。一切得者。得一切失者。皆失偈中略",
    "T42n1824_10a:0154b13": "明見因緣。有二種利益。一者見人則是見佛。",
    "T42n1824_10a:0154b14": "次明見法則見四諦。長行云。見因緣則見法",
    "T42n1824_10a:0154b15": "身者。因緣即寂滅性。寂滅性則施四句超百",
    "T42n1824_10a:0154b16": "非。故如來品以寂滅為法身。又只丈六即是",
    "T42n1824_10a:0154b17": "法身。故高丈六而不見其頂。下豈定下耶。",
    "T42n1824_10a:0154b18": "若言其高那復丈六。故知。不高不下非邊無",
    "T42n1824_10a:0154b19": "邊。故肇師云。豈捨丈六而遠求法身。涅槃",
    "T42n1824_10a:0154b20": "云。吾今此身即是法身也。問見因緣但見法",
    "T42n1824_10a:0154b21": "身。亦見應身。答見因緣寂滅即見法身。見寂",
    "T42n1824_10a:0154b22": "滅因緣即見應身也。若三身明義見七尺身",
    "T42n1824_10a:0154b23": "具見三身。七尺本寂滅即法身見於法身。與",
    "T42n1824_10a:0154b24": "法身相應即應身。而七尺宛然故是化身。見",
    "T42n1824_10a:0154b25": "四諦者見寂滅因緣即見苦集。見因緣寂滅",
    "T42n1824_10a:0154b26": "即見滅道。涅槃經見緣起為見法。見法為見",
    "T42n1824_10a:0154b27": "佛。見佛見佛性。即是今論所引。問論主何故",
    "T42n1824_10a:0154b28": "明見因緣。答須識此論大意及佛法大宗。正",
    "T42n1824_10a:0154b29": "破性申因緣。上破性有性空竟。今申因緣有。",
    "T42n1824_10a:0154c01": "因緣有即畢竟空。故是因緣空。宜須以此為",
    "T42n1824_10a:0154c02": "正意也。",
    "T42n1824_10a:0154c03": "25 涅槃品(十本-十末)涅槃品第二十五",
    "T42n1824_10a:0154c04": "問何故次四諦品破涅槃耶。答大小二乘并",
    "T42n1824_10a:0154c05": "有四諦一諦。小乘明有量之四。宗歸一滅諦",
    "T42n1824_10a:0154c06": "也。大乘說無量之四。亦宗歸一滅諦也。所",
    "T42n1824_10a:0154c07": "以大小宗歸一滅者。三諦皆是有為。唯此一",
    "T42n1824_10a:0154c08": "滅是無為常住。又此滅是究竟無餘極果故。",
    "T42n1824_10a:0154c09": "三諦歸斯一極。故前破四諦今觀涅槃。又由",
    "T42n1824_10a:0154c10": "稟四諦教生解。斷煩惱故得涅槃。故前觀四",
    "T42n1824_10a:0154c11": "諦後觀涅槃。又成論者云。四諦平等即是涅",
    "T42n1824_10a:0154c12": "槃。大品盛有此說。故上明四諦空即謂空是",
    "T42n1824_10a:0154c13": "涅槃。是故今品具明四句並非涅槃。何得以",
    "T42n1824_10a:0154c14": "空為涅槃耶。問何故二十五品最後破涅槃",
    "T42n1824_10a:0154c15": "耶。答外謂涅槃是安神之本宅凡聖所同歸。",
    "T42n1824_10a:0154c16": "故肇師云。九流於是乎交歸。群聖於是乎冥",
    "T42n1824_10a:0154c17": "會。諸方等經亦盛談此說。故法華云。究竟",
    "T42n1824_10a:0154c18": "涅槃常寂滅相終歸於空。是故最後論於涅",
    "T42n1824_10a:0154c19": "槃。二者論佛出世大意。為令眾生捨於生死",
    "T42n1824_10a:0154c20": "得大涅槃。若爾必有生死者可捨。涅槃可得。",
    "T42n1824_10a:0154c21": "斯理不差。決定有故最後論之。三者外謂。龍",
    "T42n1824_10a:0154c22": "樹出世作論。破病申經大宗。亦令眾生脫生",
    "T42n1824_10a:0154c23": "死苦得涅槃。若不為脫生死苦令得涅槃。何",
    "T42n1824_10a:0154c24": "事破病申佛教耶故知。造論終歸涅槃。故最",
    "T42n1824_10a:0154c25": "後論也。四依經說雙林最後既說涅槃。是故",
    "T42n1824_10a:0154c26": "論主最後論也。釋涅槃不同。外道七師小乘",
    "T42n1824_10a:0154c27": "二說方等四計。外道七師者一執涅槃與無",
    "T42n1824_10a:0154c28": "煩惱不異。二計涅槃是無煩惱因。三立涅槃",
    "T42n1824_10a:0154c29": "是無煩惱果。四明畢竟無處名為涅槃。此如",
    "T42n1824_10a:0155a01": "百論破常品說。次檀提婆羅門計於此身即",
    "T42n1824_10a:0155a02": "是涅槃不須更滅。此明欲界為涅槃。次阿羅",
    "T42n1824_10a:0155a03": "羅計無想為涅槃。此計色界為涅槃也。欝頭",
    "T42n1824_10a:0155a04": "藍弗計非想為涅槃。此計無色界為涅槃也。",
    "T42n1824_10a:0155a05": "此三外道以三有為涅槃。合前為七種也。小",
    "T42n1824_10a:0155a06": "乘二師者。一毘曇計無為涅槃是常是善。本",
    "T42n1824_10a:0155a07": "自有之在煩惱外。後斷煩惱起得得之屬於",
    "T42n1824_10a:0155a08": "行者。二成實明涅槃但是無法。非三性攝。從",
    "T42n1824_10a:0155a09": "善因得義說為善。大乘四種者。一者明涅槃",
    "T42n1824_10a:0155a10": "性體是世諦之法。所以然者陶練小智終成",
    "T42n1824_10a:0155a11": "大覺。累無不寂德無不圓。故涅槃名為有法。",
    "T42n1824_10a:0155a12": "第二釋云。以空為涅槃。即是實相。實相名第",
    "T42n1824_10a:0155a13": "一義諦。三釋云。涅槃非真非俗。世諦是麁有。",
    "T42n1824_10a:0155a14": "真諦為妙無。涅槃異彼麁有。亦不同妙無。故",
    "T42n1824_10a:0155a15": "出二諦外。四釋云。四句內並非至極起出",
    "T42n1824_10a:0155a16": "四句方是涅槃。唯四師不同大明二種。成實",
    "T42n1824_10a:0155a17": "者明本始有二種涅槃。十地師明性淨方便",
    "T42n1824_10a:0155a18": "淨。方便淨修因所得。性淨則古今常有。然",
    "T42n1824_10a:0155a19": "方便淨猶是始有異名。性淨則本有殊稱。攝",
    "T42n1824_10a:0155a20": "大乘論四種涅槃。一本性寂滅。二有餘。三無",
    "T42n1824_10a:0155a21": "餘。四無住處。釋無住處二。初依三身品法身",
    "T42n1824_10a:0155a22": "不住生死。應身化身不住涅槃。次用二無我",
    "T42n1824_10a:0155a23": "理三無性理。無所住處為無住處。又此四師",
    "T42n1824_10a:0155a24": "同釋。涅槃備於三德。謂法身般若解脫。所以",
    "T42n1824_10a:0155a25": "立三德為涅槃者。略有四義。生死與涅槃相",
    "T42n1824_10a:0155a26": "對生死有於三障。謂煩惱業苦。對報障故明",
    "T42n1824_10a:0155a27": "於法身。對業障故辨於解脫。對煩惱障說於",
    "T42n1824_10a:0155a28": "般若。二者欲顯如來三業自在。有法身故身",
    "T42n1824_10a:0155a29": "業自在。具般若故口業自在。有解脫故意業",
    "T42n1824_10a:0155b01": "自在。具如涅槃四相品明。三者德雖無窮三",
    "T42n1824_10a:0155b02": "義足略。無境不照名為般若。無感不應名為",
    "T42n1824_10a:0155b03": "法身。無累不盡稱為解脫。四者為對二乘三",
    "T42n1824_10a:0155b04": "德不圓。有身智時解脫未足。解脫若足即無",
    "T42n1824_10a:0155b05": "復身智。故明如來三德圓滿。問此品何故破",
    "T42n1824_10a:0155b06": "涅槃耶。答略明四義。一者惑人執非涅槃為",
    "T42n1824_10a:0155b07": "涅槃。故須破之。所以然者。涅槃不如惑者所",
    "T42n1824_10a:0155b08": "謂種種推拆橫計涅槃。故須破之。二者惑人",
    "T42n1824_10a:0155b09": "執涅槃為非涅槃。所以然者。生死本是涅槃。",
    "T42n1824_10a:0155b10": "而謂生死非是涅槃。故須破之。故下文云。",
    "T42n1824_10a:0155b11": "生死之實際及以涅槃際。如是二際者無毫",
    "T42n1824_10a:0155b12": "釐差別。華嚴云。生死非雜亂涅槃非寂靜。",
    "T42n1824_10a:0155b13": "三者雖有內外大小不同同言有涅槃。若爾",
    "T42n1824_10a:0155b14": "便成有見。既成有見乃是生死。不名涅槃。故",
    "T42n1824_10a:0155b15": "有所得人若生死若涅槃。皆是生死。今求此",
    "T42n1824_10a:0155b16": "生死涅槃不可得乃名涅槃。又言有生死則",
    "T42n1824_10a:0155b17": "為生死所繫。執有涅槃為涅槃所繫。涅槃名",
    "T42n1824_10a:0155b18": "為解脫。既是繫縛。何名涅槃。今此品求生死",
    "T42n1824_10a:0155b19": "涅槃不可得。脫於二繫名為解脫。方是涅槃。",
    "T42n1824_10a:0155b20": "四者欲釋諸大乘明涅槃義。如大品云。若得",
    "T42n1824_10a:0155b21": "有法過涅槃者亦如幻夢。所以然者。諸法未",
    "T42n1824_10a:0155b22": "曾生死。亦非涅槃。但為眾生虛妄故成生死。",
    "T42n1824_10a:0155b23": "為止生死故強說涅槃。生死若除則涅槃亦",
    "T42n1824_10a:0155b24": "息。故華嚴云。生死與涅槃二俱不可得。是法",
    "T42n1824_10a:0155b25": "不可示。言辭相寂滅也。品開三章。第一論涅",
    "T42n1824_10a:0155b26": "槃。第二論生死。第三總結。初二。第一論所",
    "T42n1824_10a:0155b27": "證涅槃邪之與正。第二論能證之人邪之與",
    "T42n1824_10a:0155b28": "正。初又二。第一略破邪涅槃申正涅槃。第二",
    "T42n1824_10a:0155b29": "廣破邪涅槃申正涅槃。所以開此二章者。諸",
    "T42n1824_10a:0155c01": "方等經大明涅槃橫絕百非。竪超四句。累無",
    "T42n1824_10a:0155c02": "不寂德無不圓。初略破邪涅槃申正涅槃。明",
    "T42n1824_10a:0155c03": "橫絕百非。次廣破邪涅槃辨正涅槃。竪超四",
    "T42n1824_10a:0155c04": "句。初門為二。一者略破邪涅槃。二者略申",
    "T42n1824_10a:0155c05": "正涅槃。初又二。初寄外破空非涅槃。次就論",
    "T42n1824_10a:0155c06": "主顯有非涅槃。所以破此二者空有是諸見",
    "T42n1824_10a:0155c07": "根。又是障道本。又是大小所執。大乘人多執",
    "T42n1824_10a:0155c08": "空。小乘人多執有盛行於世。初偈上半牒空",
    "T42n1824_10a:0155c09": "義。下半正破空。若一切法空則無煩惱生。故",
    "T42n1824_10a:0155c10": "無所斷。則無有餘。若一切空則無五陰生。何",
    "T42n1824_10a:0155c11": "所滅。故稱為無餘。此難通大小乘人。小乘斷",
    "T42n1824_10a:0155c12": "四住惑。滅分段身名二涅槃。大乘斷五住惑。",
    "T42n1824_10a:0155c13": "滅二生死名大涅槃。今既言無生無滅。則無",
    "T42n1824_10a:0155c14": "此大小二種涅槃。是為邪見。問上品已云一",
    "T42n1824_10a:0155c15": "切無生滅。今何故復問。答畢竟空義難解難",
    "T42n1824_10a:0155c16": "入。作論將竟故數數論之。如大品下帙已去",
    "T42n1824_10a:0155c17": "說般若將竟。善吉頻問。若諸法畢竟空云",
    "T42n1824_10a:0155c18": "何有六道。若諸法畢竟空云何有三乘。今亦",
    "T42n1824_10a:0155c19": "然矣。答曰下第二就論主。破有非涅槃。上",
    "T42n1824_10a:0155c20": "半牒有。下半破有。若爾大小內外裁有一毫",
    "T42n1824_10a:0155c21": "法即是定性。不可斷滅。故亦無二涅槃也。",
    "T42n1824_10a:0155c22": "長行云。所名涅槃者發下略示正涅槃。然前",
    "T42n1824_10a:0155c23": "破邪亦即是申正。以破有無二見得脫二見。",
    "T42n1824_10a:0155c24": "即是解脫。名為涅槃。今申正涅槃亦是破邪",
    "T42n1824_10a:0155c25": "涅槃。所以然者。正涅槃既成邪涅槃即破。",
    "T42n1824_10a:0155c26": "如諸方等經直明因緣無所得義。而有所得",
    "T42n1824_10a:0155c27": "即破。又上是就緣假破。就其覓有無涅槃皆",
    "T42n1824_10a:0155c28": "不成。今是對緣假破。申正涅槃對破邪說。",
    "T42n1824_10a:0155c29": "在邪既去正亦不留也。又前破其有涅槃故",
    "T42n1824_10a:0156a01": "言無。即無汝所見。今破其無。是故言有。皆",
    "T42n1824_10a:0156a02": "是對緣假破也。無得亦無至者就小乘義。",
    "T42n1824_10a:0156a03": "有為果名得。無為果名至。盡相續為斷。不",
    "T42n1824_10a:0156a04": "遷名常。諸行始起為生。諸行終為滅。今皆",
    "T42n1824_10a:0156a05": "不爾。故云無得無至乃至不生不滅也。若",
    "T42n1824_10a:0156a06": "破大乘者如來是能得之人。三德涅槃為所",
    "T42n1824_10a:0156a07": "得之法。金剛心道諦因為能至。佛果為所至。",
    "T42n1824_10a:0156a08": "五住惑斷為斷。常樂果為常。二死盡前心為",
    "T42n1824_10a:0156a09": "滅。佛果起為生。涅槃皆悉不爾。是故云無",
    "T42n1824_10a:0156a10": "得無至等也。涅槃既橫絕百非。亦應云非餘",
    "T42n1824_10a:0156a11": "非無餘。非性淨非不性淨。非本非始。今但非",
    "T42n1824_10a:0156a12": "此六破病略周。類如八不也。復次經說涅槃",
    "T42n1824_10a:0156a13": "下。第二廣破邪涅槃申正涅槃。前長行發起。",
    "T42n1824_10a:0156a14": "即引經為章門。下偈釋經即釋章門。所以引",
    "T42n1824_10a:0156a15": "經者。以一切外人不信論主之言故也。具二",
    "T42n1824_10a:0156a16": "意。一明涅槃絕四句。即是破四句邪涅槃。",
    "T42n1824_10a:0156a17": "申絕四句正涅槃也。二者內滅者依楞伽。云",
    "T42n1824_10a:0156a18": "實無外有無四境可滅。但自由內起四句心。",
    "T42n1824_10a:0156a19": "見外境有四耳。今息內心四見。即是涅槃。",
    "T42n1824_10a:0156a20": "故名內滅也。偈文二意。一對前略破邪涅槃。",
    "T42n1824_10a:0156a21": "今明廣破邪涅槃。二者對前略申正涅槃。",
    "T42n1824_10a:0156a22": "今廣申正涅槃。今此二門常具二義。破邪中",
    "T42n1824_10a:0156a23": "即申正。申正中即破邪。無別有申正文也。",
    "T42n1824_10a:0156a24": "所以然者。此論破有二門。一逈破門。二破",
    "T42n1824_10a:0156a25": "邪即申正門。申正門中亦有二門。一逈申門。",
    "T42n1824_10a:0156a26": "二申正即破邪門。上來多就逈破申門。此品",
    "T42n1824_10a:0156a27": "帶破申門。若不信此門意尋文自見也。所以",
    "T42n1824_10a:0156a28": "破四句者。上辨橫絕百非。今明竪超四句。",
    "T42n1824_10a:0156a29": "則於破申略盡。破四句應為四別。今以類例",
    "T42n1824_10a:0156b01": "分為三章。初七偈破有無是涅槃。第二四偈",
    "T42n1824_10a:0156b02": "破亦有亦無是涅槃。第三二偈破非有非無",
    "T42n1824_10a:0156b03": "是涅槃。初七偈為二。前五偈別破有無是涅",
    "T42n1824_10a:0156b04": "槃。第二兩偈合破有無是涅槃。五偈為二。初",
    "T42n1824_10a:0156b05": "三偈破有是涅槃。次兩偈破無是涅槃。三偈",
    "T42n1824_10a:0156b06": "即為三別。第一偈作老死相破。第二偈作有",
    "T42n1824_10a:0156b07": "為破。第三作有受破。老死相破者。若破外道",
    "T42n1824_10a:0156b08": "者此破三有涅槃。如上三師檀提欲有為涅",
    "T42n1824_10a:0156b09": "槃。乃至計非想以無色有為涅槃。涅槃既是",
    "T42n1824_10a:0156b10": "三有。便是老死。若破內法有所得義者。必",
    "T42n1824_10a:0156b11": "言有於涅槃則是有得義。有所得義便是二",
    "T42n1824_10a:0156b12": "十五有。故有老死也。若破地論師亦麁可是",
    "T42n1824_10a:0156b13": "有。妙可非有。又若有而非老死應老死而非",
    "T42n1824_10a:0156b14": "有。若老死必有亦有必老死。又佛果有生有",
    "T42n1824_10a:0156b15": "生必有滅。則是有老死。彼若云佛果生是常",
    "T42n1824_10a:0156b16": "生非三相中生。亦應常老非三相中老。若言",
    "T42n1824_10a:0156b17": "老是衰謝之法故無老者。亦應生是起動之",
    "T42n1824_10a:0156b18": "法便無有生。若言常生非起動。亦應常老非",
    "T42n1824_10a:0156b19": "衰謝。次地論師云。我性淨涅槃古今常定不",
    "T42n1824_10a:0156b20": "起不滅。故無上過。問既不起滅有隱顯不。答",
    "T42n1824_10a:0156b21": "有隱顯。問既其不生。亦應不顯。若取無惑妄",
    "T42n1824_10a:0156b22": "為顯。亦取無惑妄為生。若生論體生亦顯論",
    "T42n1824_10a:0156b23": "體顯。既是有所得義。設有言通而理致終屈。",
    "T42n1824_10a:0156b24": "問此中但逈破有是涅槃。何處明申正涅槃",
    "T42n1824_10a:0156b25": "非是有耶。答宜細詳偈文。偈云。涅槃不名",
    "T42n1824_10a:0156b26": "有。此則帶申正而破邪也。長行意亦然。第",
    "T42n1824_10a:0156b27": "二偈有為破者。若破外道義既是三有。便是",
    "T42n1824_10a:0156b28": "有為。破內義者。若執涅槃是有則是有所得。",
    "T42n1824_10a:0156b29": "有所得故不離有為。智度論三十一卷云。有",
    "T42n1824_10a:0156c01": "人捨有為著無為。以著無為即成有為。五十",
    "T42n1824_10a:0156c02": "五卷云。汝無為從何而得。若因有為而得無",
    "T42n1824_10a:0156c03": "為。亦因無為而得有為。若爾此兩相因。即更",
    "T42n1824_10a:0156c04": "相為故皆是有為。若破常義者既稱妙有。應",
    "T42n1824_10a:0156c05": "是妙為。若妙故非為亦妙故非有。彼云。有",
    "T42n1824_10a:0156c06": "是法體。為即是相。佛果是法體之有。已離生",
    "T42n1824_10a:0156c07": "滅之相。故非是為。並云。若涅槃離相故非為",
    "T42n1824_10a:0156c08": "者。亦應涅槃離始故非生。若始起故名生。",
    "T42n1824_10a:0156c09": "亦始起故名為。又並。若有而非為亦為而非",
    "T42n1824_10a:0156c10": "有。長行云。以理推以無常法尚不有者。現",
    "T42n1824_10a:0156c11": "無常求尚無蹤。何呪常不可見。而是有耶。當",
    "T42n1824_10a:0156c12": "知。即是破有所得常義。舊人不應怪今難也。",
    "T42n1824_10a:0156c13": "第三偈有受破者。若涅槃是有則是有受。受",
    "T42n1824_10a:0156c14": "是煩惱根。何名涅槃。問涅槃是有云何名受。",
    "T42n1824_10a:0156c15": "答汝若作有解即受著有。若不作有解不應",
    "T42n1824_10a:0156c16": "言有是涅槃。唯有此二義。下半明無第三。無",
    "T42n1824_10a:0156c17": "第三者無有不作受著而是有者。下諸受著",
    "T42n1824_10a:0156c18": "門並作此三意也。大品云。菩薩得無受三",
    "T42n1824_10a:0156c19": "昧。行亦不受乃至不受亦不受。汝今乃受於",
    "T42n1824_10a:0156c20": "有。此是受中之受。何謂無受。問我妙有涅",
    "T42n1824_10a:0156c21": "槃絕百非故是不受。答雖絕百非心有此有。",
    "T42n1824_10a:0156c22": "故終是受也。問曰下生第二無是涅槃。前問",
    "T42n1824_10a:0156c23": "次答。問中前領有非。次立無是。若作二外道",
    "T42n1824_10a:0156c24": "義者。前三外道同立有是涅槃。今一外道立",
    "T42n1824_10a:0156c25": "無是涅槃。故百論云。外曰。有涅槃是無。",
    "T42n1824_10a:0156c26": "若就內外義者。前明外道立三有為涅槃。今",
    "T42n1824_10a:0156c27": "是內法數論小乘立滅三有為涅槃。若作大",
    "T42n1824_10a:0156c28": "小乘論者。前是小乘立事斷無為。即是世諦",
    "T42n1824_10a:0156c29": "名之為有。今立真空第一義諦名為涅槃。",
    "T42n1824_10a:0157a01": "若今昔明之前執今妙有。此執昔斷無。又外",
    "T42n1824_10a:0157a02": "云。麁有妙有既非涅槃。無麁無妙應是涅槃",
    "T42n1824_10a:0157a03": "也。答中兩偈為二。初相呪破次有受破。相",
    "T42n1824_10a:0157a04": "況破者有之與無並是諸見。有見既非無見",
    "T42n1824_10a:0157a05": "寧是。又有是初無是後。則有是無本。本尚",
    "T42n1824_10a:0157a06": "非況末是耶。又有是妙有尚非。無是小乘斷",
    "T42n1824_10a:0157a07": "無寧是。又有中有涅槃法尚非。無中無有法",
    "T42n1824_10a:0157a08": "云何是涅槃。又有是無本。本尚無。而無是有",
    "T42n1824_10a:0157a09": "末。末寧有耶。又直云。有涅槃尚不可。況用無",
    "T42n1824_10a:0157a10": "為涅槃耶。上半借有況無。即是以邪破邪。",
    "T42n1824_10a:0157a11": "下半明涅槃俱離有無。則申正破邪。第二偈",
    "T42n1824_10a:0157a12": "受著破者還同前也。上受著有今受著無。問",
    "T42n1824_10a:0157a13": "曰下生第二合破有無是涅槃。問有無二句",
    "T42n1824_10a:0157a14": "何故具離合二種破耶。答有無是眾見之根。",
    "T42n1824_10a:0157a15": "障正觀之本。斯病難破。故須二門。又小乘",
    "T42n1824_10a:0157a16": "人謂無三有為涅槃。外道執三有是涅槃。此",
    "T42n1824_10a:0157a17": "內外巨患宜具離合二門。次答。問意云。外",
    "T42n1824_10a:0157a18": "道計三有非是涅槃。佛法明滅三有復非涅",
    "T42n1824_10a:0157a19": "槃者。離此二何等是涅槃耶。又今日妙有",
    "T42n1824_10a:0157a20": "昔日斷無俱非者。離此以外更何處有涅槃",
    "T42n1824_10a:0157a21": "耶。又有所得大乘人聞有無非是涅槃。便",
    "T42n1824_10a:0157a22": "謂真諦洞遣。故有無俱非。若然世諦必應",
    "T42n1824_10a:0157a23": "有也。又此是外難於內。若有無俱非便是",
    "T42n1824_10a:0157a24": "方廣。又有無俱非行道。安心置何處耶。出",
    "T42n1824_10a:0157a25": "家何所求耶。又外人云。麁有妙有二有俱",
    "T42n1824_10a:0157a26": "非。無麁無妙二無又非何等是涅槃耶。答",
    "T42n1824_10a:0157a27": "曰下兩偈為二。初偈直釋。次偈引經證釋。",
    "T42n1824_10a:0157a28": "直釋者釋有無俱非之意。受於今昔大小內",
    "T42n1824_10a:0157a29": "外等有無即名生死。不受有無等便是涅槃",
    "T42n1824_10a:0157b01": "又然受生死既是生死。受於涅槃涅槃亦成",
    "T42n1824_10a:0157b02": "生死。受亦生死亦涅槃乃至五句。皆是生死",
    "T42n1824_10a:0157b03": "不受此五。方是涅槃又受之五句。皆是生死",
    "T42n1824_10a:0157b04": "不受之五。並是涅槃。非但涅槃是涅槃。生死",
    "T42n1824_10a:0157b05": "亦是涅槃。汝上言安心置何處者。正為汝欲",
    "T42n1824_10a:0157b06": "心安置有無便非涅槃。故須洗有無耳。對汝",
    "T42n1824_10a:0157b07": "有無故言非有無耳。不言非有非無是涅槃",
    "T42n1824_10a:0157b08": "也。故今明。裁動心則生死。不動則涅槃。如華",
    "T42n1824_10a:0157b09": "嚴云。流轉則生死。不轉即涅槃。但對轉非言",
    "T42n1824_10a:0157b10": "不轉是。然了轉既非不轉亦非。故非轉非不",
    "T42n1824_10a:0157b11": "轉。可謂損之又損之。問曰何故作此百千轉",
    "T42n1824_10a:0157b12": "耶。答斗藪眾生諸見耳。非是遣蕩也。然講法",
    "T42n1824_10a:0157b13": "華云。小乘是化城。不知大亦是化城。望大故",
    "T42n1824_10a:0157b14": "言小是化。望非大非小俱是化。乃至十地及",
    "T42n1824_10a:0157b15": "以摩羅皆是化城。故空捲度一切也。第二偈",
    "T42n1824_10a:0157b16": "引經證破。問此品何故多引經耶。答今欲論",
    "T42n1824_10a:0157b17": "道此言不易。又涅槃是眾聖所歸之本。此義",
    "T42n1824_10a:0157b18": "若正則眾義自明。故須依經。又論將竟明無",
    "T42n1824_10a:0157b19": "自作之咎。始自八不終竟涅槃皆佛說也。不",
    "T42n1824_10a:0157b20": "別標般若涅槃等經。而通依經者。以一切大",
    "T42n1824_10a:0157b21": "乘經顯道無二。故不須別而引。若別引恐眾",
    "T42n1824_10a:0157b22": "經意不同。假令是小乘經意亦終同此說。如",
    "T42n1824_10a:0157b23": "種種乘宗歸一乘也。明若有若無並皆被斷。",
    "T42n1824_10a:0157b24": "則知。有所得涅槃是無所得之生死。有所得",
    "T42n1824_10a:0157b25": "佛是無所得罪過眾生。然既斷有斷非有者。",
    "T42n1824_10a:0157b26": "亦斷妄不妄斷常無常。萬義皆例。問曰下第",
    "T42n1824_10a:0157b27": "二破亦有亦無是涅槃。前問次答。問為兩。",
    "T42n1824_10a:0157b28": "一領前無。二立後有。莊嚴云。今昔涅槃異。",
    "T42n1824_10a:0157b29": "昔是斷無。今是妙有。今詳此義今昔涅槃。",
    "T42n1824_10a:0157c01": "但是有無二見。昔小涅槃為無名為無見。今",
    "T42n1824_10a:0157c02": "涅槃是有。即是有見。有見即常。無見便斷。有",
    "T42n1824_10a:0157c03": "無斷常乃是生死。豈是涅槃。又云。三德圓滿",
    "T42n1824_10a:0157c04": "名為涅槃。亦是有無共合名為涅槃。開善云。",
    "T42n1824_10a:0157c05": "今昔涅槃只是一句。就體用明異。昔日但示",
    "T42n1824_10a:0157c06": "解脫無為未得辨體。今日始明妙有常樂。此",
    "T42n1824_10a:0157c07": "還是顯昔涅槃體耳。此即是有無共合為涅",
    "T42n1824_10a:0157c08": "槃。又開善云。至亡彌存義。彌存義為有至亡",
    "T42n1824_10a:0157c09": "為無。亦是有無共合也。答曰下第二四偈即",
    "T42n1824_10a:0157c10": "四。初即解脫破。次有受破。三有為破。四相",
    "T42n1824_10a:0157c11": "違破。初上半牒下半破。破意云。縛時無解",
    "T42n1824_10a:0157c12": "脫。時無縛亦有時無無。無時無有。不應有無",
    "T42n1824_10a:0157c13": "共合而為涅槃。又經云。涅槃名為解脫。即脫",
    "T42n1824_10a:0157c14": "於有無。云何以有無名為解脫。此乃取縛為",
    "T42n1824_10a:0157c15": "解脫耳。又若以有無為脫。亦應脫有無為縛",
    "T42n1824_10a:0157c16": "也。又涅槃是解脫異名。而解脫正是無累。非",
    "T42n1824_10a:0157c17": "是有無義。不應以解脫為無也。第二偈上半",
    "T42n1824_10a:0157c18": "牒下半破。破意同前也。第三偈上半牒而總",
    "T42n1824_10a:0157c19": "非。下半正作有為破。汝受此有所得有無。則",
    "T42n1824_10a:0157c20": "皆是有為法不勉生老死也。又此有無皆是",
    "T42n1824_10a:0157c21": "眾累。豈非有為。又因有為有無為。既其有因",
    "T42n1824_10a:0157c22": "則是有為。如百論云。汝有因故說常耶。無因",
    "T42n1824_10a:0157c23": "故說常耶。若有因則無常。若無因說常亦可",
    "T42n1824_10a:0157c24": "言無常也。第四偈上半牒非下半破。有無相",
    "T42n1824_10a:0157c25": "害。都無二法。自破涅槃。以何共合為涅槃耶。",
    "T42n1824_10a:0157c26": "下句明闇相違者成實云。明闇共處是安陀會",
    "T42n1824_10a:0157c27": "人義耳。問曰下第三破非有非無是涅槃。前",
    "T42n1824_10a:0157c28": "問次答。問有二。一領前二立後。是此中假師",
    "T42n1824_10a:0157c29": "等用非有非無為涅槃。亦是立涅槃出二諦",
    "T42n1824_10a:0158a01": "外名非有非無。又是地論師法界體非有無。",
    "T42n1824_10a:0158a02": "又攝論師明無住涅槃有兩解。皆是非有無。",
    "T42n1824_10a:0158a03": "答曰下兩偈為二。初偈責分別破。第二偈取",
    "T42n1824_10a:0158a04": "意破。初偈上半牒下半責之。明第四非有非",
    "T42n1824_10a:0158a05": "無是愚癡論。如世愚人不知分別好醜善惡。",
    "T42n1824_10a:0158a06": "故云以何而分別。影師云。此雙非之言於亡",
    "T42n1824_10a:0158a07": "有餘。存之不足。何者凡可造心不出斯二。斯",
    "T42n1824_10a:0158a08": "二之表無可宅心。無可宅心則應遣之。而復",
    "T42n1824_10a:0158a09": "言有。竟是何物。故云以何而分別。今依長行",
    "T42n1824_10a:0158a10": "釋意者。此責非有無所因破非有無。二偈為",
    "T42n1824_10a:0158a11": "四。初半偈牒次半偈責。第三半偈通。第四半",
    "T42n1824_10a:0158a12": "偈破。初牒易知也。次責者懸標二關也。若因",
    "T42n1824_10a:0158a13": "有無而分別者已破有無竟。不得因之。若因",
    "T42n1824_10a:0158a14": "絕四句者。絕四句不可因也。既不得因此二。",
    "T42n1824_10a:0158a15": "云何得分別非有無耶。第二偈上半牒外人",
    "T42n1824_10a:0158a16": "之通。下半正破通。意云因前有無故有非有",
    "T42n1824_10a:0158a17": "非無。此即是分別非有無。何故言不可分別",
    "T42n1824_10a:0158a18": "是愚癡論耶。下半用前三句破者。若有有無",
    "T42n1824_10a:0158a19": "可因可得分別非有無。竟無有無可因。云何",
    "T42n1824_10a:0158a20": "得分別非有非無耶。智度論六十五卷釋無",
    "T42n1824_10a:0158a21": "作品。以二義破非有非無。一用前三句破。",
    "T42n1824_10a:0158a22": "同第二偈。二者用實相門破。實相絕四句故",
    "T42n1824_10a:0158a23": "無非有非無。今論云。涅槃絕四句。即是實相",
    "T42n1824_10a:0158a24": "也。今總問汝。為以非有無作藥用。為道理",
    "T42n1824_10a:0158a25": "有此非有無耶。若作藥用病盡則藥消。若道",
    "T42n1824_10a:0158a26": "理有非有無。我亦道理有有無。若言求有無",
    "T42n1824_10a:0158a27": "不可得者。我亦求非有無不可得也。又所以",
    "T42n1824_10a:0158a28": "有四句者涅槃絕四句。四句是表涅槃之門",
    "T42n1824_10a:0158a29": "耳。云何用門為涅槃耶。肇公涅槃論破非有",
    "T42n1824_10a:0158b01": "非無云。若有此非有無則入有攝。若無此非",
    "T42n1824_10a:0158b02": "有無則入無攝。故唯見有無無兩非也。如來",
    "T42n1824_10a:0158b03": "滅度下第二就人門破涅槃。以能證之人顯",
    "T42n1824_10a:0158b04": "所證之法。能證之人既非四句。所證之法義",
    "T42n1824_10a:0158b05": "亦同然。又成論云。如來在世尚非有無。況滅",
    "T42n1824_10a:0158b06": "度。小乘尚知如來非是有無。況學大乘。言",
    "T42n1824_10a:0158b07": "佛在四句。問何故將如來以證涅槃。答如來",
    "T42n1824_10a:0158b08": "品已顯如來非四句竟。故將已顯之人證未",
    "T42n1824_10a:0158b09": "顯之法也。問何故但明二世如來不在四句。",
    "T42n1824_10a:0158b10": "答過現已起。是故說之。未來末起。是故不",
    "T42n1824_10a:0158b11": "說。問若爾未來末起者無諸見。答現在說未",
    "T42n1824_10a:0158b12": "來故於未來見。問若爾現在說未來應言未",
    "T42n1824_10a:0158b13": "來如來。答今論釋迦正辨二世。未來是彌勒。",
    "T42n1824_10a:0158b14": "是故不說未來佛也。佛現在說離四句。佛滅",
    "T42n1824_10a:0158b15": "後稟教之流執於四句。未來未有人法故不",
    "T42n1824_10a:0158b16": "說。亦可存略故耳。涅槃與世問下自上已",
    "T42n1824_10a:0158b17": "來第一正破邪涅槃。今第二次論生死。大",
    "T42n1824_10a:0158b18": "少內外有所得人。聞涅槃高出百非之表。",
    "T42n1824_10a:0158b19": "謂生死在四句之中。是故今明。只生死即是",
    "T42n1824_10a:0158b20": "涅槃。如此方識生死耳。又有此章來者。上",
    "T42n1824_10a:0158b21": "來破邪涅槃。今示正涅槃。外云。所證之法",
    "T42n1824_10a:0158b22": "能證之人並非四句。今用何等為涅槃耶。是",
    "T42n1824_10a:0158b23": "故今略示涅槃相。欲識涅槃者即生死是也。",
    "T42n1824_10a:0158b24": "是故此章示正涅槃也。問此文乃明生死涅",
    "T42n1824_10a:0158b25": "槃不二。云何名示正涅槃耶。答例如來品則",
    "T42n1824_10a:0158b26": "知。如來品前破邪如來。後示正如來。故云",
    "T42n1824_10a:0158b27": "如來所有性即是世間性。今亦爾。前破邪涅",
    "T42n1824_10a:0158b28": "槃今示正涅槃。正涅槃所有性。即是世間性",
    "T42n1824_10a:0158b29": "名為正涅槃。肇師妙存章亦同此意。又見生",
    "T42n1824_10a:0158c01": "死涅槃為二。則是生死耳。達無二名為涅槃。",
    "T42n1824_10a:0158c02": "故涅槃經云。智者了達即是無二。無二之性",
    "T42n1824_10a:0158c03": "即是實性。又有此文來者。或聞上出世間",
    "T42n1824_10a:0158c04": "人法絕於四句。言世間人法在於四句。若爾",
    "T42n1824_10a:0158c05": "還是世出世二見。若是二見即成生死。是故",
    "T42n1824_10a:0158c06": "今明。非但出世人法絕於四句。世間人法亦",
    "T42n1824_10a:0158c07": "絕四句。能如此悟即是涅槃耶。就文為二。",
    "T42n1824_10a:0158c08": "第一明世間涅槃平等。二明涅槃與諸見平",
    "T42n1824_10a:0158c09": "等。初又二。前偈世間涅槃平等。第二明二",
    "T42n1824_10a:0158c10": "際平等。所以世間與涅槃不二者。從因緣品",
    "T42n1824_10a:0158c11": "至成壞品。求世間四句不可得。從如來品至",
    "T42n1824_10a:0158c12": "涅槃品。求出世間法四句不得。世與出世既",
    "T42n1824_10a:0158c13": "同絕四句。所以世與出世無有二也。既識無",
    "T42n1824_10a:0158c14": "二即須知二。悟二無二名為方便般若。了無",
    "T42n1824_10a:0158c15": "二二稱般若方便。法華明諸佛知見有四智。",
    "T42n1824_10a:0158c16": "了生死涅槃二而無二謂如來智。悟不二而",
    "T42n1824_10a:0158c17": "二名佛智。此二智任運現前謂自然無功用",
    "T42n1824_10a:0158c18": "智。此三不從師得名無師智。此之四智則是",
    "T42n1824_10a:0158c19": "諸佛知見。為欲開示悟入此四知見故出現",
    "T42n1824_10a:0158c20": "於世也。問就誰論二不二。答於道未曾二。",
    "T42n1824_10a:0158c21": "於緣未曾一。於道未曾二生死常涅槃。於緣",
    "T42n1824_10a:0158c22": "未曾一涅槃常生死也。次偈明兩際無二者",
    "T42n1824_10a:0158c23": "前偈在言猶賒。此章切論不二。故辨二際無",
    "T42n1824_10a:0158c24": "別。他云。從無間地獄上至大乘金剛心。是",
    "T42n1824_10a:0158c25": "無常行苦位。金剛後心是常樂位。故二際常",
    "T42n1824_10a:0158c26": "別。今泯此二見。故云不二。復為對真俗異體",
    "T42n1824_10a:0158c27": "家。經云色即是空空即是色。而二體恒異。",
    "T42n1824_10a:0158c28": "即是兩際常別。但不相離故稱為即。是故今",
    "T42n1824_10a:0158c29": "明。兩無二則二體無別也。",
    "T42n1824_10a:0159a01": "中觀論疏卷第十本畢"
}