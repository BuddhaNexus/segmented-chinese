{
    "T04n0202_002:0357b07": "賢愚經卷第二",
    "T04n0202_002:0357b09": "元魏涼州沙門慧覺等在高昌郡譯",
    "T04n0202_002:0357b10": "（八）波斯匿王女金剛品第八",
    "T04n0202_002:0357b11": "如是我聞：一時佛在舍衛國祇樹給孤獨園。",
    "T04n0202_002:0357b12": "爾時波斯匿王最大夫人，名曰摩利，時生",
    "T04n0202_002:0357b13": "一女，字波闍羅，晉言金剛，其女面類極",
    "T04n0202_002:0357b14": "為醜惡，肌體麤澁猶如駝皮，頭髮麤強",
    "T04n0202_002:0357b15": "猶如馬尾。王觀此女，無一喜心，便勅宮",
    "T04n0202_002:0357b16": "內：「懃意守護，勿令外人得見之也。所以者",
    "T04n0202_002:0357b17": "何？此女雖醜形不似人，然是末利夫人",
    "T04n0202_002:0357b18": "所生，此雖醜惡，當密遣人而護養之。」女",
    "T04n0202_002:0357b19": "年轉大，任當嫁處。時王愁憂，無餘方計，便",
    "T04n0202_002:0357b20": "告吏臣：「卿往推覓本是豪姓居士種者，今",
    "T04n0202_002:0357b21": "若貧乏無錢財者，便可將來。」吏即如教，",
    "T04n0202_002:0357b22": "即往推覔，得一貧窮豪姓之子。吏便喚之，將",
    "T04n0202_002:0357b23": "至王所。王得此人，共至屏處，具以情狀，",
    "T04n0202_002:0357b24": "向彼人說：「我有一女，面狀醜惡，欲覓嫁",
    "T04n0202_002:0357b25": "處，未有酬類。聞卿豪族，今者雖貧，當相",
    "T04n0202_002:0357b26": "供給，幸卿不逆，當納受之。」時長者子，長跪",
    "T04n0202_002:0357b27": "白言：「當奉王勅，正使大王以狗見賜，我亦",
    "T04n0202_002:0357b28": "當受，何況大王遺體之女？今設見賜，奉命",
    "T04n0202_002:0357b29": "納之。」王即以女，妻彼貧人，為起宮殿，",
    "T04n0202_002:0357c01": "舍宅門閤，令有七重。王勅女夫：「自捉戶鑰，",
    "T04n0202_002:0357c02": "若欲出行，而自閉之。我女醜惡，世所未有，",
    "T04n0202_002:0357c03": "勿令外人覩見面狀；常牢門戶，幽閉在內。」",
    "T04n0202_002:0357c04": "王出財貨，一切所須，供給女壻，使無乏短。",
    "T04n0202_002:0357c05": "王即拜授，以為大臣。其人所有財寶饒益，",
    "T04n0202_002:0357c06": "與諸豪族共為讌會，月月為更。會同之時，",
    "T04n0202_002:0357c07": "夫婦俱詣，男女雜會，共相娛樂。諸人來會，",
    "T04n0202_002:0357c08": "悉皆將婦，唯彼大臣，恒常獨詣。眾人疑怪：",
    "T04n0202_002:0357c09": "「彼人婦者，儻能端政，暉赫曜絕？或能極",
    "T04n0202_002:0357c10": "醜，不可顯現？是以彼人，故不將來。今當設",
    "T04n0202_002:0357c11": "計往觀彼婦。」即各同心，密共相語，以酒勸",
    "T04n0202_002:0357c12": "之，令其醉臥，解取門鑰，便令五人往",
    "T04n0202_002:0357c13": "至其家開其門戶。當於爾時，彼女心惱，自",
    "T04n0202_002:0357c14": "責罪咎，而作是言：「我種何罪？為夫所憎，",
    "T04n0202_002:0357c15": "恒見幽閉，處在闇室，不覩日月及與眾人。」",
    "T04n0202_002:0357c16": "復自念言：「今佛在世，潤益眾生，遭苦厄者，",
    "T04n0202_002:0357c17": "皆蒙過度。」即便至心遙禮世尊，「唯願垂愍，",
    "T04n0202_002:0357c18": "到於我前，暫見教訓。」其女精誠，敬心純篤。",
    "T04n0202_002:0357c19": "佛知其志，即到其家，於其女前，地中踊出，",
    "T04n0202_002:0357c20": "現紺髮相，令女見之；其女舉頭，見佛髮",
    "T04n0202_002:0357c21": "相，倍加歡喜，歡喜情敬，敬心極深，其女頭",
    "T04n0202_002:0357c22": "髮，自然細軟，如紺青色。佛復現面；女得",
    "T04n0202_002:0357c23": "見之，見已歡喜，面復端政，惡相麤皮，自然",
    "T04n0202_002:0357c24": "化滅。佛復現身，齊腰以上，金色晃昱，令",
    "T04n0202_002:0357c25": "女見之；女見佛身，益增歡喜因歡喜故，",
    "T04n0202_002:0357c26": "惡相即滅，身體端嚴，猶如天女，奇妙蓋世，",
    "T04n0202_002:0357c27": "無能及者。佛愍女故，盡現其身；其女諦察，",
    "T04n0202_002:0357c28": "目不曾眴，歡喜踊躍，不能自勝，其女盡身，",
    "T04n0202_002:0357c29": "亦皆端政，相好非凡，世之希有，惡相悉滅，",
    "T04n0202_002:0358a01": "無有遺餘。佛為說法，即盡諸惡，應時逮",
    "T04n0202_002:0358a02": "得須陀洹道。女已得道，佛便滅去。時彼五",
    "T04n0202_002:0358a03": "人，開戶入內，見婦端政殊特少雙，自相謂",
    "T04n0202_002:0358a04": "言：「我怪此人不將來往，其婦端政，乃至",
    "T04n0202_002:0358a05": "如是。」觀覩已竟，還閉門戶，持其戶鑰，還",
    "T04n0202_002:0358a06": "彼人所繫著本帶。其人醒悟，會罷至家，入",
    "T04n0202_002:0358a07": "門見婦，端政奇妙，容貌挺特，人中難有，見",
    "T04n0202_002:0358a08": "已欣然，問是何人？女答夫言：「我是汝婦。」夫",
    "T04n0202_002:0358a09": "問婦言：「汝前極醜，今者何緣端政乃爾？」其婦",
    "T04n0202_002:0358a10": "具以上事答夫：「我緣佛故，受如是身。」婦",
    "T04n0202_002:0358a11": "復白夫：「我今意欲與王相見，汝當為我",
    "T04n0202_002:0358a12": "通其意故。」夫受其言，即往白王：「女郎今",
    "T04n0202_002:0358a13": "者，欲來相見。」王答女壻：「勿道此事，急當",
    "T04n0202_002:0358a14": "牢閉慎勿令出。」女夫答王：「何以乃爾？女郎",
    "T04n0202_002:0358a15": "今者，蒙佛神恩，已得端政，天女無異。」王",
    "T04n0202_002:0358a16": "聞是已，答女婿言：「審如是者，速往將來。」即",
    "T04n0202_002:0358a17": "時嚴車，迎女入宮，王見女身端政殊特，歡",
    "T04n0202_002:0358a18": "喜踊躍，不能自勝，即勅嚴駕，王及夫人、女",
    "T04n0202_002:0358a19": "并女夫，共至佛所。禮佛畢訖，却住一面，時",
    "T04n0202_002:0358a20": "波斯匿王，跪白佛言：「不審此女，宿殖何福，",
    "T04n0202_002:0358a21": "乃生豪貴富樂之家？復造何咎，受醜陋形，",
    "T04n0202_002:0358a22": "皮毛麤強，劇如畜生？唯願世尊！當見開示。」",
    "T04n0202_002:0358a23": "佛告大王：「夫人處世，端政醜陋，皆由宿",
    "T04n0202_002:0358a24": "行罪福之報。乃往過去久遠世時，時有大國，",
    "T04n0202_002:0358a25": "名波羅[木*奈]，時彼國中，有大長者，財富無量，",
    "T04n0202_002:0358a26": "舉家恒共供養一辟支佛，身體麤惡形狀",
    "T04n0202_002:0358a27": "醜陋，憔悴叵看。時彼長者，有一小女，日日",
    "T04n0202_002:0358a28": "見彼辟支佛來，惡心輕慢，呵罵毀言：『面貌醜",
    "T04n0202_002:0358a29": "陋，身皮麤惡，何其可憎？乃至如是。』時辟支",
    "T04n0202_002:0358b01": "佛，數至其家，受其供養，在世經久，欲入",
    "T04n0202_002:0358b02": "涅槃，為其檀越，作種種變，飛騰虛空，身出",
    "T04n0202_002:0358b03": "水火，東踊西沒，西踊東沒，南踊北沒，北踊南",
    "T04n0202_002:0358b04": "沒，坐臥虛空，種種變現，咸使彼家覩見神",
    "T04n0202_002:0358b05": "足，即從空下，還至其家。長者見已，倍懷歡",
    "T04n0202_002:0358b06": "喜，其女即時悔過自責：『唯願尊者！當見原",
    "T04n0202_002:0358b07": "恕，我前惡心，罪釁過厚，幸不在懷，勿令",
    "T04n0202_002:0358b08": "有罪也。』時辟支佛聽其懺悔。」佛告大王：",
    "T04n0202_002:0358b09": "「爾時女者今王女是。由其爾時惡不善心，毀",
    "T04n0202_002:0358b10": "呰賢聖辟支佛故，自造口過，於是以來，常",
    "T04n0202_002:0358b11": "受醜形。後見神變，自改悔故，還得端正，英",
    "T04n0202_002:0358b12": "才越群，無能及者。由供養辟支佛故，世世",
    "T04n0202_002:0358b13": "富貴，緣得解脫。如是大王！一切眾生有形",
    "T04n0202_002:0358b14": "之類，應護身口，勿妄為非、輕呵於人。」爾時",
    "T04n0202_002:0358b15": "王波斯匿，及諸群臣，一切大眾，聞佛所說因",
    "T04n0202_002:0358b16": "緣果報，皆生信敬，自感佛前，以是信心，有",
    "T04n0202_002:0358b17": "得初果，至四果者，有發無上平等意者，",
    "T04n0202_002:0358b18": "復有得住不退轉者，咸懷渴仰，敬奉佛",
    "T04n0202_002:0358b19": "教，歡喜遵承，皆共奉行。",
    "T04n0202_002:0358b20": "（九）金財因緣品第九",
    "T04n0202_002:0358b21": "如是我聞：一時佛在舍衛國祇樹給孤獨園，",
    "T04n0202_002:0358b22": "與尊弟子千二百五十人俱。爾時城中，有",
    "T04n0202_002:0358b23": "大長者，長者夫人生一男兒，名曰金財，其",
    "T04n0202_002:0358b24": "兒端政殊特，世之少雙。是兒宿世，捲手",
    "T04n0202_002:0358b25": "而生，父母驚怪謂之不祥，即披兒兩手，觀",
    "T04n0202_002:0358b26": "其相好，見二金錢在兒兩手，父母歡喜，即",
    "T04n0202_002:0358b27": "便收取；取已故處續復更生，尋更取之，復生",
    "T04n0202_002:0358b28": "如故，如是懃取金錢滿藏，其兒手中，未曾",
    "T04n0202_002:0358b29": "有盡。兒年轉大，即白父母，求索出家。父",
    "T04n0202_002:0358c01": "母不逆，即便聽之。爾時金財，往至佛所，頭",
    "T04n0202_002:0358c02": "面作禮，而白佛言：「唯願世尊！當見憐愍，",
    "T04n0202_002:0358c03": "聽我出家，得在道次。」佛告金財：「聽汝出",
    "T04n0202_002:0358c04": "家。」蒙佛可已，於時金財，即剃鬚髮，身著",
    "T04n0202_002:0358c05": "袈裟，便成沙彌。年已滿足，任受大戒，即",
    "T04n0202_002:0358c06": "令眾僧當受具足。臨壇眾僧，次第為禮，",
    "T04n0202_002:0358c07": "其作禮時，兩手拍地，當手拍處，有二金錢，",
    "T04n0202_002:0358c08": "如是次第，一切為禮，隨所禮處，皆有金錢。",
    "T04n0202_002:0358c09": "受戒已竟，精勤修習，得羅漢道。阿難白佛：",
    "T04n0202_002:0358c10": "「不審，世尊！此金財比丘，本造何福，自生已",
    "T04n0202_002:0358c11": "來，手把金錢？唯願世尊！當見開示。」？佛告阿",
    "T04n0202_002:0358c12": "難：「汝當善思！我今說之。」阿難對曰：「如是，諾",
    "T04n0202_002:0358c13": "當善聽！」佛言：「乃往過去九十一劫時，世有",
    "T04n0202_002:0358c14": "佛名毘婆尸，出現於世，政法教化，度脫眾",
    "T04n0202_002:0358c15": "生，不可稱數。佛與眾僧，遊行國界，時諸豪",
    "T04n0202_002:0358c16": "富長者子等，施設飯食，供養彼佛及弟子",
    "T04n0202_002:0358c17": "眾。爾時有一貧人，乏於財貨，常於野澤，",
    "T04n0202_002:0358c18": "取薪賣之，值時取薪賣得兩錢，見佛及",
    "T04n0202_002:0358c19": "僧受王家請，歡喜敬心，即以兩錢，施佛及",
    "T04n0202_002:0358c20": "僧；佛愍此人，即為受之。」佛告阿難：「爾時貧",
    "T04n0202_002:0358c21": "人，以此二錢，施佛及僧故，九十一劫，恒把",
    "T04n0202_002:0358c22": "金錢，財寶自恣，無有窮盡。爾時貧人者，金",
    "T04n0202_002:0358c23": "財比丘是也。正使其人未得道者，未來果",
    "T04n0202_002:0358c24": "報亦復無量。是故阿難！一切眾生，皆應精",
    "T04n0202_002:0358c25": "懃布施為業。」爾時阿難及眾會者，聞佛所",
    "T04n0202_002:0358c26": "說，皆悉信解，有得須陀洹果者，斯陀含、阿",
    "T04n0202_002:0358c27": "那含、阿羅漢者，有發無上正真道意者，復",
    "T04n0202_002:0358c28": "有得住不退地者。一切眾會，聞佛所說，歡",
    "T04n0202_002:0358c29": "喜奉行。",
    "T04n0202_002:0359a01": "（一〇）華天因緣品第十",
    "T04n0202_002:0359a02": "如是我聞：一時佛在舍衛國祇樹給孤獨園，",
    "T04n0202_002:0359a03": "與大比丘眾千二百五十人俱。爾時國內，",
    "T04n0202_002:0359a04": "有豪富長者，生一男兒，面首端政。其兒生",
    "T04n0202_002:0359a05": "已，家內自然，天雨眾華，積滿舍內，即字此",
    "T04n0202_002:0359a06": "兒，名弗波提婆，晉言花天。兒年轉大，往",
    "T04n0202_002:0359a07": "至佛所，見佛顏容相好無比，見已歡喜，心",
    "T04n0202_002:0359a08": "自思惟：「我生處世，得值聖尊，今當請佛及",
    "T04n0202_002:0359a09": "諸眾僧。」即前白佛言：「唯願世尊！及與眾僧，",
    "T04n0202_002:0359a10": "明日屈意，臨適鄙家，受少蔬食。」因見福",
    "T04n0202_002:0359a11": "慶佛知其根，即時受請。于時華天，還至",
    "T04n0202_002:0359a12": "其家。明日食時，佛與眾僧往至其家，華天",
    "T04n0202_002:0359a13": "即化作寶床座，遍其舍內，整設嚴飾，佛及",
    "T04n0202_002:0359a14": "眾僧即坐其座。華天欲須種種飲食，其人",
    "T04n0202_002:0359a15": "福德自然而辦。佛與眾僧食已攝鉢，廣為",
    "T04n0202_002:0359a16": "華天具說諸法，華天合家，得須陀洹。於時",
    "T04n0202_002:0359a17": "華天，即辭父母，求索出家，為佛弟子。父母",
    "T04n0202_002:0359a18": "聽之。即至佛所，稽首佛足，求作比丘稟",
    "T04n0202_002:0359a19": "受佛教。佛聽入道，讚言：「善來比丘！」鬚髮自",
    "T04n0202_002:0359a20": "墮，袈裟著身，即成沙門，遵修佛教，逮得羅",
    "T04n0202_002:0359a21": "漢。爾時阿難，見斯事已，往至佛所，長跪白",
    "T04n0202_002:0359a22": "言：「世尊！是華天比丘，本殖何福，而得如",
    "T04n0202_002:0359a23": "是自然天華，又能化作床座飲食？世尊！當",
    "T04n0202_002:0359a24": "為決散此疑。」佛告阿難：「欲知善聽！過去有",
    "T04n0202_002:0359a25": "佛，名毘婆尸，出現於世，度脫眾生。時諸眾",
    "T04n0202_002:0359a26": "僧，遊行聚落，到諸豪族，皆悉供養。時有一",
    "T04n0202_002:0359a27": "人，貧無錢財，見僧歡喜，恨無供養，即於",
    "T04n0202_002:0359a28": "野澤，採眾草華，用散眾僧，至心敬禮，於",
    "T04n0202_002:0359a29": "是而去。」佛告阿難：「爾時貧人，散僧華者，",
    "T04n0202_002:0359b01": "今此華天比丘是也。由其過去用信敬心",
    "T04n0202_002:0359b02": "故，採華散僧至心求願，九十一劫，所生之",
    "T04n0202_002:0359b03": "處，身體端政，意有所須，欲得飲食床",
    "T04n0202_002:0359b04": "臥之具，尋時如念，自然而至；緣斯之福，自",
    "T04n0202_002:0359b05": "致得道。是故阿難！一切眾生，莫輕小施以",
    "T04n0202_002:0359b06": "為無福，猶如華天，今悉自得。」爾時阿難，及",
    "T04n0202_002:0359b07": "諸眾會，聞佛所說，歡喜奉行。",
    "T04n0202_002:0359b08": "（一一）寶天因緣品第十一",
    "T04n0202_002:0359b09": "如是我聞：一時佛在舍衛國祇樹給孤獨園。",
    "T04n0202_002:0359b10": "爾時有長者，生一男兒，當爾之時，天雨七",
    "T04n0202_002:0359b11": "寶，遍其家內，皆令積滿。即召相師，占相此",
    "T04n0202_002:0359b12": "兒。相師覩已，見其奇相，答長者言：「兒相殊",
    "T04n0202_002:0359b13": "特。」長者聞已，心懷歡喜，即語相師：「當為",
    "T04n0202_002:0359b14": "立字。」相師問曰：「此兒生時，有何瑞應？」長者",
    "T04n0202_002:0359b15": "答曰：「此兒生時，天雨七寶，滿我家內。」相師",
    "T04n0202_002:0359b16": "答曰：「是兒福德，當為立號為勒那提婆，",
    "T04n0202_002:0359b17": "晉言寶天。」兒年轉大，才藝博通，聞佛神聖",
    "T04n0202_002:0359b18": "奇德少雙，心懷渴仰，貪欲出家，即辭父",
    "T04n0202_002:0359b19": "母，往詣佛所，頭面作禮，而白佛言：「唯願世",
    "T04n0202_002:0359b20": "尊！聽我出家。」佛即聽許：「善來比丘！」鬚髮自",
    "T04n0202_002:0359b21": "墮，法衣在身，佛為說法，即得羅漢。阿難白",
    "T04n0202_002:0359b22": "佛：「不審，世尊！此寶天比丘，本作何福，而",
    "T04n0202_002:0359b23": "當生時，天雨眾寶，衣食自然，無有乏短？」佛",
    "T04n0202_002:0359b24": "告阿難：「過去世時，有毘婆尸佛，出現於世，",
    "T04n0202_002:0359b25": "度脫眾生，不可計數。爾時眾僧，遊行村落，",
    "T04n0202_002:0359b26": "時彼村中，有諸居士，共請眾僧，種種供養。",
    "T04n0202_002:0359b27": "時有貧人，雖懷喜心，家無財寶供養之具，",
    "T04n0202_002:0359b28": "便以一把白石似珠，用散眾僧，發大誓願。」",
    "T04n0202_002:0359b29": "佛告阿難：「爾時貧人珠供養者，今此寶天比",
    "T04n0202_002:0359c01": "丘是也。由其過去用信敬心，持白石似珠",
    "T04n0202_002:0359c02": "散眾僧故，乃至九十一劫，受無量福，多饒",
    "T04n0202_002:0359c03": "財寶，衣食自然，無有乏短。緣於爾時有",
    "T04n0202_002:0359c04": "信敬心，今遭我世，得道果證。」爾時眾會，聞",
    "T04n0202_002:0359c05": "佛所說，自生信心，有得初果，乃至第四",
    "T04n0202_002:0359c06": "果者，復有發心住不退轉。爾時眾會，聞佛",
    "T04n0202_002:0359c07": "所說，歡喜奉行。",
    "T04n0202_002:0359c08": "（一二）羼提波梨品第十二",
    "T04n0202_002:0359c09": "如是我聞：一時佛在羅閱祇竹園林中止。",
    "T04n0202_002:0359c10": "爾時世尊，初始得道，度阿若憍陳如等，次",
    "T04n0202_002:0359c11": "度欝卑羅迦葉兄弟千人，度人漸廣，蒙脫",
    "T04n0202_002:0359c12": "者眾。於時羅閱祇人，欣戴無量，莫不讚歎：",
    "T04n0202_002:0359c13": "「如來出世，甚為奇特！眾生之類，咸蒙度苦。」",
    "T04n0202_002:0359c14": "又復歎美憍陳如等，及欝毘羅眾：「諸大德比",
    "T04n0202_002:0359c15": "丘，宿與如來有何因緣，法鼓初震，特先得",
    "T04n0202_002:0359c16": "聞，甘露法味，獨先服甞？」時諸比丘，聞諸人",
    "T04n0202_002:0359c17": "民之所稱宣，即具以事，往白世尊。佛告之",
    "T04n0202_002:0359c18": "曰：「乃往過去，與此眾輩，有大誓願：『若我道",
    "T04n0202_002:0359c19": "成，當先度之。』」諸比丘聞已，復白佛言：「久共",
    "T04n0202_002:0359c20": "誓願，其事云何？唯垂哀愍，願為解說。」佛告",
    "T04n0202_002:0359c21": "諸比丘：「諦聽諦聽！善思念之。乃往久遠無",
    "T04n0202_002:0359c22": "量無邊不可思議阿僧祇劫，此閻浮提，有一",
    "T04n0202_002:0359c23": "大國，名波羅[木*奈]，當時國王，名為迦梨。爾時",
    "T04n0202_002:0359c24": "國中，有一大仙士，名羼提波梨，與五百弟",
    "T04n0202_002:0359c25": "子，處於山林，修行忍辱。于時國王與諸群",
    "T04n0202_002:0359c26": "臣夫人婇女，入山遊觀。王時疲懈，因臥休",
    "T04n0202_002:0359c27": "息。諸婇女輩，捨王遊行，觀諸花林，見羼提",
    "T04n0202_002:0359c28": "波梨端坐思惟，敬心內生，即以眾花而散",
    "T04n0202_002:0359c29": "其上，因坐其前，聽所說法。王覺顧望，不",
    "T04n0202_002:0360a01": "見諸女，與四大臣，行共求之。見諸女輩",
    "T04n0202_002:0360a02": "坐仙人前，尋即問曰：『汝於四空定，為悉得",
    "T04n0202_002:0360a03": "未？』答言：『未得。』又復問曰：『四無量心，汝復得",
    "T04n0202_002:0360a04": "未？』答言：『未得。』王又問曰：『於四禪事，汝為得",
    "T04n0202_002:0360a05": "未？』猶答：『未得。』王即怒曰：『於爾所功德，皆言",
    "T04n0202_002:0360a06": "未有，汝是凡夫，獨與諸女，在此屏處，云何",
    "T04n0202_002:0360a07": "可信？』又復問曰：『汝常在此，為是何人？修設",
    "T04n0202_002:0360a08": "何事？』仙人答曰：『修行忍辱。』王即拔劍，而語",
    "T04n0202_002:0360a09": "之言：『若當忍辱，我欲試汝，知能忍不？』即",
    "T04n0202_002:0360a10": "割其兩手而問仙人，猶言忍辱。復斷其兩",
    "T04n0202_002:0360a11": "脚，復問之言，故言忍辱。次截其耳鼻，顏",
    "T04n0202_002:0360a12": "色不變，猶稱忍辱。爾時天地，六種震動。時",
    "T04n0202_002:0360a13": "仙人五百弟子，飛於虛空，而問師言：『被",
    "T04n0202_002:0360a14": "如是苦，忍辱之心，不忘失耶？』其師答言：『心",
    "T04n0202_002:0360a15": "未變易。』王乃驚愕，復更問言：『汝云忍辱，以",
    "T04n0202_002:0360a16": "何為證？』仙人答曰：『我若實忍，至誠不虛，血",
    "T04n0202_002:0360a17": "當為乳，身當還復。』其言已訖，血尋成乳，",
    "T04n0202_002:0360a18": "平完如故。王見忍證，倍懷恐怖，『咄我無狀！",
    "T04n0202_002:0360a19": "毀辱大仙，唯見垂哀受我懺悔。』仙人告曰：",
    "T04n0202_002:0360a20": "『汝以女色，刀截我形，吾忍如地；我後成佛，",
    "T04n0202_002:0360a21": "先以慧刀，斷汝三毒。』爾時山中，諸龍鬼神，",
    "T04n0202_002:0360a22": "見迦梨王抂忍辱仙人，各懷懊惱，興大雲",
    "T04n0202_002:0360a23": "霧，雷電霹靂，欲害彼王，及其眷屬。時仙人",
    "T04n0202_002:0360a24": "仰語：『若為我者，莫苦傷害。』時迦梨國王，懺",
    "T04n0202_002:0360a25": "悔之後，常請仙人，就宮供養。爾時有異",
    "T04n0202_002:0360a26": "梵志，徒眾千人，見王敬待羼提波梨，甚懷",
    "T04n0202_002:0360a27": "妬忌，於其屏處，坐以塵土糞穢，而以坌之。",
    "T04n0202_002:0360a28": "爾時仙人，見其如是，即時立誓：『我今修忍，",
    "T04n0202_002:0360a29": "為於群生，積行不休，後會成佛。若佛道成，",
    "T04n0202_002:0360b01": "先以法水，洗汝塵垢，除汝欲穢，永令清淨。』」",
    "T04n0202_002:0360b02": "佛告比丘：「欲知爾時羼提波梨者，則我身",
    "T04n0202_002:0360b03": "是。時王迦梨及四大臣，今憍陳如等五比丘",
    "T04n0202_002:0360b04": "是。時千梵志塵坌我者，今欝卑羅等千比",
    "T04n0202_002:0360b05": "丘是。我於爾時，緣彼忍辱誓當先度，是故",
    "T04n0202_002:0360b06": "道成，此等之眾先得度苦。」時諸比丘，聞佛",
    "T04n0202_002:0360b07": "所說，歎未曾有，歡喜奉行。",
    "T04n0202_002:0360b08": "（一三）慈力王血施品第十三",
    "T04n0202_002:0360b09": "如是我聞：一時佛在舍衛國祇洹中止。爾時",
    "T04n0202_002:0360b10": "尊者阿難，於中食後，林間坐禪，而自思惟：",
    "T04n0202_002:0360b11": "「如來興世，甚為奇特，眾生之類，皆蒙安樂。」",
    "T04n0202_002:0360b12": "又思惟：「憍陳如等五尊比丘，種何善本，依",
    "T04n0202_002:0360b13": "何因緣，法門初開，而先得入，法鼓始振，獨",
    "T04n0202_002:0360b14": "先得聞，甘露法降，特先蒙潤？」念是事已，",
    "T04n0202_002:0360b15": "從坐處起，往至佛所，具以所念，而用白",
    "T04n0202_002:0360b16": "佛。佛告之曰：「憍陳如等，先世於我，實有因",
    "T04n0202_002:0360b17": "緣。過去世時，我以身血，充其飢渴，令得安",
    "T04n0202_002:0360b18": "隱；是故今身，先得我法，用致解脫。」賢者",
    "T04n0202_002:0360b19": "阿難，重白佛言：「過去以血濟其飢乏，其事",
    "T04n0202_002:0360b20": "云何？願具開示，并令眾會咸得解了。」佛告",
    "T04n0202_002:0360b21": "之曰：「過去久遠阿僧祇劫，此閻浮提，有大",
    "T04n0202_002:0360b22": "國王，名彌佉羅拔羅，晉言慈力，領閻浮",
    "T04n0202_002:0360b23": "提八萬四千小國王，有二萬夫人、一萬大臣。",
    "T04n0202_002:0360b24": "王有慈悲，具四等心，恒愍一切，未曾懈",
    "T04n0202_002:0360b25": "厭，常以十善，教誨民庶，四方欽慕。王所化",
    "T04n0202_002:0360b26": "治，國土安樂，莫不慶賴。諸疫鬼輩，恒噉人",
    "T04n0202_002:0360b27": "血氣，用自濟活。爾時人民，攝身口意，敦從",
    "T04n0202_002:0360b28": "十善；眾邪惡疫，不敢侵近，飢羸困乏，瘦悴",
    "T04n0202_002:0360b29": "無力。時五夜叉，來至王所，『我等徒類，仰人",
    "T04n0202_002:0360c01": "血氣，得全身命。由王教導，咸持十善，我",
    "T04n0202_002:0360c02": "等自是無復飲食，飢渴頓乏，求活無路。大",
    "T04n0202_002:0360c03": "王慈悲！豈不矜愍？』王聞是語，甚懷哀傷，即",
    "T04n0202_002:0360c04": "自放脈，刺身五處。時五夜叉，各自持器，",
    "T04n0202_002:0360c05": "來承血飲，飲血飽滿，咸賴王恩，欣喜無量。",
    "T04n0202_002:0360c06": "王復告曰：『汝若充足，念修十善，我今以身",
    "T04n0202_002:0360c07": "血，濟汝飢渴，令得安隱；後成佛時，當以",
    "T04n0202_002:0360c08": "法身戒定慧血，除汝三毒諸欲飢渴，安置涅",
    "T04n0202_002:0360c09": "槃安隱之處。』阿難！欲知爾時慈力王者，今",
    "T04n0202_002:0360c10": "我身是。五夜叉者，今憍陳如等五比丘是。我",
    "T04n0202_002:0360c11": "世世誓願，許當先度，是故我初說法，聞便",
    "T04n0202_002:0360c12": "解脫。」時尊者阿難，及諸眾會，聞佛所說，咸",
    "T04n0202_002:0360c13": "增敬仰，歡喜奉行。",
    "T04n0202_002:0360c14": "（一四）降六師品第十四",
    "T04n0202_002:0360c15": "如是我聞：一時佛在王舍城竹園之中，與",
    "T04n0202_002:0360c16": "千二百五十比丘俱。時洴沙王已得初果，",
    "T04n0202_002:0360c17": "信敬之心倍復隆厚，常設上妙四事所須，供",
    "T04n0202_002:0360c18": "養於佛及比丘僧，樂人同善，志兼勸導。國",
    "T04n0202_002:0360c19": "有六師，富蘭那等，先素出世，邪見倒說，誑",
    "T04n0202_002:0360c20": "惑民庶；迷冥之徒，信服邪教，眾類廣布，惡",
    "T04n0202_002:0360c21": "黨遍滿。時王有弟，敬奉六師，信惑邪倒，謂",
    "T04n0202_002:0360c22": "其有道，竭家之貨，供給與之。佛日初",
    "T04n0202_002:0360c23": "出，慧流肇潤，無心拔擢，沒在重網，兄王洴",
    "T04n0202_002:0360c24": "沙，甚愛重之，慇懃方便，曉令奉佛，弟執邪",
    "T04n0202_002:0360c25": "理，不從王教，數數勅令請佛供養。弟白",
    "T04n0202_002:0360c26": "兄王：「我自有師，不能復往奉事瞿曇。然",
    "T04n0202_002:0360c27": "王有教理無有違，當設大會不限來眾，",
    "T04n0202_002:0360c28": "若其自至，我當與食。」許王之後辦設供具，",
    "T04n0202_002:0360c29": "饒敷床座，事訖設會，遣人往喚，六師之徒，",
    "T04n0202_002:0361a01": "尋皆來集，坐於上位，怪佛及僧不自來至，",
    "T04n0202_002:0361a02": "即往白王：「王前數數勅請瞿曇，今為設會，",
    "T04n0202_002:0361a03": "日時欲至，如何不來？」王告弟言：「汝雖不",
    "T04n0202_002:0361a04": "能躬自往請，可遣一人白於時到。」王弟受",
    "T04n0202_002:0361a05": "教遣人白時，佛與大眾來至會所，見諸",
    "T04n0202_002:0361a06": "六師先坐上座，佛與眾僧次第而坐。佛以",
    "T04n0202_002:0361a07": "神足，令此六師合其徒類，忽在下行，六師",
    "T04n0202_002:0361a08": "情恥，各起移坐，坐定自見，還在其下。如是",
    "T04n0202_002:0361a09": "再三，移坐就上，猶自見身，乃在下末，更",
    "T04n0202_002:0361a10": "無力能，俛仰而坐。檀越行水，至上座前，",
    "T04n0202_002:0361a11": "佛語施主：「先與汝師。」持水往師前，即舉",
    "T04n0202_002:0361a12": "甖，甖口自閉，其水不下；還往佛前，從佛",
    "T04n0202_002:0361a13": "作次，爾乃水出，咸得洗手。洗手既竟，次",
    "T04n0202_002:0361a14": "當呪願，檀越捉食，在上座前，佛語檀越：",
    "T04n0202_002:0361a15": "「本不為我，往汝師前，自令呪願。」受教尋",
    "T04n0202_002:0361a16": "往，至六師所，六師口噤，不得出言，但各",
    "T04n0202_002:0361a17": "舉手，遙指於佛，佛便呪願，梵音聲暢。呪願",
    "T04n0202_002:0361a18": "既竟，次當行食，欲隨上座，作次付之。佛",
    "T04n0202_002:0361a19": "又告言：「先與汝師。」即便持食，從六師付，",
    "T04n0202_002:0361a20": "食皆忽上，住虛空中，各當其上，取不可得；",
    "T04n0202_002:0361a21": "行食與佛并僧遍訖，食乃還下，各在其前。",
    "T04n0202_002:0361a22": "佛與眾僧，一切食訖，澡漱還坐，次當說法，",
    "T04n0202_002:0361a23": "佛語檀越：「令汝師說。」尋請六師，六師復噤，",
    "T04n0202_002:0361a24": "但各同時，舉手指佛。於是如來，廣為眾會，",
    "T04n0202_002:0361a25": "出柔軟音，暢演法性，分別義理，應適眾",
    "T04n0202_002:0361a26": "情。聞佛說法，咸得開解，洴沙王弟，得法眼",
    "T04n0202_002:0361a27": "淨，其餘眾人，或得初果，至第三果，出家盡",
    "T04n0202_002:0361a28": "漏，發無上心，住不退地，隨心所慕，悉得",
    "T04n0202_002:0361a29": "其願，各乃識真，信敬三寶，薄賤六師，捨不",
    "T04n0202_002:0361b01": "承供。於是六師，甚懷惱恚，各至閑靜，求學",
    "T04n0202_002:0361b02": "奇術，天魔波旬，懼其情怯，不能宣布惡",
    "T04n0202_002:0361b03": "邪之毒，即下化作六師之形，於一人前，現",
    "T04n0202_002:0361b04": "五人術，飛行空中，身出水火，分身散體，百",
    "T04n0202_002:0361b05": "種現變。愚癡之徒，更相恃賴，忿前見辱亡",
    "T04n0202_002:0361b06": "失供養，六師悉集，各共議言：「我曹技能，不",
    "T04n0202_002:0361b07": "減瞿曇，緣前一辱，眾心離散。比來眾師，神",
    "T04n0202_002:0361b08": "術顯變，今察奇妙，足任伏彼，當詣國王",
    "T04n0202_002:0361b09": "求決勝負。」作議已定，即詣王所，自說智",
    "T04n0202_002:0361b10": "能神化靈術，貪共沙門，講挌奇變，對試之",
    "T04n0202_002:0361b11": "後，可否自現。王笑之曰：「汝等何癡？佛德弘",
    "T04n0202_002:0361b12": "大，神足無礙，欲以螢大與日諍光，牛跡",
    "T04n0202_002:0361b13": "之水與巨海比大，野干之微與師子捔",
    "T04n0202_002:0361b14": "猛，蟻蛭之堆與須彌等高；大小之形，昭",
    "T04n0202_002:0361b15": "然有別，迷惑高企，何愚之劇？」六師復言：",
    "T04n0202_002:0361b16": "「驗事在後，大王未見我等殊變，是使偏",
    "T04n0202_002:0361b17": "心謂望彼大，決試之後，巨細自定。」王又告",
    "T04n0202_002:0361b18": "曰：「欲試可試，但恐汝等自招毀辱，正使",
    "T04n0202_002:0361b19": "與佛捔神足者，當使我曹具覩異變。」六師",
    "T04n0202_002:0361b20": "言曰：「期後七日，願王平治講試之場。」六師去",
    "T04n0202_002:0361b21": "後，王即嚴駕，往至佛所，以事白佛：「六師紛",
    "T04n0202_002:0361b22": "紜，欲得講術，以理呵語，其意不息。唯願世",
    "T04n0202_002:0361b23": "尊！奮其神力，化伏邪惡，爾乃從善，因使我",
    "T04n0202_002:0361b24": "曹得覩其變。」佛告洴沙：「我自知時。」洴沙謂",
    "T04n0202_002:0361b25": "佛可共捔神，即勅臣吏，平治博處，安施",
    "T04n0202_002:0361b26": "床座，竪諸幢幡，莊嚴挍珞，極令麗妙。其",
    "T04n0202_002:0361b27": "當會日，一切企望。於時如來及與眾僧，從",
    "T04n0202_002:0361b28": "王舍城，往毘舍離。毘舍離中，諸律昌輩，與",
    "T04n0202_002:0361b29": "諸人民，皆來奉迎。諸人後日，求佛不在，",
    "T04n0202_002:0361c01": "問實乃知，至毘舍離。六師之徒，興張唱言：",
    "T04n0202_002:0361c02": "「久知瞿曇智術單淺，諸人猶豫，不信我言，",
    "T04n0202_002:0361c03": "尅期捔術，自省不如靡然逃去，至毘舍",
    "T04n0202_002:0361c04": "離。」諸六師輩，貢高轉盛，各共相率，當必追",
    "T04n0202_002:0361c05": "窮。時洴沙王，辦設供具，滿五百乘車，王與",
    "T04n0202_002:0361c06": "群臣十四億眾，各辦糧食，悉隨佛往，前後",
    "T04n0202_002:0361c07": "絡繹，集毘舍離，六師復往白諸律昌：「聽我",
    "T04n0202_002:0361c08": "曹等，與此瞿曇，捔試神力，談講實性，若見",
    "T04n0202_002:0361c09": "聽者，期來七日。」時諸律昌，復往白佛：「六",
    "T04n0202_002:0361c10": "師群迷，自謂有道，求與如來共捔神力，",
    "T04n0202_002:0361c11": "唯願世尊！垂神降伏。」佛又告曰：「佛自知",
    "T04n0202_002:0361c12": "時。」諸律昌輩，合率臣民，嚴治設辦，如洴沙",
    "T04n0202_002:0361c13": "王比，悉皆企慕，望在明日。佛與眾僧，至拘",
    "T04n0202_002:0361c14": "睒彌。拘睒彌王，名曰優填，將諸群臣，亦來",
    "T04n0202_002:0361c15": "奉迎。毘舍離人，明晨問佛，云佛已往拘睒彌",
    "T04n0202_002:0361c16": "國。六師聞是高心遂盛，合徒聚眾，規必",
    "T04n0202_002:0361c17": "窮逼。諸律昌輩，辦致供具，五百車載，用俟",
    "T04n0202_002:0361c18": "供養，將領國人七億之眾，并洴沙王，集拘",
    "T04n0202_002:0361c19": "睒彌，觀佛六師共捔神力，前後滿道，絡",
    "T04n0202_002:0361c20": "繹而至。六師既到，見優填王騰說事情如",
    "T04n0202_002:0361c21": "上之辭，沙門自省：「內無顧恃，空空逃避，",
    "T04n0202_002:0361c22": "不可要勒，須王尅定令與我試。」優填白",
    "T04n0202_002:0361c23": "佛，說六師辭：「世尊！寧可與捔之不？」佛復告",
    "T04n0202_002:0361c24": "言：「我自知時。」優填望佛在其國試，嚴治設",
    "T04n0202_002:0361c25": "辦，如洴沙王比，皆到當會。佛復捨去，與",
    "T04n0202_002:0361c26": "比丘僧，至越祇國。越祇國王屯真陀羅，",
    "T04n0202_002:0361c27": "將諸人民，來迎世尊。拘睒彌人明日乃問，",
    "T04n0202_002:0361c28": "云佛已去向於越祇。六師徒眾，尋逐其後。",
    "T04n0202_002:0361c29": "時優填王與八億眾，并洴沙等諸國人民，悉",
    "T04n0202_002:0362a01": "共往詣，集越祇國。六師見王，廣自陳說：「當",
    "T04n0202_002:0362a02": "令瞿曇與我共試。」屯真陀羅復往白佛，佛",
    "T04n0202_002:0362a03": "猶答言：「佛自知時。」王亦嚴辦。會日垂至，佛",
    "T04n0202_002:0362a04": "與眾僧，即向特叉尸利。此國中王名因陀",
    "T04n0202_002:0362a05": "婆彌，與諸臣民，亦來奉迎。屯真陀羅與五",
    "T04n0202_002:0362a06": "億人，洴沙王等諸王臣民，亦皆逐佛，向特",
    "T04n0202_002:0362a07": "叉尸利。六師已到，白因陀婆彌，極自譸張，",
    "T04n0202_002:0362a08": "高談大語：「聽與瞿曇捔試神力。」因陀婆彌",
    "T04n0202_002:0362a09": "復往白佛，佛故答言：「我自知時。」嚴辦日到，",
    "T04n0202_002:0362a10": "佛復捨去，并與諸眾僧，至波羅[木*奈]。波羅[木*奈]",
    "T04n0202_002:0362a11": "王名梵摩達，亦與人眾，躬來迎佛。特叉尸",
    "T04n0202_002:0362a12": "利人民，明日乃知佛去。六師追逐，尋跡馳",
    "T04n0202_002:0362a13": "往。因陀婆彌與六億眾、洴沙王等，一切隨",
    "T04n0202_002:0362a14": "逐。六師既到，如前白王。王如前辭，往白於",
    "T04n0202_002:0362a15": "佛，佛亦答言：「我自知時。」嚴辦日到，佛復捨",
    "T04n0202_002:0362a16": "去，與比丘僧，往迦毘羅衛國。迦毘羅衛諸",
    "T04n0202_002:0362a17": "釋種輩，率諸大眾，皆來迎佛。波羅[木*奈]人，明",
    "T04n0202_002:0362a18": "日乃知。六師徒眾，續復馳逐。梵摩達王與",
    "T04n0202_002:0362a19": "八億人，洴沙諸王六國人民，皆悉前後，隨逐",
    "T04n0202_002:0362a20": "佛往。六師既到，向諸釋種，紛紜自說：「廣",
    "T04n0202_002:0362a21": "引術能，聽與瞿曇，共決神力。」釋種復往白",
    "T04n0202_002:0362a22": "佛，具宣其事，佛又告言：「我自知時。」嚴治設",
    "T04n0202_002:0362a23": "辦，剋日垂至，佛與眾僧，往舍衛國。舍衛國",
    "T04n0202_002:0362a24": "王名波斯匿，與諸臣民，皆來迎佛。釋種明",
    "T04n0202_002:0362a25": "日乃知佛去。六師率徒，從後追之。釋種將",
    "T04n0202_002:0362a26": "領九億人眾，洴沙王等諸國人民，亘川滿",
    "T04n0202_002:0362a27": "野，逐趣舍衛。六師等到，見波斯匿，具自",
    "T04n0202_002:0362a28": "陳說本末情事：「欲與瞿曇決捔神力，臨期",
    "T04n0202_002:0362a29": "逃避，不可要勒。今與大眾，逐至王國。大",
    "T04n0202_002:0362b01": "王！當使與我等決。」波斯匿王，亦用為笑，",
    "T04n0202_002:0362b02": "說佛殊變難可思議，云何以汝卑陋凡細，",
    "T04n0202_002:0362b03": "與大法王捔試力能？六師凶凶，言氣遂高。",
    "T04n0202_002:0362b04": "波斯匿王，既往見佛白言：「六師慇懃乃爾，",
    "T04n0202_002:0362b05": "唯願世尊！垂神化伏，普使一切別偽識真。」",
    "T04n0202_002:0362b06": "佛告王言：「我自知時。」波斯匿王，尋勅臣吏，",
    "T04n0202_002:0362b07": "平治場地，多積香花，敷設床座，竪諸幢幡，",
    "T04n0202_002:0362b08": "嚴辦已訖，大眾都集。臘月一日，佛至試場，",
    "T04n0202_002:0362b09": "波斯匿王，是日設食，清晨躬手授佛楊枝，",
    "T04n0202_002:0362b10": "佛受嚼竟，擲殘著地墮地便生，蓊欝而起，",
    "T04n0202_002:0362b11": "根莖踊出，高五百由旬，枝葉雲布，周匝亦",
    "T04n0202_002:0362b12": "爾。漸復生華，大如車輪，遂復有菓，大五斗",
    "T04n0202_002:0362b13": "瓶，根莖枝葉，純是七寶若干種色，映燦麗",
    "T04n0202_002:0362b14": "妙，隨色發光，掩蔽日月。食其菓者，美踰",
    "T04n0202_002:0362b15": "甘露，香氣四塞，聞者情悅；香風來吹，更相",
    "T04n0202_002:0362b16": "摚觸，枝葉皆出和雅之音，暢演法要，聞",
    "T04n0202_002:0362b17": "者無厭。一切人民，覩茲樹變，敬信之心，倍",
    "T04n0202_002:0362b18": "益純厚。佛乃說法，應適其意，心皆開解，志",
    "T04n0202_002:0362b19": "求佛者、得果生天，數甚眾多。次第二日，優",
    "T04n0202_002:0362b20": "填王請佛。於時如來，化其兩邊，成兩寶山，",
    "T04n0202_002:0362b21": "嚴顯可觀，眾寶雜合，五色暉耀，光焰暐曄，",
    "T04n0202_002:0362b22": "若干種樹，行列山上，華果茂盛，出微妙香。",
    "T04n0202_002:0362b23": "其一山頂，有成熟粳米，滑美百味，甘之",
    "T04n0202_002:0362b24": "附口，人民之類，自恣而食。其一山上，有柔",
    "T04n0202_002:0362b25": "軟之草，肥[月*巽]甘美，以俟畜生，須者往噉，飽",
    "T04n0202_002:0362b26": "已情歡。一切眾會，覩山顯異，食已懷悅，",
    "T04n0202_002:0362b27": "仰慕遂深。佛更稱適，為說妙法，各得開解，",
    "T04n0202_002:0362b28": "發無上心，得果生天，其數亦眾。到第三日，",
    "T04n0202_002:0362b29": "屯真陀羅，請佛供養，奉佛淨水，俟以澡漱。",
    "T04n0202_002:0362c01": "佛吐水棄，化成寶池，周匝四邊，各二百里，",
    "T04n0202_002:0362c02": "純以七寶共相間雜，眾色相照，光明焰奕。",
    "T04n0202_002:0362c03": "其池中水，八德具足，水底遍滿七寶之沙，八",
    "T04n0202_002:0362c04": "種蓮花，大如車輪，青黃赤白，紅綠紫雜，",
    "T04n0202_002:0362c05": "香氣芬馥，馨徹四遠。隨蓮花色，各發光",
    "T04n0202_002:0362c06": "明，光明顯照，暉曜天地。大會覩此寶池奇",
    "T04n0202_002:0362c07": "妙，歡喜稱歎佛無量德。佛因觀察，隨眾人",
    "T04n0202_002:0362c08": "心，方便說法，各令開解發無上心，得果生",
    "T04n0202_002:0362c09": "天，盡增福業，數多難計。到第四日，因陀婆",
    "T04n0202_002:0362c10": "彌王請佛。佛於是日，令其寶池，四面自",
    "T04n0202_002:0362c11": "然，有八渠流，還相灌注，自然迴轉。水流有",
    "T04n0202_002:0362c12": "聲，其聲清妙，皆說諸法，五根五力、七覺八",
    "T04n0202_002:0362c13": "道、三明六通、六度四等、大慈大悲，勸發開導，",
    "T04n0202_002:0362c14": "說種種法，一切聞覩，心皆開解，發心求佛，",
    "T04n0202_002:0362c15": "得果生天，增積福慧，數甚眾多。次第五",
    "T04n0202_002:0362c16": "日，梵摩達王，請佛供養。佛於是日，口中放",
    "T04n0202_002:0362c17": "光，金色赫奕，遍大千土。光明所觸，一切眾",
    "T04n0202_002:0362c18": "生，三毒五陰，皆自然息，身心快樂，譬如比",
    "T04n0202_002:0362c19": "丘得第三禪。眾會歎怪，志慕佛德。便為說",
    "T04n0202_002:0362c20": "法，各得開解，發大道心，得果生天，進福",
    "T04n0202_002:0362c21": "修慧，數甚眾多。第六日中，諸律昌輩，次復",
    "T04n0202_002:0362c22": "請佛。佛於是日，普令大會一切眾生，心",
    "T04n0202_002:0362c23": "心相知，各各一人知一切心，所念善惡，志",
    "T04n0202_002:0362c24": "趣業行。咸自驚喜，欽美佛德。佛便為說",
    "T04n0202_002:0362c25": "若干妙法，皆得開解，誓求佛者，得果生天，",
    "T04n0202_002:0362c26": "數甚眾多。到第七日，釋種請佛。佛於是日，",
    "T04n0202_002:0362c27": "化諸會者，悉令自見為轉輪王，七寶千子，",
    "T04n0202_002:0362c28": "諸王臣民，肅恭承已，侍仰無減。各自驚怪，",
    "T04n0202_002:0362c29": "喜慶無量。佛便為說法，投適其意，亦發無",
    "T04n0202_002:0363a01": "上正覺之心，得果生天，甚難計數。又第八",
    "T04n0202_002:0363a02": "日受帝釋請，為佛作師子座，如來昇座，帝",
    "T04n0202_002:0363a03": "釋侍左，梵王侍右，眾會一切，靜然坐定。佛",
    "T04n0202_002:0363a04": "徐申臂，以手接座，欻有大聲，如象鳴吼，",
    "T04n0202_002:0363a05": "應時即有五大神鬼，摧滅挽拽，六師高",
    "T04n0202_002:0363a06": "座，金剛密迹捉金剛杵，杵頭出火，舉擬六",
    "T04n0202_002:0363a07": "師，六師驚怖奔突而走，慚此重辱，投河而",
    "T04n0202_002:0363a08": "死。六師徒類，九億人眾，皆來歸佛，求為",
    "T04n0202_002:0363a09": "弟子。佛言：「善來比丘！」鬚髮自落，法衣在身，",
    "T04n0202_002:0363a10": "皆成沙門。佛為說法，示其法要，漏盡結解，",
    "T04n0202_002:0363a11": "悉得羅漢。於是如來，從八萬毛孔，皆放光",
    "T04n0202_002:0363a12": "明，遍滿虛空，一一光頭，有大蓮花，一一華",
    "T04n0202_002:0363a13": "上，皆有化佛與諸大眾，圍繞說法。眾會",
    "T04n0202_002:0363a14": "覩茲無上之化，信敬之心，倍益隆盛。佛即為",
    "T04n0202_002:0363a15": "說，隨其所應，有發大心，得果生天，進福",
    "T04n0202_002:0363a16": "增善，數甚眾多。到第九日，梵王請佛。佛自",
    "T04n0202_002:0363a17": "化身高至梵天，威嚴高顯，巍巍難極，放大",
    "T04n0202_002:0363a18": "光明，暉赫天地。一切仰瞻，皆聞其語，佛為",
    "T04n0202_002:0363a19": "種種顯示法要，亦令多眾發心求佛，得果",
    "T04n0202_002:0363a20": "生天，數亦難計。到第十日，四天王請佛。爾",
    "T04n0202_002:0363a21": "時世尊！普令大眾見佛色身，遍諸天中，從",
    "T04n0202_002:0363a22": "四天王，至色究竟，皆見佛身，放大光明，各",
    "T04n0202_002:0363a23": "為大眾，說微妙法。咸遙仰視，了了見之，一",
    "T04n0202_002:0363a24": "切眾會，甚增敬仰。佛為說法，隨應其意，皆",
    "T04n0202_002:0363a25": "發大心，住不退地，得果生天，不可稱計。",
    "T04n0202_002:0363a26": "第十一日，須達請佛。佛於是日，於高座上，",
    "T04n0202_002:0363a27": "自隱其身，寂滅不現，但放光明，出柔軟音，",
    "T04n0202_002:0363a28": "分別演暢諸法之要。在會之人，聞法解悟，",
    "T04n0202_002:0363a29": "有發大心，住不退者，得果生天，亦甚眾",
    "T04n0202_002:0363b01": "多。第十二日，質多居士請佛供養。佛於",
    "T04n0202_002:0363b02": "此日，入慈三昧，出金色光，遍照大千。光觸",
    "T04n0202_002:0363b03": "眾生，三毒心息，自然興慈；等視眾生，如父",
    "T04n0202_002:0363b04": "如母，如兄如弟，愛潤之心，都無增減。然後",
    "T04n0202_002:0363b05": "為說若干妙法，亦發大心，住不退地，得果",
    "T04n0202_002:0363b06": "生天，難可稱量。第十三日屯真陀羅王，次",
    "T04n0202_002:0363b07": "復請佛，施設供養。佛於是日，身昇高座，",
    "T04n0202_002:0363b08": "放於臍光，分作兩奇，離身七仞，頭各有花，",
    "T04n0202_002:0363b09": "上有化佛，如佛無異，化佛臍中，復出光",
    "T04n0202_002:0363b10": "明，亦分兩奇離身七仞，頭有蓮花，上有化",
    "T04n0202_002:0363b11": "佛，如是轉遍大千國土。一切瞻覩，愕然驚",
    "T04n0202_002:0363b12": "喜。佛為應時，隨意說法，亦發大心，住不",
    "T04n0202_002:0363b13": "退者，得果生天，數甚眾多。第十四日，優填",
    "T04n0202_002:0363b14": "王請佛。時優填王，花散佛上。佛即應時，變",
    "T04n0202_002:0363b15": "其所散花，作千二百五十七寶高車，高至梵",
    "T04n0202_002:0363b16": "天，晃踰金山，雜寶眾色，曜麗相照赫然，金",
    "T04n0202_002:0363b17": "光振朗殊妙難量，神珠瓔珞，雜廁其間。諸",
    "T04n0202_002:0363b18": "高車中，皆有佛身，放大光明，遍三千土。眾",
    "T04n0202_002:0363b19": "會覩變，喜敬交懷。佛便說法，應病投藥，皆",
    "T04n0202_002:0363b20": "發大心，或住不退，得道生天，數復甚多。第",
    "T04n0202_002:0363b21": "十五日，洴沙王請佛，佛豫勅王：「唯須食具。」",
    "T04n0202_002:0363b22": "王但嚴辦器物，極令饒多。食時已到，諸器",
    "T04n0202_002:0363b23": "悉滿，甘饍百味，種種異美，普令眾會飽足",
    "T04n0202_002:0363b24": "有餘，食已身心自然安樂。於時世尊，以手",
    "T04n0202_002:0363b25": "指地，十八地獄一切都現，無量塵數，諸受罪",
    "T04n0202_002:0363b26": "人，各各自說：「我於本時，作如是惡，今受此",
    "T04n0202_002:0363b27": "苦。」一切眾會，具悉聞見，甚懷悲愍，衣毛",
    "T04n0202_002:0363b28": "驚悚。佛便為說法，應適其意，有發大心，",
    "T04n0202_002:0363b29": "住不退者，得果生天，不可稱數。地獄眾",
    "T04n0202_002:0363c01": "生，緣見佛聞法，心生敬仰，皆遙自歸，終皆",
    "T04n0202_002:0363c02": "得生天上人中。時洴沙王，長跪白佛：「世尊",
    "T04n0202_002:0363c03": "奇相，三十有二，身手諸相，猶曾得見，未覩",
    "T04n0202_002:0363c04": "如來足下輪相，願見示眾，咸共敬觀。」佛即",
    "T04n0202_002:0363c05": "出脚，普示眾會，一切見佛足底輪相，端嚴",
    "T04n0202_002:0363c06": "昞著，文理如畫，分別顯了，觀之無厭。王益",
    "T04n0202_002:0363c07": "歡喜，重白佛言：「不審世尊！本作何德，而乃",
    "T04n0202_002:0363c08": "致此輪相之妙？」佛即告王：「由我過去自修",
    "T04n0202_002:0363c09": "十善，復以教人，故得斯相明顯如是。」王又",
    "T04n0202_002:0363c10": "白佛：「不審，世尊！自修十善，復以教人，其事",
    "T04n0202_002:0363c11": "云何？願見開示。」佛告王曰：「善聽著心。乃往",
    "T04n0202_002:0363c12": "無數阿僧祇劫，此閻浮提，有大國王，名施",
    "T04n0202_002:0363c13": "陀尼彌，領八萬四千國，八萬億聚落，一萬",
    "T04n0202_002:0363c14": "大臣。王有二萬夫人，皆無有子。王甚憂愁，",
    "T04n0202_002:0363c15": "懼絕國嗣，即廣禱祀祈願諸天。王第一夫",
    "T04n0202_002:0363c16": "人，名須梨波羅滿，經數時間，便覺有娠。",
    "T04n0202_002:0363c17": "自懷妊後，心性聰了，仁慈矜哀，勸人以善，",
    "T04n0202_002:0363c18": "日月滿足，生一男兒，端政超異，姿相顯美，",
    "T04n0202_002:0363c19": "身諸毛孔，皆有光明。王甚欣慶，覩之無厭。",
    "T04n0202_002:0363c20": "即召相師，占其吉不？相師披見，歎言：『奇哉！",
    "T04n0202_002:0363c21": "是兒之相，挺特殊倫，德綏四域，天下敬戴。』",
    "T04n0202_002:0363c22": "王益歡喜，勅為立字。相師白王：『有何異",
    "T04n0202_002:0363c23": "瑞？』王言：『此兒懷妊已來，其母聰慧仁慈勸善，",
    "T04n0202_002:0363c24": "餘瑞雖眾甚怪此異。』相師驚喜，而白王言：",
    "T04n0202_002:0363c25": "『母豫辯慧，自身光明，當為立字名那波羅",
    "T04n0202_002:0363c26": "滿，晉言惠光。』太子長大，智慧殊人，父王",
    "T04n0202_002:0363c27": "崩薨，葬送畢訖，諸王臣集勸令嗣位，太子",
    "T04n0202_002:0363c28": "固辭云不能當。諸臣各曰：『大王已崩，唯有",
    "T04n0202_002:0363c29": "太子，更無兄弟。今言不肯，推讓與誰？』太子",
    "T04n0202_002:0364a01": "答言：『世人行惡，必不執順，若加刑罰，罪",
    "T04n0202_002:0364a02": "我不少；若能率民普行十善，我乃堪任",
    "T04n0202_002:0364a03": "領受國事。』諸臣言：『善！唯願昇殿，十善之道，",
    "T04n0202_002:0364a04": "當勅令行。』太子爾時，尋登王位，告下人",
    "T04n0202_002:0364a05": "民，普行十善，一切敬順，改心易操。魔王妬",
    "T04n0202_002:0364a06": "忌，欲敗王化，密作封書，告下諸國：『前勅行",
    "T04n0202_002:0364a07": "善，既無利驗，唐自勞苦，修無益事；自今以",
    "T04n0202_002:0364a08": "往，聽民恣心，作十惡事，勿更憚情。』諸王",
    "T04n0202_002:0364a09": "得書，怪此異詔，何緣越理，勸人從惡？各",
    "T04n0202_002:0364a10": "遣親信，重問所由。王聞是語，愕然驚曰：『我",
    "T04n0202_002:0364a11": "無是令，何緣乃爾？』即勅嚴駕，躬行諸國，",
    "T04n0202_002:0364a12": "親見臣民，宣改異化。魔於道邊，化作一",
    "T04n0202_002:0364a13": "人，身處大火，盛炎熾燃，於中哭叫，聲悲酸",
    "T04n0202_002:0364a14": "切。王即前問：『汝何以爾？』人白王言：『我",
    "T04n0202_002:0364a15": "坐前時勸人十善，今受此苦，痛毒難忍。』王",
    "T04n0202_002:0364a16": "重答言：『何有是事？勸人修善，反更受苦。』又",
    "T04n0202_002:0364a17": "復問言：『勸行十善，令汝受苦；前受勸人，",
    "T04n0202_002:0364a18": "行十善者，得善報不？』答言：『前人得善福",
    "T04n0202_002:0364a19": "耳，但教他故獨受此苦。』王聞歡喜答言：",
    "T04n0202_002:0364a20": "『但令前人得善福者，甘心受苦，不以為",
    "T04n0202_002:0364a21": "恨。』魔聞是語，即隱形去。遍行諸國，宣十",
    "T04n0202_002:0364a22": "善行，人民服化，慎身口意，正化彌布，一切",
    "T04n0202_002:0364a23": "欽崇。王德隆赫，嘉瑞而降，金輪先應，七寶具",
    "T04n0202_002:0364a24": "臻，遊化四域，導善為務。如是大王！欲知",
    "T04n0202_002:0364a25": "爾時施陀尼彌王者，今現我父淨飯王是。爾",
    "T04n0202_002:0364a26": "時母者，今現我母摩訶摩耶是。彼惠光王",
    "T04n0202_002:0364a27": "十善化民者，今我身是。我緣彼世自行十",
    "T04n0202_002:0364a28": "善，又以勸民令行十善，是以今日得是足",
    "T04n0202_002:0364a29": "下千輻相輪。」時洴沙王，復白佛言：「六師群",
    "T04n0202_002:0364b01": "迷，不自度量，貪著利養，生嫉妬心，求與",
    "T04n0202_002:0364b02": "世尊捔試神力，言佛作一，我當作二。佛現",
    "T04n0202_002:0364b03": "神變，妙難思議，六師窮縮，乃無一術，慚形",
    "T04n0202_002:0364b04": "愧影，投水而死，徒類散解，自遺殃患。念其",
    "T04n0202_002:0364b05": "迷惑，何劇之甚？」佛告大王：「不但今日，六師",
    "T04n0202_002:0364b06": "之徒，諍名利故，求與我決，自喪失眾；過",
    "T04n0202_002:0364b07": "去世時，亦共我諍，我亦傷彼，奪其人眾。」王",
    "T04n0202_002:0364b08": "即長跪，尋白佛言：「不審，世尊！過去世時，與",
    "T04n0202_002:0364b09": "六師鬪奪其徒眾，其事云何？願具說示。」佛",
    "T04n0202_002:0364b10": "告王曰：「善著心聽。乃往過去無數無量阿",
    "T04n0202_002:0364b11": "僧祇劫，此閻浮提，有一國王，名摩訶賒仇",
    "T04n0202_002:0364b12": "利，領五百小國王，有五百夫人，無有太子",
    "T04n0202_002:0364b13": "可以繼嗣。王自念言：『吾年轉大，無有一子",
    "T04n0202_002:0364b14": "以續國位，若其一旦崩亡之後，諸王臣民，",
    "T04n0202_002:0364b15": "不相承受，便當興兵抂害民命，國將亂",
    "T04n0202_002:0364b16": "矣，何苦之劇。』念是事已，心沒憂海。時天帝",
    "T04n0202_002:0364b17": "釋，遙知王憂，即從天下，化作一醫，來詣王",
    "T04n0202_002:0364b18": "所，問王憂意；王即如事，宣示語醫。化醫白",
    "T04n0202_002:0364b19": "王：『莫復憂慮！我當為王，往入雪山，採合",
    "T04n0202_002:0364b20": "眾藥，與夫人服，服藥之後，皆當有娠。』王",
    "T04n0202_002:0364b21": "聞是語，差用釋憂，即語醫言：『能爾者善。』是",
    "T04n0202_002:0364b22": "時化醫，即往雪山，取諸藥草，擔還王宮，",
    "T04n0202_002:0364b23": "以乳煎之，與大夫人。夫人嫌臭，情又不",
    "T04n0202_002:0364b24": "信，化醫歸天，後不肯服；餘小夫人，盡共分",
    "T04n0202_002:0364b25": "服，服未經久，尋覺有娠。各以情事白大",
    "T04n0202_002:0364b26": "夫人。夫人聞已，情乃憂悔，即問：『所服有餘",
    "T04n0202_002:0364b27": "殘不？』答言：『已盡。』復問：『前草今者在不？』答言：",
    "T04n0202_002:0364b28": "『猶在。』尋勅取乳，更用重煎，持與夫人，夫人",
    "T04n0202_002:0364b29": "便服；服之數日，亦覺有娠。諸小夫人，月滿",
    "T04n0202_002:0364c01": "各生，皆是男兒，端政殊異。王見諸子，歡喜",
    "T04n0202_002:0364c02": "踊躍，悒遲念想於大夫人。夫人月滿，亦生",
    "T04n0202_002:0364c03": "一男，面貌極醜，形如株杌，父母見之，情不",
    "T04n0202_002:0364c04": "歡喜，因共號之為多羅睺施，晉言株杌，勅",
    "T04n0202_002:0364c05": "令養育。年漸長大，其餘諸兄，皆已納娶，",
    "T04n0202_002:0364c06": "唯有株杌，不以在意。後會邊國，興兵入",
    "T04n0202_002:0364c07": "界，五百王子，領兵往拒，始戰軍敗，退來趣",
    "T04n0202_002:0364c08": "城。株杌王子，問諸兄言：『何以退走如恐怖",
    "T04n0202_002:0364c09": "狀？』兄輩語言：『往鬪不利，他軍見逐，是以走",
    "T04n0202_002:0364c10": "退。』株杌言曰：『如斯軍賊，敢見侵倰，取我先",
    "T04n0202_002:0364c11": "祖天寺之中大弓貝來，我欲往擊。』其先祖",
    "T04n0202_002:0364c12": "是轉輪王，即遣多人，往取舁來，而授與",
    "T04n0202_002:0364c13": "之。取弓舒張，弓聲如雷，彈弓之音，聞四十",
    "T04n0202_002:0364c14": "里，持弓捉貝，便獨往擊。到先吹貝，聲如",
    "T04n0202_002:0364c15": "霹靂，彼軍聞聲，驚怖散走，敵退乃還。父王",
    "T04n0202_002:0364c16": "異遇，爾乃愛待，深思方便，欲為婚娶。「時一",
    "T04n0202_002:0364c17": "國王，名律師跋蹉，聞其有女，端政絕世，王",
    "T04n0202_002:0364c18": "即遣使，往告求婚，指其一兄貌狀示之，",
    "T04n0202_002:0364c19": "言為此兒，求索卿女。使奉教到，具騰王",
    "T04n0202_002:0364c20": "辭，律師跋蹉，即許為婚。使還白王，王大",
    "T04n0202_002:0364c21": "歡喜，尋遣車馬，往迎將來，自勅株杌：『莫晝",
    "T04n0202_002:0364c22": "見婦，自今以後，常以日暮，乃見交會。』時",
    "T04n0202_002:0364c23": "諸子婦，後共談語，各歎其夫種種才德。時株",
    "T04n0202_002:0364c24": "杌婦亦歎夫言：『我夫猛健力士之力，身又",
    "T04n0202_002:0364c25": "細軟，甚可敬愛。』餘婦語曰：『汝不須言，汝夫",
    "T04n0202_002:0364c26": "狀貌，正似株杌，若汝晝見，足使汝驚。』株杌",
    "T04n0202_002:0364c27": "婦聞，憶之在心，豫掩一燈，藏著屏處，",
    "T04n0202_002:0364c28": "伺夫臥訖，發燈來看，見其形體，甚用恐",
    "T04n0202_002:0364c29": "怖，即夜嚴駕，還至本國。天明乃覺，甚用悒",
    "T04n0202_002:0365a01": "慼，捉弓持貝，尋跡逐往，到其國中，依一",
    "T04n0202_002:0365a02": "臣住。「後六國王，聞律師跋蹉有絕妙之女，",
    "T04n0202_002:0365a03": "各貪欲得，興兵集眾，競共來索。時律師跋",
    "T04n0202_002:0365a04": "蹉，甚用憒惱，令諸群臣博議其事：『正欲",
    "T04n0202_002:0365a05": "與一，其餘則恨；作何方便，却此兇敵？』有",
    "T04n0202_002:0365a06": "一臣言：『當分此女，用作六分，一軍與一，其",
    "T04n0202_002:0365a07": "意可息。』或有臣言：『且出重募，有能却軍，以",
    "T04n0202_002:0365a08": "女妻之，分國共治，重加賞賜。』王即然之，",
    "T04n0202_002:0365a09": "便行宣募。時多羅睺施即持弓貝，出城",
    "T04n0202_002:0365a10": "趣賊，吹貝叩弓，六軍驚駭，怖不能動，即",
    "T04n0202_002:0365a11": "入軍中，斬六王首，奪取冠飾，攝錄其眾。",
    "T04n0202_002:0365a12": "律師跋蹉，甚用歡喜，以女貢之，奉為大王，",
    "T04n0202_002:0365a13": "領攝七國，一切軍兵，將諸士眾，與婦還國。",
    "T04n0202_002:0365a14": "父王聞來，往出界迎，見子所領軍眾極盛，",
    "T04n0202_002:0365a15": "以國讓子，勸作大王。其子不肯，云父猶",
    "T04n0202_002:0365a16": "在，理不應爾。「還到宮中，窮責其婦：『汝前",
    "T04n0202_002:0365a17": "何以夜棄我亡？』其婦答言：『君身極醜，初見驚",
    "T04n0202_002:0365a18": "怖，謂非是人。』多羅睺施，捉鏡自照，乃見",
    "T04n0202_002:0365a19": "身首，熟似株杌，患厭其身，自不喜見，",
    "T04n0202_002:0365a20": "便至林間，乃欲自殺。帝釋遙知，即下到邊，",
    "T04n0202_002:0365a21": "問所由緣。慰喻其意，與一寶珠，而告之",
    "T04n0202_002:0365a22": "言：『常以此珠，著汝頂上，可得殊異如我",
    "T04n0202_002:0365a23": "端政。』尋喜奉受，安其頂上，覺身倍異。還",
    "T04n0202_002:0365a24": "至宮中，自取弓貝，欲至外戲。婦見不識，",
    "T04n0202_002:0365a25": "尋語之曰：『汝是何人？莫觸此物，我夫若來，",
    "T04n0202_002:0365a26": "儻相傷損。』尋語婦言：『我是汝夫。』婦殊不",
    "T04n0202_002:0365a27": "信，而語之言：『我夫極醜，汝形端正。汝是何",
    "T04n0202_002:0365a28": "人，說是我夫？』夫即却珠，還示故形。婦乃驚",
    "T04n0202_002:0365a29": "喜，云何乃爾？夫即具悉，說得珠意。婦自",
    "T04n0202_002:0365b01": "是後，敬愛其夫，株杌之名，從是滅除，便",
    "T04n0202_002:0365b02": "更稱之，名須陀羅扇。「後自生念：『當率兵",
    "T04n0202_002:0365b03": "眾更起宮城。』即出觀行平博之處，勅諸人",
    "T04n0202_002:0365b04": "眾：『是中可作。』有四龍王，人形來問：『欲作城",
    "T04n0202_002:0365b05": "者，為用何物？』須陀羅扇言：『當用土作。』龍",
    "T04n0202_002:0365b06": "復白言：『何不用寶。』答言：『城大，那得多寶？』龍",
    "T04n0202_002:0365b07": "復白言：『我當相與。』尋化四邊，作四大泉，",
    "T04n0202_002:0365b08": "而語之言：『用東泉水，而作塹者，便成琉璃；",
    "T04n0202_002:0365b09": "用南泉水，而作塹者，可成為金；用西泉",
    "T04n0202_002:0365b10": "水，而作塹者，可成為銀；用北泉水，而作",
    "T04n0202_002:0365b11": "塹者，可成頗梨。』尋時勅作，如語成寶，便",
    "T04n0202_002:0365b12": "令作城，方四百里。復勅作宮，方四十里，宮",
    "T04n0202_002:0365b13": "城街陌，樓觀舍宅，樹林浴池，悉是四寶嚴",
    "T04n0202_002:0365b14": "淨顯妙，略如天上。宮城既竟，七寶來應，總",
    "T04n0202_002:0365b15": "攝四域，化民修善。「如是大王！欲知爾時摩",
    "T04n0202_002:0365b16": "訶釋仇梨者，今現我父淨飯王是。爾時母",
    "T04n0202_002:0365b17": "者，今現我母摩訶摩耶是。彼多羅睺施醜",
    "T04n0202_002:0365b18": "王子者，今我身是。彼時婦者，今瞿夷是。彼婦",
    "T04n0202_002:0365b19": "翁者，今摩訶迦葉是。彼六國王欲以兵力",
    "T04n0202_002:0365b20": "逼求女者，今六師是。於彼世時，與我諍",
    "T04n0202_002:0365b21": "色，我傷害彼，奪取兵眾，乃至今日，嫉名",
    "T04n0202_002:0365b22": "利故，求與我試，無術稱心，投水而死，我",
    "T04n0202_002:0365b23": "攝徒類九億人眾，為我弟子。」時洴沙王，復",
    "T04n0202_002:0365b24": "白佛言：「多羅睺施，本作何行，福德力強，形",
    "T04n0202_002:0365b25": "如是醜？」佛復告王：「皆有因緣。乃往過去",
    "T04n0202_002:0365b26": "無量難計阿僧祇劫，此閻浮提，有一大國，",
    "T04n0202_002:0365b27": "名波羅[木*奈]，國有仙山，名曰律師。時仙山中，",
    "T04n0202_002:0365b28": "有一辟支佛，身有風患，當須服油，至油師",
    "T04n0202_002:0365b29": "家，從其乞索。油師瞋恚，逆呵責之：『頭如株",
    "T04n0202_002:0365c01": "杌，手脚如軸，不肯生活候伺他家，不規",
    "T04n0202_002:0365c02": "錢買，但欲唐得。』雖瞋呵責，然與油滓。辟支",
    "T04n0202_002:0365c03": "佛心甚敬仰，受已適復擔去。其油師婦，從",
    "T04n0202_002:0365c04": "外而來，見辟支佛，心甚敬仰，問言：『快士！",
    "T04n0202_002:0365c05": "從何而來？持此油滓，用作何等？』時辟支佛",
    "T04n0202_002:0365c06": "如實語之。婦便恨恨，還喚將來，即取其鉢",
    "T04n0202_002:0365c07": "與滿鉢油，怨責夫言：『汝實不是，云何乃以",
    "T04n0202_002:0365c08": "油滓與之？念還懺悔，除汝口過。』油師心",
    "T04n0202_002:0365c09": "悔，粗還辭謝，夫婦同心，白辟支佛：『若使",
    "T04n0202_002:0365c10": "須油，日日來取。』後辟支佛，數返取油，感其",
    "T04n0202_002:0365c11": "恩力，於油師前，現神足力，飛昇虛空，身出",
    "T04n0202_002:0365c12": "水火，分合身體，種種現變。油師夫婦，見其",
    "T04n0202_002:0365c13": "神變，倍用歡喜，甚增敬仰，夫見是已，便",
    "T04n0202_002:0365c14": "語婦言：『汝所施油，當共同福受果報時，",
    "T04n0202_002:0365c15": "共為夫妻。』婦語夫言：『汝興惡言，向於快士，",
    "T04n0202_002:0365c16": "方施油滓，無有淨心，所生之處，當極醜惡，",
    "T04n0202_002:0365c17": "云何共汝作夫婦耶？』夫復答言：『我常辛苦，",
    "T04n0202_002:0365c18": "積聚油具，云何獨施，不與我共？終不聽汝",
    "T04n0202_002:0365c19": "要作夫婦。』妻復言曰：『若為汝妻，見汝形醜",
    "T04n0202_002:0365c20": "夜棄汝亡。』夫答之言：『正使汝亡，我當逐",
    "T04n0202_002:0365c21": "汝，要得乃止。』夫妻語竟，向辟支佛，身心自",
    "T04n0202_002:0365c22": "歸，欵誠悔過。時辟支佛語油師夫妻：『緣汝",
    "T04n0202_002:0365c23": "施油，我病得差。今汝夫妻，欲求何願？恣",
    "T04n0202_002:0365c24": "汝所求，悉當令得。』夫妻歡喜，長跪立願：",
    "T04n0202_002:0365c25": "『令我夫妻所生之處，天上人中，一切從意。』",
    "T04n0202_002:0365c26": "如是大王！欲知爾時賣油人者，多羅睺",
    "T04n0202_002:0365c27": "施是。是時油師婦者，多羅睺施婦是。緣",
    "T04n0202_002:0365c28": "於爾時見辟支佛，言似株杌手脚如軸，",
    "T04n0202_002:0365c29": "雖施油滓，瞋色與語，由是因緣，所生之處，",
    "T04n0202_002:0366a01": "初形甚醜，如前惡言；緣後懺悔喜施好油，",
    "T04n0202_002:0366a02": "所生之處，還得端正。緣以油施，常得多力，",
    "T04n0202_002:0366a03": "數千萬眾，無敢當者。福德報故，作轉輪王，",
    "T04n0202_002:0366a04": "食福四域，五欲從心，善惡之業，其報不朽。",
    "T04n0202_002:0366a05": "是故一切，當念道要，慎身口意，遵修道行。」",
    "T04n0202_002:0366a06": "佛說是時，洴沙王等，諸王臣民，四輩之眾，",
    "T04n0202_002:0366a07": "天龍鬼神，聞佛所說，有得須陀洹、斯陀含、",
    "T04n0202_002:0366a08": "阿那含、阿羅漢者，有種辟支佛善根本者，",
    "T04n0202_002:0366a09": "有發無上大道心者，或有遷住不退地者，",
    "T04n0202_002:0366a10": "一切歡喜，禮敬奉行。",
    "T04n0202_002:0366a11": "賢愚經卷第二"
}