{
    "T11n0310_008:0042b04": "大寶積經卷第八",
    "T11n0310_008:0042b06": "西晉三藏竺法護奉　詔譯",
    "T11n0310_008:0042b07": "密迹金剛力士會第三之一",
    "T11n0310_008:0042b08": "聞如是：一時佛遊王舍城靈鷲山，與大比丘",
    "T11n0310_008:0042b09": "眾俱四萬二千，菩薩八萬四千。一切大聖神",
    "T11n0310_008:0042b10": "通以達，各在十方異佛國會故來集此，皆得",
    "T11n0310_008:0042b11": "法忍至不退轉、一生補處，逮致總持辯才無",
    "T11n0310_008:0042b12": "礙，周流十方無數佛土神通自娛，棄諸外學",
    "T11n0310_008:0042b13": "降伏眾魔消諸怨敵，等心眾生，覩一切原，曉",
    "T11n0310_008:0042b14": "了三界眾生根本，普入一切諸度無極。常處",
    "T11n0310_008:0042b15": "閑靜，善權方便靡所不通。諸佛諮嗟宣揚其",
    "T11n0310_008:0042b16": "德，修無數劫奉開士行，積功累德億載兆",
    "T11n0310_008:0042b17": "姟，從無限世心平如地，諸佛土境不可限量。",
    "T11n0310_008:0042b18": "所行清淨，棄眾罣礙除諸陰蓋。其身堅強猶",
    "T11n0310_008:0042b19": "如鉤鎖，得金剛志致道聖性。大師子吼獨步",
    "T11n0310_008:0042b20": "眾會，體解所入得無所畏，光蔽日月闡曜真",
    "T11n0310_008:0042b21": "法。等于三世，去來今得寤惑決疑。深入微",
    "T11n0310_008:0042b22": "妙，下於緣起開化剛強，捐捨斷滅有常之想。",
    "T11n0310_008:0042b23": "一切禪思三昧正受，將護暢達處處所入。十",
    "T11n0310_008:0042b24": "方聞聲受無重問，不斷三寶訓誨言教，積德",
    "T11n0310_008:0042b25": "無量興隆道寶，過諸聲聞緣覺之地。行無盡",
    "T11n0310_008:0042b26": "慈遵無極哀，攝四梵行，四恩普濟隨時開度，",
    "T11n0310_008:0042b27": "過三脫門至三達智。周旋三界猶如日月，往",
    "T11n0310_008:0042b28": "來四域如轉輪聖王，以勇猛慧度生老死，出",
    "T11n0310_008:0042b29": "入五趣如炬照冥，心無所著猶如蓮華生於",
    "T11n0310_008:0042c01": "污埿，行無增損猶如虛空無所增愛。頒宣",
    "T11n0310_008:0042c02": "三藏如國明君賜報印綬拜與官號，超俗八",
    "T11n0310_008:0042c03": "法不以慼忻，遊入八難化眾危厄，以慧成就",
    "T11n0310_008:0042c04": "轉不退輪，解眾廢亂顯示正真本無之法。發",
    "T11n0310_008:0042c05": "訓超分至一切智，三界為震。佛十八法誨諸",
    "T11n0310_008:0042c06": "愚冥，離於三毒如吹浮雲，以道法舟往度眾",
    "T11n0310_008:0042c07": "生，勸十二海脫生死輪，往來三處濟十二因。",
    "T11n0310_008:0042c08": "諸會菩薩具足功勳，其名曰：月施菩薩、月英",
    "T11n0310_008:0042c09": "菩薩、寂英菩薩、首英菩薩、光英菩薩、光首菩",
    "T11n0310_008:0042c10": "薩，首積、首寂、鉤鎖、龍忻、龍施、執像蜜天、緣",
    "T11n0310_008:0042c11": "勝、緣手、常舉手、常下手、寶印手、寶掌、普世、",
    "T11n0310_008:0042c12": "宿王、金剛意、金剛步、不動行迹、過三世度、",
    "T11n0310_008:0042c13": "無量迹、無量意、海意、堅意、上意、持意、增意、",
    "T11n0310_008:0042c14": "常慘、常笑、喜根、善照威、離垢、棄惡趣、去眾",
    "T11n0310_008:0042c15": "蓋、極精進、智積、常觀、光世音、大勢至、山頂、",
    "T11n0310_008:0042c16": "虛空藏、不眴、不慕樂、寶上、寶心、善思、善",
    "T11n0310_008:0042c17": "思義、珠結總、豪王、淨王、嚴土、寶事、恩施、帝",
    "T11n0310_008:0042c18": "天、水天、帝罔、明罔、喻天、積快、臂善、白象、",
    "T11n0310_008:0042c19": "香手、眾香手、師子、英普、利意、妙御、大御、寂",
    "T11n0310_008:0042c20": "意、慈氏、普首、童真，其八萬四千菩薩號各如",
    "T11n0310_008:0042c21": "是。爾時於是三千大千佛土，大尊巍巍釋、梵、",
    "T11n0310_008:0042c22": "四天王，諸天、龍、神、阿須輪、迦留羅、真陀羅、",
    "T11n0310_008:0042c23": "摩休勒、揵沓惒，諸王官屬咸來集會。阿耨",
    "T11n0310_008:0042c24": "達龍王、和輪龍王、摩那斯龍王、多朱龍王、雪",
    "T11n0310_008:0042c25": "色龍王、無量色龍王、須深龍王，及餘無數百",
    "T11n0310_008:0042c26": "千龍王，并其官屬皆來在會。閑居阿須輪、須",
    "T11n0310_008:0042c27": "摩質阿須輪、決河阿須輪、順樹阿須輪、瓔",
    "T11n0310_008:0042c28": "珞阿須輪、狂惑阿須輪、斷絕阿須輪、執鬼",
    "T11n0310_008:0042c29": "阿須輪，各與無數眷屬圍旋，皆來在會。摩",
    "T11n0310_008:0042c30": "竭國王萍沙及宮人眷屬，皆來在會。諸比丘、",
    "T11n0310_008:0043a01": "比丘尼、清信士、清信女，主天地神、欲行天、",
    "T11n0310_008:0043a02": "色行天、淨居天，悉來在會。彼時世尊與",
    "T11n0310_008:0043a03": "無央數百千之眾眷屬圍旋而為說經，頒宣",
    "T11n0310_008:0043a04": "菩薩諸大士業，其法名曰淨濟廣布道義。何",
    "T11n0310_008:0043a05": "謂菩薩業？以行布施，開化眾生救濟危厄；",
    "T11n0310_008:0043a06": "修禁戒業，周滿所願十善之事；行忍辱業，",
    "T11n0310_008:0043a07": "備悉諸相八十種好嚴飾己身；行精進業，所",
    "T11n0310_008:0043a08": "造德本一切具足無所缺漏；行禪思業，志",
    "T11n0310_008:0043a09": "性和安成無思議；行智慧業，斷眾塵勞，成",
    "T11n0310_008:0043a10": "就聖明化諸不達，行博聞業，致無礙辯，所說",
    "T11n0310_008:0043a11": "如流聽者輒受；行功德業，勸益眾生無限之",
    "T11n0310_008:0043a12": "福；行聖明業，緣致無量至真辯才；行寂然業，",
    "T11n0310_008:0043a13": "所興發眾不可思議；行正觀業，棄捨邪行無",
    "T11n0310_008:0043a14": "益之事；行慈心業，常修仁和未嘗懷害；行哀",
    "T11n0310_008:0043a15": "之業，欲濟眾生不厭終始；行喜之業，樂法之",
    "T11n0310_008:0043a16": "樂而以自娛，亦化眾生使慕道法；行於護業，",
    "T11n0310_008:0043a17": "斷無量釁示其罪福以法兼利，聽法會業去",
    "T11n0310_008:0043a18": "眾陰蓋令不自大；行出家業，捐捨恩愛戀恨",
    "T11n0310_008:0043a19": "之心世俗之習；行閑居業，所立要義不失一",
    "T11n0310_008:0043a20": "心；行有志業，逮得總持念法不忘以化眾庶；",
    "T11n0310_008:0043a21": "行思念業，其意曉了靡不通達；行遊步業，解",
    "T11n0310_008:0043a22": "義所趣有益不損；行意止業，觀身痛癢心意",
    "T11n0310_008:0043a23": "諸法；行意斷業，皆斷一切眾罪惡法，普修道",
    "T11n0310_008:0043a24": "義諸行妙法；行神足業，輕其身心往來趣厄",
    "T11n0310_008:0043a25": "救眾下劣；行諸根業，具足寂靜，眼耳鼻口身",
    "T11n0310_008:0043a26": "心使定不亂；行諸力業，消眾塵勞瑕穢之非，",
    "T11n0310_008:0043a27": "常能自制亦化眾庶；行覺意業，暢自然法以",
    "T11n0310_008:0043a28": "達正己；行於道業，越眾邪徑九十六種；行真",
    "T11n0310_008:0043a29": "正業，致仁義事無有瞋喜；行解辯業，見眾生",
    "T11n0310_008:0043b01": "心而為開闡；行自歸業，己身自達不須仰人；",
    "T11n0310_008:0043b02": "行善友業，通功勳門濟以慧德；行純性業，普",
    "T11n0310_008:0043b03": "和三世無有欺惑；行應時業，皆能具足越一切",
    "T11n0310_008:0043b04": "難；行聖賢業；所往殊特與眾超異；行宴坐",
    "T11n0310_008:0043b05": "業，如所聞法常奉行之；行四恩業，合聚於眾",
    "T11n0310_008:0043b06": "為演經法；行正法業，順三寶教令不斷絕；曉",
    "T11n0310_008:0043b07": "勸助業，勤化眾生嚴淨佛土；權方便業，普用",
    "T11n0310_008:0043b08": "具足一切愍智。世尊如是廣為一切宣菩薩業，",
    "T11n0310_008:0043b09": "名曰清淨。於是金剛力士，名曰密迹，住世尊",
    "T11n0310_008:0043b10": "右，手執金剛前白佛言：「至未曾有，如來至真",
    "T11n0310_008:0043b11": "快說菩薩號淨濟業經典之要。如向大聖頒",
    "T11n0310_008:0043b12": "宣斯法，我察思議是一切業，皆入菩薩眾德",
    "T11n0310_008:0043b13": "慧業。所以者何？其妙功德悉諸菩薩之所娛",
    "T11n0310_008:0043b14": "樂、所化變示，以是所樂攝導眾生。其慧業者，",
    "T11n0310_008:0043b15": "菩薩雅詞多所悅可。若有菩薩曉了舉要功",
    "T11n0310_008:0043b16": "德之業，修慧明業，是行第一真實至誠。所",
    "T11n0310_008:0043b17": "以者何？其功德業則是菩薩善權方便，所度",
    "T11n0310_008:0043b18": "無極具足福慶。其斯慧業，則是菩薩智度無",
    "T11n0310_008:0043b19": "極眾行備悉。以是二業普備一切諸菩薩道",
    "T11n0310_008:0043b20": "而恩廣濟，諸魔官屬莫能當者，以度魔界。菩",
    "T11n0310_008:0043b21": "薩如是至不退轉，當成無上正真之道，計於",
    "T11n0310_008:0043b22": "法本。諸不退轉近佛世尊，皆致如來祕密要",
    "T11n0310_008:0043b23": "藏，恣意頒宣未曾覆匿。」於時寂意菩薩謂密",
    "T11n0310_008:0043b24": "迹金剛力士：「密迹！所云有二事業，近於如來",
    "T11n0310_008:0043b25": "慧。仁能樂住宣於如來祕密之業，非諸聲聞",
    "T11n0310_008:0043b26": "緣覺之地所能及逮，況餘凡庶之所及乎！」時",
    "T11n0310_008:0043b27": "密迹金剛力士默然不報。時寂意菩薩前白",
    "T11n0310_008:0043b28": "佛言：「密迹力士豈能屈意為斯眾會隨時敷",
    "T11n0310_008:0043b29": "演諸菩薩密如來祕要？一切眾會普共渴仰",
    "T11n0310_008:0043c01": "欲得聞之。若聞所說心中坦然，忻喜大悅奉",
    "T11n0310_008:0043c02": "菩薩行，具足成就此要密事，心性調和入無",
    "T11n0310_008:0043c03": "極慈。」佛告密迹金剛力士：「仁能重任為此眾",
    "T11n0310_008:0043c04": "會說菩薩密如來祕要，千佛勸歎。卿宣諸菩",
    "T11n0310_008:0043c05": "薩道品諸行，眾會樂聞。」密迹金剛力士前白",
    "T11n0310_008:0043c06": "佛言：「少能堪任為諸眾會宣菩薩密如來祕",
    "T11n0310_008:0043c07": "要。假使如來勸佐威神而見扶接，乘大慧光",
    "T11n0310_008:0043c08": "承佛聖旨，乃敢宣布諸菩薩密如來祕要。猶",
    "T11n0310_008:0043c09": "如，世尊！夜闇冥時依燈火明，得見形色往來",
    "T11n0310_008:0043c10": "好醜東西南北所當進退。如是世尊！若見建",
    "T11n0310_008:0043c11": "立承佛聖旨，所知少小粗舉歎說。」佛言：「善哉！",
    "T11n0310_008:0043c12": "便時宣之。」時密迹力士語寂意菩薩：「仁者且",
    "T11n0310_008:0043c13": "聽，及諸來會聞諸菩薩密如來祕要，勿恐勿",
    "T11n0310_008:0043c14": "怖，無以懷怖。」時寂意菩薩告諸會者：「如來所",
    "T11n0310_008:0043c15": "宣布四不思議，以是得成無上正真之道，逮",
    "T11n0310_008:0043c16": "最正覺。何謂為四？所造立業不可思議，志如",
    "T11n0310_008:0043c17": "龍王行不可計，禪思一心不可稱限，諸佛所",
    "T11n0310_008:0043c18": "行無有邊際；是為四事。仁者當知，是四不可",
    "T11n0310_008:0043c19": "思議，佛道所行不可思議，為最至尊以成正",
    "T11n0310_008:0043c20": "覺，是故名曰四不可思議。諸仁集會，若聞",
    "T11n0310_008:0043c21": "菩薩諸佛世尊不可思議，不當恐怖而懷畏",
    "T11n0310_008:0043c22": "懼，益加踊躍倍抱恭恪乃達大道。」爾時寂意",
    "T11n0310_008:0043c23": "即如其像三昧正受，令一切眾會聞如來法，",
    "T11n0310_008:0043c24": "無誹謗者各心忻豫一切來集眾會場地，天",
    "T11n0310_008:0043c25": "雨眾華諸心念華若干種品，散於佛上及眾",
    "T11n0310_008:0043c26": "會上以用供養。於是密迹力士語寂意曰：「諦",
    "T11n0310_008:0043c27": "聽諦聽，善思念之。今當宣布諸菩薩密、如來",
    "T11n0310_008:0043c28": "祕要，夙夜寂然而修惔怕。如來菩薩所言至",
    "T11n0310_008:0043c29": "誠，無分別決乃授道別，從是以往順從菩薩。",
    "T11n0310_008:0044a01": "五行菩薩，無有諛諂、不為匿訑、不自貢高；現",
    "T11n0310_008:0044a02": "相應時自在變化；以自在心不計邪侫非法",
    "T11n0310_008:0044a03": "之業；謹慎身行威儀禮節，開化眾生，口無所",
    "T11n0310_008:0044a04": "說不妄有辭；菩薩威儀不可限量。又次寂意！",
    "T11n0310_008:0044a05": "隨眾生行，因可開化一切威儀禮節之事，所",
    "T11n0310_008:0044a06": "行學問禪思禮節，使學若干音響言辭各令",
    "T11n0310_008:0044a07": "明了。男女所行舉動進止威儀禮節，各以大",
    "T11n0310_008:0044a08": "小乳下嬰孩，應見化者各慎威儀。長老中年",
    "T11n0310_008:0044a09": "少小之類，所可應化威儀禮節，尊卑豪賤明",
    "T11n0310_008:0044a10": "愚所行開塞達騃。所行多少威儀禮節，因依",
    "T11n0310_008:0044a11": "訓誨應得度者而開化之。地獄、餓鬼、畜生之",
    "T11n0310_008:0044a12": "類，諸天、龍、神、阿須輪、迦樓羅、真陀羅、摩休",
    "T11n0310_008:0044a13": "勒、若人非人，所應開化而誘導之。比丘、比丘",
    "T11n0310_008:0044a14": "尼、清信士、清信女，釋梵四天王、大神妙天，所",
    "T11n0310_008:0044a15": "應開化而訓誨之。菩薩皆知深淺厚薄難度",
    "T11n0310_008:0044a16": "易化，應病與藥而為說法，使諸貪婬不貪財",
    "T11n0310_008:0044a17": "業，建立威儀隨其禮節。菩薩在彼無為寂然，",
    "T11n0310_008:0044a18": "以身修行不捨靜默顯身威儀，若有貪嫉各",
    "T11n0310_008:0044a19": "為示現，不惜身命隨時救濟。身行清淨體演",
    "T11n0310_008:0044a20": "光明，諸在地獄、餓鬼、畜生勤苦之患，濟其危",
    "T11n0310_008:0044a21": "厄立在安處令無眾難。若有眾生多所悋業，",
    "T11n0310_008:0044a22": "隨其所好現若干種珍寶財業，各使得所。頭",
    "T11n0310_008:0044a23": "目肌肉骨節支體髓腦、妻子群從車馬奴僕",
    "T11n0310_008:0044a24": "衣裘，從志所樂皆施與之。若求甘饍上好衣",
    "T11n0310_008:0044a25": "被，皆令充意各得其所。受諸眾生無央數身，",
    "T11n0310_008:0044a26": "法界無量舉安無處飽滿一切。道智無窮各",
    "T11n0310_008:0044a27": "現其身，在於十方不可限極，因緣方便亦不",
    "T11n0310_008:0044a28": "可盡。以無數身隨時現體，開化眾生各令得",
    "T11n0310_008:0044a29": "所。若有眾生多貪欲者婬想情色，化現女像",
    "T11n0310_008:0044b01": "端正殊妙，其人見之喜悅敬向，與共相娛視",
    "T11n0310_008:0044b02": "之無厭如寶明珠，卒便臭穢顏色甚惡。覩是",
    "T11n0310_008:0044b03": "所變心患厭之，便示死亡益用惡見，因為說",
    "T11n0310_008:0044b04": "法無常苦空，一切三界猶如幻化無一真諦。",
    "T11n0310_008:0044b05": "聞之則達，便發無上正真道意逮不退轉。又",
    "T11n0310_008:0044b06": "彼菩薩以一寶蓋覆斯三千大千世界靡不",
    "T11n0310_008:0044b07": "周遍，復能內之於一芥子。若劫燒時皆舉一",
    "T11n0310_008:0044b08": "切著其一掌，斯身不大亦不增減。其身供養",
    "T11n0310_008:0044b09": "周於十方諸佛世尊，復變化華如須彌山懷",
    "T11n0310_008:0044b10": "之裓上，成為華蓋貢上如來。化一香鑪如千",
    "T11n0310_008:0044b11": "佛土、作一燈炬如須彌山，供奉如來，照恒",
    "T11n0310_008:0044b12": "河沙諸佛國土以貢上佛。以細帛[疊*毛]裹覆其",
    "T11n0310_008:0044b13": "身，灌用麻油以為燈火，自然己身演其光明，",
    "T11n0310_008:0044b14": "照遍三千大千佛土。若眾生見怪之所以，或",
    "T11n0310_008:0044b15": "得想念菩薩境界。覩此變化無央數眾皆發",
    "T11n0310_008:0044b16": "道心，得悅可意充實飽滿。被弘誓鎧現和羅",
    "T11n0310_008:0044b17": "勢執於無極，手持金剛力士侍佛而自顯燿，",
    "T11n0310_008:0044b18": "眾人恐怖自歸作禮。菩薩大士聽受經法，示",
    "T11n0310_008:0044b19": "大力士在於塚間，大聚眾人自現身死。形體",
    "T11n0310_008:0044b20": "廣長棄大塚間，又諸禽獸食噉其肉，四足兩",
    "T11n0310_008:0044b21": "足服食其體，壽終之後皆得生天。緣是為本",
    "T11n0310_008:0044b22": "乃至滅度，悉是菩薩本願殊特之所致也。所",
    "T11n0310_008:0044b23": "以者何？其彼菩薩本發意時心自要誓：『設使",
    "T11n0310_008:0044b24": "有人禽獸飛鳥，見我身死來噉肌肉，壽終生",
    "T11n0310_008:0044b25": "天度世得道，奉持禁戒所願者得。』如是寂意！",
    "T11n0310_008:0044b26": "當作是觀，菩薩所行隨時之儀而開化之。」密",
    "T11n0310_008:0044b27": "迹金剛力士謂寂意菩薩：「乃往過去久遠世",
    "T11n0310_008:0044b28": "時，是閻浮利天下廣大周合一域，有八萬四",
    "T11n0310_008:0044b29": "千國，其餘郡縣丘聚無數百千，人民熾盛不",
    "T11n0310_008:0044c01": "可計限。爾時多有財寶衣食自然周匝充滿，",
    "T11n0310_008:0044c02": "眾奇寶樹交絡屋宅。斯諸眾生有若干疾、不",
    "T11n0310_008:0044c03": "安眾患多羸瘦者，金痍療瘡疽痛惡疾，又有",
    "T11n0310_008:0044c04": "無數百千良醫所不能療。眾人得疾積有年",
    "T11n0310_008:0044c05": "歲，無能自安求哀自歸。當是眾人遭是其厄",
    "T11n0310_008:0044c06": "則無救護，各自稱怨，呼天、龍、神、揵陀羅、真",
    "T11n0310_008:0044c07": "陀羅、摩休勒、人與非人：『誰能療治消我病厄？』",
    "T11n0310_008:0044c08": "菩薩爾時為一切首，現為良醫療眾人疾，常",
    "T11n0310_008:0044c09": "用慈心專精走使侍從其後，猶如奴僕給所",
    "T11n0310_008:0044c10": "當得，以報恩慈濟人危厄。是故寂意！乃往古",
    "T11n0310_008:0044c11": "世，今斯世尊當爾世時作天帝釋，名曰善自。",
    "T11n0310_008:0044c12": "在於天上遙見眾人得若干病困厄難言，以",
    "T11n0310_008:0044c13": "天耳聞眾人厄困呻呼悲嗟，見聞如是興大",
    "T11n0310_008:0044c14": "悲哀，心自念言：『今此眾人委厄甚困無所歸",
    "T11n0310_008:0044c15": "依。今吾應宜濟眾困厄，其無救者為立善救、",
    "T11n0310_008:0044c16": "無所依者為設眾依、無所歸者為造受歸。』爾",
    "T11n0310_008:0044c17": "時天下閻浮利中有一大國城名曰具留，彼",
    "T11n0310_008:0044c18": "時天帝菩薩去國不遠，化作一蟲獸名曰仁",
    "T11n0310_008:0044c19": "良，自然化生在其國界。時天帝釋往在虛",
    "T11n0310_008:0044c20": "空，以偈告語天下閻浮利人：",
    "T11n0310_008:0044c21": "「『去此國土不大遠，　　而有一蟲名仁良，",
    "T11n0310_008:0044c22": "　　其有服食此蟲肉，　　則得免濟一切厄。",
    "T11n0310_008:0044c23": "　　汝等勿恐莫懷懼，　　覩其蟲身恣取肉，",
    "T11n0310_008:0044c24": "　　終不抱瞋無厭穢，　　斯是神妙好良藥。』」",
    "T11n0310_008:0044c25": "密迹金剛力士復語寂意菩薩：「爾時彼大國",
    "T11n0310_008:0044c26": "城郡縣村落丘聚眾疾諸彼病人，聞此音聲",
    "T11n0310_008:0044c27": "咸皆集詣具留大國。到其蟲所，取其肌肉各",
    "T11n0310_008:0044c28": "齎來歸以救療病，各得除愈，其蟲身肉如故",
    "T11n0310_008:0044c29": "不減。時其國界空野中蟲說是頌曰：",
    "T11n0310_008:0045a01": "「『以斯之言要，　　令眾成佛道，",
    "T11n0310_008:0045a02": "　　使吾妙智慧，　　究竟無窮盡。",
    "T11n0310_008:0045a03": "　　周習學禁戒，　　取肌肉施與，",
    "T11n0310_008:0045a04": "　　以是至誠辭，　　速逮正真道。』」",
    "T11n0310_008:0045a05": "密迹金剛力士曰：「如是寂意！其天下閻浮利",
    "T11n0310_008:0045a06": "諸有病者，皆往取是仁良蟲肉悉服食之，療",
    "T11n0310_008:0045a07": "體之病靡不得瘳。於時其蟲愍慈眾生，其身",
    "T11n0310_008:0045a08": "如故亦不增減，各各截取復生如故，其身完",
    "T11n0310_008:0045a09": "具亦不缺漏。郡國縣邑州城大邦諸有苦患，",
    "T11n0310_008:0045a10": "敢來食此仁良蟲肉皆得安隱。七日之中使",
    "T11n0310_008:0045a11": "天下人無復疾病眾患之難，唯去身病未消",
    "T11n0310_008:0045a12": "心疾婬怒癡疹。時天下人男女大小皆得安",
    "T11n0310_008:0045a13": "隱無復身患，各心念言：『今我等身，以何方便",
    "T11n0310_008:0045a14": "報答仁良所育慈養，乃能被荷眾病得愈，身",
    "T11n0310_008:0045a15": "得安隱永無眾患。』諸病愈者普共集會，詣具",
    "T11n0310_008:0045a16": "留國到仁良蟲所，皆共叉手為仁良蟲說此",
    "T11n0310_008:0045a17": "偈言：",
    "T11n0310_008:0045a18": "「『仁為是救護，　　仁身良醫藥，",
    "T11n0310_008:0045a19": "　　咸令我除患，　　以何報仁養？』」",
    "T11n0310_008:0045a20": "爾時仁良蟲自沒其身，現天帝形為大眾人",
    "T11n0310_008:0045a21": "而說頌曰：",
    "T11n0310_008:0045a22": "「『如吾今日身，　　不用眾居業，",
    "T11n0310_008:0045a23": "　　不以飲食供，　　金銀及珍寶，",
    "T11n0310_008:0045a24": "　　不以好象車，　　不快馬細車。",
    "T11n0310_008:0045a25": "　　男女諸大小，　　咸共心和同，",
    "T11n0310_008:0045a26": "　　皆改往修來，　　身奉行十善。",
    "T11n0310_008:0045a27": "　　各相向慈心，　　展轉相愍傷，",
    "T11n0310_008:0045a28": "　　相見如骨肉，　　猶如父母子，",
    "T11n0310_008:0045a29": "　　心不懷害念，　　乃報其慈養。』」",
    "T11n0310_008:0045b01": "密迹金剛力士語寂意菩薩：「時彼眾人聞其",
    "T11n0310_008:0045b02": "訓誨，宿福所化，皆共奉行是十善業，具足清",
    "T11n0310_008:0045b03": "淨不令缺漏。如是寂意！時天下人男女大小",
    "T11n0310_008:0045b04": "奉行十善，終身沒已不墮惡趣三厄之難，壽",
    "T11n0310_008:0045b05": "終之後自然得生忉利天上。又天帝釋為講",
    "T11n0310_008:0045b06": "說法開示大業，皆發無上正真道意，應時悉",
    "T11n0310_008:0045b07": "立不退轉地。寂意當了，是則菩薩所修密行，",
    "T11n0310_008:0045b08": "護身清淨不惜身命以己用施，開化救濟無",
    "T11n0310_008:0045b09": "數眾生使至大道。」佛告寂意：「菩薩身所行眾",
    "T11n0310_008:0045b10": "密堅固牢強，不可破壞猶如金剛。其身散以",
    "T11n0310_008:0045b11": "眾人所學從志律故，雖欲毀之不能破壞。眾",
    "T11n0310_008:0045b12": "生以學，從學法住一切不壞。所宣言教，火不",
    "T11n0310_008:0045b13": "能燒刀不能傷。其身堅強要不可毀，猶如，寂",
    "T11n0310_008:0045b14": "意！其菩薩身，身順法律調化眾生。其菩薩",
    "T11n0310_008:0045b15": "心，不以寂然、不懷妄想。一切眾生身悉本無，",
    "T11n0310_008:0045b16": "其己亦然亦復本空。以了本無，己身本無一",
    "T11n0310_008:0045b17": "切諸法亦復本無。諸法本無，又解己身以歸",
    "T11n0310_008:0045b18": "本無，一切諸法亦復本無。諸法本無，己身自",
    "T11n0310_008:0045b19": "然亦歸本無。己以本無，過去當來今現在法",
    "T11n0310_008:0045b20": "亦復本無。去來今法以了本無，又復己身亦",
    "T11n0310_008:0045b21": "復本無，過去本無、當來本無而不錯亂。當來",
    "T11n0310_008:0045b22": "本無不與過去本無相違也，過去本無不與",
    "T11n0310_008:0045b23": "現在本無相違也，現在本無不與過去本無",
    "T11n0310_008:0045b24": "相違也。現在本無不與過去當來相違也，過",
    "T11n0310_008:0045b25": "去當來本無不與現在本無相違也，其當來",
    "T11n0310_008:0045b26": "本無不與現在本無相違也。去來今現本無",
    "T11n0310_008:0045b27": "不與現在本無而相違也。其去來今本無行",
    "T11n0310_008:0045b28": "者，諸陰諸種諸入眾衰四大未曾相違也。設",
    "T11n0310_008:0045b29": "使生死及與無為自然本無，生死本無，以無",
    "T11n0310_008:0045c01": "所行本無自然。無行本無，不違本無，諸行本",
    "T11n0310_008:0045c02": "無自然。又族姓子！所謂本無，其本無者等無",
    "T11n0310_008:0045c03": "有異，不離於欲，無所成立。本無諍訟，是諍訟",
    "T11n0310_008:0045c04": "者與諸諍訟亦無所諍，以無所諍，其本無者亦",
    "T11n0310_008:0045c05": "無所諍，是則名曰如來本無。如來無像，歸斯",
    "T11n0310_008:0045c06": "本無，是則名曰如來形像。普現一切諸所色",
    "T11n0310_008:0045c07": "像，是故形像如來形像一切本空，是則名曰",
    "T11n0310_008:0045c08": "如來之像。是故菩薩現一切像，如來未曾造",
    "T11n0310_008:0045c09": "現形像。無像無諍，爾乃普現一切眾像，不以",
    "T11n0310_008:0045c10": "本無有所成立。以本無業自觀其身，諸身本",
    "T11n0310_008:0045c11": "無，自察法身一切諸身，皆無有身。觀如來身，",
    "T11n0310_008:0045c12": "曉一切身從因緣生，以了法身本所從行，因",
    "T11n0310_008:0045c13": "與法身乃成法身。無陰種諸入，則曰法身行",
    "T11n0310_008:0045c14": "平等業。消除眾生所見之緣，若有所聞、所更",
    "T11n0310_008:0045c15": "麁細，猶如，寂意！耆域醫王合集諸藥，以取藥",
    "T11n0310_008:0045c16": "草作童子形，端正姝好世之希有，所作安諦",
    "T11n0310_008:0045c17": "所有究竟殊異無比，往來周旋住立安坐臥",
    "T11n0310_008:0045c18": "寐經行，無所缺漏所顯變業。或有大豪國王",
    "T11n0310_008:0045c19": "太子大臣百官貴姓長者，來到耆域醫王所，",
    "T11n0310_008:0045c20": "視藥童子與共歌戲，相其顏色病皆得除，便",
    "T11n0310_008:0045c21": "致安隱寂靜無欲。寂意且觀，其耆域醫王療",
    "T11n0310_008:0045c22": "治世間，其餘醫師所不能及也。如是寂意！若",
    "T11n0310_008:0045c23": "菩薩奉行法身，假使眾生婬怒癡盛，男女大",
    "T11n0310_008:0045c24": "小欲相慕樂即共相娛，貪欲塵勞悉得休",
    "T11n0310_008:0045c25": "息。以得休息於內息想，謂離熱欲因斯受化，",
    "T11n0310_008:0045c26": "皆是菩薩所願具足。如是寂意！若菩薩行善",
    "T11n0310_008:0045c27": "修法身，斯諸菩薩則是法身。示以飲食充實",
    "T11n0310_008:0045c28": "斯體，不服摶食以安其身以斷眾饍，愍傷",
    "T11n0310_008:0045c29": "眾生而現復食，不以飯食入於體裏不著身",
    "T11n0310_008:0046a01": "中，又其法身力不增損。菩薩法身不知所生",
    "T11n0310_008:0046a02": "亦無有死、無終無始，而隨習俗現有生死。雖",
    "T11n0310_008:0046a03": "現終沒，解一切法悉無所行。示現所生，暢一",
    "T11n0310_008:0046a04": "切法無為無會。一切諸法雖有所生悉無所",
    "T11n0310_008:0046a05": "生，皆曉諸行自現其身，諸根闕減而所遊行",
    "T11n0310_008:0046a06": "不毀法身，則以法身法食法力，以法自歸了",
    "T11n0310_008:0046a07": "如來身。「寂意！欲知如來身者，即虛空身而無",
    "T11n0310_008:0046a08": "等倫，處於三界為最至尊，施於眾生身無所",
    "T11n0310_008:0046a09": "歸，不可譬喻而無比類。其身清淨捨垢無塵，",
    "T11n0310_008:0046a10": "其身本淨而無沾污，自然鮮明永無塵冥，本",
    "T11n0310_008:0046a11": "性仁和悉無所生。其身寂然，不為心意識所",
    "T11n0310_008:0046a12": "見拘繫。其身自然，猶如幻化野馬水月。其身",
    "T11n0310_008:0046a13": "已度空無相願。其身普周十方虛空，心悉平",
    "T11n0310_008:0046a14": "等了三界本，一切眾生無有吾我。其身無底",
    "T11n0310_008:0046a15": "不可限量、無作無想。斯身無著無所思念，所",
    "T11n0310_008:0046a16": "住真諦致不可還。其身無像自然現像、無痛",
    "T11n0310_008:0046a17": "現痛，自然無想而現有想，無生死識而自然",
    "T11n0310_008:0046a18": "現諸生死識，無地水火風因其示現地水火",
    "T11n0310_008:0046a19": "風四大之身。解諸世間一切現法皆虛不實，",
    "T11n0310_008:0046a20": "眼無所見、耳無所聞、鼻無嗅香、舌不在味、身",
    "T11n0310_008:0046a21": "不倚行，永消眾識。意無所受、心無轉移，無心",
    "T11n0310_008:0046a22": "意識，解了真諦未曾進退。「爾時，寂意！如來法",
    "T11n0310_008:0046a23": "身，若有菩薩以能逮斯如來等身，靡不周普",
    "T11n0310_008:0046a24": "奉菩薩行。在此三千大千世界，諸四方域郡",
    "T11n0310_008:0046a25": "國縣邑州城大邦，悉化其身皆遍現之，一切",
    "T11n0310_008:0046a26": "眾魔不能見知菩薩所為，現若不現悉能明",
    "T11n0310_008:0046a27": "了微妙之業。雖無所現，普現一切未曾念行",
    "T11n0310_008:0046a28": "見聞知識有所修行開化眾生，不以身行失",
    "T11n0310_008:0046a29": "四意止。為眾生類，因現其身無常苦空非身",
    "T11n0310_008:0046b01": "之義，解達諸身本法悉寂。為眾生現身歸壞",
    "T11n0310_008:0046b02": "敗，其以報應求於身者以是退轉；以是求報",
    "T11n0310_008:0046b03": "隨四顛倒。其有解覩無作無見，曉知其身猶",
    "T11n0310_008:0046b04": "如草木牆壁瓦石，為諸眾生現清淨身。如是",
    "T11n0310_008:0046b05": "寂意！曾為菩薩從錠光佛授決以來，致於",
    "T11n0310_008:0046b06": "密身清淨之體。正使菩薩口有所宣悉無言",
    "T11n0310_008:0046b07": "說。又有，寂意！如來所說隨時之宜，因其想念，",
    "T11n0310_008:0046b08": "說菩薩密身之寂靜，從是轉進而得拔濟所",
    "T11n0310_008:0046b09": "至無際。所謂菩薩身之祕密，由得自在。菩薩",
    "T11n0310_008:0046b10": "以宣己身寂密，粗舉其要，假欲具說，江河沙",
    "T11n0310_008:0046b11": "劫不能究暢。」密迹金剛力士謂寂意菩薩：「何",
    "T11n0310_008:0046b12": "謂言密？其言清淨，隨眾生類墮畜生中多少",
    "T11n0310_008:0046b13": "限數，菩薩亦現若干音響言語，其察音響現若",
    "T11n0310_008:0046b14": "干辭，順其眾生章句言語而演言教，隨時頒",
    "T11n0310_008:0046b15": "宣而與談語，說其苦樂善惡之處。其菩薩音，",
    "T11n0310_008:0046b16": "一切普入靡所不達。或有歌戲幻化瞋喜演",
    "T11n0310_008:0046b17": "其音句，隨其眾生言辭音響而入訓誨。因其",
    "T11n0310_008:0046b18": "一切身意所信心所好樂，菩薩悉解而分別",
    "T11n0310_008:0046b19": "之各使聞了。」寂意菩薩問密迹力士：「菩薩所",
    "T11n0310_008:0046b20": "化音響如何？」密迹答曰：「從其眾生一切音響。",
    "T11n0310_008:0046b21": "又菩薩音所順無限，猶如眾生所生之處心",
    "T11n0310_008:0046b22": "念各異，五趣音辭各各不同，不可稱計。菩薩",
    "T11n0310_008:0046b23": "如是各從音辭亦無言辭，是則名曰隨眾生",
    "T11n0310_008:0046b24": "音無不達之，曉無所有。當作是觀，一切眾響",
    "T11n0310_008:0046b25": "所宣言辭，終竟一切不可思議，言無窮極，是",
    "T11n0310_008:0046b26": "為菩薩所化隨時不可喻盡。自恣頒宣不可",
    "T11n0310_008:0046b27": "計響，或演釋、梵、四天王音，或復恣宣諸天、龍、",
    "T11n0310_008:0046b28": "神、阿須輪、迦樓羅、真陀羅、揵沓和、摩休勒、",
    "T11n0310_008:0046b29": "人與非人，隨眾生音上中下聲麁細好醜，而",
    "T11n0310_008:0046c01": "演音響喜悅一切。」於是頌曰：",
    "T11n0310_008:0046c02": "「以如言辭，　　多所解決，　　敷演無數，",
    "T11n0310_008:0046c03": "　所說言教。　　療以慈心，　　達入愍哀，",
    "T11n0310_008:0046c04": "　宣布廣說，　　喜悅護意。　　天帝合集，",
    "T11n0310_008:0046c05": "　柔軟和調，　　若有聞斯，　　蔽眾音響。",
    "T11n0310_008:0046c06": "　因從伎樂，　　所演悲聲，　　頒宣斯出，",
    "T11n0310_008:0046c07": "　經典訓誨。　　諸真陀羅，　　思好雅頌，",
    "T11n0310_008:0046c08": "　其音喻此，　　普悉具足，　　聞令欲止，",
    "T11n0310_008:0046c09": "　婬心不興。　　一切山神，　　皆好音樂，",
    "T11n0310_008:0046c10": "　計於欲界，　　眾諸妙音。　　諸伎樂出，",
    "T11n0310_008:0046c11": "　諸天聲響，　　皆悉起此，　　誠可愛悅。",
    "T11n0310_008:0046c12": "　其法音聲，　　隨時方便，　　所宣歌頌，",
    "T11n0310_008:0046c13": "　消瞋恚欲，　　除去癡慢，　　自大之行，",
    "T11n0310_008:0046c14": "　分別暢了，　　行所歸趣。　　以聞道術，",
    "T11n0310_008:0046c15": "　宣傳之故，　　其在色界，　　一切諸天，",
    "T11n0310_008:0046c16": "　皆能悅可，　　斯諸天意。　　因得聽聞，",
    "T11n0310_008:0046c17": "　殊異言教，　　在世發意，　　當成佛道。",
    "T11n0310_008:0046c18": "　龍揵陀羅、　　摩休勒等，　　一切妓樂，",
    "T11n0310_008:0046c19": "　若干種品。　　德海若宣，　　微妙音教，",
    "T11n0310_008:0046c20": "　眾生皆悅，　　心豫踊躍。　　入無央數，",
    "T11n0310_008:0046c21": "　若干音響，　　閻浮天下，　　所居人民。",
    "T11n0310_008:0046c22": "　其音普遍，　　入斯眾生，　　若得聞者，",
    "T11n0310_008:0046c23": "　悉得度脫。　　虛空天神，　　及此地祇，",
    "T11n0310_008:0046c24": "　其聲通達，　　咸至彼間，　　皆得聞教，",
    "T11n0310_008:0046c25": "　莫不悅豫，　　僉然決疑，　　悉心歡欣。",
    "T11n0310_008:0046c26": "　哀鸞鵠鴈、　　赤嘴鵶音、　　山鳥孔雀、",
    "T11n0310_008:0046c27": "　鸚鵡鵾鷄、　　鴈殊異鳥、　　耆域鴛鴦、",
    "T11n0310_008:0046c28": "　若聞此聲、　　皆可意悅。　　師子虎狼、",
    "T11n0310_008:0046c29": "　熊羆猨猴、　　麑鹿騾驢、　　野狐諸兔、",
    "T11n0310_008:0047a01": "　象馬狗犬、　　牛羊猪類，　　聞其音聲，",
    "T11n0310_008:0047a02": "　可意喜悅。　　四足二足，　　諸有形貌，",
    "T11n0310_008:0047a03": "　其多諸足，　　諸無足者，　　皆樂聞是，",
    "T11n0310_008:0047a04": "　解知音聲，　　宣布受誨，　　捨眾邪業。",
    "T11n0310_008:0047a05": "　於斯三千，　　諸國有音，　　最上中間，",
    "T11n0310_008:0047a06": "　及豪下賤，　　地獄餓鬼，　　至畜生類，",
    "T11n0310_008:0047a07": "　諸天人民，　　眾諸音響，　　行無妄見，",
    "T11n0310_008:0047a08": "　唯念至真。　　亦無想求，　　未曾諍訟，",
    "T11n0310_008:0047a09": "　奉行所業，　　志存道心。　　頒宣令現，",
    "T11n0310_008:0047a10": "　當應時節，　　己以專一，　　忍眾生諍。",
    "T11n0310_008:0047a11": "　以音教告，　　百億國土，　　從是通達，",
    "T11n0310_008:0047a12": "　江河沙數，　　不倚財業，　　心無所行。",
    "T11n0310_008:0047a13": "　諸佛國土，　　所有眾魔，　　此等得聞，",
    "T11n0310_008:0047a14": "　斯大和聲，　　悲哀將護，　　所救如是，",
    "T11n0310_008:0047a15": "　出入行步，　　悉為興禮。　　正使眾生，",
    "T11n0310_008:0047a16": "　有百千億，　　其心各抱，　　若干志念；",
    "T11n0310_008:0047a17": "　聞是言辭，　　不以蔽礙，　　叉其十指，",
    "T11n0310_008:0047a18": "　稽首作禮。　　臥寐聾瘂、　　口不能言、",
    "T11n0310_008:0047a19": "　跛蹇無足，　　諸大疾病；　　彼若聞此，",
    "T11n0310_008:0047a20": "　微妙善語，　　宣暢柔和，　　至好音教，",
    "T11n0310_008:0047a21": "　心常懷念。　　塵勞危厄，　　口所宣說，",
    "T11n0310_008:0047a22": "　億載塵勞，　　其得聞是，　　清淨法音，",
    "T11n0310_008:0047a23": "　開化烏鳥，　　致於清涼。　　口所宣布，",
    "T11n0310_008:0047a24": "　眾生悉聞，　　諸佛經法，　　及諸聖眾，",
    "T11n0310_008:0047a25": "　布施禁戒，　　行忍辱事，　　精進一心，",
    "T11n0310_008:0047a26": "　智慧之法。　　說意所存，　　功勳眾行，",
    "T11n0310_008:0047a27": "　億百千劫，　　不能暢盡。　　本際無底，",
    "T11n0310_008:0047a28": "　其意無量，　　演於佛音，　　所往無極。」",
    "T11n0310_008:0047a29": "大寶積經卷第八"
}