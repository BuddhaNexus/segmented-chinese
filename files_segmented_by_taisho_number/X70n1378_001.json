{
    "X70n1378_001:0110b04": "大宋無明慧性禪師語錄",
    "X70n1378_001:0110b05": "目錄",
    "X70n1378_001:0110b06": "序　　顏一齊汝勳撰",
    "X70n1378_001:0110b07": "蘄州資福禪寺語錄",
    "X70n1378_001:0110b08": "蘄州北山智度禪寺語錄",
    "X70n1378_001:0110b09": "南康軍廬山歸宗能仁禪寺語錄",
    "X70n1378_001:0110b10": "南康軍廬山開先華藏禪寺語錄",
    "X70n1378_001:0110b11": "南康軍廬山棲賢寶覺禪寺語錄",
    "X70n1378_001:0110b12": "平江府陽山尊相禪寺語錄",
    "X70n1378_001:0110b13": "平江府雙塔壽寧萬歲禪寺語錄",
    "X70n1378_001:0110b14": "頌古法語真讚遺偈",
    "X70n1378_001:0110b15": "塔銘　　顏一齊汝勳居士撰",
    "X70n1378_001:0110b16": "徑山無準禪師後序　　淨慈北磵禪師後序",
    "X70n1378_001:0110b19": " 無明性和尚語錄序",
    "X70n1378_001:0110b21": "東山一脉。最得人憎。認草本者。多作平常會。奇特會。",
    "X70n1378_001:0110b22": "某處是生機。某處是死句。互分巧拙。俱落窠臼。縱跳",
    "X70n1378_001:0110b23": "得出。又墮解脫深坑。非獨蹉過此老。亦蹉過天下老",
    "X70n1378_001:0110b24": "和尚。添得幾箇冊子。只益雜毒耳。余因序無明語。不",
    "X70n1378_001:0110c01": "覺饒舌。怕有軟頑底。為一齋懺悔也不見得。",
    "X70n1378_001:0110c02": "淳祐癸卯上巳長洲一齋顏汝勳敬書",
    "X70n1378_001:0110c05": "蘄州資福禪寺語錄",
    "X70n1378_001:0110c06": "侍者　妙儼　編",
    "X70n1378_001:0110c07": "入院。指山門云。萬疊峯巒秀。清虗杳靄間。跨門一句",
    "X70n1378_001:0110c08": "子。擬議隔重關。",
    "X70n1378_001:0110c09": "佛殿拈香。指天指地。有甚巴鼻。目顧四方。不知失利。",
    "X70n1378_001:0110c10": "累及後代兒孫。以此遞相鈍置。",
    "X70n1378_001:0110c11": "踞方丈。電激雷奔。以毒攻毒。撒土拋沙。拗直作曲。箇",
    "X70n1378_001:0110c12": "裏翻身控角弓。誰能背手抽金鏃。",
    "X70n1378_001:0110c13": "法座云。不知立處高多少。回頭四顧白雲低。等閑移",
    "X70n1378_001:0110c14": "步毗盧頂。拽轉南辰安向西。",
    "X70n1378_001:0110c15": "拈衣云。要入牯牛隊。還披水牯皮。全身行異類。拽杷",
    "X70n1378_001:0110c16": "又牽犁。",
    "X70n1378_001:0110c17": "陞座。拈香祝　聖罷。次拈香云。此一瓣香。昔在佛照",
    "X70n1378_001:0110c18": "禪師處得其體。松源和尚處得其用。雖然體用雙全。",
    "X70n1378_001:0110c19": "浮沈湖海。未曾有一人酬價。而今一客不煩兩主。爇",
    "X70n1378_001:0110c20": "向爐中。奉為前住臨安府靈隱先師和尚。用酬法乳。",
    "X70n1378_001:0110c21": "遂斂衣就座　僧問云。龍象四集。寶座已登。學人上",
    "X70n1378_001:0110c22": "來。請師祝　聖。答云。一氣不言含有象。萬靈何處謝",
    "X70n1378_001:0110c23": "無私。進云。如何是把定要津句。師云。擬議則差白雲",
    "X70n1378_001:0110c24": "萬里。進云。如何是坐斷乾坤句。師云。天高群象正。海",
    "X70n1378_001:0111a01": "闊百川朝。進云。如何是坐斷報化佛頭句。師云。大用",
    "X70n1378_001:0111a02": "現前不存軌則。進云。便恁麼去時如何。師云。更參三",
    "X70n1378_001:0111a03": "參三十年。僧禮拜。師乃云。行盡迢迢路。無山不是家。",
    "X70n1378_001:0111a04": "跨門一句子。擬議隔天涯。四山空闊。一徑幽深。樓閣",
    "X70n1378_001:0111a05": "崢嶸。峯巒疊翠。全是自家本地。發明古佛家風。不免",
    "X70n1378_001:0111a06": "高掛鉢囊。拗折拄杖。安家樂業。鼓腹謳歌。更不他求。",
    "X70n1378_001:0111a07": "是成活計。至於山禽聚集。牛動尾巴。虎嘯龍吟。風清",
    "X70n1378_001:0111a08": "露白。溪山雲月。處處同風。水鳥樹林。頭頭顯露。且道",
    "X70n1378_001:0111a09": "共樂昇平一句。如何話會。倒把少林無孔笛。逆風吹",
    "X70n1378_001:0111a10": "了順風吹。",
    "X70n1378_001:0111a11": "復舉保壽開堂。三聖推出一僧。保壽便打。師云。將謂",
    "X70n1378_001:0111a12": "侯白。更有侯黑。三聖云。恁麼為人。非但瞎却這僧眼。",
    "X70n1378_001:0111a13": "瞎却鎮州一城人眼去在。師云。賊須賊捉。保壽便歸",
    "X70n1378_001:0111a14": "方丈。師云。虎頭虎尾一時收。諸人要識二大老子落",
    "X70n1378_001:0111a15": "處麼。卓拄杖一下云。風定花猶落。鳥啼山更幽。",
    "X70n1378_001:0111a16": "上堂云。有語中無語。達磨九年空面壁。無語中有語。",
    "X70n1378_001:0111a17": "空生巖畔花狼藉。有無俱泯又且如何。南斗八北斗",
    "X70n1378_001:0111a18": "七。",
    "X70n1378_001:0111a19": "上堂云。啞却我口禿我舌。明眼衲僧難辨別。遂擲下",
    "X70n1378_001:0111a20": "拄杖云。今朝撒向諸人前。須彌燈王笑不徹。",
    "X70n1378_001:0111a21": "上堂云。舉雲門示眾云。天寒日短。兩人共一椀。師云。",
    "X70n1378_001:0111a22": "雲門家風太儉。資福則不然。天寒日短。三平二滿。虎",
    "X70n1378_001:0111a23": "咬大虫。雄鷄生卵。且道。明什麼邊事。參。",
    "X70n1378_001:0111a24": "謝知事頭首上堂云。迅雷聲裏。閃電光中。棒喝交馳。",
    "X70n1378_001:0111b01": "主賓互顯。正恁麼時。且道是誰家風月。以拂子擊禪",
    "X70n1378_001:0111b02": "牀云。數片白雲生宇宙。普天無處不垂陰。",
    "X70n1378_001:0111b03": "上堂云。言發非聲。舌頭無骨。色前不物。狐狸戀窟。畢",
    "X70n1378_001:0111b04": "竟如何是不落聲色底句。鷓鴣啼處百花香。",
    "X70n1378_001:0111b05": "蘄州北山智度禪寺語錄",
    "X70n1378_001:0111b06": "侍者　圓澄　編",
    "X70n1378_001:0111b07": "上堂云。新梅雪裏依稀拆。愛日窻前迤邐長。漏泄東",
    "X70n1378_001:0111b08": "君好消息。分明遍界不能藏。且道藏不得是箇什麼。",
    "X70n1378_001:0111b09": "卓拄杖云。但得到家田地穩。更無佛法可商量。",
    "X70n1378_001:0111b10": "上堂云。鳥牙絕頂。結制安居。包羅萬有。吞却十虗。且",
    "X70n1378_001:0111b11": "道。無位真人。在什麼處。良久云。切忌從它覓。迢迢與",
    "X70n1378_001:0111b12": "我疎。",
    "X70n1378_001:0111b13": "出城回上堂云。往來無間。動靜一源。瞥然而往。瞥然",
    "X70n1378_001:0111b14": "而還。大方無內無外。管甚新年舊年。歸來偃臥青松",
    "X70n1378_001:0111b15": "下。只這些兒妙不傳。",
    "X70n1378_001:0111b16": "上堂云。方挹新春。又迎朱夏。山不為高。水不為下。梅",
    "X70n1378_001:0111b17": "雨連綿。虗空貼卦。浸爛石烏龜。黃梅添話杷。烏牙峯",
    "X70n1378_001:0111b18": "頂浪滔天。犀牛扇子增高價。",
    "X70n1378_001:0111b19": "上堂。舉寒山子詩云。吾心似秋月。碧潭清皎潔。無物",
    "X70n1378_001:0111b20": "堪比倫。教我如何說。師云。寒山子坐在解脫深坑。若",
    "X70n1378_001:0111b21": "是北山門下。打你頭破額裂。",
    "X70n1378_001:0111b22": "上堂云。秋風清。秋月白。鴈過長空。蟬噪庭柏。踢出鐵",
    "X70n1378_001:0111b23": "崐崘。大機要頓發。好肉剜瘡。覰著即瞎。隔山人唱太",
    "X70n1378_001:0111b24": "平歌。元是胡笳十八拍。",
    "X70n1378_001:0111c01": "上堂云。爽氣生襟袂。清飈襲四維。白雲抱幽石。冷淡",
    "X70n1378_001:0111c02": "更清奇。玲瓏八面自回合。峭峻一方誰敢窺。",
    "X70n1378_001:0111c03": "因事上堂。毒蛇頭上能揩痒。正是吾家跳竈兒。竊得",
    "X70n1378_001:0111c04": "這些窮伎倆。白拈手裏覓便宜。[囗@力]。萬仞崖頭獨足立。",
    "X70n1378_001:0111c05": "頭長三尺知是誰。",
    "X70n1378_001:0111c06": "上堂。十五日已前。一冬二冬。叉手當胸。十五日已後。",
    "X70n1378_001:0111c07": "背手抽金鏃。翻身控角弓。正當十五日時如何。風從",
    "X70n1378_001:0111c08": "虎兮雲從龍。擡眸鷂子過遼東。",
    "X70n1378_001:0111c09": "南康軍廬山歸宗能仁禪寺語錄",
    "X70n1378_001:0111c10": "侍者　妙全　編",
    "X70n1378_001:0111c11": "上堂云。春行萬國春無跡。臘雪消殘始見功。頭頭應",
    "X70n1378_001:0111c12": "現。處處流通。木馬泥牛吼。花柳撼春風。",
    "X70n1378_001:0111c13": "上堂云。春山青。春水綠。草茸茸。花簇簇。若能喪盡目",
    "X70n1378_001:0111c14": "前機。便見廬山真面目。",
    "X70n1378_001:0111c15": "上堂云。元宵正月半。是處金蓮現。貪看燈明佛。蹉過",
    "X70n1378_001:0111c16": "新羅箭。以拂子擊禪牀云。閃電光中。聊通一線。",
    "X70n1378_001:0111c17": "上堂云。柳色含煙。千葩競秀。森羅萬象。互顯家風。無",
    "X70n1378_001:0111c18": "位真人。橫身徧界。正恁麼時如何。以拂子擊禪床云。",
    "X70n1378_001:0111c19": "鯨吞海水盡。露出珊瑚枝。",
    "X70n1378_001:0111c20": "為首座典座上堂云。法社棟梁。藂林綱紀。全殺全活。",
    "X70n1378_001:0111c21": "建立宗旨。雙放雙收。總在這裏。虎嘯風生。龍吟霧起。",
    "X70n1378_001:0111c22": "擊拂子云。大家扶起破砂盆。無限清風來未已。",
    "X70n1378_001:0111c23": "上堂云。句中句。絕露布。閃電裏。分緇素。且道。紫霄峰",
    "X70n1378_001:0111c24": "高。鸞溪水急。如何緇素。以拂子擊禪牀云。戴嵩牛臥",
    "X70n1378_001:0112a01": "綠楊陰。韓幹馬嘶芳草渡。",
    "X70n1378_001:0112a02": "上堂云。向上一路滑。壁立萬仞嶮。石火電光鈍。定乾",
    "X70n1378_001:0112a03": "坤句錯。良久云。水牯牛常甘水草。麒麟只有一隻角。",
    "X70n1378_001:0112a04": "千手大悲難摸索。",
    "X70n1378_001:0112a05": "謝知事上堂云。主中賓。賓中主。南山大虫元是虎。踢",
    "X70n1378_001:0112a06": "起眉毛著眼看。閃電光中急薦取。擊拂子云。發機須",
    "X70n1378_001:0112a07": "是千鈞弩。",
    "X70n1378_001:0112a08": "上堂云。知有底人。眼中著屑。盡底掀翻。只得一橛。堪",
    "X70n1378_001:0112a09": "笑巴陵老古錐。解道銀椀裏盛雪。",
    "X70n1378_001:0112a10": "上堂云。滿口道不得底。天下祖師結舌有分。滿眼覷",
    "X70n1378_001:0112a11": "不見底。撞著燈籠露柱。滿耳聽不聞底。鐘鳴鼓響切",
    "X70n1378_001:0112a12": "忌啗啄。休啗啄。滅却臨濟正法眼。破砂盆子何處著。",
    "X70n1378_001:0112a13": "上堂云。歸宗見成行貨。別無單傳心要。二時展鉢開",
    "X70n1378_001:0112a14": "單。逐日痾屎送尿。飢餐渴飲一般。露柱燈籠大笑。且",
    "X70n1378_001:0112a15": "道笑箇什麼。毗婆尸佛早留心。直至而今不得妙。",
    "X70n1378_001:0112a16": "上堂云。風蕭蕭兮疎林葉落。月皎皎兮虎嘯猿啼。或",
    "X70n1378_001:0112a17": "聞或見。或悟或迷。會與不會。脫體全提。鼻孔元是向",
    "X70n1378_001:0112a18": "下垂。",
    "X70n1378_001:0112a19": "上堂云。一葉落天下秋。一塵起大地收。明明祖師意。",
    "X70n1378_001:0112a20": "明明百草頭。相頭買帽。看樓打樓。拂子擊禪牀云。更",
    "X70n1378_001:0112a21": "嫌何處不風流。",
    "X70n1378_001:0112a22": "上堂云。秋色連天淨。秋花滿地香。圓通門大啟。切忌",
    "X70n1378_001:0112a23": "錯商量。",
    "X70n1378_001:0112a24": "開爐上堂云。丹霞燒木佛。院主眉鬚落。兩箇無孔鐵",
    "X70n1378_001:0112b01": "鎚。彼此將錯就錯。焦塼打著連底凍。笑它普化搖鈴",
    "X70n1378_001:0112b02": "鐸。",
    "X70n1378_001:0112b03": "上堂云。雪覆千山。孤峯不白。突出難辨。覰著則瞎。鐵",
    "X70n1378_001:0112b04": "樹花開。冰河焰發。不萌枝上月三更。切忌龍門遭點",
    "X70n1378_001:0112b05": "額。",
    "X70n1378_001:0112b06": "上堂云。搖唇鼓舌。展事投機。千佛出世。不通懺悔。歸",
    "X70n1378_001:0112b07": "宗知而故犯。是汝諸人。向什麼處著眼。以拂子擊禪",
    "X70n1378_001:0112b08": "狀云。焦巴焦巴。有葉無丫。長天秋水。孤鶩落霞。",
    "X70n1378_001:0112b09": "上堂。歸宗無法可商量。獨掇單提不覆藏。有問西來",
    "X70n1378_001:0112b10": "端的意。天寒日短夜偏長。",
    "X70n1378_001:0112b11": "浴佛上堂云。指天指地獨稱尊。攪動乾坤海嶽昏。自",
    "X70n1378_001:0112b12": "從賺殺人無數。直至而今無腦門。",
    "X70n1378_001:0112b13": "上堂云。雨過長空。簷頭滴滴。覿面相呈。人信不及。信",
    "X70n1378_001:0112b14": "得及。萬古長空元不濕。",
    "X70n1378_001:0112b15": "上堂云。一即一切。一切即一。拈青玉峽。向焦螟眼中。",
    "X70n1378_001:0112b16": "撮大地來。如粟米粒。會則事同一家。不會則知我受",
    "X70n1378_001:0112b17": "屈。",
    "X70n1378_001:0112b18": "上堂云。獨標萬象。物外宣揚。卓拄杖云。天長地久。地",
    "X70n1378_001:0112b19": "久天長。",
    "X70n1378_001:0112b20": "上堂云。無作無為。無說無示。可以濟群類統萬邦。同",
    "X70n1378_001:0112b21": "六虗融三際。卓拄杖云。此是吾家第一義。",
    "X70n1378_001:0112b22": "南康軍廬山開先華藏禪寺語錄",
    "X70n1378_001:0112b23": "侍者　道隆　編",
    "X70n1378_001:0112b24": "入院。指山門云。瀑布懸崖落半空。等閑平步廣寒宮。",
    "X70n1378_001:0112c01": "乘時坐斷孤峯頂。千聖從教立下風。",
    "X70n1378_001:0112c02": "佛殿云。祖禰不了。兒孫遭累。祝著磕著。無處回避。不",
    "X70n1378_001:0112c03": "辭禮拜燒香。也要遞相鈍置。",
    "X70n1378_001:0112c04": "方丈云。作家爐鞴。本分鉗鎚。不用埋兵施陷虎。白拈",
    "X70n1378_001:0112c05": "手裏覓便宜。",
    "X70n1378_001:0112c06": "法座云。喝散白雲。穿開碧落。一步闊一步。一著高一",
    "X70n1378_001:0112c07": "著。",
    "X70n1378_001:0112c08": "陞座。祝　聖罷。據坐云。未舉先知孰與論。掀騰海嶽",
    "X70n1378_001:0112c09": "動乾坤。嶮崖句裏翻身轉。盤走珠兮珠走盤。僧問云。",
    "X70n1378_001:0112c10": "如何是臨濟宗。師云。迅雷不及掩耳。進云。如何是溈",
    "X70n1378_001:0112c11": "仰宗。師云。父子不相傳。進云。如何是雲門宗。師云。劒",
    "X70n1378_001:0112c12": "去久矣。徒勞刻舟。進云。如何是曹洞宗。師云。白雲影",
    "X70n1378_001:0112c13": "裏怪石露。流水光中古木青。進云。如何是法眼宗。師",
    "X70n1378_001:0112c14": "云。心外無法。滿目青山。進云。宗派已蒙師指示。向上",
    "X70n1378_001:0112c15": "宗乘事若何。師云。花須連夜發。莫待曉風吹。進云。且",
    "X70n1378_001:0112c16": "道昨日歸宗長老。今日開先主人。畢竟如何。師云。兩",
    "X70n1378_001:0112c17": "頭俱坐斷。一劒倚天寒。僧禮拜　復云。滿天和氣。匝",
    "X70n1378_001:0112c18": "地韶光。溢目晴輝。影臨萬有。山花似錦。澗水如藍。蝶",
    "X70n1378_001:0112c19": "戀芳叢。篆不彫之心印。鸎啼谷口。演不說之妙門。全",
    "X70n1378_001:0112c20": "提鷲嶺拈花。揭示西來密旨。便恁麼去。是處是慈氏",
    "X70n1378_001:0112c21": "無門無善財。只此便是大安樂田地。只此便是大解",
    "X70n1378_001:0112c22": "脫之場。雖然如是。共樂無為一句。畢竟如何話會。以",
    "X70n1378_001:0112c23": "拂子擊禪床云。淨智莊嚴功德聚。祝融峯頂萬年松。",
    "X70n1378_001:0112c24": "復舉藥山示眾云。與我喚沙彌來。侍僧云。喚沙彌作",
    "X70n1378_001:0113a01": "麼。山云。我有一箇折脚鐺兒。教伊提上挈下。師云。儉",
    "X70n1378_001:0113a02": "生不孝。義出豐年。覿面提持。當陽有準。何故。鯨吞海",
    "X70n1378_001:0113a03": "水盡。露出珊瑚枝。",
    "X70n1378_001:0113a04": "聖節上堂云。一真含法界。大用等虗空。千祥如霧集。",
    "X70n1378_001:0113a05": "萬善若雲臻。卓拄杖云。用祝吾　皇無量壽。天高無",
    "X70n1378_001:0113a06": "極地無窮。",
    "X70n1378_001:0113a07": "上堂云。郊原雨過。春日熈熈。桃紅李白。發最上機。啞",
    "X70n1378_001:0113a08": "却口落盡眉。就中一曲江南好。蘆管迎風撩亂吹。",
    "X70n1378_001:0113a09": "上堂云。聲前一句。十方顯露。佛祖不知。衲僧罔措。拂",
    "X70n1378_001:0113a10": "子擊禪床下座。",
    "X70n1378_001:0113a11": "上堂云。萬壑千巖。雲霞鎖霧。洞然明白。覿面分付。還",
    "X70n1378_001:0113a12": "有知時別宜底麼。良久云。鴈影落寒潭。孤舟橫野渡。",
    "X70n1378_001:0113a13": "上堂云。毗盧師。法身主。縱奪臨機些子許。目前分付",
    "X70n1378_001:0113a14": "與阿誰。踢起眉毛急薦取。",
    "X70n1378_001:0113a15": "上堂云。去聖時遙。人多懈怠。逆則生嗔。順則生愛。不",
    "X70n1378_001:0113a16": "嗔不愛。東海剪刀。西番布袋。解脫門頭緊著關。休誇",
    "X70n1378_001:0113a17": "鋪席無人買。良久云。腦後見腮。和贓捉敗。",
    "X70n1378_001:0113a18": "上堂云。一番秋雨一番凉。道路無塵野菊香。翻笑昔",
    "X70n1378_001:0113a19": "年陶令尹。攢眉歸去錯商量。恁麼不恁麼。破鏡不重",
    "X70n1378_001:0113a20": "光。若把拈花微笑。是切忌將奴喚作郎。",
    "X70n1378_001:0113a21": "上堂云。以拄杖橫按云。鼓沒絃琴。復作吹笛勢云。吹",
    "X70n1378_001:0113a22": "無孔笛。共樂堯年同舜日。達磨九年空面壁。",
    "X70n1378_001:0113a23": "上堂。拈拄杖云。提起則天回地轉。觸處光輝。放下則",
    "X70n1378_001:0113a24": "息慮忘緣。聖凡罔措。不拈不放。又且如何。卓拄杖一",
    "X70n1378_001:0113b01": "下云。翡翠踏翻荷葉雨。鷺鶿衝破綠楊煙。",
    "X70n1378_001:0113b02": "上堂云。久雨不晴。纔晴又雨。陰陽交泰。萬物得所。明",
    "X70n1378_001:0113b03": "明百草頭。能為萬象主。以拂子擊牀云。覿面相呈。切",
    "X70n1378_001:0113b04": "忌莾鹵。",
    "X70n1378_001:0113b05": "上堂云。秋風離離。秋色依依。秋雲淡佇。秋月分輝。篆",
    "X70n1378_001:0113b06": "不彫之心印。狀似鐵牛之機。阿呵呵。力[囗@力]希。再三撈",
    "X70n1378_001:0113b07": "摝始應知。",
    "X70n1378_001:0113b08": "上堂云。月掛長空。孤峯獨宿。幽鳥數聲清。白雲斷處",
    "X70n1378_001:0113b09": "續。佛眼難窺。拗直作曲。羚羊掛角絕蹤由。無限清風",
    "X70n1378_001:0113b10": "生八極。",
    "X70n1378_001:0113b11": "松源和尚忌日。上堂云。是句亦剗。非句亦剗。瞞瞞頇",
    "X70n1378_001:0113b12": "頇。生鐵門限。如斯出世為人。瞎却衲僧正眼。子細撿",
    "X70n1378_001:0113b13": "點將來。也是徐六擔板。",
    "X70n1378_001:0113b14": "南康軍廬山棲賢寶覺禪寺語錄",
    "X70n1378_001:0113b15": "侍者　圓照　編",
    "X70n1378_001:0113b16": "上堂云。巢知風穴知雨。此是世人知有。只如世尊拈",
    "X70n1378_001:0113b17": "花。迦葉微笑。且道是什麼人知有。卓拄杖云。林間木",
    "X70n1378_001:0113b18": "馬嘶。海底泥牛吼。",
    "X70n1378_001:0113b19": "佛成道上堂云。瞿曇夜半見明星。碓觜挑開眼裏筋。",
    "X70n1378_001:0113b20": "四十九年無畏說。至今錯認定盤星。將頭不猛帶累",
    "X70n1378_001:0113b21": "三軍。曹溪波浪如相似。無限平人被陸沈。",
    "X70n1378_001:0113b22": "上堂云。草離離煙漠漠。雨如膏雲如鶴。說了也。錯錯",
    "X70n1378_001:0113b23": "錯。五老峯高徹骨寒。野猿啼斷山月落。",
    "X70n1378_001:0113b24": "上堂云。天得一地得一。王得一兮無等匹。一得一又",
    "X70n1378_001:0113c01": "何必。閃電光中加霹靂。朝來細雨灑危層。八面風清",
    "X70n1378_001:0113c02": "照紅日。",
    "X70n1378_001:0113c03": "上堂云。大包無外。細入無間。內外絕瑕玼。古今無背",
    "X70n1378_001:0113c04": "面。森羅萬象影中藏。四聖六凡光裏現。分明常在諸",
    "X70n1378_001:0113c05": "人前。未審諸人見不見。卓拄杖云。鐵壁銀山通一線。",
    "X70n1378_001:0113c06": "上堂云。雪埋松徑。梅著寒梢。露倮倮赤灑灑獨孤標。",
    "X70n1378_001:0113c07": "寒山逢拾得。撫掌笑呵呵。",
    "X70n1378_001:0113c08": "上堂云。初三十一。中九下七。更不囊藏。當陽拈出。以",
    "X70n1378_001:0113c09": "拂子擊禪床云。一氣轉洪鈞。八方開壽域。",
    "X70n1378_001:0113c10": "上元日上堂云。心月孤圓。清光皎潔。吞盡十方空。銀",
    "X70n1378_001:0113c11": "椀裏盛雪。以拂子擊禪床云。本光瑞如此。笑倒燈明",
    "X70n1378_001:0113c12": "佛。",
    "X70n1378_001:0113c13": "上堂云。木犀花散一山秋。更約清風作勝游。笑嗷幽",
    "X70n1378_001:0113c14": "香翻葉底。西來祖意在枝頭。沒回互。興悠悠。遼天鼻",
    "X70n1378_001:0113c15": "孔齊穿却。更嫌何處不風流。",
    "X70n1378_001:0113c16": "上堂云。殺人刀活人劒。劈破虗空成兩片。千妖百怪",
    "X70n1378_001:0113c17": "盡潛蹤。萬象森羅光影現。艾人與門神。端的見不見。",
    "X70n1378_001:0113c18": "卓拄杖云。拄杖子聊通一線。",
    "X70n1378_001:0113c19": "解夏上堂云。有結有解俱錯。到底無繩自縛。一夏九",
    "X70n1378_001:0113c20": "十日終。箇箇眉鬚墮落。入水長人。填溝塞壑。相逢只",
    "X70n1378_001:0113c21": "解那斯祁。明眼衲僧休卜度。",
    "X70n1378_001:0113c22": "上堂云。纔開口又成剩語。不開口又成增語。發機須",
    "X70n1378_001:0113c23": "是千鈞弩。草店家風別。翻雲又覆雨。若是陶淵明。攢",
    "X70n1378_001:0113c24": "眉便歸去。",
    "X70n1378_001:0114a01": "上堂云。松蘿影裏。積翠堆中。白雲為蓋。流泉作琴。隻",
    "X70n1378_001:0114a02": "影獨標巖上月。不知那箇是知音。耳卓朔。頭蓬鬆。擡",
    "X70n1378_001:0114a03": "眸鷂子過遼東。",
    "X70n1378_001:0114a04": "上堂云。言語動用沒交涉。非言語動用亦沒交涉。傾",
    "X70n1378_001:0114a05": "膓倒腹。為楔出楔。啞却我口禿却舌。明明萬里一條",
    "X70n1378_001:0114a06": "鐵。",
    "X70n1378_001:0114a07": "上堂舉寒山頌。秋光清淺時。白鷺和煙島。良哉觀世",
    "X70n1378_001:0114a08": "音。全身入荒草。點撿將來。罪過不少。只憑拄杖。一切",
    "X70n1378_001:0114a09": "靠倒。遂靠拄杖下座。",
    "X70n1378_001:0114a10": "上堂云。掀翻四大海。踢倒須彌盧。心麤膽大。少實多",
    "X70n1378_001:0114a11": "虗。夜見明星曾落節。兒孫隨後受塗糊。",
    "X70n1378_001:0114a12": "松源忌。木落高秋玉露垂。慎終追遠又思惟。無端一",
    "X70n1378_001:0114a13": "世滅胡種。累及兒孫說向誰。啞却口。落盡眉。牽犁拽",
    "X70n1378_001:0114a14": "杷。帶水拖泥。順捋虎鬚拈蝎尾。白拈手裏覓便宜。家",
    "X70n1378_001:0114a15": "肥生孝子。誰是五逆兒。棲賢今日以此供養松源先",
    "X70n1378_001:0114a16": "師。且道。還來歆饗也無。以手搖拽云。嗚咿嗚咿。秋露",
    "X70n1378_001:0114a17": "春風消息在。不知誰薦上頭機。",
    "X70n1378_001:0114a18": "平江府陽山尊相禪寺語錄",
    "X70n1378_001:0114a19": "侍者　法洪　編",
    "X70n1378_001:0114a20": "入院。指法座云。喝散白雲。穿開碧落。須彌燈王。無處",
    "X70n1378_001:0114a21": "摸索。",
    "X70n1378_001:0114a22": "上堂云。深藏古寺老垂垂。冷暖相諳只自知。不謂使",
    "X70n1378_001:0114a23": "符相苦逼。依然拽又牽犁。",
    "X70n1378_001:0114a24": "覺報長老至上堂云。開門待知識。知識不來過。知識",
    "X70n1378_001:0114b01": "既來過。畢竟如何通信。拂子擊禪床云。開口不在舌",
    "X70n1378_001:0114b02": "頭上。佇看平地起風波。",
    "X70n1378_001:0114b03": "晚小參云。控佛祖機。瞎人天眼。用生殺句。截葛藤窠。",
    "X70n1378_001:0114b04": "點著不來。千里万里。所以。向上一路滑。壁立萬仞嶮。",
    "X70n1378_001:0114b05": "石火電光鈍。定乾坤句錯。箇是從上來。垛生招箭。尊",
    "X70n1378_001:0114b06": "相則別有條章。諸佛不曾出世。亦無一法與人。達磨",
    "X70n1378_001:0114b07": "不西來。二祖不得髓。見佛見祖。如生冤家。說色說心。",
    "X70n1378_001:0114b08": "如逢猛虎。若是錦鱗赬尾底。纔聞恁麼舉著。踢起便",
    "X70n1378_001:0114b09": "行。大棒打不回頭。誰敢正眼覰著。若是鈍鳥棲蘆底。",
    "X70n1378_001:0114b10": "一恁三三兩兩。何故曾為浪子偏憐客。為愛貪盃惜",
    "X70n1378_001:0114b11": "醉人。",
    "X70n1378_001:0114b12": "謝知事頭首。上堂云。佛祖大機。目前密布。主中賓賓",
    "X70n1378_001:0114b13": "中主。雲從龍風從虎。卓拄杖云。發機須是千鈞弩。",
    "X70n1378_001:0114b14": "歲夜小參。歲盡年窮。無可不可。烹露地牛。燒榾柮火。",
    "X70n1378_001:0114b15": "野菜只添一筯油。滿鉢和羅唯一飽。笑傲煙霞。白雲",
    "X70n1378_001:0114b16": "風拂。韶陽一曲自高歌。困來一覺和衣倒。淺種深耕",
    "X70n1378_001:0114b17": "得自由。珊瑚枝頭日杲杲　復舉僧問古德。年窮歲",
    "X70n1378_001:0114b18": "盡時如何。德云。東村王老夜燒錢。乃舉頌云。東村王",
    "X70n1378_001:0114b19": "老夜燒錢。打著南邊動北邊。赤骨歷窮誇富貴。日高",
    "X70n1378_001:0114b20": "三丈尚憨眠。",
    "X70n1378_001:0114b21": "穹窿圓太虗至。上堂云。穹窿山裏老菸菟。一點圓明",
    "X70n1378_001:0114b22": "爍太虗。八角磨盤空裏轉。寥落林泉意自殊。超物象。",
    "X70n1378_001:0114b23": "絕名模。將為胡鬚赤。更有赤鬚胡。",
    "X70n1378_001:0114b24": "上堂云。舉僧問鏡清。深山巖窟中。還有佛法也無。清",
    "X70n1378_001:0114c01": "云。有。僧問。如何是深山巖窟中佛法。云。石頭大底大",
    "X70n1378_001:0114c02": "小底小。或有人出來問尊相。如何是深山巖窟中佛",
    "X70n1378_001:0114c03": "法。只向他道無。因甚如此。只為太近。乃舉頌云。一人",
    "X70n1378_001:0114c04": "道有一人無。正令全提肘後符。昨夜虗空開口笑。石",
    "X70n1378_001:0114c05": "人吞却洞庭湖。",
    "X70n1378_001:0114c06": "上堂云。離四句。絕百非。一言已出。駟馬難追。一任金",
    "X70n1378_001:0114c07": "烏東出。徒教玉兔沈西。拂子擊禪床云。千鈞之弩。不",
    "X70n1378_001:0114c08": "為鼷鼠而發機。",
    "X70n1378_001:0114c09": "舊住至。上堂云。春雨如膏。春雲如鶴。客從天外來。正",
    "X70n1378_001:0114c10": "是魔王脚。閫外威權。麒麟一角。擊拂子云。轉身一拶",
    "X70n1378_001:0114c11": "驗來端。外道天魔俱膽落。",
    "X70n1378_001:0114c12": "上堂云。春山青。春水綠。春雨濛濛。春花簇簇。春光滿",
    "X70n1378_001:0114c13": "目畫難成。春風萬里何抅束。肥馬轆轆。瘦馬轆轆。日",
    "X70n1378_001:0114c14": "逐忙忙等閑過。些兒毒氣誰輕觸。",
    "X70n1378_001:0114c15": "上堂云。今朝四月初一。萬像難逃影質。馬祖陞堂。百",
    "X70n1378_001:0114c16": "丈捲席。祕魔擎叉。魯祖面壁。喚驢作馬。蝦跳不出。麒",
    "X70n1378_001:0114c17": "麟一角尖。烏龜三眼赤。",
    "X70n1378_001:0114c18": "上堂云。雲收天際。杲日當空。坐立儼然。如何通信。擊",
    "X70n1378_001:0114c19": "拂子云。自是不歸歸便得。五湖煙浪有誰爭。",
    "X70n1378_001:0114c20": "楞嚴會上堂云。八還正眼頂門開。悟得門門有善財。",
    "X70n1378_001:0114c21": "要識九旬行道處。薰風依舊自南來。",
    "X70n1378_001:0114c22": "一齊相訪。上堂云。舉問馬大師。不與萬法為侶。是什",
    "X70n1378_001:0114c23": "麼人。師云。問處如毒龍攪海。答處似猛虎靠山。然雖",
    "X70n1378_001:0114c24": "電激星馳。未免總在門外。且道。門裏人如何話會。移",
    "X70n1378_001:0115a01": "花兼蝶至。買石得雲饒　復舉頌云。不與萬法為侶。",
    "X70n1378_001:0115a02": "咬定牙關錯舉。西江吸盡鐵船浮。活提獰龍和角煑。",
    "X70n1378_001:0115a03": "倒騎佛殿出三門。翻手為雲覆手雨。",
    "X70n1378_001:0115a04": "上堂云。兔馬有角。牛羊無角。智不到處。切忌道著。道",
    "X70n1378_001:0115a05": "著後如何。擊拂子云。拈得鼻孔還失却。",
    "X70n1378_001:0115a06": "為沂首座上堂云。相見不揚眉。雷轟閃電遲。知音纔",
    "X70n1378_001:0115a07": "側耳。擬議落便宜。威行閫外。瞥轉機輪。拍禪床一下",
    "X70n1378_001:0115a08": "云。大千揑聚一微塵。",
    "X70n1378_001:0115a09": "拗堂至上堂云。息菴去世肉猶暖。五逆還它五逆兒。",
    "X70n1378_001:0115a10": "海湧峯頭行正令。白拈誰敢覓便宜。",
    "X70n1378_001:0115a11": "中秋上堂云。舉長沙和尚道。盡大地是一隻眼。盡大",
    "X70n1378_001:0115a12": "地是箇全身。盡十方世界。在自己光明裏。拍禪床一",
    "X70n1378_001:0115a13": "下云。若人於此見得。清風常滿座。一念百千年。",
    "X70n1378_001:0115a14": "平江府雙塔壽寧萬歲禪寺語錄",
    "X70n1378_001:0115a15": "侍者　唯道　編",
    "X70n1378_001:0115a16": "上堂。衲僧門下。手擎日月。游運神通。背負須彌。全機",
    "X70n1378_001:0115a17": "敵勝。移星換斗。奪食驅耕。又且如何。拂子擊禪牀云。",
    "X70n1378_001:0115a18": "不因汗馬功成力。爭見黃河徹底清。",
    "X70n1378_001:0115a19": "上堂云。舉雪竇云。十方無壁落。四面亦無門。畢竟向",
    "X70n1378_001:0115a20": "什麼處見客。若道得接手句。許你天上天下。壽寧則",
    "X70n1378_001:0115a21": "不然。金剛圈。栗棘蓬。拈來便用。耀古騰今。格外知音",
    "X70n1378_001:0115a22": "纔領略。四方八面起清風。",
    "X70n1378_001:0115a23": "上堂云。無語中有語。名曰死句。有語中無語。名曰活",
    "X70n1378_001:0115a24": "句。可謂剜肉作瘡。皮穿骨露。舉不顧即差牙。閃電光",
    "X70n1378_001:0115b01": "中走烏兔。",
    "X70n1378_001:0115b02": "上堂。十五日已前。風吹不入。十五日已後。水灑不著。",
    "X70n1378_001:0115b03": "正當十五日時如何。擊禪床云。月中仙桂和根拔。海",
    "X70n1378_001:0115b04": "底泥牛把角牽。",
    "X70n1378_001:0115b05": "上堂。十九二十。人信不及。拈拂子云。喚作拂子則背。",
    "X70n1378_001:0115b06": "不喚作拂子則觸。而今背觸分明。一句了然百億。且",
    "X70n1378_001:0115b07": "道是那一句。參。",
    "X70n1378_001:0115b08": "上堂。天寒人寒。大家在這裏。洗面摸著鼻。喫茶濕却",
    "X70n1378_001:0115b09": "觜。向上還有事也無。擊拂子云。韓信臨朝底。",
    "X70n1378_001:0115b10": "魁首至上堂。廬山華藏太湖濵。碓觜挑開眼裏筋。來",
    "X70n1378_001:0115b11": "趂壽寧爐竈熱。大千獨步見鵬程。",
    "X70n1378_001:0115b12": "上堂云。智不是道。心不是佛。輥雪峰毬。舞道吾笏。且",
    "X70n1378_001:0115b13": "道明什麼邊事。搖手云。不說不說。",
    "X70n1378_001:0115b14": "道舊至。上堂。二月春過半。園林一樣新。傍花看蝶舞。",
    "X70n1378_001:0115b15": "近柳聽鸎吟。遠客來相訪。還曾悟此心。林鄭珍。井底",
    "X70n1378_001:0115b16": "種林檎。今年桃李貴。一顆直千金。",
    "X70n1378_001:0115b17": "上堂云。觀音菩薩。將錢買糊餅。放下元來是箇饅頭。",
    "X70n1378_001:0115b18": "相席打令。看樓打樓。擊拂子云。不風流處也風流。",
    "X70n1378_001:0115b19": "上堂云。燕語鸎吟。俱談實相。春風吹動桃李花。淡煙",
    "X70n1378_001:0115b20": "疎雨籠青嶂。說了也。還會麼。擊禪牀云。切忌起模畫",
    "X70n1378_001:0115b21": "樣。",
    "X70n1378_001:0115b22": "上堂云。歸宗事理絕。日輪正當午。布袋放憨癡。猫兒",
    "X70n1378_001:0115b23": "捉老鼠。若人會得。超佛越祖卓拄杖。下座。",
    "X70n1378_001:0115b24": "上堂云。大道縱橫。觸目成現。坐微塵裏。轉大法輪。看",
    "X70n1378_001:0115c01": "看。且道畢竟是左轉右轉。夜來有人。從湖州來。接得",
    "X70n1378_001:0115c02": "淮南信。泗州大聖道。吳中石像。不合一口吞却洞庭",
    "X70n1378_001:0115c03": "湖。直得須彌倒卓。海水逆流。且道。明什麼邊事。參。",
    "X70n1378_001:0115c04": "頌古",
    "X70n1378_001:0115c05": "趙州見二菴主",
    "X70n1378_001:0115c06": "南枝向暖北枝寒。一種春風有兩般。寄語高樓莫吹",
    "X70n1378_001:0115c07": "笛。大家留取倚欄干。",
    "X70n1378_001:0115c08": "外道問佛",
    "X70n1378_001:0115c09": "外道懷藏寶鏡時。世尊良久為高提。渾如良馬窺鞭",
    "X70n1378_001:0115c10": "影。不覺全身陷鐵圍。",
    "X70n1378_001:0115c11": "開口不在舌頭上",
    "X70n1378_001:0115c12": "明修棧道。暗度陳倉。刻舟猶覓劒。夜雨過瀟湘。",
    "X70n1378_001:0115c13": "大力量人擡脚不起",
    "X70n1378_001:0115c14": "只許老胡知。不許老胡會。白雲盡處是青山。行人更",
    "X70n1378_001:0115c15": "在青山外。",
    "X70n1378_001:0115c16": "大力量人脚下紅線不斷",
    "X70n1378_001:0115c17": "放兩拋三。瞞神謼鬼。換盆換盆。誰不識你。",
    "X70n1378_001:0115c18": "溈山晷運推移",
    "X70n1378_001:0115c19": "溈山養子沒來由。叉手人前不識羞。更把琵琶半遮",
    "X70n1378_001:0115c20": "面。不令人見轉風流。",
    "X70n1378_001:0115c21": "南泉斬猫兒",
    "X70n1378_001:0115c22": "當陽利劒斬狸奴。刃下翻身會也無。脫下草鞋頭戴",
    "X70n1378_001:0115c23": "出。石人吞却洞庭湖。",
    "X70n1378_001:0115c24": "法語",
    "X70n1378_001:0116a01": "寄顏一齊居士",
    "X70n1378_001:0116a02": "去月特承遣介賷香信物之貺。出示教。益十餘年間。",
    "X70n1378_001:0116a03": "介注於此。方得入頭處。得句不凡。早是著得手脚快。",
    "X70n1378_001:0116a04": "當方見如此。今既得入處。如人喫茅柴酒。少間又閧",
    "X70n1378_001:0116a05": "然而散。又不見了。雖然如此。却已得著手脚處。但只",
    "X70n1378_001:0116a06": "於所得之地崖將去。如一座鐵壁銀山。把得定。作得",
    "X70n1378_001:0116a07": "主。從此有大發明。方始慶快平生。又有一說。若悟目",
    "X70n1378_001:0116a08": "前。不悟自己。為之有足無眼。若悟自己。不悟目前。謂",
    "X70n1378_001:0116a09": "之有眼無足。於此兩頭打徹。百千法門。無量妙義。只",
    "X70n1378_001:0116a10": "在一毫上。千變萬化。到此方是大法明一切處。通透",
    "X70n1378_001:0116a11": "古今誵訛公案。更須遇人始得。所以。涅槃心易會。差",
    "X70n1378_001:0116a12": "別智難明。欲得透脫生死。但只依門下末後一段見",
    "X70n1378_001:0116a13": "處崖將去。於無滋味處。正好著力。大疑之下。必有大",
    "X70n1378_001:0116a14": "悟。十二時中。具決定志。必不相賺。古人見七十員善",
    "X70n1378_001:0116a15": "知識。其中只有一二具大眼目。其餘具正知見而已。",
    "X70n1378_001:0116a16": "宗乘中難得大手段底。為人抽丁拔楔。若[拚ㄙ+ㄊ]得一生",
    "X70n1378_001:0116a17": "不會做將去。有心做無心得。終被門下了却。千生百",
    "X70n1378_001:0116a18": "世。得大自由。萬丐痛自加鞭是幸。",
    "X70n1378_001:0116a19": "雖得入頭處。且喜。神氣定動。外魔難入。但胸次有疑",
    "X70n1378_001:0116a20": "處追究。午夜入神體究。虗而靈寂而妙。大休大歇。無",
    "X70n1378_001:0116a21": "妙極深。無深極妙。拌一生具決定志。了取此一點。靈",
    "X70n1378_001:0116a22": "驗必不辜負。只恐到無折合處。却不向前。亦枉用前",
    "X70n1378_001:0116a23": "頭工夫。切不可退志。無滋味處。正好著力。方為大力",
    "X70n1378_001:0116a24": "量人。一切語句下。却物為上。逐物為下。切忌隨語生",
    "X70n1378_001:0116b01": "解。是為大病。",
    "X70n1378_001:0116b02": "室中敲磕足仞。甞以此事之篤若是。佛法門庭。在諸",
    "X70n1378_001:0116b03": "方無有不鑒覺者。更望一念不生。全體作用處。微細",
    "X70n1378_001:0116b04": "磨窮究得來。方知體用雙全。去住自在。莫聽人口快。",
    "X70n1378_001:0116b05": "須是自有定力始得。",
    "X70n1378_001:0116b06": "參禪為透脫生死大事。不是為參口頭禪。以求衣食。",
    "X70n1378_001:0116b07": "直須放下身心。退步扣己。萬不失一。所謂麤飡易飽。",
    "X70n1378_001:0116b08": "細嚼難飢。未得知。如喪考妣。得知了。亦如喪考妣。胸",
    "X70n1378_001:0116b09": "次不明。不可妄為。做長老。稱善知識。所謂靈龜負圖。",
    "X70n1378_001:0116b10": "自取喪身之兆。切須照顧。一失人身。萬劫不復。拚却",
    "X70n1378_001:0116b11": "一生不會。埋頭眾底。救取自己。一段大光明藏。今生",
    "X70n1378_001:0116b12": "得之。百劫千生。自得受用。心為帝王。主人若迷。客得",
    "X70n1378_001:0116b13": "其便。時時提取金剛王寶劒。纔有向上向下。聊起斬",
    "X70n1378_001:0116b14": "為三段。不妨性燥。其或未然。莫將閑學解。埋沒祖師",
    "X70n1378_001:0116b15": "心。",
    "X70n1378_001:0116b16": "寄顏一齋閤內寂室方氏",
    "X70n1378_001:0116b17": "即心即佛沒誵訛。不動舌頭意氣多。打破虗空行活",
    "X70n1378_001:0116b18": "路。夫妻撫掌笑呵呵。",
    "X70n1378_001:0116b19": "付淨徹首座竹篦",
    "X70n1378_001:0116b20": "竹篦付了復何為。佛祖當頭劈面揮。尺水便能翻逆",
    "X70n1378_001:0116b21": "浪。儘教人薦截流機。",
    "X70n1378_001:0116b22": "沈安齊草菴號常牧",
    "X70n1378_001:0116b23": "尚墮功勳不自由。還同死水臥泥牛。何如闊進竿頭",
    "X70n1378_001:0116b24": "步。撒手懸崖萬仞頭。",
    "X70n1378_001:0116c01": "自贊",
    "X70n1378_001:0116c02": "紫霄峰下。以毒攻毒。撒土拋沙。拗直作曲。撼動四大",
    "X70n1378_001:0116c03": "神州。拳踢掀翻地軸。性禪沒興遭逢。切忌望空呵囑。",
    "X70n1378_001:0116c04": "坐斷千峰頂[寧*頁]頭。一任虗聲聽杓卜。",
    "X70n1378_001:0116c05": "橫按吹毛。全提正令。毀佛謗法。因邪打正。有時裂轉",
    "X70n1378_001:0116c06": "面皮。天下衲僧乞命。",
    "X70n1378_001:0116c07": "辭世",
    "X70n1378_001:0116c08": "七十八年內空外空撒手便行萬古清風。",
    "X70n1378_001:0116c09": "淳祐辛丑八月乙丑太白名山比丘迢冲敬校",
    "X70n1378_001:0116c11": "無明和尚語錄(終)"
}