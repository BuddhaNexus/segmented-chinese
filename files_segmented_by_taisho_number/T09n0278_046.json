{
    "T09n0278_046:0689b02": "大方廣佛華嚴經卷第四十六",
    "T09n0278_046:0689b04": "東晉天竺三藏佛馱跋陀羅譯",
    "T09n0278_046:0689b05": "之三入法界品第三十四之三",
    "T09n0278_046:0689b06": "爾時，文殊師利如象王迴，觀善財童子，",
    "T09n0278_046:0689b07": "作如是言：「善哉！善哉！善男子！乃能發阿耨",
    "T09n0278_046:0689b08": "多羅三藐三菩提心。求善知識，親近善知",
    "T09n0278_046:0689b09": "識；問菩薩行，求菩薩道。善男子！是為菩薩",
    "T09n0278_046:0689b10": "第一之藏，具一切智，所謂：求善知識，親近",
    "T09n0278_046:0689b11": "恭敬而供養之。是故，善男子！應求善知識，",
    "T09n0278_046:0689b12": "親近恭敬，一心供養而無厭足；問菩薩行：",
    "T09n0278_046:0689b13": "云何修習菩薩道？云何滿足菩薩行？云何",
    "T09n0278_046:0689b14": "清淨菩薩行？云何究竟菩薩行？云何出生",
    "T09n0278_046:0689b15": "菩薩行？云何正念菩薩道？云何緣於菩薩境",
    "T09n0278_046:0689b16": "界道？云何增廣菩薩道？云何菩薩具普賢",
    "T09n0278_046:0689b17": "行？」爾時，文殊師利為善財童子，以偈頌曰：",
    "T09n0278_046:0689b18": "「善哉功德藏，　　能來詣我所，",
    "T09n0278_046:0689b19": "發廣大悲心，　　專求無上道。",
    "T09n0278_046:0689b20": "先發諸大願，　　除滅眾生苦，",
    "T09n0278_046:0689b21": "究竟菩薩行，　　成就無上道。",
    "T09n0278_046:0689b22": "若有諸菩薩，　　不厭生死苦，",
    "T09n0278_046:0689b23": "具足普賢行，　　一切莫能壞。",
    "T09n0278_046:0689b24": "功德光勝來，　　清淨功德海，",
    "T09n0278_046:0689b25": "正求普賢行，　　饒益一切眾。",
    "T09n0278_046:0689b26": "無量無有邊，　　世界諸佛所，",
    "T09n0278_046:0689b27": "聞說淨法雲，　　受持不忘失。",
    "T09n0278_046:0689b28": "悉於十方界，　　普見無量佛，",
    "T09n0278_046:0689b29": "成滿諸願海，　　具足菩薩行。",
    "T09n0278_046:0689c01": "究竟方便海，　　安住如來地，",
    "T09n0278_046:0689c02": "隨順諸佛教，　　逮得一切智。",
    "T09n0278_046:0689c03": "一切世界中，　　法王積劫行，",
    "T09n0278_046:0689c04": "具足普賢道，　　究竟佛菩提。",
    "T09n0278_046:0689c05": "一切剎劫海，　　修習菩薩行，",
    "T09n0278_046:0689c06": "滿足諸大願，　　成就普賢乘。",
    "T09n0278_046:0689c07": "無量諸眾生，　　聞彼名號者，",
    "T09n0278_046:0689c08": "修習普賢願，　　得成無上道。」",
    "T09n0278_046:0689c09": "爾時，文殊師利說此偈已，告善財言：「善",
    "T09n0278_046:0689c10": "男子！於此南方，有一國土，名曰可樂；其國",
    "T09n0278_046:0689c11": "有山，名曰和合。於彼山中，有一比丘，名",
    "T09n0278_046:0689c12": "功德雲；汝詣彼問云何菩薩學菩薩行、修",
    "T09n0278_046:0689c13": "菩薩道，乃至云何具普賢行。善男子！彼比丘",
    "T09n0278_046:0689c14": "者，善能顯說菩薩所行。」時，善財童子從文",
    "T09n0278_046:0689c15": "殊師利，聞法歡喜，頭面禮足，遶無數匝；瞻仰",
    "T09n0278_046:0689c16": "悲戀，泣涕辭退。",
    "T09n0278_046:0689c17": "漸漸南行，向可樂國，登和合山；於彼山中，",
    "T09n0278_046:0689c18": "十方周遍，一心觀察，求覓太師，為在何所；",
    "T09n0278_046:0689c19": "如是尋求，乃至七日。爾時，善財見彼比丘，",
    "T09n0278_046:0689c20": "乃在山頂，靜思經行，見已馳詣，頭面禮足，",
    "T09n0278_046:0689c21": "右遶而住，白言：「大聖！我已先發阿耨多羅三",
    "T09n0278_046:0689c22": "藐三菩提心，而未知菩薩云何學菩薩行、",
    "T09n0278_046:0689c23": "修菩薩道。我聞大師，善能宣暢，唯願垂慈，",
    "T09n0278_046:0689c24": "具足演說。」時，彼比丘告善財言：「善哉！善哉！",
    "T09n0278_046:0689c25": "善男子！乃能發阿耨多羅三藐三菩提心，問",
    "T09n0278_046:0689c26": "菩薩行。善男子！如是事者，難中之難，所謂：",
    "T09n0278_046:0689c27": "能問菩薩所行，修菩薩道，入菩薩境界，出",
    "T09n0278_046:0689c28": "生清淨菩薩之道，求於菩薩清淨廣心；具足",
    "T09n0278_046:0689c29": "諸願，隨順世間所應化者，於生死中，求解",
    "T09n0278_046:0690a01": "脫門；有為無為，心不染著。善男子！我於解",
    "T09n0278_046:0690a02": "脫力，逮得清淨方便慧眼，普照觀察一切世",
    "T09n0278_046:0690a03": "界，境界無礙；除一切障、一切佛化陀羅尼",
    "T09n0278_046:0690a04": "力；或見東方一佛、二佛、十百、千萬、十億、百億、",
    "T09n0278_046:0690a05": "千億、百千億佛；或見百億那由他、千億那由",
    "T09n0278_046:0690a06": "他、百千億那由他佛；或見無量阿僧祇、不可",
    "T09n0278_046:0690a07": "思議、不可稱、無分齊、無邊際、不可量、不可說、",
    "T09n0278_046:0690a08": "不可說不可說佛；或見閻浮提微塵等佛；或",
    "T09n0278_046:0690a09": "見四天下微塵等佛；或見小千世界微塵等",
    "T09n0278_046:0690a10": "佛；或見二千世界微塵等佛；或見三千大千",
    "T09n0278_046:0690a11": "世界微塵等佛。南、西、北方，四維，上、下，亦復如",
    "T09n0278_046:0690a12": "是；種種形色、種種自在，遊戲神通；種種眷屬",
    "T09n0278_046:0690a13": "莊嚴，放大光網；種種清淨莊嚴佛剎，隨受化",
    "T09n0278_046:0690a14": "者，示現自在菩提法門；見諸如來，於大眾",
    "T09n0278_046:0690a15": "中而師子吼。善男子！我唯知此普門光明，觀",
    "T09n0278_046:0690a16": "察正念諸佛三昧；豈能了知菩薩圓滿清淨",
    "T09n0278_046:0690a17": "智行？諸大菩薩，得圓滿普照念佛三昧門，悉",
    "T09n0278_046:0690a18": "能覩見一切諸佛及其眷屬，嚴淨佛剎；得一",
    "T09n0278_046:0690a19": "切眾生遠離顛倒念佛三昧門，隨一切眾生",
    "T09n0278_046:0690a20": "所應，悉令清淨；得一切力究竟念佛三昧",
    "T09n0278_046:0690a21": "門，正念修習諸佛十力；得諸法中心無顛",
    "T09n0278_046:0690a22": "倒念佛三昧門，悉得覩見一切佛雲，於彼",
    "T09n0278_046:0690a23": "佛所，聞法受持；得分別十方一切如來念佛",
    "T09n0278_046:0690a24": "三昧門，悉見一切世界海中諸如來海；得不",
    "T09n0278_046:0690a25": "可見不可入念佛三昧門，於微細境界見一",
    "T09n0278_046:0690a26": "切佛自在境界；得諸劫不顛倒念佛三昧門，",
    "T09n0278_046:0690a27": "於一切劫常見諸佛未曾遠離；得隨時念",
    "T09n0278_046:0690a28": "佛三昧門，於一切時常見諸佛；得嚴淨佛",
    "T09n0278_046:0690a29": "剎念佛三昧門，起一切佛剎無能壞者，普",
    "T09n0278_046:0690b01": "見諸佛；得三世不顛倒念佛三昧門，悉見",
    "T09n0278_046:0690b02": "三世諸佛及其眷屬；得無壞境界念佛三昧",
    "T09n0278_046:0690b03": "門，於一切境界，悉見諸佛；得寂靜念佛三",
    "T09n0278_046:0690b04": "昧門，於一念中悉見一切世界中一切如",
    "T09n0278_046:0690b05": "來示現涅槃；得離月離時念佛三昧門，於",
    "T09n0278_046:0690b06": "一日中悉見一切如來遊行教化；得廣大念",
    "T09n0278_046:0690b07": "佛三昧門，見一佛身結跏趺坐充滿法界；",
    "T09n0278_046:0690b08": "得微細念佛三昧門，於一毛孔見一切佛",
    "T09n0278_046:0690b09": "成等正覺；得莊嚴念佛三昧門，於一念中",
    "T09n0278_046:0690b10": "見一切佛於一切世界，成等正覺，神力自",
    "T09n0278_046:0690b11": "在；得清淨事念佛三昧門，見一切佛，慧光",
    "T09n0278_046:0690b12": "普照，轉妙法輪；得淨心念佛三昧門，自心",
    "T09n0278_046:0690b13": "明了見一切佛；得淨業念佛三昧門，見一",
    "T09n0278_046:0690b14": "切眾生諸業如鏡中像；得自在念佛三昧門，",
    "T09n0278_046:0690b15": "見一切莊嚴法界諸佛充滿；得虛空等念佛",
    "T09n0278_046:0690b16": "三昧門，見如來身普照法界，及虛空界。」爾時，",
    "T09n0278_046:0690b17": "功德雲比丘告善財言：「善男子！南方有國，",
    "T09n0278_046:0690b18": "名曰海門；彼有比丘，名曰海雲；汝應詣",
    "T09n0278_046:0690b19": "彼，問菩薩行。善男子！彼比丘者，能分別說",
    "T09n0278_046:0690b20": "善根，具因善根、大地善根、大力善；能讚歎",
    "T09n0278_046:0690b21": "菩提因緣，廣摩訶衍，增廣波羅蜜力，顯現",
    "T09n0278_046:0690b22": "一切菩薩行海；善能清淨圓滿大願，能令出",
    "T09n0278_046:0690b23": "生清淨普門，莊嚴法門，生大悲力。」時，善財童",
    "T09n0278_046:0690b24": "子從功德雲比丘，聞法歡喜，頭面禮足，遶無",
    "T09n0278_046:0690b25": "數匝，眷仰顧戀，辭退南行。",
    "T09n0278_046:0690b26": "爾時，善財童子一心正念善知識教，智慧",
    "T09n0278_046:0690b27": "光明菩薩法門，菩薩三昧；觀察一切菩薩諸",
    "T09n0278_046:0690b28": "方便海，圓滿功德；心常樂見一切菩薩，念",
    "T09n0278_046:0690b29": "一切佛，次第興世，清淨功德。漸趣南方海門",
    "T09n0278_046:0690c01": "國土，詣海雲比丘；頭面禮足，右遶畢，退住",
    "T09n0278_046:0690c02": "一面，白言：「大聖！我已先發阿耨多羅三藐三",
    "T09n0278_046:0690c03": "菩提心，欲度一切智慧大海，而未知菩薩",
    "T09n0278_046:0690c04": "云何離生死性，得不退轉；生如來家，度生",
    "T09n0278_046:0690c05": "死海，逮得如來一切智海；捨凡夫地，得如",
    "T09n0278_046:0690c06": "來地；斷生死流，入菩薩流；滅諸趣輪，滿諸",
    "T09n0278_046:0690c07": "願輪；降伏眾魔，具佛功德；竭愛欲海，長大",
    "T09n0278_046:0690c08": "悲海；閉諸惡道，開天人路諸解脫門；出三",
    "T09n0278_046:0690c09": "界城，到一切智城；捨離一切玩好之具，發",
    "T09n0278_046:0690c10": "弘誓願，攝取眾生？」爾時，海雲比丘告善財",
    "T09n0278_046:0690c11": "言：「善男子！汝已發阿耨多羅三藐三菩提心",
    "T09n0278_046:0690c12": "耶？」答言：「唯然。」「善男子！若不深植善根，則不",
    "T09n0278_046:0690c13": "能發阿耨多羅三藐三菩提心，得普門善",
    "T09n0278_046:0690c14": "根，普照光明法門；長養正道三昧慧光，出",
    "T09n0278_046:0690c15": "生種種功德海藏；長白淨法，未曾退失；親",
    "T09n0278_046:0690c16": "近善知識，恭敬供養，不惜身命，無所藏積；",
    "T09n0278_046:0690c17": "離諸高慢，心安不動，猶如大地；大慈愍念",
    "T09n0278_046:0690c18": "一切群生，遠離一切諸生死門。好樂佛境",
    "T09n0278_046:0690c19": "界者，能發菩提心。大悲心，救護一切眾生",
    "T09n0278_046:0690c20": "故；大慈心，安樂一切眾生故；無疲倦心，滅",
    "T09n0278_046:0690c21": "一切眾生諸苦惱故；饒益心，滅一切眾生不",
    "T09n0278_046:0690c22": "善法故；無畏心，除滅一切諸惱害故；無礙",
    "T09n0278_046:0690c23": "心，滅一切障故；廣大心，充滿一切法界故；",
    "T09n0278_046:0690c24": "無邊心，等虛空界故；廣心，見一切如來故；",
    "T09n0278_046:0690c25": "清淨心，於三世法智不違故；智心，究竟一",
    "T09n0278_046:0690c26": "切智海故。「善男子！我住此海門國十有二",
    "T09n0278_046:0690c27": "年，境界大海，觀察大海。思惟大海，無量無",
    "T09n0278_046:0690c28": "邊；思惟大海，甚深難得源底；思惟大海，漸",
    "T09n0278_046:0690c29": "漸深廣；思惟大海，無量妙寶而莊嚴之；思",
    "T09n0278_046:0691a01": "惟大海，無量水聚；思惟大海，水色種種，不可",
    "T09n0278_046:0691a02": "思議；思惟大海，大身眾生之所依止；思惟",
    "T09n0278_046:0691a03": "大海，水性所居；思惟大海，大雲彌覆；思惟大",
    "T09n0278_046:0691a04": "海，未曾增減。善男子！我如是思惟時，復作",
    "T09n0278_046:0691a05": "是念：『世間頗更有法廣此大海，深此大海，",
    "T09n0278_046:0691a06": "莊嚴於此大海者不？』作是念已，即見海底",
    "T09n0278_046:0691a07": "水輪之際，妙寶蓮華自然涌出。伊那尼羅寶",
    "T09n0278_046:0691a08": "為莖，閻浮檀金為葉，沈水香寶為臺，碼碯",
    "T09n0278_046:0691a09": "寶為鬚，彌覆大海。百萬阿脩羅王悉共執",
    "T09n0278_046:0691a10": "持；百萬摩尼寶莊嚴網，羅覆其上；百萬龍",
    "T09n0278_046:0691a11": "王，雨以香水；百萬迦樓羅王，銜妙寶繒帶，",
    "T09n0278_046:0691a12": "垂下莊嚴；百萬羅剎王，慈心觀察；百萬夜叉",
    "T09n0278_046:0691a13": "王，恭敬禮拜；百萬乾闥婆王，讚歎供養；百萬",
    "T09n0278_046:0691a14": "天王，雨天香華、末香幢幡、妙寶衣雲；百萬梵",
    "T09n0278_046:0691a15": "王，稽首敬禮；百萬淨居天，各敬禮已，合掌而",
    "T09n0278_046:0691a16": "住；百萬轉輪王，七寶莊嚴；百萬海神王，從",
    "T09n0278_046:0691a17": "大海出，恭敬禮拜。百萬夜光寶光明網，普照",
    "T09n0278_046:0691a18": "一切；百萬淨寶，百萬明淨寶，以為莊嚴；百",
    "T09n0278_046:0691a19": "萬寶藏，出無量光明，普照一切；百萬閻浮",
    "T09n0278_046:0691a20": "檀寶，安住莊嚴；百萬金剛師子寶，不可沮",
    "T09n0278_046:0691a21": "壞，清淨莊嚴；百萬日藏寶，明淨光明，普照一",
    "T09n0278_046:0691a22": "切；百萬不可壞摩尼寶，出生長養一切善",
    "T09n0278_046:0691a23": "行；百萬如意寶珠，無盡莊嚴。彼寶蓮華，如來",
    "T09n0278_046:0691a24": "無上善根所起，悉令一切菩薩諸願成滿，十",
    "T09n0278_046:0691a25": "方世界無不顯現；出生一切諸法如幻，從",
    "T09n0278_046:0691a26": "淨法生，無諍方便法之所莊嚴；行如夢法，",
    "T09n0278_046:0691a27": "無為法印，究竟到於無礙方便；普覆十方一",
    "T09n0278_046:0691a28": "切法界，唯佛境界，隨順世間無量阿僧祇",
    "T09n0278_046:0691a29": "劫，歎不可盡。見彼華上，有一如來結跏趺",
    "T09n0278_046:0691b01": "坐，彼佛淨身，上至非想非非想天，無不充",
    "T09n0278_046:0691b02": "滿。見彼如來坐此莊嚴寶蓮華座，不可思",
    "T09n0278_046:0691b03": "議大眾圍遶，見不可思議圓滿光明莊嚴；見",
    "T09n0278_046:0691b04": "不可思議相好莊嚴、見不可思議神力自在、",
    "T09n0278_046:0691b05": "見不可思議如來妙色、見不可思議無見頂",
    "T09n0278_046:0691b06": "相、見不可思議廣長舌相、念不可思議清淨",
    "T09n0278_046:0691b07": "音聲、思惟不可思議圓滿音聲、見不可思議",
    "T09n0278_046:0691b08": "如來諸力、解了不可思議清淨無畏、解了不",
    "T09n0278_046:0691b09": "可思議一切諸辯、憶念菩薩過去不可思議",
    "T09n0278_046:0691b10": "大劫本行、見不可思議菩提自在、見不可思",
    "T09n0278_046:0691b11": "議正法雲、見不可思議普門莊嚴身、見不可",
    "T09n0278_046:0691b12": "思議身左右端嚴、見辨一切不可思議事，饒",
    "T09n0278_046:0691b13": "益眾生。「時，彼如來即申右手，而摩我頂，說",
    "T09n0278_046:0691b14": "普眼經。唯是如來境界，出生一切菩薩淨行、",
    "T09n0278_046:0691b15": "普照一切法界、攝取圓滿一切法界、普照",
    "T09n0278_046:0691b16": "一切嚴淨佛剎、降伏一切眾魔外道、悉令一",
    "T09n0278_046:0691b17": "切眾生歡喜、普照一切眾生所行隨其所",
    "T09n0278_046:0691b18": "應無不顯現、普照一切眾生根輪。善男子！",
    "T09n0278_046:0691b19": "我從佛聞此普眼經，皆悉受持，讀誦通利，",
    "T09n0278_046:0691b20": "正念思惟。善男子！假使有人以大海等墨，",
    "T09n0278_046:0691b21": "須彌聚筆，書寫此經，一一品、一一法門、一",
    "T09n0278_046:0691b22": "一方便、一一生法門、一一句中義味，猶不",
    "T09n0278_046:0691b23": "能盡。善男子！我於佛所千二百歲，聞受此",
    "T09n0278_046:0691b24": "經；於一一日，受阿僧祇品，多聞陀羅尼光",
    "T09n0278_046:0691b25": "明力故；究竟阿僧祇品，百門陀羅尼光明",
    "T09n0278_046:0691b26": "力故；攝取阿僧祇品，無量旋陀羅尼光明力",
    "T09n0278_046:0691b27": "故；分別阿僧祇品，隨順分別諸地陀羅尼光",
    "T09n0278_046:0691b28": "明力故；淨阿僧祇品，嚴勝陀羅尼光明力故；",
    "T09n0278_046:0691b29": "出生阿僧祇品，隨諭莊嚴陀羅尼光明力故；",
    "T09n0278_046:0691c01": "說阿僧祇品，明淨音聲陀羅尼光明力故；照",
    "T09n0278_046:0691c02": "阿僧祇品，虛空藏陀羅尼光明力故；廣阿僧",
    "T09n0278_046:0691c03": "祇品，樹提沙陀羅尼光明力故；成阿僧祇品，",
    "T09n0278_046:0691c04": "海藏陀羅尼光明力故。其有十方諸天、天王；",
    "T09n0278_046:0691c05": "諸龍、龍王；夜叉、夜叉王；乾闥婆、乾闥婆王；",
    "T09n0278_046:0691c06": "阿修羅、阿修羅王；迦樓羅、迦樓羅王；緊那羅、",
    "T09n0278_046:0691c07": "緊那羅王；人、人王；梵天、梵天王；若來問我，",
    "T09n0278_046:0691c08": "我即為彼開發顯現，分別讚說，悉令安住",
    "T09n0278_046:0691c09": "此普眼經。善男子！我唯知此一法門，豈能盡",
    "T09n0278_046:0691c10": "知菩薩諸行；何以故？諸菩薩等，究竟一切",
    "T09n0278_046:0691c11": "行故；究竟大願海，一切劫海不斷絕故；入",
    "T09n0278_046:0691c12": "眾生海，應受化者悉隨順故；深入一切眾生",
    "T09n0278_046:0691c13": "心海，出生如來十力智光明故；悉知一切",
    "T09n0278_046:0691c14": "眾生諸根，隨所應化，不失時故；入一切佛",
    "T09n0278_046:0691c15": "剎海，出生佛剎堅固願故；究竟恭敬供養",
    "T09n0278_046:0691c16": "一切佛海，大願力故；度一切法海，解脫智故；",
    "T09n0278_046:0691c17": "深入功德海，如說修行故；度一切眾生語言",
    "T09n0278_046:0691c18": "海，於十方剎轉法輪故。善男子！汝詣南",
    "T09n0278_046:0691c19": "方六十由旬，有一國土，名曰海岸；彼有比",
    "T09n0278_046:0691c20": "丘，名曰善住；應往問彼云何菩薩修清淨",
    "T09n0278_046:0691c21": "行。」時，善財童子頭面禮足，遶無數匝；眷仰無",
    "T09n0278_046:0691c22": "量，辭退南行。",
    "T09n0278_046:0691c23": "爾時，善財童子正念善知識教，正念普眼",
    "T09n0278_046:0691c24": "經，思惟彼佛自在神力，受持彼佛句味法",
    "T09n0278_046:0691c25": "雲。修習正法，入深法海；盡法源底，攝取",
    "T09n0278_046:0691c26": "勝法；除滅癡曀，了法寶洲。至海岸國，周遍",
    "T09n0278_046:0691c27": "十方，推求大師，今在何所？見彼比丘，經行",
    "T09n0278_046:0691c28": "虛空，阿僧祇天眷屬圍遶。時，諸天眾為供",
    "T09n0278_046:0691c29": "養善住比丘故，於虛空中，散諸天華；作眾",
    "T09n0278_046:0692a01": "妓樂，出微妙音；阿僧祇寶幢，莊嚴虛空。時，",
    "T09n0278_046:0692a02": "諸龍王為供養故，興不可思議沈水香雲，",
    "T09n0278_046:0692a03": "遍滿虛空；緊那羅王為供養故，作諸妓樂，",
    "T09n0278_046:0692a04": "出妙音聲，充滿虛空；諸海神王為供養故，",
    "T09n0278_046:0692a05": "嘯和雅音；阿脩羅王為供養故，興不可思",
    "T09n0278_046:0692a06": "議寶雲，莊嚴虛空，放不可思議光明，普照",
    "T09n0278_046:0692a07": "一切，以不可思議珍玩之具，莊嚴虛空。不",
    "T09n0278_046:0692a08": "可思議緊那羅王，充滿虛空，離殺害心，恭",
    "T09n0278_046:0692a09": "敬供養善住比丘；不可思議諸羅剎王，與諸",
    "T09n0278_046:0692a10": "惡形羅剎鬼等，眷屬圍遶，充滿虛空，善住比",
    "T09n0278_046:0692a11": "丘大慈力故；不可思議諸夜叉王，與夜叉眾",
    "T09n0278_046:0692a12": "俱，充滿虛空，為守護善住比丘故，周匝圍",
    "T09n0278_046:0692a13": "遶；不可思議諸梵天王，在虛空中，合掌敬",
    "T09n0278_046:0692a14": "禮，以人音聲，讚彼比丘，於一面住；不可",
    "T09n0278_046:0692a15": "思議諸淨居天，與宮殿俱，為供養故，詣善",
    "T09n0278_046:0692a16": "住比丘。爾時，善財童子見虛空中，如是供",
    "T09n0278_046:0692a17": "養，合掌敬禮善住比丘，白言：「大聖！我已先",
    "T09n0278_046:0692a18": "發阿耨多羅三藐三菩提心，而未知菩薩云",
    "T09n0278_046:0692a19": "何正向佛法、專求佛法、恭敬佛法、修諸佛",
    "T09n0278_046:0692a20": "法、長養佛法、積集佛法、熏修佛法、淨諸佛",
    "T09n0278_046:0692a21": "法、遍淨佛法、至諸佛法。我聞大聖，善能教",
    "T09n0278_046:0692a22": "授諸菩薩法；云何菩薩修習佛法，常見諸",
    "T09n0278_046:0692a23": "佛，未曾遠離；常見菩薩，同其善根；不離",
    "T09n0278_046:0692a24": "佛法，智慧滿足；不捨大願於一切眾生，",
    "T09n0278_046:0692a25": "究竟其事；於一切劫，修菩薩行，心無疲倦，",
    "T09n0278_046:0692a26": "不捨佛剎；普能莊嚴一切世界，悉能知見",
    "T09n0278_046:0692a27": "諸佛自在；不離有為，修菩薩行，悉了如幻，",
    "T09n0278_046:0692a28": "入一切趣；現受生死而無起滅，常聞正法，",
    "T09n0278_046:0692a29": "未曾遠離；悉能受持諸佛法雲，不離慧光，",
    "T09n0278_046:0692b01": "普照三世？」爾時，善住比丘告善財言：「善哉！",
    "T09n0278_046:0692b02": "善哉！善男子！乃能發阿耨多羅三藐三菩提",
    "T09n0278_046:0692b03": "心，能問佛法，一切智法及無師法。善男子！我",
    "T09n0278_046:0692b04": "已成就菩薩無礙法門，我已修習分別明了",
    "T09n0278_046:0692b05": "逮得無礙明淨慧光。得慧光已，觀察一切眾",
    "T09n0278_046:0692b06": "生心行，無所障礙；觀一切眾生，死此生彼，",
    "T09n0278_046:0692b07": "無所障礙；於宿命智，無所障礙；於未來",
    "T09n0278_046:0692b08": "智，無所障礙；於現在世，知一切眾生，無",
    "T09n0278_046:0692b09": "所障礙；於一切眾生語言法中，無所障",
    "T09n0278_046:0692b10": "礙；若一切眾生，來問難者，悉能應答，無所障",
    "T09n0278_046:0692b11": "礙；知一切眾生根，無所障礙；教化眾生，無",
    "T09n0278_046:0692b12": "所障礙；分別了知一切剎那羅婆摩睺姤",
    "T09n0278_046:0692b13": "路，無所障礙；於三世海無所障礙；己身",
    "T09n0278_046:0692b14": "充滿十方佛剎，無所障礙。何以故？依無所",
    "T09n0278_046:0692b15": "有，無作神通力故。善男子！我得此神通力",
    "T09n0278_046:0692b16": "故，於虛空中，行、住、坐、臥，遊騰十方；於一念",
    "T09n0278_046:0692b17": "中，遍至東方一佛世界；百佛世界；千佛、百",
    "T09n0278_046:0692b18": "千佛、無量佛世界；乃至不可說不可說諸佛",
    "T09n0278_046:0692b19": "世界，閻浮提微塵等世界；乃至不可說不",
    "T09n0278_046:0692b20": "可說佛剎微塵等世界，悉得覩見彼世界中，",
    "T09n0278_046:0692b21": "一切諸佛，及其眷屬，以一切華香、末香、塗香、",
    "T09n0278_046:0692b22": "寶鬘幢幡，雜綵繒蓋，眾妙寶網，一切形像，",
    "T09n0278_046:0692b23": "供養彼如來、應供、等正覺。彼諸如來所可開",
    "T09n0278_046:0692b24": "現宣明讚歎，悉聞受持，分別通達；彼佛所有",
    "T09n0278_046:0692b25": "過去淨剎，我悉憶念；南、西、北方，四維，上、下，亦",
    "T09n0278_046:0692b26": "復如是。若有眾生，得見我者，皆悉畢定阿",
    "T09n0278_046:0692b27": "耨多羅三藐三菩提；如我所見一切眾生，若",
    "T09n0278_046:0692b28": "大、若小，若好、若醜，若苦、若樂，為化度故，隨",
    "T09n0278_046:0692b29": "其所應，現同彼身。若有眾生，來至我所，悉",
    "T09n0278_046:0692c01": "令安住於此正法。善男子！我唯知此一無",
    "T09n0278_046:0692c02": "礙法門，云何能說菩薩修大悲戒、諸波羅蜜",
    "T09n0278_046:0692c03": "戒、乘大乘戒、不捨菩薩道戒、滅障礙戒、菩薩",
    "T09n0278_046:0692c04": "藏戒、不捨菩提心戒、一切佛法深心戒、念一",
    "T09n0278_046:0692c05": "切智不忘失戒、如虛空戒、一切世間無所依",
    "T09n0278_046:0692c06": "戒、不可壞戒、無譬諭戒、不濁戒、不雜戒、離",
    "T09n0278_046:0692c07": "疑戒、清淨戒、離塵戒、離垢淨戒？善男子！菩",
    "T09n0278_046:0692c08": "薩有如是等無量功德，我豈能知，如實解說？",
    "T09n0278_046:0692c09": "善男子！於此南方，有一國土，名曰自在，城",
    "T09n0278_046:0692c10": "名呪藥；彼有良醫，名曰彌伽。汝詣彼，問",
    "T09n0278_046:0692c11": "云何菩薩向菩薩行。」時，善財童子禮善住比",
    "T09n0278_046:0692c12": "丘足，乃至辭退南行。",
    "T09n0278_046:0692c13": "爾時，善財童子一心正念法光法門，具足法",
    "T09n0278_046:0692c14": "力；正念諸佛，不斷三寶，歎離欲性，念善知",
    "T09n0278_046:0692c15": "識，普照三世；念諸大願，究竟一切法界眾",
    "T09n0278_046:0692c16": "生；於一切有為，心無所著；觀察一切諸法",
    "T09n0278_046:0692c17": "無常，悉能嚴淨一切佛剎，心無懈怠；於一",
    "T09n0278_046:0692c18": "切佛，及其眷屬，心無所著。漸至彼國，入呪",
    "T09n0278_046:0692c19": "藥城，求良醫彌伽，今在何所？爾時，童子見",
    "T09n0278_046:0692c20": "彼良醫，處正法堂，論師子座，與一萬大",
    "T09n0278_046:0692c21": "眾前後圍遶，為說輪字莊嚴光經。時，善財童",
    "T09n0278_046:0692c22": "子詣醫彌伽，頭面禮足，右遶畢，退住一面，",
    "T09n0278_046:0692c23": "合掌白言：「大聖！我已先發阿耨多羅三藐三",
    "T09n0278_046:0692c24": "菩提心，而未知菩薩云何向菩薩行？云何",
    "T09n0278_046:0692c25": "學菩薩行？云何於生死中，常能不失菩提",
    "T09n0278_046:0692c26": "之心？云何得平等心而無所趣？云何逮得",
    "T09n0278_046:0692c27": "堅固正直之心，一切世間無能壞者？云何生",
    "T09n0278_046:0692c28": "大悲力而無憂惱？云何證淨普門陀羅尼",
    "T09n0278_046:0692c29": "力？云何生智慧光，於一切法除滅癡闇？云",
    "T09n0278_046:0693a01": "何證諸辯力，分別諸法真實之藏？云何得",
    "T09n0278_046:0693a02": "正念力，受持一切清淨法輪，未曾忘失？云",
    "T09n0278_046:0693a03": "何得淨趣力，於一切趣普照諸法？云何得",
    "T09n0278_046:0693a04": "智慧力，於一切法，得決定智，了真實義？」爾",
    "T09n0278_046:0693a05": "時，良醫謂善財言：「善男子！汝已先發阿耨",
    "T09n0278_046:0693a06": "多羅三藐三菩提心耶？」答言：「唯然。」爾時，良醫",
    "T09n0278_046:0693a07": "下師子座，五體投地，敬禮善財；禮已，散妙",
    "T09n0278_046:0693a08": "金華，諸雜寶華、無價摩尼、勝末栴檀、無價寶",
    "T09n0278_046:0693a09": "衣，而以覆之；以如是等眾妙供具而供養",
    "T09n0278_046:0693a10": "之；敬重讚歎，作如是言：「善哉！善哉！善男子！",
    "T09n0278_046:0693a11": "乃能發阿耨多羅三藐三菩提心。善男子！若",
    "T09n0278_046:0693a12": "有能發阿耨多羅三藐三菩提心者，則為",
    "T09n0278_046:0693a13": "守護一切佛性；嚴淨一切諸佛剎性；化眾生",
    "T09n0278_046:0693a14": "性；為一切眾生，說如法性；順一切業性；成",
    "T09n0278_046:0693a15": "滿一切菩薩行性；不斷一切諸大願性；解離",
    "T09n0278_046:0693a16": "欲性；智慧明淨，普照三世一切法性；建解脫",
    "T09n0278_046:0693a17": "性；為一切佛之所護持；一切諸佛常共護",
    "T09n0278_046:0693a18": "念；善能隨順一切菩薩；一切賢聖皆悉隨喜；",
    "T09n0278_046:0693a19": "為一切梵天恭敬禮拜；一切諸天恭敬供養；",
    "T09n0278_046:0693a20": "一切夜叉王之所建立；一切羅剎王恭敬供",
    "T09n0278_046:0693a21": "養；一切龍王而頂戴之；一切緊那羅王敬",
    "T09n0278_046:0693a22": "心讚歎；一切世界王皆悉敬念。彼為安慰一",
    "T09n0278_046:0693a23": "切眾生，滅三惡道，遠離眾難，救拔一切貧",
    "T09n0278_046:0693a24": "窮根本，安置天人快樂之處；遇善知識，未",
    "T09n0278_046:0693a25": "曾遠離；聞佛妙法，發菩提心；因淨菩提心",
    "T09n0278_046:0693a26": "枝，得明淨光，照菩薩道，順菩薩智，住菩薩",
    "T09n0278_046:0693a27": "地。善男子！當知菩薩能為一切眾生，作甚",
    "T09n0278_046:0693a28": "難事，難值難見；為一切眾生而作父母，莊",
    "T09n0278_046:0693a29": "嚴眾生；攝取一切諸天世人，除滅眾生無量",
    "T09n0278_046:0693b01": "苦難；守護眾生，遠離憂惱。菩薩為大風輪，",
    "T09n0278_046:0693b02": "安持眾生，不令墜落三惡道故；菩薩為大",
    "T09n0278_046:0693b03": "地，生長一切諸善根故，菩薩為大海，具足",
    "T09n0278_046:0693b04": "無盡功德藏故；菩薩為日，明淨慧光，普照",
    "T09n0278_046:0693b05": "世間滅癡闇故；菩薩為須彌山王，功德善",
    "T09n0278_046:0693b06": "根，最高大故；菩薩為月，令一切眾生，悉清",
    "T09n0278_046:0693b07": "涼故；菩薩為大將，悉能降伏一切魔故；菩",
    "T09n0278_046:0693b08": "薩為善丈夫，於法城中，為君王故；菩薩為",
    "T09n0278_046:0693b09": "火，能燒眾生諸貪愛故；菩薩為雲，雨甘露",
    "T09n0278_046:0693b10": "法故；菩薩為正見，悉能長養諸妙根故；菩",
    "T09n0278_046:0693b11": "薩為方，顯法海故；菩薩為橋，令諸眾生",
    "T09n0278_046:0693b12": "度生死海故。」爾時，良醫稱揚讚歎善財童",
    "T09n0278_046:0693b13": "子，及諸菩薩已，即從口中，放大光雲，普照",
    "T09n0278_046:0693b14": "三千大千世界；照已，時大千世界大神力天，",
    "T09n0278_046:0693b15": "乃至諸梵天等，悉詣良醫。時，彼良醫即為",
    "T09n0278_046:0693b16": "方便隨順，分別廣演顯現，說輪字莊嚴光經；",
    "T09n0278_046:0693b17": "時，彼大眾聞此經已，於阿耨多羅三藐三",
    "T09n0278_046:0693b18": "菩提得不退轉；所應作已，還昇本座，告善",
    "T09n0278_046:0693b19": "財言：「善男子！我已成就所言不虛法門，分",
    "T09n0278_046:0693b20": "別了知三千大千世界，諸天語言，諸龍、夜叉、",
    "T09n0278_046:0693b21": "乾闥婆、阿脩羅、迦樓羅、緊那羅、摩睺羅伽、人非",
    "T09n0278_046:0693b22": "人等，一切語言；如此三千大千世界，十方無",
    "T09n0278_046:0693b23": "量無邊，不可說不可說三千大千世界，亦復",
    "T09n0278_046:0693b24": "如是。善男子！我唯知此菩薩所言不虛法",
    "T09n0278_046:0693b25": "門，云何能說諸菩薩行？彼諸菩薩，隨順深入",
    "T09n0278_046:0693b26": "眾生一切相海、隨順深入眾生一切施設海、",
    "T09n0278_046:0693b27": "隨順深入諸名號海、隨順深入諸語言海、隨",
    "T09n0278_046:0693b28": "順深入諸句相續海、隨順深入諸解說句次",
    "T09n0278_046:0693b29": "第海、隨順深入諸解說句相續次第海、隨順",
    "T09n0278_046:0693c01": "深入諸如來海、隨順深入分別諸句海、隨順",
    "T09n0278_046:0693c02": "深入一切眾生諸語言海，逮得一切圓滿莊",
    "T09n0278_046:0693c03": "嚴，微妙音聲，出生分別諸文字輪。善男子！",
    "T09n0278_046:0693c04": "於此南方，有一國土，名曰住林；彼有長者，",
    "T09n0278_046:0693c05": "名曰解脫。汝詣彼問云何菩薩向菩薩道，",
    "T09n0278_046:0693c06": "修菩薩道，成菩薩道，思菩薩道。」時，善財童",
    "T09n0278_046:0693c07": "子於良醫所，聞此法門，發深淨信心，恭敬",
    "T09n0278_046:0693c08": "於法，決定知見，因善知識，得薩婆若；頭面",
    "T09n0278_046:0693c09": "禮足，乃至辭退南行。",
    "T09n0278_046:0693c10": "爾時，善財童子正念菩薩所言不虛法門：入",
    "T09n0278_046:0693c11": "菩薩語言海、念一切眾生微細方便海、思惟",
    "T09n0278_046:0693c12": "菩薩諸垢淨法、出生菩薩善根光明、淨修菩",
    "T09n0278_046:0693c13": "薩教化眾生巧方便門、明淨菩薩攝眾生智、",
    "T09n0278_046:0693c14": "堅固菩薩正直心力、長養菩薩深心之力、淨",
    "T09n0278_046:0693c15": "修菩薩種種欲力、信菩薩心遠離諸惡。願",
    "T09n0278_046:0693c16": "心堅固，以大莊嚴而自莊嚴，心無疲倦，勇",
    "T09n0278_046:0693c17": "猛精進，心不退轉，具不可壞淨信心力，金",
    "T09n0278_046:0693c18": "剛那羅延所不能壞；攝取一切善知識教，",
    "T09n0278_046:0693c19": "無礙境界皆悉清淨；無垢境界，妙心現前；逮",
    "T09n0278_046:0693c20": "得普眼方便光明陀羅尼地，了法界地，心常",
    "T09n0278_046:0693c21": "現前；知平等地非地，莊嚴清淨，不著我所；",
    "T09n0278_046:0693c22": "無二境界，逮得清淨無礙智慧。了知法地",
    "T09n0278_046:0693c23": "無所障礙；知諸方地而不退轉；分別了知",
    "T09n0278_046:0693c24": "一切業地；嚴淨顯現諸佛大地；得智慧輪，",
    "T09n0278_046:0693c25": "分別三世，逮得普樂光明三昧，遍照身心，",
    "T09n0278_046:0693c26": "順至一切諸境界地。如來智慧，普照境界，",
    "T09n0278_046:0693c27": "興起一切智慧波浪；身常不離佛法勢力，",
    "T09n0278_046:0693c28": "為諸如來之所護持；其心悉與一切佛等，",
    "T09n0278_046:0693c29": "隨順智慧，普照一切；其身充滿一切剎網，",
    "T09n0278_046:0694a01": "成就大願，己身容受一切法界。如是念已，",
    "T09n0278_046:0694a02": "漸漸遊行，經十二年，至住林國；周遍推求",
    "T09n0278_046:0694a03": "解脫長者。見已，禮足，於一面住，作如是念：",
    "T09n0278_046:0694a04": "「我得善利，見善知識。善知識者出興世難、",
    "T09n0278_046:0694a05": "至其所難、得值遇難、得見知難、得親近",
    "T09n0278_046:0694a06": "難、得共住難、得其意難、得隨順難。」念已，",
    "T09n0278_046:0694a07": "白言：「大聖！我已先發阿耨多羅三藐三菩提",
    "T09n0278_046:0694a08": "心，欲值一切佛；欲見一切佛；欲得一切",
    "T09n0278_046:0694a09": "佛意；欲知一切佛心；欲得一切諸佛三",
    "T09n0278_046:0694a10": "昧；隨順一切佛一切大願；欲滿一切佛一切",
    "T09n0278_046:0694a11": "大願；欲求一切佛智慧光明；欲自身中出",
    "T09n0278_046:0694a12": "一切佛；欲得諸明，知一切佛自在神通；欲",
    "T09n0278_046:0694a13": "淨一切佛力無畏法；欲聞一切佛法，心無",
    "T09n0278_046:0694a14": "厭足；欲受一切佛法；欲持一切佛法；欲",
    "T09n0278_046:0694a15": "分別一切佛法；欲護一切佛教；欲與一切",
    "T09n0278_046:0694a16": "諸菩薩同；欲與菩薩同善根友；欲具菩薩",
    "T09n0278_046:0694a17": "諸波羅蜜；欲滿一切諸菩薩行；欲發菩薩",
    "T09n0278_046:0694a18": "清淨大願；欲得一切諸佛菩薩因緣法藏；欲",
    "T09n0278_046:0694a19": "得一切菩薩無量法藏智慧光明；欲得一",
    "T09n0278_046:0694a20": "切菩薩諸三昧藏；欲出生一切菩薩諸通明",
    "T09n0278_046:0694a21": "藏；欲發大悲藏教化眾生無有窮盡；欲",
    "T09n0278_046:0694a22": "分別知遊戲神通藏；欲分別知自在之藏；",
    "T09n0278_046:0694a23": "欲於自在藏，心得自在；欲清淨十種藏，一",
    "T09n0278_046:0694a24": "向專求此諸功德，詣長者所；欲滿諸願；欲",
    "T09n0278_046:0694a25": "超出生死；欲得自在法；欲具恭敬門；欲",
    "T09n0278_046:0694a26": "具方便門；欲遠離諸垢；欲清淨莊嚴；欲",
    "T09n0278_046:0694a27": "身心柔軟；欲調伏諸根。」白言：「我聞大聖，善",
    "T09n0278_046:0694a28": "教菩薩方便正道，普照一切顯現妙法；示",
    "T09n0278_046:0694a29": "導津濟，開正法門；除滅顛倒，拔疑惑刺；心",
    "T09n0278_046:0694b01": "離迷垢，照除重闇；離諸煩惱，永得清涼；",
    "T09n0278_046:0694b02": "棄捨諂曲，超出生死；離不善根，長養善根；",
    "T09n0278_046:0694b03": "遠離諸趣，無所染著；滅一切障，求薩婆",
    "T09n0278_046:0694b04": "若；到法王城，其心安住大慈大悲；教菩薩",
    "T09n0278_046:0694b05": "行，修諸三昧；其心安住隨順法門，發廣大",
    "T09n0278_046:0694b06": "心；具足諸力，照明一切諸群生心。唯願大",
    "T09n0278_046:0694b07": "聖為我分別云何菩薩向菩薩道，修菩薩",
    "T09n0278_046:0694b08": "道；既修習已，令速清淨菩薩之行，具成菩",
    "T09n0278_046:0694b09": "薩圓滿淨行？」時，解脫長者以過去善根力、佛",
    "T09n0278_046:0694b10": "威神力、文殊師利憶念力故，入菩薩三昧門；",
    "T09n0278_046:0694b11": "其三昧門，名攝一切佛剎無量旋陀羅尼。入",
    "T09n0278_046:0694b12": "已，得清淨身；於其身內，十方各見十佛世",
    "T09n0278_046:0694b13": "界微塵等佛，及嚴淨剎，一切大眾過去所行。",
    "T09n0278_046:0694b14": "彼諸如來，神力自在，一切大願功德之具；諸",
    "T09n0278_046:0694b15": "清淨行，莊嚴正道，成等正覺，轉淨法輪，教化",
    "T09n0278_046:0694b16": "眾生，究竟諸法。於其身內，皆悉顯現而無",
    "T09n0278_046:0694b17": "雜亂，不相障礙；如本相住，形色不同，種種",
    "T09n0278_046:0694b18": "莊飾；菩薩大眾，圍遶莊嚴，顯現一切諸佛自",
    "T09n0278_046:0694b19": "在，說諸願門，示現無量自在神力。或於一",
    "T09n0278_046:0694b20": "剎，處兜率天，而作佛事；或於一剎，示現命",
    "T09n0278_046:0694b21": "終；或現受胎；或現處胎，顯自在力；或現出",
    "T09n0278_046:0694b22": "生；或現處中宮；或現出家；或現往詣莊嚴",
    "T09n0278_046:0694b23": "道場；或現降魔；或現成佛；或現天宮、夜叉、",
    "T09n0278_046:0694b24": "乾闥婆、諸世界王，大眾圍遶，請轉法輪；或",
    "T09n0278_046:0694b25": "現轉法輪；或現入諸趣；或現般涅槃；或現",
    "T09n0278_046:0694b26": "分舍利；或現起塔種種莊嚴。彼諸如來，為",
    "T09n0278_046:0694b27": "種種眾生，諸眾生海，種種方便、種種根、種種",
    "T09n0278_046:0694b28": "煩惱習氣；或於小眾而現大眾，所謂：一由",
    "T09n0278_046:0694b29": "旬眾現十由旬眾，乃至不可說佛剎微塵等",
    "T09n0278_046:0694c01": "由旬眾，而為說法。彼諸如來以微妙音所",
    "T09n0278_046:0694c02": "說正法，善財童子悉聞受持；又見彼佛自在",
    "T09n0278_046:0694c03": "神力，不可思議菩薩三昧。爾時，解脫長者從",
    "T09n0278_046:0694c04": "三昧起，告善財言：「善男子！我已成就如",
    "T09n0278_046:0694c05": "來無礙莊嚴法門。得此法門已，覩見東方",
    "T09n0278_046:0694c06": "閻浮檀光世界，星宿王如來、應供、等正覺，明",
    "T09n0278_046:0694c07": "淨藏菩薩等一切大眾；又見南方諸力世界，",
    "T09n0278_046:0694c08": "普香如來、應供、等正覺，心王菩薩等一切大",
    "T09n0278_046:0694c09": "眾；又見西方香光世界，須彌燈王如來、應供、",
    "T09n0278_046:0694c10": "等正覺，無礙心菩薩等一切大眾；又見北方",
    "T09n0278_046:0694c11": "聖服幢世界，自在神力無有能壞如來、應供、等",
    "T09n0278_046:0694c12": "正覺，自在勢菩薩等一切大眾；又見東北方",
    "T09n0278_046:0694c13": "一切樂寶世界，無礙眼如來、應供、等正覺，無",
    "T09n0278_046:0694c14": "礙化菩薩等一切大眾；又見東南方香焰光",
    "T09n0278_046:0694c15": "世界，香智如來、應供、等正覺，自在慧焰光菩",
    "T09n0278_046:0694c16": "薩等一切大眾；又見西南方普照慧日世界，",
    "T09n0278_046:0694c17": "法界輪幢如來、應供、等正覺，散一切化幢菩",
    "T09n0278_046:0694c18": "薩等一切大眾；又見西北方普淨現世界，一",
    "T09n0278_046:0694c19": "切佛寶無上幢如來、應供、等正覺，法幢王菩薩",
    "T09n0278_046:0694c20": "等一切大眾；又見上方無盡佛性世界，無量",
    "T09n0278_046:0694c21": "慧光圓滿幢如來、應供、等正覺，法界地幢王",
    "T09n0278_046:0694c22": "菩薩等一切大眾；又見下方佛解脫光世界，",
    "T09n0278_046:0694c23": "無礙慧幢如來、應供、等正覺，一切眾生世界幢",
    "T09n0278_046:0694c24": "王菩薩等一切大眾。善男子！我見十方各一",
    "T09n0278_046:0694c25": "萬佛剎微塵等如來；彼諸如來不來至此，我",
    "T09n0278_046:0694c26": "不往彼。善男子！我若欲見安樂世界，無量",
    "T09n0278_046:0694c27": "壽佛，隨意即見。妙樂世界，阿閦如來；善住世",
    "T09n0278_046:0694c28": "界，師子如來；善現圓滿光明世界，月慧如來；",
    "T09n0278_046:0694c29": "寶師子莊嚴世界，毘樓遮那如來；善男子！如",
    "T09n0278_046:0695a01": "是等一切諸佛，隨意即見。彼諸如來，不來",
    "T09n0278_046:0695a02": "至此，我不往彼。知一切佛無所從來，我",
    "T09n0278_046:0695a03": "無所至；知一切佛，及與我心，皆悉如夢；知",
    "T09n0278_046:0695a04": "一切佛，悉如電光，了知己心，如水中像；知",
    "T09n0278_046:0695a05": "一切佛，皆悉如幻，己心亦爾；知一切佛，音",
    "T09n0278_046:0695a06": "聲如響，己心亦爾。如是知，如是解，如是",
    "T09n0278_046:0695a07": "入。善男子！當知菩薩皆由己心得諸佛法，",
    "T09n0278_046:0695a08": "修菩薩行，淨一切剎；教化眾生，出諸大願；",
    "T09n0278_046:0695a09": "一切智城，遊戲神通不思議門；諸佛菩提，一",
    "T09n0278_046:0695a10": "切自在，無礙境界，皆由己心，具甚深智，了",
    "T09n0278_046:0695a11": "一切法。是故，善男子！以諸善根增長己心，",
    "T09n0278_046:0695a12": "雨甘露法，潤澤其心；於境界中，令心清淨，",
    "T09n0278_046:0695a13": "勤修精進；令心堅固，專念正法；令心不亂，",
    "T09n0278_046:0695a14": "智慧明淨，遠離心垢；明淨慧光，照察其心，",
    "T09n0278_046:0695a15": "生自在心，發廣大心，與諸佛等如來十力，",
    "T09n0278_046:0695a16": "以照其心。善男子！我唯修此如來無礙法",
    "T09n0278_046:0695a17": "門，云何能說菩薩諸行，無障礙智，無礙淨",
    "T09n0278_046:0695a18": "行；安住觀察現在諸佛三昧，得無涅槃三",
    "T09n0278_046:0695a19": "昧；具足三世平等正法；善知平等三昧境界",
    "T09n0278_046:0695a20": "之地；具足淨身，住諸佛住不壞境界；一切",
    "T09n0278_046:0695a21": "諸方法門境界，智門圓滿，智慧觀察；普照一",
    "T09n0278_046:0695a22": "切於己身中，悉現一切世界成壞，而於己",
    "T09n0278_046:0695a23": "身及諸世界，不生二想；究竟眾行，功德具",
    "T09n0278_046:0695a24": "足。善男子！於此南方，有一國土，名曰莊嚴",
    "T09n0278_046:0695a25": "閻浮提頂；彼有比丘，名曰海幢。汝詣彼問",
    "T09n0278_046:0695a26": "云何菩薩向菩薩道、修菩薩行。」時，善財童",
    "T09n0278_046:0695a27": "子頭面敬禮解脫長者足，右遶畢，讚歎無",
    "T09n0278_046:0695a28": "量阿僧祇功德；眷仰觀察，心無厭足，悲泣",
    "T09n0278_046:0695a29": "流淚。專念善知識、順善知識、觀善知識、由",
    "T09n0278_046:0695b01": "善知識得一切智；於善知識，遠離諂曲；於",
    "T09n0278_046:0695b02": "善知識發慈母心，遠離一切無益法故；於",
    "T09n0278_046:0695b03": "善知識發慈父心，能生一切諸善法故；辭",
    "T09n0278_046:0695b04": "退南行。",
    "T09n0278_046:0695b05": "大方廣佛華嚴經卷第四十六"
}