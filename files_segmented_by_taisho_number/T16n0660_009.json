{
    "T16n0660_009:0319c26": "佛說寶雨經卷第九",
    "T16n0660_009:0319c28": "唐天竺三藏達摩流支譯",
    "T16n0660_009:0319c29": "「復次，善男子！菩薩成就十種法，離慳悋、嫉妬。",
    "T16n0660_009:0320a01": "何等為十？一者、得自為施主；二者、能勸他布",
    "T16n0660_009:0320a02": "施；三者、能讚歎布施；四者、慶慰他施；五者、讚",
    "T16n0660_009:0320a03": "餘施主令得歡喜；六者、見施他時終不起念，",
    "T16n0660_009:0320a04": "但施於我勿施餘人，如是之物唯我應有；七",
    "T16n0660_009:0320a05": "者、菩薩發心令一切有情皆得利益，謂能濟",
    "T16n0660_009:0320a06": "彼活命資具；八者、菩薩發心令諸有情皆得",
    "T16n0660_009:0320a07": "安樂，所謂成就世、出世間所有安樂；九者、我",
    "T16n0660_009:0320a08": "當勤修為欲利益諸有情故；十者、我應發起",
    "T16n0660_009:0320a09": "捨離慳悋、嫉妬之心。善男子！菩薩成就此十",
    "T16n0660_009:0320a10": "種法，便能永離慳悋、嫉妬。",
    "T16n0660_009:0320a11": "「復次，善男子！菩薩成就十種法，能於一切有",
    "T16n0660_009:0320a12": "情得平等心。何等為十？一者、於一切有情得",
    "T16n0660_009:0320a13": "平等方便；二者、於一切有情得心無障礙；三",
    "T16n0660_009:0320a14": "者、於一切有情得無惱壞心；四者、修行布施；",
    "T16n0660_009:0320a15": "五者、修習持戒；六者、修習安忍；七者、修習正",
    "T16n0660_009:0320a16": "勤；八者、修習靜慮；九者、修習般若為欲利益",
    "T16n0660_009:0320a17": "諸有情故；十者、積集一切智因。「菩薩積集，終",
    "T16n0660_009:0320a18": "不依止二種之心，平等普為一切有情而積",
    "T16n0660_009:0320a19": "集故。菩薩若能如是積集，速證法性，能出一",
    "T16n0660_009:0320a20": "切生死熱惱，亦能令他出離生死。菩薩平等",
    "T16n0660_009:0320a21": "於諸有情，心不貪愛，亦無憎嫉。善男子！譬如",
    "T16n0660_009:0320a22": "長者有其六子，皆悉端嚴，稱可父意，長者憐",
    "T16n0660_009:0320a23": "愍，心無偏念，平等養育。然彼諸子幼小愚癡、",
    "T16n0660_009:0320a24": "未有善巧，長者舍宅忽然失火，是時諸子各",
    "T16n0660_009:0320a25": "各別處。善男子！於汝意云何，是時長者頗作",
    "T16n0660_009:0320a26": "是念，我令諸子前後出不？」止蓋菩薩言：「不也。",
    "T16n0660_009:0320a27": "世尊！何以故？由彼長者心平等故，於其諸子",
    "T16n0660_009:0320a28": "隨得隨出。」佛言：「如是，如是！菩薩亦爾！一切有",
    "T16n0660_009:0320a29": "情在於生死熱惱宅中，愚癡無智，復無善巧。",
    "T16n0660_009:0320b01": "如是有情，於六道中各各別住。菩薩以方便",
    "T16n0660_009:0320b02": "故，皆令得出，復能置於寂靜之界。善男子！菩",
    "T16n0660_009:0320b03": "薩成就此十種法，於一切有情得平等心。",
    "T16n0660_009:0320b04": "「復次，善男子！菩薩成就十種法，得善巧供養",
    "T16n0660_009:0320b05": "一切如來。何等為十？一者、以法供養，即供養",
    "T16n0660_009:0320b06": "一切如來，非財供養；二者、如說修行，即為供",
    "T16n0660_009:0320b07": "養一切如來，非財供養；三者、為利益安樂諸",
    "T16n0660_009:0320b08": "有情故，即為供養一切如來，非財供養；四者、",
    "T16n0660_009:0320b09": "為攝諸有情故，即為供養一切如來，非財供",
    "T16n0660_009:0320b10": "養；五者、隨所作事皆為利益諸有情故，即為",
    "T16n0660_009:0320b11": "供養一切如來，非財供養；六者、不捨離誓願，",
    "T16n0660_009:0320b12": "即為供養一切如來，非財供養；七者、不捨菩",
    "T16n0660_009:0320b13": "薩所作事業，即為供養一切如來，非財供養；",
    "T16n0660_009:0320b14": "八者、如理思惟故，即為供養一切如來，非財",
    "T16n0660_009:0320b15": "供養；九者、心無厭倦故，即為供養一切如來，",
    "T16n0660_009:0320b16": "非財供養；十者、不捨離菩提心故，即為供養",
    "T16n0660_009:0320b17": "一切如來，非財供養。「云何為法供養？善男子！",
    "T16n0660_009:0320b18": "以法身即是諸如來故，法供養已，即為供養",
    "T16n0660_009:0320b19": "一切如來。云何如說修行？謂如說修行成如",
    "T16n0660_009:0320b20": "來故。云何為利益安樂一切有情？謂如來出",
    "T16n0660_009:0320b21": "現為利益安樂一切有情故。云何為攝受諸",
    "T16n0660_009:0320b22": "有情？謂如來出現攝受一切諸有情故。云何",
    "T16n0660_009:0320b23": "為利益諸有情？以所作事業皆為利益諸有",
    "T16n0660_009:0320b24": "情故。云何不捨誓願？以捨離誓願不能利益",
    "T16n0660_009:0320b25": "諸有情故。云何不捨菩薩所作事業？若違背",
    "T16n0660_009:0320b26": "菩薩所作事業，即不能供養一切如來。云何",
    "T16n0660_009:0320b27": "如理思惟？謂不如理思惟，不能供養諸如來",
    "T16n0660_009:0320b28": "故。云何心不疲厭？謂心若疲厭，即不能供養",
    "T16n0660_009:0320b29": "一切如來。云何不捨菩提心？以捨離菩提心，",
    "T16n0660_009:0320c01": "即不能供養一切如來。何以故？善男子！以諸",
    "T16n0660_009:0320c02": "菩薩為利益有情，當得阿耨多羅三藐三菩",
    "T16n0660_009:0320c03": "提，若無有情則諸菩薩不現等覺。是故以法",
    "T16n0660_009:0320c04": "供養，即得供養一切如來，非財供養。善男子！",
    "T16n0660_009:0320c05": "菩薩成就此十種法即得善巧，承事供養一",
    "T16n0660_009:0320c06": "切如來。",
    "T16n0660_009:0320c07": "「復次，善男子！菩薩成就十種法，能降伏我慢。",
    "T16n0660_009:0320c08": "何等為十？一者、菩薩捨家出家，所有親屬皆",
    "T16n0660_009:0320c09": "捨離我，猶如死尸，以是因緣能降伏我慢；二",
    "T16n0660_009:0320c10": "者、我毀形好，著壞色衣，身貌異俗，由是因緣",
    "T16n0660_009:0320c11": "能伏我慢；三者、我剃除鬚髮，手執應器，巡家",
    "T16n0660_009:0320c12": "乞食，以是因緣能降伏我慢；四者、巡家乞食，",
    "T16n0660_009:0320c13": "如旃荼羅子，起下劣心，以是故能降伏我慢；",
    "T16n0660_009:0320c14": "五者、從他乞食，我命因他，應念己身如乞求",
    "T16n0660_009:0320c15": "者，由是故能降伏我慢；六者、我所得食雖為",
    "T16n0660_009:0320c16": "他人之所輕賤，為乞食故而無厭倦，由是故",
    "T16n0660_009:0320c17": "能降伏我慢；七者、供養尊者阿遮利耶，作福",
    "T16n0660_009:0320c18": "田想，由是故能降伏我慢；八者、我具威儀軌",
    "T16n0660_009:0320c19": "則所行，為欲令他同梵行者見皆歡喜，以是",
    "T16n0660_009:0320c20": "故能降伏我慢；九者、未得佛法願我當得，以",
    "T16n0660_009:0320c21": "是故能降伏我慢；十者、我能於彼忿怒、損害",
    "T16n0660_009:0320c22": "諸有情中常起忍辱，以是故能降伏我慢。善",
    "T16n0660_009:0320c23": "男子！菩薩成就此十種法，能降伏我慢。",
    "T16n0660_009:0320c24": "「復次，善男子！菩薩成就十種法，能得淨信。何",
    "T16n0660_009:0320c25": "等為十？一者、以宿植善根具足因緣故，出生",
    "T16n0660_009:0320c26": "福德；二者、不由師教而得正見；三者、捨離虛",
    "T16n0660_009:0320c27": "誑諂曲之行，得意樂具足；四者、無邪曲性，得",
    "T16n0660_009:0320c28": "質直心；五者、由利根故，得智慧具足；六者、以",
    "T16n0660_009:0320c29": "清淨心流注相續故，能捨離睡眠障礙；七者、",
    "T16n0660_009:0321a01": "捨離惡知識，依止善知識；八者、希求善法，不",
    "T16n0660_009:0321a02": "起我慢；九者、演說正法，無顛倒取；十者、以廣",
    "T16n0660_009:0321a03": "大信能知如來廣大威德。善男子！菩薩成就",
    "T16n0660_009:0321a04": "此十種法，得淨信心。」",
    "T16n0660_009:0321a05": "止蓋菩薩白佛言：「世尊！我於如來廣大威德，",
    "T16n0660_009:0321a06": "願樂欲聞少分之義！」佛言：「善男子！汝應諦聽，",
    "T16n0660_009:0321a07": "善思念之！我今為汝宣說如來廣大威德少",
    "T16n0660_009:0321a08": "分之義！」止蓋白佛言：「善哉，世尊！願樂欲聞！」「善",
    "T16n0660_009:0321a09": "男子！如來成就大慈平等，普為一切有情。如",
    "T16n0660_009:0321a10": "來於一有情起於大慈，與一切有情而無有",
    "T16n0660_009:0321a11": "異。如來大慈雖遍有情界、盡虛空界，然大慈",
    "T16n0660_009:0321a12": "邊際實不可得。善男子！如來成就大悲，不與",
    "T16n0660_009:0321a13": "一切聲聞、緣覺、諸菩薩共。如來於一有情起",
    "T16n0660_009:0321a14": "大悲時，與一切有情而無有異。善男子！如來",
    "T16n0660_009:0321a15": "成就說法無盡，於無量劫、無量阿僧企耶，名",
    "T16n0660_009:0321a16": "言各別，道理不同，為一切有情能頓演說，然",
    "T16n0660_009:0321a17": "佛所說法無窮盡。善男子！如來成就無量問",
    "T16n0660_009:0321a18": "難，能答、能釋。善男子！假使一切有情乃至入",
    "T16n0660_009:0321a19": "於有情數者，同時問佛，名句文身各各有異，",
    "T16n0660_009:0321a20": "如來於一剎那或一臘縛、一牟呼栗多能答、",
    "T16n0660_009:0321a21": "能釋，而無窮盡。善男子！如來成就靜慮所行",
    "T16n0660_009:0321a22": "境界，得無障礙。善男子！假令一切有情皆住",
    "T16n0660_009:0321a23": "十地諸菩薩位，如是菩薩一時皆入無量百",
    "T16n0660_009:0321a24": "千諸三摩地，如是入時，經於無量百千諸劫，",
    "T16n0660_009:0321a25": "所入靜慮各各不同，實不能知佛三摩地及",
    "T16n0660_009:0321a26": "所行境界邊際可得。善男子！如來成就無量",
    "T16n0660_009:0321a27": "色身，若諸有情應以如來色身而教化者，如",
    "T16n0660_009:0321a28": "來即能於一剎那或一臘縛、一牟呼栗多，各",
    "T16n0660_009:0321a29": "各於彼有情之所示現如來色身之相。若諸",
    "T16n0660_009:0321b01": "有情應見種種別類有情色身之相，如來即",
    "T16n0660_009:0321b02": "能於一剎那或一臘縛或一牟呼栗多，各各",
    "T16n0660_009:0321b03": "於彼有情之前，示現種種別類有情色身之",
    "T16n0660_009:0321b04": "相。「善男子！如來眼所取境有無量種，諸有情",
    "T16n0660_009:0321b05": "等天眼所見、肉眼不見者，如是種類有情滿",
    "T16n0660_009:0321b06": "於超過算數思量世界之中，世尊如實觀見",
    "T16n0660_009:0321b07": "爾所有情，猶如掌中阿摩羅果。善男子！如來",
    "T16n0660_009:0321b08": "耳所取境有無量種，如前所說無量無邊諸",
    "T16n0660_009:0321b09": "世界中有情充滿，然彼世界一切有情於一",
    "T16n0660_009:0321b10": "剎那、一臘縛時、一牟呼栗多頃同時出聲，然彼",
    "T16n0660_009:0321b11": "諸聲音韻屈曲、言詞大小宣說有異。如來聞",
    "T16n0660_009:0321b12": "彼音聲各各差別，皆能了知。善男子！如來成",
    "T16n0660_009:0321b13": "就聖智無盡無量，猶若虛空。善男子！盡有情",
    "T16n0660_009:0321b14": "界所有眾生各各構畫、別別思惟，作種種業。",
    "T16n0660_009:0321b15": "如來於一剎那，於一臘縛、一牟呼栗多悉能",
    "T16n0660_009:0321b16": "了知，此諸有情如是搆畫、如是思惟、如是造",
    "T16n0660_009:0321b17": "業、得如是果。如來以無礙智，悉能了知彼諸",
    "T16n0660_009:0321b18": "有情三世業果。何以故？如來常在三摩呬多",
    "T16n0660_009:0321b19": "故。何以故？如來念無失故、諸根不散故、心不",
    "T16n0660_009:0321b20": "馳流故。何以故？善男子！如來住寂靜故，甚",
    "T16n0660_009:0321b21": "寂靜、極寂靜故，能斷一切諸煩惱故。善男子！",
    "T16n0660_009:0321b22": "若彼眾生有諸煩惱，心則馳散，不能得彼諸",
    "T16n0660_009:0321b23": "三摩地。如來無彼煩惱塵垢，起無漏智，證得",
    "T16n0660_009:0321b24": "一切諸法自在平等理性，通達一切諸三摩",
    "T16n0660_009:0321b25": "地、三摩鉢底所行境界。善男子！如來所有四",
    "T16n0660_009:0321b26": "種威儀，一一皆住於三摩地，乃至如來入於",
    "T16n0660_009:0321b27": "涅槃，經爾所時住三摩地，何況少時而不在",
    "T16n0660_009:0321b28": "定！善男子！如來於無量劫積集資糧，由是如",
    "T16n0660_009:0321b29": "來常住三摩呬多。善男子！如來不可測量、不",
    "T16n0660_009:0321c01": "可思惟、不可計度！」止蓋菩薩白佛言：「不也。世",
    "T16n0660_009:0321c02": "尊！以如來於三阿僧企耶積集資糧而證得",
    "T16n0660_009:0321c03": "故。」佛言：「善男子！我於無量劫積集資糧，證得",
    "T16n0660_009:0321c04": "如來不思議境，非唯於彼三僧祇劫而證得",
    "T16n0660_009:0321c05": "故。然由菩薩悟解平等諸法性已，方得入彼",
    "T16n0660_009:0321c06": "三僧祇數，非初發心。」",
    "T16n0660_009:0321c07": "止蓋菩薩言：「若諸有情得聞如來大威德者，",
    "T16n0660_009:0321c08": "能起淨信，歡喜悅樂。世尊！彼諸有情，當知即",
    "T16n0660_009:0321c09": "是有福德者、作諸善者、斷業障者。若起信解，",
    "T16n0660_009:0321c10": "則親近菩提，何況聞已受持讀誦，究竟通利，",
    "T16n0660_009:0321c11": "為他廣說！世尊！如是有情不久堪成如來威",
    "T16n0660_009:0321c12": "德。」佛言：「如是，如是！善男子！此諸有情當為",
    "T16n0660_009:0321c13": "無量諸佛攝受，當得承事無量諸佛，種諸善",
    "T16n0660_009:0321c14": "根。若善男子、善女人得聞如來廣大威德，",
    "T16n0660_009:0321c15": "終不應起猶豫、疑惑。於如來威德能意樂思",
    "T16n0660_009:0321c16": "惟，心淨勝解，著新淨衣，如法供養，能於七日",
    "T16n0660_009:0321c17": "七夜，專念思惟，心不散亂，滿七日七夜已，即",
    "T16n0660_009:0321c18": "於其夜得見如來。若所作法不具足者，是人",
    "T16n0660_009:0321c19": "臨命終時心不散亂，當得如來現前而住。」",
    "T16n0660_009:0321c20": "止蓋菩薩白佛言：「世尊！若諸有情聞說如來",
    "T16n0660_009:0321c21": "大威德時，生不信不？」佛言：「有。善男子！若諸有",
    "T16n0660_009:0321c22": "情，聞說如來大威德時，意樂猛利，麁惡楚毒，",
    "T16n0660_009:0321c23": "起損害心，於說法師起惡知識想。由是因緣，",
    "T16n0660_009:0321c24": "身壞之後生捺洛迦。善男子！若諸有情聞說",
    "T16n0660_009:0321c25": "如來廣大威德，心生淨信，於說法師起善知",
    "T16n0660_009:0321c26": "識想及導師想。善男子！決定應知此諸有情",
    "T16n0660_009:0321c27": "生生之處，曾聞如來廣大威德，或此諸有情",
    "T16n0660_009:0321c28": "作如是思惟：『我應往昔於諸佛會中曾聞此",
    "T16n0660_009:0321c29": "法門，由斯我等聞於如來廣大威德，心生淨",
    "T16n0660_009:0322a01": "信。如世尊說：「今聞如來廣大威德，生淨信者，",
    "T16n0660_009:0322a02": "以昔曾聞故。」』」",
    "T16n0660_009:0322a03": "爾時世尊即現舌相，覆於面輪，次覆於身及",
    "T16n0660_009:0322a04": "師子座并諸菩薩、聲聞之眾、釋、梵、護世乃至",
    "T16n0660_009:0322a05": "覆於一切大會。爾時世尊還攝舌相，告大眾",
    "T16n0660_009:0322a06": "言：「善男子！如是舌相，由如來得不妄語故。汝",
    "T16n0660_009:0322a07": "等應當深生淨信，能於長夜利益安樂。」說此",
    "T16n0660_009:0322a08": "法時，八萬四千菩薩得無生法忍；無量百千",
    "T16n0660_009:0322a09": "有情遠塵離垢，得法眼淨；其餘無量有情曾",
    "T16n0660_009:0322a10": "未能發菩提心者，皆得發心。",
    "T16n0660_009:0322a11": "爾時薄伽梵告止蓋菩薩言：「善男子！菩薩成",
    "T16n0660_009:0322a12": "就十種法，於世俗中而得善巧。何等為十？一",
    "T16n0660_009:0322a13": "者、於世俗諦施設有色，勝義諦中色不可得，",
    "T16n0660_009:0322a14": "亦無執著，於世俗中施設受、想、行、識，勝義諦",
    "T16n0660_009:0322a15": "中乃至於識皆不可得，亦無執著；二者、於世",
    "T16n0660_009:0322a16": "俗中施設地界，於勝義中地不可得，亦無執",
    "T16n0660_009:0322a17": "著，雖於世俗施設水、火、風界及空、識界，於勝",
    "T16n0660_009:0322a18": "義中乃至識界俱不可得，亦無執著；三者、雖",
    "T16n0660_009:0322a19": "於世俗施設眼處，於勝義中眼處不可得，亦",
    "T16n0660_009:0322a20": "無執著，雖於世俗施設耳處乃至意處，於勝",
    "T16n0660_009:0322a21": "義中乃至意處皆不可得，亦無執著；四者、雖",
    "T16n0660_009:0322a22": "於世俗施設有我，於勝義中我不可得，亦無",
    "T16n0660_009:0322a23": "執著；五者、雖於世俗施設有情，於勝義中有",
    "T16n0660_009:0322a24": "情不可得，亦無執著；六者、雖於世俗施設命",
    "T16n0660_009:0322a25": "者、養育、意生、補特伽羅、摩納縛迦，於勝義中",
    "T16n0660_009:0322a26": "皆不可得，亦無執著；七者、雖於世俗施設世",
    "T16n0660_009:0322a27": "間，於勝義中世間不可得，亦無執著；八者、雖",
    "T16n0660_009:0322a28": "於世俗施設有世間法，於勝義中世間法不",
    "T16n0660_009:0322a29": "可得，亦無執著；九者、雖於世俗施設佛法，於",
    "T16n0660_009:0322b01": "勝義中佛法不可得，亦無執著；十者、雖於世",
    "T16n0660_009:0322b02": "俗施設菩提，於勝義中所證菩提及能覺者",
    "T16n0660_009:0322b03": "俱不可得，亦無執著。善男子！因想施設所有",
    "T16n0660_009:0322b04": "言說，是名世俗。雖勝義中世俗不可得，離於",
    "T16n0660_009:0322b05": "世俗，則無勝義。善男子！若菩薩於世俗中能",
    "T16n0660_009:0322b06": "得善巧，非勝義諦，是故說名世俗善巧。善男",
    "T16n0660_009:0322b07": "子！菩薩成就此十種法，得世俗善巧。",
    "T16n0660_009:0322b08": "「復次，善男子！菩薩成就十種法，得勝義善巧。",
    "T16n0660_009:0322b09": "何等為十？一者、證得無生法性；二者、證得不",
    "T16n0660_009:0322b10": "滅法性；三者、證得不壞法性；四者、證得不入、",
    "T16n0660_009:0322b11": "不出法性；五者、證得超過言語所行法性；六",
    "T16n0660_009:0322b12": "者、證得無言說法性；七者、證得離戲論法性；",
    "T16n0660_009:0322b13": "八者、證得不可說法性；九者、證得寂靜法性；",
    "T16n0660_009:0322b14": "十者、證得聖者法性。何以故？善男子！以勝義",
    "T16n0660_009:0322b15": "諦不生、不滅、不壞，無入、無出，超過言路，非",
    "T16n0660_009:0322b16": "文字取故，非戲論證故，不可言說，湛然寂靜，",
    "T16n0660_009:0322b17": "為諸聖者自內所證。善男子！以諸如來若有",
    "T16n0660_009:0322b18": "出現、若不出現，其勝義理常住不壞。為是義",
    "T16n0660_009:0322b19": "故，菩薩剃除鬚髮，身服袈裟，心生正信，遠離",
    "T16n0660_009:0322b20": "於家，趣於非家，是名出家。得出家已，精勤修",
    "T16n0660_009:0322b21": "習，如頭繫繒綵為火所燒，無暇救火，專求勝",
    "T16n0660_009:0322b22": "義。若無勝義則梵行唐捐，諸佛出世亦無義",
    "T16n0660_009:0322b23": "利。善男子！由有勝義故，諸菩薩於此法中",
    "T16n0660_009:0322b24": "能得善巧。善男子！菩薩成就此十種法，得勝",
    "T16n0660_009:0322b25": "義善巧。",
    "T16n0660_009:0322b26": "「復次，善男子！菩薩成就十種法，得緣起善巧。",
    "T16n0660_009:0322b27": "何等為十？一者、能知空性；二者、能知無所有",
    "T16n0660_009:0322b28": "性；三者、能知不堅固性；四者、能知如影性；五",
    "T16n0660_009:0322b29": "者、能知如像性；六者、能知如響性；七者、能知",
    "T16n0660_009:0322c01": "如幻性；八者、能知無住性；九者、能知搖動性；",
    "T16n0660_009:0322c02": "十者、能知緣起性。「菩薩作是思惟：『諸法如是",
    "T16n0660_009:0322c03": "空、如是無所有、如是不堅固、如是喻影、如是",
    "T16n0660_009:0322c04": "喻像、如是喻響、如是喻幻、如是無住、如是搖",
    "T16n0660_009:0322c05": "動、如是緣起。』復作思惟：『於此諸法能了知生，",
    "T16n0660_009:0322c06": "能了知滅。』菩薩又復思念：『一切諸法何因故",
    "T16n0660_009:0322c07": "生？何因故滅？由無明為緣，能生諸法；無明是",
    "T16n0660_009:0322c08": "首、無明為依。依無明已，諸行得生；依諸行已，",
    "T16n0660_009:0322c09": "諸識得生；依識生已，名色得生；依名色已，六",
    "T16n0660_009:0322c10": "處得生；依六處已，諸觸得生；諸觸生已，施設",
    "T16n0660_009:0322c11": "於受；以有受故，施設於愛；愚夫為愛所逼迫",
    "T16n0660_009:0322c12": "故，施設於取；取謂受取，以取生故，有相續生；",
    "T16n0660_009:0322c13": "依止有故，而得於生；依止生故，而得有老；以",
    "T16n0660_009:0322c14": "有老故，補特伽羅皆有其死；以有死故，即能",
    "T16n0660_009:0322c15": "生於憂、悲、苦、惱，諸法積集為大苦聚。是故智",
    "T16n0660_009:0322c16": "者應當精勤壞滅無明，拔其根本，無明滅故，",
    "T16n0660_009:0322c17": "而諸法滅。』善男子！譬如命根滅已，餘根皆滅。",
    "T16n0660_009:0322c18": "如是無明滅故，即無所依；以無依故，煩惱不",
    "T16n0660_009:0322c19": "起；以生死因滅故，諸趣果滅，由是菩薩能證",
    "T16n0660_009:0322c20": "涅槃。善男子！菩薩成就此十種法，得緣起善",
    "T16n0660_009:0322c21": "巧。",
    "T16n0660_009:0322c22": "「復次，善男子！菩薩成就十種法，故能自了知。",
    "T16n0660_009:0322c23": "何等為十？「一者、菩薩觀察自身是誰種姓。於",
    "T16n0660_009:0322c24": "婆羅門、剎帝利種、若居士家？富、貴、貧、賤諸種",
    "T16n0660_009:0322c25": "姓中，何種姓生？菩薩雖能於諸富貴種姓中",
    "T16n0660_009:0322c26": "生，終不恃此而起憍慢。若於貧賤種姓中生，",
    "T16n0660_009:0322c27": "作是思惟：『我昔曾作諸雜業故，由是令我生",
    "T16n0660_009:0322c28": "此種姓。』以是因緣厭離諸有，以厭離故而求",
    "T16n0660_009:0322c29": "出家。「二者、得出家已，應作是念：『為何義利而",
    "T16n0660_009:0323a01": "求出家？』作是思惟：『我今出家為欲自度，令他",
    "T16n0660_009:0323a02": "得度；自得解脫，令他解脫。是故菩薩常應遠",
    "T16n0660_009:0323a03": "離懈怠、嬾惰。』「三者、菩薩應念：『我今出家於諸",
    "T16n0660_009:0323a04": "罪障不善之法皆應除滅。所以者何？若有諸",
    "T16n0660_009:0323a05": "罪已能斷除，應自心生歡喜悅樂；若未除斷，",
    "T16n0660_009:0323a06": "為令斷故，應勤修習。』「四者、菩薩應當如是觀",
    "T16n0660_009:0323a07": "察：『我既出家，一切善法皆得增長。所以者何？",
    "T16n0660_009:0323a08": "若諸善法已得增長，心生喜樂；若未增長，",
    "T16n0660_009:0323a09": "為令增長，慇懃修習。』「五者、菩薩又應如是觀",
    "T16n0660_009:0323a10": "察：『若增長善法，除滅罪障，我當依止如是尊",
    "T16n0660_009:0323a11": "者！』由是因緣，菩薩應隨鄔波馱耶——持戒、破戒，",
    "T16n0660_009:0323a12": "少聞、多聞、若有名稱、若無名稱——起導師想，猶",
    "T16n0660_009:0323a13": "如世尊，生於淨信，歡喜悅樂。「六者、菩薩當於",
    "T16n0660_009:0323a14": "阿遮利耶應常尊重，恭敬供養，作是思惟：『我",
    "T16n0660_009:0323a15": "今依止阿遮利耶故，於菩提分法未圓滿者，",
    "T16n0660_009:0323a16": "願得圓滿；於煩惱法未得除斷，願得除斷。菩",
    "T16n0660_009:0323a17": "薩奉事阿遮利耶，如鄔波馱耶想。若有善",
    "T16n0660_009:0323a18": "法，隨順攝受；若不善法，了知不作。』由此心生",
    "T16n0660_009:0323a19": "歡喜悅樂。「七者、菩薩應起思惟：『誰是我師？』復",
    "T16n0660_009:0323a20": "作是念：『一切智者是我之師。云何一切智者？",
    "T16n0660_009:0323a21": "謂了知諸法，哀愍世間；能起大悲，為大福田；",
    "T16n0660_009:0323a22": "與一切世間天、人、阿素洛等為大軌範。是我導",
    "T16n0660_009:0323a23": "師。』菩薩由此歡喜悅樂，得大利益。復作思惟：",
    "T16n0660_009:0323a24": "『諸佛、世尊是我之師。佛所演說聖道、學處我",
    "T16n0660_009:0323a25": "當修習，乃至命終亦無違犯。我應如是尊重",
    "T16n0660_009:0323a26": "諸佛，恭敬供養，心常隨順。』「八者、菩薩作是思",
    "T16n0660_009:0323a27": "惟：『我從誰乞而得於食？』菩薩復念：『我應從彼",
    "T16n0660_009:0323a28": "城邑聚落諸婆羅門、剎帝利等而乞於食。我",
    "T16n0660_009:0323a29": "令如是諸有情等，以施食故獲大果報、獲大",
    "T16n0660_009:0323b01": "義利、獲大威德，故從乞食。』「九者、菩薩作是思",
    "T16n0660_009:0323b02": "惟：『城邑聚落諸婆羅門、剎帝利等，應作何想",
    "T16n0660_009:0323b03": "而與我食？』菩薩復念：『彼應於我作沙門想、作",
    "T16n0660_009:0323b04": "苾芻想、作福田想，而與我食。我應思念，但是",
    "T16n0660_009:0323b05": "沙門及福田者所有功德，我皆修習。』「十者、菩",
    "T16n0660_009:0323b06": "薩作是思惟：『無始生死我今出離。云何出離？』",
    "T16n0660_009:0323b07": "菩薩思念：『我得出家，成苾芻法，是第一出離；",
    "T16n0660_009:0323b08": "我今成就沙門功德，是第二出離；我常精進，",
    "T16n0660_009:0323b09": "離於懈怠，證於法性故，能出離無始生死，是",
    "T16n0660_009:0323b10": "第三出離；我當於阿耨多羅三藐三菩提而",
    "T16n0660_009:0323b11": "現等覺，是第四出離。』菩薩由作如是觀察，能",
    "T16n0660_009:0323b12": "自了知。「善男子！菩薩成就此十種法，得自了",
    "T16n0660_009:0323b13": "知。",
    "T16n0660_009:0323b14": "「復次，善男子！菩薩成就十種法，能知於世。何",
    "T16n0660_009:0323b15": "等為十？一、於倨傲者，能自卑下；二、於憍慢者，",
    "T16n0660_009:0323b16": "能離憍慢；三、於邪曲者，能為質直；四、於虛誑",
    "T16n0660_009:0323b17": "者，能真實言；五、於惡語者，能為愛語；六、於堅",
    "T16n0660_009:0323b18": "強者，能柔軟語；七、於暴惡者，常能忍辱；八、於",
    "T16n0660_009:0323b19": "瞋怒者，能修於慈；九、於苦惱者，能修於悲；十、",
    "T16n0660_009:0323b20": "於慳悋者，能修於施。善男子！菩薩成就此十",
    "T16n0660_009:0323b21": "種法，能知於世。",
    "T16n0660_009:0323b22": "「復次，善男子！菩薩成就十種法，生清淨佛剎。",
    "T16n0660_009:0323b23": "何等為十？一者、成就於戒，無缺、無雜，戒無點",
    "T16n0660_009:0323b24": "污，戒得清淨；二者、為一切有情心得平等；三",
    "T16n0660_009:0323b25": "者、以能成就廣大善根；四者、於利養名稱、恭",
    "T16n0660_009:0323b26": "敬讚歎，心常捨離，無所染著；五者、得清淨信，",
    "T16n0660_009:0323b27": "心無疑惑；六者、常修精進，離懈怠心；七者、能",
    "T16n0660_009:0323b28": "入寂定，無散亂心；八者、能得多聞而無惡慧；",
    "T16n0660_009:0323b29": "九者、成就利智，非鈍根性；十者、有慈悲性，無",
    "T16n0660_009:0323c01": "損害心。」止蓋菩薩白佛言：「世尊！於此十法為",
    "T16n0660_009:0323c02": "要具足，方始得生，若有闕者能得生不？」佛言：",
    "T16n0660_009:0323c03": "「善男子！若有菩薩成就一法，得無缺減、無少",
    "T16n0660_009:0323c04": "違犯、鮮白清淨，彼諸菩薩即得具足成就十",
    "T16n0660_009:0323c05": "法。善男子！菩薩成就此十種法，生清淨佛",
    "T16n0660_009:0323c06": "剎。",
    "T16n0660_009:0323c07": "「復次，善男子！菩薩成就十種法，得處胎藏塵",
    "T16n0660_009:0323c08": "垢不染。何等為十？一者、造如來像；二者、修理",
    "T16n0660_009:0323c09": "破壞諸佛制多；三者、以諸妙香塗佛制多，而",
    "T16n0660_009:0323c10": "為供養；四者、以諸香水洗如來像，而為供養；",
    "T16n0660_009:0323c11": "五者、於佛制多中掃灑塗地，而為供養；六者、",
    "T16n0660_009:0323c12": "親能承事、供養父母；七者、親能供養阿遮利",
    "T16n0660_009:0323c13": "耶、鄔波馱耶；八者、親能供養修梵行者，而菩",
    "T16n0660_009:0323c14": "薩心無有悕望；九者、菩薩願以善根迴施有",
    "T16n0660_009:0323c15": "情，由我善根，令不染著胎垢而生；十者、菩薩",
    "T16n0660_009:0323c16": "如是迴向，意樂慇重、猛利甚深。善男子！菩",
    "T16n0660_009:0323c17": "薩成就此十種法，得處胎藏塵垢無染。",
    "T16n0660_009:0323c18": "「復次，善男子！菩薩成就十種法，得捨家出家。",
    "T16n0660_009:0323c19": "何等為十？一者、得無所取；二者、不雜亂住；三",
    "T16n0660_009:0323c20": "者、得厭背境界；四者、離境界愛著；五者、不起",
    "T16n0660_009:0323c21": "染著境界過患；六者、於佛施設所有學處恭",
    "T16n0660_009:0323c22": "敬尊重，能善修習，勇猛精進；七者、於飲食衣",
    "T16n0660_009:0323c23": "服、資具、醫藥隨所受物，心常知足；八者、於鉢",
    "T16n0660_009:0323c24": "多羅及袈裟資具，善能捨離一切積集；九者、",
    "T16n0660_009:0323c25": "於境界中心常怖畏，起於厭離；十者、常勤修",
    "T16n0660_009:0323c26": "習，能於現前寂靜而住。善男子！菩薩成就此",
    "T16n0660_009:0323c27": "十種法，得捨家出家。",
    "T16n0660_009:0323c28": "「復次，善男子！菩薩成就十種法，能得淨命。何",
    "T16n0660_009:0323c29": "等為十？一者、能善捨離為利養故矯詐諂曲；",
    "T16n0660_009:0324a01": "二者、能善捨離為利養故而現其相；三者、善",
    "T16n0660_009:0324a02": "能捨離為利養故虛言鼓動；四者、善能捨離",
    "T16n0660_009:0324a03": "惡求利養；五者、善能捨離非法利養；六者、善",
    "T16n0660_009:0324a04": "能捨離不淨利養；七者、不耽著利養；八者、得",
    "T16n0660_009:0324a05": "不染著利養；九者、得性不熱惱；十者、於如法",
    "T16n0660_009:0324a06": "利養善能知足。「善男子！云何善能捨離為利",
    "T16n0660_009:0324a07": "養故矯詐諂曲？謂此菩薩不為利養因緣故，",
    "T16n0660_009:0324a08": "身、語、心業而為矯詐。「云何身不矯詐？謂此菩",
    "T16n0660_009:0324a09": "薩若見施主及助施者，不現威儀。「云何不現",
    "T16n0660_009:0324a10": "威儀？謂此菩薩若舉足時，不詐徐步；若下足",
    "T16n0660_009:0324a11": "時，不前視一尋現思惟相，亦不詐偽不顧直",
    "T16n0660_009:0324a12": "視。「云何語不矯詐？謂此菩薩不為利養故安",
    "T16n0660_009:0324a13": "徐細語、柔軟愛語及隨順語。「云何心不矯詐？",
    "T16n0660_009:0324a14": "若有施主及助施者請喚之時，菩薩不為利",
    "T16n0660_009:0324a15": "養語現少欲、心廣貪求、內懷熱惱，是名菩薩",
    "T16n0660_009:0324a16": "不為利養故矯詐諂曲。「云何善能捨離為利",
    "T16n0660_009:0324a17": "養故而現其相？菩薩若見施主及助施者，終",
    "T16n0660_009:0324a18": "不現相自言我之衣、鉢、病緣醫藥，而彼施",
    "T16n0660_009:0324a19": "主及助施者雖不惠施，菩薩終不從彼乞求，",
    "T16n0660_009:0324a20": "是名菩薩善能捨離為利養故而現其相。「云",
    "T16n0660_009:0324a21": "何菩薩善能捨離為利養故虛言鼓動？菩薩",
    "T16n0660_009:0324a22": "若見施主及助施者，終不詐言：『某甲施主持",
    "T16n0660_009:0324a23": "某事物而惠施我，我以某物而報彼恩。』又言：",
    "T16n0660_009:0324a24": "『某甲以我持戒、多聞、少欲，持彼彼物而施與",
    "T16n0660_009:0324a25": "我。我起悲心憐愍彼故，而攝受之。』是名菩",
    "T16n0660_009:0324a26": "薩善能捨離為利養故虛言鼓動。",
    "T16n0660_009:0324a27": "佛說寶雨經卷第九"
}