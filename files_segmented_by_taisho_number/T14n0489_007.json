{
    "T14n0489_007:0720a03": "佛說除蓋障菩薩所問經卷第七",
    "T14n0489_007:0720a04": "西天譯經三藏朝散大夫試鴻臚",
    "T14n0489_007:0720a05": "卿傳梵大師賜紫沙門臣法護",
    "T14n0489_007:0720a06": "等奉　詔譯",
    "T14n0489_007:0720a07": "「復次，善男子！云何是菩薩如風無礙而行？善",
    "T14n0489_007:0720a08": "男子！如世間風於一切處無依無著，亦無色",
    "T14n0489_007:0720a09": "相，而能於彼一切宮殿樓閣及須彌山大海",
    "T14n0489_007:0720a10": "等處，如所作事而悉能作。菩薩智風亦復如",
    "T14n0489_007:0720a11": "是，於一切處亦無所著，而能施設蘊處界等",
    "T14n0489_007:0720a12": "彼一切法——蘊者所謂色受想行識；界謂眼界、",
    "T14n0489_007:0720a13": "色界、眼識界，耳界、聲界、耳識界，鼻界、香界、鼻",
    "T14n0489_007:0720a14": "識界，舌界、味界、舌識界，身界、觸界、身識界，意",
    "T14n0489_007:0720a15": "界、法界、意識界；處謂眼處、色處、耳處、聲處、鼻",
    "T14n0489_007:0720a16": "處、香處、舌處、味處、身處、觸處、意處、法處；乃至",
    "T14n0489_007:0720a17": "世間法、出世間法，及天人、轉輪聖王、梵王、帝",
    "T14n0489_007:0720a18": "釋、護世諸天、大自在天、聲聞緣覺、諸菩薩地",
    "T14n0489_007:0720a19": "一切智等——雖有所作悉無住著。彼一切處無",
    "T14n0489_007:0720a20": "住著故，若有性若無性，若一性若異性，真如",
    "T14n0489_007:0720a21": "性等，雖無數心意而無種異，及無造作復無",
    "T14n0489_007:0720a22": "所緣，悉是無障解脫境界。是故梵王帝釋護",
    "T14n0489_007:0720a23": "世天等如理而作，十方無邊際諸世界中，一",
    "T14n0489_007:0720a24": "切有情及有情事悉令獲得，於一切處皆成",
    "T14n0489_007:0720a25": "辦已，乃至最後邊際劫中隱而不現，而法身",
    "T14n0489_007:0720a26": "者不可分別非不可分別，是為菩薩如風無",
    "T14n0489_007:0720a27": "礙而行。「云何是菩薩所行境界而無邊際？如",
    "T14n0489_007:0720a28": "世間風能於十方無量世界，開發成辦一切種",
    "T14n0489_007:0720a29": "子，菩薩智風亦復如是，於普遍無邊世俗勝",
    "T14n0489_007:0720b01": "義一切法中，廣大顯現開覺安布，及廣宣說",
    "T14n0489_007:0720b02": "如來眾會、菩薩眾會、世間一切眾會，隨思隨",
    "T14n0489_007:0720b03": "行，以無礙心於諸方處一切通達而無邊際，",
    "T14n0489_007:0720b04": "是為菩薩所行境界而無邊際。「云何是菩薩",
    "T14n0489_007:0720b05": "如風破散墜墮有情高慢山峯？如世間風一",
    "T14n0489_007:0720b06": "切山石叢林宮殿，悉能吹擊破散墜墮及隱",
    "T14n0489_007:0720b07": "覆等，菩薩智風亦復如是，所有憍慢耽迷",
    "T14n0489_007:0720b08": "執有身見高倨有情，恃於色相盛年豪貴、身",
    "T14n0489_007:0720b09": "力長壽無病輕安，及伎藝多聞聰利眷屬富",
    "T14n0489_007:0720b10": "有辯才，以是等事恃著憍醉，此諸有情，由是",
    "T14n0489_007:0720b11": "緣故起我相心違背正道，菩薩能為宣示勝",
    "T14n0489_007:0720b12": "法破彼慢心，使令善得離染清淨，是為菩",
    "T14n0489_007:0720b13": "薩如風破散墜墮有情高慢山峯。「云何是菩",
    "T14n0489_007:0720b14": "薩吹布大法雲雨？如世間風吹發大雲從四",
    "T14n0489_007:0720b15": "方起，眾色雲輪震吼甚深軟美音聲、海潮之",
    "T14n0489_007:0720b16": "聲，及其種種歌詠之聲，響亮無間清妙悅意，",
    "T14n0489_007:0720b17": "電鬘莊嚴普遍彌覆，俱胝那庾多百千世界，",
    "T14n0489_007:0720b18": "悉能吹發，一切世間所可愛樂，苗稼種子及",
    "T14n0489_007:0720b19": "諸林樹，而常降澍種種寶雨；菩薩智風亦復",
    "T14n0489_007:0720b20": "如是，出現種種妙身相雲，光明遍照十方世",
    "T14n0489_007:0720b21": "界，一切有情所可愛樂，最上色相光明電鬘而",
    "T14n0489_007:0720b22": "為莊嚴，出如實法音及六十千勝妙音聲。菩",
    "T14n0489_007:0720b23": "薩大悲之風，普高法界普攝一切世間，廣覆",
    "T14n0489_007:0720b24": "一切世界，拯拔一切惡趣難處諸有情類，現",
    "T14n0489_007:0720b25": "一切相好光明輪，清淨光明加持照耀，一切",
    "T14n0489_007:0720b26": "有情悉成正行壞滅邪行，雨大法雨眾莊嚴",
    "T14n0489_007:0720b27": "具而為莊嚴，建立一切世界最上喜悅，令諸",
    "T14n0489_007:0720b28": "天人悉置最上喜樂之處，所有一切世出世",
    "T14n0489_007:0720b29": "間善法種子藥草叢林而悉種殖，一切吉祥",
    "T14n0489_007:0720c01": "時分授法灌頂，是為菩薩吹布大法雲雨。「云",
    "T14n0489_007:0720c02": "何是菩薩息除一切世間煩惱炎熾？如世間",
    "T14n0489_007:0720c03": "風颺激善妙清涼之水，普息有情炎熱之苦，",
    "T14n0489_007:0720c04": "使諸有情清涼適悅，菩薩智風亦復如是，一",
    "T14n0489_007:0720c05": "切有情貪瞋癡等，惡趣惡見惡作邪行，極惡",
    "T14n0489_007:0720c06": "貧窮耽愛境界，冤憎會苦，愛別離苦，眾病逼",
    "T14n0489_007:0720c07": "惱及法愛等，此諸炎熾皆能息滅，法水灌注",
    "T14n0489_007:0720c08": "得最上清涼，以不空願力，若見若覺悉無障",
    "T14n0489_007:0720c09": "礙，是為菩薩息除一切世間煩惱炎熾置諸",
    "T14n0489_007:0720c10": "有情處無憂地。「云何是菩薩不動一切有情",
    "T14n0489_007:0720c11": "善法而能濟命長養？如世間人出息入息風",
    "T14n0489_007:0720c12": "力持故而得活命，菩薩亦復如是，以其智風",
    "T14n0489_007:0720c13": "成辦有情一切善法，使諸有情悉得具足皆",
    "T14n0489_007:0720c14": "生歡喜。「復次，善男子！如世間風悉能成立一",
    "T14n0489_007:0720c15": "切世界，種種莊嚴殊妙可愛，所謂金剛輪圍，",
    "T14n0489_007:0720c16": "小鐵圍山、大鐵圍山及四大洲，金輪所持大",
    "T14n0489_007:0720c17": "海諸寶，須彌山、大須彌山及餘寶山，乃至雪",
    "T14n0489_007:0720c18": "山、香醉山等。諸宮殿樓閣，閻浮提四大洲，小",
    "T14n0489_007:0720c19": "千世界、中千世界、三千大千世界。菩薩智風",
    "T14n0489_007:0720c20": "亦復如是，悉能發起成辦一切有情廣大福蘊，",
    "T14n0489_007:0720c21": "次第安布如成雪山，應作是見，即是所成世",
    "T14n0489_007:0720c22": "間福蘊。如成四大洲須彌山，應知即是所成",
    "T14n0489_007:0720c23": "聲聞。如成小千世界，應知即是所成緣覺。如",
    "T14n0489_007:0720c24": "成中千世界，應知即是所成菩薩廣大之相。",
    "T14n0489_007:0720c25": "如成三千大千世界，應知即是所成如來百",
    "T14n0489_007:0720c26": "福身相，高出一切世間，普盡虛空一切世界，",
    "T14n0489_007:0720c27": "極妙清淨最上稱讚，布設一切最勝供養所",
    "T14n0489_007:0720c28": "緣事相。如是一切現前成已，常住三摩呬多。",
    "T14n0489_007:0720c29": "如成大海，應知即是所成三摩地海。如成大",
    "T14n0489_007:0721a01": "洲中洲及餘山石四大洲等，應知即是諸陀",
    "T14n0489_007:0721a02": "羅尼，化度有情諸學眾等。如成宮殿樓閣及",
    "T14n0489_007:0721a03": "諸叢林，應知即是清淨佛剎功德莊嚴。如成",
    "T14n0489_007:0721a04": "劫樹種種變化，應知即是十地十波羅蜜多",
    "T14n0489_007:0721a05": "十三摩地諸陀羅尼，六通三明諸智光明十",
    "T14n0489_007:0721a06": "自在等，菩薩及佛力無畏不共法大悲等，最",
    "T14n0489_007:0721a07": "上自在廣大之法。「善男子！此中何等是諸佛",
    "T14n0489_007:0721a08": "世尊百福之相？善男子！譬如滿一劫中積集",
    "T14n0489_007:0721a09": "十方，而一一方各有阿僧祇殑伽沙數等世",
    "T14n0489_007:0721a10": "界，是諸世界中所有有情，一切皆具十三千",
    "T14n0489_007:0721a11": "大千世界之數小轉輪王所有福蘊，以如是",
    "T14n0489_007:0721a12": "等具小轉輪王福蘊之者，諸有情類彼彼福",
    "T14n0489_007:0721a13": "蘊總聚較計，與一大轉輪王福蘊相等。「又過",
    "T14n0489_007:0721a14": "東方一切世界，是等世界中所有有情，各各",
    "T14n0489_007:0721a15": "皆具一大轉輪王福蘊如前所說，乃至十方",
    "T14n0489_007:0721a16": "盡虛空界一切世界中一切有情，各各皆具",
    "T14n0489_007:0721a17": "大轉輪王所有福蘊，以此之數較計，如是有",
    "T14n0489_007:0721a18": "情福蘊，與一帝釋福蘊相等。「又若十方，彼一",
    "T14n0489_007:0721a19": "一方各有阿僧祇殑伽沙數等世界，一一世",
    "T14n0489_007:0721a20": "界有情皆具帝釋福蘊。是諸帝釋，總而聚之",
    "T14n0489_007:0721a21": "為一帝釋，即以如是之數，盡虛空遍法界一",
    "T14n0489_007:0721a22": "切世界有情，皆具如上帝釋福蘊。以此之數",
    "T14n0489_007:0721a23": "較計，如是有情福蘊，與一大梵天王福蘊相",
    "T14n0489_007:0721a24": "等。「又若十方，彼一一方各有阿僧祇殑伽沙",
    "T14n0489_007:0721a25": "數等世界，彼彼世界有情，皆具大梵天王福",
    "T14n0489_007:0721a26": "蘊。是諸大梵天王，總而聚之為一大梵天王，",
    "T14n0489_007:0721a27": "即以如是之數，盡虛空遍法界一切世界有",
    "T14n0489_007:0721a28": "情，皆具如上大梵天王福蘊。以此之數較計，",
    "T14n0489_007:0721a29": "如是有情福蘊，即同聲聞緣覺菩薩所證，大",
    "T14n0489_007:0721b01": "地大光明雲授法灌頂，得十自在所有功德。",
    "T14n0489_007:0721b02": "「善男子！即以是事，所有一切有情，於十方",
    "T14n0489_007:0721b03": "無邊際世界盡虛空界，積集三世所有福蘊。",
    "T14n0489_007:0721b04": "以彼三世福蘊，盡虛空界一切世界極微塵",
    "T14n0489_007:0721b05": "量，百倍倍之即成如來一一毛孔；而彼一一",
    "T14n0489_007:0721b06": "毛孔之中所入福蘊，以十阿僧祇百千倍數",
    "T14n0489_007:0721b07": "倍之，即成如來八十種好；而彼一一隨形好",
    "T14n0489_007:0721b08": "中所入一切福蘊，以十不可說倍數倍之，即",
    "T14n0489_007:0721b09": "成如來三十種相；而彼一一所成之相，以十",
    "T14n0489_007:0721b10": "不可說倍數倍之，即成如來眉間圓滿無垢",
    "T14n0489_007:0721b11": "月輪勝餘千光殊妙最上白毫之相。即如是",
    "T14n0489_007:0721b12": "相，以十不可說不可說千俱胝倍數倍之，即",
    "T14n0489_007:0721b13": "成如來一切世間高顯不可覩見烏瑟膩沙莊",
    "T14n0489_007:0721b14": "嚴頂相。即如是相，以十不可說不可說俱胝",
    "T14n0489_007:0721b15": "那庾多百千倍數倍之，即成如來六十千種",
    "T14n0489_007:0721b16": "一切所緣無邊音聲，流出殊妙無所發悟，普",
    "T14n0489_007:0721b17": "令有情生大歡喜，開示一切世界清淨語言",
    "T14n0489_007:0721b18": "佛大辯才。「善男子！此說是為諸佛世尊百福",
    "T14n0489_007:0721b19": "之相，如來以是無盡福智勝行普遍莊嚴，廣",
    "T14n0489_007:0721b20": "為一切有情長養濟命。「善男子！正使十方盡",
    "T14n0489_007:0721b21": "虛空遍法界，一切世界中所有有情，滿一劫",
    "T14n0489_007:0721b22": "中悉住第十法雲地菩薩之位具諸勝相，謂",
    "T14n0489_007:0721b23": "身語意所莊嚴，具諸陀羅尼及十自在。是等",
    "T14n0489_007:0721b24": "菩薩以閻浮檀金所成之器，量等虛空如殑",
    "T14n0489_007:0721b25": "伽沙數，而一一器盛種種寶，經爾所時乃至",
    "T14n0489_007:0721b26": "最後邊際圓滿劫中，剎那剎那來而復往，各",
    "T14n0489_007:0721b27": "各持入如來一毛孔中，而佛世尊一毛孔中，",
    "T14n0489_007:0721b28": "所有福蘊不增不減。善男子！此是如來不可",
    "T14n0489_007:0721b29": "思議百福之相。「復次，何等是十二地？所謂未",
    "T14n0489_007:0721c01": "發菩提心地、歡喜地、離垢地、發光地、焰慧",
    "T14n0489_007:0721c02": "地、難勝地、現前地、遠行地、不動地、善慧地、",
    "T14n0489_007:0721c03": "法雲地、普遍光明佛地，是為十二地。「此中何",
    "T14n0489_007:0721c04": "等是未發菩提心地？謂此菩薩超越一切愚",
    "T14n0489_007:0721c05": "夫所行邪行，及一切三世梵王、帝釋、護世諸",
    "T14n0489_007:0721c06": "天、聲聞緣覺，最勝出過一切世間，一切行相",
    "T14n0489_007:0721c07": "吉祥，身語意業而為莊嚴，於十方無邊世界",
    "T14n0489_007:0721c08": "普遍照耀具大光明輪，得無障礙力行陀羅",
    "T14n0489_007:0721c09": "尼，於阿僧祇世界，一一相中縱任無方。「於四",
    "T14n0489_007:0721c10": "大洲世界，出現普遍香光明網廣大莊嚴，蓮",
    "T14n0489_007:0721c11": "華承足，處大千世界邊際之量妙莊嚴座，得",
    "T14n0489_007:0721c12": "一切法善調順，善觀察成就無礙可意所緣",
    "T14n0489_007:0721c13": "事相，現十種大相及阿僧祇相，顯示不退轉",
    "T14n0489_007:0721c14": "法。「於無邊際一切方所，隨所行時放不可思",
    "T14n0489_007:0721c15": "議大光明網，無量剎土種種莊嚴現身影像，",
    "T14n0489_007:0721c16": "於不可說無量世界中，能為諸世界主，勸受",
    "T14n0489_007:0721c17": "灌頂增上加持，能於一切世出世間，常雨無",
    "T14n0489_007:0721c18": "量大法寶雨，妙光明門悉無遮礙，周廣普遍",
    "T14n0489_007:0721c19": "而作最上大施福行。隨順一切世間，普能圓",
    "T14n0489_007:0721c20": "滿一切有情不空意願。見者咸生善妙可愛",
    "T14n0489_007:0721c21": "清淨之心，普振一切世界，隨所思念諸惡趣",
    "T14n0489_007:0721c22": "等無邊有情悉為救度，普能攝受無邊諸佛",
    "T14n0489_007:0721c23": "供養法門，遊戲一切阿僧祇數三摩地陀羅",
    "T14n0489_007:0721c24": "尼解脫通明等法，嬉樂無邊勝妙法園而無愛",
    "T14n0489_007:0721c25": "著，得無邊俱胝劫數無發悟無疑惑喜行光",
    "T14n0489_007:0721c26": "明。「無數俱胝那庾多百千劫，於清淨大乘分",
    "T14n0489_007:0721c27": "位中修習圓滿，種種利他所行事業成辦，福",
    "T14n0489_007:0721c28": "智勝行多百千種，廣大先行究竟圓滿。若具",
    "T14n0489_007:0721c29": "最極信解行法故，乃得初地，今以次第分位",
    "T14n0489_007:0722a01": "故，而此菩薩是未發菩提心地。「善男子！譬如",
    "T14n0489_007:0722a02": "轉輪聖王，雖已超越人之色相，然未獲得天",
    "T14n0489_007:0722a03": "之色相，而此菩薩亦復如是，雖已超越一切",
    "T14n0489_007:0722a04": "世間聲聞緣覺之地，然未獲得最上菩薩地",
    "T14n0489_007:0722a05": "故。「復次，普遍光明佛地者，無中無邊無復遺",
    "T14n0489_007:0722a06": "餘一切清淨，於一切法自在，普能善觀無數",
    "T14n0489_007:0722a07": "種相，普令一切有情獲得利樂。「何等是諸菩",
    "T14n0489_007:0722a08": "薩所行十種三摩地？所謂一者、寶高；二者、善",
    "T14n0489_007:0722a09": "住；三者、無動；四者、不退轉；五者、寶積；六者、",
    "T14n0489_007:0722a10": "日光焰；七者、一切義成；八者、智光明；九者、安",
    "T14n0489_007:0722a11": "住現在佛前；十者、首楞嚴，如是等無邊菩薩",
    "T14n0489_007:0722a12": "所行三摩地。「復次，十二種陀羅尼。何等十二？",
    "T14n0489_007:0722a13": "所謂一者、灌頂；二者、大智；三者、清淨音聲；四",
    "T14n0489_007:0722a14": "者無盡藏；五者、無邊轉；六者、海印；七者、蓮華",
    "T14n0489_007:0722a15": "莊嚴；八者、趣無礙門；九者、決定出生諸無礙",
    "T14n0489_007:0722a16": "解；十者、住佛莊嚴；十一者、無邊色相；十二者、",
    "T14n0489_007:0722a17": "佛身色相成辦圓滿，是為十二種陀羅尼。「復",
    "T14n0489_007:0722a18": "次，六通。何等為六？一者、天眼通；二者、天耳",
    "T14n0489_007:0722a19": "通；三者、他心智通；四者、宿住隨念智通；五者、",
    "T14n0489_007:0722a20": "神境智通；六者、漏盡智通，是為六通。「復次，諸",
    "T14n0489_007:0722a21": "菩薩十種自在。何等為十？一者、無量阿僧祇",
    "T14n0489_007:0722a22": "劫具壽量力故，即壽自在；二者、不可說不可",
    "T14n0489_007:0722a23": "說三摩地門，相續趣入勝相應故，即心自在；",
    "T14n0489_007:0722a24": "三者、一切世界無數莊嚴具莊嚴加持顯示",
    "T14n0489_007:0722a25": "相應，即受用自在；四者、隨其時分諸業報力",
    "T14n0489_007:0722a26": "悉顯示故，即業自在；五者、於一切世界示現",
    "T14n0489_007:0722a27": "受生故，即生自在；六者、於一切世界見佛圓",
    "T14n0489_007:0722a28": "滿示現故，即信解自在；七者、隨樂欲時於諸",
    "T14n0489_007:0722a29": "剎中現成菩提，即願自在；八者、於一切世界",
    "T14n0489_007:0722b01": "出現無邊神通事故，即神通自在；九者、無邊",
    "T14n0489_007:0722b02": "無中法門光明常顯發故，即法自在；十者、於",
    "T14n0489_007:0722b03": "如來十力四無所畏、四無礙解十八不共法、",
    "T14n0489_007:0722b04": "三十二相八十種好，及現證最上菩提，充滿",
    "T14n0489_007:0722b05": "三世一切佛剎，微塵阿僧祇等數中，了知一",
    "T14n0489_007:0722b06": "相具諸勝相，乃至現證一切智悉能顯示故，",
    "T14n0489_007:0722b07": "即智自在；是為菩薩十種自在。「復次，何等是",
    "T14n0489_007:0722b08": "菩薩十力？所謂一者、意樂力；二者、深固力；三",
    "T14n0489_007:0722b09": "者、方便力；四者、慧力；五者、願力；六者、行力；",
    "T14n0489_007:0722b10": "七者乘力；八者、神變力；九者、菩提力；十者、",
    "T14n0489_007:0722b11": "轉法輪力；是為菩薩十力。「何等是菩薩四無",
    "T14n0489_007:0722b12": "所畏？所謂一者、於諸陀羅尼隨聞能受，宣說",
    "T14n0489_007:0722b13": "義理無畏；二者、了無我法不嬈於他，積集無",
    "T14n0489_007:0722b14": "相本習威儀而無缺失，三業清淨成就廣大",
    "T14n0489_007:0722b15": "護持無畏；三者、常持正法而不忘失，畢竟安",
    "T14n0489_007:0722b16": "住智慧方便，救度有情無放逸心，開示善法",
    "T14n0489_007:0722b17": "得離障難無畏；四者、不忘失一切智心，亦於",
    "T14n0489_007:0722b18": "餘乘諸出離道圓滿自在，得一切種一切事",
    "T14n0489_007:0722b19": "成就無畏，是為菩薩四無所畏。「何等是菩薩",
    "T14n0489_007:0722b20": "十八不共法？所謂一者、菩薩無著布施；二者、",
    "T14n0489_007:0722b21": "無著持戒；三者、無著忍辱；四者、無著精進；五",
    "T14n0489_007:0722b22": "者無著禪定；六者、無著智慧；七者、以四攝法",
    "T14n0489_007:0722b23": "攝諸有情；八者、善了諸迴向法；九者、善巧方",
    "T14n0489_007:0722b24": "便成諸有情增上所行；十者、開示上乘出離",
    "T14n0489_007:0722b25": "之道；十一者、於大乘法而不退轉；十二者、表",
    "T14n0489_007:0722b26": "示生死及涅槃門；十三者、於諸典章不減文",
    "T14n0489_007:0722b27": "句；十四者、所作行中智為先導；十五者、於諸",
    "T14n0489_007:0722b28": "生中離眾過失；十六者、於身口意具十善業；",
    "T14n0489_007:0722b29": "十七者、堪忍諸苦不捨一切有情；十八者、一",
    "T14n0489_007:0722c01": "切世間所可愛樂皆悉顯示，普遍一切世間",
    "T14n0489_007:0722c02": "愚夫及聲聞緣覺，善以眾寶及劫樹莊嚴，堅",
    "T14n0489_007:0722c03": "固一切智心永不忘失，得一切法依法灌頂，",
    "T14n0489_007:0722c04": "常所樂求見佛法僧；是為菩薩十八不共法。",
    "T14n0489_007:0722c05": "「云何是如來十力？所謂一者、處非處智力；二",
    "T14n0489_007:0722c06": "者、教示過去未來現在業因果報智力；三者、",
    "T14n0489_007:0722c07": "種種信解智力；四者、種種界智力；五者、了別",
    "T14n0489_007:0722c08": "自他根智力；六者、至處道智力；七者、發起一",
    "T14n0489_007:0722c09": "切禪定解脫三摩地三摩鉢底染淨等智力；",
    "T14n0489_007:0722c10": "八者、宿住隨念智力；九者、生死智力；十者、漏",
    "T14n0489_007:0722c11": "盡智力；是為如來十力。「云何是如來四無所",
    "T14n0489_007:0722c12": "畏？所謂一者、一切法現證智無畏；二者、一切",
    "T14n0489_007:0722c13": "漏盡智無畏；三者、決定說障道無畏；四者、出",
    "T14n0489_007:0722c14": "盡苦道無畏；是為如來四無所畏。",
    "T14n0489_007:0722c15": "佛說除蓋障菩薩所問經卷第七"
}