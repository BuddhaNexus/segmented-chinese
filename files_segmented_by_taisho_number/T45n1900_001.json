{
    "T45n1900_001:0896c03": "佛制比丘六物圖",
    "T45n1900_001:0896c05": "大宋元豐三年夏首餘杭沙門元照於天",
    "T45n1900_001:0896c06": "宮院出",
    "T45n1900_001:0896c07": "初明三衣為三物",
    "T45n1900_001:0896c09": "(此衣九品且示)僧伽梨大衣(上品餘準減作)",
    "T45n1900_001:0897a01": "欝多羅僧七條",
    "T45n1900_001:0897a12": "安陀會五條",
    "T45n1900_001:0897b01": "比見樂學戒者。欲置法服。不知所裁。既昧律",
    "T45n1900_001:0897b02": "儀。多承妄習。然其制度。遍在諸文。故撮其大",
    "T45n1900_001:0897b03": "要。兼所見聞。還宗舊章。且分十位。援引正",
    "T45n1900_001:0897b04": "教。庶令事有準承。指斥非濫。所謂不看他",
    "T45n1900_001:0897b05": "面。",
    "T45n1900_001:0897b06": "初制意。鈔云。何名為制。謂三衣六物。佛制令",
    "T45n1900_001:0897c01": "畜。通諸一化。竝制服用。有違結罪。薩婆多",
    "T45n1900_001:0897c02": "云。欲現未曾有法。故一切九十六道無此三",
    "T45n1900_001:0897c03": "名。為異外道故。四分云三世如來。竝著如是",
    "T45n1900_001:0897c04": "衣。僧祇云。三衣是賢聖沙門標識(音志)雜含云。",
    "T45n1900_001:0897c05": "修四無量。服三法衣。是則慈悲者之服。十誦",
    "T45n1900_001:0897c06": "云。以刀截故。知是慚愧人衣。華嚴云。著袈裟",
    "T45n1900_001:0897d01": "者。捨離三毒。四分云。懷抱於結使。不應披袈",
    "T45n1900_001:0897d02": "裟。賢愚經云。著袈裟者。當於生死。疾得解",
    "T45n1900_001:0897d03": "脫。章服儀云。括其大歸。莫非截苦海之舟航。",
    "T45n1900_001:0897d04": "夷生涯之梯隥也。所以須三者。分別功德論",
    "T45n1900_001:0897d05": "云。為三時故。冬則著重。夏則著輕。春則服",
    "T45n1900_001:0897d06": "中。智度論云。佛弟子住中道故。著三衣。外道",
    "T45n1900_001:0897d07": "裸形無恥(住斷見故)白衣多貪重著(住常見故)多論云。",
    "T45n1900_001:0897d08": "一衣不能障寒。三衣能障等。戒壇經云。三衣",
    "T45n1900_001:0897d09": "斷三毒也。五條下衣。斷貪身也。七條中衣。斷",
    "T45n1900_001:0897d10": "嗔口也。大衣上衣斷癡心也(世傳。七條。偏衫。裙子。為三衣者謬矣)",
    "T45n1900_001:0897d11": "天台智者制法第一條云。三衣六物道具具",
    "T45n1900_001:0897d12": "足。若衣物有闕。則不同止。清涼國師十誓",
    "T45n1900_001:0897d13": "第一云。但三衣一鉢。不畜餘長。歷觀經論。遍",
    "T45n1900_001:0897d14": "覽僧史。乃知聖賢踵跡。華竺同風。今則偏競",
    "T45n1900_001:0897d15": "學宗。強分彼此。且削髮既無殊態。染衣何苦",
    "T45n1900_001:0897d16": "分宗。負識高流。一為詳鑑。況大小乘教。竝廣",
    "T45n1900_001:0897d17": "明袈裟功德。願信教佛子。依而奉行",
    "T45n1900_001:0897d18": "二釋名有二。初通名者。總括經律。或名袈裟",
    "T45n1900_001:0897d19": "(從染色為名)。或名道服或名出世服。或名法衣。或名",
    "T45n1900_001:0897d20": "離塵服。或名消瘦服(損煩惱故)。或名蓮華服(離染著故)。",
    "T45n1900_001:0897d21": "或名間色服(三色成故)。或名慈悲衣。或名福田衣。",
    "T45n1900_001:0897d22": "或名臥具。亦云敷具(皆謂相同被褥)。次別名者。一梵云",
    "T45n1900_001:0897d23": "僧伽梨。此云雜碎衣(條相多故)。從用則名入王宮聚",
    "T45n1900_001:0897d24": "落衣(乞食說法時時著)。二欝多羅僧。名中價衣(謂財直當二衣之間)。",
    "T45n1900_001:0897d25": "從用名入眾衣(禮誦齋講時著)。三安陀會名下衣(最居下故",
    "T45n1900_001:0897d26": "或下著故)。從用名院內道行雜作衣(入聚隨眾則不得著)。若從相",
    "T45n1900_001:0897d27": "者。即五條。七條。九條。乃至二十五條等。義",
    "T45n1900_001:0897d28": "翻多別且提一二。",
    "T45n1900_001:0897d29": "三明求財分二。初明求乞離過。由是法衣。體",
    "T45n1900_001:0898a01": "須清淨。西梵高僧。多捨糞掃衣。今欲如法。但",
    "T45n1900_001:0898a02": "離邪求。事鈔云。興利販易得者不成。律云",
    "T45n1900_001:0898a03": "不以邪命得(下引疏釋)激發得(說彼所得發此令施)現相得(詐現",
    "T45n1900_001:0898a04": "乏少欲他憐愍)犯捨墮衣(三十諸衣戒等)竝不得作業疏云。邪",
    "T45n1900_001:0898a05": "命者。言略事含。大而言之。但以邪心。有涉貪",
    "T45n1900_001:0898a06": "染。為利賣法。禮佛。誦經。斷食。諸業所獲贜",
    "T45n1900_001:0898a07": "賄。皆名邪命。今人囊積盈餘。強從他乞。巧言",
    "T45n1900_001:0898a08": "諂附。餉遺污家。凡此等類竝號邪利。次明對",
    "T45n1900_001:0898a09": "貿離過。若本淨財貿得最善。必有犯長錢寶。",
    "T45n1900_001:0898a10": "將貿衣財準律。犯捨衣貿得新衣。但悔先罪。",
    "T45n1900_001:0898a11": "衣體無染。可以例通。若自貿物。不得與白衣",
    "T45n1900_001:0898a12": "爭價高下同市道法。遣淨人者。亦無所損。有",
    "T45n1900_001:0898a13": "云。淨財手觸。即為不淨。此非律制。人妄傳",
    "T45n1900_001:0898a14": "耳(但犯捉寶非污財體)。",
    "T45n1900_001:0898a15": "四明財體分二。初明如法。律中猶通絹布二",
    "T45n1900_001:0898a16": "物。若準業疏諸文。絹亦不許。疏云世多用絹",
    "T45n1900_001:0898a17": "紬者。以體由害命。亦通制約。今五天竺及諸",
    "T45n1900_001:0898a18": "胡僧。俱無用絹作袈裟者。又云。以衣為梵服。",
    "T45n1900_001:0898a19": "行四無量。審知行殺。而故服之。義不應也。感",
    "T45n1900_001:0898a20": "通傳中。天人讚云。自佛法東傳。六七百年。",
    "T45n1900_001:0898a21": "南北律師。曾無此意。安用殺生之財。而為慈",
    "T45n1900_001:0898a22": "悲之服。廣如章服儀明之。義淨寄歸傳。輒責",
    "T45n1900_001:0898a23": "為非。蓋大慈深行。非彼所知。固其宜矣。次簡",
    "T45n1900_001:0898a24": "非法。然其衣體。須求厚密。離諸華綺。律云。",
    "T45n1900_001:0898a25": "若細薄生疎(蕉葛生紵並不可用)綾羅錦綺。紗縠紬綃等。",
    "T45n1900_001:0898a26": "並非法物。今多不信佛語。貪服此等諸衣。智",
    "T45n1900_001:0898a27": "論云。如來著麁布僧伽梨。此方南嶽山眾。及",
    "T45n1900_001:0898a28": "自古有道高僧。布衲艾絮。不雜一絲。天台唯",
    "T45n1900_001:0898a29": "被一衲。南山繒纊不兼。荊溪大布而衣。永嘉",
    "T45n1900_001:0898b01": "衣不蠶口。豈非慈惻之深。真可尚也。今時縱",
    "T45n1900_001:0898b02": "怠。加復無知。反以如來正制之衣。用為孝服。",
    "T45n1900_001:0898b03": "且僧無服制。何得妄行。釋氏要覽。輔教孝論。",
    "T45n1900_001:0898b04": "相循訛說。慎勿憑之。近見白布為頭絰者。斯",
    "T45n1900_001:0898b05": "又可怪。法滅之相。代漸多。有識者。宜為革",
    "T45n1900_001:0898b06": "之。則法得少留矣。",
    "T45n1900_001:0898b07": "五明色相律云。上色染衣。不得服。當壞作袈",
    "T45n1900_001:0898b08": "裟色(此云不正色染)亦名壞色。即戒本中三種染壞。皆",
    "T45n1900_001:0898b09": "如法也一者青色(僧祇。謂銅青也。今時尼眾青褐。頗得相近)。二者黑",
    "T45n1900_001:0898b10": "色(謂緇泥涅者。今時禪眾深黲竝深蒼褐。皆同黑色)。三木蘭色(謂西蜀木蘭。皮可染作赤",
    "T45n1900_001:0898b11": "黑色古晉高。僧多服此衣。今時海黃染絹微。有相涉。北地淺黃。定是非法)。然此三色名濫",
    "T45n1900_001:0898b12": "體別。須離俗中五方正色(謂青黃赤白黑)。及五間色(謂緋",
    "T45n1900_001:0898b13": "紅紫綠碧。或云磂黃)。此等皆非道相。佛竝制斷。業疏",
    "T45n1900_001:0898b14": "云。法衣順道。錦色斑綺。耀動心神。青黃五",
    "T45n1900_001:0898b15": "綵。真紫上色。流俗所貪。故齊削也。末世學",
    "T45n1900_001:0898b16": "律。特反聖言。冬服綾羅。夏資紗縠。亂朱之",
    "T45n1900_001:0898b17": "色。不厭鮮華。非法之量。長垂髀膝。況復自樂",
    "T45n1900_001:0898b18": "色衣妄稱王制。雖云飾過。深成謗法。祖師所",
    "T45n1900_001:0898b19": "謂何慮無惡道分悲夫(多論違王教得吉者。謂犯國禁令耳)。",
    "T45n1900_001:0898b20": "六明衣量有二。初準通文。不定尺寸。律云。度",
    "T45n1900_001:0898b21": "身而衣。取足而已。五分肘量不定。佛令隨身",
    "T45n1900_001:0898b22": "分量。不必依肘。今時衣長。一丈二三。言取通",
    "T45n1900_001:0898b23": "文者。無乃太通乎。又言此是度身者。其身甚",
    "T45n1900_001:0898b24": "小。而衣甚長無乃度之。不細乎。然度身之法",
    "T45n1900_001:0898b25": "人多不曉。業疏云。先以衣財。從肩下地。踝上",
    "T45n1900_001:0898b26": "四指。以為衣身。餘分葉相。足可相稱。次明局",
    "T45n1900_001:0898b27": "量。鈔引通文已續云。雖爾亦須楷準。故十誦",
    "T45n1900_001:0898b28": "僧祇。各有三品之量。今準薩婆多中三衣。長",
    "T45n1900_001:0898b29": "五肘。廣三肘(每肘一尺八寸。準姬周尺長九尺。廣五尺四寸也)若極大者。",
    "T45n1900_001:0898c01": "長六肘廣三肘半(長一丈八寸。廣六尺三寸。有人局執極量。既分三品。何得局一。借",
    "T45n1900_001:0898c02": "令依此。亦不至丈二思之)若極小者。長四肘。廣二肘半(長七尺二",
    "T45n1900_001:0898c03": "廣四尺五)若過量外。態說淨。不者犯捨墮。四分云。",
    "T45n1900_001:0898c04": "安陀會。長四肘。廣二肘(長七尺二。廣三尺六)欝多羅",
    "T45n1900_001:0898c05": "僧。長五肘。廣三肘。僧伽梨亦然(長九尺。廣五尺四寸)上",
    "T45n1900_001:0898c06": "引佛言示量。下引祖教顯非。章服儀云。減量",
    "T45n1900_001:0898c07": "而作。同儉約之儀。過限妄增。有成犯之法。文",
    "T45n1900_001:0898c08": "云。四肘二肘。不為非法。與佛等量。便結正",
    "T45n1900_001:0898c09": "篇。即其證也。又云。頃載下流驕奢其度。至論",
    "T45n1900_001:0898c10": "儉狹。未見其人。又云。衣服立量減開過制者。",
    "T45n1900_001:0898c11": "俱抑貪競之情也(好大者請詳此諸文)。鈔文佛衣戒云。佛",
    "T45n1900_001:0898c12": "身倍人。佛長丈六。人則八尺。佛衣長。姬周尺",
    "T45n1900_001:0898c13": "丈八廣丈二。常人九尺六尺也(有執極量者　謂佛衣倍人六肘則",
    "T45n1900_001:0898c14": "二丈一尺六寸。蓋未讀此文故也)然佛世之人。身多偉大。準前為",
    "T45n1900_001:0898c15": "量。足覆形軀。今時劫減。人身至大。不過六",
    "T45n1900_001:0898c16": "尺。而衣長丈二。往往過之。及論廣量。不至五",
    "T45n1900_001:0898c17": "尺前垂拕膝。步步吉羅。可謂顛之倒。之於斯",
    "T45n1900_001:0898c18": "見矣。故業疏云。前垂一角。為象鼻相。人不思",
    "T45n1900_001:0898c19": "罪。習久謂法。何必如許煩惱我執。無始常習。",
    "T45n1900_001:0898c20": "可是聖法耶。聞義即改。從諫若流斯上人也",
    "T45n1900_001:0898c21": "(疏文)慈訓若此那不思之。",
    "T45n1900_001:0898c22": "七明條數多少下衣五條一長一短。中衣七",
    "T45n1900_001:0898c23": "條兩長一短。大衣三品。下品有三。九條十一",
    "T45n1900_001:0898c24": "條十三條。並兩長一短。中品三者。十五十七",
    "T45n1900_001:0898c25": "十九條並三長一短。上品三者。二十一二十",
    "T45n1900_001:0898c26": "三二十五條。並四長一短。鈔云。準此為大準",
    "T45n1900_001:0898c27": "隨力辨之(九品中。隨財體多少。得一受持)羯磨疏云。所以極至",
    "T45n1900_001:0898c28": "二十五者。欲為二十五有作福田故。所以唯",
    "T45n1900_001:0898c29": "隻非雙者。沙門仁育同世陽化。故非偶數。所",
    "T45n1900_001:0899a01": "以長短者。如世稻畦隨水處高下別也。又為",
    "T45n1900_001:0899a02": "利諸有。表聖增而凡減。喻長多而短少也。今",
    "T45n1900_001:0899a03": "時禪門多著九條。或三長四長隨意而作。此",
    "T45n1900_001:0899a04": "非法也。疏云。長短差違乖慈梵。故隨步越儀。",
    "T45n1900_001:0899a05": "一一結罪。矧又色帶長垂。花排細刺山水毳",
    "T45n1900_001:0899a06": "衲。損業廢功。真誠學道不捨寸陰。自非無",
    "T45n1900_001:0899a07": "所用心。何暇專功於此。次明條葉之相。僧祇",
    "T45n1900_001:0899a08": "律中。廣應四指(四寸)挾如&#;麥。疏云。今多廣",
    "T45n1900_001:0899a09": "作澆風扇也。章服儀云。此見條葉。不附正儀。",
    "T45n1900_001:0899a10": "三寸四寸任情開闊。浸以成俗。彌開華蕩之",
    "T45n1900_001:0899a11": "源等。又刺綴條葉。須開下邊。章服儀云。裁縫",
    "T45n1900_001:0899a12": "見葉表其割相。今並縫合無相可分。鈔云。刺",
    "T45n1900_001:0899a13": "一邊開一邊。若兩邊俱縫者。但同縵衣。世中",
    "T45n1900_001:0899a14": "相傳。號曰明孔。又言明相(律中天曉謂之明相)又云漏塵",
    "T45n1900_001:0899a15": "等。俱是訛謬。",
    "T45n1900_001:0899a16": "八明重數律云。不得細薄。大衣新者二重。餘",
    "T45n1900_001:0899a17": "二衣並一重。十誦中大衣故者四重。餘二衣",
    "T45n1900_001:0899a18": "並二重薩婆多中。大衣三重。一重新二重故。",
    "T45n1900_001:0899a19": "次明重法。然重複之相。諸出不同。若準多論",
    "T45n1900_001:0899a20": "重縫三衣。有緣摘分持行。據此但是。全衣合",
    "T45n1900_001:0899a21": "綴。祖師所著。亦不殊此。至感通傳天人方示",
    "T45n1900_001:0899a22": "別製。人多疑之今為具引。彼云大衣重作。師",
    "T45n1900_001:0899a23": "比行之。然於葉下。乃三重也。豈得然耶。即問",
    "T45n1900_001:0899a24": "其所作。便執余衣。以示之。此葉相者。表稻田",
    "T45n1900_001:0899a25": "之塍疆也。以割截衣段。就裏刺之。去葉&#;麥",
    "T45n1900_001:0899a26": "許。此則條內表田葉上表渠相。豈不然耶。今",
    "T45n1900_001:0899a27": "則通以布縵。一非割截。二又多重。既非本制。",
    "T45n1900_001:0899a28": "非無著著之失(已上傳文。然多論異此者。但是聞見不等。然天人示法。並謂親承佛世。",
    "T45n1900_001:0899a29": "此方教文不決之事。如諸經律。座具著肩。唯此傳文。令安左臂。又如後引增座具法。今皆準用。何獨疑此。況非",
    "T45n1900_001:0899b01": "割多重二難。理自顯然)三明成不業疏云。下二隨時。若是",
    "T45n1900_001:0899b02": "大衣。必須重複。今多單作是非法服。得行受",
    "T45n1900_001:0899b03": "持。服用得罪。",
    "T45n1900_001:0899b04": "九明作衣法三衣並須割截。財少難辨。則聽",
    "T45n1900_001:0899b05": "揲葉。五條一種。復開襵葉。四分中。大衣五日",
    "T45n1900_001:0899b06": "不成。尼提僧吉(準鼻柰耶。七條四日。五條二日)十誦。須却刺。",
    "T45n1900_001:0899b07": "不得直縫。前去緣四指施[革*玄](音絃鉤也)後去緣八指",
    "T45n1900_001:0899b08": "施紐。今時垂臂。前八後四。俱顛倒也。又安鈎",
    "T45n1900_001:0899b09": "約處揲以方物。本在助牢。而目云壇子非",
    "T45n1900_001:0899b10": "也。三千威儀云。四角安揲。四分云挽令角正",
    "T45n1900_001:0899b11": "等。世云四天王者亦非也。四分。肩上須揲障",
    "T45n1900_001:0899b12": "垢膩處。次明正從者。大衣九品本須割截。衣",
    "T45n1900_001:0899b13": "財不足。則開揲葉。二九則成十八種。衣猶不",
    "T45n1900_001:0899b14": "足者。聽七條為從衣。如是次第。開至縵衣。",
    "T45n1900_001:0899b15": "(言縵者無條相故)三衣正從各有二十四種。大衣正有",
    "T45n1900_001:0899b16": "十八種(割揲名九)。從則有六(二七條。三五條。一縵衣)。七條正衣",
    "T45n1900_001:0899b17": "有二(割揲二也)。從有二十二(大衣十八。五條三縵衣一也)。五條正衣",
    "T45n1900_001:0899b18": "有三(割揲襵也)。從有二十一(大衣十八。七條二。縵衣一)。總計七",
    "T45n1900_001:0899b19": "十二品。縵通三用。然本是沙彌衣。律制沙彌。",
    "T45n1900_001:0899b20": "著二縵衣。一當七條入眾。一當五條作務(衣相",
    "T45n1900_001:0899b21": "未正。故但云當當。字去呼)今時剃髮。即著五條。僣濫大僧。深",
    "T45n1900_001:0899b22": "乖本制。師長有識請依聖教。及至受戒。多無",
    "T45n1900_001:0899b23": "衣鉢。律令師辨。誰復依行。但至臨時。從人借",
    "T45n1900_001:0899b24": "受瓦盆油鉢陳朽大衣。沙彌不識是非。闍梨",
    "T45n1900_001:0899b25": "何曾檢校。律云。若無若借。不名受具。豈得惜",
    "T45n1900_001:0899b26": "少許資財。令一生無戒。虛食信施。沈流萬劫。",
    "T45n1900_001:0899b27": "實可悲痛。雖往者不可諫。而來者猶可追。",
    "T45n1900_001:0899b28": "十加法行護初加法者。必從次第。先加五條。",
    "T45n1900_001:0899b29": "(準十誦文)大德一心念。我比丘某甲。此安陀會五",
    "T45n1900_001:0899c01": "條衣。受一長一短。割截衣。持(三說。揲葉襵葉隨改)中衣",
    "T45n1900_001:0899c02": "則云。此欝多羅七條衣受。兩長一短割截衣",
    "T45n1900_001:0899c03": "持。大衣則云。此僧伽梨。二十五條衣受。四長",
    "T45n1900_001:0899c04": "一短。割截衣持。餘詞同上。次明捨法(準僧祇文)大",
    "T45n1900_001:0899c05": "德一心念我某甲。此安陀會是我三衣數。先",
    "T45n1900_001:0899c06": "受持。今捨(一說。餘二準改。並須求明律者。對首作之)。次明行護。十誦。",
    "T45n1900_001:0899c07": "護三衣如自皮。鉢如眼目。著大衣不得摙木",
    "T45n1900_001:0899c08": "石土草。掃地等種種作務。不應為之。決正二",
    "T45n1900_001:0899c09": "部律論。著大衣入村。見師僧上座別人。不得",
    "T45n1900_001:0899c10": "禮(得禮佛及眾僧)十誦。所行之處。與衣鉢俱。無所顧",
    "T45n1900_001:0899c11": "戀。猶如飛鳥。若不持三衣。入聚落犯罪。僧祇",
    "T45n1900_001:0899c12": "云。當如塔想。祖師云。諸部竝制隨身。今時但",
    "T45n1900_001:0899c13": "護宿者。不應教矣(於此須明攝護。略分四門)。初明衣界律",
    "T45n1900_001:0899c14": "云。若人。衣。異處越宿。得捨墮罪。此衣須捨",
    "T45n1900_001:0899c15": "懺(言墮罪者。墮眾合地獄。一晝夜當人間歲數十四億四十千歲)。律明離護。竝約",
    "T45n1900_001:0899c16": "界論。界有多別。大略分二。一者作法攝衣界",
    "T45n1900_001:0899c17": "(謂伽藍中結界。寬於院相。須加攝衣羯磨。結已除無村聚。通界護衣)。二者自然護衣",
    "T45n1900_001:0899c18": "界。本宗他部。總有十五種。僧伽藍界一(謂垣牆籬",
    "T45n1900_001:0899c19": "棚。四面周匝。雖結界處。望不結攝衣。亦號自然衣界)。村界二(男女所居名村。即俗舍也。四相同",
    "T45n1900_001:0899c20": "上。準舍界中。更有六種別相)。一者聚落界(謂村邑分齊處也。一者別界。如一聚落。止有一",
    "T45n1900_001:0899c21": "家。齊聚落外雞飛及處。已外名異界。二同界者。謂多聚相涉。多論。四聚中間車梯四向相及。衣在四聚不失。僧",
    "T45n1900_001:0899c22": "祇臥四聚中。頭足兩手。各在一界。衣在頭底。天明頭離犯捨。手脚相及不犯。多論安衣二界中。身臥二界上不",
    "T45n1900_001:0899c23": "失。各有身分故)。二者家界(謂一聚內有多家者。亦有同別。若父母兄弟同處同業名同界。異食",
    "T45n1900_001:0899c24": "異業。名別界即下族界也)。三者族界(謂一家中異食異業。亦有同別。各有住處。則名一界。若在",
    "T45n1900_001:0899c25": "二處及。作食便利等眾處皆失)。四外道舍(若同見同論。則同一界。若異見者。身衣二處。及在門",
    "T45n1900_001:0899c26": "屋中。庭眾處竝失)。五遊行營處(諸戲笑等人暫止之處。若屬一主名同界異主則彼此眾處",
    "T45n1900_001:0899c27": "等皆失)。六重舍(即多重樓閣等。同主則人衣互上下不失。異主則失。若單樓閣　僧祇梯隥道外",
    "T45n1900_001:0899c28": "二十五肘。了論。衣在下身在上者失。反此不失)。樹界三(極小下至與人身等。足蔭加趺。此有五別)。",
    "T45n1900_001:0900a01": "一獨樹(取日正中影覆處。雨時水不及處)。二相連大林(十誦一拘盧舍。即二里",
    "T45n1900_001:0900a02": "六百步)。三四樹小林(善見。十四肘。計二丈五尺二寸)。四藤蔓架(浦萄瓜瓠",
    "T45n1900_001:0900a03": "等。僧祇四面各取二十五肘。計四丈五尺。謂從人身已去。非架外也)。五明上下(衣在樹下。身",
    "T45n1900_001:0900a04": "在上失衣。若衣在上身在下不失。有落義故)。場界四(村外空靜治五穀處。隨場廣狹為限)。車",
    "T45n1900_001:0900a05": "界五(住車取迴轉處。行車前後車杖相及不失。不及則失)。船界六(住船取迴轉處。行船多",
    "T45n1900_001:0900a06": "有住處。不通來往。則有別界。反此通護)。舍界七(謂村外空野別舍。四分無相若準僧祇樓閣。則",
    "T45n1900_001:0900a07": "取二十五肘。若準四分庫藏。則取四周內地。兩相隨用)。堂界八(前多敞露)。庫界九(積藏",
    "T45n1900_001:0900a08": "眾物)。倉界十(儲積穀米處。上三竝約內地為界)。蘭若界十一(即空逈處。八",
    "T45n1900_001:0900a09": "樹中間。計五十八步四尺八寸)道行界十二(善見前後四十九尋內。計三十九丈二尺)。",
    "T45n1900_001:0900a10": "洲界十三(善見十四肘內。計二丈五尺二寸)。水界十四(僧祇水中道行二十",
    "T45n1900_001:0900a11": "五肘。計四丈五尺。若衣在船上入水即失。若衣在岸上。兩脚入水即失。一脚不失)。井界十五",
    "T45n1900_001:0900a12": "(僧祇道行露地井邊宿。二十五肘。亦四丈五尺內為界。衣在井中。應繩連垂手入井不失。與上界別故。餘坑窨亦",
    "T45n1900_001:0900a13": "然)。二明勢分者。作法衣界則無。必須入界。",
    "T45n1900_001:0900a14": "方乃會衣(勢分是自然。與作法界體異故)。十五種自然。並隨界",
    "T45n1900_001:0900a15": "量外。例加一十三步。計七丈八尺(善見不健不羸人　盡力",
    "T45n1900_001:0900a16": "擲石落處。古德評之約一十三步為準)。但入勢分。即成會衣。不必入",
    "T45n1900_001:0900a17": "界(若有染隔情三礙在界　即無勢分)。三明四礙(如上諸界隨有失衣)。一者染",
    "T45n1900_001:0900a18": "礙(女人在界。恐染淨行。衣須隨身)。二者隔礙(水陸道斷。門牆阻障等)。三者",
    "T45n1900_001:0900a19": "情礙(國王大臣。幻師。樂人。入界。奪失等想及人家兄弟分隔。各有分齊之處)。四者界",
    "T45n1900_001:0900a20": "礙(彼此不相通。如身在道中。衣者在樹下。即失衣等)。四者明失否之相。律",
    "T45n1900_001:0900a21": "鈔。有三斷。一者律中。奪失燒漂壞五想(即情礙也)",
    "T45n1900_001:0900a22": "水陸道斷。若賊惡獸命梵等難(此是隔礙)必有上",
    "T45n1900_001:0900a23": "緣。但失愛法。不犯捨墮。二者若先慢不護。",
    "T45n1900_001:0900a24": "後雖難緣。失法犯罪。三者若恒懷領受。諸難",
    "T45n1900_001:0900a25": "忽生往會不及。亦不失法。亦無有罪(事須真實。不",
    "T45n1900_001:0900a26": "可倚濫)。又問曰。忘不持衣外行。至夜方覺取會無",
    "T45n1900_001:0900a27": "緣。失衣以否。答。彼人恒自將隨身。忽忘例同",
    "T45n1900_001:0900b01": "長衣開之(長衣忘不說淨不犯更開十日)。三明著法。律令齊整",
    "T45n1900_001:0900b02": "著三衣。三千威儀。著時不得向佛塔上座三",
    "T45n1900_001:0900b03": "師。亦莫背不得口銜。及兩手奮。鼻柰耶。應挑",
    "T45n1900_001:0900b04": "著肩上。不得垂臂肘。此是前制。感通傳。天人",
    "T45n1900_001:0900b05": "所告。凡經四制。初度五人已來。竝制袈裟左",
    "T45n1900_001:0900b06": "臂。座具在袈裟下。次為年少美貌。入城乞食。",
    "T45n1900_001:0900b07": "多為女愛。遂制衣角在左肩。以坐具鎮之。復",
    "T45n1900_001:0900b08": "次因比丘。為外道難云。豈得以所座之布。而",
    "T45n1900_001:0900b09": "居法衣之上。從此還制。令著左臂座具在下。",
    "T45n1900_001:0900b10": "最後因比丘著衣不齊整。外道譏云。如婬女",
    "T45n1900_001:0900b11": "如象鼻。由此始制。上安鉤紐。令以衣角達于",
    "T45n1900_001:0900b12": "左臂置於腋下。不得令垂如上過也。今則宜",
    "T45n1900_001:0900b13": "從後制。不然搭於肩上。若垂肘臂。定是非法。",
    "T45n1900_001:0900b14": "以眾學中制罪故也。四明補浣。十誦衣服。常",
    "T45n1900_001:0900b15": "須淨潔如法。不爾則人非人訶。善見。大衣。七",
    "T45n1900_001:0900b16": "條。廣邊八指。長邊一搩手內穿不失受。五條",
    "T45n1900_001:0900b17": "廣邊四指。長邊一搩手內穿不失。餘處穿如",
    "T45n1900_001:0900b18": "小指甲許失受。補竟受持。多論但使緣斷則",
    "T45n1900_001:0900b19": "失受。善見袈裟若大減却。若小以物裨之。若",
    "T45n1900_001:0900b20": "浣若增色。若脫色上色。皆不失受等云云。",
    "T45n1900_001:0900b21": "鉢多羅第四物",
    "T45n1900_001:0900b29": "初明制意。僧祇鉢是出家人器。非俗人所",
    "T45n1900_001:0900c01": "室。十誦云。鉢是恒沙諸佛標誌。不得惡用。",
    "T45n1900_001:0900c02": "善見云。三乘聖人。皆執瓦鉢。乞食資生四海",
    "T45n1900_001:0900c03": "為家。故名比丘。古德云。鉢盂無底。非廊廟之",
    "T45n1900_001:0900c04": "器二釋名者。梵云鉢多羅。此名應器。有云。體",
    "T45n1900_001:0900c05": "色量三。皆應法故。若準章服儀云。堪受供者。",
    "T45n1900_001:0900c06": "用之名應器。故知鉢是梵言。此方語簡。省下",
    "T45n1900_001:0900c07": "二字。三明體者。律云。大要有二。泥及鐵也。五",
    "T45n1900_001:0900c08": "分律中。用木鉢犯偷蘭罪。僧祇云。是外道標",
    "T45n1900_001:0900c09": "故。又受垢膩。故祖師云。今世中。有夾紵漆油",
    "T45n1900_001:0900c10": "等鉢。竝是非法。義須毀之。四明色者。四分應",
    "T45n1900_001:0900c11": "熏作黑色赤色。僧祇熏作孔雀咽色鴿色者",
    "T45n1900_001:0900c12": "如法。善見鐵鉢五熏土鉢二熏。律中聽作熏",
    "T45n1900_001:0900c13": "鉢鑪等(此間多用竹烟。色則易上)五明量者。四分中。大鉢",
    "T45n1900_001:0900c14": "受三斗(姬周三斗。即今唐斗一斗)。小者受斗半(即今五升)。中品可",
    "T45n1900_001:0900c15": "知(大小之間。有執律文量腹之語。不依斗量非也。鈔云既號非法。不合愛淨)。六明加法",
    "T45n1900_001:0900c16": "(準十誦文)大德一心念。我某甲此鉢多羅應量受常",
    "T45n1900_001:0900c17": "用故(三說捨法。應云先受持今捨一說)七行護五百問云。一日",
    "T45n1900_001:0900c18": "都不用鉢食犯墮(本宗應吉)重病者開。若出界經",
    "T45n1900_001:0900c19": "宿。不失受(但得吉罪)善見。若穿如粟米大失受。若",
    "T45n1900_001:0900c20": "以銕屑補塞已。更須受。若偏斜破不成受。",
    "T45n1900_001:0900c21": "尼師壇第五物",
    "T45n1900_001:0901a09": "初制意四分中。為護身護衣。護僧臥具故。二",
    "T45n1900_001:0901a10": "釋名。梵云尼師壇。此云隨座衣。亦云座具。如",
    "T45n1900_001:0901a11": "此方隥褥之類。愚者迷名云因尼師故制。又",
    "T45n1900_001:0901a12": "不識中間貼故。呼為壇子。因合召為尼師壇",
    "T45n1900_001:0901a13": "者。取笑於時不學故也。三定量四分。長佛二",
    "T45n1900_001:0901a14": "搩手(準五分佛一搩手。周尺二尺則長四尺也。量時尺寸。須定。微出量外。律結正犯)廣一",
    "T45n1900_001:0901a15": "搩手半(即三尺也)。上是本制量。律云。時迦留陀夷。",
    "T45n1900_001:0901a16": "身大尼師壇小。對佛說之便聽更增廣長各",
    "T45n1900_001:0901a17": "半搩手(各增一尺)。此是後聽。戒疏云。更增者開緣",
    "T45n1900_001:0901a18": "也。還從本制。限外別增(有執增量。為制非也)又云即世",
    "T45n1900_001:0901a19": "為言。衣服座具。皆樂廣大。食飲受用並樂華",
    "T45n1900_001:0901a20": "厚(云云)。然捨制從開。理雖通得。但迦留極大",
    "T45n1900_001:0901a21": "止加半搩。今時卑陋。豈是初量不容耶。苟曰",
    "T45n1900_001:0901a22": "不然。請以誠證。鈔云。如法作者。準初量已。",
    "T45n1900_001:0901a23": "截斷施緣。若座時膝在地上者。依增量一頭",
    "T45n1900_001:0901a24": "一邊接裨之。此是定教正文(故知膝不出地。亦不在增。或言初量是廢",
    "T45n1900_001:0901a25": "前教非也)然前代但於長頭廣邊。各增一尺。後天",
    "T45n1900_001:0901a26": "人告祖師云。縱使四周具貼。不違半搩之文。",
    "T45n1900_001:0901a27": "但翻譯語略云各半搩耳。十字而論即是四",
    "T45n1900_001:0901a28": "周之義。坐具四貼由此始矣。四製造法。色同",
    "T45n1900_001:0901a29": "袈裟。十誦。新者二重。故者四重。不得單作。",
    "T45n1900_001:0901b01": "鼻奈耶云。應安緣。五分須揲四角。四分作新",
    "T45n1900_001:0901b02": "者。須以故物。縱廣一搩手揲之(亦准佛一搩。方二尺也。不",
    "T45n1900_001:0901b03": "揲入手犯捨墮罪。若得已成新者。並財體一經身用。則不須揲)又不得不截通取",
    "T45n1900_001:0901b04": "增量。此跋闍妄法。五加法云。大德一心念。我",
    "T45n1900_001:0901b05": "某甲此尼師壇應量作。今受持(三說。捨法改下句。云今捨一說)",
    "T45n1900_001:0901b06": "十誦離宿。吉羅亦不失法。行用大同鉢耳。",
    "T45n1900_001:0901b07": "(寄此略辨祇支覆肩二衣)初制意者。尼女報弱。故制祇支。披",
    "T45n1900_001:0901b08": "於左肩。以襯袈裟。又制覆肩。掩於右膊。用遮",
    "T45n1900_001:0901b09": "形醜。是故尼眾必持五衣。大僧亦有畜用。但",
    "T45n1900_001:0901b10": "是聽衣耳。二釋名者。梵語僧祇支。此云上狹",
    "T45n1900_001:0901b11": "下廣衣(此據律文。以翻全乖衣相。若準應法師音義。翻云掩腋衣。頗得其實)覆肩華",
    "T45n1900_001:0901b12": "語。末詳梵言。三明衣相。僧祇二衣竝長四肘",
    "T45n1900_001:0901b13": "廣二肘。故知亦同袈裟畟方。但無條葉耳。四",
    "T45n1900_001:0901b14": "明著用世多紛諍。今為明之。此方往古。並服",
    "T45n1900_001:0901b15": "祇支。至後魏時。始加右袖。兩邊縫合。謂之偏",
    "T45n1900_001:0901b16": "衫。截領開裾。猶存本相。故知偏衫左肩。即本",
    "T45n1900_001:0901b17": "祇支。右邊即覆肩也。今人迷此。又於偏衫之",
    "T45n1900_001:0901b18": "上。復加覆肩。謂學律者。必須服著。但西土人",
    "T45n1900_001:0901b19": "多袒膊。恐生譏過。故須掩之。此方襖褶重重。",
    "T45n1900_001:0901b20": "仍加偏袖。又覆何為。縱說多途終成無據(若云",
    "T45n1900_001:0901b21": "生善者。是僧應著。何獨律宗餘宗不著。豈不生善。況輕紗紫染體色俱非。佛判俗服。全乖道相何善之有。或云。",
    "T45n1900_001:0901b22": "分宗途者。佛教但以三學分宗。而謂形服異者。未之聞矣)且三衣大聖嚴制。",
    "T45n1900_001:0901b23": "曾未霑身。覆肩祖師累斥。堅持不捨。良以弊",
    "T45n1900_001:0901b24": "風一扇。歷代共迷。復由於教無知。遂使聞義",
    "T45n1900_001:0901b25": "不徙。更引明證。請試詳之。章服儀云。元制所",
    "T45n1900_001:0901b26": "興。木唯尼眾。今僧服者。僣通下位。又住法圖",
    "T45n1900_001:0901b27": "贊云。阿難報力休壯。圓滿具足。士女咸興愛",
    "T45n1900_001:0901b28": "著。乃至目悅淨色。心醉神昏。繫子頸而沈殺",
    "T45n1900_001:0901b29": "者。由此曲制。令著覆肩之衣。今則僥倖。而妄",
    "T45n1900_001:0901c01": "服者濫矣(據此乃斥內無偏衫。單覆者耳。若今重覆。彼時既無。不涉言限。且單覆猶為僥倖況今",
    "T45n1900_001:0901c02": "重覆非法何疑。廣如別辨)。",
    "T45n1900_001:0901c03": "漉水囊第六物(賞看病中。則以針筒為六。今準二衣篇首列之)",
    "T45n1900_001:0901c12": "初制意鈔云。物雖輕小所為極大。出家慈濟",
    "T45n1900_001:0901c13": "厥意在此。今上品高行。尚飲用蟲水。況諸不",
    "T45n1900_001:0901c14": "肖焉可言哉。四分不得無漉袋。行半由旬(二十里也)",
    "T45n1900_001:0901c15": "無者僧伽梨角漉二漉法者。薩婆多云。欲作",
    "T45n1900_001:0901c16": "住處。先看水中有蟲否。有者作餘井。猶有者",
    "T45n1900_001:0901c17": "捨去。凡用水法。應清淨者。如法漉置一器中。",
    "T45n1900_001:0901c18": "足一日用。令持戒審悉。漉竟著淨器中。向日",
    "T45n1900_001:0901c19": "諦視看。故有者如前說(即作餘井捨去)然水陸空界。無",
    "T45n1900_001:0901c20": "非皆是有情依處。律中。且據漉囊所得。肉眼",
    "T45n1900_001:0901c21": "所見以論持犯耳。三作囊法多論。取上細[疊*毛]",
    "T45n1900_001:0901c22": "一肘作囊(此間宜用密練絹作)僧祇。蟲太細三重作。四分",
    "T45n1900_001:0901c23": "作漉水袋。如杓形。若三角。若作宏擴。若作漉",
    "T45n1900_001:0901c24": "瓶。若患細蟲出。安沙於囊中。漉訖還著水中",
    "T45n1900_001:0901c25": "(此是私用者。若置於眾處。當準寄歸傳式樣。用絹五尺。兩頭立柱。釘鉤著帶繫上。中以橫杖撐開。下以盆盛等)",
    "T45n1900_001:0901c26": "鈔云。今有不肖之夫。見執漉囊者言。律學唯",
    "T45n1900_001:0901c27": "在於漉袋。然不知所為處深。損生妨道者。猶",
    "T45n1900_001:0901c28": "不畜漉袋。縱畜而不用。雖用而不瀉蟲。雖瀉",
    "T45n1900_001:0901c29": "而損蟲命。且存殺生一戒。尚不遵奉。餘之威",
    "T45n1900_001:0902a01": "儀見命。常沒其中(不加受者。輕小物故。或常持故。如律無者。不得行半由旬是也)",
    "T45n1900_001:0902a02": "昔孤山嘗著漉囊誌。乃云。懸於草堂。以備法",
    "T45n1900_001:0902a03": "物之數。如用之則未能也。余謂中庸子。知教",
    "T45n1900_001:0902a04": "孰不知教。來者幸無取焉。",
    "T45n1900_001:0902a05": "智論云。受持禁戒為性。剃髮染衣為相。然濁",
    "T45n1900_001:0902a06": "世凡庸。鮮能修奉。且憑儀相。用光遺教。苟內",
    "T45n1900_001:0902a07": "外都亡。則法滅無日。願諸上德。同志持危。即",
    "T45n1900_001:0902a08": "華嚴云。具足受持威儀教法。能令僧寶不斷。",
    "T45n1900_001:0902a09": "受佛遺寄。得其人矣。",
    "T45n1900_001:0902a10": "佛制比丘六物圖"
}