{
    "T52n2113_006:0607c09": "北山錄卷第六",
    "T52n2113_006:0607c11": "喪服問第九(服從恩制喪以禮成問喪父母與師五服宜從何等)",
    "T52n2113_006:0607c12": "二三子侍乎前(門生也)賓退。翼而進(斂肘以進)曰。三乘",
    "T52n2113_006:0607c13": "之行或得聞焉。三代之禮未之學也(夏殷周文質不同)",
    "T52n2113_006:0607c14": "而百行之紀莫大乎孝。孝莫大乎送死。有死",
    "T52n2113_006:0607c15": "已復(送葬返置干几筵。復其靈魄。盡愛之　有禱祠心焉)生有節焉。夫徵諸",
    "T52n2113_006:0607c16": "終。終則其始可知也(禮云。始卒。主人啼兄弟哭。小斂即位于內祖。脫髦栝髮以",
    "T52n2113_006:0607c17": "麻。士之喪二日而殯。皆三日不食。食粥朝一溢米暮一溢米。溢一升二十四分之一也。既葬。主人蔬食水飲。不食",
    "T52n2113_006:0607c18": "菜果)敢問何謂沙門喪在五服焉(五服斬縗齊縗大功小功緦麻是也)余",
    "T52n2113_006:0607c19": "釋几久之愀然而告之曰。先王之禮。魯君子",
    "T52n2113_006:0607c20": "之所知也。於孔氏多能也。吾未之其究也已。",
    "T52n2113_006:0607c21": "夫天竺非方俗所同(釋子既宗天竺之教。與中國方俗不同)質極而",
    "T52n2113_006:0607c22": "微矣(西國之俗。簡質而微略也。南海寄歸傳云。天竺聰明俊利神州不及天竺。禮儀法則天竺不及神州)",
    "T52n2113_006:0607c23": "古者羲農之淳中國則變。蓋質極而文。文極",
    "T52n2113_006:0607c24": "而質。四海則不然(夏殷法地故質。周法於天故文也。四海不變)今緇衣",
    "T52n2113_006:0607c25": "在華。華則有儀。其可同於異域歟(先王制四夷之樂。不制",
    "T52n2113_006:0607c26": "四夷之禮。今釋子既在中國。不可同於異域)故稽五服之數。象升降",
    "T52n2113_006:0607c27": "之節。擬議其教。立以為文。至若語其憲章有",
    "T52n2113_006:0607c28": "所損益合乎天下之心者。以俟君子矣(今依五服而象",
    "T52n2113_006:0607c29": "之。斬衰三年。齊衰周年。大功九月。小功五月。緦麻三月。或上或下以行之。如要合天下之宜以得其中。俟將來",
    "T52n2113_006:0608a01": "君子裁制也)故喪父母者如士喪或則中而得禮也",
    "T52n2113_006:0608a02": "(於五孝中。依士喪禮。得其中也)士喪者杖菅屨(禮云。士之喪。二日殯而杖哭。殯則杖",
    "T52n2113_006:0608a03": "哭。柩則輯杖)食粥(三日不食。食粥飲水)倚廬寢苫枕凷(禮云。父母之喪。居倚廬不",
    "T52n2113_006:0608a04": "塗寢苫枕凷。非憂事不言也)雖沙門苦節。降居貶衣食。有過",
    "T52n2113_006:0608a05": "乎喪禮者。而居喪合士行。無傷聖人之教也",
    "T52n2113_006:0608a06": "(沙門之行。本自苦節。若更因喪。倍貶服食。合於士行。不違禮律。故云喪與其易也寧戚)若鄙以俗",
    "T52n2113_006:0608a07": "內拘急是不曠德。何莫裁使體不兼杖。真俗",
    "T52n2113_006:0608a08": "合舉。簡而有戚也(若不欲俗禮拘忌慮虧真道。縗而不杖。則真俗無妨。其儀雖略。其",
    "T52n2113_006:0608a09": "哀禮不無也)夫陳簠簋設几筵。非必以鬼求之父母。",
    "T52n2113_006:0608a10": "蓋申其哀敬。敬其若存也(簠簋祭器也。几筵靈座也。置者未必以鬼求於",
    "T52n2113_006:0608a11": "父母。蓋以繼心之所存於哀敬有歸向之所表情也)縗絰代乎黻冕(縗絰喪服。黻冕朝衣",
    "T52n2113_006:0608a12": "也)沙門既不縗。如何絰(身既不縗服。則頭不宜安絰)綌縗繐裳",
    "T52n2113_006:0608a13": "褻乎喪儀。儒則不為。況釋氏高者也(禮云。麻者不紳。",
    "T52n2113_006:0608a14": "執玉不麻。麻不加於采。以吉凶異也。僧既離俗。不同其製)或有所不避者。加",
    "T52n2113_006:0608a15": "乎冶容之嫌也(冶容不正貌不避俗譏。則有妖冶之容。嫌非正也)非齋斬",
    "T52n2113_006:0608a16": "無以麻葛冐於首(父母之喪。及親教戒師等。可以冐首)尼則猶可然。",
    "T52n2113_006:0608a17": "夫禮不敵於公門。公門不賓之。雖齋斬麻葛",
    "T52n2113_006:0608a18": "無用於首焉(曲禮云。苞屨扱枉厭冠不入公門。皆以凶服。故雖有父母師長喪。皆不用也)",
    "T52n2113_006:0608a19": "尊者前如公門(亦不冐麻於首)當齋戒無號擗避眾嫌",
    "T52n2113_006:0608a20": "也(但可焚脩作福。而資薦之擗拊心也)無恃以喪辭眾善。恃以眾",
    "T52n2113_006:0608a21": "善降私喪。苟有義也(其有布薩講懺齋戒等善。不以喪事之。故中廢以眾善而殺喪",
    "T52n2113_006:0608a22": "禮無妨)時有灑地布蓆。而後乃踊失頹然之哀(齋斬",
    "T52n2113_006:0608a23": "之喪。天地崩摧。痛割衷情。豈待布蓆灑地。然後擗踊者哉)雖五服尊卑同。而",
    "T52n2113_006:0608a24": "損卑以年德不謂不知禮也(先王制五服之禮雖同。若卑者亡在五服",
    "T52n2113_006:0608a25": "之數。於有年有德降之亦可也)夫至道合乎至哀。不哭不踊。非",
    "T52n2113_006:0608a26": "象內之議也(哭踊之制。本徇俗情。象外忘心。顧戀非有。莊子云。人之生氣之聚也。則為",
    "T52n2113_006:0608a27": "生散則為死。若死生為徒。吾又何患。故萬物一也。是以妻死而鼓盆也)昔者法雲居憂。",
    "T52n2113_006:0608b01": "殆至毀滅(母亡。毀瘠過禮。累曰不食。殆不勝喪。僧旻謂之曰。聖人制禮。賢者俯就。不賢企及。毀",
    "T52n2113_006:0608b02": "不滅性。尚出儒書。況佛有微旨。近奉色養。遠發菩提。況恩愛賊。不可寬放。乃割哀情。微進粥食)靈裕",
    "T52n2113_006:0608b03": "覲母。聞喪而還(靈裕。隋高僧也。姓邢。南郡松滋人。居相州久。忽聞母在鄴都病。往看",
    "T52n2113_006:0608b04": "之。至路聞已死曰。我本覲母。今喪何覲也。遂還)君子以為垂慧訓。則雲",
    "T52n2113_006:0608b05": "過裕不及也。夫禮過者俯而就之。不至者跂",
    "T52n2113_006:0608b06": "而及之。雲乃名尊德實。纏情踰俗。裕則位",
    "T52n2113_006:0608b07": "崇師表。憲法無取。議者與其不及寧過。過則",
    "T52n2113_006:0608b08": "易抑。不及難引也(哀過則可抑之。不及則難以引導後人也)然諸夏之",
    "T52n2113_006:0608b09": "邦。以禮儀觀德。居其邦變其俗。君子所不為",
    "T52n2113_006:0608b10": "也。雖世務立節。賢者達之。如子臧原壤之流",
    "T52n2113_006:0608b11": "也(曹公子欣時字子臧。宣公之庶子也。曹伯卒。諸侯見王將立之。子臧辭前志有之。聖達節次守節下。失節",
    "T52n2113_006:0608b12": "為君非吾節也。雖不能達。敢失守乎。遂避奔宋。原壤魯人。物外之士也)世務亂禮。賢者",
    "T52n2113_006:0608b13": "立之。如曾參子臯之流也(參字子輿。高柴字子皐。泣血三年未甞見齒。並",
    "T52n2113_006:0608b14": "孔兵弟子魯人)今天下多思亂。禮于何不立之耶。昔竹",
    "T52n2113_006:0608b15": "林之賢洎胡母輔之徒。彼失禮者以為達(竹林阮籍",
    "T52n2113_006:0608b16": "喪母。裴楷往弔之。阮籍散髮。箕踞不哭。醉而直視。裴楷既哭畢便去。或問裴。凡弔主人哭客乃為禮。阮既不哭。",
    "T52n2113_006:0608b17": "公何為弔。裴曰。阮方外之人。故不禮制。我輩俗人。故以軌儀自居。時人以為兩得其中也。胡母輔齊人也)",
    "T52n2113_006:0608b18": "裕若亦以為達者。則不師不弟。當如彼不父",
    "T52n2113_006:0608b19": "不子矣。豈生則不捐愛以求覲。死則篤求其",
    "T52n2113_006:0608b20": "達乎(生則撫養之恩未斷。固存省覲。死則已同於草木。但可冥資)故後來者不揣",
    "T52n2113_006:0608b21": "德行。不侔裕而多為裕矣(侔齊也。侔猶不可。況不侔者哉)是以",
    "T52n2113_006:0608b22": "匠物者雖玄機冥達。而為物常守。古人云。在",
    "T52n2113_006:0608b23": "人能人。在天能天。蓋稱有道者。不以逆物為",
    "T52n2113_006:0608b24": "懷也。昔目連泣餉(目連母長爪梵志族青提也。以慳貪不信沈惡趣。目連得道。持食而",
    "T52n2113_006:0608b25": "往濟之)牟尼扶櫬(淨飯王崩。佛扶櫬而葬。又佛姨母大愛道比丘尼。與五百尼。一日中同涅槃。",
    "T52n2113_006:0608b26": "時得正道優婆塞舉五百末。四天王舉佛乳母大愛道床。佛自在前擎香爐燒香供養。語諸比丘。汝等助我供養乳",
    "T52n2113_006:0608b27": "母身。爾時諸羅潢比丘各各以神足力到摩利支山。取牛頭香。助佛作藉也)示人感慕之",
    "T52n2113_006:0608c01": "迹。夫能居其迹。而不有其迹。可謂至矣(喪有",
    "T52n2113_006:0608c02": "四制。有恩有理有節有權變而從宜可也)經云。孝名為戒。夫何義耶。",
    "T52n2113_006:0608c03": "蓋孝者以敬慈為本。敬則嚴親。慈則愛人。嚴",
    "T52n2113_006:0608c04": "親則不侮於萬物。愛人則不傷於生類。防患",
    "T52n2113_006:0608c05": "息違。莫大於此矣。其或不由於孝。而能持戒",
    "T52n2113_006:0608c06": "者無之矣(戒以慈為本。以敬為輔也)何則不孝則無親。無",
    "T52n2113_006:0608c07": "親則不敬於上。不敬而能慈於下者未之有",
    "T52n2113_006:0608c08": "也。律云。肩荷父母。便溲其上。經於綿劫。猶",
    "T52n2113_006:0608c09": "未能報一日生成。既大聖俾生報之以力何",
    "T52n2113_006:0608c10": "死則無戚焉。故違裕或賢。慕裕則鄙(後徒高節不及靈裕",
    "T52n2113_006:0608c11": "而欲効之者。非但可從常)勿使保名教者。以子孫入道乖乎",
    "T52n2113_006:0608c12": "孝悌。責響之論此而滋矣。二三子曰。喪所親",
    "T52n2113_006:0608c13": "謹聞命矣(已論父母之喪竟)喪師如之何。曰禮云事親",
    "T52n2113_006:0608c14": "有隱而無犯(子為父隱直在其中)左右就養無方(左右謂扶持之方常也)",
    "T52n2113_006:0608c15": "服勤至死致喪三年(父喪斬縗三年。母喪齊縗三年。若父在者周朞而已。避父尊也。",
    "T52n2113_006:0608c16": "斬縗為不緶之也。齊縗則緶之如常也)事君有犯而無隱(臣以諫諍為忠)左右",
    "T52n2113_006:0608c17": "就養有方。服勤至死方喪三年(存君臣之義比方父也)事師",
    "T52n2113_006:0608c18": "無犯無隱。左右就養無方。服勤至死心喪三",
    "T52n2113_006:0608c19": "年(師喪本無服。戒容在心)又曰。兄弟哭諸廟。父之友哭諸",
    "T52n2113_006:0608c20": "廟門之外。師哭諸寢。朋友哭諸寢門之外。所",
    "T52n2113_006:0608c21": "知哭諸野。於釋氏則異乎禮也(與儒禮不同)夫師者",
    "T52n2113_006:0608c22": "德藝之本也。匪德何立。匪師何教。雖上自王",
    "T52n2113_006:0608c23": "公達于商耰(耰農人長沮桀溺見子路耰而不輟是也)皆嚴師。而釋氏",
    "T52n2113_006:0608c24": "加乎戒之所由生也(仕農工商之子。尚立其師。況釋氏削染傳戒者乎)故",
    "T52n2113_006:0608c25": "有戒則名沙門。無戒則非沙門。從戒而生。",
    "T52n2113_006:0608c26": "乃曰真生戒自師授(戒者曰毘尼藏。防非止惡。梵云毘柰耶同也)故視",
    "T52n2113_006:0608c27": "師猶父也(師本無服今同於父)外國云。和尚此曰力生。言",
    "T52n2113_006:0608c28": "有力能生弟子戒法也。外國云。阿闍梨此云",
    "T52n2113_006:0609a01": "軌範。言能教軌其範義也。斯類有五焉。謂剃",
    "T52n2113_006:0609a02": "髮十戒依止羯磨教授(羯磨謂受戒時作白也)其間或以落",
    "T52n2113_006:0609a03": "簪佩禁自我而始也。或以法身慧學自我而",
    "T52n2113_006:0609a04": "成也。然世以君父師其恩一貫。父生之。師教",
    "T52n2113_006:0609a05": "之。君食之。故有致方心喪三焉(父致喪君方喪師心喪三也)",
    "T52n2113_006:0609a06": "而釋氏以戒法故隆之矣(戒為入道之本。師為出世之因)非但哭",
    "T52n2113_006:0609a07": "于寢也。執乎心喪也。當麻葛菲屨方父斬也",
    "T52n2113_006:0609a08": "(喪師之服同父。斬縗之孝二十五月也)但不必杖而後起哭若不返(謂一",
    "T52n2113_006:0609a09": "盡聲也)唯而不對(此皆喪父之禮於喪師則不必然)於餘則如禮焉(此外",
    "T52n2113_006:0609a10": "並與喪父禮同)今委巷之子(委曲也。鄉巷卑族之子也)號穹蒼訴酷",
    "T52n2113_006:0609a11": "罰蓋不忌知父之嫌(今僧有喪師號哭云蒼天等皆非禮於父有嫌疑宜去之可也)",
    "T52n2113_006:0609a12": "塗車芻靈神明之器既不以鬼道期師斯奚用",
    "T52n2113_006:0609a13": "焉(盟器之屬皆無益)魏道登卒。高祖孝文詔曰。朕師登",
    "T52n2113_006:0609a14": "法師奄至殂背。痛怛摧動不能已已。比治慎",
    "T52n2113_006:0609a15": "喪未容即赴。便準師義。哭諸門外(禮師喪哭寢門外)隋",
    "T52n2113_006:0609a16": "曇延歿。帝哀慟罷朝。滕王已下被髮徒跣從",
    "T52n2113_006:0609a17": "喪行哭。後世莫能輕重之也。柱史抗絕軌於",
    "T52n2113_006:0609a18": "流沙。或尸解於槐里。其徒無所聞也(老子見周德陵遲。",
    "T52n2113_006:0609a19": "乃乘青牛出函谷關。西往流沙。又莊周云。老子卒於扶風槐里。秦佚弔之。三號而出。自是其徒喪服之制未聞其說",
    "T52n2113_006:0609a20": "也)魯司寇卒。門人疑所服。子貢曰。昔夫子喪",
    "T52n2113_006:0609a21": "顏淵子路若喪子而無服請喪夫子若喪父而",
    "T52n2113_006:0609a22": "無服二三子皆絰而出也(不為哀弔服而加麻心喪三年檀弓文也)殆至",
    "T52n2113_006:0609a23": "漢魏。喪師彌篤。有以至於方父之喪者。今之",
    "T52n2113_006:0609a24": "禮薄寡有絻焉(絻喪服也)昔遠公制喪七日。以凡",
    "T52n2113_006:0609a25": "情難。割俾展哀也。過則束於禮矣(僧本象外之教以凡情未",
    "T52n2113_006:0609a26": "遣乃制七日之禮以展情也若過則拘束儒教也)齊隱士劉虬卒。弟子雖",
    "T52n2113_006:0609a27": "稟內教。若喪父無服(劉虬居荊州。後拂衣不仕。辟穀麻衣草室。屏絕世典。精",
    "T52n2113_006:0609a28": "研佛理。述頓悟義。當時莫有能屈者。注法華經。講涅槃大品等經。建武初徵為國子博士。卒于江州。白雲徘徊。",
    "T52n2113_006:0609b01": "有異香滿室。空中磬聲。年六十。弟子等如喪父而無服。庾詵云。文為世範。行為士則。因諡文範先生)隋天",
    "T52n2113_006:0609b02": "台誡無哭泣著喪服。彼各隨時之義也。夫劉",
    "T52n2113_006:0609b03": "虬羔雁不顧(卿執羔大夫執雁。虬初為當陽令。改為南城。拂衣自免。年四十二。時論比之漢疎",
    "T52n2113_006:0609b04": "邴辭榮不顧祿位也)形質已遺。居今之死。非曰始死。若",
    "T52n2113_006:0609b05": "使為喪。猶矯乎羔雁。故損仁義。以示簡朴有",
    "T52n2113_006:0609b06": "終焉。而弟子從乎孔門之議也。天台五十餘",
    "T52n2113_006:0609b07": "州咸稟。歸戒。若循乎縞素。則半國之人皆喪",
    "T52n2113_006:0609b08": "服矣。故可抑而從天竺之風也。仲尼云。喪",
    "T52n2113_006:0609b09": "與其易也寧戚(喪禮宜得中。若和易則寧可哀戚也)斯則振時之意",
    "T52n2113_006:0609b10": "厚矣。今秦洛之風。喪則喪矣。十師而亡哀",
    "T52n2113_006:0609b11": "降殺何哉(親教師可同斬縗本頭戒師可大功。教授師可小功。羯磨師已下剃髮師十戒師八戒師",
    "T52n2113_006:0609b12": "五戒師依止師授法師並緦麻可也)匪喪則已。喪則其無別乎。故",
    "T52n2113_006:0609b13": "戒師可乎大功也(九月服)教授小功也(五月也)餘則緦",
    "T52n2113_006:0609b14": "麻可矣(三月)朋友者。禮云。群居入則絰出則否。",
    "T52n2113_006:0609b15": "朋友皆在他邦。則但師心喪三年朋友朞故",
    "T52n2113_006:0609b16": "朋友墓有宿草則不哭焉。在異域無喪制(凡云異域",
    "T52n2113_006:0609b17": "外國皆天竺也)不封不樹(封塚土也)棄之中野(施鳥獸於寒林)或崇蘊燃",
    "T52n2113_006:0609b18": "之(焚之以薪)或淵流沈之。所窆者少。喪期無數",
    "T52n2113_006:0609b19": "(窆埋之也。或棄或焚或沈。亦無五服期限之事)若中華之前古(同上古之時也)其有",
    "T52n2113_006:0609b20": "欲遵此。而罷哭泣去喪制。為不違律者。吾無",
    "T52n2113_006:0609b21": "與乎爾(身居東土。而欲禮遵西國不可也)夫揣食嗚足。袒肩跣",
    "T52n2113_006:0609b22": "趾。圍繞却退。皆殊俗之風也(南海寄歸傳云。西國以手揣飯而食。",
    "T52n2113_006:0609b23": "禮拜嗚足以舌舐之也。袒肩露右膊也。跣趾赤脚也。圍繞退坐。此皆西士之風。今皆不行喪禮。如何便欲遵之)",
    "T52n2113_006:0609b24": "中國則不為。何臨喪則欲承之歟。夫哀哭喪",
    "T52n2113_006:0609b25": "服且非性戒(但是遮戒制約)雖五篇則禁。而律有隨方",
    "T52n2113_006:0609b26": "之義。孰謂居喪。必違聖意焉。昔雙林摽擗。佛",
    "T52n2113_006:0609b27": "剖棺而興。慰而不責。蓋憫其號慕。篤其哀敬",
    "T52n2113_006:0609b28": "(佛俱尸入滅。弟子號擗。佛母摩耶自忉利天來。如來從金棺起。與母相見。而不責弟子等悲號。蓋欲厚其哀慕之心",
    "T52n2113_006:0609c01": "也)夫敬則行其志。慕則思其教。教立而志宣。",
    "T52n2113_006:0609c02": "於摽擗之理實為有得。涅槃為究竟之教。於",
    "T52n2113_006:0609c03": "何不然。若以去親擯俗習。無生之法當忘情",
    "T52n2113_006:0609c04": "絕愛固不宜者。則何太早(殊未行行便欲忘情一何謬也)計見卯",
    "T52n2113_006:0609c05": "而求時夜。見彈而求鴞[夕/肉]歟(時夜雞也。有司辰之功。今見卵便欲求雞",
    "T52n2113_006:0609c06": "理非也。鴞如鳩。綠色肉為炙最美。須以彈方獲。今見彈便索鴞炙非也。忘情於境。方契於道。今情既未忘。如何",
    "T52n2113_006:0609c07": "便欲擯俗也)夫始行之徒。未階聖位。志業沈麼。蓋區",
    "T52n2113_006:0609c08": "中一細人耳。遽則能割愛乎。夫不愛於其親。",
    "T52n2113_006:0609c09": "則移愛於他人(不愛其親。而愛他人。謂之悖德)而於權勢潤屋",
    "T52n2113_006:0609c10": "之門蘧蘧然(蘧蘧草草貌)有所親附也。其忘情者但",
    "T52n2113_006:0609c11": "忘於名教禮義(今見吾門有擯名教。謂之聲聞。取著全便忘棄則。又見貴門財物動容汲汲",
    "T52n2113_006:0609c12": "者也)而忿欲勝負衣服飲食逐逐焉何所忘也。",
    "T52n2113_006:0609c13": "既情不盡忘。愛不盡絕。豈於喪禮而欲去耶。",
    "T52n2113_006:0609c14": "或曰。若使沙門隨方為喪亦得。隨方致敬王",
    "T52n2113_006:0609c15": "者歟(既同俗禮。何方便同拜揖)曰不然(汎答也)何則(却徵也)夫拜為",
    "T52n2113_006:0609c16": "外飾。孝自內心。抑為外飾。損髠祖之儀。抑其",
    "T52n2113_006:0609c17": "內心。失愛敬之性。與其兩抑不若兩縱。縱其",
    "T52n2113_006:0609c18": "不拜。成王臣之信獎。縱其為喪。成人倫之孝",
    "T52n2113_006:0609c19": "悌。故依違異也。詳夫外國哀亦甚矣。故波斯",
    "T52n2113_006:0609c20": "匿王喪母惶惶戚戚(舍衛國波斯匿王喪母身灰塵坌等)大聖示滅。",
    "T52n2113_006:0609c21": "而四眾血現。如波羅奢花。舍利弗灰身。無色",
    "T52n2113_006:0609c22": "界天淚下如春細雨(無色界化定果色而下慰問也)豈不由生我",
    "T52n2113_006:0609c23": "德我。其情篤切。匪刑匪勸。志發于衷。故有昊",
    "T52n2113_006:0609c24": "天蓼莪之痛(哀哀父母。生我劬勞。欲報深恩。昊天罔極。蓼長大也。莪蘿蒿也。周幽王時。人",
    "T52n2113_006:0609c25": "民久役。不得養父母。如見義不識也)升堂負序之哀(序東西牆也。孝子升堂。而背負序)",
    "T52n2113_006:0609c26": "不期哭而聲自號。不盰衡而貌自苦。安能以飾",
    "T52n2113_006:0609c27": "高而強抑。恥俗而求變耶。昔齊州三藏(義淨也)自",
    "T52n2113_006:0609c28": "西域還。每事演遐舉之功。遙情賞金方之訓。",
    "T52n2113_006:0610a01": "以為披黲布而乖常式。留長髮而異舊儀。斯",
    "T52n2113_006:0610a02": "亦重結塵勞。更嬰桎梏(韈黲長長髮未必合道者也)又云。去釋",
    "T52n2113_006:0610a03": "父之聖教。重周孔之俗禮。特以靈裕為知道",
    "T52n2113_006:0610a04": "者也。竊以。天下沙門皆非裕也。為裕則邯",
    "T52n2113_006:0610a05": "鄲之步不成(邯鄲趙郡美女能行)得無真俗兼喪焉。古人",
    "T52n2113_006:0610a06": "曰。聖達節。次守節。下失節(曹子臧語也)夫非達非",
    "T52n2113_006:0610a07": "守則非失如何。是以居喪者。退居勵行。起於",
    "T52n2113_006:0610a08": "寒泉凱風之思修香火。齊戒之福幽顯普賴",
    "T52n2113_006:0610a09": "奚則乖於道歟。今有瑣夫居喪如無喪。衣食",
    "T52n2113_006:0610a10": "安安然。笑語晏晏然。何其勃也(臨喪不哀。吾何以觀之哉)",
    "T52n2113_006:0610a11": "有土之辟。亦可問之。生成何罪焉。梁草堂約。",
    "T52n2113_006:0610a12": "二親將亡。並及臨訣。孺慕嬰號(慕同孺子號比嬰兒)不交",
    "T52n2113_006:0610a13": "人世。其德彌遠。其望彌重。不食五穀。猶至於",
    "T52n2113_006:0610a14": "是。食美衣輕者。其則能加於約乎。",
    "T52n2113_006:0610a15": "譏異說第十(譴責所非曰譏舉事乖正曰異)",
    "T52n2113_006:0610a16": "建德之賢。蔽志若偷(建立也。蔽藏也。立德之士。所蘊含弘。長掩之而如不足也)",
    "T52n2113_006:0610a17": "作偽之家。哿言如流(哿可也。作偽之士。所舉便佞。故巧言流美也)執虛",
    "T52n2113_006:0610a18": "為有。飾邪撓正。舉其所同。訾其所不同。憑陵",
    "T52n2113_006:0610a19": "紛紜。如日之升。為雲之翳。如水之澄。為風作",
    "T52n2113_006:0610a20": "濤。難乎其極也(巧說亂正也)經云。昔有二弟子。各",
    "T52n2113_006:0610a21": "護師之一足。各非所不護者(賢愚經說。昔有令二弟子。各護一足。護",
    "T52n2113_006:0610a22": "左者不在被護右者擊之。護右者不在被護左者擊之。師足不逾月二俱爛矣。喻今大小乘各相非也)忿則",
    "T52n2113_006:0610a23": "相擊之。其忿不已。其足亡矣。今異說之。夫各",
    "T52n2113_006:0610a24": "忮貨譽(忮妬害也)於聖師則無所顧矣。哀哉焉。甞",
    "T52n2113_006:0610a25": "試論之曰。夫貌異於心。性成乎習。下俚巴歌。",
    "T52n2113_006:0610a26": "和者必眾(昔楚人巴歌。俚人和者眾。作白雪之篇。和者寡矣)燕石魚目。鑒",
    "T52n2113_006:0610a27": "者必寡(燕石似玉。魚目類珠)故使逐塊之流邪妄同群(朋其",
    "T52n2113_006:0610a28": "邪說如狗逐由)各保其主。吠堯為桀。今以言不及義則",
    "T52n2113_006:0610b01": "為異說。折之有當是曰譏者。伐本塞淵。或冀",
    "T52n2113_006:0610b02": "乎得(今之所陳。冀在伐其本塞其原者也)但爝火光微資燭。龍以",
    "T52n2113_006:0610b03": "輔照。蒲牢響邇。仰雷霆而佐震(爝火螢火也。蒲牢海獸也。",
    "T52n2113_006:0610b04": "鯨魚擊之。則聲震川谷。今於鐘上鑄之。以魚形杵擊之。取其聲也。今北山和尚謙云。雖欲伐本塞源止其邪說。所",
    "T52n2113_006:0610b05": "恨己才智同於爝火。等微爰仗。群賢聲援以助之。用光像運矣)斯實鄙抱之所蓄",
    "T52n2113_006:0610b06": "也。甞有戚施喔咿者(戚施面柔也。喔吚強顏也)私余曰。彼黨",
    "T52n2113_006:0610b07": "斯盛(謂異說之徒)將不得於君奈何(恐為時所忌民之多僻無自立辟侫人多",
    "T52n2113_006:0610b08": "黨矣)余曰。獸顧濡尾。則不濟也(狐將渡河。若懼濕尾則不濟)得",
    "T52n2113_006:0610b09": "義而傷亦何忌耶。夫漁父剸蛟。獵夫搏虎。皆",
    "T52n2113_006:0610b10": "其志也(懼則不為也。所謂論至德者不和於俗。成人功者不謀於眾矣)異說曰。封",
    "T52n2113_006:0610b11": "戒學者。實則小智。隘情不夷(封滯也。隘窄也。夷平也。言持戒者",
    "T52n2113_006:0610b12": "局小乘也)觸物忌過。亡身猶糞土。厚意於草木(昔有持戒",
    "T52n2113_006:0610b13": "比丘。行遇賊劫其衣鉢。仍以草繫之。日中比丘不能斷草而去。慮破戒也)大士觀之。如",
    "T52n2113_006:0610b14": "險惡逕。不若資吾大道落吾節放吾心不踵",
    "T52n2113_006:0610b15": "武不俛眉。不飢腸不病蔬。逍遙乎飲饌之間。",
    "T52n2113_006:0610b16": "坦蕩乎貨植之上。何莫為吾適也。孰能捐",
    "T52n2113_006:0610b17": "膏粱純纊之美厚。與夫後世魂靈作殘刻卑",
    "T52n2113_006:0610b18": "隸者歟(今世不飡鮮美服華麗。死後終作卑賤之鬼何哉)譏者曰。夫何然",
    "T52n2113_006:0610b19": "哉。不愧于人。不畏于天。允意勃善。罪莫甚",
    "T52n2113_006:0610b20": "矣。戒者威儀也(威者有威可畏。儀者有儀可則)威儀者德之表",
    "T52n2113_006:0610b21": "也。詩曰。淑慎爾止。不愆于儀。又曰。抑抑",
    "T52n2113_006:0610b22": "威儀。惟德之隅(皆重威儀之道也)故若即修途。用之作",
    "T52n2113_006:0610b23": "符印(脩長也。往長途以戒能涉也。符印若今之公憑也)若涉大水。用之作",
    "T52n2113_006:0610b24": "浮囊(律云。如人欲過大海。藉浮囊以得渡。喻如持戒。破一小戒。亦不能濟也)若制佚馬。",
    "T52n2113_006:0610b25": "用之作銜策。若穡千畝。用之作平地。羊車唯",
    "T52n2113_006:0610b26": "五犯(一波羅夷。二僧伽婆尸沙。三波逸提。四提舍尼。五突吉羅。唯防身口二業也)牛駕通三",
    "T52n2113_006:0610b27": "聚(身口意三聚也)虧之首末沈于龍鬼(破戒者多沈龍鬼)全之始",
    "T52n2113_006:0610c01": "卒超在人天。其照如日月。其好如瓔珞。是以",
    "T52n2113_006:0610c02": "草繫護鵝(草繫如上。護鵝者。昔有比丘入王宮。見鵝吞一珠。王後尋珠不獲。疑比丘取問之。比",
    "T52n2113_006:0610c03": "丘懼殺鵝不言。王將殺比丘。比丘亦不言。鵝即吐珠。王知非問。何以不言。比丘曰。言恐殺鵝也)有死",
    "T52n2113_006:0610c04": "無貳。驅龍墮雁。精誠一貫(如有比丘。於龍住處現通驅之終不失。持",
    "T52n2113_006:0610c05": "戒者往彈指三下。龍即便去也。智論云。有比丘持戒。食時至念食感。雁王知之。令雁投地欲供其食。比丘知已不",
    "T52n2113_006:0610c06": "食也)且吾與君俱緇也。在首無冠。在身唯褐。四",
    "T52n2113_006:0610c07": "海一已。無適無莫(適厚莫薄)何但選僧田之臘。飫",
    "T52n2113_006:0610c08": "焚爐之供(僧自二十歲年蒲。方受大戒。經夏及冬。謂之夏臘也)儀範不攝。",
    "T52n2113_006:0610c09": "皁素何別(今僧但以年臘高者。居上座而受供養。而全不知修攝威儀也)夫聖人之",
    "T52n2113_006:0610c10": "行。莫尚乎齊戒。聖人之心。莫尚乎慈儉。非齊",
    "T52n2113_006:0610c11": "戒則謗聖人之行。非慈儉則違聖人之心。謗",
    "T52n2113_006:0610c12": "行違心。則八難不由步而往(八難。一地獄。二餓鬼。三畜生。四北州。",
    "T52n2113_006:0610c13": "五無想天。六生盲聾啞。七世智辯聰。八佛前法後。此皆障聖道之所)五苦不待召。而",
    "T52n2113_006:0610c14": "至此世他世。與夫後世幽魂。作深仇巨釁者",
    "T52n2113_006:0610c15": "也(由今身誹謗。令後世魂識沈墜。而積怨恨也)若以大道虛懷。小行傷",
    "T52n2113_006:0610c16": "德。則於菩薩戒經復何有矣(小乘戒若不能持。又安能持菩薩戒。小乘",
    "T52n2113_006:0610c17": "之戒。本自大乘流出)由是為猶冒於虎質稱鼠濫其馬形",
    "T52n2113_006:0610c18": "(為僧不能持戒。而更舉大叱小。實類犬鼠之形濫虎馬之質也)雖欲假詞逃責。而",
    "T52n2113_006:0610c19": "實文其罪也。異說曰。禪為心學。心冥神化不",
    "T52n2113_006:0610c20": "行而逝。將駐返速。其動如波湧其靜如淵默。",
    "T52n2113_006:0610c21": "當任之於自得。縱之於無為。何必端居槁形。",
    "T52n2113_006:0610c22": "以有待無。夫得之百年人也。不得之亦百年",
    "T52n2113_006:0610c23": "人也。況宗途僭峙戶牖蕪昧(縱達其理。未免生滅。而況迹超毘盧。",
    "T52n2113_006:0610c24": "豈不僭峙乎。色心混沌。豈不蕪穢乎)摭之於實其誰悟焉。未若興",
    "T52n2113_006:0610c25": "居偃仰。聊逸自體。鍾梵講誦。頗娛其意。禪乎",
    "T52n2113_006:0610c26": "吾無所為也(意重講唱不樂禪味者也)譏者曰。泛乎其誣。悠",
    "T52n2113_006:0610c27": "乎其殆(泛浮也。悠遠也。一聽異說。浮淺之誣謗似是悠遠思慮。深玄之理趣。全乖殆危也。理",
    "T52n2113_006:0611a01": "疎則危)既升而顛誠祇以悔也。夫五道之所不",
    "T52n2113_006:0611a02": "羈。三乘由茲抗綏(羈絆馬者綏升車繩。達空理者五趣不能拘其身。三乘安能攝其位。",
    "T52n2113_006:0611a03": "超然而出也)靜囂埃於通莊。啟靈關之奧樞(莊大路也。樞門機也)",
    "T52n2113_006:0611a04": "而莫先乎禪學者矣。故修德閑邪之士。未甞",
    "T52n2113_006:0611a05": "不尸居。[穀-禾+卵]食以至於無為(閑防也。[穀-禾+卵]鳥鶵也。忘心之士其居則如尸無作其",
    "T52n2113_006:0611a06": "食。則如[穀-禾+卵]不競淡然而已)其有不由此道。則辭想如麻。計事",
    "T52n2113_006:0611a07": "如流。形為心驅。苦與年窮。恍惚睢盱(睢盱舉目也)",
    "T52n2113_006:0611a08": "剌促趑趄(小走貌)何燕居之有也(今之稱禪者。不能寂靜。身心逐境遷轉。",
    "T52n2113_006:0611a09": "旦夕驅驅。豈曰燕居者哉)但禪通內外。位殊小大(禪者厭下地心引上地心。",
    "T52n2113_006:0611a10": "折伏煩惱令不生起。作六行事。觀通內教外道大乘小乘所作也。非止是一言一句而已)各隨修",
    "T52n2113_006:0611a11": "證有深淺矣(有近分根本理事。大小乘論深淺不同也)如象馬兔三獸",
    "T52n2113_006:0611a12": "渡河。蓋先聖之興詠耳(小乘喻免。中乘喻馬。大乘喻象。深淺別也)昔",
    "T52n2113_006:0611a13": "晉宋之間。西來三藏多以禪法教授。邕邕肅",
    "T52n2113_006:0611a14": "肅。默而習之。不以耀世。如竺道猷。定力深",
    "T52n2113_006:0611a15": "遠。高巖誦經。群虎前聽。一虎獨眠。猷以如",
    "T52n2113_006:0611a16": "意扣其頭使聽。求那跋摩累日不起。弟子往",
    "T52n2113_006:0611a17": "候。見白師子緣柱而立。滿空彌漫。生青蓮華。",
    "T52n2113_006:0611a18": "故冒雨不霑。履泥不污。魏有跋陀。傳心悟",
    "T52n2113_006:0611a19": "於慧光。光少定力。終以三藏文字為國大統",
    "T52n2113_006:0611a20": "(先姓楊。定州人。跂陀見而奇之。留出家。聰慧無雙。時號為聖沙彌。南齊任僧官。後為僧統。甚有文章。行世也)",
    "T52n2113_006:0611a21": "唯僧稠得跋陀之道。錫杖解虎。袈裟護難",
    "T52n2113_006:0611a22": "(稠禪師。在王屋山。見二虎鬪。以錫杖解之。各去也。高齊陸脩靜等。奏與僧比試作法。祝僧眾衣鉢等旋空飛揚。大",
    "T52n2113_006:0611a23": "統令曇顯對之。彼又祝大木升空。遂取稠禪師衲衣置上。於是呪之作法皆不能動。帝大悅)初稠",
    "T52n2113_006:0611a24": "入定。九日不起。跋陀曰。葱嶺已來禪學之最。",
    "T52n2113_006:0611a25": "汝其人耳。東魏末菩提達磨陳四行法。統備",
    "T52n2113_006:0611a26": "真奧(四行法者。一報怨行。或遇愛憎甘心受之。是我宿作都無怨對。二隨緣行。謂於一切境無喜無怒也。",
    "T52n2113_006:0611a27": "三無所求行。謂無所貪求也。四稱法行。即性淨圓明之理也)傳法與可(第一祖慧可也)可",
    "T52n2113_006:0611a28": "遇賊斷其臂。以法御心。初無痛惱。每歎楞伽",
    "T52n2113_006:0611b01": "經曰。此經四世之後變成名相。深可悲矣",
    "T52n2113_006:0611b02": "(僧璨．道信．弘忍．慧能為四世也。此後多以名相傳心也)自可至六祖。分為南",
    "T52n2113_006:0611b03": "北。各引強推弱。競其功德。然欲辯其污隆者。",
    "T52n2113_006:0611b04": "正可審其言行(自忍有神秀為北宗。慧能為南宗也)凡石匪玉不潤。",
    "T52n2113_006:0611b05": "淵匪龍不威。彼有道者。心虛弘遠。故鍾鼓之",
    "T52n2113_006:0611b06": "音。怒擊則武。憂擊則悲。喜擊則樂。其志變者",
    "T52n2113_006:0611b07": "聲亦隨之。未有得道之賢志智而言愚者也。",
    "T52n2113_006:0611b08": "余昔觀淨眾禪門。崇而不僣。博而不佞。而未",
    "T52n2113_006:0611b09": "甞率異驚俗真曰大智閑閑之士也(蜀淨眾寺金和尚。號無",
    "T52n2113_006:0611b10": "相禪師。本新羅王第三太子。於本國月生郡南寺出家。開元十六年至京。後入蜀至資中。謁詵公學禪定。入蜀止淨",
    "T52n2113_006:0611b11": "眾。付法門人神會。又有南印慧廣。又有安僧梁僧等。皆宗禪法也)遂禮足為師請事",
    "T52n2113_006:0611b12": "斯旨而學者安以未見班倕任楹甍之撓(班倕巧匠",
    "T52n2113_006:0611b13": "也。楹柱也。甍棟也)不遭和緩。恣肺腸之患(和緩並古之名醫秦人也)苟",
    "T52n2113_006:0611b14": "在自我精搜而已。若但以外事為自累之津。",
    "T52n2113_006:0611b15": "類北轅而適諸楚也(轅車之縛軛者。楚在南地。今學者不能精搜洞照。但求言句",
    "T52n2113_006:0611b16": "飜成自累。如往北而入南也。終不能至矣)異說曰。禪者莫極乎吾師。",
    "T52n2113_006:0611b17": "其禪曰首楞嚴(三昧也)自佛傳大迦葉。至菩提達",
    "T52n2113_006:0611b18": "磨。逮吾師。心與心相付。餘宗則不吾若也",
    "T52n2113_006:0611b19": "(鉢羅蜜諦三藏齎到佛頂經十卷。於廣州與房融共譯。上進天后。此乃稱為圓頓之旨。皆禪之宗匠也)譏者",
    "T52n2113_006:0611b20": "曰。吉人寡辭。功伐不賞。況匪功妄伐人其吉",
    "T52n2113_006:0611b21": "乎。付法傳止有二十四人。其師子後舍那婆",
    "T52n2113_006:0611b22": "斯等四人。並餘家之曲說也(載於寶林傳)又第二十",
    "T52n2113_006:0611b23": "九名達麼多羅。非菩提達磨也。其傳法賢聖。",
    "T52n2113_006:0611b24": "間以聲聞。如迦葉等。雖則迴心。尚為小智",
    "T52n2113_006:0611b25": "(迦葉阿難等靈山雖獲授記。尚為小聖爾)豈能傳佛心印乎。昔商那和",
    "T52n2113_006:0611b26": "脩告優波毱多曰。佛之三昧辟支不知。辟支",
    "T52n2113_006:0611b27": "三昧聲聞不知。諸大聲聞三昧餘聲聞眾不",
    "T52n2113_006:0611b28": "知。阿難三昧我今不知。我今三昧汝亦不知。",
    "T52n2113_006:0611c01": "如是三昧。皆隨吾滅。又有七萬七千本生經。",
    "T52n2113_006:0611c02": "一萬阿毘曇。八萬清淨毘尼。亦隨我滅。故傳",
    "T52n2113_006:0611c03": "法者但傳其言。承法者體言見心。即是得法",
    "T52n2113_006:0611c04": "(雖曰觀智而但傳言句也)其猶斵輪之藝。傳藝而不傳其妙(齊桓",
    "T52n2113_006:0611c05": "公。讀書堂上。輪扁斲輪堂下釋推鑿而上。問桓公曰。敢問公之所讀者何言耶。公曰。聖人之言也。曰聖人在乎。",
    "T52n2113_006:0611c06": "公曰已死矣。曰然則君之所讀者。古人之糟粕矣。桓公曰。寡人讀書。輪人安得議乎。有說則已。無說則死。輪扁",
    "T52n2113_006:0611c07": "曰臣也。以臣之事觀之斲輪。徐則甘而不固。疾則苦而不入。不徐不疾得之於手。而應於心口不能言。有數子存",
    "T52n2113_006:0611c08": "焉。其間臣不能喻臣之子。臣之子亦不能受之於臣。是以行年七十而老斲輪。古之人與其傳者死矣。然則君之所",
    "T52n2113_006:0611c09": "讀者。古人之糟粕也)師襄之琴。得琴而不得其數(仲尼在衛。學",
    "T52n2113_006:0611c10": "琴於師襄子。十日不進。師襄子曰。可以益矣。孔子曰。習其由矣。未得其數也。有間曰。習其數可以益矣。孔子",
    "T52n2113_006:0611c11": "曰。丘未得志也。有間曰。習其志可以益矣。孔子曰。丘未得其為人也。有間曰。所修穆然思焉。忽有所怡然高望",
    "T52n2113_006:0611c12": "而遠志焉。曰丘得其為人也。黯然而默。頎然而長。眼如望羊如王四國即文王誰為此也。師襄子避席拜曰。師",
    "T52n2113_006:0611c13": "蓋云文王操也)故有久習無成。又有發心便證。或有微",
    "T52n2113_006:0611c14": "流獨得。英才不悟所貴在乎冥會。不必在於",
    "T52n2113_006:0611c15": "相授。然今諸門皆禪。而惡乎知佛。禪獨乃",
    "T52n2113_006:0611c16": "一家耶(如先德長者所傳。各有宗師者也)異說曰。達磨既當傳",
    "T52n2113_006:0611c17": "法使二弟子至漢地。被秦人擯於廬山(即跋陀也)因",
    "T52n2113_006:0611c18": "與遠公出禪要經。達磨聞之慷慨。乃自出西",
    "T52n2113_006:0611c19": "土濟海于梁。梁人不甚信。北望有大乘氣。遂",
    "T52n2113_006:0611c20": "適于魏也(此所敘並寶林傳與高僧傳乖異也)譏者曰。詞失於當。援",
    "T52n2113_006:0611c21": "曲翳直。豈謂智乎。但祖師之門。天下歸仁焉。",
    "T52n2113_006:0611c22": "禪德自高。寧俟傳法。然後始為宗教者歟。",
    "T52n2113_006:0611c23": "而有考校歲序。以師子比丘已當齊世。達磨",
    "T52n2113_006:0611c24": "居第二十九。翻在晉時。何失言於年秩也",
    "T52n2113_006:0611c25": "(達磨弟子被擯在晉時。秦弘始至宋末八十年也。又南齊得二十四年相去百年已上。豈得二十九祖在二十四祖前",
    "T52n2113_006:0611c26": "百二十年耶)甞有傳魯般浮圖(魯般春秋後語時人。浮圖自晉宋方有也)右軍",
    "T52n2113_006:0611c27": "般若(俗傳晉右軍王羲之有親書多心經。殊不知多心經是唐朝玄奘三藏貞觀年譯也)彼向知",
    "T52n2113_006:0612a01": "般在春秋。王居晉穆。則不有是言也。異說曰。",
    "T52n2113_006:0612a02": "達磨六過。被菩提流支光統密毒其食。五過",
    "T52n2113_006:0612a03": "吐出。至第六過。不吐而卒。又謂其徒曰。吾宗",
    "T52n2113_006:0612a04": "至第六世。命若懸絲。是知崇山至峻朽壤崩",
    "T52n2113_006:0612a05": "之。喬木至堅蝎蟲蠧之。故使吾祖不遐有害",
    "T52n2113_006:0612a06": "終恤我後也(菩提流支。此云覺希。北印度人。遍通三藏。妙入總持。志在弘演。廣流視聽。以",
    "T52n2113_006:0612a07": "魏宣武帝永平元年己丑歲至洛陽。譯經論三十九部一百二十七卷。筆授草本滿一間舍。兼攻雜術。甞坐井口。",
    "T52n2113_006:0612a08": "澡灌置空。或呪井令涌。酌而為用。光統律師乃一代之英傑。況主僧柄。豈能爾耶。寶林傳者。乖誤極多。後之學",
    "T52n2113_006:0612a09": "者。宜更審之也)譏者曰。邪夫干正。正卒成邪。妄士談",
    "T52n2113_006:0612a10": "真。真返為妄。傷哉內訕釋黨以名利相殘。而",
    "T52n2113_006:0612a11": "有至於是者也。彼意以德高物忌。深用自顯",
    "T52n2113_006:0612a12": "(意以達磨德高為流支等妬忌也)而不知自傷。亦以極矣。昔魏",
    "T52n2113_006:0612a13": "周滅法。詔假顧先生三破論等(顧歡先生也)誣釋氏",
    "T52n2113_006:0612a14": "之惡方此而實不為甚也。詩曰。人之無良。相",
    "T52n2113_006:0612a15": "怨一方。其斯之謂乎。夫良將戮於讒口。實快",
    "T52n2113_006:0612a16": "敵者之心也(若白起死於杜郵之類也)高德鑠於謗夫。實資",
    "T52n2113_006:0612a17": "外黨之侮也(以資外宗之謗)其聽謗者不掩耳。此亦",
    "T52n2113_006:0612a18": "獎謗之流也。古之有道者。澹然無極。眾美從",
    "T52n2113_006:0612a19": "之。故猛虎不據。鷙鳥不攫(鷙擊也。攫搏也。不揚威而示勇也)而",
    "T52n2113_006:0612a20": "況人乎。若六過遇毒。知而食之。何求自斃也。",
    "T52n2113_006:0612a21": "不知而食。孰謂有道也(豈曰聖人也)夫陵陽務成。未",
    "T52n2113_006:0612a22": "聞罹於鴆俠(陵陽務成。皆古有道者。尚不為毒害)豈空門則有此",
    "T52n2113_006:0612a23": "耶。故善為道者。不使人愛已愛尚使人絕。而",
    "T52n2113_006:0612a24": "況使人害己乎。彼流支光統。皆德化敷弘。人",
    "T52n2113_006:0612a25": "天極望。獎賢輔善。共揚風教。如光之門。德行",
    "T52n2113_006:0612a26": "十人(慧光門下名揚不一)今此佞人。曷敢訕毀(仲尼云。是故惡夫佞者)",
    "T52n2113_006:0612a27": "俾投豺虎。孰云窮責。且聽訟吾猶人也。審",
    "T52n2113_006:0612a28": "已為仁不能果惡人之為仁何能果乎(仁者本以果敢。決",
    "T52n2113_006:0612b01": "斷為義。今惡人興訕謗之文非於良善。已不能審決是非而信之。如此則仁。豈有果敢之用乎)。故君",
    "T52n2113_006:0612b02": "子內恕己以量人(君子之道。忠恕而已。忖己度人。為之忠恕)古者虞芮",
    "T52n2113_006:0612b03": "爭田尚慚西伯(虞芮二國爭田而訟。年年不決。乃相謂曰。西伯仁也。盍往質焉。入其境",
    "T52n2113_006:0612b04": "見。耕者讓畔。行者讓路。朝臣讓位曰。吾儕小人。不可以入君子朝。遂讓為閑田也。孔子曰。文王可謂至德也。不",
    "T52n2113_006:0612b05": "教而從之)鉏麑殘賊。猶敬晉臣(鉏麑俠士也。奉晉侯命。刺趙盾。盾將朝尚早服而",
    "T52n2113_006:0612b06": "假寐麑見曰。民之主也。賊民之主不忠。失君之命不信。遂觸槐而死)而禪祖死於謀。",
    "T52n2113_006:0612b07": "夫未為德也(設使誑言達磨死於流支。豈為有德者哉)又云。可大師不",
    "T52n2113_006:0612b08": "死於城安。令枯木之下而續死於和禪師所",
    "T52n2113_006:0612b09": "鴆。斯貶可祖尤矣(僧可。一名慧可。姬姓。虎牢人。有禪學。以達磨為師。遭賊斫臂。以",
    "T52n2113_006:0612b10": "法御心。不覺痛苦。乞食如故。化公及和禪師。俱時之名德。有云。和以藥鴆。可謗之深也)好勝者",
    "T52n2113_006:0612b11": "必勍其敵。豈則祖師好勝者耶(勍強也。好勝之士與敵爭強弱。",
    "T52n2113_006:0612b12": "故有憎愛相讎之事。祖師泯其念。而灰其心者。與物無競。豈有憎愛致斯害耶。信傳者之謬也)昔紀",
    "T52n2113_006:0612b13": "渻子養鬪雞。能使忘心氣狀木雞。群雞見之",
    "T52n2113_006:0612b14": "蔑有鬪志。疇庸有道者而忝於雞乎(紀渻子為王養鬪雞。十",
    "T52n2113_006:0612b15": "日而問之曰。雞已矣。曰未也。方虛矯而持氣。十日又問曰。未也。猶影響。十日又問曰。未也。猶疾視而盛氣。十",
    "T52n2113_006:0612b16": "日又問曰。幾矣。雞雖有鳴者己無變。望之如木雞矣。其德全矣。異雞無敢應者。反走爾在。於雞之有道。群雞尚",
    "T52n2113_006:0612b17": "望之而走。況在祖師。其有敢害之者乎)故飄瓦以擊人不怨也。虛舟",
    "T52n2113_006:0612b18": "之觸人不怒也。彼何然哉。以無心故也。而可",
    "T52n2113_006:0612b19": "祖豈有心哉(可既無心。則不應害也)昔齊鮑牽之刖也。仲",
    "T52n2113_006:0612b20": "尼曰。鮑莊子之智不如葵。葵猶能衛其足也",
    "T52n2113_006:0612b21": "(齊慶克通于聲。孟子蒙衣而入宮。鮑牽見之以告國武子。武子召慶克而謂之。慶克與夫人怒□。齊靈公伐鄭。鮑牽",
    "T52n2113_006:0612b22": "守國。夫人訴之云。將不納君而立公子角。君遂刖之。仲尼云。鮑莊子之智不如葵。豈今被害為有智也)佛",
    "T52n2113_006:0612b23": "圖澄之於石勒也。如石投於水也。甞一日勒",
    "T52n2113_006:0612b24": "索澄欲害之。澄不使而得之。蓋聖人不欲陷",
    "T52n2113_006:0612b25": "人於罪中也(若使得害必沈地獄也)雖提婆刳腸(提婆菩薩造百論破外道。",
    "T52n2113_006:0612b26": "後弟子不在。被外道破其腹。菩薩以衣鉢授外道。教之速走。我弟子未得法忍者當害爾。後果追之不及)師",
    "T52n2113_006:0612c01": "子斷頸(第二十四祖師子比丘。為罽賓國王斷其頭。而臂落也)皆以外難未",
    "T52n2113_006:0612c02": "夷中心若厲。或順化之不足逆化之。或生化",
    "T52n2113_006:0612c03": "之不足死化之。咸致命而無怨。不歸咎於有",
    "T52n2113_006:0612c04": "德(豈以非理妄加有德也)觀第六祖得信衣。若履虎畏噬。",
    "T52n2113_006:0612c05": "懷璧懼殘(虞叔云。周諺曰。匹夫無罪。懷璧其罪。吾焉用此。以賈害也)周慞道",
    "T52n2113_006:0612c06": "路脅息草澤。今慮傳者謬也(寶林傳云。五祖付信衣。密與慧能行者。",
    "T52n2113_006:0612c07": "□走避路野息至南海。遇印宗法師。方為剃髮也)夫得道者喪我也。喪我",
    "T52n2113_006:0612c08": "者兼喪於萬物也。何衣之所在。而保於己耶",
    "T52n2113_006:0612c09": "(道本由心。豈在乎衣)夫裘者道濟歟固不競也。不濟歟",
    "T52n2113_006:0612c10": "固無所用也(人若見道。何假裘平。若未得道。獲衣何用)尋金木以討逐。",
    "T52n2113_006:0612c11": "將何事歟。異說曰。罪福所原。唯心而已矣。心",
    "T52n2113_006:0612c12": "滅無為。道居無事。不禮讚不講誦。真無為也。",
    "T52n2113_006:0612c13": "不祈戒不護罪。真離相也。有說。有行心有",
    "T52n2113_006:0612c14": "所知。聲聞法也(講說讀誦。禪師呼為聲聞法皆有為也)由是除像設",
    "T52n2113_006:0612c15": "去經法。方稱曰頓門。如有所說自我襟臆。",
    "T52n2113_006:0612c16": "臨文裁斷。何俟章句疏論耶(則今之臨機問答言句也)譏者",
    "T52n2113_006:0612c17": "曰。甚哉頓也。雖構似聖人之言未幾。聖人之",
    "T52n2113_006:0612c18": "道也(幾近也。言句雖似聖人之言。所行之道。未近聖人之道也)夫所知與於同",
    "T52n2113_006:0612c19": "者同若迷也。與若異者反謂迷於若也(若汝也。今與汝",
    "T52n2113_006:0612c20": "同者則是與汝同迷也。若與汝異者則謂迷於汝之道也)耆耋哀之。蒙孺信之。",
    "T52n2113_006:0612c21": "安可已乎(耆耋老也。蒙孺幼也。宿老者哀之。愚少者信用之。故重於世)夫無為",
    "T52n2113_006:0612c22": "者。虛融寂泊。無善不為(離礙曰虛。洞照名融。超煩稱寂。澹然為泊)苟",
    "T52n2113_006:0612c23": "以禮誦繕刻為礙。彼見有為。非於無為也",
    "T52n2113_006:0612c24": "(若以禮讚。圖刻佛像。礙於無為。則是有為。今見有此相。則是有為也。非無為也)離相者。照",
    "T52n2113_006:0612c25": "達色心。無相可得。無得而得。去著稱離(於所",
    "T52n2113_006:0612c26": "觀相。若無取著。則是成就離相之道也)若以不受戒捨持護而為離",
    "T52n2113_006:0612c27": "相。彼固取相。何離相也(若須是除受戒絕護持方名離相者。則却是執著",
    "T52n2113_006:0612c28": "除去之相也)聲聞法者。承佛聲教。厭苦欣滅。孤慧獨",
    "T52n2113_006:0613a01": "頴(孤慧單空智斷煩惱障。證□空理也)無善兼他(唯修自利)非講誦者。有",
    "T52n2113_006:0613a02": "聲謂聲聞法也(蓋晚慕者不達聲聞之義)頓門者。不假二乘之",
    "T52n2113_006:0613a03": "漸。直轡無生之路。行普均之化。興廣大之業。",
    "T52n2113_006:0613a04": "是謂頓也(此乃頓悟大乘。不由中小之徑)非杌然絕照。詆訶萬",
    "T52n2113_006:0613a05": "善為頓門也(豈可默然無修。不營一菩。謂之頓門。則與北州無想天等何別也)夫聖",
    "T52n2113_006:0613a06": "人之教。機緣不一。應變萬差。或言流而理直。",
    "T52n2113_006:0613a07": "或首權而終實(故契經者。應根逗教。有頓有漸。有權有實。有半有滿。豈可不習而知)",
    "T52n2113_006:0613a08": "況詁訓音韻。梵漢魚魯。須稟承有匠(學不憑師。孤",
    "T52n2113_006:0613a09": "陋寡聞)尋閱有功。豈於文字未識。便不思而說。",
    "T52n2113_006:0613a10": "不慮而對。妄涉虛玄。流俗則謂之為奧。或則",
    "T52n2113_006:0613a11": "以才力獎之。致使其徒自媚(因以供饍招誘。遂使遞相獎善)若",
    "T52n2113_006:0613a12": "以彼有定力所知。能說佛經者。何莫試以異",
    "T52n2113_006:0613a13": "典觀其吐納。曲直自彰(若言彼以定力加資。不學自知。則可試將儒典問之。",
    "T52n2113_006:0613a14": "則知可否)且夫稱儒而不傳習者。亦賢儒之所病也",
    "T52n2113_006:0613a15": "(傳不習乎曾子所病)或曰。興善動行。彌益其妄。如晞陽",
    "T52n2113_006:0613a16": "斥影加樵罷鼎。誠乃務茲之道。豈是息滅之",
    "T52n2113_006:0613a17": "道歟(若言只以置善利作為行門不必教典者。則又不然。且教者示入善之逕路。不習安知。今欲行善而除",
    "T52n2113_006:0613a18": "弃教典。其猶維日而欲去影歇鼎沸而更加薪。是知不可也)曰彼蓋不知執事淨",
    "T52n2113_006:0613a19": "命。以聲止聲(今以有經典引歸令識無相。猶如執事經典以乾稚之聲鳴之。以靜眾聲也)",
    "T52n2113_006:0613a20": "良醫之家。以毒止毒也(故經者亦名醍醐。亦名毒藥。如附子狼毒等本是毒",
    "T52n2113_006:0613a21": "藥。今良醫令服之。又能除毒也)異說云。唐代宗朝(唐肅宗之子。名豫。改元寶應)",
    "T52n2113_006:0613a22": "有大禪客。糠粃禮樂。跆藉勢貴(跆踏也。藉鋪也。猶言踐踏",
    "T52n2113_006:0613a23": "之也)蓬茨金門。蟻垤帝居。故對至尊。其色傲如。",
    "T52n2113_006:0613a24": "其詞訐如(訐直而無禮也)心勇氣奮。苟無生死。可謂真",
    "T52n2113_006:0613a25": "有道乎。譏者曰。此乃稱勇。不稱道也。凡不義",
    "T52n2113_006:0613a26": "之勇。謀道以損之。既不能損。則其道可知也",
    "T52n2113_006:0613a27": "(好勇不好學其蔽也。賊又勇而無禮則亂)甞有俚人之子。稱其父有荕",
    "T52n2113_006:0613b01": "力有口顙凌。祖考以為德。鄉豪畏之。隣伍避",
    "T52n2113_006:0613b02": "之。其衒彌多。其過彌彰也。夫稱有道者。色溫",
    "T52n2113_006:0613b03": "而言澤。氣柔而心遠。雖欲悛人之惡(悛改也)亦",
    "T52n2113_006:0613b04": "優柔而諷誘之。故於知我者示乎知。不知我",
    "T52n2113_006:0613b05": "者示乎不知(邦有道則行。邦無道則卷而懷之。又用之則行。捨之則藏)不悅人",
    "T52n2113_006:0613b06": "之不己知。不慍人之不己知(人不知而不慍)昔大聖遊",
    "T52n2113_006:0613b07": "諸國。伏護財醉象(調達令阿闍世王放護財醉象。欲害如來。如來於五指端化五師子。",
    "T52n2113_006:0613b08": "而醉象跪伏)制曠野鬼神(又曠野鬼常噉人小兒。一日得一小兒。唱南無佛。鬼則不能食。佛",
    "T52n2113_006:0613b09": "化火山。四面周匝圍之。鬼盡其力不能得出。遂心皈向佛。誓不食人也)未甞庭辱波斯",
    "T52n2113_006:0613b10": "面折闍王(國王每至佛會。佛皆先云善來大王。如是軟言問訅)雖德尊神化。",
    "T52n2113_006:0613b11": "而不傷於國君之禮。仲尼適於衛。衛靈公與",
    "T52n2113_006:0613b12": "語。見飛雁過。仰視之色。不在孔子。孔子行但",
    "T52n2113_006:0613b13": "避衛。君之不篤於我。非流言以逞志也。有國",
    "T52n2113_006:0613b14": "如秦始皇。有心如秦始皇其強如秦始皇。而",
    "T52n2113_006:0613b15": "虎視於天下。一朝為唐睢按劒。復鄢郢之地",
    "T52n2113_006:0613b16": "(鄢郢誤也。是鄢陵也。則頴川鄢陵縣也。秦始皇滅魏。後許以千里地易鄢陵君五十里地。鄢陵君令唐睢使始皇。",
    "T52n2113_006:0613b17": "始皇曰。寡人以十倍之地易之。而逆寡人何也。睢對曰。非敢此也。鄢陵君先王而守之。雖千里不易也。始皇勃",
    "T52n2113_006:0613b18": "然怒曰。子聞天子怒乎。伏尸百萬流血千里。睢曰。大王聞布衣怒乎。伏尸二人流血五步。天下縞素今日是也。",
    "T52n2113_006:0613b19": "按劍而起。始皇變色而謝之。先生何至於此。寡人諭矣)相如睨柱。歸邯鄲之",
    "T52n2113_006:0613b20": "璧。莫能奈其勇也(趙國有卞和璧。秦欲以十五城易之。趙遣藺相如進璧。秦昭王",
    "T52n2113_006:0613b21": "得璧而不割地。相如詐云有瑕。取而指之。因倚柱不還。請割地而齊五日方受璧。王若急臣。臣則頭璧俱碎。王懼",
    "T52n2113_006:0613b22": "碎璧。而不敢加害。璧竟歸趙)梁武撤宮闈之制。恣沙門遊踐。",
    "T52n2113_006:0613b23": "有司以御座非沙門宜登。智藏悖然踞座厲",
    "T52n2113_006:0613b24": "色抗聲曰。貧道昔為吳中顧郎。尚不慚御榻。",
    "T52n2113_006:0613b25": "況復乃祖定光金輪之釋子也(乃我也。我乃定光如來之子孫也)",
    "T52n2113_006:0613b26": "檀越若殺貧道。不慮無受生之處。若付尚方",
    "T52n2113_006:0613b27": "獄不妨行道。流俗以為能跨略天子高岸釋",
    "T52n2113_006:0613c01": "門君子則不然也。梁朝皇綱既弛(弛紊也)庶事墮",
    "T52n2113_006:0613c02": "哉。唯餘一御榻受制可也。梁武甞欲御僧官。",
    "T52n2113_006:0613c03": "勅主者遍令許者署名。其時無敢抗者。逮疏",
    "T52n2113_006:0613c04": "聞藏。藏以筆橫轢之曰。佛法大海非俗人所",
    "T52n2113_006:0613c05": "知。帝覽之不以介意。書曰。御眾以寬。臨下",
    "T52n2113_006:0613c06": "以簡。此唐虞之化也。夫寬而以簡守之則人",
    "T52n2113_006:0613c07": "安。寬而不簡則法之亂矣。當梁世寬而不簡",
    "T52n2113_006:0613c08": "不亂。何待彼智藏。雖幸其無法。豈不畏後世",
    "T52n2113_006:0613c09": "簡書乎(簡策之書)異說云。吾師加趺。心在乎定。奄",
    "T52n2113_006:0613c10": "若蟬蛻。後人哀思。高塔厚葬。不亦盛乎(吾即吾禪",
    "T52n2113_006:0613c11": "門尊宿也。學人誇其坐化高塔厚葬之事)譏者曰。君子諭於義。小人",
    "T52n2113_006:0613c12": "諭於利(諭曉也)惟所詳也。若德行所致。或則哀",
    "T52n2113_006:0613c13": "榮。若曲以羶美因其瓦合。矯其後計。則重繫",
    "T52n2113_006:0613c14": "其魂。沈乎賈譽之罪也(若實以了達去住無礙則可也。若素非真實。苟取後",
    "T52n2113_006:0613c15": "譽。矯誑凡俗。則重增沒者之罪)夫事不飾則不尊。過則浮競(有德而不",
    "T52n2113_006:0613c16": "彰失於光顯末代。無德而矯飾則涉於浮競也)故師顧言奢而求諸義。師",
    "T52n2113_006:0613c17": "顧言薄亦求諸義。匪顧是信唯義是信(雖有顧命之言",
    "T52n2113_006:0613c18": "求合度而行之)古者曹侯命薄葬。大夫曰。國有常禮(奢以",
    "T52n2113_006:0613c19": "僭上。儉乃偪下。豊儉得中。是合常禮)然有命暴尸者。雖欲利於飛",
    "T52n2113_006:0613c20": "走。而實無何戮其尸也(高僧慧實。囑露尸以施禽鳥者。其小惠未徧。何如",
    "T52n2113_006:0613c21": "善願以廣濟乎。又露之穢惡也。陳尸曰戮)居令德者。宜去此意。雖遠",
    "T52n2113_006:0613c22": "公將終之見。或未吾善也(南遠臨終。命施百鳥)夫死者精",
    "T52n2113_006:0613c23": "神往矣。質何能知(藏識既往。便同無情)立與坐臥。孰為",
    "T52n2113_006:0613c24": "優劣哉。故金河右脇(佛在金沙河。右脇而臥。入於涅槃)雞峯累",
    "T52n2113_006:0613c25": "髀(尊者迦葉。奉持如來袈裟。於雞足山。至彌勒出。奉袈裟已。作十八變。却往雞足。加趺入滅。化火",
    "T52n2113_006:0613c26": "焚身也)慧永求屨始起(高僧慧永於牀前索屨而卒)靈叡執卷就化",
    "T52n2113_006:0613c27": "(高僧靈叡手執卷而卒)各任時而待盡。匪慕異而詭俗矣",
    "T52n2113_006:0614a01": "(鄧隱峯倒立而卒)昔高僧曇鑒往生之人也。平坐而卒。",
    "T52n2113_006:0614a02": "弟子猶申而殮之。今則反乎是也。定者啟玄",
    "T52n2113_006:0614a03": "解之門。出生死之域。寒暑之所不入。焚溺之",
    "T52n2113_006:0614a04": "所不及。若在定而有死。何殊濯春沂而焚於",
    "T52n2113_006:0614a05": "烈火。被甲冑而傷於毒箭乎(凡在死者必居散位)故前佛",
    "T52n2113_006:0614a06": "後佛有聖弟子入滅盡定。百年千年億萬斯",
    "T52n2113_006:0614a07": "年不出定不死也。西域朅盤陀國斫句迦國",
    "T52n2113_006:0614a08": "烏殺國。諸漏盡者形儀都偉(都大也)巔崖孤岫。瞑",
    "T52n2113_006:0614a09": "目委髮。雷震山摧。而獵者往往見有焉(西域記。",
    "T52n2113_006:0614a10": "及唐三藏行記序之)昔趙襄子(晉君無卹也趙簡子之子)畋焚山林。有一人",
    "T52n2113_006:0614a11": "飛行火中。山石不為礙。斯入定之徒也(入定則不",
    "T52n2113_006:0614a12": "應飛行。疑運通之士也)晉神僧呵羅竭既歿。弟子積木如",
    "T52n2113_006:0614a13": "陵焚之。累日不為灰。遷就石室。後數十年。觀",
    "T52n2113_006:0614a14": "者異其如生。彼則入第四禪。暨于無色界定。",
    "T52n2113_006:0614a15": "故能使口鼻無息矣(自第四禪至無色界地。法無風大種。故卅入息風不行)。",
    "T52n2113_006:0614a16": "塔廟制度。世失其道久矣。西域以塔為方墳",
    "T52n2113_006:0614a17": "(梵云塔婆。或云偷婆。此云墳塔。略也。或方或尖或圓也)居凡庶封之。若此方",
    "T52n2113_006:0614a18": "之堂者(四方也)若夏屋者(四垂大屋)自輪王至大聖。方",
    "T52n2113_006:0614a19": "以層級表德辯名也(輪王一級。聲聞四級。緣覺十二級。菩薩與如來十三級)自",
    "T52n2113_006:0614a20": "古至梁陳罕有不懸棺而窆反壤封樹至若設",
    "T52n2113_006:0614a21": "碑繂(繂下棺索也。古者立石柱於墳上。有孔貫索。索以下棺。謂之窆。後或有刻君父種族於上當隧道",
    "T52n2113_006:0614a22": "口。謂之神道碑也。天子曰陵。諸侯士大夫曰墳。庶人曰[塚-豖+(一/豖)]。墓誌不出典禮。今僧立塔記。蓋擬其事也)啟埏",
    "T52n2113_006:0614a23": "道非國望不為也(於墳前作隧路也。此皆國望之士。又有哀誅哀冊碑誌。非大士不可",
    "T52n2113_006:0614a24": "也。古者僧無賜紫衣師號。自憲宗元和十一年方有賜紫。然先有賜諡號者也)周隋之後。競",
    "T52n2113_006:0614a25": "尚僭擬。其有高華輪奐。蔽乎前聖者也(近見有禪",
    "T52n2113_006:0614a26": "伯未終。自令刻青石建大塔。繞以浮雲。合以花座。四王守御。八龍肩杖。竟以王難歸俗不得居之也)或自",
    "T52n2113_006:0614a27": "力於生前。或遺言於歿後。不愴冤魂之酷。但",
    "T52n2113_006:0614a28": "馳嗇斂之費。誤莫大焉。昔曾子之病革矣。猶",
    "T52n2113_006:0614b01": "命去大夫之簀示不欲僭也(革急也。簀床上策也。革音殛)晏",
    "T52n2113_006:0614b02": "平仲謂管氏(謂非面言評論之也)既死矣。豈在我哉。焚之",
    "T52n2113_006:0614b03": "沈之瘞之埋之露之(西國葬法有四。一水漂。二火焚。三土埋。四施陀林。五分律云。",
    "T52n2113_006:0614b04": "尸應埋之也)衣薪而棄諸溝壑(古之葬也。厚衣以薪。葬之中野。不封不樹。聖人",
    "T52n2113_006:0614b05": "易之以棺槨。蓋取諸大過也。考工記陶令造瓦棺。夏后聖用堲。火燒熟曰堲。殷人以梓木之棺替木。又以木槨替",
    "T52n2113_006:0614b06": "土堲也)袞文納諸石椁。唯所遇焉。而屋愚之子",
    "T52n2113_006:0614b07": "(莊子唯在屋不出而愚也)不知道林之墳不高。而戴逵歎焉。",
    "T52n2113_006:0614b08": "邵伯之樹不大。而詩人詠焉(卲伯奭。每於甘棠之下治獄去。後周人懷",
    "T52n2113_006:0614b09": "其德。不忍伐其樹。故詩云。蔽第甘棠。勿剪勿伐。卲伯所苃)唯務僭侈。遂令榛莽",
    "T52n2113_006:0614b10": "之間壘壘。若丘坻曾無展敬者。狐兔虺蜴宅",
    "T52n2113_006:0614b11": "其趾。烏梟鴿雀孚其上。樵童牧兒登而嘯歌。",
    "T52n2113_006:0614b12": "行路者不知為誰。吾在廬山。講罷景餘。每尋",
    "T52n2113_006:0614b13": "林谷。見則訊其德行。無一可與歸者。由是業",
    "T52n2113_006:0614b14": "之著隱而逾亮。德之寡炳而逾昧。誠可悲也",
    "T52n2113_006:0614b15": "(毘奈耶雜事三十三說。本勝比丘生前多瞋。歿後置塔。劫卑德羅漢誤禮之。優波離告之。乃令五百人毀之也)",
    "T52n2113_006:0614b16": "仲尼曰。君子之道。闇然而日彰。小人之道。灼",
    "T52n2113_006:0614b17": "然而日亡。詩曰。潛雖伏矣。亦孔之昭。近世握",
    "T52n2113_006:0614b18": "管記者。鮮聞道德。藝行卓邁為高僧。多其",
    "T52n2113_006:0614b19": "聚徒。結納延譽為高僧(因今人非疑古人是也。李致即中於福感寺請指骨。舍利",
    "T52n2113_006:0614b20": "獲之。遂著碑書。十僧稱為高僧。上石□之甚也。皆瑣細庸鄙之流。實誤前德也)或世寡賢",
    "T52n2113_006:0614b21": "良。或搜覈不精也。夫財食足以聚徒。諂侫足",
    "T52n2113_006:0614b22": "以結納。矯飾足以延譽哉。此其欲傳於後裔",
    "T52n2113_006:0614b23": "者。適足以誘濫也。夫有居鄉為鄉豪重。在邑",
    "T52n2113_006:0614b24": "為邑尹重。居州為州尊重。十室之門十室請",
    "T52n2113_006:0614b25": "舍。十聚之家十聚請饋。而或未足言也。當",
    "T52n2113_006:0614b26": "稱彼重者。何人焉何故焉(仲尼云。鄉人皆好之必察焉。鄉人皆惡之必察",
    "T52n2113_006:0614b27": "焉)其或小人便侫也。求矛也。則振達矣。君子",
    "T52n2113_006:0614c01": "廉毅也德義也。則淪胥矣(小人道長。則君子道消也)而後生",
    "T52n2113_006:0614c02": "美其濫進修。芬芳之譽。匪計日月。求合於權",
    "T52n2113_006:0614c03": "利。忘辱殆己。狡謀奇慮。必取其合。既合矣。",
    "T52n2113_006:0614c04": "稱某歸依。某以為黨以為援。以為捷徑之路",
    "T52n2113_006:0614c05": "倍百直。誚彼簡朴。不能進取者也(所謂詭情賊智也)",
    "T52n2113_006:0614c06": "梁寶唱撰名僧傳。慧皎刪而改之曰。高僧以",
    "T52n2113_006:0614c07": "為名者實之賓也。若實行潛光。高而不名。",
    "T52n2113_006:0614c08": "寡德適時。名而不高。名而不高非所紀也。而",
    "T52n2113_006:0614c09": "皎公可謂釋氏之良史也。異說云。將死之人。",
    "T52n2113_006:0614c10": "寂無所見。是謂至道。不由險畏。若覩佛來。",
    "T52n2113_006:0614c11": "以相為魔。心之取矣。其何免哉。譏者曰。是夫",
    "T52n2113_006:0614c12": "也(此乃匹夫之見爾)未曰司契者也。夫死者形離神越。",
    "T52n2113_006:0614c13": "樂消苦會。適長昬之域。蹈無畔之鄉。不矚聖",
    "T52n2113_006:0614c14": "儀。悲焉莫救(莫無也)故西域臨終之人。錚然金",
    "T52n2113_006:0614c15": "奏。不俟於春容矣(西國臨終。必令擊鐘。云苦趣滅也。今此土亦然也。春容徐徐聲也)",
    "T52n2113_006:0614c16": "異彼澄想去亂而魂有所歸矣。又以幡繫像。",
    "T52n2113_006:0614c17": "手令其執之。示往生之相也。其有夙修三福。",
    "T52n2113_006:0614c18": "遐其後報。金容華目。瓊臺授手。笙鏞間和。法",
    "T52n2113_006:0614c19": "誦窮年。實法王之大賚(皆淨土之相也)蠲有苦於天下",
    "T52n2113_006:0614c20": "也。讟為魔者。蓋魔由己耳。然法無所取。實",
    "T52n2113_006:0614c21": "定用之忘照(根本定心照境之時。不著能所取相是也)非死者之昧心。",
    "T52n2113_006:0614c22": "何捃彼而與此同辰而語哉(非可將證理之真心而欲同將死之",
    "T52n2113_006:0614c23": "昬識也)。",
    "T52n2113_006:0614c24": "北山錄卷第六"
}