{
    "T39n1786_05a:0138a10": "folio_5a 金光明經文句記卷第五上",
    "T39n1786_05a:0138a12": "宋四明沙門知禮述",
    "T39n1786_05a:0138a13": "大章流通，二：初、釋〈四天王品〉題，二：初、因",
    "T39n1786_05a:0138a14": "緣釋，二：初、約處釋人，二：初、明處。二十八天皆",
    "T39n1786_05a:0138a15": "上升之趣，此當其首。天分三界，於下界中此",
    "T39n1786_05a:0138a16": "復在初。居半須彌者，處之所依。欲界六天，二",
    "T39n1786_05a:0138a17": "天依山，忉利居頂，四王在半。梵語須彌，此云",
    "T39n1786_05a:0138a18": "妙高，出水八萬四千由旬，四寶所成。二、「東黃」",
    "T39n1786_05a:0138a19": "下，出人。持國者，護持國土故。乾闥婆，此云尋",
    "T39n1786_05a:0138a20": "香，行天帝俗樂神也。富單那，此云臭，餓鬼中",
    "T39n1786_05a:0138a21": "勝者，或云主熱病鬼也。增長者，令自他善根",
    "T39n1786_05a:0138a22": "增長故。鳩槃茶，此云甕形，頗似冬瓜，是厭魅",
    "T39n1786_05a:0138a23": "鬼也。薜荔多，此云祖父鬼，餓鬼中最劣者。",
    "T39n1786_05a:0138a24": "雜語者，能作種種語故。毘舍闍，此云噉精氣",
    "T39n1786_05a:0138a25": "鬼，噉人及五穀精氣故，亦云顛狂鬼也。毘沙",
    "T39n1786_05a:0138a26": "門，此云多聞，福德之名聞四方故。夜叉，此云",
    "T39n1786_05a:0138a27": "輕健，飛空健疾故。羅剎，此云可畏，亦名",
    "T39n1786_05a:0138a28": "暴惡。二、「此四」下，明品來意。二、觀行釋。三種觀",
    "T39n1786_05a:0138a29": "法，此當託事，以其境智一一皆借事義而立",
    "T39n1786_05a:0138b01": "也。須知託事多兼法相，如王舍城而觀五陰、",
    "T39n1786_05a:0138b02": "耆闍崛山而表三德，此之五三何殊四諦？然",
    "T39n1786_05a:0138b03": "此正是託感應事明境觀也。分二：初、示觀相。",
    "T39n1786_05a:0138b04": "四諦四智乃至諦下各論見思，何教不說？今",
    "T39n1786_05a:0138b05": "釋教義既專約圓，故所明觀不關三教。四",
    "T39n1786_05a:0138b06": "天須表無作諦理，四王乃表無緣妙智，照事",
    "T39n1786_05a:0138b07": "即理名護諦境，了縛為脫名護心數，為他說",
    "T39n1786_05a:0138b08": "此名為護世。通別見思同體為障，名為鬼神。",
    "T39n1786_05a:0138b09": "法花指此等者，不無少異，彼以鬼神但譬五",
    "T39n1786_05a:0138b10": "利，乃將蟲鳥而譬五鈍。今則利鈍俱類鬼",
    "T39n1786_05a:0138b11": "神，但取分同也。二、「若不」下，明利益。而且先明",
    "T39n1786_05a:0138b12": "不觀有損。侵害心王，妙智不發也；毀損境界，",
    "T39n1786_05a:0138b13": "諦理不彰也。心王至迸散，示迷三德而為三",
    "T39n1786_05a:0138b14": "障。雖論三障，迷由煩惱，故云俱為鬼神所惱。",
    "T39n1786_05a:0138b15": "「能觀」下，正示觀之有益。無明即明，為能觀智。",
    "T39n1786_05a:0138b16": "此觀觀苦，生死即涅槃也；此觀觀集，煩惱即",
    "T39n1786_05a:0138b17": "菩提也。控御等者，不動諸見而修道品、不斷",
    "T39n1786_05a:0138b18": "癡愛起諸明脫，如斯控御豈獨不被侵害，而",
    "T39n1786_05a:0138b19": "能顯理備德，顯理故諦境國安、備德故心數",
    "T39n1786_05a:0138b20": "民寧，以轉八萬塵勞成八萬定慧也。自行了",
    "T39n1786_05a:0138b21": "達既其若此，令他修證豈不然乎？託護世天",
    "T39n1786_05a:0138b22": "王之事，修觀獲益其相略爾。二、釋十三品經",
    "T39n1786_05a:0138b23": "文，二：初、立意分章，二：初、立意。季，亦末也。翳，障",
    "T39n1786_05a:0138b24": "也。二、「凡為」下，分章，三：初、開流通七章。方軌",
    "T39n1786_05a:0138b25": "者，方法、軌範也。二、「天王」下，出天神五段。以地",
    "T39n1786_05a:0138b26": "味膏腴請處說處者，膏腴，土田良沃也。《史記》",
    "T39n1786_05a:0138b27": "曰「東割膏腴之地」是也。腴下多「味」字。禳，除",
    "T39n1786_05a:0138b28": "也。又「天王」下，且從增勝備論，一一皆有五能。",
    "T39n1786_05a:0138b29": "三、「四天」下示此品六番。二、正釋經文，七：初",
    "T39n1786_05a:0138c01": "段，分五：初，又分六：初、述護國之能，二：初、分",
    "T39n1786_05a:0138c02": "文。二、「敘敬」下，釋義，二：初、四王白佛，二：初、經家",
    "T39n1786_05a:0138c03": "敘。先標北方天王者，西土以北方為上也。偏",
    "T39n1786_05a:0138c04": "袒者，西方之禮，弟子詣師必須偏袒，表有執",
    "T39n1786_05a:0138c05": "役。二、正白佛，二：初、分文立義。二、「法性」下，用義",
    "T39n1786_05a:0138c06": "釋文，二：初、歎經三：初、歎體。佛所護理無量",
    "T39n1786_05a:0138c07": "甚深，橫攝法周、竪收法盡。理若不爾，豈名經",
    "T39n1786_05a:0138c08": "王？問：文詮此理，故言經王。是則經文但是能",
    "T39n1786_05a:0138c09": "詮，王惟在理。釋題那云文號經王、教攝眾典？",
    "T39n1786_05a:0138c10": "指文、指理二處不同，如何和會？答：若前三教",
    "T39n1786_05a:0138c11": "文理不合，此則為妨。今乃從圓，法皆不二，",
    "T39n1786_05a:0138c12": "文外無理、理外無文，釋題舉文若其孤立，豈",
    "T39n1786_05a:0138c13": "得稱王？今疏指理不攝文者，翻屬前教信文",
    "T39n1786_05a:0138c14": "理合是經是王，其義祕妙不可情求。今經王",
    "T39n1786_05a:0138c15": "歎體，與〈序品〉不別。二、「約體」下，歎經宗。約體修",
    "T39n1786_05a:0138c16": "行者，體是本覺，起成始覺，方得名為約體修",
    "T39n1786_05a:0138c17": "行。體具佛界因果二嚴，全體成修、二嚴無作，",
    "T39n1786_05a:0138c18": "名非莊嚴而為莊嚴。今以極果二嚴為宗。「世",
    "T39n1786_05a:0138c19": "天」下，經云「諸天」，包此三也。然應有四，恐文",
    "T39n1786_05a:0138c20": "脫誤。或可天王本是生天，故疏不出。此四天",
    "T39n1786_05a:0138c21": "名義出《大經》。〈德王品〉云「一者世間天，如諸國",
    "T39n1786_05a:0138c22": "王；二者生天，從四天王乃至非非想；三者淨",
    "T39n1786_05a:0138c23": "天，謂四果支佛；四者義天，謂十住菩薩，以",
    "T39n1786_05a:0138c24": "見一切法是空義故。」《大論》明三種天：一假名",
    "T39n1786_05a:0138c25": "天，即世天也；二生天；三清淨天，則兼三乘",
    "T39n1786_05a:0138c26": "也。三、「又下」下，歎經用。上至菩薩者，經無菩",
    "T39n1786_05a:0138c27": "薩之言。既云能滅一切眾生苦惱，則通指九",
    "T39n1786_05a:0138c28": "界方名一切。經文有四：初、天趣。能與眾生",
    "T39n1786_05a:0138c29": "快樂者，天趣眾生也。次、「是經」下，三惡趣。諸",
    "T39n1786_05a:0139a01": "河，三趣沈沒，猶如大河。焦乾枯竭者，滅三惡",
    "T39n1786_05a:0139a02": "苦也。有經於「枯竭」上加「能令」二字者，妄也。三、",
    "T39n1786_05a:0139a03": "「能除怖畏」去，是人趣。初、言一切怖畏是總；次",
    "T39n1786_05a:0139a04": "別明破三障惡。三災，是報障。怨賊，即刀兵也，",
    "T39n1786_05a:0139a05": "并饑饉、疫病，名三災。惡星，是業障。業來責報，",
    "T39n1786_05a:0139a06": "故惡星現也。憂惱，是煩惱障。四、「舉要」下，總指",
    "T39n1786_05a:0139a07": "九界眾生也。二、「從世」下，述能護，二：初、分文。二、",
    "T39n1786_05a:0139a08": "「護國」下，釋義，二：初、內以法護國，四：初、護國之",
    "T39n1786_05a:0139a09": "由。二、以法護國。即是述其護國所以。無法安",
    "T39n1786_05a:0139a10": "能護持國土？而其所以有內有外、外即世法、",
    "T39n1786_05a:0139a11": "內即心法。若但行說世間之法，則令此經非",
    "T39n1786_05a:0139a12": "方等教。天王全是凡夫心口，須知文文皆有",
    "T39n1786_05a:0139a13": "世間出世間意，但以此句顯內義便，故云正",
    "T39n1786_05a:0139a14": "與觀心相應。如下〈散脂鬼神品〉中諸文，且順",
    "T39n1786_05a:0139a15": "世法詮辨。及至自述得名之由，則全廢事解，",
    "T39n1786_05a:0139a16": "故云「現見不思議智境、不思議智光」，乃至云",
    "T39n1786_05a:0139a17": "「我能安住一切法如性，於一切法含受一切",
    "T39n1786_05a:0139a18": "法」。境智若是，故名為密，方能外現鬼神大將。",
    "T39n1786_05a:0139a19": "豈非有理密故乃有事密？今文經雖不顯，大",
    "T39n1786_05a:0139a20": "師得意，乃以行說諦智之法，而為護世安民",
    "T39n1786_05a:0139a21": "所以。心數不行等者，心心數法全體即是方",
    "T39n1786_05a:0139a22": "便般若，心王邪故數行邪境；今王既正導令",
    "T39n1786_05a:0139a23": "不行、不行而行、行深般若到於彼岸。三、天黨",
    "T39n1786_05a:0139a24": "護國。意同向說。黨謂徒黨，即八部也。黨，輩",
    "T39n1786_05a:0139a25": "也。帥黨者，帥音率，導引也。「如轉輪王」下，是",
    "T39n1786_05a:0139a26": "事釋。以輪王降四方，喻天王遮惡鬼。七寶，謂",
    "T39n1786_05a:0139a27": "輪、象、馬、女、珠、臣、兵也。四、天眼護國。以報得天",
    "T39n1786_05a:0139a28": "眼者，非修得也。受天身則眼必徹障。幽，暗也。",
    "T39n1786_05a:0139a29": "燭，照也。萌，種子初剖也。杜，塞也。謂以天眼",
    "T39n1786_05a:0139b01": "徹照，防將萌之禍根、塞漸起之惡源也。二「從",
    "T39n1786_05a:0139b02": "若」下，外以策護國，二：初、標科敘意，二：初、標科。",
    "T39n1786_05a:0139b03": "二、「一若」下，敘意，三：初、勸說聽因緣和合，二：初、",
    "T39n1786_05a:0139b04": "勸法師為外緣。日出朝陽者，《爾雅》云「山東曰",
    "T39n1786_05a:0139b05": "朝陽，山西曰夕陽。」雰，扶文切，不祥氣也。《呂",
    "T39n1786_05a:0139b06": "氏春秋》曰「冬行夏令則氣霧冥冥。」《春秋元命",
    "T39n1786_05a:0139b07": "包》曰「霧，陰陽之氣也。陰陽怒而為風，亂而為",
    "T39n1786_05a:0139b08": "霧。」今以日出喻弘經，雰霧歇喻三災息也。",
    "T39n1786_05a:0139b09": "二、「次王」下，勸王者修內因。秉法者，秉，持也。",
    "T39n1786_05a:0139b10": "一人，謂王也。慶，善也。王有善，則萬方之民恃",
    "T39n1786_05a:0139b11": "賴之。即《尚書》曰「一人有慶，兆民賴之」也。故王",
    "T39n1786_05a:0139b12": "受是典而致國安。經「饑饉」者，《爾雅》云「五穀不",
    "T39n1786_05a:0139b13": "熟曰饑，菜蔬不熟曰饉。」國邑郡縣者，〈王制〉曰",
    "T39n1786_05a:0139b14": "「凡四海之內，九州方千里，州建百里之國三",
    "T39n1786_05a:0139b15": "十、七十里之國六十、五十里之國百有二十，",
    "T39n1786_05a:0139b16": "凡二百一十國。凡九州千七百七十三國。」《春",
    "T39n1786_05a:0139b17": "秋左氏傳》曰「凡邑有宗廟先君之主曰都，無",
    "T39n1786_05a:0139b18": "曰邑。」又曰「上大夫受縣，下大夫受郡。」二、勸",
    "T39n1786_05a:0139b19": "供給四眾因緣。經「優婆塞」，此云近事男。優婆",
    "T39n1786_05a:0139b20": "夷，此云近事女。以成就戒者，堪可親近承事",
    "T39n1786_05a:0139b21": "出家二眾故也。流衍者，衍，達也。三、勸能讚所",
    "T39n1786_05a:0139b22": "讚因緣。先王之德行者，先王道德之行若",
    "T39n1786_05a:0139b23": "行之於身，即可以儀軌風俗。法言者，是出自",
    "T39n1786_05a:0139b24": "典誥、聖人禮法之言。若宣之於口，即可以教",
    "T39n1786_05a:0139b25": "人民。君既無此，故邦民不從其令，隣國不詠",
    "T39n1786_05a:0139b26": "其德。「今勸」下，即勸王重道尊師、修功補過也。",
    "T39n1786_05a:0139b27": "身意恭重，謙以自牧，即道德之行也。讚歎在",
    "T39n1786_05a:0139b28": "口，即典誥之法言也。「夫高」下，明謙卑之意。王",
    "T39n1786_05a:0139b29": "高而民下，為國者以人為本基，故當勞謙以",
    "T39n1786_05a:0139c01": "聚之。辯以訥為師者，訥者內照清淨，故外絕",
    "T39n1786_05a:0139c02": "矜飾，即大辯若訥也，故能為俗中小辯之師。",
    "T39n1786_05a:0139c03": "尋常治身理國尚當如此，況今請出世之法、",
    "T39n1786_05a:0139c04": "祈人民之福，豈宜倨慢乎？儒禮以父事三",
    "T39n1786_05a:0139c05": "老、兄事五更，屈王之尊敬卑為師，儒釋一揆",
    "T39n1786_05a:0139c06": "矣。羽檄者，《文心彫龍》云「檄者皦也。宣露於外，",
    "T39n1786_05a:0139c07": "皦然明白也。或稱露布，蓋露板不封，布諸視",
    "T39n1786_05a:0139c08": "聽也。」顏師古注《漢書．高紀》曰「檄以木簡為",
    "T39n1786_05a:0139c09": "書，長尺二寸，用徵召也。其有急事則加鳥羽",
    "T39n1786_05a:0139c10": "插之，示速疾也。」今云羽檄稱歎者，即告之以",
    "T39n1786_05a:0139c11": "文、辭述具休，明也。《爾雅》云「顒顒昂昂，君之德。」",
    "T39n1786_05a:0139c12": "靡，偃也。《論語》曰「君子之德風，小人之德草，草",
    "T39n1786_05a:0139c13": "上之風必偃。」草萊者，萊，䔧草也。或作「葉」、或",
    "T39n1786_05a:0139c14": "作「菜」，字之誤也。二、用意銷文。三、當以上意對",
    "T39n1786_05a:0139c15": "經釋之，故云可見。二、如來述成，二：初、分文。",
    "T39n1786_05a:0139c16": "二、「四王」下，釋義，二：初、合述歎經。四王所讚經",
    "T39n1786_05a:0139c17": "體宗用，既合佛證三德妙理，故佛述成。諸",
    "T39n1786_05a:0139c18": "佛從是法生者，體宗用三既是法性，豈有一",
    "T39n1786_05a:0139c19": "佛不從此生？二、「從於」下，述能護國，二：初、分文。",
    "T39n1786_05a:0139c20": "二、「法護」下，釋義，二：初、述以法護國，四：初、述護",
    "T39n1786_05a:0139c21": "國由。發心畢竟者，昔種善根是發心，今日",
    "T39n1786_05a:0139c22": "聞經得益是畢竟。二心比校，昔種誠難，故佛",
    "T39n1786_05a:0139c23": "述成歎其宿種。然此發心等語，即《大經》迦葉",
    "T39n1786_05a:0139c24": "說偈讚佛，故佛初心但用彼語以成今意。",
    "T39n1786_05a:0139c25": "「護世」下云云者，此與觀心相應，義如前述也。",
    "T39n1786_05a:0139c26": "三、「從汝」下，超述天眼護國。四、「從汝」下，追述天",
    "T39n1786_05a:0139c27": "黨護國。二、「從汝」下，述以智眼護國。前云策，",
    "T39n1786_05a:0139c28": "今云智眼，互見其文。策即智謀，智能鑒照，",
    "T39n1786_05a:0139c29": "名之為眼。言和合者，即前云內因外緣。因",
    "T39n1786_05a:0140a01": "緣和合，然後禳惡。云云者，前白佛則三段別",
    "T39n1786_05a:0140a02": "明，今則一番總述以包前別也。第二番白佛",
    "T39n1786_05a:0140a03": "述護國之事，二：初、分文。二、「一是」下，釋義，二：初、",
    "T39n1786_05a:0140a04": "白佛，二：初、工奉人法天除怨患。經「天律治世」",
    "T39n1786_05a:0140a05": "者，師古治民則天行化。罰必當罪、賞必當功，",
    "T39n1786_05a:0140a06": "名天律也。二、隣國興兵天令懅退。斥，逐也。",
    "T39n1786_05a:0140a07": "經「四兵」，象、馬、車、步也。規往討罰者，規，求也。",
    "T39n1786_05a:0140a08": "或作「親」者，字之誤也。討，誅也。《傳例》曰：有鐘鼓",
    "T39n1786_05a:0140a09": "曰伐。或作「罰」者，非。罰，折辱也、出金贖罪也。",
    "T39n1786_05a:0140a10": "軍者，萬二千五百人曰軍。天子六軍，諸侯三",
    "T39n1786_05a:0140a11": "軍。二、佛述成，二，初、標科。二、「從爾」下，隨釋，二：初、",
    "T39n1786_05a:0140a12": "述成初意。無鬪訟名僧者，無鬪訟即和合也。",
    "T39n1786_05a:0140a13": "二、述成後意，二：初、正以等慈述其懅退豫安",
    "T39n1786_05a:0140a14": "也。二、「又勸」下，兼勸諸國各守本業。貪企者，企，",
    "T39n1786_05a:0140a15": "望也。佛告帝釋者，《大經》文也。經「楚撻」者，楚，一",
    "T39n1786_05a:0140a16": "名荊，可以為杖。撻，擊也。《廣雅》，沃，濕也、美也，亦",
    "T39n1786_05a:0140a17": "柔也。壤，土也。時不越序者，四時和也。心無貪",
    "T39n1786_05a:0140a18": "悋者，無貪故不多求，無悋故能惠施。后妃婇",
    "T39n1786_05a:0140a19": "女者，天子一后、三夫人、九嬪妃、二十七世",
    "T39n1786_05a:0140a20": "婦、八十一御女。《風俗通》云「婇女者，采擇其",
    "T39n1786_05a:0140a21": "容色之女也。」第三番白佛示其軌模，二：初、分",
    "T39n1786_05a:0140a22": "文。二、釋義，二：初、白佛，二：初、出願欲。六文如",
    "T39n1786_05a:0140a23": "疏列。二示軌模，六，一一如疏對。上六，願",
    "T39n1786_05a:0140a24": "柏梁者，漢時殿名。天火曰災，漢方法以海",
    "T39n1786_05a:0140a25": "中鴟魚尾安殿脊以禳之，災遂息。世昧其由，",
    "T39n1786_05a:0140a26": "謂之鴟吻。八紘八方也，休，美也。自勵者，勵，勉",
    "T39n1786_05a:0140a27": "也。四海者，《博物志》云「天地四方皆海水相通，",
    "T39n1786_05a:0140a28": "地在其中，蓋無幾也。七戎六蠻九夷八狄形",
    "T39n1786_05a:0140a29": "類不同，總而言之謂之四海。」皆言近於海也。",
    "T39n1786_05a:0140b01": "次、「佛」下，述成，二：初：分文立意。二、「佛告」下，用意",
    "T39n1786_05a:0140b02": "釋文，二：初、別述，二：初、述成六方法，六：初、述成",
    "T39n1786_05a:0140b03": "安身方法。羽儀者，《漢書．高紀》曰「紀信乘王車，",
    "T39n1786_05a:0140b04": "黃屋左纛。」注云：以黃繒為蓋裏。纛，毛羽幢",
    "T39n1786_05a:0140b05": "也，在乘輿車衡左方上注之。蔡邕曰：「氂牛尾",
    "T39n1786_05a:0140b06": "為之，如斗，或在騑頭、或在衡。以纛是毛羽幢，",
    "T39n1786_05a:0140b07": "為天子儀仗，故曰羽儀。」經「躬出」者，躬，親也。",
    "T39n1786_05a:0140b08": "二、「從復」下，述成安國方法。爾許生死之難者，",
    "T39n1786_05a:0140b09": "劫數如值佛之數也。三、述成安妻子方法。四、",
    "T39n1786_05a:0140b10": "述成安王領方法。五、「從常」下，述成宮殿方法。",
    "T39n1786_05a:0140b11": "六、「從在」下，述成上攝福方法。二、「從汝」下，述成",
    "T39n1786_05a:0140b12": "六願欲。六段如疏。經「棘」，兵器也，與「戟」字同。",
    "T39n1786_05a:0140b13": "刺，殺也。二、「從汝」下，總述。第四白佛要其法利，",
    "T39n1786_05a:0140b14": "二，初、分文。由第三段末者，由前世尊述成",
    "T39n1786_05a:0140b15": "云「亦當迴此所得最勝功德之分，施與汝等",
    "T39n1786_05a:0140b16": "及餘眷屬。」四王因茲遂要法利。二、釋義，二：",
    "T39n1786_05a:0140b17": "初、白佛，二：初、人王運心。二、「人王」下，天宮相現，",
    "T39n1786_05a:0140b18": "二：初、事釋。人王至金光者，心存，即三智金",
    "T39n1786_05a:0140b19": "光明也。至典，即三諦金光明也。智諦合，即起",
    "T39n1786_05a:0140b20": "事用金光明也。以色心不二故，香隨智遍。「迴",
    "T39n1786_05a:0140b21": "施」下，天王意云：若以法利迴施我等，我等皆",
    "T39n1786_05a:0140b22": "得。故以光照天宮為表。龍猶屬畜，對天并",
    "T39n1786_05a:0140b23": "鬼成三法界。言法界者，今從解脫所燒之香",
    "T39n1786_05a:0140b24": "非法界者，何能周遍？三趣之體非法界者，",
    "T39n1786_05a:0140b25": "豈能承受？二觀釋上之所說，雖談諦智猶",
    "T39n1786_05a:0140b26": "是約教，示經力用、未論觀行。今之所論，的就",
    "T39n1786_05a:0140b27": "研心令觀詣理。故荊谿云：「本雖久遠、圓頓",
    "T39n1786_05a:0140b28": "雖實、第一義雖理，望觀屬事。」此乃託事觀",
    "T39n1786_05a:0140b29": "心、借義成行。三智妙解如火能然，三諦融心",
    "T39n1786_05a:0140c01": "如香離臭，起三學行如煙氤氳，真本覺照故",
    "T39n1786_05a:0140c02": "曰金光。行冥真故無礙而照，但期觀行契金",
    "T39n1786_05a:0140c03": "光明，功用自然相周沙界。唯務相現、內觀不",
    "T39n1786_05a:0140c04": "修，心緣五塵，魔必得便。慎之慎之。次、佛述，",
    "T39n1786_05a:0140c05": "二：初、標科。二、隨釋，二：初、述成香光普遍。經",
    "T39n1786_05a:0140c06": "「摩醯首羅」，此云大自在。金剛密跡者，《正法",
    "T39n1786_05a:0140c07": "念經》云「昔有國王，夫人生千子，欲試當來成",
    "T39n1786_05a:0140c08": "佛次第故，俱留孫探得第一籌，釋迦當第四",
    "T39n1786_05a:0140c09": "籌，乃至樓至當千籌。第二夫人生二子，一",
    "T39n1786_05a:0140c10": "願為梵王，請千兄轉法輪；次願為密跡金剛",
    "T39n1786_05a:0140c11": "神，護千兄教法。」世傳樓至化身，非也，乃法意",
    "T39n1786_05a:0140c12": "王子耳。據經唯一人，今狀於伽藍之門而為",
    "T39n1786_05a:0140c13": "二像者，夫應變無方，多亦無咎。摩尼跋陀，此",
    "T39n1786_05a:0140c14": "云威伏行。阿耨達，此云無熱惱。娑竭，此云鹹",
    "T39n1786_05a:0140c15": "海。經百億非非想天者，夫百億即大千界也，",
    "T39n1786_05a:0140c16": "但同一四禪及四無色。三禪統中千界，以大",
    "T39n1786_05a:0140c17": "千言之，則有一千三禪也。二禪統小千界，則",
    "T39n1786_05a:0140c18": "有百萬二禪，唯四洲至初禪則有百億。今非",
    "T39n1786_05a:0140c19": "想亦言百億，以下望上言之耳。又恐翻譯之",
    "T39n1786_05a:0140c20": "訛也。以義淨重翻，則無百億非想之言。二、",
    "T39n1786_05a:0140c21": "「從諸」下，述成施善護讚，二：初、讚因；二、讚果。",
    "T39n1786_05a:0140c22": "經「勤修」下，明修苦行。「善能」下，壞外道、降魔怨",
    "T39n1786_05a:0140c23": "是莊嚴道場也。「覺了」下，成正覺。「善男子」下，轉",
    "T39n1786_05a:0140c24": "法輪。此並果上之事，如《瑞應經》廣明。第五",
    "T39n1786_05a:0140c25": "白佛舉興衰，二：初、分文。二、釋義，二：初、白",
    "T39n1786_05a:0140c26": "佛，三：初、舉興，勸四：初、述弘經四天聽受。二、",
    "T39n1786_05a:0140c27": "「大梵」下，明釋梵八部皆集。經「釋提桓因」者，具",
    "T39n1786_05a:0140c28": "云釋迦提婆因達羅，此云能天帝。三、「世尊」下，",
    "T39n1786_05a:0140c29": "明人王為善知識。四、「以甘」下，明得利護國彌",
    "T39n1786_05a:0141a01": "勤。二、次舉衰勸，二：初、分文。二、隨釋，四：初、明天",
    "T39n1786_05a:0141a02": "失法食。二、明天神捨離。三、明惡鬼興災。經「流",
    "T39n1786_05a:0141a03": "星」者，《星說》曰「絕跡而去曰奔星，光跡相連曰",
    "T39n1786_05a:0141a04": "流星。」薄蝕者，案《漢書．天文志》作日月薄蝕。",
    "T39n1786_05a:0141a05": "孟康注曰：日月無光曰薄。韋昭曰：氣往迫為",
    "T39n1786_05a:0141a06": "薄，虧缺曰蝕。京房《易傳》云「日月赤黃為薄。」《釋",
    "T39n1786_05a:0141a07": "名》云「日月虧曰蝕。謂稍侵虧，如蟲食草木葉",
    "T39n1786_05a:0141a08": "也。」虹者，《爾雅》云「螮蝀，虹也。」《爾雅音義》云「雙",
    "T39n1786_05a:0141a09": "出鮮盛者為雄，雄曰虹；暗昧者為雌，雌曰",
    "T39n1786_05a:0141a10": "蜺。」蜺或霓，江東呼為絳，俗呼為美人。《釋名》",
    "T39n1786_05a:0141a11": "云「虹，攻也，謂純陽攻陰義也。」四、展轉成災。三、",
    "T39n1786_05a:0141a12": "正勸，二：初、分文。二、隨釋，六：初、欲得現利。二、天",
    "T39n1786_05a:0141a13": "忻法食。三、出過三論。四韋陀者，即外人典",
    "T39n1786_05a:0141a14": "籍。《摩蹬伽經》云「初人名梵天，造一韋陀。次",
    "T39n1786_05a:0141a15": "有仙名白淨，變一為四：一名讚誦、二名祭祀、",
    "T39n1786_05a:0141a16": "三名歌詠、四名禳災。次名弗沙，有二十五弟",
    "T39n1786_05a:0141a17": "子，各一韋陀能廣分別，遂成二十五韋陀。",
    "T39n1786_05a:0141a18": "次名鸚鵡、次名善道，及其弟子漸漸增廣，",
    "T39n1786_05a:0141a19": "如是展轉有千二百六韋陀。」今言四者，從其",
    "T39n1786_05a:0141a20": "根本為名。皆明梵事，出離欲染，故云梵天",
    "T39n1786_05a:0141a21": "說出欲論也。毘伽羅論，此名記論，婆尼尼造，",
    "T39n1786_05a:0141a22": "明種種經書并諸雜語。又名字本。河西云：「世",
    "T39n1786_05a:0141a23": "間文字之根本、典籍音聲之論，宣通四辯，訶",
    "T39n1786_05a:0141a24": "責世法、讚出家法，言辭清雅、義理深邃。雖",
    "T39n1786_05a:0141a25": "是外論而無邪法，將不是善權大士所為也。」",
    "T39n1786_05a:0141a26": "僧佉，此云數論，諸法從數起故，劫初黃頭仙",
    "T39n1786_05a:0141a27": "所造。衛世師，此云勝論，謂諸論中勝故、勝人",
    "T39n1786_05a:0141a28": "所造故，成劫末鵂鶹外道造。勒沙婆，此云",
    "T39n1786_05a:0141a29": "苦行，未知出世時節，以人名名所造論。此三",
    "T39n1786_05a:0141b01": "仙所說無漏盡通，故唯五通。四、始終獲利。",
    "T39n1786_05a:0141b02": "經「如來正遍知說」者，十號中二號也。五、教主",
    "T39n1786_05a:0141b03": "勝故。經「以大悲力故」等者，用無緣大悲普覆",
    "T39n1786_05a:0141b04": "法界，故，超梵王四等之心；以難思苦行積劫",
    "T39n1786_05a:0141b05": "利物，故超帝釋十善之因。六、諸法本故。經「一",
    "T39n1786_05a:0141b06": "切眾生」等者，世間，謂五戒、十善、十二門禪等。",
    "T39n1786_05a:0141b07": "出世間者，四教法門者，三乘修證也。國事者，",
    "T39n1786_05a:0141b08": "禮樂征伐、治世育民之事也。造世論者，如上",
    "T39n1786_05a:0141b09": "三論及下正論等也。皆因此經者，乃教、行、理",
    "T39n1786_05a:0141b10": "三種經也。故新本云「欲生人天、欲得四果支",
    "T39n1786_05a:0141b11": "佛、欲得佛，皆依此經懺悔滅障方得成就。」若",
    "T39n1786_05a:0141b12": "探取化意，即是於一佛乘分別說三。但以此",
    "T39n1786_05a:0141b13": "經部在方等教，猶屬通理，就人分未免異趣",
    "T39n1786_05a:0141b14": "故。欲令等言，隨其五乘而得安樂也。二、佛",
    "T39n1786_05a:0141b15": "述，二：初、分文。二、隨釋，二：初、舉興衰勸。二、正勸",
    "T39n1786_05a:0141b16": "第六說偈頌德，二：初、分文。二、「夫三」下，釋義，三：",
    "T39n1786_05a:0141b17": "初、說偈歎：三：初、歎三身：三：初、依現文別對",
    "T39n1786_05a:0141b18": "三身。空是法身者，經無「空」字，以其日月必依",
    "T39n1786_05a:0141b19": "於空。又下文云「佛真法身猶如虛空」。是故疏",
    "T39n1786_05a:0141b20": "以空、日、月三對於三身。空無明暗，日月共依，",
    "T39n1786_05a:0141b21": "別喻法身體本周遍。日能破暗，別喻報身三",
    "T39n1786_05a:0141b22": "惑盡淨。月能盈昃，別喻應身隨機勝劣。此之",
    "T39n1786_05a:0141b23": "別對為下圓融而作張本耳。二、「通意」下，取喻",
    "T39n1786_05a:0141b24": "義通具三身，二：初、取喻顯圓。若以三喻別對",
    "T39n1786_05a:0141b25": "三身，恐謂三身其體隔異，故今委取能喻之",
    "T39n1786_05a:0141b26": "事其義不局，每喻各自具於三義。如日一喻，",
    "T39n1786_05a:0141b27": "上必依空、下必現水，此之三義則顯報智圓",
    "T39n1786_05a:0141b28": "具三身，此則三般若論三身也。月喻亦爾，",
    "T39n1786_05a:0141b29": "可顯應用圓具三身，此則三解脫論三身也。",
    "T39n1786_05a:0141c01": "太虛空是日所依空，天日水日當體含空，此",
    "T39n1786_05a:0141c02": "之三空則顯法體圓具三身。月亦如是者，月",
    "T39n1786_05a:0141c03": "所依空，天月水月其中含空，亦顯法體圓具",
    "T39n1786_05a:0141c04": "三身。空遍日月兩說三身者，乃約雙照中道",
    "T39n1786_05a:0141c05": "而示，此則三軌而論三身也。二、「依」下，以結文",
    "T39n1786_05a:0141c06": "示。此結歎文，凡舉三喻，謂月、焰、化。此三事義，",
    "T39n1786_05a:0141c07": "各合具三。如月一喻，必上依空、必下現水，",
    "T39n1786_05a:0141c08": "此乃應身圓具三身。文舉如焰，焰必依日、日",
    "T39n1786_05a:0141c09": "必依空，此乃報身圓具三身。文舉如化，化必",
    "T39n1786_05a:0141c10": "有術名為化法、術必在人即是化主、其變化",
    "T39n1786_05a:0141c11": "物名為化事，此乃法身圓具三身。三、「雖復」下，",
    "T39n1786_05a:0141c12": "復取結文以通融別。經既顯云無有障礙，若",
    "T39n1786_05a:0141c13": "非以法而定於喻一一圓融，何稱此中無障",
    "T39n1786_05a:0141c14": "礙說？當以此意融身相文，使一一相皆嚴三",
    "T39n1786_05a:0141c15": "身成密藏相。二、歎身相，二：初、分科釋經，二：初、",
    "T39n1786_05a:0141c16": "分科。二、釋經，五：初、歎上二相。二、歎智斷者，",
    "T39n1786_05a:0141c17": "初二句總標，有喻、有法。次四句是別歎，二句",
    "T39n1786_05a:0141c18": "是智、二句是斷淵海也。《管子》曰「水出於地",
    "T39n1786_05a:0141c19": "而不流曰淵。」三、歎下二相。四、絕言歎。五、結歎。",
    "T39n1786_05a:0141c20": "二、「夫相」下，總示身相，三：初通嚴。三身相好不",
    "T39n1786_05a:0141c21": "獨在應身，報法亦通等者，如今所列。目齒",
    "T39n1786_05a:0141c22": "輪網，例於上下二十八相，通能莊嚴三種身",
    "T39n1786_05a:0141c23": "也，以身相是一，隨見成三。莊嚴父母生身者，",
    "T39n1786_05a:0141c24": "以藏通人但言偏空，所見佛相謂由正習構",
    "T39n1786_05a:0141c25": "造而成，相非奇特，但能少勝輪王而已。以不",
    "T39n1786_05a:0141c26": "知心現見從外來，取色分齊，故名生身。此",
    "T39n1786_05a:0141c27": "乃如來曲順凡小，示現此身，故名為應。莊嚴",
    "T39n1786_05a:0141c28": "尊特身者，以別教人能信中道妙色妙心隨",
    "T39n1786_05a:0141c29": "緣變造，所見佛相知從心現，無有分齊，或",
    "T39n1786_05a:0142a01": "現大身十蓮華藏世界塵相、或現八萬四千",
    "T39n1786_05a:0142a02": "相好、或時秖於丈六三十二相，令其機緣無",
    "T39n1786_05a:0142a03": "分齊見，不同藏通分齊之身，故名尊特。此乃",
    "T39n1786_05a:0142a04": "如來修道所得，故名為報。莊嚴法門者，以圓",
    "T39n1786_05a:0142a05": "教人了大小身及多少相，皆性本具、修德無",
    "T39n1786_05a:0142a06": "功，相雖是色、色即是心，故《起信論》云「色性即",
    "T39n1786_05a:0142a07": "智說名智身，智性即色說名法身。」今從即智",
    "T39n1786_05a:0142a08": "名法門故，以八萬四千陀羅尼為髮，乃至定",
    "T39n1786_05a:0142a09": "慧為足。以即色故，故得名為法身相好。此乃",
    "T39n1786_05a:0142a10": "相好隨解而轉，故使莊嚴三身相異。二、「此中」",
    "T39n1786_05a:0142a11": "下，別示法門。此乃指經智淵無邊而為智德，",
    "T39n1786_05a:0142a12": "百千三昧而為斷德，此之二德能收一切莊嚴",
    "T39n1786_05a:0142a13": "法門也。學者若於色心分隔而解此義，則永",
    "T39n1786_05a:0142a14": "不識法身相好也。三、「文」下，文示圓融。上來分",
    "T39n1786_05a:0142a15": "別法報應相欲令易解，故須就機淺深優劣，",
    "T39n1786_05a:0142a16": "須了前前不知後後、須了後後必見前前，良",
    "T39n1786_05a:0142a17": "以前麁後妙故也。今四天王是大菩薩，就圓",
    "T39n1786_05a:0142a18": "稱歎，見三身相與妙三德無二無別，應是解",
    "T39n1786_05a:0142a19": "脫，豈隔二德？報法準知。欲彰此義，是故特云",
    "T39n1786_05a:0142a20": "無有障礙。若知此意，方是深達金光明法門",
    "T39n1786_05a:0142a21": "也。三、「偈初」下，結歎，二：初、直銷經文，二：初、銷",
    "T39n1786_05a:0142a22": "文。結佛月為三身者，現文唯有空與水月，合",
    "T39n1786_05a:0142a23": "有天月，可喻三身。言佛化為四身者，法身",
    "T39n1786_05a:0142a24": "妙色而為化法，報應二身照理鑑機而為化",
    "T39n1786_05a:0142a25": "主，曲順機緣現九界身而為化事。今以化事",
    "T39n1786_05a:0142a26": "顯具上三，故論四身。皆具三四者，趣舉一身",
    "T39n1786_05a:0142a27": "即三即四，彼彼皆爾，方名無礙。二、「品初」下，結",
    "T39n1786_05a:0142a28": "妙，二：初、明始末皆三。三章是法、三身是人，",
    "T39n1786_05a:0142a29": "攬法為人、人不離法，故云辭異其義是同。佛",
    "T39n1786_05a:0142b01": "月清淨者，取偈初句成今三身。三、歎天辯絕",
    "T39n1786_05a:0142b02": "妙。初、歎三章。云「金光明微妙經典」，顯不縱橫；",
    "T39n1786_05a:0142b03": "今結三身言無障礙，亦非縱橫。以初以後顯",
    "T39n1786_05a:0142b04": "於中間句句無非談祕密藏。大師歎妙，其意",
    "T39n1786_05a:0142b05": "在茲。二、料簡機應。上明三身無有障礙，其義",
    "T39n1786_05a:0142b06": "幽微，猶慮學人三相不泯、情有分張。今明三",
    "T39n1786_05a:0142b07": "身及以所被無非法界，法界無外更何彼此？",
    "T39n1786_05a:0142b08": "三、初一問答，明法外無餘。言法不作報非報",
    "T39n1786_05a:0142b09": "者，非報是應。難云：三身秖一法界，豈有能作",
    "T39n1786_05a:0142b10": "作所作耶？而言依法者，此同體依，依而復即",
    "T39n1786_05a:0142b11": "全體之用，用還依體。二一問答，報即法界、影",
    "T39n1786_05a:0142b12": "是應身、非影是化身，以現九界非佛像故。法",
    "T39n1786_05a:0142b13": "界下注云云者，更合明於應是法界，三同祕",
    "T39n1786_05a:0142b14": "藏，豈有一身非法界耶？三、「又並」下一問答，明",
    "T39n1786_05a:0142b15": "機外無應。三身一體，人或信之，其所對機多",
    "T39n1786_05a:0142b16": "謂他境，故今顯示令泯此疑，二：初、設並顯。",
    "T39n1786_05a:0142b17": "動譬機生，不能覩應。不動譬機熟，則能覩應。",
    "T39n1786_05a:0142b18": "水譬正因。安樂性者，即大涅槃既是三德，性",
    "T39n1786_05a:0142b19": "必妙融，寧非法界？故〈自他不二門〉云「物機無",
    "T39n1786_05a:0142b20": "量，不出三千。能應雖多，不出十界。物機應契，",
    "T39n1786_05a:0142b21": "身土無偏。同常寂光，無非法界。」若昧此意，勿",
    "T39n1786_05a:0142b22": "議今宗。二、「又淨」下，引文證。因感出世，由生成",
    "T39n1786_05a:0142b23": "佛，人皆共知，四教悉爾。今從圓說，始窮經意，",
    "T39n1786_05a:0142b24": "良以自他性本不二，方有能感及有能資。因",
    "T39n1786_05a:0142b25": "感出世者，即十界機感。十界應也，以生地獄",
    "T39n1786_05a:0142b26": "與佛地獄性不二故，方能感見地獄之應，乃至",
    "T39n1786_05a:0142b27": "感佛亦復如是。今宗所論感應皆具十法界",
    "T39n1786_05a:0142b28": "者，為顯不二。義若不然，豈惟眾生不能感",
    "T39n1786_05a:0142b29": "佛，抑亦十處不成法界。宜深究之，宜深究",
    "T39n1786_05a:0142c01": "之。由生成佛者，眾生能作成佛勝緣也。若順",
    "T39n1786_05a:0142c02": "若違，並資佛行。而惡逆者其功最強，如無達",
    "T39n1786_05a:0142c03": "多，佛豈成道？然若惡法本非佛性，何能資助",
    "T39n1786_05a:0142c04": "菩薩成佛？菩薩不觀生為法界，非同體悲、非",
    "T39n1786_05a:0142c05": "無作行，何能成就大菩提果？若其佛外有一",
    "T39n1786_05a:0142c06": "眾生，非佛法界；生外有佛，法界不成。不作此",
    "T39n1786_05a:0142c07": "解，未超三藏，何況通別？二、佛三偈答，二：初、",
    "T39n1786_05a:0142c08": "立意分文，二：初、立意，二：初、正立法。能成佛",
    "T39n1786_05a:0142c09": "者，諸佛軌法方成因果，以法常故諸佛得",
    "T39n1786_05a:0142c10": "常。例樂我淨，亦復如是。二、「般若」下，引證。法",
    "T39n1786_05a:0142c11": "能成立一切凡聖者，以法本具十法界故，",
    "T39n1786_05a:0142c12": "隨染淨緣起成凡聖。凡夫雖迷，而其迷中假",
    "T39n1786_05a:0142c13": "實依正未始離性。須知染緣熏於性染方成",
    "T39n1786_05a:0142c14": "染法、淨緣熏淨，人皆共知。性染性淨其體本",
    "T39n1786_05a:0142c15": "融，全體而起，隨染緣則染淨俱染、隨淨緣則",
    "T39n1786_05a:0142c16": "染淨俱淨。故《不二門》云「三千在理，同名無明。",
    "T39n1786_05a:0142c17": "三千果成，咸稱常樂。」性之染淨是金光明經",
    "T39n1786_05a:0142c18": "妙體，如來今說為作淨緣，是故稱歎以答天",
    "T39n1786_05a:0142c19": "王。二、分文。二、用意釋文，三：初、歎經體；二、「十",
    "T39n1786_05a:0142c20": "力」下，歎經宗；三、「以是」下，歎經用。私開為四：",
    "T39n1786_05a:0142c21": "初三行，通就眾生明生善滅惡。二、「閻浮」下十",
    "T39n1786_05a:0142c22": "二行半，別約人王明生善滅惡，三：初三行半，",
    "T39n1786_05a:0142c23": "明願欲；二、「應當」下三行半，明立行；三、「譬如」下",
    "T39n1786_05a:0142c24": "五行半，明獲益。三、「是金」下二行半，約上聖護",
    "T39n1786_05a:0142c25": "念明生善滅惡。四、「若有」下四行半，約師弟說",
    "T39n1786_05a:0142c26": "聽明生善滅惡。三、四王歡喜發誓。經「悲喜」者，",
    "T39n1786_05a:0142c27": "悲昔不聞，喜今得聞。悲他不聞，喜自得聞。涕",
    "T39n1786_05a:0142c28": "淚橫流者，涕音體，涕即淚，橫謂交橫。古本",
    "T39n1786_05a:0142c29": "皆作「橫流」。不須改為「交」字。《大經》亦爾，無讖",
    "T39n1786_05a:0143a01": "所翻多云橫流也。《文選》王粲《登樓賦》曰「悲舊",
    "T39n1786_05a:0143a02": "鄉之擁隔兮，涕橫墜而未禁。」怡解者，怡謂和",
    "T39n1786_05a:0143a03": "悅，解謂舒散也。二、〈大辯品〉，二：初、釋題，二：",
    "T39n1786_05a:0143a04": "初、釋大辯，二：初、所住法門，二：初、具明四辯擬",
    "T39n1786_05a:0143a05": "於四教。藏不明大，但說無漏，故名小辯。通教",
    "T39n1786_05a:0143a06": "出假，說於界內塵沙八門，名無量辯。別教能",
    "T39n1786_05a:0143a07": "說界內界外二種塵沙，故名雙辯。圓談十界",
    "T39n1786_05a:0143a08": "法法皆中，二邊情泯法法互遍，真俗宛然三",
    "T39n1786_05a:0143a09": "諦一諦，名為大辯。二、「此天」下，明所住法。最勝",
    "T39n1786_05a:0143a10": "王云：「大辯才天女依高山頂，葺茅為室、結草",
    "T39n1786_05a:0143a11": "為衣，坐翹一足。」空假中智一心中得，破根本",
    "T39n1786_05a:0143a12": "惑莊嚴法身，心既融通說乃自在，即自住大",
    "T39n1786_05a:0143a13": "辯也。二、「以自」下，能用四悉圓辯深妙、能談麁",
    "T39n1786_05a:0143a14": "淺，隨機而授無有罣礙，方名大辯。是故疏以",
    "T39n1786_05a:0143a15": "悅宜對悟而論四悉，令得四悅乃至四悟。此",
    "T39n1786_05a:0143a16": "則一悉明於四教，亦是四教各有四益。大辯",
    "T39n1786_05a:0143a17": "才天力用如是。二、「對佛」下，明品意。二、釋文，",
    "T39n1786_05a:0143a18": "二：初、分文釋義，二：初、分文，二：初、「加」下，釋義，三：",
    "T39n1786_05a:0143a19": "初、加法師。加圓四辯，自能該三，即前四四十",
    "T39n1786_05a:0143a20": "六益也。樂說辯者，於一字中說一切字，於一",
    "T39n1786_05a:0143a21": "語中說一切語，於一法中說一切法，隨可度",
    "T39n1786_05a:0143a22": "者而有所益也。辭辯者，種種莊嚴言語善巧",
    "T39n1786_05a:0143a23": "也。義辯者，知諸法義所歸趣處也。法辯者，智",
    "T39n1786_05a:0143a24": "慧通達諸法名字也。二、「若有」下，加化道。前加",
    "T39n1786_05a:0143a25": "四辯，是能化之道；今加其人，是所化之機。此",
    "T39n1786_05a:0143a26": "二和合，化道無窮也。三、「從復」下，加聽者。經「技」，",
    "T39n1786_05a:0143a27": "術也。二、結示益深。第三、〈功德天品〉，二：初、釋",
    "T39n1786_05a:0143a28": "題，二：初、釋功德。於二嚴中此當福德，福能",
    "T39n1786_05a:0143a29": "資智以嚴本理。智即三般若，福即三解脫，",
    "T39n1786_05a:0143b01": "所顯所嚴即是三軌。若總若別，皆金光明一",
    "T39n1786_05a:0143b02": "體異名也。應知〈大辯〉與〈功德天〉咸皆證入金",
    "T39n1786_05a:0143b03": "光明法門，皆能遍攝一切法也。引物偏好，名",
    "T39n1786_05a:0143b04": "行不同，彼攝一切，以智為首；此攝一切，以福",
    "T39n1786_05a:0143b05": "為首。能攝所攝對智不同，故當世界。所須不",
    "T39n1786_05a:0143b06": "乏，能生正念，即當為人。思惟深義，能破偏淺，",
    "T39n1786_05a:0143b07": "即當對治。能令速悟本性菩提，當第一義。",
    "T39n1786_05a:0143b08": "二、「此是」下，明品意。二、釋文，二：初、分文。二、釋",
    "T39n1786_05a:0143b09": "義，六：初、誓給四事。即經所列衣服、飲食、臥具、",
    "T39n1786_05a:0143b10": "醫藥也。及餘資產者，即四事之外，一切資具",
    "T39n1786_05a:0143b11": "產生之物也。二、明福德之由。述過去世值佛",
    "T39n1786_05a:0143b12": "修證金光明法門，故，能今日隨弘經處有求",
    "T39n1786_05a:0143b13": "皆與。寶華等八字，別號也。如來等，通號也。無",
    "T39n1786_05a:0143b14": "虛妄名如來，良福田名應供，知法界名正遍",
    "T39n1786_05a:0143b15": "知，具三明名明行足，不還來名善逝，知眾生",
    "T39n1786_05a:0143b16": "國土名世間解，無與等名無上士，調他心名",
    "T39n1786_05a:0143b17": "調御丈夫，為眾生眼名天人師，知三聚名佛。",
    "T39n1786_05a:0143b18": "具茲十號名世間尊。種諸善根者，以照金光",
    "T39n1786_05a:0143b19": "明微妙之智為諸善之根也。璧者，玉所琢器",
    "T39n1786_05a:0143b20": "也。〈周禮〉云「以蒼璧禮天」是也。珂貝，螺屬也。三、",
    "T39n1786_05a:0143b21": "勸示行法，二：初、略勸示；二、廣勸示。私開六：初、",
    "T39n1786_05a:0143b22": "示常所住處。經「阿尼曼陀」，此云有財。二、示稱",
    "T39n1786_05a:0143b23": "名供養。三、明誦持神呪。四、明歎呪勸持。灌頂",
    "T39n1786_05a:0143b24": "章句者，以法性水灌十地頂，受法王職。今密",
    "T39n1786_05a:0143b25": "談此法，故名灌頂。必定，是般若德；吉祥，是解",
    "T39n1786_05a:0143b26": "脫德；真實不虛，是法身德。以此三德讚灌頂",
    "T39n1786_05a:0143b27": "義。等行，謂具行諸行。中善根，謂行一行。八",
    "T39n1786_05a:0143b28": "戒者，即在家人一日一夜也。於五戒上，更加",
    "T39n1786_05a:0143b29": "不著華香、不觀聽妓樂、不止高床，此八是",
    "T39n1786_05a:0143c01": "戒；不過中食是齋。五、勸迴向菩提。此乃奉供",
    "T39n1786_05a:0143c02": "及誦密言邀請意也。若為自身受五欲樂、希",
    "T39n1786_05a:0143c03": "望財寶，即輪迴業，眾聖所訶，尊天寧護？令為",
    "T39n1786_05a:0143c04": "己他成菩提故，其所剋獲非生死因，當依此",
    "T39n1786_05a:0143c05": "文修今行法。六、勸嚴處奉待。阿蘭若，此云無",
    "T39n1786_05a:0143c06": "諍，以其所居不與世諍，即離聚落五里處也。",
    "T39n1786_05a:0143c07": "又有達摩阿蘭若，謂說諸法本來清淨，因名",
    "T39n1786_05a:0143c08": "其處為法阿蘭若，即《華嚴經》初於阿蘭若法",
    "T39n1786_05a:0143c09": "菩提場是也。今經所指，該其二也。四、誓臨影",
    "T39n1786_05a:0143c10": "響。五、要求同行。六、別示歸敬。問：《大經》中說",
    "T39n1786_05a:0143c11": "「功德姊主、黑暗妹隨，有智主人二俱不受。」今",
    "T39n1786_05a:0143c12": "令奉供與彼大違，兩經所談如何和會？答：尊",
    "T39n1786_05a:0143c13": "經設法取捨多塗，大權垂形表報非一。彼對",
    "T39n1786_05a:0143c14": "黑闇，表生必死，四相相隨；此對大辯，表福資",
    "T39n1786_05a:0143c15": "智，二嚴互顯也。四相是過，寧不雙驅？二嚴是",
    "T39n1786_05a:0143c16": "功，理合俱進。有智之福，生死自亡；有福之智，",
    "T39n1786_05a:0143c17": "菩提可證。今為說聽金光明典，故藉天資所",
    "T39n1786_05a:0143c18": "須之物。須知今用雙亡生死，弘經之心感",
    "T39n1786_05a:0143c19": "功德天，所獲資財離我我所。姊尚不著，妹",
    "T39n1786_05a:0143c20": "豈能來？此為弘經，彼專修觀，用捨論益，去留",
    "T39n1786_05a:0143c21": "豈同？又如國王大臣官長，《法華》令離、《涅槃》令",
    "T39n1786_05a:0143c22": "近，故知設法各有異門，豈以彼經難今所說？",
    "T39n1786_05a:0143c23": "第四、〈堅牢地神品〉，二：初、解題，二：初、正解名，",
    "T39n1786_05a:0143c24": "二：初、所表之智立四悉。《淨名》云「智度菩薩",
    "T39n1786_05a:0143c25": "母，方便以為父，一切眾導師，無不由是生。」",
    "T39n1786_05a:0143c26": "上是天神，天是陽，故如父。此既地神，地是",
    "T39n1786_05a:0143c27": "陰，故如母。一義也者，父母不同，故屬世界。",
    "T39n1786_05a:0143c28": "天陽上覆，地陰下載。卉，是草之總名。木，是樹",
    "T39n1786_05a:0143c29": "之都稱。「智度」下，合喻。眾善，合卉木也。「各有」",
    "T39n1786_05a:0144a01": "下，如檀破主慳，乃至禪主破散。五屬緣因，",
    "T39n1786_05a:0144a02": "故未亡泯。智破生法，方無名相，破惡中最，故",
    "T39n1786_05a:0144a03": "當對治。智度復本，破立俱忘，故無等無上，名",
    "T39n1786_05a:0144a04": "第一義。此於智度立四悉檀。二、「智度法門」下，",
    "T39n1786_05a:0144a05": "能召之名彰四德。堅牢即常德。地即樂淨，無",
    "T39n1786_05a:0144a06": "苦受故，荷持一切；離染著故，出生無盡。神",
    "T39n1786_05a:0144a07": "即我德，威德力用悉自在故。二、「此品」下，明品",
    "T39n1786_05a:0144a08": "意。二、釋文，二：初：分文。二：隨釋，三：初：誓涌地",
    "T39n1786_05a:0144a09": "味，三：初、明己身增長，二：初、生起八事；二、隨事",
    "T39n1786_05a:0144a10": "釋經，當依生起次第消之。經聚落者，落，居",
    "T39n1786_05a:0144a11": "也。人之聚居，故名聚落。山澤者，下有水曰",
    "T39n1786_05a:0144a12": "澤。宿衛，謂止宿衛護。五果者，即經云「壽命、",
    "T39n1786_05a:0144a13": "色、力、辯、安」也。此之五果，由食而致。二、「從何」下，",
    "T39n1786_05a:0144a14": "明眷屬增長，二：初、生起五事；二、隨事釋經。五",
    "T39n1786_05a:0144a15": "並如生起。經「縱廣」者，南北曰縱，東西曰廣。",
    "T39n1786_05a:0144a16": "三、「從世」下，明報恩增長，二：初、生起六事。二、隨",
    "T39n1786_05a:0144a17": "事釋經，亦如生起。二、佛述成，二：初、標文。二、",
    "T39n1786_05a:0144a18": "隨釋，二：初、述成展轉增長。一約聞經下，為成",
    "T39n1786_05a:0144a19": "展轉義，故探取下科為出世也。日夜受樂，在",
    "T39n1786_05a:0144a20": "次文耳。二述成供養增長。經明供養是在人",
    "T39n1786_05a:0144a21": "世也。「是人」下，往天世也。「日夜」下，至出世也。雖",
    "T39n1786_05a:0144a22": "受天樂，住樂法界故無所受，是故名為不可",
    "T39n1786_05a:0144a23": "思議微妙快樂。三、發誓護經，二：初、分文。二、釋",
    "T39n1786_05a:0144a24": "義，三，並如分文。",
    "T39n1786_05a:0144a25": "第五、〈散脂品〉，二：初、解題，二：初、釋名并領，",
    "T39n1786_05a:0144a26": "二：初、翻梵名，二：初、翻名；二、「密有」下，示義。密名",
    "T39n1786_05a:0144a27": "順世界，密行可為人，密智能對治，密理是第",
    "T39n1786_05a:0144a28": "一義，皆約三法不縱不橫，非偏小凡下所知，",
    "T39n1786_05a:0144a29": "是故名等悉稱為密。注云云者，旨在於此。二、",
    "T39n1786_05a:0144b01": "「蓋此」下，明屬領，二：初、明所屬，二：初、正明所屬；",
    "T39n1786_05a:0144b02": "二、「餘三」下，兼明三將。二、「管領」下，明所領，二：初、",
    "T39n1786_05a:0144b03": "出部數，二：初、就方維明數。六方者，四方，天地",
    "T39n1786_05a:0144b04": "也。四維者，四隅也。二、「又說」下，約五大明數。此",
    "T39n1786_05a:0144b05": "五各有主執之神故。二、「巡游」下，示功能。二、「聞",
    "T39n1786_05a:0144b06": "經」下，明品來意。注云云者，雖三天王各有神",
    "T39n1786_05a:0144b07": "將，散脂為首，故獨標名，令釋此意也。二、「文為」",
    "T39n1786_05a:0144b08": "下，釋文，二：初、分文。二、隨釋，四：初、發誓護持，",
    "T39n1786_05a:0144b09": "二：初、經家敘；二、正發誓。二、述有能護之德，二：",
    "T39n1786_05a:0144b10": "初、分文。二、釋義，三：初、標經。唯然，上聲。禮對",
    "T39n1786_05a:0144b11": "曰唯，野對曰阿。二、「述又」下，述，二：初、節句立意。",
    "T39n1786_05a:0144b12": "二、「神既」下，總別釋義，二：初、總釋，三：初、據名標",
    "T39n1786_05a:0144b13": "義。大權所為有本有迹，以智證真名之為本，",
    "T39n1786_05a:0144b14": "隨情立俗名之為迹。雖分本迹，但立一名。昔",
    "T39n1786_05a:0144b15": "從密本垂於密迹，今從密迹顯乎密本。垂迹",
    "T39n1786_05a:0144b16": "之際，此之密名但詮世俗統領神眾有於密",
    "T39n1786_05a:0144b17": "謀。今對世尊敘護經德，宜須顯本，此之密名",
    "T39n1786_05a:0144b18": "合詮理智。非是偏小賢聖所知，稱之為密。散",
    "T39n1786_05a:0144b19": "脂本迹既於此彰，以驗四王諸天神等皆是",
    "T39n1786_05a:0144b20": "從本而垂迹化，是故今釋委論密義，豈獨能",
    "T39n1786_05a:0144b21": "顯諸天本迹，亦乃能彰經體宗用。二、「智若」下，",
    "T39n1786_05a:0144b22": "依名釋義，二：初、約境智釋，二：初、釋三。智即",
    "T39n1786_05a:0144b23": "能觀之三智，境即所觀之三諦，正即顯境智",
    "T39n1786_05a:0144b24": "之非邪。能所互融邪正不二，密名顯德其在",
    "T39n1786_05a:0144b25": "茲乎？初、初五句明智密，二：初、揀非淺深階級",
    "T39n1786_05a:0144b26": "者。別雖三智，前空、次假、後中，此可言思，何所",
    "T39n1786_05a:0144b27": "論密？二、「即一」下，顯密，二：初、約三智互融不出",
    "T39n1786_05a:0144b28": "三也。初句即一智是三智，妙空智也。次句即",
    "T39n1786_05a:0144b29": "三智是一智，妙假智也。後雙非三一、雙照三",
    "T39n1786_05a:0144c01": "一，即妙中智也。若指諸法為一切者，未必盡",
    "T39n1786_05a:0144c02": "備；以空假中為一切者，更無遺餘矣。二、「若得」",
    "T39n1786_05a:0144c03": "下，附文示融五句，即三智，配釋如下。二、次五",
    "T39n1786_05a:0144c04": "句明境密，二：初、揀非智。知即可思、口說即",
    "T39n1786_05a:0144c05": "可議，那成密耶？二、「不可」下，示密，二：初、正示。境",
    "T39n1786_05a:0144c06": "非智外，豈以偏小智之可知？識即是境，豈以",
    "T39n1786_05a:0144c07": "六凡識之可識？此明絕思也。境離名字，豈以",
    "T39n1786_05a:0144c08": "諸法名字名之？境離言說，豈以四句言說說",
    "T39n1786_05a:0144c09": "之？此明絕議也。二、「而約」下，附文。前三智云唯",
    "T39n1786_05a:0144c10": "數唯密。今雖五句，句句皆云不可思議，即唯",
    "T39n1786_05a:0144c11": "數唯密也。三、後五句明正密，二：初、揀非。介",
    "T39n1786_05a:0144c12": "爾對待皆非中正，乃麁顯法密義不成。二、「即",
    "T39n1786_05a:0144c13": "邪」下，示密，二：初、直就理示邪正。中邊趣舉其",
    "T39n1786_05a:0144c14": "一，收法畢盡，更欲與誰而論待對？欲令解了，",
    "T39n1786_05a:0144c15": "強言中正。二、引《思益》證心通真妄。今以分別",
    "T39n1786_05a:0144c16": "有無分之。言分別者，分於邪正、別於中邊，乃",
    "T39n1786_05a:0144c17": "令諸法不正其中。其失既然，得可知矣。二、「我",
    "T39n1786_05a:0144c18": "行」下，結。二、「又此」下，約三業釋，二：初、釋。言一",
    "T39n1786_05a:0144c19": "往者，既智境正外傍顯此義故也。散脂今",
    "T39n1786_05a:0144c20": "就密名顯本，本密必三，謂身口意。若其不",
    "T39n1786_05a:0144c21": "爾，何能示現神將三業令眾不知？故未顯",
    "T39n1786_05a:0144c22": "本。前非同證者，皆不能測，此乃三密使之然",
    "T39n1786_05a:0144c23": "也。二、「所以」下，結。雖在三業，言且不彰，復是密",
    "T39n1786_05a:0144c24": "義。如先陀婆，非智臣莫曉。三、「如此」下，結前生",
    "T39n1786_05a:0144c25": "後。二、「世尊」下，別釋。前以五句共明智密，乃",
    "T39n1786_05a:0144c26": "至五句共為正密，但以智等彰其密名，故當",
    "T39n1786_05a:0144c27": "總釋。今於初五句分對三觀，乃至後五句分",
    "T39n1786_05a:0144c28": "對三身，故當別釋。二：初、大師用三法釋，二：",
    "T39n1786_05a:0144c29": "初、正別釋，二：初、約離釋義；二、約合對題。初，",
    "T39n1786_05a:0145a01": "三：初、約五句別對三觀，三：初、牒文示義。作觀",
    "T39n1786_05a:0145a02": "釋者，此出散脂本修之行也。二、「知一」下，依義",
    "T39n1786_05a:0145a03": "釋句，二：初二句示境。能生所生皆言一切法",
    "T39n1786_05a:0145a04": "者，如十二支皆是能生、皆是所生，能生生所",
    "T39n1786_05a:0145a05": "生、所生資能生，能生名因、能資為緣，因緣不",
    "T39n1786_05a:0145a06": "盡生法無窮。此等即是所觀境也。二、「了一」下",
    "T39n1786_05a:0145a07": "三句，示三觀，三：初一句空觀。了達虛無者，悉",
    "T39n1786_05a:0145a08": "從因緣，無性實故虛、離名相故無，畢竟叵得",
    "T39n1786_05a:0145a09": "方名了法。二、「知法」下，次句明假觀。了無性相",
    "T39n1786_05a:0145a10": "名曰知空，不礙緣起名為非空。以一切道起",
    "T39n1786_05a:0145a11": "一切種，名道種智。此智分別十界假名，海印",
    "T39n1786_05a:0145a12": "森羅而有差別。而或作「無」，字必誤也。",
    "T39n1786_05a:0145a13": "金光明經文句記卷第五上"
}