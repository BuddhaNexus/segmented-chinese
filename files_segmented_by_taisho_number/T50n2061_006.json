{
    "T50n2061_006:0738b09": "宋高僧傳卷第六",
    "T50n2061_006:0738b11": "宋左街天壽寺通慧大師",
    "T50n2061_006:0738b12": "賜紫沙門贊寧等奉　勅撰",
    "T50n2061_006:0738b13": "義解篇第二之三(正傳十四人附見六人)",
    "T50n2061_006:0738b14": "唐京師崇福寺惟慤傳一(慧震弘沇)",
    "T50n2061_006:0738b15": "釋惟慤。俗姓連氏。齊大夫稱之後。本憑翊人。",
    "T50n2061_006:0738b16": "官居上黨為潞人也。九歲割愛冠年納戒。",
    "T50n2061_006:0738b17": "母氏昆弟歸于法門。故慤從其受教。瀾漪",
    "T50n2061_006:0738b18": "內湛葳&#;外發。嗜學服勤必無倦色。乃辭",
    "T50n2061_006:0738b19": "渭陽尋師隷業。或經筵首席。或論集前驅。",
    "T50n2061_006:0738b20": "或參問禪宗。或附麗律匠。其志淵曠欲皆",
    "T50n2061_006:0738b21": "吞納之。年臨不惑尚住神都。因受舊相房",
    "T50n2061_006:0738b22": "公融宅請。未飯之前宅中出經函云。相公",
    "T50n2061_006:0738b23": "在南海知南銓。預其翻經。躬親筆受首楞",
    "T50n2061_006:0738b24": "嚴經一部。留家供養。今筵中正有十僧。每",
    "T50n2061_006:0738b25": "人可開題一卷。慤坐居第四。舒經見富樓",
    "T50n2061_006:0738b26": "那問生起義。覺其文婉其理玄。發願撰疏。",
    "T50n2061_006:0738b27": "疏通經義。及歸院矢誓寫文殊菩薩像。別",
    "T50n2061_006:0738b28": "誦名號計一十年。厥志堅強遂有冥感。忽",
    "T50n2061_006:0738b29": "夢妙吉祥乘狻猊自慤之口入。由茲下筆",
    "T50n2061_006:0738c01": "若大覺之被善現談般若焉。起大曆元年",
    "T50n2061_006:0738c02": "丙午也。及將徹簡。於臥寐中見由口而",
    "T50n2061_006:0738c03": "出。在乎華嚴宗中。文殊智也。勒成三卷。自",
    "T50n2061_006:0738c04": "謂從淺智中衍出矣。于今盛行。一說楞嚴",
    "T50n2061_006:0738c05": "經。初是荊州度門寺神秀禪師在內時得本。",
    "T50n2061_006:0738c06": "後因館陶沙門慧震於度門寺傳出。慤遇之",
    "T50n2061_006:0738c07": "著疏解之。後有弘沇法師者。蜀人也。作",
    "T50n2061_006:0738c08": "義章開釋此經。號資中疏。其中亦引震法",
    "T50n2061_006:0738c09": "師義例。似有今古之說。此岷蜀行之。近亦",
    "T50n2061_006:0738c10": "流江表焉。",
    "T50n2061_006:0738c11": "唐京師千福寺懷感傳",
    "T50n2061_006:0738c12": "釋懷感。不知何許人也。秉持強悍精苦從",
    "T50n2061_006:0738c13": "師。義不入神未以為得。四方同好就霧市",
    "T50n2061_006:0738c14": "焉。唯不信念佛少時逕生安養。疑氷未冸",
    "T50n2061_006:0738c15": "遂謁善導用決猶豫。導曰。子傳教度人。為",
    "T50n2061_006:0738c16": "信後講為渺茫無詣。感曰。諸佛誠言不信",
    "T50n2061_006:0738c17": "不講。導曰。若如所見令念佛往生。豈是魔",
    "T50n2061_006:0738c18": "說耶。子若信之至心念佛當有證驗。乃入",
    "T50n2061_006:0738c19": "道場三七日不覩靈瑞。感自恨罪障深。欲",
    "T50n2061_006:0738c20": "絕食畢命。導不許。遂令精虔三年念佛。後",
    "T50n2061_006:0738c21": "忽感靈瑞。見金色玉毫便證念佛三昧。悲",
    "T50n2061_006:0738c22": "恨宿垢業重妄搆眾愆懺悔發露。乃述決疑",
    "T50n2061_006:0738c23": "論七卷(即群疑論是也)。臨終果有化佛來迎。合掌面",
    "T50n2061_006:0738c24": "西而往矣。",
    "T50n2061_006:0738c25": "唐吳興法海傳",
    "T50n2061_006:0738c26": "釋法海字文允。姓張氏。丹陽人。少出家于鶴",
    "T50n2061_006:0738c27": "林寺。白駒匪食其場苗。金翅俄翔其海面。",
    "T50n2061_006:0738c28": "曲從師教周覽群經。大壑納川鄧林聚羽。",
    "T50n2061_006:0738c29": "是以圓入一性學階空王。擅當代獨悟之",
    "T50n2061_006:0739a01": "名。剖先賢不決之義。一時外學六籍該通。甞",
    "T50n2061_006:0739a02": "謂人曰。佛法一門極唯心地。餘皆椎輪也。天",
    "T50n2061_006:0739a03": "寶中預揚州法慎律師講肆。同曇一靈一等",
    "T50n2061_006:0739a04": "推為顏冉焉。復與杼山晝公為忘形之交",
    "T50n2061_006:0739a05": "林下之遊。黑白二徒多從求益焉。",
    "T50n2061_006:0739a06": "唐洛京佛授記寺慧苑傳",
    "T50n2061_006:0739a07": "釋慧苑。京兆人也。少而秀異蔚有茂才。厭",
    "T50n2061_006:0739a08": "彼塵寰投于淨域。禮華嚴法藏為師。陶神",
    "T50n2061_006:0739a09": "練性。未幾深達法義。號上首門人也。有",
    "T50n2061_006:0739a10": "勤無惰內外該通。華嚴一宗尤成精博。苑",
    "T50n2061_006:0739a11": "依寶性論立四種教。為有四類不識如來",
    "T50n2061_006:0739a12": "藏。如生盲人。則凡夫聲聞辟支初心菩薩也。",
    "T50n2061_006:0739a13": "一迷真異執教當凡夫。二真一分半教當二",
    "T50n2061_006:0739a14": "乘。三真一分滿教當初心菩薩。四真具滿教",
    "T50n2061_006:0739a15": "當識如來藏者也。諸師處判或依或違。然",
    "T50n2061_006:0739a16": "其綱領教乘一家之說。次以新譯之經未有",
    "T50n2061_006:0739a17": "音釋披讀之者取決無從。遂博覽經書恢",
    "T50n2061_006:0739a18": "張詁訓。撰成二卷。俾初學之流不遠求師",
    "T50n2061_006:0739a19": "覽無滯句旋曉字源。然稟從賢首之門。不",
    "T50n2061_006:0739a20": "負庭訓之美也。",
    "T50n2061_006:0739a21": "唐處州法華寺智威傳(慧威)",
    "T50n2061_006:0739a22": "釋智威。姓蔣氏縉雲人也。頴脫塵蒙心遊",
    "T50n2061_006:0739a23": "物表。少事師于軒轅氏鍊丹山。聞天台宗教",
    "T50n2061_006:0739a24": "盛。遂負笈往沃洲石城寺。親灌頂禪師求",
    "T50n2061_006:0739a25": "請心要。既而得一融道體二居宗。定慧方",
    "T50n2061_006:0739a26": "均寂照相半。雖云自了急在利他。天與多",
    "T50n2061_006:0739a27": "能富有辭藻。著桃巖寺碑與頭陀寺碑。氣",
    "T50n2061_006:0739a28": "度相表。後以法眼付授慧威焉。時傳威是",
    "T50n2061_006:0739a29": "徐陵後身。其利智雄才斷可知矣。又釋慧威。",
    "T50n2061_006:0739b01": "姓留氏。東陽人也。總角之年露其舊習。抉",
    "T50n2061_006:0739b02": "開愛網。徑入空門。不滯一方仍參三益。",
    "T50n2061_006:0739b03": "聞縉雲大威禪師盛行禪法。裹足造焉。刻",
    "T50n2061_006:0739b04": "志忘勞覩威牆奧。一日千里罔不推稱。至",
    "T50n2061_006:0739b05": "有成業時謂小威。然其樂靜居山罕交",
    "T50n2061_006:0739b06": "人事。指教門人不少。傑出者左溪玄朗矣威",
    "T50n2061_006:0739b07": "常修止觀匪棄光陰。說與行而並馳。語將",
    "T50n2061_006:0739b08": "默而齊貫。落落然汪汪然。人無得名焉。",
    "T50n2061_006:0739b09": "唐台州國清寺湛然傳",
    "T50n2061_006:0739b10": "釋湛然。俗姓戚氏。世居晉陵之荊溪。則常州",
    "T50n2061_006:0739b11": "人也。昔佛滅度後。十有三世至龍樹。始用文",
    "T50n2061_006:0739b12": "字廣第一義諦。嗣其學者號法性宗。元魏",
    "T50n2061_006:0739b13": "高齊間有釋慧文。默而識之。授南嶽思大",
    "T50n2061_006:0739b14": "師。由是有三觀之學。洎智者大師蔚然興",
    "T50n2061_006:0739b15": "於天台。而其道益大。以教言之則然乃龍",
    "T50n2061_006:0739b16": "樹之裔孫也。智者之五世孫也。左溪朗公之",
    "T50n2061_006:0739b17": "法子也。家本儒墨。我獨有邁俗之志。童丱",
    "T50n2061_006:0739b18": "邈焉異於常倫。年二十餘受經於左溪。與",
    "T50n2061_006:0739b19": "之言大駭。異日謂然曰。汝何夢乎。然曰。疇",
    "T50n2061_006:0739b20": "昔夜夢披僧服掖二輪遊大河之中。左溪",
    "T50n2061_006:0739b21": "曰。嘻汝當以止觀二法度群生於生死淵",
    "T50n2061_006:0739b22": "乎。乃授以本師所傳止觀。然德宇凝精神鋒",
    "T50n2061_006:0739b23": "爽拔。其密識深行冲氣慧用。方寸之間合於",
    "T50n2061_006:0739b24": "天倪。至是始以處士傳道。學者悅隨。如群",
    "T50n2061_006:0739b25": "流之趣於大川也。天寶初年解逢掖而登",
    "T50n2061_006:0739b26": "僧籍。遂往越州曇一律師法集。廣尋持犯開",
    "T50n2061_006:0739b27": "制之律範焉。復於吳郡開元寺敷行止觀。",
    "T50n2061_006:0739b28": "無何朗師捐代。挈密藏獨運於東南。謂門",
    "T50n2061_006:0739b29": "人曰。道之難行也我知之矣。古先至人。靜",
    "T50n2061_006:0739c01": "以觀其本。動以應乎物。二俱不住。乃蹈于",
    "T50n2061_006:0739c02": "大方。今之人或蕩於空或膠於有。自病病",
    "T50n2061_006:0739c03": "他道用不振。將欲取正捨予誰歸。於是大",
    "T50n2061_006:0739c04": "啟上法旁羅萬行。盡攝諸相入於無間。",
    "T50n2061_006:0739c05": "即文字以達觀。導語默以還源。乃祖述",
    "T50n2061_006:0739c06": "所傳章句凡十數萬言。心度諸禪身不踰",
    "T50n2061_006:0739c07": "矩。三學俱熾群疑日潰。求珠問影之類。稍",
    "T50n2061_006:0739c08": "見罔象之功行。止觀之盛始然之力也。天",
    "T50n2061_006:0739c09": "寶末。大曆初。詔書連徵。辭疾不就。當大兵",
    "T50n2061_006:0739c10": "大饑之際。揭厲法流學徒愈繁。瞻望堂室",
    "T50n2061_006:0739c11": "以為依怙。然慈以接之謹以守之。大布而",
    "T50n2061_006:0739c12": "衣一床而居。以身誨人耆艾不息。建中三年",
    "T50n2061_006:0739c13": "二月五日示疾佛隴道場。顧語學徒曰。道",
    "T50n2061_006:0739c14": "無方性無體。生歟死歟其旨一貫。吾歸骨此",
    "T50n2061_006:0739c15": "山報盡今夕。要與汝輩談道而訣。夫一念",
    "T50n2061_006:0739c16": "無相謂之空。無法不備謂之假。不一不異",
    "T50n2061_006:0739c17": "謂之中。在凡為三因。在聖為三德。爇炷",
    "T50n2061_006:0739c18": "則初後同相。涉海則淺深異流。自利利人",
    "T50n2061_006:0739c19": "在此而已。爾其志之。言訖隱几泊然而化。",
    "T50n2061_006:0739c20": "春秋七十二。法臘三十四。門人號咽。奉全身",
    "T50n2061_006:0739c21": "起塔。袝于智者大師塋兆西南隅焉。入室",
    "T50n2061_006:0739c22": "弟子吳門元浩。可謂邇其人近其室矣。然",
    "T50n2061_006:0739c23": "平日輯纂教法。明決前疑開發後滯。則有",
    "T50n2061_006:0739c24": "法華釋籤法華疏記各十卷。止觀輔行傳弘",
    "T50n2061_006:0739c25": "訣十卷。法華三昧補助儀一卷。方等懺補闕",
    "T50n2061_006:0739c26": "儀二卷。略維摩疏十卷。維摩疏記三卷。重治",
    "T50n2061_006:0739c27": "定涅槃疏十五卷。金[鏍-糸+廾]論一卷。及止觀義例",
    "T50n2061_006:0739c28": "止觀大意止觀文句十妙不二門等。盛行于",
    "T50n2061_006:0739c29": "世。詳其然師始天寶終建中。以自證之心",
    "T50n2061_006:0740a01": "說未聞之法。經不云乎。云何於少時大作",
    "T50n2061_006:0740a02": "佛事。然師有焉。其朝達得其道者。唯梁肅",
    "T50n2061_006:0740a03": "學士。故摛鴻筆成絕妙之辭。彼題目云。甞",
    "T50n2061_006:0740a04": "試論之。聖人不興其間必有命世者出焉。",
    "T50n2061_006:0740a05": "自智者以法傳灌頂。頂再世至于左溪。明",
    "T50n2061_006:0740a06": "道若昧。待公而發乘此寶。乘煥然中興。蓋",
    "T50n2061_006:0740a07": "受業身通者三十有九僧。搢紳先生高位崇",
    "T50n2061_006:0740a08": "名。屈體承教者又數十人。師嚴道尊遐邇歸",
    "T50n2061_006:0740a09": "仁。向非命世而生則何以臻此。觀夫梁學",
    "T50n2061_006:0740a10": "士之論儗議偕齊。非此人何以動鴻儒。非",
    "T50n2061_006:0740a11": "此筆何以銘哲匠。蓋洞入門室見宗廟之",
    "T50n2061_006:0740a12": "富。故以是研論矣。吁吾徒往往有不知",
    "T50n2061_006:0740a13": "然之道。詩云。維鵲有巢維鳩居之。梁公深",
    "T50n2061_006:0740a14": "入佛之理窟之謂歟。有會稽法華山神邕",
    "T50n2061_006:0740a15": "作真讚。至大宋開寶中。吳越國王錢氏。追",
    "T50n2061_006:0740a16": "重而誄之。號圓通尊者焉。可不是歟。",
    "T50n2061_006:0740a17": "唐蘇州開元寺元浩傳",
    "T50n2061_006:0740a18": "釋元浩。姓秦氏。字廣成。吳門人也。綺歲依",
    "T50n2061_006:0740a19": "晉陵靈山寺慧日禪師出家。具滿律戒。配",
    "T50n2061_006:0740a20": "本州龍興寺。尋為荊溪湛然禪師囑累弟子。",
    "T50n2061_006:0740a21": "初受法華止觀已得醍醐。唯以裂大網感",
    "T50n2061_006:0740a22": "大果成大行歸大處以為大願。宴居三",
    "T50n2061_006:0740a23": "昧常隨佛後。希夷自得人莫能知。其祕密",
    "T50n2061_006:0740a24": "深遠如海印三昧。不言出處常行佛事。與",
    "T50n2061_006:0740a25": "夫難行苦行更相祖述。默傳心要為論為",
    "T50n2061_006:0740a26": "記。靈芝瑞草以為功德。傳於後世者不同",
    "T50n2061_006:0740a27": "日而語矣。浩注解大涅槃經。為文首序。德",
    "T50n2061_006:0740a28": "美圓實志願顯現。蓋錄其所證之意而見于",
    "T50n2061_006:0740a29": "文。曰余聞先覺之大寶曰常。在宥布和之盛",
    "T50n2061_006:0740b01": "典曰教。率土知化之歸宗曰行。交感人心",
    "T50n2061_006:0740b02": "之至極曰證。然則以道御時。以法性合其",
    "T50n2061_006:0740b03": "運。當應物之際。與顯晦同其光。恢張至",
    "T50n2061_006:0740b04": "化。而自他昭著者。實播於鴻名。欽恭聞思協",
    "T50n2061_006:0740b05": "和至極。四德克彰者實存乎妙體。格變群",
    "T50n2061_006:0740b06": "家歷觀諸行。至典克修庶績有成者。實賴",
    "T50n2061_006:0740b07": "乎宗本。信以授人。大明宗極敷暢厥旨。庶",
    "T50n2061_006:0740b08": "幾有補於將來者實存乎妙用。博綜群言",
    "T50n2061_006:0740b09": "以立誠訓。風行十方率用歸順者實存乎",
    "T50n2061_006:0740b10": "妙教矣。此浩之法要。如王輔嗣之法繫辭",
    "T50n2061_006:0740b11": "司馬遷之自敘管仲能言輕重孟子之傳春",
    "T50n2061_006:0740b12": "秋。雖儒釋不同其義一也。以元和十二年",
    "T50n2061_006:0740b13": "十一月十一日示疾。右脇累足入于涅槃。",
    "T50n2061_006:0740b14": "非二乘境界。真如來定也。明年十一月十三",
    "T50n2061_006:0740b15": "日闍維。起塔於蘇州西北虎丘東山南原也。",
    "T50n2061_006:0740b16": "浩耽學味道不涉餘事。常隨然師聽其言",
    "T50n2061_006:0740b17": "說。曾無倦色分析義理。派流川注必默記",
    "T50n2061_006:0740b18": "而暗誦。一言不失。數年之後人始知之。然",
    "T50n2061_006:0740b19": "師曰。回也如愚。罕為人說。多辭以不能。及",
    "T50n2061_006:0740b20": "被梁田二君苦勸請之。始著涅槃經解述。",
    "T50n2061_006:0740b21": "浩與上都雲華寺華嚴澄觀法師。若孔門之",
    "T50n2061_006:0740b22": "游夏焉。其儒流受業翰林學士梁公肅蘇州",
    "T50n2061_006:0740b23": "刺史田公敦。緇流受業者智恒子瑜道儒仲",
    "T50n2061_006:0740b24": "儀仲良五人。持經講論傳之無窮。大比丘尼",
    "T50n2061_006:0740b25": "識微道巽志真悟極。此四人者高潔之倫深",
    "T50n2061_006:0740b26": "練禪觀。初浩為二官所請注經。預夢甚為",
    "T50n2061_006:0740b27": "奇特。又庭階生花非人間恒所見者。祥鳥",
    "T50n2061_006:0740b28": "飛馴五彩絕異。刺史崔恭撰塔碑立于虎丘",
    "T50n2061_006:0740b29": "山羅漢石壇之左。後有行滿道暹明曠。皆著",
    "T50n2061_006:0740c01": "述廣天台之道歟。",
    "T50n2061_006:0740c02": "唐越州暨陽杭烏山智藏傳",
    "T50n2061_006:0740c03": "釋智藏。姓皮氏。西印度種族。祖父從華世",
    "T50n2061_006:0740c04": "居官宦。後僑寓廬陵。藏少入精舍覩像設",
    "T50n2061_006:0740c05": "之繁。乃陋俗求真。而於三學各所留心。",
    "T50n2061_006:0740c06": "唯律藏也。最為精敏。大曆三年遊豫章。因",
    "T50n2061_006:0740c07": "隸名天宮寺。眾懇命臨壇秉度。時仰炮烋",
    "T50n2061_006:0740c08": "號為律虎。每登法座提唱毘尼。堂盈席滿",
    "T50n2061_006:0740c09": "聽受無厭。辯名理析微言。連環可解也。",
    "T50n2061_006:0740c10": "貞元中遇大寂禪師。篤明心要。及遊會稽",
    "T50n2061_006:0740c11": "於杭烏山頂築小室安禪。乃著華嚴經妙",
    "T50n2061_006:0740c12": "義。宣吐。亹亹學者歸焉。至元和十四年二",
    "T50n2061_006:0740c13": "月無疾而終。報齡七十九。焚收舍利圓淨",
    "T50n2061_006:0740c14": "者。建塔於院北峯焉。杭烏山者越俗言訛。",
    "T50n2061_006:0740c15": "合言杭嵨。謂浙江所渡。古用杭筏到岸藏",
    "T50n2061_006:0740c16": "杭。故云嵨也。",
    "T50n2061_006:0740c17": "唐梓州慧義寺神清傳(義將)",
    "T50n2061_006:0740c18": "釋神清。字靈庾。俗姓章氏。綿州昌明人也。",
    "T50n2061_006:0740c19": "生于大安山下。昆季相次三人出俗。皆有",
    "T50n2061_006:0740c20": "名望。清居乎仲。處胎之際母頓惡葷羶。及",
    "T50n2061_006:0740c21": "為兒雖隨戲弄遇像禮足逢僧稽顙。年十",
    "T50n2061_006:0740c22": "三受學於綿州開元寺辯智法師。于時勅條",
    "T50n2061_006:0740c23": "嚴峻。出家者限念經千紙方許落髮。清即",
    "T50n2061_006:0740c24": "誦法華維摩楞伽佛頂等經有同再理。時",
    "T50n2061_006:0740c25": "故相喬琳為綿郡太守。驚其幼俊躬而降",
    "T50n2061_006:0740c26": "禮請削染焉。則大曆中也。至年十七聽習",
    "T50n2061_006:0740c27": "粗通。即講法華一經。歲滿慧義寺依如律",
    "T50n2061_006:0740c28": "師受具戒。夏習尸羅依學新疏。尋達大",
    "T50n2061_006:0740c29": "宗乃詣上都。後以優文贍學入內應奉。暮",
    "T50n2061_006:0741a01": "年鍾其荼蓼歸慧義寺。講導著述略無閑",
    "T50n2061_006:0741a02": "日。以元和年中終于本寺峯頂。遷神于白",
    "T50n2061_006:0741a03": "門蘭若。即郪城北郭外也。清平昔好為著述",
    "T50n2061_006:0741a04": "喜作編聯。蓋巨富其才亦鑿深于學。三教",
    "T50n2061_006:0741a05": "俱曉該玄鑒極。彝倫咸敘萬人之敵也。受業",
    "T50n2061_006:0741a06": "弟子黑白四方計一千餘人。前後撰成法華",
    "T50n2061_006:0741a07": "玄箋十卷釋氏年誌三十卷新律疏要訣十",
    "T50n2061_006:0741a08": "卷。亦謂清鈔。二眾初學儀一卷有宗七十五",
    "T50n2061_006:0741a09": "法疏一卷。亦名法源記。此蓋解小乘所計",
    "T50n2061_006:0741a10": "五位色心心所不相應無為等法。體性業用",
    "T50n2061_006:0741a11": "一皆詳括。故云法源也。識心論澄觀論俱舍",
    "T50n2061_006:0741a12": "義鈔數卷北山參玄語錄十卷。都計百餘軸。",
    "T50n2061_006:0741a13": "並行於代。就中語錄博該三教。最為南北",
    "T50n2061_006:0741a14": "鴻儒名僧高士之所披翫焉。寺居郪城之",
    "T50n2061_006:0741a15": "北長平山陰。故云北山統三教玄旨。實而為",
    "T50n2061_006:0741a16": "錄。故云參玄也。觀清之述作。少分明二權",
    "T50n2061_006:0741a17": "一實之經旨。大分明小乘律論之深奧焉。清",
    "T50n2061_006:0741a18": "貌古且奇皙白而光瑩。相國崔龜從時從事",
    "T50n2061_006:0741a19": "東川。序真讚云。與奘三藏道顏同攝物。異",
    "T50n2061_006:0741a20": "時一體耳。門人數多。其出倫者義將也。獨",
    "T50n2061_006:0741a21": "明俱舍兼善起信。海內學人望風而至。開",
    "T50n2061_006:0741a22": "成中北山俱舍宗不泯者。清之餘素乎。東川",
    "T50n2061_006:0741a23": "涌潭僧正顏公。著碑本寺。講律臨壇。光肇",
    "T50n2061_006:0741a24": "別附語錄。略記清言行矣。",
    "T50n2061_006:0741a25": "唐京師大安國寺端甫傳",
    "T50n2061_006:0741a26": "釋端甫。俗姓趙氏。天水人也。世為秦著姓",
    "T50n2061_006:0741a27": "焉。初母張夫人夢梵僧謂曰。當生貴子。即",
    "T50n2061_006:0741a28": "出囊中舍利使吞之。及誕所夢僧白晝入",
    "T50n2061_006:0741a29": "其室摩其頂曰。必當大興法教。言訖而滅。",
    "T50n2061_006:0741b01": "既成人高顙深目大頤方口。長六尺五寸。其",
    "T50n2061_006:0741b02": "音如鐘。夫將欲荷如來之菩提鑿生靈之",
    "T50n2061_006:0741b03": "耳目。固必有殊祥奇表歟。始十歲依崇福",
    "T50n2061_006:0741b04": "寺道悟禪師為沙彌。十七正度為比丘。隷",
    "T50n2061_006:0741b05": "安國寺。受具於西明寺照律師。學毘尼於崇",
    "T50n2061_006:0741b06": "福寺昇律師。傳唯識於安國寺素法師。通涅",
    "T50n2061_006:0741b07": "槃經於福林寺崟法師。甫又夢。梵僧以舍利",
    "T50n2061_006:0741b08": "滿瑠璃器使吞之。且曰。三藏大教盡貯汝",
    "T50n2061_006:0741b09": "腹矣。自是經律論無敵於當時。囊括川注",
    "T50n2061_006:0741b10": "逢源會委。滔滔然莫能濟其畔岸矣。夫將",
    "T50n2061_006:0741b11": "欲伐株杌於情田雨甘露於法種者。固必",
    "T50n2061_006:0741b12": "有勇智宏辯歟。無何謁文殊於清涼。眾聖",
    "T50n2061_006:0741b13": "皆現。演大經於太原。傾都畢會。德宗皇帝聞",
    "T50n2061_006:0741b14": "其名徵之。一見大悅。常出入禁中與儒道",
    "T50n2061_006:0741b15": "議論。賜紫方袍。歲時錫施異於他等。復詔",
    "T50n2061_006:0741b16": "侍皇太子於東朝。順宗皇帝深仰其風。親之",
    "T50n2061_006:0741b17": "若昆弟。相與臥起恩禮特隆。憲宗皇帝數幸",
    "T50n2061_006:0741b18": "其寺待之若賓友。常承顧問注納偏厚。而",
    "T50n2061_006:0741b19": "甫符彩超邁辭理響捷。迎合上旨皆契真",
    "T50n2061_006:0741b20": "乘。雖造次應對。未甞不以闡揚為務。繇",
    "T50n2061_006:0741b21": "是天子益知佛為大聖人其教有大不思",
    "T50n2061_006:0741b22": "議事。當是時朝廷方削平區夏。縛吳斡蜀",
    "T50n2061_006:0741b23": "瀦蔡蕩鄆。而天子端拱無事。詔甫率緇屬",
    "T50n2061_006:0741b24": "迎真骨於靈山。開法場於祕殿。為人請福",
    "T50n2061_006:0741b25": "親奉香燈。既而刑不殘兵不黷。赤子無愁",
    "T50n2061_006:0741b26": "聲蒼海無驚波。蓋參用真宗以毘大政",
    "T50n2061_006:0741b27": "之明効也。夫將欲顯大不思議之道輔大",
    "T50n2061_006:0741b28": "有為之君。固必有冥符玄契歟。掌內殿法",
    "T50n2061_006:0741b29": "儀錄左街僧事。以標表淨眾者凡一十年。",
    "T50n2061_006:0741c01": "講涅槃唯識經論。處當仁傳授宗主。以開",
    "T50n2061_006:0741c02": "誘道俗者凡一百六十座。運三密於瑜伽。",
    "T50n2061_006:0741c03": "契無生於悉地。日持諸部十餘萬遍。指淨",
    "T50n2061_006:0741c04": "土為息肩之地。嚴金經為報法之恩。前",
    "T50n2061_006:0741c05": "後供施數十百萬。悉以崇飾殿宇窮極雕",
    "T50n2061_006:0741c06": "繪。而方丈單床靜慮自得。貴臣盛族皆所依",
    "T50n2061_006:0741c07": "慕。豪俠工賈莫不瞻嚮。薦金寶以致誠。",
    "T50n2061_006:0741c08": "仰端嚴而禮足。日有千數不可殫書。而",
    "T50n2061_006:0741c09": "甫即眾生以觀佛。離四相以修善。心下如",
    "T50n2061_006:0741c10": "地坦無丘陵。王公輿臺皆以誠接。議者以",
    "T50n2061_006:0741c11": "為成就常不輕行者。唯甫而已矣。夫將欲",
    "T50n2061_006:0741c12": "駕橫海之大航拯迷途於彼岸者。固必",
    "T50n2061_006:0741c13": "有奇功妙道歟。以開成元年六月一日西",
    "T50n2061_006:0741c14": "向右脇而滅。當暑而尊容若生。終夕而異",
    "T50n2061_006:0741c15": "香猶欝。其年七月六日遷於長樂之南原。遺",
    "T50n2061_006:0741c16": "命荼毘得舍利三百餘粒。方熾而神光月皎。",
    "T50n2061_006:0741c17": "既燼而靈骨珠圓。賜諡曰大達。塔曰玄祕。",
    "T50n2061_006:0741c18": "俗壽六十七。僧臘可數。門弟子僧尼約千餘",
    "T50n2061_006:0741c19": "輩。或講論玄言。或紀綱大寺。修禪秉律。分",
    "T50n2061_006:0741c20": "作人師五十。其徒皆為達者。會昌中相國",
    "T50n2061_006:0741c21": "裴公休。為碑頌德焉。",
    "T50n2061_006:0741c22": "唐圭峯草堂寺宗密傳(圓禪師照禪師)",
    "T50n2061_006:0741c23": "釋宗密。姓何氏。果州西充人也。家本豪盛少",
    "T50n2061_006:0741c24": "通儒書。欲干世以活生靈。負俊才而隨",
    "T50n2061_006:0741c25": "計吏。元和二年偶謁遂州圓禪師。圓未與",
    "T50n2061_006:0741c26": "語密。欣然而慕之。乃從其削染受教。此年",
    "T50n2061_006:0741c27": "進具于拯律師。尋謁荊南張。張曰。汝傳教",
    "T50n2061_006:0741c28": "人也。當宣導於帝都。復見洛陽照禪師。照",
    "T50n2061_006:0741c29": "曰。菩薩人也。誰能識之。末見上都華嚴觀。",
    "T50n2061_006:0742a01": "觀曰。毘盧華藏能隨我遊者其唯汝乎。初在",
    "T50n2061_006:0742a02": "蜀因齋次受經。得圓覺十二章。深達義趣",
    "T50n2061_006:0742a03": "誓傳是經。在漢上因病僧付華嚴句義。",
    "T50n2061_006:0742a04": "未甞隷習。即爾講之。由是乃著圓覺華嚴",
    "T50n2061_006:0742a05": "及涅槃金剛起信唯識盂蘭盆法界觀行願經",
    "T50n2061_006:0742a06": "等疏鈔及法義類例禮懺修證圖傳纂略。又",
    "T50n2061_006:0742a07": "集諸宗禪言為禪藏。總而序之。并酬答書",
    "T50n2061_006:0742a08": "偈議論等。又四分律疏五卷鈔懸談二卷。凡",
    "T50n2061_006:0742a09": "二百許卷。圖六面。皆本一心而貫諸法。顯",
    "T50n2061_006:0742a10": "真體而融事理。超群有於對待。冥物我而",
    "T50n2061_006:0742a11": "獨運矣。密累入內殿問其法要。大和二年",
    "T50n2061_006:0742a12": "慶成節。徵賜紫方袍為大德。尋請歸山。會",
    "T50n2061_006:0742a13": "昌元年正月六日坐滅於興福塔院。儼若平",
    "T50n2061_006:0742a14": "日容貌益悅。七日遷于函。其自證之力可",
    "T50n2061_006:0742a15": "知矣。其月二十二日道俗等奉全身于圭峯。",
    "T50n2061_006:0742a16": "二月十三日茶毘得舍利數十粒。明白而潤",
    "T50n2061_006:0742a17": "大。後門人泣而求諸煨中必得而歸。悉斂",
    "T50n2061_006:0742a18": "藏于石室。其無緣之慈可知矣。俗齡六十二。",
    "T50n2061_006:0742a19": "僧臘三十四。遺誡令舁屍施鳥獸。焚其骨",
    "T50n2061_006:0742a20": "而散之勿塔。勿得悲慕以亂禪觀。每清明",
    "T50n2061_006:0742a21": "上山。必講道七日而後去。其餘住持儀則當",
    "T50n2061_006:0742a22": "合律科。違者非吾弟子。初密道既芬馨名",
    "T50n2061_006:0742a23": "惟炟赫。內眾慕羶既如彼。朝貴答響又如",
    "T50n2061_006:0742a24": "此。當長慶元和已來。中官立功。執政者孔",
    "T50n2061_006:0742a25": "熾。內外猜疑人主危殆。時宰臣李訓酷重于",
    "T50n2061_006:0742a26": "密。及開成中偽甘露發。中官率禁兵五百",
    "T50n2061_006:0742a27": "人出閤。所遇者一皆屠戮。時王涯賈餗舒",
    "T50n2061_006:0742a28": "元輿。方在中書會食。聞難作奔入終南投",
    "T50n2061_006:0742a29": "密。唯李訓欲求剪髮匿之從者止之。訓改",
    "T50n2061_006:0742b01": "圖趨鳳翔。時仇士良知之。遣人捕密入左",
    "T50n2061_006:0742b02": "軍。面數共不告之罪將害之。密怡然曰。",
    "T50n2061_006:0742b03": "貧道識訓年深。亦知其反叛。然本師教法遇",
    "T50n2061_006:0742b04": "苦即救。不愛身命死固甘心。中尉魚恒志",
    "T50n2061_006:0742b05": "嘉之。奏釋其罪。朝士聞之扼腕出涕焉。或",
    "T50n2061_006:0742b06": "曰。密師為禪耶律耶經論耶。則對曰。夫密者",
    "T50n2061_006:0742b07": "四戰之國也。人無得而名焉。都可謂大智",
    "T50n2061_006:0742b08": "圓明自證利他大菩薩也。是故裴休論譔云。",
    "T50n2061_006:0742b09": "議者以師不守禪行而廣講經論。遊名邑",
    "T50n2061_006:0742b10": "大都以興建為務。乃為多聞之所役乎。",
    "T50n2061_006:0742b11": "豈聲利之所未忘乎。嘻議者焉知大道之",
    "T50n2061_006:0742b12": "所趣哉。夫一心者萬法之總也。分而為戒定",
    "T50n2061_006:0742b13": "慧。開而為六度。散而為萬行。萬行未甞非",
    "T50n2061_006:0742b14": "一心。一心未甞違萬行。禪者六度之一耳。",
    "T50n2061_006:0742b15": "何能總諸法哉。且如來以法眼付迦葉不",
    "T50n2061_006:0742b16": "以法行。故自心而證者為法。隨願而起者",
    "T50n2061_006:0742b17": "為行。未必常同也。然則一心者萬法之所",
    "T50n2061_006:0742b18": "生。而不屬於萬法。得之者則於法自在矣。",
    "T50n2061_006:0742b19": "見之者則於教無礙矣。本非法不可以法",
    "T50n2061_006:0742b20": "說。本非教不可以教傳。豈可以軌迹而",
    "T50n2061_006:0742b21": "尋哉。自迦葉至富那奢。凡十祖皆羅漢所",
    "T50n2061_006:0742b22": "度。亦羅漢。馬鳴龍樹提婆天親始開摩訶衍。",
    "T50n2061_006:0742b23": "著論釋經。摧滅外道。為菩薩唱首。而尊者",
    "T50n2061_006:0742b24": "闍夜獨以戒力為威神。尊者摩羅獨以苦",
    "T50n2061_006:0742b25": "行為道跡。其他諸祖或廣行法教。或專心",
    "T50n2061_006:0742b26": "禪寂。或蟬蛻而去。或火化而滅。或攀樹以示",
    "T50n2061_006:0742b27": "終。或受害而償債。是乃法必同而行不必",
    "T50n2061_006:0742b28": "同也。且循轍跡者非善行。守規墨者非善",
    "T50n2061_006:0742b29": "巧。不迅疾無以為大牛。不超過無以為",
    "T50n2061_006:0742c01": "大士。故師之道也。以知見為妙門。寂淨為",
    "T50n2061_006:0742c02": "正味。慈忍為甲盾。慧斷為劍矛。破內魔之",
    "T50n2061_006:0742c03": "高壘。陷外賊之堅陣。鎮撫邪雜解釋縲籠。",
    "T50n2061_006:0742c04": "遇窮子則叱而使歸其家。見貧女則呵而",
    "T50n2061_006:0742c05": "使照其室。窮子不歸貧女不富。吾師恥之。",
    "T50n2061_006:0742c06": "三乘不興四分不振。吾師恥之。忠孝不並",
    "T50n2061_006:0742c07": "化荷擔不勝任。吾師恥之。避名滯相匿",
    "T50n2061_006:0742c08": "我增慢。吾師恥之。故遑遑於濟拔汲汲於",
    "T50n2061_006:0742c09": "開誘。不以一行自高。不以一德自聳。人",
    "T50n2061_006:0742c10": "有依歸者不俟請則往矣。有求益者不俟",
    "T50n2061_006:0742c11": "憤則啟矣。雖童幼不簡於應接。雖驁佷不",
    "T50n2061_006:0742c12": "怠於叩勵。其以闡教度生助國家之化也",
    "T50n2061_006:0742c13": "如此。故親師之法者。貧則施。暴則歛。剛",
    "T50n2061_006:0742c14": "則隨。戾則順。昏則開。墮則奮。自榮者慊。自",
    "T50n2061_006:0742c15": "堅者化。徇私者公。溺情者義。凡士俗有捨",
    "T50n2061_006:0742c16": "其家與妻子同入其法分寺而居者。有變",
    "T50n2061_006:0742c17": "活業絕血食持戒法。起家為近住者。有",
    "T50n2061_006:0742c18": "出而修政理。以救疾苦為道者。有退而",
    "T50n2061_006:0742c19": "奉父母以豐供養為行者。其餘憧憧而來",
    "T50n2061_006:0742c20": "欣欣而去。揚袂而至實腹而歸。所在甚眾不",
    "T50n2061_006:0742c21": "可以紀。真如來付囑之菩薩。眾生不請之良",
    "T50n2061_006:0742c22": "友。其四依之人乎。其十地之人乎。吾不識",
    "T50n2061_006:0742c23": "其境界庭宇之廣狹深淺矣。議者又焉知大",
    "T50n2061_006:0742c24": "道之所趣哉。其為識達大人之所知心為",
    "T50n2061_006:0742c25": "若此也。密知心者多矣。無如昇平相國之",
    "T50n2061_006:0742c26": "深者。蓋同氣相求耳。宣宗再闡真乘。萬善",
    "T50n2061_006:0742c27": "咸秩。追諡曰定慧禪師。塔號青蓮。持服執",
    "T50n2061_006:0742c28": "弟子禮四眾數千百人矣。",
    "T50n2061_006:0742c29": "系曰。河東相國之論譔。所謂極其筆矣。然",
    "T50n2061_006:0743a01": "非夫人之為極筆。於他人豈極其筆乎。觀",
    "T50n2061_006:0743a02": "夫影響相隨未始有異也。影待形起。響隨",
    "T50n2061_006:0743a03": "聲來。有宗密公。公則有裴相國。非相國曷",
    "T50n2061_006:0743a04": "能知密公。相續如環未甞告盡。其二公之",
    "T50n2061_006:0743a05": "道如然。則知諦觀法王法。則密公之行甚",
    "T50n2061_006:0743a06": "圓。應以宰官身。則裴相之言可度。今禪宗",
    "T50n2061_006:0743a07": "有不達而譏密不宜講諸教典者。則吾對",
    "T50n2061_006:0743a08": "曰。達磨可不云乎。吾法合了義教。而寡學",
    "T50n2061_006:0743a09": "少知自既不能。且與煩惑相應可不嫉之",
    "T50n2061_006:0743a10": "乎。或有誚密不宜接公卿而屢謁君王",
    "T50n2061_006:0743a11": "者。則吾對曰。教法委在王臣。苟與王臣不",
    "T50n2061_006:0743a12": "接。還能興顯宗教以不。佛言。力輪王臣是",
    "T50n2061_006:0743a13": "歟。今之人情見近王臣者則非之。曾不知",
    "T50n2061_006:0743a14": "近王臣人之心。苟合利名則謝君之誚也。",
    "T50n2061_006:0743a15": "或止為宗教親近。豈不為大乎。寧免小嫌",
    "T50n2061_006:0743a16": "嫌之者。亦嫉之耳。若了如是義。無可無",
    "T50n2061_006:0743a17": "不可。吁哉。",
    "T50n2061_006:0743a18": "唐京師西明寺乘恩傳",
    "T50n2061_006:0743a19": "釋乘恩。不知何許人也。肇從志學知遍",
    "T50n2061_006:0743a20": "尋師。凡廁黌堂必窮義路。常訓門人。曰。",
    "T50n2061_006:0743a21": "好學近乎智。力行近乎仁。仁智稍成。是殊",
    "T50n2061_006:0743a22": "名同實。趨菩薩地若下坂之走丸耳。恩",
    "T50n2061_006:0743a23": "樂人為學不忘講導。及天寶末關中版蕩。",
    "T50n2061_006:0743a24": "因避地姑臧。旅泊之間嗟彼密邇羌虜之",
    "T50n2061_006:0743a25": "封。極尚經論之學。恩化其內眾勉其成功。",
    "T50n2061_006:0743a26": "深染華風悉登義府。自是重撰百法論疏",
    "T50n2061_006:0743a27": "并鈔行于西土。其疏祖慈恩而宗潞府。大",
    "T50n2061_006:0743a28": "抵同而少聞異。終後弟子傳布。迨咸通四年",
    "T50n2061_006:0743a29": "三月中。西涼僧法信精研此道。稟本道節度",
    "T50n2061_006:0743b01": "使張義朝。表進恩之著述。勅令兩街三學大",
    "T50n2061_006:0743b02": "德等詳定。實堪行用。勅依其僧賜紫衣。充",
    "T50n2061_006:0743b03": "本道大德焉。",
    "T50n2061_006:0743b04": "唐彭州丹景山知玄傳",
    "T50n2061_006:0743b05": "釋知玄。字後覺。姓陳氏。眉州洪雅人也。曾祖",
    "T50n2061_006:0743b06": "圖南任梓州射洪縣令。祖憲考邈皆名場不",
    "T50n2061_006:0743b07": "捷。母魏氏夢月入于懷。因而載誕。雖乳哺",
    "T50n2061_006:0743b08": "未能言。見佛像僧形必含喜色。五歲祖令",
    "T50n2061_006:0743b09": "詠花。不數步成云。花開滿樹紅。花落萬枝",
    "T50n2061_006:0743b10": "空。唯餘一朵在。明日定隨風。祖吟歎不懌",
    "T50n2061_006:0743b11": "曰。吾育此孫望其登甲科雪二代之恥。今",
    "T50n2061_006:0743b12": "見孺子志矣。非貽厥也。已必從空門乖",
    "T50n2061_006:0743b13": "始望也七歲果遇法泰法師。在寧夷寺講",
    "T50n2061_006:0743b14": "涅槃經。寺與居隣。玄日就講集所。一聆法",
    "T50n2061_006:0743b15": "語若覩前因。是夕夢其寺殿佛手摩其頂。",
    "T50n2061_006:0743b16": "寤啟祖父乞為勤策。親黨觀其必不可抑",
    "T50n2061_006:0743b17": "奪故聽之。年十一遂其削髮。乃隨師詣唐",
    "T50n2061_006:0743b18": "興邑四安寺。授大經四十二卷。遠公義疏。辯",
    "T50n2061_006:0743b19": "空師圓旨。共一百二十五萬言。皆囊括深奧",
    "T50n2061_006:0743b20": "矣。方年十三指擿緇徒露老成之氣。時丞",
    "T50n2061_006:0743b21": "相杜公元頴作鎮西蜀。聞玄名命升堂",
    "T50n2061_006:0743b22": "講談于大慈寺普賢閣下。黑白眾日計萬許",
    "T50n2061_006:0743b23": "人。注聽傾心駭歎無已。自此蜀人弗厈其",
    "T50n2061_006:0743b24": "名。號陳菩薩耳。傳云。玄前身名知鉉。漢州",
    "T50n2061_006:0743b25": "三學山講十地經。感地變瑠璃焉。玄於淨",
    "T50n2061_006:0743b26": "眾寺辯貞律師所受具戒。纔聽毘尼續通",
    "T50n2061_006:0743b27": "俱舍。則長十山固律師之付授焉。復從本師",
    "T50n2061_006:0743b28": "下三峽。歷荊襄抵于神京資聖寺。此寺四",
    "T50n2061_006:0743b29": "海三學之人會要之地。玄敷演經論僧俗仰",
    "T50n2061_006:0743c01": "觀。戶外之屨日其多矣。文宗皇帝聞之宣入",
    "T50n2061_006:0743c02": "顧問。甚愜皇情。後學唯識論於安國信法",
    "T50n2061_006:0743c03": "師。又研習外典。經籍百家之言無不該綜。",
    "T50n2061_006:0743c04": "玄每恨鄉音不堪講貫。乃於象耳山誦大",
    "T50n2061_006:0743c05": "悲呪。夢神僧截舌換之。明日俄變秦語矣。",
    "T50n2061_006:0743c06": "有楊茂孝者。鴻儒也。就玄尋究內典。直欲",
    "T50n2061_006:0743c07": "效謝康樂注涅槃經。多執卷質疑。隨為剖",
    "T50n2061_006:0743c08": "判。致書云。方今海內龍象非師而誰。次揚",
    "T50n2061_006:0743c09": "刑部汝士高左丞元裕長安揚魯士。咸造門",
    "T50n2061_006:0743c10": "擬結蓮社。甞一日玄宴坐。見茂孝披紫服",
    "T50n2061_006:0743c11": "戴碧冠三禮畢乘空而去。玄令人偵問。茂",
    "T50n2061_006:0743c12": "孝其夕誡其子曰。吾常欲落髮披緇汲瓶",
    "T50n2061_006:0743c13": "挈屨侍玄公。所累者簪冕也。吾蓋棺時殮",
    "T50n2061_006:0743c14": "以紫袈裟碧芙蓉冠。至是方驗先見矣。武",
    "T50n2061_006:0743c15": "宗御宇。初尚欽釋氏。後納蠱惑者議。望祀",
    "T50n2061_006:0743c16": "蓬萊山築高臺以祈羽化。雖諫官抗疏",
    "T50n2061_006:0743c17": "宰臣屢言。終不迴上意。因德陽節緇黃會",
    "T50n2061_006:0743c18": "麟德殿。獨詔玄與道門敵言。神仙為可學",
    "T50n2061_006:0743c19": "不可學耶。帝叉手付老氏中理大國若",
    "T50n2061_006:0743c20": "烹小鮮義。共黃冠往復。玄陳帝王理道教",
    "T50n2061_006:0743c21": "化根本言。神仙之術乃山林間。匹夫獨擅高",
    "T50n2061_006:0743c22": "尚之事業。而又必資宿因。非王者所宜。辭",
    "T50n2061_006:0743c23": "河下傾辯海橫注。凡數千言。聞者為之股慄。",
    "T50n2061_006:0743c24": "大忤上旨。左右莫不色沮。左護軍仇士良",
    "T50n2061_006:0743c25": "內樞密楊欽義。惜其才辯。恐將有厈逐之",
    "T50n2061_006:0743c26": "命。乃密諷貢祝堯詩。玄立成五篇。末章云。",
    "T50n2061_006:0743c27": "生天本自生天業。未必求仙便得仙。鶴背",
    "T50n2061_006:0743c28": "傾危龍背滑。君王且住一千年。帝覽詩微解。",
    "T50n2061_006:0743c29": "帝雖不納忠諫。而嘉其識見口給也。玄即",
    "T50n2061_006:0744a01": "歸巴岷舊山。例施巾櫛。而存戒檢愈更甄",
    "T50n2061_006:0744a02": "明。方扁舟入湖湘間。時楊給事漢公廉問",
    "T50n2061_006:0744a03": "桂嶺。延止開元佛寺。屬宣宗龍飛。楊公自",
    "T50n2061_006:0744a04": "內樞統左禁軍。以冊定功高請復興天竺",
    "T50n2061_006:0744a05": "教。奏乞訪玄聲迹。玄復挂壞衣歸上國寶",
    "T50n2061_006:0744a06": "應寺。屬壽昌節講讚賜紫袈裟。署為三教",
    "T50n2061_006:0744a07": "首座。帝以舊藩邸造法乾寺。詔玄居寺之",
    "T50n2061_006:0744a08": "玉虛亭。大中三年誕節詔諫議李貽孫給事",
    "T50n2061_006:0744a09": "楊漢公緇黃鼎列論義。大悅帝情。因奏天",
    "T50n2061_006:0744a10": "下廢寺基。各勅重建。大興梵剎玄有力焉。",
    "T50n2061_006:0744a11": "命畫工圖形于禁中。其優重如是。與相國",
    "T50n2061_006:0744a12": "裴公休友善。同激揚中興教法事。八年上",
    "T50n2061_006:0744a13": "章乞歸故山大行利濟。受益者多。廣明二",
    "T50n2061_006:0744a14": "年春。僖宗違難西蜀。後遣郭遵泰齎璽書。",
    "T50n2061_006:0744a15": "肩輿詔赴行在。帝接談論頗解上心。左軍",
    "T50n2061_006:0744a16": "容田令孜與諸達官問道勤重。帝欲旌其",
    "T50n2061_006:0744a17": "美。令諸學士撰玄師號。皆未愜旨。乃揮御",
    "T50n2061_006:0744a18": "翰云。朕以開示悟入法華之宗旨也。悟者",
    "T50n2061_006:0744a19": "覺也明也。悟達大道悟佛知見。又云。悟者",
    "T50n2061_006:0744a20": "一剎那。不悟河沙劫。所以悟者真乘了然成",
    "T50n2061_006:0744a21": "佛之義。今賜悟達國師為號。雖曰強名用",
    "T50n2061_006:0744a22": "表朕意。玄陳讓不遂。乃乞歸九隴舊廬。於",
    "T50n2061_006:0744a23": "正月二十一日臥內見所曾遊歷。聖境名跡",
    "T50n2061_006:0744a24": "皆見在前。二月七日聞空聲曰。必生淨土。",
    "T50n2061_006:0744a25": "乃訊之云。孰之語耶。空又譍曰。佛也。七月",
    "T50n2061_006:0744a26": "中聞戶外有格鬪之聲。逡巡一菩薩降于",
    "T50n2061_006:0744a27": "庭前事摩滅矣。漸迫僅玄身丁寧讚喻。勿",
    "T50n2061_006:0744a28": "以此苦為累也。言訖而沒。又於一夕有一",
    "T50n2061_006:0744a29": "珠。自玄左足下流去。苦楚萬端。諦視其珠",
    "T50n2061_006:0744b01": "中明明有晁錯二字。乃知玄是袁盎也。曾",
    "T50n2061_006:0744b02": "因七國反。盎奏斬錯以謝吳楚諸王。故為",
    "T50n2061_006:0744b03": "嬰撓耳。召弟子慈燈。附口上遺表。囑令棄",
    "T50n2061_006:0744b04": "屍半飼魚腹半啗鳥獸。吾久與西方淨土",
    "T50n2061_006:0744b05": "有期如斯。諈諉訖右脇面西而逝。享年七",
    "T50n2061_006:0744b06": "十三。僧臘五十四。玄咸通中曾遊澤州。追",
    "T50n2061_006:0744b07": "問小遠法師同年。亦同終日月焉。玄堅守",
    "T50n2061_006:0744b08": "禁戒少欲過中不食蔬果。服唯布褐臥則",
    "T50n2061_006:0744b09": "蒭秆。而六時行道夜臥一更。餘則禪坐。等視",
    "T50n2061_006:0744b10": "眾生無貴賤少長。待之如一素結情好。深",
    "T50n2061_006:0744b11": "者裴相國休。初裴鎮荊門。玄遊五臺山。路",
    "T50n2061_006:0744b12": "出渚宮。贈遺初無所取。裴知其儉約。密",
    "T50n2061_006:0744b13": "遣人沿路以供之。若蘇秦遣舍人陰資奉",
    "T50n2061_006:0744b14": "張儀也。甞經駱谷真符縣。雍氏家枕潭。潭",
    "T50n2061_006:0744b15": "中有大魚如龍。四足而齒牙纖利。其家日",
    "T50n2061_006:0744b16": "飼以食。已四世矣。或欲網釣之意。則輒雲",
    "T50n2061_006:0744b17": "霧晦冥焉。玄扣船撫其頂。瞪目而鼓躍。即",
    "T50n2061_006:0744b18": "為受歸依。未幾乃寄夢雍氏曰。我謝汝累",
    "T50n2061_006:0744b19": "世護念。今受歸依已生天。而永訣矣。次為",
    "T50n2061_006:0744b20": "導江玉壘山神李氷廟益昌北郭龍門神。偕",
    "T50n2061_006:0744b21": "受戒法。罷其血食歟。有李商隱者。一代文",
    "T50n2061_006:0744b22": "宗時無倫輩。常從事河東柳公梓潼幕。久",
    "T50n2061_006:0744b23": "慕玄之道學。後以弟子禮事玄。時居永崇",
    "T50n2061_006:0744b24": "里。玄居興善寺。義山苦眼疾。慮嬰昏瞽遙",
    "T50n2061_006:0744b25": "望禪宮冥禱乞願。玄明旦寄天眼偈三章。",
    "T50n2061_006:0744b26": "讀終疾愈。迨乎義山臥病語僧錄僧徹曰。",
    "T50n2061_006:0744b27": "某志願削染為玄弟子。臨終寄書偈決別",
    "T50n2061_006:0744b28": "云。玄生常著如來藏經會釋疏二卷。命僧",
    "T50n2061_006:0744b29": "徹撰法鑑。以照像若十翼焉。大無量壽經",
    "T50n2061_006:0744c01": "疏二卷。僧徹著法燈類章指焉。勝鬘經疏",
    "T50n2061_006:0744c02": "四卷。僧徹著法苑以錯綜。猶緯書焉。又般",
    "T50n2061_006:0744c03": "若心經金剛經各有疏義。此外秦蜀之間。作",
    "T50n2061_006:0744c04": "釋氏雜文外篇箴論碑誌歌詩。錄成二十餘",
    "T50n2061_006:0744c05": "卷。禮懺文六卷。通計三十萬言。後遷塔于茶",
    "T50n2061_006:0744c06": "籠山附聖寺矣。中和二年弟子左街僧錄淨",
    "T50n2061_006:0744c07": "光大師僧徹述傳。法孫右街僧錄覺輝。輝弟",
    "T50n2061_006:0744c08": "子偽蜀祐聖國師。重孫光業僧錄。綿綿瓜瓞。",
    "T50n2061_006:0744c09": "皆名公也。鳳翔府寫玄真李義山執拂侍立",
    "T50n2061_006:0744c10": "焉。",
    "T50n2061_006:0744c11": "系曰。玄公何云袁盎。又為知鉉二人後身",
    "T50n2061_006:0744c12": "耶。通曰。人壽百年。自漢至唐。玄幾經出沒",
    "T50n2061_006:0744c13": "乎。骸山淚海斷可知矣。然則玄公多才行道",
    "T50n2061_006:0744c14": "近古罕聞。法嗣蕃昌他莫與議也。",
    "T50n2061_006:0744c15": "唐京兆大安國寺僧徹傳",
    "T50n2061_006:0744c16": "釋僧徹。不知何許人也。敏利天資高邁逸",
    "T50n2061_006:0744c17": "類。稚歲聰頴而慕。悟達國師。若顏回之肖",
    "T50n2061_006:0744c18": "仲尼也。既而時親函丈頗見幽微。隨侍翼",
    "T50n2061_006:0744c19": "從未嘗少厭。窺其門牆其殆庶幾乎。悟達凡",
    "T50n2061_006:0744c20": "有新義別章。咸囑付徹暢衍之。為如來藏",
    "T50n2061_006:0744c21": "經疏。著法鑑四卷。大無量壽經疏。著法燈",
    "T50n2061_006:0744c22": "二卷。勝鬘師子吼經疏。著法苑十卷。觀乎",
    "T50n2061_006:0744c23": "悟達為疏。若左丘明之傳也。徹述三法鈔。",
    "T50n2061_006:0744c24": "猶杜服之集解歟。初居法乾內寺。師資角",
    "T50n2061_006:0744c25": "立聲彩風行。凡百官寮無不奉仰率由。徹內",
    "T50n2061_006:0744c26": "外兼學辭筆特高。唱予和汝同氣相求。尋",
    "T50n2061_006:0744c27": "充左右街應制。每屬誕辰升麟德殿法座",
    "T50n2061_006:0744c28": "講談。勅賜紫袈裟。懿宗皇帝留心釋氏。頗",
    "T50n2061_006:0744c29": "異前朝。遇八齋日必內中飯僧。數盈萬計。",
    "T50n2061_006:0745a01": "帝因法集躬為讚唄。徹則升臺朗詠。寵錫",
    "T50n2061_006:0745a02": "繁博。勅造栴檀木講座以賜之。又勅兩街",
    "T50n2061_006:0745a03": "四寺行方等懺法。戒壇度僧各三七日。別",
    "T50n2061_006:0745a04": "宣僧尼大德二十人。入咸泰殿置壇度內。",
    "T50n2061_006:0745a05": "福壽寺尼繕寫大藏經。每藏計五千四百六",
    "T50n2061_006:0745a06": "十一卷。雕造真檀像一千軀。皆委徹檢校",
    "T50n2061_006:0745a07": "焉。以十一月十四日延慶節。麟德殿召京城",
    "T50n2061_006:0745a08": "僧道赴內講論。爾日徹述皇猷。辭辯瀏亮",
    "T50n2061_006:0745a09": "帝深稱許。而又恢張佛理旁懾黃冠。可謂",
    "T50n2061_006:0745a10": "折衝異論者。當時號為法將。帝悅勅賜號",
    "T50n2061_006:0745a11": "曰淨光大師。咸通十一年也。續錄兩街僧",
    "T50n2061_006:0745a12": "事。初徹經江論海勇於揭厲。於青龍寺講",
    "T50n2061_006:0745a13": "貫既循悟達國師義意寄呈所見。蒙迴八",
    "T50n2061_006:0745a14": "十四字。云觀君法苑思沖虛解我真乘刃",
    "T50n2061_006:0745a15": "有餘。若使龍光時可待。應憐僧肇論成初。",
    "T50n2061_006:0745a16": "五車外典知難敵。九趣多才恐不如。蕭寺",
    "T50n2061_006:0745a17": "講軒橫淡蕩。帝鄉雲樹正扶疎。幾生曾得闍",
    "T50n2061_006:0745a18": "踰意。今日堪將貝葉書。一振微言冠千古。",
    "T50n2061_006:0745a19": "何人執卷問吾廬。覽茲獎飾悲喜。盈襟",
    "T50n2061_006:0745a20": "以廣明中巢寇犯闕僖宗幸蜀。其夕徹內",
    "T50n2061_006:0745a21": "宿。明日倉黃與杜光庭先生。扈從入於岷",
    "T50n2061_006:0745a22": "峨。再見悟達痛序艱難。徹極多著述碑頌",
    "T50n2061_006:0745a23": "歌詩。不知所終。內翰侍郎樂朋龜為真讚。",
    "T50n2061_006:0745a24": "鳳翔嘉州皆寫其真相。弟子秦蜀之間愈多",
    "T50n2061_006:0745a25": "傳法者。",
    "T50n2061_006:0745a26": "宋高僧傳卷第六"
}