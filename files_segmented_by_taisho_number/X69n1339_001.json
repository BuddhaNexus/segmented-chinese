{
    "X69n1339_001:0197b03": " 滁州琅邪山覺和尚中後四錄",
    "X69n1339_001:0197b05": "參學門人　用孫　序",
    "X69n1339_001:0197b06": "夫宗師之出世居方者。抑而為之。提綱振維者。蓋不",
    "X69n1339_001:0197b07": "得已。雖以應其羣心之所來。而大抵之得人者。其在",
    "X69n1339_001:0197b08": "茲乎。故我",
    "X69n1339_001:0197b09": "琅邪禪師之出化也。四海雲奔。無所不至。大音雷發。",
    "X69n1339_001:0197b10": "無所不聞。其負雄經博論者徑徑勝其數。皆匿影吞",
    "X69n1339_001:0197b11": "聲于其左右。凡是提唱者。各有旨歸。蓋以應動觀機。",
    "X69n1339_001:0197b12": "事無虗發。或滯其語句者。則釋其所黏。或執其意解",
    "X69n1339_001:0197b13": "者。則除其所縛。或坐其向上者。則掇之於未然。或止",
    "X69n1339_001:0197b14": "其中下者。則擊之於已兆。或補其所闕。則正眼具全。",
    "X69n1339_001:0197b15": "或刪其所繁。則大意不紊。皆以離情妄。泯智照。然後",
    "X69n1339_001:0197b16": "真心現前。古今獨耀。隨方施設。一味齊收。猶如曦馭",
    "X69n1339_001:0197b17": "當畫。影現無垠。觀者四來。圓以隨對。其可得而盡之",
    "X69n1339_001:0197b18": "乎。門人元聚。久探師室。親承指誨。日有升舉。即而記",
    "X69n1339_001:0197b19": "之。凡百餘則。嗣以纂之。以閒干前後二錄。目之為中",
    "X69n1339_001:0197b20": "錄。於是乎。舉前後則中攝矣。舉中則前後盡矣。非離",
    "X69n1339_001:0197b21": "前後而趣其中。非離中而止其前後。中則無後前。前",
    "X69n1339_001:0197b22": "後則無中。",
    "X69n1339_001:0197b23": "師之大旨。一以貫之。其可得而思之耶。設肆目于其",
    "X69n1339_001:0197b24": "間者。若游滄海玩群龍之闕。俯視珍貝。心目燦然。不",
    "X69n1339_001:0197c01": "暇應接耳。師之生緣受業得法。具載之別錄。不復煩"
}