{
    "T26n1522_007:0163a04": "十地經論難勝地第五卷之七",
    "T26n1522_007:0163a06": "天親菩薩造",
    "T26n1522_007:0163a07": "後魏北印度三藏菩提流支譯",
    "T26n1522_007:0163a08": "5 難勝地論曰：第五地中分別有三：一、勝慢對治；二、不",
    "T26n1522_007:0163a09": "住道行勝；三、彼果勝。云何勝慢對治？",
    "T26n1522_007:0163a10": "經曰：爾時金剛藏菩薩言：諸佛子！若菩薩得",
    "T26n1522_007:0163a11": "第四菩薩地善滿諸行已，欲入第五菩薩",
    "T26n1522_007:0163a12": "地，當以十平等深淨心得入第五地。何等",
    "T26n1522_007:0163a13": "為十？一、過去佛法平等深淨心故；二、未來佛",
    "T26n1522_007:0163a14": "法平等深淨心故；三、現在佛法平等深淨心",
    "T26n1522_007:0163a15": "故；四、戒淨平等深淨心故；五、心淨平等深淨",
    "T26n1522_007:0163a16": "心故；六、除見疑悔淨平等深淨心故；七、道非",
    "T26n1522_007:0163a17": "道智淨平等深淨心故；八、行斷智淨平等深",
    "T26n1522_007:0163a18": "淨心故；九、思量一切菩提分法上上淨平等",
    "T26n1522_007:0163a19": "深淨心故；十、化度一切眾生淨平等深淨心",
    "T26n1522_007:0163a20": "故。諸佛子！菩薩以是十種平等深淨心得",
    "T26n1522_007:0163a21": "入第五菩薩地。",
    "T26n1522_007:0163a22": "論曰：勝慢對治者，謂十平等深淨心，同念不",
    "T26n1522_007:0163a23": "退轉心故。前已說解法慢對治，今此地",
    "T26n1522_007:0163a24": "中說身淨分別慢對治。是中平等深淨心者，",
    "T26n1522_007:0163a25": "於平等中心得清淨。此深淨心分別有十",
    "T26n1522_007:0163a26": "種。十種深淨心者，是諸佛法及隨順諸佛法，",
    "T26n1522_007:0163a27": "彼分別應知。何者是諸佛法？謂三世力等，",
    "T26n1522_007:0163a28": "如經「過去佛法平等深淨心故、未來佛法平",
    "T26n1522_007:0163a29": "等深淨心故、現在佛法平等深淨心故」。如",
    "T26n1522_007:0163b01": "是三世佛法力等已說，次說隨順諸佛法。彼",
    "T26n1522_007:0163b02": "諸佛法云何得成？因戒定智及化眾生故。",
    "T26n1522_007:0163b03": "是中依戒淨，如經「戒淨平等深淨心故」。依",
    "T26n1522_007:0163b04": "定淨，如經「心淨平等深淨心故」。依智淨，如",
    "T26n1522_007:0163b05": "經「除見疑悔淨平等深淨心故、道非道智淨",
    "T26n1522_007:0163b06": "平等深淨心故、行斷智淨平等深淨心故、思",
    "T26n1522_007:0163b07": "量一切菩提分法上上淨平等深淨心故」。是",
    "T26n1522_007:0163b08": "中行斷智者，思量一切菩提分法上上轉勝",
    "T26n1522_007:0163b09": "故，依教化眾生，如經「化度一切眾生淨",
    "T26n1522_007:0163b10": "平等深淨心故」。",
    "T26n1522_007:0163b11": "經曰：諸佛子！是菩薩住第五菩薩地已，善",
    "T26n1522_007:0163b12": "修行菩提分法故、善深淨心故、轉求上勝",
    "T26n1522_007:0163b13": "行故、隨順如道行故、得大願力故、以慈",
    "T26n1522_007:0163b14": "悲心不捨一切眾生故、修習功德智慧行",
    "T26n1522_007:0163b15": "故、不休息諸行故、起方便善巧故、照見上",
    "T26n1522_007:0163b16": "上地故、正受如來加故、得念意去智力故、",
    "T26n1522_007:0163b17": "成就不退轉心故。",
    "T26n1522_007:0163b18": "論曰：是中善修行菩提分法，乃至隨順如道",
    "T26n1522_007:0163b19": "行者，皆是正修諸行。善修行菩提分法者，",
    "T26n1522_007:0163b20": "第四菩薩地中修菩提分法善清淨深心故，",
    "T26n1522_007:0163b21": "彼深淨心等悕求勝行，如是不住道行勝，破",
    "T26n1522_007:0163b22": "彼慢故。隨順如道行者，彼平等中深淨心",
    "T26n1522_007:0163b23": "不退轉心現成就故，隨彼平等清淨法住，如",
    "T26n1522_007:0163b24": "是菩薩深心安住名為隨順如道行故。是中",
    "T26n1522_007:0163b25": "隨順如道行有八種：一、修習菩提心，如經",
    "T26n1522_007:0163b26": "「得大願力故」。二、不疲惓，如經「以慈悲心不",
    "T26n1522_007:0163b27": "捨一切眾生故」。三、得善根力，如經「修習功",
    "T26n1522_007:0163b28": "德智慧行故」。四、不捨眾行，如經「不休息諸行",
    "T26n1522_007:0163b29": "故」。五、正修行，如經「起方便善巧故」。六、無厭",
    "T26n1522_007:0163c01": "足，如經「照見上上地故」。七、得他勝力，如經",
    "T26n1522_007:0163c02": "「正受如來加故」。八、自身得勝力故、勝念等三",
    "T26n1522_007:0163c03": "慧故，如經「得念意去智力故，成就不退轉",
    "T26n1522_007:0163c04": "心故」。去者，修慧觀，無障礙義故。云何不住道",
    "T26n1522_007:0163c05": "行勝？不住道行勝有二種觀：一、所知法中智",
    "T26n1522_007:0163c06": "清淨勝；二、利益眾生勤方便勝。以是二法",
    "T26n1522_007:0163c07": "故，不住世間不住涅槃。云何所知法中智",
    "T26n1522_007:0163c08": "清淨勝？",
    "T26n1522_007:0163c09": "經曰：是菩薩如實知，是苦聖諦、是苦集諦、是",
    "T26n1522_007:0163c10": "苦滅諦，如實知是至滅苦道聖諦。是菩薩善",
    "T26n1522_007:0163c11": "知世諦、善知第一義諦、善知相諦、善知差",
    "T26n1522_007:0163c12": "別諦、善知說成諦、善知事諦、善知生諦、善",
    "T26n1522_007:0163c13": "知盡無生智諦、善知令入道智諦、善知一",
    "T26n1522_007:0163c14": "切菩薩地次第成就諦，及善知集如來智諦。",
    "T26n1522_007:0163c15": "是菩薩隨眾生意令歡喜故，善知世諦，通",
    "T26n1522_007:0163c16": "達一切法一相故。善知第一義諦，覺法自",
    "T26n1522_007:0163c17": "相同相故。善知相諦，覺法差別故。善知差",
    "T26n1522_007:0163c18": "別諦，覺分別陰界入故。善知說成諦，覺身",
    "T26n1522_007:0163c19": "心苦惱故。善知事諦，覺諸道生相續故。善",
    "T26n1522_007:0163c20": "知生諦，畢竟滅一切熱惱故。善知盡無生",
    "T26n1522_007:0163c21": "智諦，起不二行故。善知令入道智諦，正覺",
    "T26n1522_007:0163c22": "一切法相故。善知一切菩薩地次第成就諦，",
    "T26n1522_007:0163c23": "及善知集如來智諦，以信解力故。知非",
    "T26n1522_007:0163c24": "得一切究竟智知。",
    "T26n1522_007:0163c25": "論曰：彼所知法中智清淨勝有二種：一、實法",
    "T26n1522_007:0163c26": "分別，如實知四諦，如經「是菩薩如實知苦聖",
    "T26n1522_007:0163c27": "諦乃至如實知至滅苦道聖諦」故。二、化眾生",
    "T26n1522_007:0163c28": "方便差別，十諦差別方便智，如經「是菩薩善",
    "T26n1522_007:0163c29": "知世諦乃至及善知集如來智諦」故。是中",
    "T26n1522_007:0164a01": "實法分別者，有佛無佛苦集二諦果因差別",
    "T26n1522_007:0164a02": "體是妄想染故，滅道二諦果因差別體是淨",
    "T26n1522_007:0164a03": "法故。化眾生方便差別者，所化眾生差別故，",
    "T26n1522_007:0164a04": "方便差別應知。所化眾生有七種，小乘可化",
    "T26n1522_007:0164a05": "有六種：一、為根未熟眾生故，知世諦方便。",
    "T26n1522_007:0164a06": "二、為根熟眾生故，知第一義諦方便。三、為",
    "T26n1522_007:0164a07": "疑惑深法眾生故，知相諦方便。四、為謬解",
    "T26n1522_007:0164a08": "迷惑深法眾生故，知差別諦方便。五、為離",
    "T26n1522_007:0164a09": "正念眾生故，知說成諦方便。六、為正見眾",
    "T26n1522_007:0164a10": "生義故，知事諦方便、知生諦方便、知盡無",
    "T26n1522_007:0164a11": "生智諦方便、知令入道智諦方便。事諦等四",
    "T26n1522_007:0164a12": "諦，苦諦等所攝。七、為大乘可化眾生故，善",
    "T26n1522_007:0164a13": "知一切菩薩地次第成就諦方便及善知集",
    "T26n1522_007:0164a14": "如來智諦方便。如經「是菩薩隨眾生意令",
    "T26n1522_007:0164a15": "歡喜故，善知世諦乃至非得一切究竟智",
    "T26n1522_007:0164a16": "知」故。是中菩薩地次第者，地地中間如自",
    "T26n1522_007:0164a17": "地次第入應知，一切生處身心受苦惱故。",
    "T26n1522_007:0164a18": "知事諦苦者，所有受者皆是苦事故。起不",
    "T26n1522_007:0164a19": "二行者，一行故。正覺一切相者，五明論處善",
    "T26n1522_007:0164a20": "巧知故、信解力故。知者，鏡像觀智力，非成",
    "T26n1522_007:0164a21": "就觀智力故。如是所知法中智清淨勝已說，",
    "T26n1522_007:0164a22": "云何利益眾生勤方便勝？以知一切有為法",
    "T26n1522_007:0164a23": "虛妄相故，起憐愍眾生念。",
    "T26n1522_007:0164a24": "經曰：是菩薩如是善起諸諦智已，如實知",
    "T26n1522_007:0164a25": "一切有為行皆是虛妄誑詐誑惑凡夫。菩薩",
    "T26n1522_007:0164a26": "爾時復於眾生中大悲轉勝而現在前，及生",
    "T26n1522_007:0164a27": "大慈光明。",
    "T26n1522_007:0164a28": "論曰：是菩薩如是善起諸諦智已，乃至及",
    "T26n1522_007:0164a29": "生大慈光明者，是中妄想常等不相似無故",
    "T26n1522_007:0164b01": "虛，常作我想慢事故、妄世法盡壞故、誑世",
    "T26n1522_007:0164b02": "法牽取愚癡凡夫故、詐常等相無非有似有",
    "T26n1522_007:0164b03": "故、虛事中意正取我想慢事正取故、妄事是",
    "T26n1522_007:0164b04": "患世法利盡故、誑事牽心世法愚癡凡夫牽",
    "T26n1522_007:0164b05": "取故。詐事相現故言誑惑凡夫，此諸句義應",
    "T26n1522_007:0164b06": "知。凡夫者，依止彼正取我慢身。大悲大慈",
    "T26n1522_007:0164b07": "者，憐愍彼眾生。勝利益示現勝彼前地悲",
    "T26n1522_007:0164b08": "故，言大悲不住，道行勝故。救眾生方便智成",
    "T26n1522_007:0164b09": "就故，言大慈光明。",
    "T26n1522_007:0164b10": "經曰：是菩薩得如是智慧力，不捨一切眾",
    "T26n1522_007:0164b11": "生，常求佛智慧，如實觀一切有為行先際",
    "T26n1522_007:0164b12": "後際，知諸眾生從先際無明有愛故生，流",
    "T26n1522_007:0164b13": "轉世間歸五陰家，不能動發，增長苦陰聚，",
    "T26n1522_007:0164b14": "是中無我、無壽命、無眾生，離我我所，皆如",
    "T26n1522_007:0164b15": "實知。後際亦如是。此無所有虛妄貪著分段",
    "T26n1522_007:0164b16": "盡出有無，皆如實知。",
    "T26n1522_007:0164b17": "論曰：是菩薩得如是智慧力者，如前說。不",
    "T26n1522_007:0164b18": "捨一切眾生者，大悲大慈光明亦如前說。",
    "T26n1522_007:0164b19": "求佛智慧者，救一切眾生義故。如實觀一",
    "T26n1522_007:0164b20": "切有為行先際後際者，隨彼大悲觀示二",
    "T26n1522_007:0164b21": "種相：一、如實觀苦因緣集故，如經「知諸眾",
    "T26n1522_007:0164b22": "生從先際無明有愛故生，乃至有無皆如實",
    "T26n1522_007:0164b23": "知」故。是中從先際無明有愛故生者，此顯",
    "T26n1522_007:0164b24": "凡夫生，非菩薩生，菩薩以善巧方便生。何",
    "T26n1522_007:0164b25": "故不言餘因緣分？無明有愛是有分根本故。",
    "T26n1522_007:0164b26": "彼生者，說有三種眾生：欲求眾生、妄梵行求",
    "T26n1522_007:0164b27": "眾生、有求眾生，乃至依有頂五陰苦聚。是無",
    "T26n1522_007:0164b28": "我事，是中自身無我。及彼無我事，第一義故",
    "T26n1522_007:0164b29": "無。然後無我依命根力住數數受生，眾生",
    "T26n1522_007:0164c01": "身心相續非常非斷故，說有命有眾生；破",
    "T26n1522_007:0164c02": "彼慢取意故，說無命無眾生；遠離能取所",
    "T26n1522_007:0164c03": "取我慢意故，說離我我所前際。以何因隨",
    "T26n1522_007:0164c04": "所有眾生、隨所有苦行？彼正觀已，後際亦如",
    "T26n1522_007:0164c05": "是，隨彼苦因。無明愛事盡者名滅，勝世間",
    "T26n1522_007:0164c06": "滅故。出者名道。無亦如實知，有亦如實知，",
    "T26n1522_007:0164c07": "是名一種大悲正觀因緣集念如實苦故。次",
    "T26n1522_007:0164c08": "說第二種大悲正觀深重苦無量世隨逐及",
    "T26n1522_007:0164c09": "種種苦事。",
    "T26n1522_007:0164c10": "經曰：菩薩爾時作如是念：此諸凡夫甚為",
    "T26n1522_007:0164c11": "可怪，愚癡無智，有無量無邊阿僧祇身，已滅、",
    "T26n1522_007:0164c12": "今滅、當滅。如是盡滅已，不能於身生厭離",
    "T26n1522_007:0164c13": "想，轉更增長機關苦身，常隨世間漂流不",
    "T26n1522_007:0164c14": "能得返，歸五陰舍不能捨離，不畏四大",
    "T26n1522_007:0164c15": "毒蛇，不能拔出我慢見箭，不能滅除貪恚",
    "T26n1522_007:0164c16": "癡火，不能破壞無明黑暗，不能乾竭愛著",
    "T26n1522_007:0164c17": "大河，不求十力大聖導師，常入魔意稠林，",
    "T26n1522_007:0164c18": "於生死海中常為諸惡覺觀所轉。",
    "T26n1522_007:0164c19": "論曰：大悲正觀深重苦者，無量世隨逐種種",
    "T26n1522_007:0164c20": "苦故。有無量無邊阿僧祇身滅者，無量世",
    "T26n1522_007:0164c21": "隨逐故。云何種種苦觀？生苦故、彼集故、離",
    "T26n1522_007:0164c22": "彼滅道故。如是觀老病死，苦故、彼集故、",
    "T26n1522_007:0164c23": "離彼滅道故。是中此身依因緣有機關苦",
    "T26n1522_007:0164c24": "身者，生苦示現。常隨世間漂流不能得返",
    "T26n1522_007:0164c25": "者，集愛示現。歸五陰舍不能捨離者，離",
    "T26n1522_007:0164c26": "彼滅道示現。不畏四大毒蛇者，謂病苦，彼",
    "T26n1522_007:0164c27": "增損生故。妄梵行求眾生、欲求眾生受欲者，",
    "T26n1522_007:0164c28": "行惡行者。有求眾生者，不能拔出我慢見",
    "T26n1522_007:0164c29": "箭示現。不能滅除貪恚癡火，不能破壞",
    "T26n1522_007:0165a01": "無明黑暗，不能乾竭愛著大河。如是次第",
    "T26n1522_007:0165a02": "彼集示現。趣無畏處，不求十力大聖導師，",
    "T26n1522_007:0165a03": "遠離彼滅示現。常入魔意稠林，隨順怨道，",
    "T26n1522_007:0165a04": "遠離彼道示現。於生死海中常為諸惡覺",
    "T26n1522_007:0165a05": "觀所轉者，一切三界心心數相虛妄分別應",
    "T26n1522_007:0165a06": "知。次說上大慈光明觀行。",
    "T26n1522_007:0165a07": "經曰：我見彼諸眾生受如是苦惱，孤獨無",
    "T26n1522_007:0165a08": "救，無有依者、無有舍者、無有洲者、無究",
    "T26n1522_007:0165a09": "竟者、盲無目者，無明翳藏所纏、愚癡所覆。",
    "T26n1522_007:0165a10": "為此眾生發如是心：唯我一人獨無等侶，",
    "T26n1522_007:0165a11": "修集功德智慧助道，以是功德智慧助道資",
    "T26n1522_007:0165a12": "糧令一切眾生得住畢竟清淨，乃至使得",
    "T26n1522_007:0165a13": "佛十力無障礙智盡。",
    "T26n1522_007:0165a14": "論曰：彼受如是苦惱者，如前所說。孤獨者，",
    "T26n1522_007:0165a15": "於彼苦中無救拔故。復次孤獨者，於已受",
    "T26n1522_007:0165a16": "苦未受苦中故。言無救無依者，離善知識",
    "T26n1522_007:0165a17": "故。言無有舍者，離聞正法故。言無有洲",
    "T26n1522_007:0165a18": "者，離寂靜思惟故。言無究竟者，離於正",
    "T26n1522_007:0165a19": "見故。言盲無目者，彼障諸舊煩惱及客塵",
    "T26n1522_007:0165a20": "煩惱常起邪念，不聞正法等故。言無明翳",
    "T26n1522_007:0165a21": "藏所纏愚癡所覆，唯我一人獨無等侶者，",
    "T26n1522_007:0165a22": "顯示勇猛勝事。修集功德智慧助道者，顯",
    "T26n1522_007:0165a23": "示修行增長，依彼教化眾生作人天因乃至",
    "T26n1522_007:0165a24": "涅槃因故。畢竟清淨者，勝世間清淨故。得",
    "T26n1522_007:0165a25": "佛十力者，降伏諸魔怨故。無障礙智盡者，",
    "T26n1522_007:0165a26": "勝聲聞辟支佛淨智故。",
    "T26n1522_007:0165a27": "經曰：菩薩如是善觀起智慧力，所修諸善發",
    "T26n1522_007:0165a28": "願為救一切眾生故、為一切眾生作利益",
    "T26n1522_007:0165a29": "故、為一切眾生得安樂故、愍念一切眾生",
    "T26n1522_007:0165b01": "故、為令一切眾生無苦惱故、為令一切眾",
    "T26n1522_007:0165b02": "生得解脫故、為攝一切眾生故、為一切眾",
    "T26n1522_007:0165b03": "生心清淨故、為調伏一切眾生故，發願為",
    "T26n1522_007:0165b04": "一切眾生令入大涅槃故。",
    "T26n1522_007:0165b05": "論曰：是中善觀起智慧力者，以正觀智調",
    "T26n1522_007:0165b06": "伏眾生故。皆為救度一切眾生者，拔一切",
    "T26n1522_007:0165b07": "苦惱故。救度有九種：一、住不善眾生令住",
    "T26n1522_007:0165b08": "善法，如經「為一切眾生作利益故」。二、住善",
    "T26n1522_007:0165b09": "法眾生令得樂果，如經「為一切眾生得安",
    "T26n1522_007:0165b10": "樂故」。三、住貧乏眾生與一切資生之具，如",
    "T26n1522_007:0165b11": "經「愍念一切眾生故」。四、住病苦及諸外緣所",
    "T26n1522_007:0165b12": "惱眾生皆令除斷，如經「為令一切眾生無",
    "T26n1522_007:0165b13": "苦惱故」。五、世間繫閉眾生令得出離，如經",
    "T26n1522_007:0165b14": "「為令一切眾生得解脫故」。有四種相令諸",
    "T26n1522_007:0165b15": "外道信解正法，如經「為攝一切眾生故」。疑",
    "T26n1522_007:0165b16": "惑眾生善決定斷疑，如經「為一切眾生心清",
    "T26n1522_007:0165b17": "淨故」。已住決定眾生勸修三學，如經「為調",
    "T26n1522_007:0165b18": "伏一切眾生故」。已住三學眾生令得涅槃，",
    "T26n1522_007:0165b19": "如經「發願為一切眾生令入大涅槃故」。此",
    "T26n1522_007:0165b20": "九種救苦中，初二句為救未來，餘句為救",
    "T26n1522_007:0165b21": "現在亦救未來。是名不住道修行勝。次說",
    "T26n1522_007:0165b22": "不住道修行勝果。有四種相：一、攝功德勝；二、",
    "T26n1522_007:0165b23": "修行勝；三、教化眾生勝；四、起隨順世間智勝。",
    "T26n1522_007:0165b24": "云何攝功德勝？攝聞戒智勝故。",
    "T26n1522_007:0165b25": "經曰：是菩薩住此第五菩薩難勝地已，名為",
    "T26n1522_007:0165b26": "念者，不忘諸法故。名為意者，善決定智慧",
    "T26n1522_007:0165b27": "故。名為去者，知經書意次第故。名為有慚",
    "T26n1522_007:0165b28": "愧者，自護護彼故。名為堅心者，不捨持",
    "T26n1522_007:0165b29": "戒行故。名為覺者，善思惟是處非處故。名",
    "T26n1522_007:0165c01": "為隨智者，不隨他故。名為隨慧者，善分",
    "T26n1522_007:0165c02": "別諸法章句是義非義故。名為得神通者，",
    "T26n1522_007:0165c03": "善修禪定故。名為善方便者，隨世間法行",
    "T26n1522_007:0165c04": "故。",
    "T26n1522_007:0165c05": "論曰：攝聞勝者，攝聞思修慧勝故。云何慧",
    "T26n1522_007:0165c06": "勝？如經「名為念者，不忘諸法故。名為意者，",
    "T26n1522_007:0165c07": "善決定智慧故。名為去者，知經書意次第",
    "T26n1522_007:0165c08": "故」。是中念者，聞慧勝故。意者，思慧勝故。去者，",
    "T26n1522_007:0165c09": "修慧勝故。此諸句次第復有異釋：聞持勝故",
    "T26n1522_007:0165c10": "名為念者，法智甚深勝故名為意者，意甚深",
    "T26n1522_007:0165c11": "智勝故名為去者，此略說成就二種善巧法",
    "T26n1522_007:0165c12": "善巧義善巧故。戒攝勝者有二種：忍辱柔和",
    "T26n1522_007:0165c13": "勝，及戒無缺勝。如經「名為有慚愧者，自護",
    "T26n1522_007:0165c14": "護彼故。名為堅心者，不捨持戒行故」。攝智",
    "T26n1522_007:0165c15": "勝者有五種：一者因緣集智，無因顛倒因邪",
    "T26n1522_007:0165c16": "見對治，如經「名為覺者，善思惟是處非處",
    "T26n1522_007:0165c17": "故」。二者證智，魔事對治，如經「名為隨智者，",
    "T26n1522_007:0165c18": "不隨他故」。三者知妄說智，異說對治，善知",
    "T26n1522_007:0165c19": "是句義非句義雜句義，如經「名為隨慧者，善",
    "T26n1522_007:0165c20": "分別諸法章句是義非義故」。四者神力智，",
    "T26n1522_007:0165c21": "邪歸依行對治，如經「名為得神通者，善修",
    "T26n1522_007:0165c22": "禪定故」。五者化眾生智，方便攝取故，如經「名",
    "T26n1522_007:0165c23": "為善方便者，隨世間法行故」。是名攝功",
    "T26n1522_007:0165c24": "德勝。云何修行勝？",
    "T26n1522_007:0165c25": "經曰：名為無厭足者，善集功德行助道",
    "T26n1522_007:0165c26": "故。名為不休息精進者，常求智慧行助",
    "T26n1522_007:0165c27": "道故。名為無疲惓者，集大慈悲行助道故。",
    "T26n1522_007:0165c28": "名為常念佛法者，求佛十力、四無所畏、十",
    "T26n1522_007:0165c29": "八不共佛法故。名為善念修行者，起莊",
    "T26n1522_007:0166a01": "嚴佛國故。名為具足修行種種善業者，集",
    "T26n1522_007:0166a02": "三十二相八十種好故。名為常行精進者，",
    "T26n1522_007:0166a03": "求莊嚴佛身口意故。名為樂大恭敬法者，",
    "T26n1522_007:0166a04": "親近供養一切菩薩及法師故。名為善起",
    "T26n1522_007:0166a05": "願自在者，大方便善入世間故。名為日夜",
    "T26n1522_007:0166a06": "遠離餘心者，常樂教化一切眾生故。",
    "T26n1522_007:0166a07": "論曰：是中修行勝有十種：一、增長因行，如",
    "T26n1522_007:0166a08": "經「名為無厭足者，善集功德行助道故」。二、",
    "T26n1522_007:0166a09": "依止因行，如經「名為不休息精進者，常求",
    "T26n1522_007:0166a10": "智慧行助道故」。三、化眾生不疲惓行，如經「名",
    "T26n1522_007:0166a11": "為無疲惓者，集大慈悲行助道故」。四、起佛",
    "T26n1522_007:0166a12": "法行，如經「名為常念佛法者，求佛十力、四",
    "T26n1522_007:0166a13": "無所畏、十八不共佛法故」。五、起淨佛國土行，",
    "T26n1522_007:0166a14": "如經「名為善念修行者，起莊嚴佛國故」。云",
    "T26n1522_007:0166a15": "何莊嚴？無煩惱染得堅固智慧，眾生住在",
    "T26n1522_007:0166a16": "其中及佛法莊嚴故。六、依佛法身起行，如經",
    "T26n1522_007:0166a17": "「名為具足修行種種善業者，集三十二相八",
    "T26n1522_007:0166a18": "十種好故」。七、依佛所作起行，如經「名為常",
    "T26n1522_007:0166a19": "行精進者，求莊嚴佛身口意故」。八、敬重法",
    "T26n1522_007:0166a20": "行，如經「名為樂大恭敬法者，親近供養一",
    "T26n1522_007:0166a21": "切菩薩及法師故」。九、願取有行，如經「名為",
    "T26n1522_007:0166a22": "善起願自在者，大方便善入世間故」。十、離小",
    "T26n1522_007:0166a23": "乘心行，如經「名為日夜遠離餘心者，常樂",
    "T26n1522_007:0166a24": "教化一切眾生故」。是名修行勝。云何教化眾",
    "T26n1522_007:0166a25": "生勝？",
    "T26n1522_007:0166a26": "經曰：是菩薩成就如是行時，以布施教化",
    "T26n1522_007:0166a27": "眾生，又以愛語、利益、同事教化眾生，又以",
    "T26n1522_007:0166a28": "色身示現教化眾生，又以說法教化眾生，",
    "T26n1522_007:0166a29": "又廣示菩薩行神通事教化眾生，又說諸",
    "T26n1522_007:0166b01": "佛大事教化眾生，又示世間過惡教化眾",
    "T26n1522_007:0166b02": "生，又說諸佛智慧利益教化眾生，又現大",
    "T26n1522_007:0166b03": "神通莊嚴相亦說種種行教化眾生。是菩",
    "T26n1522_007:0166b04": "薩如是教化眾生方便成就，身心常趣佛",
    "T26n1522_007:0166b05": "智而不退失，諸善根行常勤修行轉勝道故。",
    "T26n1522_007:0166b06": "論曰：是中教化眾生勝者，以四攝法教化，",
    "T26n1522_007:0166b07": "如經「是菩薩成就如是行時，以布施教化",
    "T26n1522_007:0166b08": "眾生，又以愛語、利益、同事教化眾生」故。為",
    "T26n1522_007:0166b09": "同事隨順眾生應化自眾，如經「又以色身",
    "T26n1522_007:0166b10": "示現教化眾生」故。為疑惑眾生可說法成",
    "T26n1522_007:0166b11": "就，如經「又以說法教化眾生」故。為於菩",
    "T26n1522_007:0166b12": "提無方便眾生，如經「又廣示菩薩行神通事",
    "T26n1522_007:0166b13": "教化眾生」故。為於大乘疲惓眾生，如經「又",
    "T26n1522_007:0166b14": "說諸佛大事教化眾生」故。為樂世間眾生，",
    "T26n1522_007:0166b15": "如經「又示世間過惡教化眾生」故。為不信",
    "T26n1522_007:0166b16": "大乘眾生，如經「又說諸佛智慧利益教化",
    "T26n1522_007:0166b17": "眾生」故。為無智眾生現神通莊嚴，示種種",
    "T26n1522_007:0166b18": "行，以一身示無量身，如是等令生決定",
    "T26n1522_007:0166b19": "信，如經「又現大神通莊嚴相，亦說種種行",
    "T26n1522_007:0166b20": "教化眾生」故。是菩薩如是教化眾生方便成",
    "T26n1522_007:0166b21": "就者，如前說。身心常趣佛智者，為教化眾",
    "T26n1522_007:0166b22": "生求勝力故。而不退失諸善根行者，隨所",
    "T26n1522_007:0166b23": "得功德智慧皆不退失故。常勤修行轉勝",
    "T26n1522_007:0166b24": "道者，彼所修諸行欲令增勝故。是名教化",
    "T26n1522_007:0166b25": "眾生勝。云何起隨順世間智勝染障對治？",
    "T26n1522_007:0166b26": "經曰：是菩薩為利益眾生故，善知世間所",
    "T26n1522_007:0166b27": "有書論、印、算數、石性等論、治諸病方，所謂治",
    "T26n1522_007:0166b28": "乾枯病、治顛狂病、治鬼著病、治蠱毒病",
    "T26n1522_007:0166b29": "等，損害眾生者皆悉能治，謂呪藥等。作論經",
    "T26n1522_007:0166c01": "書伎樂戲笑歡娛等事，國土城邑、聚落室宅、",
    "T26n1522_007:0166c02": "河泉池流、園觀花果、藥草林樹等，金銀琉璃、",
    "T26n1522_007:0166c03": "摩尼真珠、珊瑚琥珀、車𤦲馬瑙諸寶性",
    "T26n1522_007:0166c04": "等，日月星宿地動夢想吉凶入等遍身諸相，",
    "T26n1522_007:0166c05": "持戒行處、禪定神通、四無量心、四無色定，凡",
    "T26n1522_007:0166c06": "諸不惱眾生事、能利益安樂眾生事，憐愍眾",
    "T26n1522_007:0166c07": "生故出，漸令信入無上佛法故。",
    "T26n1522_007:0166c08": "論曰：隨順世間智者，染障對治，如經「是菩薩",
    "T26n1522_007:0166c09": "為利益眾生故，善知世間所有一切書論」",
    "T26n1522_007:0166c10": "等。是中書等有四種障對治。四種障者：一、所",
    "T26n1522_007:0166c11": "用事中忘障，取與寄付聞法思義，作不作事、",
    "T26n1522_007:0166c12": "已作未作事、應作不應作事，此對治故書。二、",
    "T26n1522_007:0166c13": "邪見軟智障，以因論、聲論對治此二故論。",
    "T26n1522_007:0166c14": "三、所取物不守護障，此對治故印。四、取與生",
    "T26n1522_007:0166c15": "疑障，此對治故算數。數者，一一為二、二二為",
    "T26n1522_007:0166c16": "四如是等。算者，一縱十橫如是等。石性",
    "T26n1522_007:0166c17": "等論者，貧事障對治故。治諸病方者，四大",
    "T26n1522_007:0166c18": "不調眾生毒相，病障對治故。乾枯顛狂病者，",
    "T26n1522_007:0166c19": "四大不調相故。鬼著病等，是眾生相。蠱毒病",
    "T26n1522_007:0166c20": "者，亦四大不調，亦眾生相病因及死因，此對",
    "T26n1522_007:0166c21": "治謂呪藥等。日月星宿地動夢想吉凶入等",
    "T26n1522_007:0166c22": "遍身諸相者，是中唯有日月等相見故，日等",
    "T26n1522_007:0166c23": "曜等攝故。入者，入八業果故。遍身諸相者，愛",
    "T26n1522_007:0166c24": "不愛果行故。持戒行處等者，是中持戒行處、",
    "T26n1522_007:0166c25": "禪定神通、四無量心、四無色定等，如是次第",
    "T26n1522_007:0166c26": "破戒染、貪欲染、邪歸依染、妄行功德染、妄",
    "T26n1522_007:0166c27": "修解脫染，如是次第說。如經「石性等論乃至",
    "T26n1522_007:0166c28": "呪藥等」故。作論經書伎樂戲笑歡娛等者，憂",
    "T26n1522_007:0166c29": "惱障對治故。國土城邑乃至藥草林樹等者，",
    "T26n1522_007:0167a01": "此不喜樂障對治故。金銀琉璃乃至諸寶性",
    "T26n1522_007:0167a02": "等者，繫閉等障，此對治故。日月星宿乃至遍",
    "T26n1522_007:0167a03": "身諸相等者，所得報分過作惡因障，此對治",
    "T26n1522_007:0167a04": "故。持戒行處乃至無色定者，五種染對治。何",
    "T26n1522_007:0167a05": "者五種染？破戒染乃至妄修解脫染故。此",
    "T26n1522_007:0167a06": "起世間智，具四種相：一、異障中無障故，如",
    "T26n1522_007:0167a07": "經「凡諸不惱眾生事」故。二、與無過樂，如經",
    "T26n1522_007:0167a08": "「能利益安樂眾生事」故。三、發起清淨，如經「憐",
    "T26n1522_007:0167a09": "愍眾生故出」。四、所用清淨，如經「漸令信入",
    "T26n1522_007:0167a10": "無上佛法故」。",
    "T26n1522_007:0167a11": "經曰：諸佛子！是菩薩住此菩薩難勝地已，多",
    "T26n1522_007:0167a12": "見諸佛，以大神通力、大願力故。見多百佛、",
    "T26n1522_007:0167a13": "多千佛、多百千佛、多百千那由他佛、多億佛、多",
    "T26n1522_007:0167a14": "百億佛、多千億佛、多百千億佛、多百千萬億那",
    "T26n1522_007:0167a15": "由他佛，以大神通力、大願力故。是菩薩見",
    "T26n1522_007:0167a16": "諸佛時，以上心深心供養恭敬尊重讚歎，",
    "T26n1522_007:0167a17": "衣服飲食臥具湯藥一切供具悉以奉施，以",
    "T26n1522_007:0167a18": "諸菩薩上妙樂具供養眾僧，以此善根皆",
    "T26n1522_007:0167a19": "願迴向阿耨多羅三藐三菩提。於諸佛所生",
    "T26n1522_007:0167a20": "上恭敬專心聽法，聞已受持隨力修行，於",
    "T26n1522_007:0167a21": "佛法中出家，得出家已於諸佛所聽受經",
    "T26n1522_007:0167a22": "法而為法師，說法利益，得轉勝多聞陀羅",
    "T26n1522_007:0167a23": "尼成就法師。是菩薩爾時住此菩薩難勝地",
    "T26n1522_007:0167a24": "中，無量百劫彼諸善根轉勝明淨，無量千劫、",
    "T26n1522_007:0167a25": "無量百千劫、無量百千那由他劫無量億劫、",
    "T26n1522_007:0167a26": "無量百億劫、無量千億劫、無量百千億劫、無量",
    "T26n1522_007:0167a27": "百千萬億那由他劫，彼諸善根轉勝明淨，是",
    "T26n1522_007:0167a28": "菩薩成就如是教化眾生法。諸佛子！譬如",
    "T26n1522_007:0167a29": "本真金，以車𤦲摩瑩，光色轉勝明淨。諸佛",
    "T26n1522_007:0167b01": "子！菩薩住此菩薩難勝地中，彼諸善根以方",
    "T26n1522_007:0167b02": "便智思量力故轉勝明淨，彼智慧善根成就",
    "T26n1522_007:0167b03": "不退思量轉勝，下地善根所不能及。諸佛",
    "T26n1522_007:0167b04": "子！譬如日月星宿諸天宮殿光輪圓滿成就",
    "T26n1522_007:0167b05": "不壞，風不能動。如是諸佛子！菩薩住此菩",
    "T26n1522_007:0167b06": "薩難勝地中，彼諸善根以方便智思量力故",
    "T26n1522_007:0167b07": "成就不退，一切聲聞辟支佛世間善根所不",
    "T26n1522_007:0167b08": "能及。是菩薩十波羅蜜中禪波羅蜜增上，餘",
    "T26n1522_007:0167b09": "波羅蜜非不修習，隨力隨分。諸佛子！是名",
    "T26n1522_007:0167b10": "略說菩薩第五菩薩難勝地。若菩薩住此地",
    "T26n1522_007:0167b11": "中，多作兜率陀天王，所作自在摧伏一切外",
    "T26n1522_007:0167b12": "道邪見，能令眾生住實諦中。所作善業布施",
    "T26n1522_007:0167b13": "愛語利益同事，是諸福德皆不離念佛、念",
    "T26n1522_007:0167b14": "法、念僧、念菩薩、念菩薩行、念波羅蜜、念十地、念",
    "T26n1522_007:0167b15": "不壞力、念無畏、念不共佛法，乃至不離念一",
    "T26n1522_007:0167b16": "切種一切智智。常生是心：我當於一切",
    "T26n1522_007:0167b17": "眾生中，為首為勝為大、為妙為微妙、為上",
    "T26n1522_007:0167b18": "為無上、為導為將、為師為尊，乃至為一",
    "T26n1522_007:0167b19": "切智智依止者。復從是念發精進行，以精",
    "T26n1522_007:0167b20": "進力故，於一念間得千億三昧，見千億佛、",
    "T26n1522_007:0167b21": "知千億佛神力、能動千億佛世界、能入千",
    "T26n1522_007:0167b22": "億佛世界、能照千億佛世界、能化千億佛世",
    "T26n1522_007:0167b23": "界眾生、能住壽千億劫、能知過去未來世各",
    "T26n1522_007:0167b24": "千億劫事、能善入千億法門、能變身為千",
    "T26n1522_007:0167b25": "億，於一一身能示千億菩薩以為眷屬。若",
    "T26n1522_007:0167b26": "以願力自在勝上，菩薩願力過於此數。示種",
    "T26n1522_007:0167b27": "種神通，或身、或光明、或神通、或眼、或境界、或",
    "T26n1522_007:0167b28": "音聲、或行、或莊嚴、或加、或信、或業。是諸神通，",
    "T26n1522_007:0167b29": "乃至無量百千萬億那由他劫不可數知。",
    "T26n1522_007:0167c01": "論曰：得轉勝多聞陀羅尼成就法師者，非",
    "T26n1522_007:0167c02": "得義陀羅尼，以平等清淨心甚難得故。又",
    "T26n1522_007:0167c03": "樂出世間智現世間智最難故，得聞持陀羅",
    "T26n1522_007:0167c04": "尼。此地智光明真如事示現，如經「諸佛子！譬",
    "T26n1522_007:0167c05": "如本真金乃至下地善根所不能及」故。日",
    "T26n1522_007:0167c06": "月光輪者，依阿含增長智慧光明，勝於前地",
    "T26n1522_007:0167c07": "智故，如經「諸佛子！譬如日月星宿乃至世",
    "T26n1522_007:0167c08": "間善根所不能及」故。",
    "T26n1522_007:0167c09": "十地經論難勝地第五卷之七"
}