{
    "T21n1341_008:0789c07": "大威德陀羅尼經卷第八",
    "T21n1341_008:0789c09": "隋北印度三藏闍那崛多譯",
    "T21n1341_008:0789c10": "阿難。何者一猛健。從凡夫地來。一切眾生",
    "T21n1341_008:0789c11": "中。若能迴向發菩提心。彼名為猛健。為一切",
    "T21n1341_008:0789c12": "眾生所歸依處。為一切眾生於中當觀菩薩",
    "T21n1341_008:0789c13": "之行於中應觀。菩薩之智於中應觀。以何事",
    "T21n1341_008:0789c14": "故。言菩薩行。云何名菩薩行。若有菩薩作菩",
    "T21n1341_008:0789c15": "薩行相。彼人不得名為菩薩。是亦不發彼如",
    "T21n1341_008:0789c16": "是行。凡所有行一切世間不可信者。謂菩薩",
    "T21n1341_008:0789c17": "行耶。云何名為菩薩行。如一切行中當不生",
    "T21n1341_008:0789c18": "實相。何以故。如來曾說以菩提故名為菩",
    "T21n1341_008:0789c19": "薩。言菩提者。非婦女非丈夫。非眾生非養育。",
    "T21n1341_008:0789c20": "非命非福伽羅。阿難。如是若非婦女非丈夫。",
    "T21n1341_008:0789c21": "非眾生非命。非養育非福伽羅非菩薩以是",
    "T21n1341_008:0789c22": "義故。彼非眾生。不名菩薩也。彼等所行不",
    "T21n1341_008:0789c23": "可得說。何以故。然彼等善丈夫。於施戒中於",
    "T21n1341_008:0789c24": "調伏中禪定中行。彼等眾生住於彼中。若有",
    "T21n1341_008:0789c25": "施因。若有調伏因。有持戒因所有禪定因。彼",
    "T21n1341_008:0789c26": "名菩薩耶。如是因者。彼不從東方來。亦不從",
    "T21n1341_008:0789c27": "南方來。亦不從西方來。亦不從北方來。如是",
    "T21n1341_008:0789c28": "菩薩行不可思議。以何等諸法名不可思議。",
    "T21n1341_008:0789c29": "所謂以布施不可思議。以調伏不可思議。以",
    "T21n1341_008:0790a01": "發誓不可思議。以戒定智不可思議。彼人長",
    "T21n1341_008:0790a02": "夜行於持戒。以是義故。名戒眾生也。以何事",
    "T21n1341_008:0790a03": "故。名不可思議。以調伏故。彼於長夜行調伏",
    "T21n1341_008:0790a04": "故。是故彼言調伏眾生不可思議。彼何故名",
    "T21n1341_008:0790a05": "不可思議。以彼人長夜行誓願故。是故彼名",
    "T21n1341_008:0790a06": "發誓眾生不可思議。彼復以何事名不可思",
    "T21n1341_008:0790a07": "議。以智慧故名不可思議。何以故。彼人次第",
    "T21n1341_008:0790a08": "行般若。次第學般若。彼何者次第學般若。名",
    "T21n1341_008:0790a09": "比鉢舍那。般若中彼人次第曾學故。名毘鉢",
    "T21n1341_008:0790a10": "奢迦。彼已學。復名成就印業入學般若。是",
    "T21n1341_008:0790a11": "故彼名成就業也。已學普明所作智中故。彼",
    "T21n1341_008:0790a12": "名彼世間光明也。彼人已學不共他智故。名",
    "T21n1341_008:0790a13": "不共智法也。彼人已學不破戒智故。名拔毒",
    "T21n1341_008:0790a14": "箭也。彼人已學斷諸疑智。是故彼名能斷一",
    "T21n1341_008:0790a15": "切疑也。彼人已學海等業智故。名彼等為多",
    "T21n1341_008:0790a16": "聞海。彼人已學一切成就作業巧智。是故彼",
    "T21n1341_008:0790a17": "名大有眷屬也。彼人已學無畏之句不破壞",
    "T21n1341_008:0790a18": "智。是故彼名摧他論師。不為他論所摧伏也。",
    "T21n1341_008:0790a19": "故名能破他論耶。阿難。菩薩已學如是般若",
    "T21n1341_008:0790a20": "中。當向成就於阿耨多羅三藐三菩提。而彼",
    "T21n1341_008:0790a21": "如是般若智慧。當斷渴愛。當得深心。當得",
    "T21n1341_008:0790a22": "如帝釋幢不動不轉。當得無畏。成就業故名",
    "T21n1341_008:0790a23": "彼無畏者。彼等已學故名無畏勇健也。",
    "T21n1341_008:0790a24": "阿難。我念過去無量世時。在曠野中闇夜獨",
    "T21n1341_008:0790a25": "行無有伴侶。時有六十許夜叉奪他威者。隨",
    "T21n1341_008:0790a26": "我後行彼住我前。作如是說。謂咄丈夫。我等",
    "T21n1341_008:0790a27": "今者欲奪汝威故隨汝行。彼夜叉等說此言",
    "T21n1341_008:0790a28": "已。我於爾時入諸法性。而作是念。誰名為夜",
    "T21n1341_008:0790a29": "叉。誰奪威力。何法名威者。彼向誰語。復有何",
    "T21n1341_008:0790b01": "言隨其所有。如是方便。如是諸法唯有音",
    "T21n1341_008:0790b02": "聲。唯有一相。所謂無相。爾時我念彼地方中",
    "T21n1341_008:0790b03": "住三日三夜。以其三昧住彼地方時。六十夜",
    "T21n1341_008:0790b04": "叉即於我邊心得清淨。我念彼等夜叉。以彼",
    "T21n1341_008:0790b05": "善根因緣力故。迦葉如來阿羅呵三藐三佛",
    "T21n1341_008:0790b06": "陀。入教法中而作比丘。無餘涅槃而般涅槃。",
    "T21n1341_008:0790b07": "阿難。如是菩薩初發菩提心以決定故。即名",
    "T21n1341_008:0790b08": "為勇健。阿難。菩薩得初發心者有如是處。阿",
    "T21n1341_008:0790b09": "難。假使三千大千世界有諸眾生。彼等皆作",
    "T21n1341_008:0790b10": "夜叉奪威力者。可畏可怖無有是處。無有容",
    "T21n1341_008:0790b11": "處。阿難。若有菩薩初住乘者。正心發行者。彼",
    "T21n1341_008:0790b12": "等一切奪威夜叉乃至令彼毛竪。無有是處。",
    "T21n1341_008:0790b13": "況復無生諸法中彼得忍者。何以故。阿難。彼",
    "T21n1341_008:0790b14": "如是等善丈夫輩。不著色聲香味觸。於諸法",
    "T21n1341_008:0790b15": "中亦復不著。何以故。彼善丈夫得成就最勝",
    "T21n1341_008:0790b16": "上故。阿難。如是菩薩是等諸法成就最勝。於",
    "T21n1341_008:0790b17": "厄難中已得解脫。何等諸法當得具足最勝。",
    "T21n1341_008:0790b18": "智慧開示故。令歡喜故。不詐作威儀。為利",
    "T21n1341_008:0790b19": "益他事故。捨愛著故。忍辱柔和勤精進故。不",
    "T21n1341_008:0790b20": "等怨故。不嫉妬故。不慳惜故。言語依實故。禪",
    "T21n1341_008:0790b21": "定行故。以般若觀察故。所作地中空無相願",
    "T21n1341_008:0790b22": "行故。不捨重擔故。凡有欲行能勤進故。請",
    "T21n1341_008:0790b23": "問法故。敬重法故。有所聞法受持故。遠離詐",
    "T21n1341_008:0790b24": "誑威儀心故。柔軟純直故。行布施故。大悲故。",
    "T21n1341_008:0790b25": "成就閑業故。以慈遍滿一切眾生故。如是等",
    "T21n1341_008:0790b26": "行方可證成阿耨多羅三藐三菩提。若能於",
    "T21n1341_008:0790b27": "此法中學者。彼等名為猛健。彼名勇猛。彼名",
    "T21n1341_008:0790b28": "師子。彼名帝釋。彼名為梵。應當於此陀羅尼",
    "T21n1341_008:0790b29": "法本中應先作願。言先願者。若無有願。彼等",
    "T21n1341_008:0790c01": "諸法無有願處。當得道者。此最為希有。當無",
    "T21n1341_008:0790c02": "著處。彼亦不當而作願也。如是彼等眾生成",
    "T21n1341_008:0790c03": "就最勝第一勇猛。若能入此作業處者。如是",
    "T21n1341_008:0790c04": "等諸菩薩輩。於凡夫地中為一切眾生故。名",
    "T21n1341_008:0790c05": "最勇健也。故名最勇猛也。名最無上也。證阿",
    "T21n1341_008:0790c06": "耨多羅三藐三菩提已。可言為一切眾生師。",
    "T21n1341_008:0790c07": "以無畏故。為一切眾生作師也。以是故。彼等",
    "T21n1341_008:0790c08": "可言健者。可言勇猛者。於中何者是一道。言",
    "T21n1341_008:0790c09": "一道者。是八聖道。是名一道。復名一道者。若",
    "T21n1341_008:0790c10": "更無作處。如來所說正見乃至正三昧。於中",
    "T21n1341_008:0790c11": "正見者無有顛倒。所有正見處。彼如來說無",
    "T21n1341_008:0790c12": "有見故。是名正見。若正分別。彼如來說非分",
    "T21n1341_008:0790c13": "別故。名為正分別。乃至略說乃至正三昧。如",
    "T21n1341_008:0790c14": "來所說非三昧故。名正三昧。何以故。如來說",
    "T21n1341_008:0790c15": "法皆離諸見。如來不說執著諸見故說法。為",
    "T21n1341_008:0790c16": "離染著如來說法。如來不為所染著故說法。",
    "T21n1341_008:0790c17": "於中道者若無分別。何以故。若分別道則於",
    "T21n1341_008:0790c18": "五欲處渴愛分別。以五欲功德是言道也。是",
    "T21n1341_008:0790c19": "故無不有道者。如來說以分別故生欲。如來",
    "T21n1341_008:0790c20": "恒說諸法根本。猶如栰喻。應如是知。若證",
    "T21n1341_008:0790c21": "知者法尚應捨。何況非法。於彼時間。於大眾",
    "T21n1341_008:0790c22": "中有一比丘。名曰阿波羅(隋云至)來在會坐即",
    "T21n1341_008:0790c23": "從座起。乃至白佛言。世尊。莫作是說。言正見",
    "T21n1341_008:0790c24": "非見也。然彼比丘作是說已。應時舌根墮落",
    "T21n1341_008:0790c25": "在地。現身即入阿鼻大地獄中。",
    "T21n1341_008:0790c26": "爾時世尊告長老阿難言。阿難。於未來世有",
    "T21n1341_008:0790c27": "比丘比丘尼優婆塞優婆夷。是等彼時當有",
    "T21n1341_008:0790c28": "如是厭離分智。彼等當得道相。當得戒相。當",
    "T21n1341_008:0790c29": "有多聞放逸之相。彼時所有諸比丘等住阿",
    "T21n1341_008:0791a01": "蘭若者。彼等以唯得四禪故。當作得想。彼",
    "T21n1341_008:0791a02": "等誹謗如是修多羅經典。各自恃見不共評",
    "T21n1341_008:0791a03": "論。彼等身壞命終即墮地獄。阿難。於汝意云",
    "T21n1341_008:0791a04": "何。如來為何利說法。阿難答言。世尊。乃能",
    "T21n1341_008:0791a05": "為一切眾生安樂故。為涅槃故說。佛復告阿",
    "T21n1341_008:0791a06": "難言。阿難汝觀如來境界。阿難。此涅槃名如",
    "T21n1341_008:0791a07": "來所說。為世間故。如來所說為上智故。若能",
    "T21n1341_008:0791a08": "知者。則於如來生尊敬心。阿難。於未來世有",
    "T21n1341_008:0791a09": "如是不隨順不調伏諸惡比丘等。於我阿僧",
    "T21n1341_008:0791a10": "祇俱致劫中所成就阿耨多羅三藐三菩提。",
    "T21n1341_008:0791a11": "當令隱沒。是故如來為斷彼等說如是法。如",
    "T21n1341_008:0791a12": "來不念涅槃不思涅槃。於涅槃處亦復不念。",
    "T21n1341_008:0791a13": "不生念言此是涅槃。亦不念言此涅槃處。亦",
    "T21n1341_008:0791a14": "不憶念我欲涅槃。阿難。如來如是拔斷一切",
    "T21n1341_008:0791a15": "思想故說法。為向涅槃第一道故。若於如是",
    "T21n1341_008:0791a16": "行中有修學者。彼等當得般涅槃耶。若於是",
    "T21n1341_008:0791a17": "中不修學者。彼等於賣買中而作勤求。於呪",
    "T21n1341_008:0791a18": "術中為他所使。處處遊已行方便活命。或種",
    "T21n1341_008:0791a19": "田業。或作俗業造屋營舍。當作活命。當起鬪",
    "T21n1341_008:0791a20": "諍各相破壞更相言訟。各各背面更相指麾。",
    "T21n1341_008:0791a21": "惡口罵詈各不相敬。不生慚愧共作朋黨。規",
    "T21n1341_008:0791a22": "奪他物輪轉生死。雖手持鉢如栴陀羅。阿",
    "T21n1341_008:0791a23": "難。是故此法本應以智根善思善念應當觀",
    "T21n1341_008:0791a24": "察。是故如來以種種語言。說此八聖道分。若",
    "T21n1341_008:0791a25": "有能知此種種語言。彼等人輩厭離他道。謂",
    "T21n1341_008:0791a26": "相言說此是道此非道。阿難。言道者。於中無",
    "T21n1341_008:0791a27": "所生者。是名為道。",
    "T21n1341_008:0791a28": "阿難。何等為七處。沙門諸釋子住於彼處當",
    "T21n1341_008:0791a29": "趣涅槃。何者七處。戒處。三昧處。般若處。實",
    "T21n1341_008:0791b01": "處。捨處。寂滅處。一切縛脫處。阿難。是名七",
    "T21n1341_008:0791b02": "處。復有別七處。何等為七。往昔所作福德。得",
    "T21n1341_008:0791b03": "閑處。值佛出世寂靜。所得利養不生貪著。得",
    "T21n1341_008:0791b04": "出家故。親近善知識。於彼中發勤精進。是",
    "T21n1341_008:0791b05": "為七處。復有別七處。有諸比丘應當安住。何",
    "T21n1341_008:0791b06": "等為七。應當決定捨離世間語言。破壞語言",
    "T21n1341_008:0791b07": "應不染著。於修多羅中應巧勤求。亦不得說",
    "T21n1341_008:0791b08": "我。應當尊重阿蘭若處。不應信一切三界。亦",
    "T21n1341_008:0791b09": "應當求出離之處。是為七處。若有受此七處",
    "T21n1341_008:0791b10": "之者。即當受持一切善法。如依此處即得受",
    "T21n1341_008:0791b11": "持向一千偈。",
    "T21n1341_008:0791b12": "於彼中何者是五種破也。於生死流轉中有",
    "T21n1341_008:0791b13": "五種破。何等為五。眼破耳破鼻破舌破身破",
    "T21n1341_008:0791b14": "意破色破聲破香破味破觸破法破。如是五",
    "T21n1341_008:0791b15": "道生死流轉中。凡有生處趣破五陰故。名為",
    "T21n1341_008:0791b16": "五破。三十三天墮落時有五衰相法。故言五",
    "T21n1341_008:0791b17": "破。閻浮提人輩命終之時有五種衰相法。若",
    "T21n1341_008:0791b18": "有如是相如是形類。當知不久畢當命終。其",
    "T21n1341_008:0791b19": "脚足冷。為他奪心。身作黃色。鼻當曲戾眼黑",
    "T21n1341_008:0791b20": "深入。或作青色。此等名閻浮提人五衰破相。",
    "T21n1341_008:0791b21": "復有五種破。婦人命終之時。糞道胎道破。婦",
    "T21n1341_008:0791b22": "人命終之時。咽及兩喉脈轉動。或丈夫或婦",
    "T21n1341_008:0791b23": "女命終之時。依身所有八萬戶虫。彼等住者",
    "T21n1341_008:0791b24": "亦如是破。若丈夫婦人命終之時。彼之所有",
    "T21n1341_008:0791b25": "守護神天。隨後行者。作威力者。令彼勝者。命",
    "T21n1341_008:0791b26": "終之時。將彼威力背之而去。彼背去已。語",
    "T21n1341_008:0791b27": "言音聲即皆滅盡。如是一破當有二破。然彼",
    "T21n1341_008:0791b28": "世間本來破壞共行。不離數數破行。破已復",
    "T21n1341_008:0791b29": "破。是名別壞五破。復有五破。破朋友破和合",
    "T21n1341_008:0791c01": "破戒聚破佛塔破僧。此等名為別五破壞。復",
    "T21n1341_008:0791c02": "有別五破壞。破器。破水漂。破和合父母。破作",
    "T21n1341_008:0791c03": "無間大黑闇等。破呪術破此等名為五破。於",
    "T21n1341_008:0791c04": "中諸比丘復有五破。何等為五。背戒為破。",
    "T21n1341_008:0791c05": "背正見為破。背行為破。住處破。及戒破。此等",
    "T21n1341_008:0791c06": "名為五破。於中如來有五破。何等為五。以無",
    "T21n1341_008:0791c07": "量智聚決破一切眾生疑網。以無量智聚破",
    "T21n1341_008:0791c08": "一切生死流轉生老病死。以無量福事故。於",
    "T21n1341_008:0791c09": "一切眾生中勝故。知一切眾生種種信行。以",
    "T21n1341_008:0791c10": "解脫智說法故。以最妙金剛三昧破一切漏。",
    "T21n1341_008:0791c11": "至一切眾生最勝妙智故。知已斷一切眾生",
    "T21n1341_008:0791c12": "疑故。破無明險惡相根本。如此說法故有是",
    "T21n1341_008:0791c13": "五破。如所有事當如是持。",
    "T21n1341_008:0791c14": "何者是五力。信前行力。戒無悔力。般若於一",
    "T21n1341_008:0791c15": "切諸法邊。為最勝妙最初調伏力。於此世他",
    "T21n1341_008:0791c16": "世無慳惜力。菩薩初發心勝信生故。於一切",
    "T21n1341_008:0791c17": "眾生為最勝力。此發誓心生為首。為微妙為",
    "T21n1341_008:0791c18": "殊特不可降伏。為最為最大為首。此名為五",
    "T21n1341_008:0791c19": "力。於中所有信力者。彼如來說為種子。為誰",
    "T21n1341_008:0791c20": "種子為諸善法。何等善法。若一切有為信為",
    "T21n1341_008:0791c21": "非善不染著故。於中何者是世間戒力。若知",
    "T21n1341_008:0791c22": "凡夫家戒不正邪見。何以故。如來不說一切",
    "T21n1341_008:0791c23": "凡夫有戒具足。於中有別戒者。唯除垂發阿",
    "T21n1341_008:0791c24": "耨多羅三藐三菩提心者。以此因緣。如來不",
    "T21n1341_008:0791c25": "讚歎生。雖復凡夫。戒具足故。彼以善行則",
    "T21n1341_008:0791c26": "生天中。以彼生故。雖得善身。後退下生。譬如",
    "T21n1341_008:0791c27": "墮阿鼻地獄中眾生受苦時一向苦惱。彼等",
    "T21n1341_008:0791c28": "肉血散已還生生已還有樂想。如是如來不",
    "T21n1341_008:0791c29": "說以為勝生。如是此戒聚應欲清淨。何者戒",
    "T21n1341_008:0792a01": "聚當欲清淨。若不取戒而生想心。此是如來",
    "T21n1341_008:0792a02": "說戒清淨。",
    "T21n1341_008:0792a03": "何者是彼多聞力也。聞人聲聞非人聲。聞婦",
    "T21n1341_008:0792a04": "人聲聞丈夫聲。聞童子聲。聞童女聲鷹聲鷲",
    "T21n1341_008:0792a05": "聲烏聲舞弄聲歌聲法聲非法聲福德聲非福",
    "T21n1341_008:0792a06": "德聲。聞是聲已。如所聞義觀察了知。何者為",
    "T21n1341_008:0792a07": "聞。無有聞者是故名聞。及彼說者亦不可得。",
    "T21n1341_008:0792a08": "是故言聞。復次何者是彼實聞。若無有實。是",
    "T21n1341_008:0792a09": "故言實。何以故。此是梵言。故名為實。若釋種",
    "T21n1341_008:0792a10": "子等言實者。名色名字。彼不可得而不執著。",
    "T21n1341_008:0792a11": "如是名字法。於中何者是名字。作者名名字。",
    "T21n1341_008:0792a12": "又復何者是名字作者。作者不可得。若所作",
    "T21n1341_008:0792a13": "者不可得故。於彼亦不可得。若有名字無有",
    "T21n1341_008:0792a14": "是處。",
    "T21n1341_008:0792a15": "爾時長老阿難白佛言。世尊。若復有人作如",
    "T21n1341_008:0792a16": "是言。若一切諸法不得名字。語言亦不可得。",
    "T21n1341_008:0792a17": "於中不可名及與語言。此豈非名字語言耶。",
    "T21n1341_008:0792a18": "謂一切諸法不可得名者。作是語已。佛告長",
    "T21n1341_008:0792a19": "老阿難言。善哉善哉。阿難。若有智慧比丘。彼",
    "T21n1341_008:0792a20": "比丘當作是言。汝若難我名義。汝當自說。何",
    "T21n1341_008:0792a21": "以故。我作是說言。一切法不可得也。我還問",
    "T21n1341_008:0792a22": "汝。隨汝所解為我解說。頗有一微細法。若",
    "T21n1341_008:0792a23": "色耶受耶想耶行耶識耶。所有常耶不動耶。",
    "T21n1341_008:0792a24": "自在耶不變易法耶。當和合不破壞及有命",
    "T21n1341_008:0792a25": "者。其沙門釋子得是難已。有自體性應作是",
    "T21n1341_008:0792a26": "答。無有是色若色常者不動者不自在者不",
    "T21n1341_008:0792a27": "變易法者。亦無彼受想行識若常者不動者",
    "T21n1341_008:0792a28": "自在者無變易法者。復問言。頗有是色若色",
    "T21n1341_008:0792a29": "聲得名者。彼答言無。如彼色若色聲可得名",
    "T21n1341_008:0792b01": "者。無彼受想行識。如彼識若識聲可得名者。",
    "T21n1341_008:0792b02": "應語彼言如是。汝長老。無彼色可得者。若常",
    "T21n1341_008:0792b03": "若不動若自在若不變易法。彼亦無耶。誰是",
    "T21n1341_008:0792b04": "彼色若受想行識。乃至略說。以是義故色空。",
    "T21n1341_008:0792b05": "誰有是色。色者亦空。色之音聲名字亦空。受",
    "T21n1341_008:0792b06": "想行識亦空。誰有彼識。彼識亦空。隨彼所",
    "T21n1341_008:0792b07": "有受之名字亦復空耶。如是義故諸法畢竟",
    "T21n1341_008:0792b08": "空。汝應為我當如是解。一切諸法不可得耶。",
    "T21n1341_008:0792b09": "更於諸見中無有諍論。長老。汝取得邊際。所",
    "T21n1341_008:0792b10": "謂無也。何以故。如來已說有無見處。長老。我",
    "T21n1341_008:0792b11": "意欲令一切諸法無成就者。一切諸法既不",
    "T21n1341_008:0792b12": "成就。於彼之中無有有無。是故我等當有正",
    "T21n1341_008:0792b13": "見。汝是邪見。阿難。於彼說中。若更起諍無有",
    "T21n1341_008:0792b14": "是處。唯除瞋恚故。當誹謗如是等修多羅經",
    "T21n1341_008:0792b15": "典。譬如現在外道論師不解如來所問答事",
    "T21n1341_008:0792b16": "而作瞋心從坐起去。阿難。如是如是。不受我",
    "T21n1341_008:0792b17": "法起瞋恚故。從坐而起當背面去。以是義故。",
    "T21n1341_008:0792b18": "若有多聞眷屬。有決了眷屬。以多聞故則有",
    "T21n1341_008:0792b19": "智慧。是故於此閻浮提人輩言般若者。復次",
    "T21n1341_008:0792b20": "阿難。復此閻浮提東方邊際。有一城名天生。",
    "T21n1341_008:0792b21": "彼處般若名曰薩婆多羅婆帝(隋云至一切主)阿難。復",
    "T21n1341_008:0792b22": "此北方有一城。名曰不慢。彼處般若名曰比",
    "T21n1341_008:0792b23": "羅婆檀底。於彼北方復有一城。名曰比羅魔。",
    "T21n1341_008:0792b24": "彼中般若名曰比利羊迦利。阿難。於此南方",
    "T21n1341_008:0792b25": "復有一城。名曰伏怨。彼中般若名曰比伽多",
    "T21n1341_008:0792b26": "磨帝。覆鉢足夜叉般若名曰怖邏掣馱。持縵",
    "T21n1341_008:0792b27": "夜叉般若名曰薩馱邏多那常。醉夜叉般若",
    "T21n1341_008:0792b28": "名曰波邏舍婆多拔帝。四大天王所生諸天",
    "T21n1341_008:0792b29": "般若名曰波利都瑟吒夜。三十三天般若名",
    "T21n1341_008:0792c01": "曰蘇遮利多。阿難。如是等諸法如來已證。種",
    "T21n1341_008:0792c02": "種言辭。種種名字。種種音聲。種種語言名字。",
    "T21n1341_008:0792c03": "閻浮提人輩所有語言喚呼名字。如來於此",
    "T21n1341_008:0792c04": "中悉已說訖。於彼之中。何者捨耶。若有捨施。",
    "T21n1341_008:0792c05": "言捨者天所乏少。復言捨者。所謂共知難捨",
    "T21n1341_008:0792c06": "能捨。復言捨者。捨陰聚捨煩惱捨生。復言",
    "T21n1341_008:0792c07": "捨者。一切捨中最為勝上。所謂捨法此最為",
    "T21n1341_008:0792c08": "勝具一切捨。若能發阿耨多羅三藐三菩提",
    "T21n1341_008:0792c09": "心。何以故。阿難。住菩薩乘者。彼處諸生死",
    "T21n1341_008:0792c10": "中。已捨妻子及以男女金銀珍寶國土王位",
    "T21n1341_008:0792c11": "城邑聚落頭目眼耳。乃至捨自身命。世間所",
    "T21n1341_008:0792c12": "有衣服飲食種種戲具。皆悉已捨。世間所有",
    "T21n1341_008:0792c13": "一切樂具。亦悉捨已。此最為勝。請一切聲。所",
    "T21n1341_008:0792c14": "謂若菩薩發菩提心。於三千大千世界中。請",
    "T21n1341_008:0792c15": "諸眾生。欲施法故。若有於此世間利養行布",
    "T21n1341_008:0792c16": "施者是有限分。此中菩薩不作第一義想。所",
    "T21n1341_008:0792c17": "謂世間利養也。何以故。是菩薩了知於自身",
    "T21n1341_008:0792c18": "中無所利益。乃至不能證得阿耨多羅三藐",
    "T21n1341_008:0792c19": "三菩提。此是菩薩諸愚癡中盡邊際也。乃至",
    "T21n1341_008:0792c20": "未轉無上法輪。彼當滿足一切力也。乃至當",
    "T21n1341_008:0792c21": "來轉無上法輪。如是住於如來十力。為一切",
    "T21n1341_008:0792c22": "眾生。滅貪欲故當為說法。滅瞋恚故當為說",
    "T21n1341_008:0792c23": "法。滅愚癡故當為說法。如是如來所說之力。",
    "T21n1341_008:0792c24": "當知聲聞無有是力。所有東南西北方恒河",
    "T21n1341_008:0792c25": "沙等世界中所有眾生。彼等一切眾生所有",
    "T21n1341_008:0792c26": "善根。隨彼善根。有諸聲聞辟支佛。善根具足",
    "T21n1341_008:0792c27": "勝出於彼。若復彼一切眾生所有善根。及辟",
    "T21n1341_008:0792c28": "支佛所有善根。其初發菩提心菩薩所有善",
    "T21n1341_008:0792c29": "根。於前百分不及一分。千分若百千分不及",
    "T21n1341_008:0793a01": "一。迦羅分伽拏那分譬喻分憂波尼沙陀分",
    "T21n1341_008:0793a02": "不及一。如是大勇健力勤大精進得度彼岸",
    "T21n1341_008:0793a03": "菩薩。",
    "T21n1341_008:0793a04": "阿難。於彼之中。何者是五種語言事。過去語",
    "T21n1341_008:0793a05": "言事。未來語言事。現在語言音聲事。證知語",
    "T21n1341_008:0793a06": "言事。一切眾生與無畏語言事。是為五種語",
    "T21n1341_008:0793a07": "言事。阿難。所有過去語言事者。彼於二處隨",
    "T21n1341_008:0793a08": "眠。何者為二。有見處隨眠未來隨眠。於中有",
    "T21n1341_008:0793a09": "未來語言事者。彼二處不可作名說。不在現",
    "T21n1341_008:0793a10": "前故。亦不得物故。於彼處中。有現在語言事。",
    "T21n1341_008:0793a11": "於一切語言事中。當作第一。於中此等總結",
    "T21n1341_008:0793a12": "已。和合已。作已。觀見知已。真觀見已。迴觀",
    "T21n1341_008:0793a13": "見已。算數印已。於算印中真實印中。入算數",
    "T21n1341_008:0793a14": "中作已。言一耶言二耶。言三耶言四耶言五",
    "T21n1341_008:0793a15": "耶。言此是閻浮洲人一二三四五數業事。見",
    "T21n1341_008:0793a16": "十數事及非事因緣。次第中至百數至二百",
    "T21n1341_008:0793a17": "數乃至千數。此等一切處以語言事中入己。",
    "T21n1341_008:0793a18": "而說如是百乃至百千。當知此等一切處語",
    "T21n1341_008:0793a19": "言事說已。如是入矜迦羅數中。從矜迦羅數",
    "T21n1341_008:0793a20": "至頻婆羅。從頻婆羅數至阿逾多。從阿逾",
    "T21n1341_008:0793a21": "多數至那由多。於彼中復有一數。名曰烏壃",
    "T21n1341_008:0793a22": "梁多比步迷。此是欝單越人輩數名。若有閻",
    "T21n1341_008:0793a23": "浮提人輩。從一起數乃至千數百千數。從百",
    "T21n1341_008:0793a24": "千數至俱致數。從俱致數至阿由多數。從",
    "T21n1341_008:0793a25": "阿由多數至那由多數。從那由他數至壃迦",
    "T21n1341_008:0793a26": "邏數。從壃迦羅數至頻婆羅數。從頻婆羅數",
    "T21n1341_008:0793a27": "至黝羅破數。唯上座舍利弗能知此數。閻浮",
    "T21n1341_008:0793a28": "提中無有一眾生知此數者。從黝羅破數至",
    "T21n1341_008:0793a29": "帝持婆藍婆數。如是唯上座舍利弗能知於",
    "T21n1341_008:0793b01": "帝持婆藍婆住處名字。至醯都醯羅。從醯都",
    "T21n1341_008:0793b02": "醯羅至迦羅波。從迦羅波至醯都因陀羅。從",
    "T21n1341_008:0793b03": "醯都因陀羅至娑磨多羅婆。此娑磨多羅婆",
    "T21n1341_008:0793b04": "數行至尼羅婆遮。從尼羅婆遮至牟陀羅波",
    "T21n1341_008:0793b05": "羅。從牟陀羅波羅至阿伽羅牟陀羅。從阿伽",
    "T21n1341_008:0793b06": "羅牟陀羅至薩婆婆羅。從薩婆婆羅至比薩",
    "T21n1341_008:0793b07": "闍婆帝。從比薩闍婆帝至薩婆僧若。從薩婆",
    "T21n1341_008:0793b08": "僧若至比步登伽磨。從比步登伽磨至婆羅",
    "T21n1341_008:0793b09": "叉。如是以此婆羅叉數中須彌山王可得入",
    "T21n1341_008:0793b10": "數。然上座舍利弗以一雄迦持。皆能悉知。",
    "T21n1341_008:0793b11": "如是於此之上復有數。名幢頭安置。從幢頭",
    "T21n1341_008:0793b12": "安置復至數名滅。從滅復至數名伊吒。從伊",
    "T21n1341_008:0793b13": "吒復至數名迦留拏吒畢多。從迦留吒畢多。",
    "T21n1341_008:0793b14": "復至數名一切總入。彼數中總入恒伽河沙",
    "T21n1341_008:0793b15": "數。而上座舍利弗還知此數。及上座目揵連",
    "T21n1341_008:0793b16": "亦知此數。於彼數上復有數名最堅實。於彼",
    "T21n1341_008:0793b17": "數中作百俱致羅叉。恒伽河沙皆總入彼數",
    "T21n1341_008:0793b18": "中。於彼已上上座舍利弗不知。如是上座舍",
    "T21n1341_008:0793b19": "利弗希有大智。若如是最小蔓菁子。能令入",
    "T21n1341_008:0793b20": "此俱致百千數。復入彼數如來了知。而一切",
    "T21n1341_008:0793b21": "眾生不能了知。上座舍利弗等無有知者。謂",
    "T21n1341_008:0793b22": "彼一切語道事總入者。復有語道事總入。眾",
    "T21n1341_008:0793b23": "生名數滿足父母所置。名所謂跋陀囉(賢)跋陀",
    "T21n1341_008:0793b24": "囉婆羅(賢力)跋陀囉婆睺(賢履)跋陀囉婆帝(賢主)",
    "T21n1341_008:0793b25": "施囉(首)施囉優都施囉婆都(大首)難陀(喜)修難陀",
    "T21n1341_008:0793b26": "(善喜)阿難陀(歡喜)婆難陀如是等如是色如是",
    "T21n1341_008:0793b27": "相。似眾生名言語道事業境界。然復有言語",
    "T21n1341_008:0793b28": "道事。出世依住處。依彼已住梵行。知眼耳鼻",
    "T21n1341_008:0793b29": "舌身意。於彼中何者名眼。言眼者。眼根奚羅",
    "T21n1341_008:0793c01": "那避奚羅那波施羅避波施羅阿婆施羅阿器",
    "T21n1341_008:0793c02": "奚妬都陀寐帝摩訶陀摩阿目睺阿帝優授",
    "T21n1341_008:0793c03": "富囉帝奚羅那地舍目佉瞿拓囉因地麗夜",
    "T21n1341_008:0793c04": "逋利婆波施迦鉢施末波陀低梨膩泥低囉",
    "T21n1341_008:0793c05": "拏叔婆優波叔婆柘妬利陀妬鉢囉婆陀那",
    "T21n1341_008:0793c06": "豆留波陀那豆留波陀豆囉奴泥夜。阿難。此",
    "T21n1341_008:0793c07": "等為眼名。如世名所喚。於彼之中此眼一名。",
    "T21n1341_008:0793c08": "然此眼又說名為眼以眼應捨眼。何者以眼",
    "T21n1341_008:0793c09": "捨眼。以智眼應捨肉眼。云何。應捨也。如棄",
    "T21n1341_008:0793c10": "捨。云何棄捨如不應取。以取故為眼。以見得",
    "T21n1341_008:0793c11": "故為眼。若無有取則無有得。既自無有當何",
    "T21n1341_008:0793c12": "可得。何者無有眼。無有耳鼻舌身意。無有",
    "T21n1341_008:0793c13": "為捨故說名眼。如是事業觀察發動。當有智",
    "T21n1341_008:0793c14": "慧。當有憶念。當有辯才。何以故。彼眼不作限",
    "T21n1341_008:0793c15": "量。所謂慧眼。阿難。若有比丘比丘尼優婆塞",
    "T21n1341_008:0793c16": "優婆夷。於此語言品如是說已。如是字相名",
    "T21n1341_008:0793c17": "味句等。如是所說當受當持。及三輪品初作",
    "T21n1341_008:0793c18": "業者。淨菩薩地福德聚行。智慧聚行。勝念",
    "T21n1341_008:0793c19": "聚行。禁戒聚行。如是辯才三輪清淨。一心",
    "T21n1341_008:0793c20": "之力諸菩薩力。具菩薩力者。當取爾許智",
    "T21n1341_008:0793c21": "聚。然彼不能而作限量。然阿難。我今為汝",
    "T21n1341_008:0793c22": "更作譬喻。以譬喻故。有智之人知所說義。",
    "T21n1341_008:0793c23": "阿難。所有三千大千世界中。所有眾生眾",
    "T21n1341_008:0793c24": "生攝者。乃至細微塵等彼輩皆得人身。一",
    "T21n1341_008:0793c25": "一眾生有如是等力勢具足。以此三千大千",
    "T21n1341_008:0793c26": "世界。取置肩上隨心所去。阿難。若有初作",
    "T21n1341_008:0793c27": "業菩薩。以三輪清淨勢力具足。以一發心",
    "T21n1341_008:0793c28": "所得福聚。彼福德聚若有形色。彼諸眾生",
    "T21n1341_008:0793c29": "滿足負重取已而去。彼一發品取福德聚不",
    "T21n1341_008:0793c30": "可限量。阿難。汝意云何。於初發心菩薩。以",
    "T21n1341_008:0794a01": "一發心取福德聚有幾所耶。阿難。乃至彼等",
    "T21n1341_008:0794a02": "諸眾生輩皆悉如是勢力具足。以如是等福",
    "T21n1341_008:0794a03": "聚將去。一一眾生如恒河中沙數。重擔荷",
    "T21n1341_008:0794a04": "負將行。如是次第我今顯示說如是義。如",
    "T21n1341_008:0794a05": "恒伽河中所有沙數。於彼沙中取一沙而去。",
    "T21n1341_008:0794a06": "而彼等恒沙可作限量。有若干去若干猶在。",
    "T21n1341_008:0794a07": "阿難。而彼福聚不可作限量。言有若干福聚",
    "T21n1341_008:0794a08": "也。阿難。我少譬喻顯示此義。為入此義故。阿",
    "T21n1341_008:0794a09": "難。我今更欲辯說此義。阿難。此三千大千",
    "T21n1341_008:0794a10": "世界中百俱致諸恒河百俱致五大河。阿",
    "T21n1341_008:0794a11": "難。然彼所有百俱致諸河中沙。假使東方有",
    "T21n1341_008:0794a12": "若干世界。如是南西北方四維上下亦各有",
    "T21n1341_008:0794a13": "若干世界。阿難。彼之世界所有河沙於中取",
    "T21n1341_008:0794a14": "一沙。阿難。彼餘殘沙猶可作限量。而彼福聚",
    "T21n1341_008:0794a15": "所餘之者不可限量。謂所有三輪清淨菩薩",
    "T21n1341_008:0794a16": "一發心者。所取福聚。阿難。且置菩薩摩訶薩",
    "T21n1341_008:0794a17": "大商主者。著大鎧者。大導師者。具足不可思",
    "T21n1341_008:0794a18": "議智者。阿難。若有女人若丈夫。於如是等三",
    "T21n1341_008:0794a19": "輪清淨具足菩薩之所。以一慈心觀察憶者。",
    "T21n1341_008:0794a20": "我少說喻亦不具足。而彼善男子善女人。於",
    "T21n1341_008:0794a21": "彼三輪清淨菩薩之所。起一慈心觀察念已。",
    "T21n1341_008:0794a22": "攝取若干善根。阿難。是故我今告汝我今語",
    "T21n1341_008:0794a23": "汝。彼等眾生善得利益。若復能發阿耨多羅",
    "T21n1341_008:0794a24": "三藐三菩提心。彼等眾生大得善利。若能發",
    "T21n1341_008:0794a25": "阿耨多羅三藐三菩提心已。能發三輪清淨",
    "T21n1341_008:0794a26": "心故。彼等眾生善得利益。若有眾生於如是",
    "T21n1341_008:0794a27": "諸菩薩邊。能起慈心觀察念已。將來當行也。",
    "T21n1341_008:0794a28": "及現行已。如是阿難。彼等丈夫以有無量功",
    "T21n1341_008:0794a29": "德法具足。阿難。若能發此三輪淨清者。及",
    "T21n1341_008:0794b01": "此五種語言事。當能如是正觀察已。應當受",
    "T21n1341_008:0794b02": "持一切行處。當得勝出。當得不思議辯才。當",
    "T21n1341_008:0794b03": "得無量無邊辯才。當得無等辯才。於此品中",
    "T21n1341_008:0794b04": "若一聞時。彼應當受滿足百偈。",
    "T21n1341_008:0794b05": "大威德陀羅尼經卷第八"
}