{
    "T14n0550_001:0865a19": "金色童子因緣經卷第一",
    "T14n0550_001:0865a21": "譯經三藏朝散大夫試鴻",
    "T14n0550_001:0865a22": "臚卿光梵大師賜紫沙門",
    "T14n0550_001:0865a23": "臣惟淨等奉　詔譯",
    "T14n0550_001:0865a24": "如是隨聞：尊者大迦葉已趣圓常，尊者阿難",
    "T14n0550_001:0865a25": "具大威德有大智慧，與尊者舍利子等無有",
    "T14n0550_001:0865a26": "異，悲心如佛普攝一切，能於國城聚落方處，",
    "T14n0550_001:0865a27": "隨彼彼處，以勝方便調伏化度一切眾生。乃",
    "T14n0550_001:0865a28": "至後時，廣為教化俱胝百千諸眾生故，宣說",
    "T14n0550_001:0865a29": "正法而雨甘露，灌注心頂，周遍廣嚴大城菴",
    "T14n0550_001:0865b01": "羅樹園，皆作利樂。",
    "T14n0550_001:0865b02": "是時，王舍大城有一商主，其名日照，居處城",
    "T14n0550_001:0865b03": "中，財寶富饒眷屬熾盛，其廣其大攝聚增多，",
    "T14n0550_001:0865b04": "與毘沙門天王等無有異；以富盛故，娶於上",
    "T14n0550_001:0865b05": "族，相與嬉戲遊止娛樂，久無嗣息，長者眷",
    "T14n0550_001:0865b06": "屬心懷渴慕極生憂惱。",
    "T14n0550_001:0865b07": "是時，忉利天中有一天子具福威德，天報將",
    "T14n0550_001:0865b08": "盡五衰相現，然其樂欲觀佛出世，乃至涅槃",
    "T14n0550_001:0865b09": "莊嚴等事，求於人中相續受生。",
    "T14n0550_001:0865b10": "爾時帝釋天主，觀彼天子將其謝滅，樂欲觀",
    "T14n0550_001:0865b11": "佛莊嚴等事，欲於人中相續受生。知已，乃謂",
    "T14n0550_001:0865b12": "彼天子言：「汝若樂欲人中生者，汝今應知，王",
    "T14n0550_001:0865b13": "舍城中有一商主其名日照，而彼妻室堪汝",
    "T14n0550_001:0865b14": "托陰。」天子答言：「我昔曾聞，彼商主者於佛",
    "T14n0550_001:0865b15": "法中而無淨信。」帝釋復言：「仁者！今當如我所",
    "T14n0550_001:0865b16": "作，我能令彼日照商主於佛法中深生淨信。」",
    "T14n0550_001:0865b17": "天子白言：「如天主語，唯然受教。若彼商主與",
    "T14n0550_001:0865b18": "其妻室，乃至盡壽歸依三寶，我當從命托彼",
    "T14n0550_001:0865b19": "陰中。」是時，帝釋天主從天中隱，即於王舍大",
    "T14n0550_001:0865b20": "城日照商主舍中，處空而住，以其帝釋天主",
    "T14n0550_001:0865b21": "色相威神，周匝是舍有微妙光，而為照耀。",
    "T14n0550_001:0865b22": "時日照商主見是微妙光明照已，深生奇異，",
    "T14n0550_001:0865b23": "舉熙怡目周遍四方，審諦觀察乃見帝釋天",
    "T14n0550_001:0865b24": "主勝相，即時頭面禮奉雙足，作是白言：「天",
    "T14n0550_001:0865b25": "主！我於今日快得善利，汝天聖尊降于小舍，",
    "T14n0550_001:0865b26": "當何教令？吉祥勝事何所成辦？」天主答言：「商",
    "T14n0550_001:0865b27": "主！知汝無子，汝若希求有子息者，汝與妻",
    "T14n0550_001:0865b28": "室從今已往乃至盡壽，應發淨心歸依三寶，",
    "T14n0550_001:0865b29": "當生貴子。」是時，日照商主聞是語已，心意泰",
    "T14n0550_001:0865c01": "然，踊躍歡喜，作是白言：「天主！我等今者如",
    "T14n0550_001:0865c02": "尊教令，從今已往乃至盡壽，同己妻室皆發",
    "T14n0550_001:0865c03": "淨心歸依三寶。」",
    "T14n0550_001:0865c04": "爾時，帝釋天主為其日照商主及彼妻室，開",
    "T14n0550_001:0865c05": "發淨信歸依三寶已，即於王舍城中隱而不",
    "T14n0550_001:0865c06": "現，還復忉利天中彼天子宮，現住其前，為",
    "T14n0550_001:0865c07": "彼天子一一廣宣如上事相。乃至其後，而彼",
    "T14n0550_001:0865c08": "天子於彼天中謝滅天報，即於王舍城中日",
    "T14n0550_001:0865c09": "照商主之妻托陰胎藏。聖子入胎，奇相斯現，",
    "T14n0550_001:0865c10": "時商主妻身中自然具有最上色相威光，悅",
    "T14n0550_001:0865c11": "意香風時來吹觸。是時，國城賢女之家皆生",
    "T14n0550_001:0865c12": "智者，復有五種獨異之相。何等為五？一者、",
    "T14n0550_001:0865c13": "能知人所愛樂；二者、能知人不愛樂；三者、知",
    "T14n0550_001:0865c14": "時；四者、能知時中微細；五者、能知入胎藏事。",
    "T14n0550_001:0865c15": "入胎藏事者，謂入胎時能知所生是男是女，",
    "T14n0550_001:0865c16": "若是男者於胎藏中依右而住，若是女者於",
    "T14n0550_001:0865c17": "胎藏中依左而住。是時，其妻心生歡喜，謂夫",
    "T14n0550_001:0865c18": "主言：「君應當知，我觀于今所懷聖子，胎藏",
    "T14n0550_001:0865c19": "分位漸增成長，依右而住，其後當生決定是",
    "T14n0550_001:0865c20": "男。」夫主聞已，加復欣悅。時商主妻其身輕舉，",
    "T14n0550_001:0865c21": "乃舒右臂，即作是言：「我久時中希求子息，願",
    "T14n0550_001:0865c22": "見子面，今所懷子，若生未生我今宜應營作",
    "T14n0550_001:0865c23": "福事。」即召主執：「聚以珍財隨力行施，令我種",
    "T14n0550_001:0865c24": "族久住昌盛。何以故？我於前世，若少若多",
    "T14n0550_001:0865c25": "隨行布施作福事已，於今生中施名不墜，亦",
    "T14n0550_001:0865c26": "復生生隨逐不失。」",
    "T14n0550_001:0865c27": "爾時，商主之妻胎藏漸成，預知其相，處于高",
    "T14n0550_001:0865c28": "閣安隱之所，善養護之。寒即隨寒而妙資養，",
    "T14n0550_001:0865c29": "熱即隨熱而妙資養，方藥攝治飲食順度，苦",
    "T14n0550_001:0866a01": "醋甘辛鹹淡之味悉無過極，六味調勻離諸",
    "T14n0550_001:0866a02": "愆失。復以瓔珞莊嚴其身，猶如天女，而常",
    "T14n0550_001:0866a03": "遊戲歡喜園中，若座若床高低隨易，或履地",
    "T14n0550_001:0866a04": "時無諸硬澁，亦不少聞不悅意聲。乃至其後",
    "T14n0550_001:0866a05": "胎中分位成熟圓滿，或滿八月、或滿九月，生",
    "T14n0550_001:0866a06": "一童子，色相殊麗人所樂觀，端正嚴好支體",
    "T14n0550_001:0866a07": "成滿，身有金色光相艶赫，諸分具足悅目適",
    "T14n0550_001:0866a08": "心。眾共瞻覩，金黃色衣自然覆體，旃檀香風",
    "T14n0550_001:0866a09": "遍觸其身，口中復出優鉢花香。童子生時，長",
    "T14n0550_001:0866a10": "者舍中又復雨眾妙衣，所雨之衣皆悉金色，",
    "T14n0550_001:0866a11": "迦尼迦花繽紛而墜，現如是等希有瑞相廣",
    "T14n0550_001:0866a12": "大圓成。",
    "T14n0550_001:0866a13": "是時，日照商主與其妻室、并諸眷屬，見是事",
    "T14n0550_001:0866a14": "已，咸生驚異。于時商主，即出其舍住於門側，",
    "T14n0550_001:0866a15": "自外而觀愈增欣躍，見是相已，乃作是念：「童",
    "T14n0550_001:0866a16": "子誕生誠多增長，心生最上最極歡喜。」還入",
    "T14n0550_001:0866a17": "舍中，乃至其後見是童子，色相殊麗端正嚴",
    "T14n0550_001:0866a18": "好，踊躍歡喜，說伽陀曰：",
    "T14n0550_001:0866a19": "「快哉！我今得善利。　　快哉！意願已圓成。",
    "T14n0550_001:0866a20": "　福威德子今日生，　　是故我心大歡喜。」",
    "T14n0550_001:0866a21": "說伽陀已，以歡喜故，復出家中殊妙衣服，普",
    "T14n0550_001:0866a22": "施沙門及婆羅門、孤露貧者、宗里、親屬，以營",
    "T14n0550_001:0866a23": "福事。",
    "T14n0550_001:0866a24": "爾時，童子生後已經二十一日，廣為修營眾",
    "T14n0550_001:0866a25": "福事已。親族共議宜當立名，有親者言：「今",
    "T14n0550_001:0866a26": "此童子身有金色艶赫光明，諸親今當為此",
    "T14n0550_001:0866a27": "童子立名金色。」眾議已定，于是乃名金色童",
    "T14n0550_001:0866a28": "子。",
    "T14n0550_001:0866a29": "是時，商主即為金色童子選八女人命為其",
    "T14n0550_001:0866b01": "母：二為養育；二為洗濯；二為乳哺；二為戲",
    "T14n0550_001:0866b02": "翫。由是速疾長養成立，如淨蓮花淤泥中出，",
    "T14n0550_001:0866b03": "漸當教習童子藝能，若書、若算，及諸事業：一",
    "T14n0550_001:0866b04": "為安布書算印記；二為安布諸所用具；三布",
    "T14n0550_001:0866b05": "衣服；四安布馬；五布乘輿；六布珍寶；七布",
    "T14n0550_001:0866b06": "童男；八布童女。如是八種廣安布已，悉令",
    "T14n0550_001:0866b07": "觀矚驗其所好。而後，童子藝業成立語言明",
    "T14n0550_001:0866b08": "利，信心清淨志意賢善，自利利他具大威德，",
    "T14n0550_001:0866b09": "善修悲行成就法欲，愛念眾生智慧明了，善",
    "T14n0550_001:0866b10": "解文論，如是童子功業圓備。商主爾時作是",
    "T14n0550_001:0866b11": "思惟：「今此童子福威德力，衣服財寶一切圓",
    "T14n0550_001:0866b12": "具，然我不知此福威德其何所因？豈非以我",
    "T14n0550_001:0866b13": "歸依三寶勝威力故，此子誕生獲是勝福？」其",
    "T14n0550_001:0866b14": "後商主於佛法中轉生淨信，依時如應作諸",
    "T14n0550_001:0866b15": "佛事。",
    "T14n0550_001:0866b16": "爾時，王舍城中有一商主名曰離垢，經泛大",
    "T14n0550_001:0866b17": "海獲利圓成安隱而還，為佛世尊及千二百",
    "T14n0550_001:0866b18": "五十苾芻眷屬，普遍清淨飯供已訖，一一苾",
    "T14n0550_001:0866b19": "芻復以三衣而為布施。于是，離垢商主淨信",
    "T14n0550_001:0866b20": "之名充遍世間，咸讚是言：「今此商主善為商",
    "T14n0550_001:0866b21": "導，涉渡大海果利無虛，而能於佛法中廣作",
    "T14n0550_001:0866b22": "勝事。」",
    "T14n0550_001:0866b23": "時，日照商主聞是言已，願相習斆，乃起是念：",
    "T14n0550_001:0866b24": "「我若同此涉渡大海無難還者，願我當以佛",
    "T14n0550_001:0866b25": "諸聲聞弟子之眾，乃至遍住此閻浮提，以佛",
    "T14n0550_001:0866b26": "教勅聚為一會。我當悉以上妙飲食，遍供給",
    "T14n0550_001:0866b27": "已，復於一一苾芻，各以上妙三衣周行給施。」",
    "T14n0550_001:0866b28": "作是念已，具以上事告語其妻，妻即答言：「夫",
    "T14n0550_001:0866b29": "主！若能有其勢用，隨汝所願必能成辦。」",
    "T14n0550_001:0866c01": "是時日照商主，即於王舍城中，三復振鈴遍",
    "T14n0550_001:0866c02": "警告已，乃與五百商人眷屬登涉大海，既已",
    "T14n0550_001:0866c03": "得渡安處彼方。時佛世尊已入涅槃，其後復",
    "T14n0550_001:0866c04": "聞尊者大迦葉亦入涅槃。乃至後時，金色童",
    "T14n0550_001:0866c05": "子於竹林精舍，聞一苾芻誦無常偈曰：",
    "T14n0550_001:0866c06": "「若晝若夜中，　　或行或復住，",
    "T14n0550_001:0866c07": "　如大河迅流，　　念念無停止。",
    "T14n0550_001:0866c08": "　寢宿過是夜，　　壽命隨減少，",
    "T14n0550_001:0866c09": "　猶如少水魚，　　斯何有其樂？",
    "T14n0550_001:0866c10": "　此色相衰朽，　　病集即破壞，",
    "T14n0550_001:0866c11": "　如羊被殺時，　　命去死不久。",
    "T14n0550_001:0866c12": "　此身非久住，　　地等六大成，",
    "T14n0550_001:0866c13": "　譬如曠野居，　　無門無關閉。",
    "T14n0550_001:0866c14": "　此身何所樂？　　穢惡眾盈流，",
    "T14n0550_001:0866c15": "　病苦所縈纏，　　老死常驚怖。",
    "T14n0550_001:0866c16": "　今此穢惡身，　　病集即離散，",
    "T14n0550_001:0866c17": "　得勝寂靜時，　　乃最上安樂。」",
    "T14n0550_001:0866c18": "是時，金色童子聞是偈已，於生死中極生厭",
    "T14n0550_001:0866c19": "離，欣樂涅槃廣多讚歎，即時禮奉彼苾芻已，",
    "T14n0550_001:0866c20": "乃發問言：「向聞聖者所誦偈句，云何語邪？」苾",
    "T14n0550_001:0866c21": "芻答言：「汝今當知，此是佛語。」童子聞已，於",
    "T14n0550_001:0866c22": "佛法中益生淨信，乃發諦誠樂欲出家。轉復",
    "T14n0550_001:0866c23": "肅恭於苾芻前，再伸拜奉白言：「聖者！我今",
    "T14n0550_001:0866c24": "樂欲清淨出家，惟願聖者，悲愍攝受令得出",
    "T14n0550_001:0866c25": "家。」苾芻答言：「汝欲出家，父母聽不？」童子答",
    "T14n0550_001:0866c26": "言：「未承其命。」苾芻告言：「汝今宜應往白父",
    "T14n0550_001:0866c27": "母，若其聽許，乃可出家。」童子復言：「如尊所",
    "T14n0550_001:0866c28": "教。」是時，金色童子深厭生死極大怖畏，志樂",
    "T14n0550_001:0866c29": "出家，即還自舍詣其母所，拜奉雙足前白母",
    "T14n0550_001:0867a01": "言：「願母知我，我今樂欲清淨出家，於佛法",
    "T14n0550_001:0867a02": "中修正法律，惟垂聽許。」母聞言已，悚然驚",
    "T14n0550_001:0867a03": "懼拊膝傷歎，謂其子言：「唯汝一子我所愛念，",
    "T14n0550_001:0867a04": "如其意樂百種依隨，云何汝今捨我出家？」子",
    "T14n0550_001:0867a05": "白母言：「母今當知，諸有恩愛決定離散，願",
    "T14n0550_001:0867a06": "母于今聽我出家修正法律。」母聞言已，逼惱",
    "T14n0550_001:0867a07": "之心，轉復增極哽咽垂涕，復謂子言：「子今當",
    "T14n0550_001:0867a08": "知，勿於我前三復斯說，無令熱血自口而流。」",
    "T14n0550_001:0867a09": "其母即時乃自思忖：「若今如是畢竟不能止",
    "T14n0550_001:0867a10": "其意樂，宜設方便以解其心。」乃復謂言：「童",
    "T14n0550_001:0867a11": "子！汝父淨信，於佛法中廣營勝事，已涉大海",
    "T14n0550_001:0867a12": "非久即還，汝今宜應俟父歸復，父必有命聽",
    "T14n0550_001:0867a13": "汝出家。」",
    "T14n0550_001:0867a14": "是時，童子於母孝奉即自思惟：「我若重復啟",
    "T14n0550_001:0867a15": "言陳告，必令我母極生逼惱，我宜從命俟父",
    "T14n0550_001:0867a16": "還家。」于是童子默然受教。",
    "T14n0550_001:0867a17": "爾時，金色童子以其色相嚴好殊麗，凡於四",
    "T14n0550_001:0867a18": "衢經遊出處，眾共瞻覩觀者無厭。時童子母",
    "T14n0550_001:0867a19": "復作是念：「我子端嚴色相殊麗，眾所愛樂，然",
    "T14n0550_001:0867a20": "我之子於世間法深生厭背，以是緣故心常",
    "T14n0550_001:0867a21": "懷疑，此子欻然捨我出家。我今應當隨逐防",
    "T14n0550_001:0867a22": "衛，子若去之後當生苦。」",
    "T14n0550_001:0867a23": "金色童子因緣經卷第一"
}