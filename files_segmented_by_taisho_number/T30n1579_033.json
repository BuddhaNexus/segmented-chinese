{
    "T30n1579_033:0465a23": "瑜伽師地論卷第三十三",
    "T30n1579_033:0465a25": "彌勒菩薩說",
    "T30n1579_033:0465a26": "三藏法師玄奘奉　詔譯",
    "T30n1579_033:0465a27": "本地分中聲聞地第十三第四瑜伽處之一",
    "T30n1579_033:0465a28": "復次此嗢拕南曰。",
    "T30n1579_033:0465a29": "七作意離欲　　及諸定廣辯",
    "T30n1579_033:0465b01": "二定五神通　　生差別諸相",
    "T30n1579_033:0465b02": "觀察於諸諦　　如實而通達",
    "T30n1579_033:0465b03": "廣分別於修　　究竟為其後",
    "T30n1579_033:0465b04": "已得作意諸瑜伽師。已入如是少分樂斷。",
    "T30n1579_033:0465b05": "從此已後唯有二趣更無所餘。何等為二。",
    "T30n1579_033:0465b06": "一者世間。二出世間。彼初修業諸瑜伽師。由",
    "T30n1579_033:0465b07": "此作意或念我當往世間趣。或念我當往",
    "T30n1579_033:0465b08": "出世趣。復多修習如是作意。如如於此極",
    "T30n1579_033:0465b09": "多修習。如是如是所有輕安心一境性。經",
    "T30n1579_033:0465b10": "歷彼彼日夜等位轉復增廣。若此作意堅固",
    "T30n1579_033:0465b11": "相續強盛而轉。發起清淨所緣勝解。於奢摩",
    "T30n1579_033:0465b12": "他品及毘鉢舍那品善取其相。彼於爾時",
    "T30n1579_033:0465b13": "或樂往世間道發起加行。或樂往出世道",
    "T30n1579_033:0465b14": "發起加行。",
    "T30n1579_033:0465b15": "法樂往世間道發起加行。非出世道。答",
    "T30n1579_033:0465b16": "略有四種補特伽羅。何等為四。一一切外",
    "T30n1579_033:0465b17": "道。二於正法中根性羸劣先修止行。三根",
    "T30n1579_033:0465b18": "性雖利善根未熟。四一切菩薩樂當來世",
    "T30n1579_033:0465b19": "證大菩提非於現法。如是四種補特伽羅。",
    "T30n1579_033:0465b20": "於現法中樂往世間道發起加行。此樂",
    "T30n1579_033:0465b21": "往世間道發起加行者。復有二種。一者具",
    "T30n1579_033:0465b22": "縛。謂諸異生。二不具縛。謂諸有學。此復云",
    "T30n1579_033:0465b23": "何。謂先於欲界觀為麁性。於初靜慮若定",
    "T30n1579_033:0465b24": "若生觀為靜性。發起加行離欲界欲。如是",
    "T30n1579_033:0465b25": "乃至發起加行離無所有處欲。當知亦爾。",
    "T30n1579_033:0465b26": "又依靜慮等能引無想定等及發五神通",
    "T30n1579_033:0465b27": "等。",
    "T30n1579_033:0465b28": "欲界欲勤修觀行諸瑜伽師。由七作意方",
    "T30n1579_033:0465b29": "能獲得離欲界欲。何等名為七種作意。謂",
    "T30n1579_033:0465c01": "了相作意。勝解作意。遠離作意。攝樂作意。",
    "T30n1579_033:0465c02": "觀察作意。加行究竟作意。加行究竟果作意。",
    "T30n1579_033:0465c03": "云何名為了相作意。謂若作意能正覺了欲",
    "T30n1579_033:0465c04": "界麁相初靜慮靜相。云何覺了欲界麁相。謂",
    "T30n1579_033:0465c05": "正尋思欲界六事。何等為六。一義。二事。三",
    "T30n1579_033:0465c06": "相。四品。五時。六理。云何尋思諸欲麁義。",
    "T30n1579_033:0465c07": "謂正尋思如是諸欲有多過患有多損惱。",
    "T30n1579_033:0465c08": "有多疫癘有多災害。於諸欲中多過患義。",
    "T30n1579_033:0465c09": "廣說乃至多災害義。是名麁義。云何尋思諸",
    "T30n1579_033:0465c10": "欲麁事。謂正尋思於諸欲中有內貪欲。於",
    "T30n1579_033:0465c11": "諸欲中有外貪欲。云何尋思諸欲自相。謂",
    "T30n1579_033:0465c12": "正尋思此為煩惱欲此為事欲。此復三種。",
    "T30n1579_033:0465c13": "謂順樂受處。順苦受處。順不苦不樂受處。",
    "T30n1579_033:0465c14": "順樂受處是貪欲依處。是想心倒依處。順苦",
    "T30n1579_033:0465c15": "受處是瞋恚依處。是忿恨依處。順不苦不樂",
    "T30n1579_033:0465c16": "受處是愚癡依處。是覆惱誑諂無慚無愧依",
    "T30n1579_033:0465c17": "處。是見倒依處。即正尋思如是諸欲極惡",
    "T30n1579_033:0465c18": "諸受之所隨逐。極惡煩惱之所隨逐。是名",
    "T30n1579_033:0465c19": "尋思諸欲自相。云何尋思諸欲共相。謂正",
    "T30n1579_033:0465c20": "尋思此一切欲。生苦老苦廣說乃至求不得",
    "T30n1579_033:0465c21": "苦等所隨逐等所隨縛。諸受欲者於圓滿",
    "T30n1579_033:0465c22": "欲驅迫而轉。亦未解脫生等法故。雖彼諸",
    "T30n1579_033:0465c23": "欲勝妙圓滿而暫時有。是名尋思諸欲共",
    "T30n1579_033:0465c24": "相。云何尋思諸欲麁品。謂正尋思如是諸欲",
    "T30n1579_033:0465c25": "皆墮黑品。猶如骨鎖如凝血肉。如草炬火",
    "T30n1579_033:0465c26": "如一分炭火。如大毒蛇如夢所見。如假借",
    "T30n1579_033:0465c27": "得諸莊嚴具。如樹端果。追求諸欲諸有情",
    "T30n1579_033:0465c28": "類。於諸欲中受追求所作苦。受防護所",
    "T30n1579_033:0465c29": "作苦。受親愛失壞所作苦。受無厭足所",
    "T30n1579_033:0466a01": "作苦。受不自在所作苦。受惡行所作苦。如",
    "T30n1579_033:0466a02": "是一切如前應知。如世尊說。習近諸欲",
    "T30n1579_033:0466a03": "有五過患。謂彼諸欲極少滋味。多諸苦惱多",
    "T30n1579_033:0466a04": "諸過患。又彼諸欲於習近時。能令無厭",
    "T30n1579_033:0466a05": "能令無足能令無滿。又彼諸欲常為諸佛",
    "T30n1579_033:0466a06": "及佛弟子。賢善正行正至善士。以無量門",
    "T30n1579_033:0466a07": "呵責毀呰。又彼諸欲於習近時。能令諸結積",
    "T30n1579_033:0466a08": "集增長。又彼諸欲於習近時。我說無有",
    "T30n1579_033:0466a09": "惡不善業而不作者。如是諸欲令無厭足",
    "T30n1579_033:0466a10": "多所共有。是非法行惡行之因增長欲愛。智",
    "T30n1579_033:0466a11": "者所離速趣消滅依託眾緣。是諸放逸危",
    "T30n1579_033:0466a12": "亡之地。無常虛偽妄失之法。猶如幻化誑",
    "T30n1579_033:0466a13": "惑愚夫。若現法欲若後法欲。若天上欲若人",
    "T30n1579_033:0466a14": "中欲。一切皆是魔之所行魔之所住。於是",
    "T30n1579_033:0466a15": "處所能生無量依意所起惡不善法。所謂",
    "T30n1579_033:0466a16": "貪瞋及憤諍等。於聖弟子正修學時能為",
    "T30n1579_033:0466a17": "障礙。由如是等差別因緣。如是諸欲多分",
    "T30n1579_033:0466a18": "墮在黑品所攝。是名尋思諸欲麁品。云何",
    "T30n1579_033:0466a19": "尋思諸欲麁時。謂正尋思如是諸欲去來今",
    "T30n1579_033:0466a20": "世。於常常時於恒恒時。多諸過患多諸損",
    "T30n1579_033:0466a21": "惱。多諸疫癘多諸災害。是名尋思諸欲麁",
    "T30n1579_033:0466a22": "時。云何尋思諸欲麁理。謂正尋思如是諸",
    "T30n1579_033:0466a23": "欲。由大資糧由大追求由大劬勞。及由種",
    "T30n1579_033:0466a24": "種無量差別工巧業處。方能招集生起增長。",
    "T30n1579_033:0466a25": "又彼諸欲雖善生起。雖善增長。一切多為",
    "T30n1579_033:0466a26": "外攝受事。謂父母妻子奴婢作使親友眷屬。",
    "T30n1579_033:0466a27": "或為對治。自內有色麁重四大。糜飯長養常",
    "T30n1579_033:0466a28": "須覆蔽沐浴按摩。壞斷離散消滅法身。隨",
    "T30n1579_033:0466a29": "所生起種種苦惱。食能對治諸飢渴苦。衣",
    "T30n1579_033:0466b01": "能對治諸寒熱苦。及能覆蔽可慚羞處。臥",
    "T30n1579_033:0466b02": "具能治諸勞睡苦。及能對治經行住苦。病緣",
    "T30n1579_033:0466b03": "醫藥能治病苦。是故諸欲唯能對治隨所生",
    "T30n1579_033:0466b04": "起種種苦惱。不應染著而受用之。唯應正",
    "T30n1579_033:0466b05": "念。譬如重病所逼切人。為除病故服雜穢",
    "T30n1579_033:0466b06": "藥。又彼諸欲有至教量證有麁相。又彼諸",
    "T30n1579_033:0466b07": "欲如是如是所有麁相。我亦於內現智見",
    "T30n1579_033:0466b08": "轉。又彼諸欲有比度量知有麁相。又彼諸",
    "T30n1579_033:0466b09": "欲從無始來本性麁穢成就。法性難思。法性",
    "T30n1579_033:0466b10": "不應思議。不應分別。是名尋思諸欲麁",
    "T30n1579_033:0466b11": "理。如是名為由六種事覺了欲界諸欲麁",
    "T30n1579_033:0466b12": "相。復能覺了初靜慮中所有靜相。謂欲界中",
    "T30n1579_033:0466b13": "一切麁性。於初靜慮皆無所有。由離欲界",
    "T30n1579_033:0466b14": "諸麁性故。初靜慮中說有靜性。是名覺了",
    "T30n1579_033:0466b15": "初靜慮中所有靜相。即由如是定地作意。",
    "T30n1579_033:0466b16": "於欲界中了為麁相。於初靜慮了為靜相。",
    "T30n1579_033:0466b17": "是故名為了相作意。即此作意當言猶為",
    "T30n1579_033:0466b18": "聞思間雜。彼既如是如理尋思。了知諸欲是",
    "T30n1579_033:0466b19": "其麁相。知初靜慮是其靜相。從此已後超",
    "T30n1579_033:0466b20": "過聞思唯用修行。於所緣相發起勝解。修",
    "T30n1579_033:0466b21": "奢摩他毘鉢舍那。既修習已如所尋思。麁相",
    "T30n1579_033:0466b22": "靜相數起勝解。如是名為勝解作意。即此",
    "T30n1579_033:0466b23": "勝解善修善習善多修習為因緣故。最初生",
    "T30n1579_033:0466b24": "起斷煩惱道。即所生起斷煩惱道俱行作",
    "T30n1579_033:0466b25": "意。此中說名遠離作意。由能最初斷於欲",
    "T30n1579_033:0466b26": "界先所應斷諸煩惱故。及能除遣彼煩惱",
    "T30n1579_033:0466b27": "品麁重性故。從是已後愛樂於斷愛樂遠",
    "T30n1579_033:0466b28": "離。於諸斷中見勝功德。觸證少分遠離喜",
    "T30n1579_033:0466b29": "樂。於時時間欣樂作意而深慶悅。於時時",
    "T30n1579_033:0466c01": "間厭離作意而深厭患。為欲除遣惛沈睡",
    "T30n1579_033:0466c02": "眠掉舉等故。如是名為攝樂作意。彼由如",
    "T30n1579_033:0466c03": "是樂斷樂修。正修加行善品任持。欲界所",
    "T30n1579_033:0466c04": "繫諸煩惱纏。若行若住不復現行。便作是",
    "T30n1579_033:0466c05": "念。我今為有於諸欲中貪欲煩惱不覺知",
    "T30n1579_033:0466c06": "耶。為無有耶。為審觀察如是事故隨於",
    "T30n1579_033:0466c07": "一種可愛淨相作意思惟。猶未永斷諸隨",
    "T30n1579_033:0466c08": "眠。故思惟如是淨妙相時。便復發起隨習",
    "T30n1579_033:0466c09": "近心趣習近心臨習近心。不能住捨。不能",
    "T30n1579_033:0466c10": "厭毀制伏違逆。彼作是念。我於諸欲猶未",
    "T30n1579_033:0466c11": "解脫其心。猶未正得解脫。我心仍為諸",
    "T30n1579_033:0466c12": "行制伏。如水被持。未為法性之所制伏。",
    "T30n1579_033:0466c13": "我今復應為欲永斷餘隨眠故。正勤安",
    "T30n1579_033:0466c14": "住樂斷樂修。如是名為觀察作意。從此倍",
    "T30n1579_033:0466c15": "更樂斷樂修修奢摩他毘鉢舍那。鄭重觀",
    "T30n1579_033:0466c16": "察修習對治。時時觀察先所已斷。由是因",
    "T30n1579_033:0466c17": "緣從欲界繫一切煩惱心得離繫。此由暫",
    "T30n1579_033:0466c18": "時伏斷方便。非是畢竟永害種子。當於爾",
    "T30n1579_033:0466c19": "時初靜慮地前加行道已得究竟一切煩惱",
    "T30n1579_033:0466c20": "對治。作意已得生起。是名加行究竟作意。",
    "T30n1579_033:0466c21": "從此無間由是因緣證入根本初靜慮定。",
    "T30n1579_033:0466c22": "即此根本初靜慮定俱行作意。名加行究竟",
    "T30n1579_033:0466c23": "果作意。又於遠離攝樂作意現在轉時。能",
    "T30n1579_033:0466c24": "適悅身離生喜樂。於時時間微薄現前。加",
    "T30n1579_033:0466c25": "行究竟作意轉時。即彼喜樂轉復增廣。於時",
    "T30n1579_033:0466c26": "時間深重現前。加行究竟果作意轉時。離",
    "T30n1579_033:0466c27": "生喜樂遍諸身分。無不充滿無有間隙。",
    "T30n1579_033:0466c28": "彼於爾時遠離諸欲。遠離一切惡不善法。",
    "T30n1579_033:0466c29": "有尋有伺離生喜樂。於初靜慮圓滿五支具",
    "T30n1579_033:0467a01": "足安住。名住欲界對治修果。名隨證得",
    "T30n1579_033:0467a02": "離欲界欲。又了相作意。於所應斷能正了",
    "T30n1579_033:0467a03": "知。於所應得能正了知。為斷應斷為得",
    "T30n1579_033:0467a04": "應得。心生希願勝解作意。為斷為得正",
    "T30n1579_033:0467a05": "發加行。遠離作意。能捨所有上品煩惱。攝",
    "T30n1579_033:0467a06": "樂作意。能捨所有中品煩惱。觀察作意。能",
    "T30n1579_033:0467a07": "於所得離增上慢安住其心。加行究竟作",
    "T30n1579_033:0467a08": "意能捨所有下品煩惱。加行究竟果作意。能",
    "T30n1579_033:0467a09": "正領受彼諸作意善修習果。又若了相作",
    "T30n1579_033:0467a10": "意。若勝解作意。總名隨順作意厭壞對治",
    "T30n1579_033:0467a11": "俱行。若遠離作意。若加行究竟作意。總名對",
    "T30n1579_033:0467a12": "治作意斷對治俱行。若攝樂作意。名對治作",
    "T30n1579_033:0467a13": "意及順清淨作意。若觀察作意。名順觀察",
    "T30n1579_033:0467a14": "作意。如是其餘四種作意當知攝入六作意",
    "T30n1579_033:0467a15": "中。謂隨順作意。對治作意。順清淨作意。順觀",
    "T30n1579_033:0467a16": "察作意如初靜慮定有七種作意。如是第",
    "T30n1579_033:0467a17": "二第三第四靜慮定。及空無邊處。識無邊處。",
    "T30n1579_033:0467a18": "無所有處。非想非非想處定。當知各有七",
    "T30n1579_033:0467a19": "種作意。若於有尋有伺初靜慮地覺了麁",
    "T30n1579_033:0467a20": "相。於無尋無伺第二靜慮地覺了靜相。為",
    "T30n1579_033:0467a21": "欲證入第二靜慮。應知是名了相作意。謂",
    "T30n1579_033:0467a22": "已證入初靜慮定。已得初靜慮者。於諸尋",
    "T30n1579_033:0467a23": "伺觀為麁性能正了知。若在定地。於緣最",
    "T30n1579_033:0467a24": "初率爾而起。怱務行境。麁意言性。是名為",
    "T30n1579_033:0467a25": "尋。即於彼緣隨彼而起隨彼而行。徐歷行",
    "T30n1579_033:0467a26": "境。細意言性。是名為伺。又正了知如是尋",
    "T30n1579_033:0467a27": "伺是心法性。心生時生。共有相應同一緣",
    "T30n1579_033:0467a28": "轉。又正了知如是尋伺依內而生外處所",
    "T30n1579_033:0467a29": "攝。又正了知如是一切過去未來現在所",
    "T30n1579_033:0467b01": "攝。從因而生。從緣而生。或增或減不久安",
    "T30n1579_033:0467b02": "住暫時而有率爾現前。令心躁擾令心散",
    "T30n1579_033:0467b03": "動不靜行轉。求上地時苦住隨逐。是故皆",
    "T30n1579_033:0467b04": "是黑品所攝隨逐諸欲。離生喜樂少分勝利。",
    "T30n1579_033:0467b05": "隨所在地自性。能令有如是相。於常常時",
    "T30n1579_033:0467b06": "於恒恒時。有尋有伺心行所緣。躁擾而轉不",
    "T30n1579_033:0467b07": "得寂靜。以如是等種種行相。於諸尋伺",
    "T30n1579_033:0467b08": "覺了麁相。又正了知弟二靜慮無尋無伺。如",
    "T30n1579_033:0467b09": "是一切所說麁相皆無所有。是故宣說第二",
    "T30n1579_033:0467b10": "靜慮有其靜相。彼諸麁相皆遠離故。為欲",
    "T30n1579_033:0467b11": "證入第二靜慮。隨其所應其餘作意如前",
    "T30n1579_033:0467b12": "應知。如是乃至為欲證入非想非非想處",
    "T30n1579_033:0467b13": "定。於地地中隨其所應。當知皆有七種作",
    "T30n1579_033:0467b14": "意。又彼麁相遍在一切下地皆有。下從欲",
    "T30n1579_033:0467b15": "界展轉上至無所有處。當知麁相略有二",
    "T30n1579_033:0467b16": "種。謂諸下地苦住增上。望上所住不寂靜",
    "T30n1579_033:0467b17": "故。及諸壽量時分短促。望上壽量轉減少",
    "T30n1579_033:0467b18": "故。此二麁相由前六事。如其所應當正尋",
    "T30n1579_033:0467b19": "思。隨彼彼地樂離欲時。如其所應於次",
    "T30n1579_033:0467b20": "上地尋思靜相。漸次乃至證得加行究竟果",
    "T30n1579_033:0467b21": "作意。",
    "T30n1579_033:0467b22": "復次此中離欲者。欲有二種。一者煩惱欲。二",
    "T30n1579_033:0467b23": "者事欲。離有二種。一者相應離。二者境界",
    "T30n1579_033:0467b24": "離。離惡不善法者。煩惱欲因所生種種惡",
    "T30n1579_033:0467b25": "不善法。即身惡行語惡行等。持杖持刀鬪",
    "T30n1579_033:0467b26": "訟諍競。諂誑詐偽起妄語等。由斷彼故說",
    "T30n1579_033:0467b27": "名為離惡不善法。有尋有伺者。由於尋伺",
    "T30n1579_033:0467b28": "未見過失。自地猶有對治欲界諸善尋伺。",
    "T30n1579_033:0467b29": "是故說名有尋有伺。所言離者。謂已獲得",
    "T30n1579_033:0467c01": "加行究竟作意故。所言生者。由此為因由",
    "T30n1579_033:0467c02": "此為緣。無間所生故名離生。言喜樂者。",
    "T30n1579_033:0467c03": "謂已獲得所希求義。及於喜中未見過",
    "T30n1579_033:0467c04": "失。一切麁重已除遣故。及已獲得廣大輕安。",
    "T30n1579_033:0467c05": "身心調暢有堪能故。說名喜樂。所言初者。",
    "T30n1579_033:0467c06": "謂從欲界最初上進。創首獲得依順次數。",
    "T30n1579_033:0467c07": "說名為初。言靜慮者。於一所緣繫念寂靜",
    "T30n1579_033:0467c08": "正審思慮。故名靜慮。言具足者。謂已獲得",
    "T30n1579_033:0467c09": "加行究竟果作意故。言安住者。謂於後時",
    "T30n1579_033:0467c10": "由所修習多成辦故。得隨所樂得無艱",
    "T30n1579_033:0467c11": "難得無梗澁。於靜慮定其心晝夜能正隨",
    "T30n1579_033:0467c12": "順。趣向臨入隨所欲樂。乃至七日七夜能正",
    "T30n1579_033:0467c13": "安住。故名安住。復次於有尋有伺三摩地",
    "T30n1579_033:0467c14": "相。心能棄捨。於無尋無伺三摩地相。繫念安",
    "T30n1579_033:0467c15": "住。於諸怱務所行境界。能正遠離。於不怱",
    "T30n1579_033:0467c16": "務所行境界安住。其心一味寂靜極寂靜",
    "T30n1579_033:0467c17": "轉。是故說言尋伺寂靜故。內等淨故。又彼",
    "T30n1579_033:0467c18": "即於無尋無伺三摩地中。串修習故。超過",
    "T30n1579_033:0467c19": "尋伺有間缺位。能正獲得無間缺位。是故說",
    "T30n1579_033:0467c20": "言心一趣故。無尋無伺者。一切尋伺悉皆斷",
    "T30n1579_033:0467c21": "故。所言定者。謂已獲得加行究竟作意故。",
    "T30n1579_033:0467c22": "所言生者。由此為因由此為緣無間所生",
    "T30n1579_033:0467c23": "故。名定生。言喜樂者。謂已獲得所希求",
    "T30n1579_033:0467c24": "義。又於喜中未見過失有欣有喜。一切",
    "T30n1579_033:0467c25": "尋伺初靜慮地諸煩惱品所有麁重皆遠離。",
    "T30n1579_033:0467c26": "故能對治彼廣大輕安。身心調柔有堪能樂",
    "T30n1579_033:0467c27": "所隨逐故。名有喜樂。依順次數此為第",
    "T30n1579_033:0467c28": "二。如是一切如前應知。復次彼於喜相",
    "T30n1579_033:0467c29": "深見過失。是故說言於喜離欲。又於爾",
    "T30n1579_033:0468a01": "時遠離二種亂心災患。能於離喜第三靜",
    "T30n1579_033:0468a02": "慮攝持其心。第二靜慮已離尋伺。今於此",
    "T30n1579_033:0468a03": "中復離於喜。是故說言安住於捨。如是二",
    "T30n1579_033:0468a04": "法能擾亂心障無間捨。初靜慮中有尋伺",
    "T30n1579_033:0468a05": "故。令無間捨不自在轉。第二靜慮由有喜",
    "T30n1579_033:0468a06": "故。令無間捨不自在轉。是故此捨初二靜慮",
    "T30n1579_033:0468a07": "說名無有。由是因緣修靜慮者。第三靜慮",
    "T30n1579_033:0468a08": "方名有捨。由有捨故。如如安住所有正念。",
    "T30n1579_033:0468a09": "如是如是彼喜俱行想及作意不復現行。若",
    "T30n1579_033:0468a10": "復於此第三靜慮不善修故。或時失念。彼",
    "T30n1579_033:0468a11": "喜俱行想及作意時復現行。尋即速疾以慧",
    "T30n1579_033:0468a12": "通達能正了知。隨所生起能不忍受。方便",
    "T30n1579_033:0468a13": "棄捨除遣變吐。心住上捨。是故說有正念",
    "T30n1579_033:0468a14": "正知。彼於爾時住如是捨。正念正知親近",
    "T30n1579_033:0468a15": "修習。多修習故令心踊躍。俱行喜受便得除",
    "T30n1579_033:0468a16": "滅。離喜寂靜最極寂靜。與喜相違心受生",
    "T30n1579_033:0468a17": "起。彼於爾時色身意身領納受樂及輕安",
    "T30n1579_033:0468a18": "樂。是故說言有身受樂。第三靜慮已下諸",
    "T30n1579_033:0468a19": "地。無如是樂及無間捨。第三靜慮已上諸",
    "T30n1579_033:0468a20": "地。此無間捨雖復可得而無有樂。下地樂",
    "T30n1579_033:0468a21": "捨俱無有故。上地有捨而無樂故。是故說",
    "T30n1579_033:0468a22": "言於是處所謂第三靜慮。諸聖宣說謂依",
    "T30n1579_033:0468a23": "於此已得安住。補特伽羅。具足捨念及以",
    "T30n1579_033:0468a24": "正知。住身受樂。第三靜慮具足安住。言諸",
    "T30n1579_033:0468a25": "聖者。謂佛世尊及佛弟子。",
    "T30n1579_033:0468a26": "復次此中對治種類勢相似故。略不宣說樂",
    "T30n1579_033:0468a27": "斷對治。但說對治所作樂斷。何等名為此中",
    "T30n1579_033:0468a28": "對治。所謂捨念及以正知。由即於此數修",
    "T30n1579_033:0468a29": "習故。便能棄捨令不出離第三靜慮。第三",
    "T30n1579_033:0468b01": "靜慮地中勝樂。是故說言由樂斷故。修靜",
    "T30n1579_033:0468b02": "慮者即於爾時所有苦樂皆得超越。由是",
    "T30n1579_033:0468b03": "因緣若先所斷若今所斷。總集說言樂斷",
    "T30n1579_033:0468b04": "苦斷。先喜憂沒。謂入第四靜慮定時樂受斷",
    "T30n1579_033:0468b05": "故。入第二靜慮定時苦受斷故。入第三靜",
    "T30n1579_033:0468b06": "慮定時喜受沒故。入初靜慮定時憂受沒",
    "T30n1579_033:0468b07": "故。今於此中且約苦樂二受斷故。說有所",
    "T30n1579_033:0468b08": "餘非苦樂受。是故說言彼於爾時不苦不",
    "T30n1579_033:0468b09": "樂。從初靜慮一切下地災患已斷。謂尋伺",
    "T30n1579_033:0468b10": "喜樂入息出息。由彼斷故此中捨念清淨鮮",
    "T30n1579_033:0468b11": "白。由是因緣正入第四靜慮定時心住無",
    "T30n1579_033:0468b12": "動。一切動亂皆悉遠離。是故說言捨念清淨。",
    "T30n1579_033:0468b13": "第四等言如前所說初靜慮等。應知其相。",
    "T30n1579_033:0468b14": "復次以於虛空起勝解故。所有青黃赤白",
    "T30n1579_033:0468b15": "等。相應顯色想。由不顯現故。及厭離欲",
    "T30n1579_033:0468b16": "故。皆能超越。是故說言色想出過故。由不",
    "T30n1579_033:0468b17": "顯現超越彼想以為因故。所有種種眾多",
    "T30n1579_033:0468b18": "品類。因諸顯色和合積集。有障礙想皆得",
    "T30n1579_033:0468b19": "除遣。是故說言有對想滅沒故。由遠離彼",
    "T30n1579_033:0468b20": "想以為因故。所有於彼種種聚中差別想",
    "T30n1579_033:0468b21": "轉。謂飲食瓶衣乘莊嚴具城舍軍園山林等",
    "T30n1579_033:0468b22": "想。於是一切不作意轉。是故說言種種想",
    "T30n1579_033:0468b23": "不作意故。除遣如是有色有對種種想已。",
    "T30n1579_033:0468b24": "起無邊相虛空勝解。是故說言入無邊空。",
    "T30n1579_033:0468b25": "由已超過近分加行究竟作意。入上根本加",
    "T30n1579_033:0468b26": "行究竟果作意定。是故說言空無邊處具足",
    "T30n1579_033:0468b27": "安住。當知此中依於近分乃至未入上",
    "T30n1579_033:0468b28": "根本定。唯緣虛空。若已得入上根本定。亦",
    "T30n1579_033:0468b29": "緣虛空。亦緣自地所有諸蘊。又近分中亦",
    "T30n1579_033:0468c01": "緣下地所有諸蘊。復次若由此識於無邊",
    "T30n1579_033:0468c02": "空發起勝解。當知此識無邊空相勝解相",
    "T30n1579_033:0468c03": "應。若有欲入識無邊處。先捨虛空無邊處",
    "T30n1579_033:0468c04": "想。即於彼識次起無邊行相勝解。",
    "T30n1579_033:0468c05": "爾時超過近分根本空無邊處。是故說言超",
    "T30n1579_033:0468c06": "過一切空無邊處入無邊識。由彼超過識",
    "T30n1579_033:0468c07": "無邊處所有近分乃至加行究竟作意。入上",
    "T30n1579_033:0468c08": "根本加行究竟果作意定。是故說言識無邊",
    "T30n1579_033:0468c09": "處具足安住。復次從識無邊處求上進時。",
    "T30n1579_033:0468c10": "離其識外更求餘境都無所得。謂諸所有",
    "T30n1579_033:0468c11": "或色非色相應境性。彼求境界無所得時。",
    "T30n1579_033:0468c12": "超過近分及以根本識無邊處。發起都無餘",
    "T30n1579_033:0468c13": "境勝解。此則名為於無所有假想勝解。即於",
    "T30n1579_033:0468c14": "如是假想勝解多修習故。便能超過無所有",
    "T30n1579_033:0468c15": "處一切近分乃至加行究竟作意。入彼根本",
    "T30n1579_033:0468c16": "加行究竟果作意定。是故說言超過一切識",
    "T30n1579_033:0468c17": "無邊處。無少所有無所有處具足安住。復",
    "T30n1579_033:0468c18": "次從無所有處求上進時。由於無所有處",
    "T30n1579_033:0468c19": "想起麁想故。便能棄捨無所有處想。由是",
    "T30n1579_033:0468c20": "因緣先入無所有處定時。超過一切有所",
    "T30n1579_033:0468c21": "有想。今復超過無所有想。是故說言非有",
    "T30n1579_033:0468c22": "想。謂或有所有想。或無所有想非無想。謂",
    "T30n1579_033:0468c23": "非如無想及滅盡定一切諸想皆悉滅盡。唯",
    "T30n1579_033:0468c24": "有微細想緣無相境轉。是故說言非想非",
    "T30n1579_033:0468c25": "非想。即於此處起勝解時。超過一切近分",
    "T30n1579_033:0468c26": "根本無所有處。及非想非非想處近分乃至",
    "T30n1579_033:0468c27": "加行究竟作意。入彼根本加行究竟果作意",
    "T30n1579_033:0468c28": "定。是故說言超過一切無所有處。於非想",
    "T30n1579_033:0468c29": "非非想處具足安住。復次此中入靜慮定",
    "T30n1579_033:0469a01": "時。其身相狀如處室中。入無色定。時其身",
    "T30n1579_033:0469a02": "相狀如處虛空。當知此中由奢摩他相。安",
    "T30n1579_033:0469a03": "住上捨勤修加行。",
    "T30n1579_033:0469a04": "復次依靜慮等當知能入二無心定。一者",
    "T30n1579_033:0469a05": "無想定。二者滅盡定。無想定者。唯諸異生由",
    "T30n1579_033:0469a06": "棄背想作意方便能入。滅盡定者。唯諸聖",
    "T30n1579_033:0469a07": "者由止息想受作意方便能入。如是二定。",
    "T30n1579_033:0469a08": "由二作意方便能入。謂無想定。由棄背想",
    "T30n1579_033:0469a09": "作意以為上首。勤修加行漸次能入。若滅",
    "T30n1579_033:0469a10": "盡定。由從非想非非想處。欲求上進暫時",
    "T30n1579_033:0469a11": "止息所緣作意以為上首。勤修加行漸次",
    "T30n1579_033:0469a12": "能入。若諸異生作如是念。諸想如病諸想",
    "T30n1579_033:0469a13": "如癰諸想如箭。唯有無想寂靜微妙攝受。",
    "T30n1579_033:0469a14": "如是背想作意。於所生起一切想中。精勤",
    "T30n1579_033:0469a15": "修習不念作意。由此修習為因緣故。加行",
    "T30n1579_033:0469a16": "道中是有心位。入定無間心不復轉。如是",
    "T30n1579_033:0469a17": "出離想作意。為先已離遍淨貪未離廣果",
    "T30n1579_033:0469a18": "貪諸心心法滅。是名無想定。由是方便",
    "T30n1579_033:0469a19": "證得此定。若諸聖者已得非想非非想處。",
    "T30n1579_033:0469a20": "復欲暫時住寂靜住。從非有想非無想處",
    "T30n1579_033:0469a21": "心求上進。心上進時求上所緣竟無所得。",
    "T30n1579_033:0469a22": "無所得故滅而不轉。如是有學已離無所",
    "T30n1579_033:0469a23": "有處貪。或阿羅漢求暫住想作意。為先諸心",
    "T30n1579_033:0469a24": "心法滅。是名滅盡定。由是方便證得此定。",
    "T30n1579_033:0469a25": "復次依止靜慮發五通等。",
    "T30n1579_033:0469a26": "慮者。已得根本清淨靜慮。即以如是清淨",
    "T30n1579_033:0469a27": "靜慮為所依止。於五通增上正法。聽聞受",
    "T30n1579_033:0469a28": "持令善究竟。謂於神境通。宿住通。天耳通。",
    "T30n1579_033:0469a29": "死生智通。心差別通等。作意思惟。復由定地",
    "T30n1579_033:0469b01": "所起作意。了知於義了知於法。由了知",
    "T30n1579_033:0469b02": "義了知法故。如是如是修治其心。由此",
    "T30n1579_033:0469b03": "修習多修習故。有時有分發生修果五神",
    "T30n1579_033:0469b04": "通等。又即如是了知於義了知於法。為欲",
    "T30n1579_033:0469b05": "引發諸神通等修十二想。何等十二。一輕",
    "T30n1579_033:0469b06": "舉想。二柔軟想。三空界想。四身心符順想。五",
    "T30n1579_033:0469b07": "勝解想。六先所受行次第隨念想。七種種品",
    "T30n1579_033:0469b08": "類集會音聲想。八光明色相想。九煩惱所",
    "T30n1579_033:0469b09": "作色變異想。十解脫想。十一勝處想。十二",
    "T30n1579_033:0469b10": "遍處想。輕舉想者。謂由此想於身發起",
    "T30n1579_033:0469b11": "輕舉勝解。如妬羅綿或如疊絮或似風輪。",
    "T30n1579_033:0469b12": "發起如是輕勝解已。由勝解作意於彼彼",
    "T30n1579_033:0469b13": "處飄轉其身。謂從床上飄置几上。復從几",
    "T30n1579_033:0469b14": "上飄置床上。如是從床飄置草座。復從",
    "T30n1579_033:0469b15": "草座飄置於床。柔軟想者。謂由此想於身",
    "T30n1579_033:0469b16": "發起柔軟勝解。或如綿囊或如毛毳或如",
    "T30n1579_033:0469b17": "熟練。此柔軟想長養攝受前輕舉想。於攝",
    "T30n1579_033:0469b18": "受時。令輕舉想增長廣大。空界想者。謂由",
    "T30n1579_033:0469b19": "此想先於自身發起輕舉柔軟二勝解已。",
    "T30n1579_033:0469b20": "隨所欲往若於中間有諸色聚能為障",
    "T30n1579_033:0469b21": "礙。爾時便起勝解作意。於彼色中作空勝",
    "T30n1579_033:0469b22": "解能無礙往。身心符順想者。謂由此想或",
    "T30n1579_033:0469b23": "以其心符順於身。或以其身符順於心。由",
    "T30n1579_033:0469b24": "此令身轉轉輕舉。轉轉柔軟。轉轉堪任。轉",
    "T30n1579_033:0469b25": "轉光潔。隨順於心繫屬於心依心而轉。勝",
    "T30n1579_033:0469b26": "解想者。謂由此想遠作近解近作遠解。麁",
    "T30n1579_033:0469b27": "作細解細作麁解。地作水解水作地解。如",
    "T30n1579_033:0469b28": "是一一差別大種展轉相作。廣如變化所作",
    "T30n1579_033:0469b29": "勝解。或色變化或聲變化。由此五想修習成",
    "T30n1579_033:0469c01": "滿。領受種種妙神境通。或從一身示現多",
    "T30n1579_033:0469c02": "身。謂由現化勝解想故。或從多身示現一",
    "T30n1579_033:0469c03": "身。謂由隱化勝解想故。或以其身於諸牆",
    "T30n1579_033:0469c04": "壁垣城等類厚障隔事。直過無礙或於其地",
    "T30n1579_033:0469c05": "出沒如水。或於其水斷流往返履上如地。",
    "T30n1579_033:0469c06": "或如飛鳥結加趺坐騰颺虛空。或於廣大",
    "T30n1579_033:0469c07": "威德勢力日月光輪以手捫摸。或以其身",
    "T30n1579_033:0469c08": "乃至梵世自在迴轉。當知如是種種神變。皆",
    "T30n1579_033:0469c09": "由輕舉柔軟空界身心符順想所攝受勝解",
    "T30n1579_033:0469c10": "想故。隨其所應一切能作。此中以身於其",
    "T30n1579_033:0469c11": "梵世。略有二種自在迴轉。一者往來自在迴",
    "T30n1579_033:0469c12": "轉。二於梵世諸四大種一分造色如其所樂",
    "T30n1579_033:0469c13": "隨勝解力自在迴轉。先所受行次第隨念",
    "T30n1579_033:0469c14": "想者。謂由此想從童子位迄至于今。隨",
    "T30n1579_033:0469c15": "憶念轉自在無礙。隨彼彼位若行若住若",
    "T30n1579_033:0469c16": "坐若臥。廣說一切先所受行。隨其麁略次",
    "T30n1579_033:0469c17": "第無越憶念了知。於此修習多修習故證得",
    "T30n1579_033:0469c18": "修果。於無量種宿世所住。廣說乃至所有行",
    "T30n1579_033:0469c19": "相所有宣說皆能隨念。種種品類集會音聲",
    "T30n1579_033:0469c20": "想者。謂由此想遍於彼彼村邑聚落。或長",
    "T30n1579_033:0469c21": "者眾或邑義眾或餘大眾。或廣長處或家或",
    "T30n1579_033:0469c22": "室。種種品類諸眾集會。所出種種雜類音聲。",
    "T30n1579_033:0469c23": "名諠譟聲。或於大河眾流激湍波浪音聲。",
    "T30n1579_033:0469c24": "善取其相。以修所成定地作意。於諸天人",
    "T30n1579_033:0469c25": "若遠若近聖非聖聲。力勵聽採。於此修習多",
    "T30n1579_033:0469c26": "修習故。證得修果清淨天耳。由是能聞人間",
    "T30n1579_033:0469c27": "天上若遠若近一切音聲。光明色相想者。謂",
    "T30n1579_033:0469c28": "於如前所說種種諸光明相。極善取已。即",
    "T30n1579_033:0469c29": "於彼相作意思惟。又於種種諸有情類善",
    "T30n1579_033:0470a01": "不善等業用差別。善取其相。即於彼相作",
    "T30n1579_033:0470a02": "意思惟。是名光明色相想。於此修習多修習",
    "T30n1579_033:0470a03": "故。證得修果死生智通。由是清淨天眼通",
    "T30n1579_033:0470a04": "故。見諸有情廣說乃至身壞已後往生善趣",
    "T30n1579_033:0470a05": "天世間中。煩惱所作色變異想者。謂由此想",
    "T30n1579_033:0470a06": "於貪恚癡忿恨覆惱誑諂慳嫉。及以憍害無",
    "T30n1579_033:0470a07": "慚無愧諸餘煩惱。及隨煩惱纏繞其心。諸",
    "T30n1579_033:0470a08": "有情類種種色位色相變異。解了分別。如是",
    "T30n1579_033:0470a09": "色類有貪欲者。有色分位色相變異。謂諸",
    "T30n1579_033:0470a10": "根躁擾諸根掉舉言常含笑。如是色類有瞋",
    "T30n1579_033:0470a11": "恚者。有色分位色相變異。謂面恒顰蹙語",
    "T30n1579_033:0470a12": "音謇澁言常變色。如是色類有愚癡者。有",
    "T30n1579_033:0470a13": "色分位色相變異。謂多分瘖瘂事義闇昧言",
    "T30n1579_033:0470a14": "不辯了語多下里。由如是等行相流類。",
    "T30n1579_033:0470a15": "廣說乃至無慚愧等所纏繞者。有色分位色",
    "T30n1579_033:0470a16": "相變異。善取其相。復於彼相作意思惟。於",
    "T30n1579_033:0470a17": "此修習多修習故。發生修果心差別智。由",
    "T30n1579_033:0470a18": "此智故於他有情。補特伽羅隨所尋思隨",
    "T30n1579_033:0470a19": "所伺察心意識等皆如實知。解脫勝處遍",
    "T30n1579_033:0470a20": "處想者。如前三摩呬多地應知修相。由於",
    "T30n1579_033:0470a21": "此想親近修習多修習故。能引最勝諸聖神",
    "T30n1579_033:0470a22": "通。若變事通若化事通若勝解通。及能引",
    "T30n1579_033:0470a23": "發無諍願智四無礙解。謂法無礙解。義無",
    "T30n1579_033:0470a24": "礙解辭無礙解。辯無礙解等種種功德。又",
    "T30n1579_033:0470a25": "聖非聖二神境通有差別者。謂聖神通隨",
    "T30n1579_033:0470a26": "所變事。隨所化事。隨所勝解。一切皆能",
    "T30n1579_033:0470a27": "如實成辦。無有改異堪任有用。非聖神",
    "T30n1579_033:0470a28": "通不能如是。猶如幻化唯可觀見不堪",
    "T30n1579_033:0470a29": "受用。當知如是十二種想。親近修習多",
    "T30n1579_033:0470b01": "修習故。隨其所應便能引發五種神通。",
    "T30n1579_033:0470b02": "及能引發不共。異生如其所應諸聖功",
    "T30n1579_033:0470b03": "德。",
    "T30n1579_033:0470b04": "復次此中於初靜慮下中上品善修習已。隨",
    "T30n1579_033:0470b05": "其所應當生梵眾天梵輔天大梵天眾同分",
    "T30n1579_033:0470b06": "中。於第二靜慮下中上品善修習已。隨其",
    "T30n1579_033:0470b07": "所應當生少光天無量光天極光淨天眾",
    "T30n1579_033:0470b08": "同分中。於第三靜慮下中上品善修習已。",
    "T30n1579_033:0470b09": "隨其所應當生少淨天無量淨天遍淨天眾",
    "T30n1579_033:0470b10": "同分中。於第四靜慮下中上品善修習已。",
    "T30n1579_033:0470b11": "隨其所應當生無雲天福生天廣果天眾同",
    "T30n1579_033:0470b12": "分中。若不還者。以無漏第四靜慮。間雜熏",
    "T30n1579_033:0470b13": "修有漏第四靜慮。即於此中下品中品上品",
    "T30n1579_033:0470b14": "上勝品上極品善修習已。隨其所應當生",
    "T30n1579_033:0470b15": "五淨居天眾同分中。謂無煩無熱善現善見",
    "T30n1579_033:0470b16": "色究竟天。若於空處識處無所有處非想非",
    "T30n1579_033:0470b17": "非想處下中上品。善修習已。當生空處識",
    "T30n1579_033:0470b18": "處無所有處非想非非想處隨行天眾同分",
    "T30n1579_033:0470b19": "中。由彼諸天無有形色。是故亦無處所差",
    "T30n1579_033:0470b20": "別。然住所作有其差別。於無想定善修習",
    "T30n1579_033:0470b21": "已。當生無想有情天眾同分中。",
    "T30n1579_033:0470b22": "復次此中云何應知離欲者相。謂離欲者。",
    "T30n1579_033:0470b23": "身業安住諸根無動。威儀進止無有躁擾。",
    "T30n1579_033:0470b24": "於一威儀能經時久不多驚懼。終不數數",
    "T30n1579_033:0470b25": "易脫威儀。言詞柔軟言詞寂靜。不樂諠雜",
    "T30n1579_033:0470b26": "不樂眾集。言語安詳。眼見色已唯覺了",
    "T30n1579_033:0470b27": "色。不因覺了而起色貪。如是耳聞聲已。",
    "T30n1579_033:0470b28": "鼻嗅香已舌甞味已身覺觸已。唯覺了聲",
    "T30n1579_033:0470b29": "乃至其觸。不因覺了而起聲貪乃至觸貪。",
    "T30n1579_033:0470c01": "能無所畏。覺慧幽深輕安廣大身心隱密。無",
    "T30n1579_033:0470c02": "有貪婪無有憤發。能有堪忍。不為種",
    "T30n1579_033:0470c03": "種欲尋思等諸惡尋思擾亂其心。如是等類",
    "T30n1579_033:0470c04": "當知名為離欲者相。",
    "T30n1579_033:0470c05": "瑜伽師地論卷第三十三"
}