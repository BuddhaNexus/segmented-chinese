{
    "X77n1522_021:0253a18": "新脩科分六學僧傳卷第二十一",
    "X77n1522_021:0253a20": "淛東沙門　曇噩　述",
    "X77n1522_021:0253a21": "精進學",
    "X77n1522_021:0253a22": "義一也。而　解有深淺。解在人。而義不在人。夫義",
    "X77n1522_021:0253a23": "者固天以之覆。地以之載。人以之生也。然能知",
    "X77n1522_021:0253a24": "天之所以覆而載其上。知地之所以載而履其",
    "X77n1522_021:0253b01": "下。知人之所以生而處其中。此解之淺者。若其",
    "X77n1522_021:0253b02": "深者。則一念之覆物之感其義者通乎天。一念",
    "X77n1522_021:0253b03": "之載物之感其義者通乎地。一念之生物之感",
    "X77n1522_021:0253b04": "其義者通乎人。此無他。精進力也。精進其可以",
    "X77n1522_021:0253b05": "聲音肖貌為哉。然以義解感通二科系其下。學",
    "X77n1522_021:0253b06": "精進者其察諸。",
    "X77n1522_021:0253b07": "義解科",
    "X77n1522_021:0253b08": "晉于法開不知何許人。法蘭弟子也。善放光法華。慕",
    "X77n1522_021:0253b09": "耆婆以藥施人。多神驗。甞乞食村家。值婦人在草危",
    "X77n1522_021:0253b10": "急。眾醫拱手。開曰。此易治耳。其家方宰羊淫祀。因令",
    "X77n1522_021:0253b11": "先以少肉作羮以進。即隨氣針之。頃之羊膜裹兒而",
    "X77n1522_021:0253b12": "出。升平五秊。孝宗疾。開視脉知不起。固辭不復入。康",
    "X77n1522_021:0253b13": "獻后令曰。帝小不佳。昨呼于公視脉。到門種種辭遜。",
    "X77n1522_021:0253b14": "宜收付廷尉。諸未卒而帝崩。還石城。住元華寺。又移",
    "X77n1522_021:0253b15": "白山靈鷲寺。與支公爭色空義。廬江何默。申明開義。",
    "X77n1522_021:0253b16": "高平卻超。宣述遁解。並傳於世。弟子法威。清悟有辨",
    "X77n1522_021:0253b17": "慧。最知名。開甞使威出都曰。汝還山陰。道林方講小",
    "X77n1522_021:0253b18": "品。至某品汝往見之。則宜致難。且示其語數十番。曰",
    "X77n1522_021:0253b19": "此中舊難通。威曰諾。既至遁講。果如開所指。因致難",
    "X77n1522_021:0253b20": "攻之。遁遂屈。厲聲曰。君乃受人寄載來耶。開於哀帝",
    "X77n1522_021:0253b21": "時累徵。至京師。講放光。謝安石王文度尤敬之。或問。",
    "X77n1522_021:0253b22": "法師人天師。乃復遊戲於醫藥乎。曰吾以六度藥。治",
    "X77n1522_021:0253b23": "四魔病。[顥京+隹]不偉歟。年六十四歿。",
    "X77n1522_021:0253b24": "晉于道邃燉煌人。少孤。養於叔父。而奉母尤孝敬。秊",
    "X77n1522_021:0253c01": "十六。事法蘭為沙門。兼內外學。善方藥草隷。其詣理",
    "X77n1522_021:0253c02": "劇談。在師弟子皆莫優劣。嗜泉石。渡江為謝慶緒賞",
    "X77n1522_021:0253c03": "識。偕其師西遊以歿。春秋三十一。",
    "X77n1522_021:0253c04": "晉僧光冀州人。常山淵公弟子也。少與道安相遇於",
    "X77n1522_021:0253c05": "逆旅。時俱未受具。因悉披陳志慕。臨別謂曰。苟長大",
    "X77n1522_021:0253c06": "毋相忘。後厲行。精通經論。石氏之亂。隱飛龍山。道安",
    "X77n1522_021:0253c07": "從之論議。安曰。古所立義多違佛意。光曰。顧當自盡。",
    "X77n1522_021:0253c08": "何敢於前輩置優劣邪。安曰不然。弘贊理教。宜令允",
    "X77n1522_021:0253c09": "愜。法鼓競鳴。何先何後。既南遊。復還襄陽。遇疾而卒。",
    "X77n1522_021:0253c10": "道護冀州人。有氣節。學解通達。亦隱飛龍山。",
    "X77n1522_021:0253c11": "晉竺僧輔鄴人也。以講學鳴京洛。值西晉饑亂。與道",
    "X77n1522_021:0253c12": "安等。隱于濩澤。研析精微。後止荊州上明寺。禮懺進",
    "X77n1522_021:0253c13": "脩。誓生兜率。為瑯琊王忱授戒師。壽六十。無疾而化。",
    "X77n1522_021:0253c14": "晉竺法雅河間人。凝遠有器度。少工文。長通佛經。衣",
    "X77n1522_021:0253c15": "冠喜從之遊。其誨人。因其所習。以譬曉其義。以外書",
    "X77n1522_021:0253c16": "準佛經。謂之格義。毗浮曇相輩。亦効之以訓徒。所居",
    "X77n1522_021:0253c17": "寺。在高邑。眾千指。弟子曇習能世其學云。",
    "X77n1522_021:0253c18": "晉曇徽河內人。秊十二。師事安公為童子。精神大於",
    "X77n1522_021:0253c19": "其身。安使受詩禮。又四年乃落髮。專心教誨。及壯以",
    "X77n1522_021:0253c20": "講授有高名。隨安在襄陽。冠平乃東下荊州。止上明",
    "X77n1522_021:0253c21": "寺。或問法師道化。何如印手菩薩。徽曰。和尚內行深",
    "X77n1522_021:0253c22": "淺。未易可測。外緣所被。多諸應驗。在吾一渧寧比江",
    "X77n1522_021:0253c23": "海。太元二十年歿。壽七十三。著立本論九篇。六識指",
    "X77n1522_021:0253c24": "歸十二首。皆奇作。傳於世。",
    "X77n1522_021:0254a01": "晉道立不知何許人。少事安公。善放光般若。每講授。",
    "X77n1522_021:0254a02": "緣飾以莊老。學者因所習。易得開悟。嗜閑曠。隱覆舟",
    "X77n1522_021:0254a03": "山巖。不受供事。每深禪更旬日不起。忽出山集眾講",
    "X77n1522_021:0254a04": "大品。或問其故。曰我至秋當遠行耳。及秋果化。",
    "X77n1522_021:0254a05": "晉竺道一出陸氏。吳人也。自落髮。則痛加晦藏。人無",
    "X77n1522_021:0254a06": "能知者。瑯琊王兄弟獨知之。而敬事焉。大和中。至都",
    "X77n1522_021:0254a07": "止瓦棺寺。從汰公受學。數年妙臻堂奧。汰有弟子曇",
    "X77n1522_021:0254a08": "一。亦有雅風。時呼大小一別之。簡文皇帝尤所欽重。",
    "X77n1522_021:0254a09": "帝崩。汰化。一東還依止虎丘。學徒蟻慕而至。若耶山",
    "X77n1522_021:0254a10": "有帛道猷者。以詩寄之曰。連峯數千里。脩林帶平津。",
    "X77n1522_021:0254a11": "雲過遠山翳。風至梗荒榛。茅茨隱不見。鷄鳴知有人。",
    "X77n1522_021:0254a12": "閑步踐其逕。處處見遺薪。始知百代下。故有上皇民。",
    "X77n1522_021:0254a13": "一得書。遂東適耶溪定交林下。後太守王薈。起嘉祥",
    "X77n1522_021:0254a14": "寺。請一充僧首。久之還吳。止虎丘。以病卒。隆安中也。",
    "X77n1522_021:0254a15": "晉曇影不知何許人。靜退好學。貌重遲而機變迅激。",
    "X77n1522_021:0254a16": "講法華經。光贊般若。聲馳關中。姚興敬之。羅什曰。影",
    "X77n1522_021:0254a17": "僧之標式也。入逍遙園。助什傳譯。初出成實論。其中",
    "X77n1522_021:0254a18": "問答語影結為五番。呈什。什大善之曰。深得吾意。因",
    "X77n1522_021:0254a19": "著法華經義疏。又注中論。以義熈中沒。壽七十。",
    "X77n1522_021:0254a20": "晉道祖吳國人。史不書氏。少師事臺寺支法濟。有敏",
    "X77n1522_021:0254a21": "才。與僧遷道流。依慧遠學。遠歎曰。此輩易悟。不復憂",
    "X77n1522_021:0254a22": "後生矣。俄遷流蚤喪。遠尤痛惜之。道流撰諸經目。未",
    "X77n1522_021:0254a23": "就。祖為成焉。後還京師瓦棺寺講說。桓玄每往觀聽。",
    "X77n1522_021:0254a24": "謂人曰。道祖愈於遠公。但聞見之博未逮耳。玄輔政。",
    "X77n1522_021:0254b01": "欲使沙門敬王者。祖乃辭還吳之臺寺。玄篡位。敕郡",
    "X77n1522_021:0254b02": "送祖至京師。祖以疾辭。元熈元年歿。壽七十三。慧要",
    "X77n1522_021:0254b03": "曇順曇詵。皆遠公弟子也。要長於巧思。以木刻芙蓉",
    "X77n1522_021:0254b04": "十二葉。流轉水中。定山中晷。漏無少誤。又甞作木鳶。",
    "X77n1522_021:0254b05": "飛可至數百步。",
    "X77n1522_021:0254b06": "宋慧觀出崔氏。清河人。十歲以警慧稱。棄家為沙門。",
    "X77n1522_021:0254b07": "始詣廬山從遠公。又詣長安從什公。於是精通奧義。",
    "X77n1522_021:0254b08": "學者所至圍繞。什既沒。乃遊荊州。州將司馬休之。建",
    "X77n1522_021:0254b09": "高惺寺以延之。化行荊楚間。宋武平荊州。見觀如舊",
    "X77n1522_021:0254b10": "識。時文帝以中郎從行。尤相敬愛。載還建鄴。止道場",
    "X77n1522_021:0254b11": "寺。元嘉三年上巳。駕幸曲水。公卿畢集。觀亦至。詔皆",
    "X77n1522_021:0254b12": "賦詩。觀先就以獻句。有奇勝之韻。帝大悅。以示百官。",
    "X77n1522_021:0254b13": "皆歎服其高材。歿年七十一。同時有僧馥者。亦著述",
    "X77n1522_021:0254b14": "有高行。",
    "X77n1522_021:0254b15": "宋慧安不知何許人。有講學。幼誦經。三十餘萬言。為",
    "X77n1522_021:0254b16": "沙門。止廬山凌雲寺。學者自遠而至。甞投一杖。光色",
    "X77n1522_021:0254b17": "香潔。上有旁行字。人無識者。云得之西域僧。羅什見",
    "X77n1522_021:0254b18": "之驚曰。杖乃隨子遊乎。譯其字曰。本生天竺娑羅林。",
    "X77n1522_021:0254b19": "南方喪亂草付興。後得羅什道教隆安。以杖付西域",
    "X77n1522_021:0254b20": "僧波沙那以歸。宋元嘉中歿。",
    "X77n1522_021:0254b21": "宋慧靜出王氏。東阿人也。少為沙門。遊伊洛間。有高",
    "X77n1522_021:0254b22": "名。狀黑瘠。悟解絕人。時有沙門道經。耳長大而博學。",
    "X77n1522_021:0254b23": "時人語曰。洛下大長耳。東阿黑如墨。有問無不詶。有",
    "X77n1522_021:0254b24": "詶無不塞。靜每握塵奮辯。千人俱廢。誦法華小品。注",
    "X77n1522_021:0254c01": "維摩思益經。著涅槃略記大品指歸達命論。元嘉中",
    "X77n1522_021:0254c02": "沒。壽六十。",
    "X77n1522_021:0254c03": "宋僧苞京兆人。史失其氏。為沙門。受羅什法道。日誦",
    "X77n1522_021:0254c04": "萬言。宋永初中。又從黃山靜定二公。增益智證。而普",
    "X77n1522_021:0254c05": "賢齊懺之脩。多致祥應。至京師。值祇洹寺方講。苞弊",
    "X77n1522_021:0254c06": "衣垢面。繫所乘驢。立戶外。高座唱題竟。苞趨出欲問。",
    "X77n1522_021:0254c07": "高座曰。客何名。對曰名苞。又曰。盡何所苞。對曰。高座",
    "X77n1522_021:0254c08": "之人亦可苞耳。於是折難數番。無敢抗其詞者。乃自",
    "X77n1522_021:0254c09": "為主客徵析。一眾[目*咢]眙。高座媿而止。時王弘范泰。聞",
    "X77n1522_021:0254c10": "之歎賞。願結友。請住祇洹寺。謝靈運見苞歎。以為非",
    "X77n1522_021:0254c11": "常勝侶。有問。或者曰。謝公何如。苞對曰。靈運識不殆",
    "X77n1522_021:0254c12": "苞遠甚。才差相揖耳。元嘉中沒。時瓦棺沙門法和。亦",
    "X77n1522_021:0254c13": "精通經論。為高祖所禮。",
    "X77n1522_021:0254c14": "宋曇鑒者出趙氏。冀州人也。師事竺道祖。以解律稱。",
    "X77n1522_021:0254c15": "詣關中。從羅什受學。什曰。子真一聞持者也。住江陵",
    "X77n1522_021:0254c16": "新寺。厲志求生安養。臨終果見奇祥。方斂目有異香。",
    "X77n1522_021:0254c17": "壽七十。",
    "X77n1522_021:0254c18": "宋曇無成出馬氏。扶風人。避亂居黃龍。年十三。為沙",
    "X77n1522_021:0254c19": "彌。性姿頴異。未受具。負笈入關中。從羅什。什問。沙彌",
    "X77n1522_021:0254c20": "乃能遠來乎。對曰。道之所在。安問近遠。什喜。於是授",
    "X77n1522_021:0254c21": "以諸經奧旨。一日姚興謂曰。馬季長。碩學高明。素傲",
    "X77n1522_021:0254c22": "當世。法師固不當爾。對曰。以道御心。正欲除此過耳。",
    "X77n1522_021:0254c23": "興歎異之。及姚祚衰替。住淮南中寺。常講涅槃大品。",
    "X77n1522_021:0254c24": "著實相明漸等論。元嘉中歿。壽六十四。",
    "X77n1522_021:0255a01": "宋僧念不知何許人。博學精天文。棄家為沙門。深入",
    "X77n1522_021:0255a02": "法窟。講大涅槃。為學者宗向。元嘉七年。新興太守陶",
    "X77n1522_021:0255a03": "仲祖。建靈味寺以居之。時彭城任函著無三世論。舍",
    "X77n1522_021:0255a04": "因作神不滅論以抗之。又作聖智圓鑑法身無生等",
    "X77n1522_021:0255a05": "論。及法華宗疏義。無疾而化於潯。",
    "X77n1522_021:0255a06": "宋僧弼吳人。史亡其氏。善儀止。與沙門曇幹。同依羅",
    "X77n1522_021:0255a07": "什受業。有講學。什稱之。使預參譯。後遊歷名邦。或請",
    "X77n1522_021:0255a08": "弼為寺主。辭以自非定慧兼足。無以鎮立風猷。後南",
    "X77n1522_021:0255a09": "居楚郢。大化江表。河西王沮渠蒙遜。聞其名。遣使襯",
    "X77n1522_021:0255a10": "遺。時入都講。既於彭城寺。文帝尤加器重。元嘉九年",
    "X77n1522_021:0255a11": "沒。壽七十八。",
    "X77n1522_021:0255a12": "宋僧徹出王氏。太原人。初客寄襄陽。年十六。造廬山",
    "X77n1522_021:0255a13": "遠公。公異之。問曰。寧有出家志邪。對曰。遠塵離俗。是",
    "X77n1522_021:0255a14": "其本心。成就法器。當煩匠者。遠笑曰。種性已能無畏。",
    "X77n1522_021:0255a15": "它日其可量哉。於是落髮。以精究經論。文學有稱於",
    "X77n1522_021:0255a16": "時。甞至山南。拊寒松而舒嘯。谷風遠至。山鳥和鳴。超",
    "X77n1522_021:0255a17": "然自得。因而問遠。律禁絲管。絕謌舞。固也。若乃一吟",
    "X77n1522_021:0255a18": "一嘯。可得為乎。遠曰。以散亂言之。皆謂違法。於是終",
    "X77n1522_021:0255a19": "身不妄談笑。遠使講小品。辨傾輩流。難者不能折。南",
    "X77n1522_021:0255a20": "遊止江陵五層寺。為彭城王義康所敬。元嘉二十九",
    "X77n1522_021:0255a21": "年沒。壽七十。",
    "X77n1522_021:0255a22": "宋慧靜者生邵氏。吳興餘杭人。有成儀。文學。志節高",
    "X77n1522_021:0255a23": "峻。善泥洹經。居冶城寺。太始中歿。壽五十。",
    "X77n1522_021:0255a24": "宋梵敏李氏子。河東人。少遊關隴為沙門。往來彭泗",
    "X77n1522_021:0255b01": "間。博通內外經書。有美名。留丹陽講授。謝莊張。永劉",
    "X77n1522_021:0255b02": "虬。呂道惠。皆相友善。得法華要旨。沒於丹陽。壽七十",
    "X77n1522_021:0255b03": "許。",
    "X77n1522_021:0255b04": "宋道猛西涼人。史失其氏。學三藏九部。大小數論。皆",
    "X77n1522_021:0255b05": "精思洞徹。尤善成實。名重講席。元嘉二十六年。至京",
    "X77n1522_021:0255b06": "師止東安寺。宋明帝特加敬禮。建寺於建陽門外。以",
    "X77n1522_021:0255b07": "猛為綱領。以皇興名寺。每講授。帝親臨幸。公卿畢集。",
    "X77n1522_021:0255b08": "施與甚厚。元徽三年歿。壽六十五。",
    "X77n1522_021:0255b09": "宋道猷吳人。史不書氏。生公弟子也。相從居廬山久",
    "X77n1522_021:0255b10": "之。生公亡。乃遊臨川見新出勝鬘經歎曰。先師所說",
    "X77n1522_021:0255b11": "義。闇與經合。惜先師不見之耳。乃注之以示不忘遺",
    "X77n1522_021:0255b12": "訓。宋文帝問慧觀生公。頓悟成佛義。誰能復通者。觀",
    "X77n1522_021:0255b13": "以猷對。即詔臨川津發至都。反乎伸述。則競辯之徒。",
    "X77n1522_021:0255b14": "關責互起。猷必乘機挫銳。無不摧衂。上搏髀稱善。因",
    "X77n1522_021:0255b15": "歎曰。生公孤情絕照。猷公直轡獨上。可謂克明師匠。",
    "X77n1522_021:0255b16": "無忝徽音。住新安為鎮寺法主。武帝踐祚尤敬禮焉。",
    "X77n1522_021:0255b17": "元徽中歿。壽七十。",
    "X77n1522_021:0255b18": "宋慧通生劉氏。沛國人。少為沙門。神情奧秀。講學精",
    "X77n1522_021:0255b19": "明。止冶城寺。從之聽採者傾朝市。東海徐湛之。陳郡",
    "X77n1522_021:0255b20": "袁粲。尤加敬。孝武皇帝詔與海陵建平二王為友。有",
    "X77n1522_021:0255b21": "勝鬘雜心毗曇義疏。作駮夷夏顯證法性三論。及易",
    "X77n1522_021:0255b22": "爻象記。雅為宋武所敬。升平中沒。壽六十二。",
    "X77n1522_021:0255b23": "宋僧柔生陶氏。丹陽人。幼耿介。有出塵志。九年為沙",
    "X77n1522_021:0255b24": "門弘稱弟子。落髮。研究大小乘經論。年二十。即登講",
    "X77n1522_021:0255c01": "席。一時名公卿等。爭師事之。去遊禹穴。與慧基同夏",
    "X77n1522_021:0255c02": "入剡。止白山靈鷲寺。齊大祖建寺。徵至京師。止定林",
    "X77n1522_021:0255c03": "寺。文惠文宣二王。日夕問道。延興元年春沒。壽六十。",
    "X77n1522_021:0255c04": "柔剋意求生安養。至是果見殊祥云。",
    "X77n1522_021:0255c05": "齊僧淵生趙氏。頴川人。魏司空儼之後也。少為書生。",
    "X77n1522_021:0255c06": "忽棄去。為沙門。遊彭城。從白塔法師僧嵩。受成實論",
    "X77n1522_021:0255c07": "及阿毗曇學。以慧辯。致聲稱。姿彩豐碩。腰帶十圍。吐",
    "X77n1522_021:0255c08": "詞如鍾。頎然行萬僧中。如鷄群中鸞鳳。隱君子劉因",
    "X77n1522_021:0255c09": "之。捨所住為精舍。以延之。魏太和五年喪。壽六十八。",
    "X77n1522_021:0255c10": "建元二年也。弟子曇度慧記道登。",
    "X77n1522_021:0255c11": "齊道慧生王氏。餘姚人。客建鄴。年十一。師事僧遠落",
    "X77n1522_021:0255c12": "髮。讀廬山遠公傳。慕其為人。遊廬山見其遺跡。卜居",
    "X77n1522_021:0255c13": "西林三年。還都。時王式大聚學徒。辯三相義。慧方年",
    "X77n1522_021:0255c14": "十七。即發問數番。意造玄微。詮牒有次。眾咸愛其奇",
    "X77n1522_021:0255c15": "俊。又就猛公。講成實論。猛以張融搆難稠疊。尤厭苦",
    "X77n1522_021:0255c16": "之。因使慧與抗。融見慧少。有相驕稚意。慧盛氣必出",
    "X77n1522_021:0255c17": "其上。楮燈謝超宗皆加敬焉。以母老。移居莊嚴寺。就",
    "X77n1522_021:0255c18": "養。母憐之亦落髮。以宅為寺。建元三年卒。壽三十一。",
    "X77n1522_021:0255c19": "有玄趣僧達者。皆精經論。見稱於時。",
    "X77n1522_021:0255c20": "齊弘充涼州人。史失其氏。少通莊老。善清言。棄家為",
    "X77n1522_021:0255c21": "沙門。解經論。大明末渡江。止多寶寺。宿學耆衲多敬",
    "X77n1522_021:0255c22": "畏之。講法華經十地論。聽者盈堂。文獻王義恭。特加",
    "X77n1522_021:0255c23": "禮敬。明帝踐祚。詔住湘宮寺。齊求明中沒。壽七十二。",
    "X77n1522_021:0255c24": "注文殊問菩提首楞嚴經。",
    "X77n1522_021:0256a01": "齊僧慧生皇甫氏。安定朝那人。移居襄陽。世為衣冠。",
    "X77n1522_021:0256a02": "少師事荊州竹林曇順。年二十五。講涅槃法華十住",
    "X77n1522_021:0256a03": "淨名雜心等。又善莊老。每說釋不用都講。吐詞如雲。",
    "X77n1522_021:0256a04": "高士宗炳劉虬張暢等。皆事之。齊高祖下詔曰。荊州",
    "X77n1522_021:0256a05": "僧主。風韻高簡。恊道輔世。有功於國。年運已往。特聽",
    "X77n1522_021:0256a06": "肩輿赴都。人聚觀以為榮。與玄暢俱被知遇。稱黑衣",
    "X77n1522_021:0256a07": "二傑。永明四年沒。壽七十九。",
    "X77n1522_021:0256a08": "齊曇度者出蔡氏。江陵人。性敬慎。為沙門。善威儀。以",
    "X77n1522_021:0256a09": "戒範稱。遊學京師。備貫涅槃法華維摩大品。後至彭",
    "X77n1522_021:0256a10": "城。從僧淵受成實論。遂以此部見推於時。魏孝文聞",
    "X77n1522_021:0256a11": "其名。徵至平城講受。學徒千餘人。撰成實蔬。大和十",
    "X77n1522_021:0256a12": "三年沒。",
    "X77n1522_021:0256a13": "齊慧次尹氏。冀州人。少師事沙門志欽得度。時以徐",
    "X77n1522_021:0256a14": "州沙門法遷有重望。經論精練。欽由以次托焉。遷公",
    "X77n1522_021:0256a15": "南遊。隨止京口竹林寺。年十五。隨還彭城。以成實三",
    "X77n1522_021:0256a16": "論馳譽講肆。入京師止謝寺。沙門智藏僧旻法雲。皆",
    "X77n1522_021:0256a17": "當時俊傑。然所學亦依次折中。文惠文宣二王。師事",
    "X77n1522_021:0256a18": "之。永明八年。講百法論。至破塵品微笑而化。壽五十",
    "X77n1522_021:0256a19": "七矣。",
    "X77n1522_021:0256a20": "齊慧隆出成氏。平陽人。少貧。學無師友。卓然自悟。年",
    "X77n1522_021:0256a21": "二十三。始為沙門。僅十餘年。凝心教乘。貫穿百氏。學",
    "X77n1522_021:0256a22": "者宗之。宋太始中。止京師何園寺。明帝請止湘宮。講",
    "X77n1522_021:0256a23": "成實論。乃立實法斷結義。以開張先舊諸說。負祑之",
    "X77n1522_021:0256a24": "士餘八百。汝南周顒目之曰。隆公蕭散森疎。若霜下",
    "X77n1522_021:0256b01": "松。永明八年沒。壽六十二。",
    "X77n1522_021:0256b02": "齊慧基出錢唐呂氏。幼俊邁。初棄家去。依祇洹寺慧",
    "X77n1522_021:0256b03": "義為童子。至年十五。義為啟宋文帝落髮。立操刻苦",
    "X77n1522_021:0256b04": "洞曉經史。僧伽跋摩自西域來。義遣基入室事之。詣",
    "X77n1522_021:0256b05": "蔡州受具足戒。跋摩曰。汝當道王江東。不可久留京",
    "X77n1522_021:0256b06": "邑。於是徧歷江淮講肆。精小品法華思益維摩金剛",
    "X77n1522_021:0256b07": "般若勝鬘等經。然義愛其純懿。久留京師。與之同住。",
    "X77n1522_021:0256b08": "義亡。還錢塘止顯明寺。已而絕浙栖會稽山陰法華",
    "X77n1522_021:0256b09": "寺。學者千餘人。宋太宗詔之。以疾力辭。元徽初又詔。",
    "X77n1522_021:0256b10": "不得已而行。次浙江疾作。還龜山建寶林寺。啟普賢",
    "X77n1522_021:0256b11": "懺法。高士周顒劉瓛張融。並摳衣問道。文宣王慕仰",
    "X77n1522_021:0256b12": "致書。訊法華宗旨。基乃著法華義疏凡三卷。注遺教",
    "X77n1522_021:0256b13": "經。世敬仰其書為僧主。名重三吳。建武三年冬卒。壽",
    "X77n1522_021:0256b14": "八十三。",
    "X77n1522_021:0256b15": "齊法安生畢氏。東平人。魏司隸校尉軌之後也。七歲",
    "X77n1522_021:0256b16": "棄家去。依白馬寺慧光為童子。光以其精神秀出。為",
    "X77n1522_021:0256b17": "落髮。使誦書傳。性彊記。奇俊之譽。聞一時。張永請斌",
    "X77n1522_021:0256b18": "公講。問都下少年。斌以安對。邀至使誦佛性義。諸書",
    "X77n1522_021:0256b19": "無底滯。永問年幾何。曰年十八。永歎曰。昔扶風朱勃",
    "X77n1522_021:0256b20": "年十二。能誦書詠詩。未足多也。王僧虔出鎮襄州。載",
    "X77n1522_021:0256b21": "與俱。遂遊番禺。以涅槃義難攸公。攸媿服。讓其席。住",
    "X77n1522_021:0256b22": "二年。道化海上。還京師。講涅槃成實維摩。一時名士",
    "X77n1522_021:0256b23": "多從之。永泰元年沒。壽四十五。著淨名十地義疏高",
    "X77n1522_021:0256b24": "僧傳五卷。",
    "X77n1522_021:0256c01": "齊僧印生朱氏。壽春人。少沈厚。耐勞苦。棄家得度。從",
    "X77n1522_021:0256c02": "彭城曇度。受三論。又從廬山慧龍。受法華義。還京師",
    "X77n1522_021:0256c03": "止中興寺。大明中。徵君何默。請印為法匠。以大闡講",
    "X77n1522_021:0256c04": "席。聽者七百餘人。印學雖博涉。而偏嗜法華。故捉麈",
    "X77n1522_021:0256c05": "尾者。凡二百五十二遍。永明元年沒。壽六十五。",
    "X77n1522_021:0256c06": "梁智秀者生仇氏。京兆人。客寓建鄴。少棄家。依蔣山",
    "X77n1522_021:0256c07": "靈曜寺得度。善大小涅槃淨名般若諸經。以辯慧為",
    "X77n1522_021:0256c08": "一時師宗。天監三年卒。壽六十三。",
    "X77n1522_021:0256c09": "梁道超姓陸氏。吳郡著族。丞相敬風之六世也。祖昭",
    "X77n1522_021:0256c10": "尚書金部。父遵散騎常侍。超少以勤篤。與同郡慧安",
    "X77n1522_021:0256c11": "友善。遊上京。時旻法師。講成實於靈基寺。諮仰之至。",
    "X77n1522_021:0256c12": "以夜係晝。每撫髀歎曰。為爾漠漠生肇笑人。又聞龍",
    "X77n1522_021:0256c13": "光寺僧整受眾請開演。歎曰。柰何以七尺軀。居人後",
    "X77n1522_021:0256c14": "耶。因禮誦求加被。令如旻。事載旻法師傳。頃之果若",
    "X77n1522_021:0256c15": "有所得。獨語獨笑。負氣凌俗。及乎解析疑伏。每無遺",
    "X77n1522_021:0256c16": "逸。若遇機臨敵。求相擊抗靡不應躡。同寺道賁。齒臘",
    "X77n1522_021:0256c17": "微長。雖隨眾同學。而性殊怠墮。他日謂超曰。我與卿",
    "X77n1522_021:0256c18": "優劣何如。超盱衡嘯傲而已。所居墳典擁膝。屏絕賓",
    "X77n1522_021:0256c19": "伴。塵埃滿屋。蟋蟀鳴壁。中書郎里人張率咄曰。安能",
    "X77n1522_021:0256c20": "對此而無忤耶。答曰。吾政以此為樂耳。時人高其放",
    "X77n1522_021:0256c21": "達。平三十六。以天監初卒。慧安卒于湘宮寺。僅三十",
    "X77n1522_021:0256c22": "二。嗚呼二人者。志同學同出處同。而壽亦差同。惜哉。",
    "X77n1522_021:0256c23": "梁慧琳者馬氏子。扶風郡人。年十六。師事荊州竹林",
    "X77n1522_021:0256c24": "寺道馨。入湘山嶽麓習禪觀。詣彭城。受僧淵成實論。",
    "X77n1522_021:0257a01": "還荊州為僧主。化行荊楚間。天監三年沒。壽七十四。",
    "X77n1522_021:0257a02": "令露骸松下。弟子不忍。",
    "X77n1522_021:0257a03": "梁僧盛者生何氏。建鄴人。少為沙門。聰敏絕人。解經",
    "X77n1522_021:0257a04": "論。有高行。頗工文章。為公卿所敬。天監中卒。壽五十。",
    "X77n1522_021:0257a05": "梁僧韶姓王氏。齊國高安人。宋元徽初。居京邑之建",
    "X77n1522_021:0257a06": "元寺。閑房自守。不妄交遊。齊受禪。始事講說。毗曇之",
    "X77n1522_021:0257a07": "學。流化海內。齊文惠竟陵王。雅相欽禮。清河崔惠北",
    "X77n1522_021:0257a08": "面諮承。天監三年。終于所住寺。春秋五十有八。建元",
    "X77n1522_021:0257a09": "間。法亮法朗兄弟也。吳興武康沈氏亮。履行高潔。經",
    "X77n1522_021:0257a10": "學脩明。詔住藥王寺。朗集註涅槃。並卒于天監中。",
    "X77n1522_021:0257a11": "梁僧密未詳氏族。幼出家於安樂鄉。蚤負令聲。然終",
    "X77n1522_021:0257a12": "以其見聞未廣。將事遊方。請於其師。而不之許也。乃",
    "X77n1522_021:0257a13": "竟遁去。從道明沙門受業。泰始初。濟江。住莊嚴寺。其",
    "X77n1522_021:0257a14": "器望風儀。深沈詳正。不以利害嬰心。雖同居。未有測",
    "X77n1522_021:0257a15": "其量者。時人以方之法汰。雖兼講眾經。而專志成實。",
    "X77n1522_021:0257a16": "然自以其學力。所至恃材使氣。少所推挹。或構其短",
    "X77n1522_021:0257a17": "於竟陵王。密弗自辯。遂受擯淮南擁笈。而與俱者三",
    "X77n1522_021:0257a18": "十餘人。天監四年卒。七十有三矣。",
    "X77n1522_021:0257a19": "梁智欣丹陽建康潘氏子。幼聦警。世之瑣屑事。經耳",
    "X77n1522_021:0257a20": "不忘。年七八歲。入棲靜寺。正值上講。聞十二因緣義。",
    "X77n1522_021:0257a21": "曰生死輪轉無有窮已。便慨然。即其寺就僧審禪師",
    "X77n1522_021:0257a22": "求出家。博學好習鄙事。師謂之曰。觀汝若非率爾者。",
    "X77n1522_021:0257a23": "而所玩非奧遠何也。答曰。正欲廣其節目耳。受具後。",
    "X77n1522_021:0257a24": "從東安寺道猛。聽成實論。纔四徧。結袟而返。及至講",
    "X77n1522_021:0257b01": "說。文義精悉。四眾推服。聽者八百餘人。永明末。太子",
    "X77n1522_021:0257b02": "數幸東田。擕諸內侍。亟經過其寺。欣厭之。因謝病鍾",
    "X77n1522_021:0257b03": "山。居宋熈寺。絕不與富貴者遊往。天監五年卒。壽六",
    "X77n1522_021:0257b04": "十一。葬山中。",
    "X77n1522_021:0257b05": "梁法令董姓。未詳何許人。寓建康。少出家。住定林上",
    "X77n1522_021:0257b06": "寺。好學經論。多所通達。善涅槃大小品。尤精法華阿",
    "X77n1522_021:0257b07": "毗曇心。其講則先標綱要。旋析條流。言約指遠。馳名",
    "X77n1522_021:0257b08": "京邑。且常禪燕。以觀心體。而動嬰疾瘵。事亦廢損。每",
    "X77n1522_021:0257b09": "自訟。先身執相分別。起諸違害。今獲斯報。自是足不",
    "X77n1522_021:0257b10": "下山三十三載。清淨調和。隨順梵行。仍課大品一部",
    "X77n1522_021:0257b11": "以袪封滯。天監五年卒。壽六十有九。慧泰慧纂同所",
    "X77n1522_021:0257b12": "住寺。俱以學聞。泰篤勤禪智。纂心性清率。皆有國士",
    "X77n1522_021:0257b13": "風。",
    "X77n1522_021:0257b14": "梁智順出徐氏。琅耶臨沂人。年十五。事鍾山智度為",
    "X77n1522_021:0257b15": "沙門。少頴異。博通群經。尤精涅槃成實。門徒數百。甞",
    "X77n1522_021:0257b16": "罹俗事所折困。而順無易所守。竟陵文宣王厚遇之。",
    "X77n1522_021:0257b17": "延居冶城寺。司空徐孝嗣高其行。師承之。及東昏不",
    "X77n1522_021:0257b18": "德誅孝嗣。孝嗣子緄。賴順營護而免。甞夜有盜。而使",
    "X77n1522_021:0257b19": "令者獲之。順留密室中。黎明遺以金帛而導之善。乃",
    "X77n1522_021:0257b20": "遣去。遊禹穴。寓雲門。名振江左。而神情肅物。見者懼",
    "X77n1522_021:0257b21": "焉。天監中卒。壽六十。臨終遣弟子露骸以施禽鳥。門",
    "X77n1522_021:0257b22": "人窆之寺側。",
    "X77n1522_021:0257b23": "梁法護姓張。東平人。年始十三。善於草穎。其師道邕",
    "X77n1522_021:0257b24": "亦有清譽。甞撫其首曰。汝意氣如此。必能振起遺法。",
    "X77n1522_021:0257c01": "既受具。仍遭父喪。房居四載。不與法席。宋孝建中。至",
    "X77n1522_021:0257c02": "都住建元寺。常講毗曇。言去浮華。趣通文理。從之者",
    "X77n1522_021:0257c03": "百有餘人。齊竟陵。於法靈寺建竪義齋。以護為標領。",
    "X77n1522_021:0257c04": "所交皆名輩。齊侍中陳留阮韜。光祿阮晦。中書侍郎",
    "X77n1522_021:0257c05": "汝南周顒。並虗心禮待。天監六年。卒于所住寺。享年",
    "X77n1522_021:0257c06": "六十九。于時新安寺志遠。天寶寺僧達。並勤學守志。",
    "X77n1522_021:0257c07": "不務講說。好修福業。",
    "X77n1522_021:0257c08": "梁寶亮出徐氏。其先東莞胄族。避晉亂。徙東萊惤縣。",
    "X77n1522_021:0257c09": "亮年十二。從青州道明師為沙門。明義學。高於世。亮",
    "X77n1522_021:0257c10": "精勤有日新之功。及受具。欲留以報訓育。明謂曰。沙",
    "X77n1522_021:0257c11": "門異俗。以宣通為理。豈可留滯愛網。使吾道不東乎。",
    "X77n1522_021:0257c12": "亮感悟。遊京師。止中興寺。袁粲見而異之。與明書。其",
    "X77n1522_021:0257c13": "略曰。頻見亮公非常人也。比日聞所未聞。不覺歲之",
    "X77n1522_021:0257c14": "將暮。然珠生合浦。魏人取以照車。璧在邯鄲。秦王請",
    "X77n1522_021:0257c15": "以華國。天下之寶。宜與天下共之。非復上人所得專",
    "X77n1522_021:0257c16": "也。自是名益著。親亡。路阻不能歸。因屏居却掃。竟陵",
    "X77n1522_021:0257c17": "文宣王躬臨。亮不得已而應王請。結菩薩四部因緣。",
    "X77n1522_021:0257c18": "復移靈味寺。講學盛於京邑。弟子三十人。亮英氣逼",
    "X77n1522_021:0257c19": "人。詞鋒錯逸。或有蔽於理者。亮釋之莫不渙然。天監",
    "X77n1522_021:0257c20": "八年。上詔著涅槃義疏十萬餘言。上為之序。後十月",
    "X77n1522_021:0257c21": "卒于靈味寺。壽六十六。葬于鐘山之南。",
    "X77n1522_021:0257c22": "梁法通出褚氏。河南陽翟人。晉安東將軍[((素糸)*力)/石]之後也。",
    "X77n1522_021:0257c23": "齠齓中而器量英發。年十二為沙門。博觀三藏。而尤",
    "X77n1522_021:0257c24": "深於方等大品法華。學徒千里畢集。遊京師。初止莊",
    "X77n1522_021:0258a01": "嚴。後居定林上寺。學者亦向風而至。齊竟陵文宣王。",
    "X77n1522_021:0258a02": "宰輔文獻王。皆慕德焉。謝舉陸果張孝秀。躬造之而",
    "X77n1522_021:0258a03": "受戒法。黑白弟子千餘人。居鐘山三十餘年。精修禪",
    "X77n1522_021:0258a04": "誦。天監中沒。壽七十。",
    "X77n1522_021:0258a05": "梁慧集出錢氏。吳興人。年十八。弃家入會稽。師事慧",
    "X77n1522_021:0258a06": "基。性質而不華。精於毗曇。學者服膺。天監中卒。壽六",
    "X77n1522_021:0258a07": "十。有毗曇疏義十萬餘言。行於世云。",
    "X77n1522_021:0258a08": "梁僧詢姓明。太子中庶山賓之猶子也。始成童。常聽",
    "X77n1522_021:0258a09": "山賓共客談論。追領往復。了無遺謬。賓撫其首。以為",
    "X77n1522_021:0258a10": "當起吾宗。其父奉伯。篤信大教。年十二。因令於奉城",
    "X77n1522_021:0258a11": "寺出家。為僧辯律師弟子。辯性廉直。戒品冰嚴。精進",
    "X77n1522_021:0258a12": "自持。常講十誦。詢後居冶城寺。從光宅法雲。咨稟經",
    "X77n1522_021:0258a13": "論。歷耳涉目。略無忘失。每覆述。如瓶瀉。散帶伽藍。不",
    "X77n1522_021:0258a14": "營雜務。時人嘉之。凡所見聞悉為記注。同學門友莫",
    "X77n1522_021:0258a15": "不傳寫。天監十六年卒。壽三十五。時有道遂道標。既",
    "X77n1522_021:0258a16": "同為海陵人。又於法雲同受業。",
    "X77n1522_021:0258a17": "梁曇裴出王氏。會稽剡人。少棄家。事慧基。洞明方等",
    "X77n1522_021:0258a18": "深經。善莊老儒墨之書。遊方考究經典疑義。還鄉居",
    "X77n1522_021:0258a19": "法華臺寺。學徒甚盛。裴神情秀朗。辭吐韻勝。如風行",
    "X77n1522_021:0258a20": "川流。聲華於當時藉甚。衡陽孝王元簡。及廬江何胤。",
    "X77n1522_021:0258a21": "皆師事之。張融周顒並從其遊。天監中卒。壽七十。同",
    "X77n1522_021:0258a22": "時有沙門明慶者。餘姚人。戒行明白。而蘊藉尤甚。",
    "X77n1522_021:0258a23": "梁僧若僧璩之兄子也。璩見前傳。若十五歲。隷虎丘",
    "X77n1522_021:0258a24": "東山出家。性好學。經數通達。道俗器賞。出都住冶城",
    "X77n1522_021:0258b01": "寺二十餘年。太常卿吳郡陸惠。尚書陸澄。深相待納。",
    "X77n1522_021:0258b02": "三十二年。反虎丘棲遁。雖復蔬茹或不充。襌複或不",
    "X77n1522_021:0258b03": "贍。任運放懹。未甞計慮。琅耶王斌守吳。每法集為樂。",
    "X77n1522_021:0258b04": "還都謂知己曰。在郡賴得若公。大忘衰老。比歲見其",
    "X77n1522_021:0258b05": "業於放生。仁及飛走。講說雖疎。津梁不絕。何必滅跡",
    "X77n1522_021:0258b06": "巗岫方謂其高。但出處不失其機耳。天監八年。詔為",
    "X77n1522_021:0258b07": "郡僧正。普通元年。春秋七十卒。其兄令亦以碩學知",
    "X77n1522_021:0258b08": "名。不幸早世。定林寺之法度。莊嚴寺之慧梵慧朗。並",
    "X77n1522_021:0258b09": "獲時譽。梵本剡之吳氏剛決強斷。朗肌貌霜潔。號白",
    "X77n1522_021:0258b10": "朗。",
    "X77n1522_021:0258b11": "梁明徹夏氏。吳郡錢塘人。六歲喪父。即出家於上虞",
    "X77n1522_021:0258b12": "王國寺。性好學。尤多感激奮厲。甞遇客讀晉道安傳",
    "X77n1522_021:0258b13": "云。少孤為外兄所養。因歔欷嗚咽。良久乃已。他日究",
    "X77n1522_021:0258b14": "尋。見安弘法之美。撫髀歎曰。人生斯世可不爾乎。自",
    "X77n1522_021:0258b15": "是專志。不弃寸陰。其房屋朽故。風吹且仆。眾皆懼其",
    "X77n1522_021:0258b16": "壓而去。徹習業其下自若。會稽孔廣聞以為當成名",
    "X77n1522_021:0258b17": "器。齊永明十年。竟陵王請律師僧祐講。徹從受十誦。",
    "X77n1522_021:0258b18": "隨至楊都。居建初寺。建武初。依旻法師更業經論。太",
    "X77n1522_021:0258b19": "傅蕭頴胄領荊州。攜以俱就第開淨名。太傅薨。贈麈",
    "X77n1522_021:0258b20": "尾軟几以別。天監初。反都邑。常為旻公覆述。武帝欽",
    "X77n1522_021:0258b21": "待不次。詔於華林園寶雲僧省類集毗尼簡要。將成。",
    "X77n1522_021:0258b22": "忽遘沈疾於壽光殿。帝躬臨尉問。遷就醫于所住寺。",
    "X77n1522_021:0258b23": "中使參候不絕于道。徹有遺表。文多不錄。帝省表哀",
    "X77n1522_021:0258b24": "動左右。詔於寺設三百僧齋。帝為製發願懺悔文。普",
    "X77n1522_021:0258c01": "通三年十二月七日也。詔給東園秘器。窆于定林寺",
    "X77n1522_021:0258c02": "墓。",
    "X77n1522_021:0258c03": "梁僧遷姓樂氏。襄陽杜陵人。少出家。遊都邑。住靈根",
    "X77n1522_021:0258c04": "寺。從靈味寺寶亮諮學。武帝引為家僧。吳平侯蕭昺",
    "X77n1522_021:0258c05": "尤欵遇。天監十六年夏。帝甞夜見沙門慧詡。他日因",
    "X77n1522_021:0258c06": "法會問詡曰。御前夜見何所道。詡曰。卿何忽問此。而",
    "X77n1522_021:0258c07": "言氣甚厲。遷抗聲曰。我與卿同出西州。俱為沙門。一",
    "X77n1522_021:0258c08": "時邀逢天接便爾。陵駕儕輩。我惟事佛。視鄉等蔑如",
    "X77n1522_021:0258c09": "也。詡殊慚赧。普通四年卒。壽五十五。",
    "X77n1522_021:0258c10": "梁法開吳郡餘杭俞氏。幼從北倉寺曇貞出家。貞有",
    "X77n1522_021:0258c11": "解行。其弟子僧流曇延。家盈財服。食富麗殊。忽開而",
    "X77n1522_021:0258c12": "學。則莫之逮也。後開西遊居禪岡寺。依柔次二公。究",
    "X77n1522_021:0258c13": "成實論。雖貧窘而益勤甚。業既充優。滋以佚[示*象]。然性",
    "X77n1522_021:0258c14": "躁銳。善談論潛登竊發。當者輒挫。吏部尚書琅邪王",
    "X77n1522_021:0258c15": "峻。永嘉大守吳興兵墀。皆揖敬推賞。還鄉止西寺。先",
    "X77n1522_021:0258c16": "相陵駕者。望風隱避。以至于死。因爾講筵相接。道俗",
    "X77n1522_021:0258c17": "趨向。法師智藏講成實論於禹穴。開往觀之。鯁難累",
    "X77n1522_021:0258c18": "日。藏曰。開法師語論已多。自可去矣。吾欲入文。開聞",
    "X77n1522_021:0258c19": "之謂曰。釋迦說法。多寶涌現。法師指南命眾。而遣客",
    "X77n1522_021:0258c20": "何也。藏有慙色。普通四年卒。春秋六十五矣。",
    "X77n1522_021:0258c21": "梁慧超王姓太原人。永嘉之亂。寓居襄陽。七歲出家。",
    "X77n1522_021:0258c22": "為檀溪寺慧景弟子。以眾太喧雜。乞移禪房。依止僧",
    "X77n1522_021:0258c23": "崇禪師習定業。年十二。又從同寺僧授學。通三玄。齊",
    "X77n1522_021:0258c24": "永明中。竟陵王請智秀法師。隨方講授。士之願遊從",
    "X77n1522_021:0259a01": "者無所限。超因受業。逮秀還都。居靈根寺。仍乞具足",
    "X77n1522_021:0259a02": "於法常。誦戒不盈二日。聽律未終再席。皆文融義會。",
    "X77n1522_021:0259a03": "得其微奧。普通初。武帝詔其師總正州之僧事。以節",
    "X77n1522_021:0259a04": "儉聞。及師亡。依智藏探討經論。藏曰。此子秀發。必成",
    "X77n1522_021:0259a05": "美器。因是出處與偕。備談諸部。至於使之代講。讓不",
    "X77n1522_021:0259a06": "肯當。復究毗尼。慧集歎曰。不謂始學已冰寒於水矣。",
    "X77n1522_021:0259a07": "詔為壽光殿學士。僧伽婆羅。譯阿育王經於正觀寺。",
    "X77n1522_021:0259a08": "詔筆受。性不矝伐。善論辨。投機抵郄。應躡如神。安成",
    "X77n1522_021:0259a09": "康王蕭雅秀吳平侯蕭昺出之蕃鎮。俱邀以行。皆有",
    "X77n1522_021:0259a10": "弘宣之益。卒年五十二。寔普通七年也。",
    "X77n1522_021:0259a11": "梁慧澄姓蘭氏。番禺高要人。年十四。依和尚道達出",
    "X77n1522_021:0259a12": "家。住隨喜寺。齊季之亂。人易操行。而澄循持齋戒。閉",
    "X77n1522_021:0259a13": "戶禮誦不輟。天監初。世向廓清。南路猶梗。間關寄託。",
    "X77n1522_021:0259a14": "遂至京師。止莊嚴寺。從僧旻學經律論。鈎深索隱。勤",
    "X77n1522_021:0259a15": "苦十年。桂楊王蕭象。聞其名。延屈講說。由是近遠欽",
    "X77n1522_021:0259a16": "服。桂陽鎮南岳。請與之俱。然以違親歲久。將暫言旋。",
    "X77n1522_021:0259a17": "且徇鄉社招徠之意。普通四年。仍居隨喜。闡揚微妙。",
    "X77n1522_021:0259a18": "會者如林。僅五載間。法利無限。大通元年。卒於所居",
    "X77n1522_021:0259a19": "寺。春秋五十二。時同學有慧朗慧略法生慧武等。並",
    "X77n1522_021:0259a20": "業成實。朗貧而好學。博達變通。巧於傳述。略聦明儁",
    "X77n1522_021:0259a21": "警。宣演有則。生訪異尋奇。銓以秘奧。武振揚文義。省",
    "X77n1522_021:0259a22": "約不繁。雖皆久當師匠。奈何未廣流通。俱年三十餘",
    "X77n1522_021:0259a23": "卒。",
    "X77n1522_021:0259a24": "魏道寵即故儒生張賓也。高齊元魏之際。國學有雄",
    "X77n1522_021:0259b01": "安先生者。博學能文辭。為時師範。其徒李範齊鑣安",
    "X77n1522_021:0259b02": "席。皆材藝所歸。而賓其一也。甞至趙州堰角寺。即今",
    "X77n1522_021:0259b03": "之應覺寺也。渴因從寺索水。沙彌問賓。水具幾塵。必",
    "X77n1522_021:0259b04": "言之。乃可以飲。賓罔然。沙彌遂澆其面。賓大慚。謂其",
    "X77n1522_021:0259b05": "人曰。非直以辱我而已。亦足以見佛法之不易知如",
    "X77n1522_021:0259b06": "此。吾今投誠趨嚮矣。於是悉辭去其從者。而從寺出",
    "X77n1522_021:0259b07": "家。寺法當三年歷試而後剃落。以賓名士故。即日使",
    "X77n1522_021:0259b08": "受具戒。乃入西山。廣尋藏部。造詣淵微。歎留神之晚。",
    "X77n1522_021:0259b09": "宣武皇帝崇尚大教。永平元年。詔西竺三藏菩提流",
    "X77n1522_021:0259b10": "支於紫極殿。勒那摩提於太極殿。翻譯十地。然各置",
    "X77n1522_021:0259b11": "禁衛。不相往來。四年方訖。及讎校義句恰同。其所不",
    "X77n1522_021:0259b12": "同者。特一字耳。蓋或以為不二。或以為不盡。後那的",
    "X77n1522_021:0259b13": "定為不異。而眾共稱美。謂合聖心。寵聞之。因訪流支",
    "X77n1522_021:0259b14": "以所譯指趣。支授十地曲教。而寵於三冬之間。盡為",
    "X77n1522_021:0259b15": "疏出。尋而講演。聽侶雲臻。鄴下歆艶焉。時魏收邢子",
    "X77n1522_021:0259b16": "才揚休之等在座。寵默識之曰。諸賢既皆國華朝彥。",
    "X77n1522_021:0259b17": "頗憶受業有所自來否。答以為始皆北面張君。君茲",
    "X77n1522_021:0259b18": "厭俗。罔知所向。寵咄曰。師資之禮。典籍具存。今乃爾",
    "X77n1522_021:0259b19": "何耶。三子遽拜伏謝過。轉以聞上。詔日賜黃金三兩。",
    "X77n1522_021:0259b20": "以旌異之。而終其身。",
    "X77n1522_021:0259b21": "齊慧順姓崔。侍中光之弟也。幼厭塵罔。長為居士。從",
    "X77n1522_021:0259b22": "聽涅槃無遺義。就座假寐。夢中聞有言者曰。此解乃",
    "X77n1522_021:0259b23": "明。猶未為極。心疑之而莫能決也。年二十有五。即投",
    "X77n1522_021:0259b24": "都下光律師出家。而依之學。教證兩途渙然冰釋。講",
    "X77n1522_021:0259c01": "十地地持華嚴維摩。並立疏記。年將知命。又東歸鄉",
    "X77n1522_021:0259c02": "里。博授戒法。勝筵纔啟。會者千餘人。齊趙瀛冀莫不",
    "X77n1522_021:0259c03": "信向。僕射祖孝徵奏為國都。年七十二。終于鄴下總",
    "X77n1522_021:0259c04": "持寺。",
    "X77n1522_021:0259c05": "齊道憑姓韓。平恩人。年十二。依貴鄉邵寺出家。始習",
    "X77n1522_021:0259c06": "維摩經。一聞即憶。後學涅槃。復尋成實。尤於禪觀有",
    "X77n1522_021:0259c07": "所向慕。既徧歷漳滏伊洛。以訪其指趣。乃於少林寺。",
    "X77n1522_021:0259c08": "攝心長坐者八夏。於是問道之侶。披荊而至矣。逮乎",
    "X77n1522_021:0259c09": "光師弘揚戒本。因往聽之。允愜大乘。深副期願。留十",
    "X77n1522_021:0259c10": "年。闡化趙魏。涅槃華嚴四分。皆手不舉筆。目不尋文。",
    "X77n1522_021:0259c11": "吐辭清爽。洞會詮旨。有若親證。故京師語曰。憑師法",
    "X77n1522_021:0259c12": "相上師文句。言其俱絕世也。或有以其辯比身子。信",
    "X77n1522_021:0259c13": "哉。天保十年三月七日。終于鄴城西南寶山寺。壽七",
    "X77n1522_021:0259c14": "十有二。初誓生安養。臨終獨見光明滿室。來者尤聞",
    "X77n1522_021:0259c15": "有異香氣。寺舊有大鐘二。至是其一亦小觸而破。且",
    "X77n1522_021:0259c16": "憑家門富豪。而乞食自資。素出衣冠之裔。而袒肩洗",
    "X77n1522_021:0259c17": "淨。脛臂無服。兼以不待文字語言之飾。而弘唱莫及。",
    "X77n1522_021:0259c18": "其造詣可量哉。",
    "X77n1522_021:0259c19": "齊靈詢生漁陽傅氏。童丱出家。無所師授。即能以成",
    "X77n1522_021:0259c20": "實論涅槃經刪注行世。後依光公十餘載。研究備至。",
    "X77n1522_021:0259c21": "而微旨密意。罔有凝滯。雖博通群籍。而擅業維摩。兼",
    "X77n1522_021:0259c22": "有疏記。至遷京漳鄴。遊歷燕趙。化霑四眾。然尤愛書",
    "X77n1522_021:0259c23": "畫篇什文筆之華。美容貌。善風儀。辭辨雅淨。聽者無",
    "X77n1522_021:0259c24": "倦。初為國都統。末為并州僧統。齊初卒於晉陽。時年",
    "X77n1522_021:0260a01": "六十九矣。",
    "X77n1522_021:0260a02": "齊道慎姓史。高陽人。十四出家。既受具。入洛依光師",
    "X77n1522_021:0260a03": "學。仍稟上統地論。專志涅槃。然性度虗簡。以大法為",
    "X77n1522_021:0260a04": "己任。每參說戒。跪聽終席。講逗群機。辭無繁長。智者",
    "X77n1522_021:0260a05": "不嫌其少。愚者不患其多。垂槖梱載。五眾愛重。文宣",
    "X77n1522_021:0260a06": "詔為國都。綏撫無虧緒。時禪匠如僧達。論士如法靈。",
    "X77n1522_021:0260a07": "其辨對之才。世皆欽伏。至風流蘊藉矯俗厲物。則真",
    "X77n1522_021:0260a08": "過之遠矣。後因乘車送帝迴。兩轅併折。遂終於鄴城",
    "X77n1522_021:0260a09": "定國寺。春秋六十有五。",
    "X77n1522_021:0260a10": "周慧善幼依楊都棲玄寺出家。徵擊法勝毗曇之理。",
    "X77n1522_021:0260a11": "聽者歎伏。會梁緒不振。逃于秦壤。承聖之季。住長安",
    "X77n1522_021:0260a12": "崇華寺。為大冢宰所知。別修供養敷導以終。時天和",
    "X77n1522_021:0260a13": "間也。壽六十。善之開演智度論也。每引小乘證成其",
    "X77n1522_021:0260a14": "義。譬諸星月助朗太陽。亦如眾華繽紛也散。故其所",
    "X77n1522_021:0260a15": "述名散華疏。其序略曰。著述之體。貴言約而理豐。予",
    "X77n1522_021:0260a16": "頗悉諸作今而覼縷者。正由斯轍。罕人諳練。是以觸",
    "X77n1522_021:0260a17": "義殷勤。逢文指掌。有詳覧者尚監茲焉。",
    "X77n1522_021:0260a18": "周寶彖安漢趙氏。徙居綿州隆昌之蘇溪。始周歲。父",
    "X77n1522_021:0260a19": "母以諸物羅置其前。觀其所取。以見其宿習。彖悉撥",
    "X77n1522_021:0260a20": "棄。而獨取書疏。眾共歎異。七歲至巴西。太守楊眺問",
    "X77n1522_021:0260a21": "曰。或謂兒頗讀書。且道老子何以得名。答曰。以其生",
    "X77n1522_021:0260a22": "則頭白耳。年十六為道士童子。事梁平西王。使知營",
    "X77n1522_021:0260a23": "功德事。偶見佛經。讀而喜之。由是每求訪奧旨。以袪",
    "X77n1522_021:0260a24": "昏蔽。年二十有四。乃獲出家。受具戒。先究律藏。後研",
    "X77n1522_021:0260b01": "成實。樂於傳授。有欲得其私記者。即以付之。無所靳",
    "X77n1522_021:0260b02": "惜。未幾。又聽韶法師講。武陵王門師。大集摩訶堂。命",
    "X77n1522_021:0260b03": "講請觀音經。此經素無文疏。而創茲開演。標敘委悉。",
    "X77n1522_021:0260b04": "詞義允暢。四席歡慶。因輯其言。為文疏行世。復還涪",
    "X77n1522_021:0260b05": "川。化度道俗。內外墳典相續訓釋。拔邪歸正。十室而",
    "X77n1522_021:0260b06": "九。且鈔寫醫方以療疾苦。或報以金帛。無所受。因之",
    "X77n1522_021:0260b07": "以投誠捨俗者甚眾。不然猶持八戒。以致其虔恪云。",
    "X77n1522_021:0260b08": "甞著大集經疏。至虗空藏品。義未通徹。方閉目長想。",
    "X77n1522_021:0260b09": "不覺身在空中。去所坐牀三四尺許。豁然大悟。疏成。",
    "X77n1522_021:0260b10": "益州武擔寺僧寶請講。屬僧崖菩薩為造經本。遂流",
    "X77n1522_021:0260b11": "通至今。又著涅槃法華等疏。每言吾命不久。忽染風",
    "X77n1522_021:0260b12": "疾不能出聲。臨終遽誨戒弟子。分付衣物。既而如故。",
    "X77n1522_021:0260b13": "侍者以漿飲進。閉口拒之。兀然終日略無顧恤。惟稱",
    "X77n1522_021:0260b14": "佛名。輒合掌加額。竟卒于潼州光興寺。即今之綿州",
    "X77n1522_021:0260b15": "大振響寺也。當保定元年十月二十三日。壽五十。先",
    "X77n1522_021:0260b16": "是寺山無故崩裂。山北人見寺像乘空北逝。幡華列",
    "X77n1522_021:0260b17": "前。僧眾擁後。彖時方講。或以其所見白之。彖曰凡為",
    "X77n1522_021:0260b18": "我也。已而卒。",
    "X77n1522_021:0260b19": "周寶海生巴西閬中龔氏。少出家。聞京師佛法隆盛。",
    "X77n1522_021:0260b20": "即下峽。依雲法師。聽成實。旁閱諸席。亟發清譽。因別",
    "X77n1522_021:0260b21": "聚徒屬。卒冠于時。梁武帝躬開涅槃詔海昇論榻竪",
    "X77n1522_021:0260b22": "佛性義。而手執鍮鉐香鑪。帝曰。法師既斷慳貪。而鑪",
    "X77n1522_021:0260b23": "執鍮鉐。是豈理乎。海應聲曰。陛下方行慈忍。而帽簪",
    "X77n1522_021:0260b24": "戴纛。亦有說哉。帝大悅。後還蜀住謝西寺。武陵王紀",
    "X77n1522_021:0260c01": "作鎮。每過海宿。談玄理。晝夜忘倦。一日蚤作。王盥見",
    "X77n1522_021:0260c02": "霽景可喜。顧海曰。日暉粉壁狀似城中風動剎鈴。乃",
    "X77n1522_021:0260c03": "知寺內。已而車蓋迎王馬群嘶。海遂曰。遙看蓋動喜",
    "X77n1522_021:0260c04": "遇陳思。忽聽馬鳴慶逢龍機欣笑而出。王謂其御曰。",
    "X77n1522_021:0260c05": "與海法師語。真令人盤桓不能去。其辯終類此。及周",
    "X77n1522_021:0260c06": "氏兼有梁益。州牧庸公尤加敬。年八十。戒門人法明",
    "X77n1522_021:0260c07": "曰。吾死當露尸施鳥獸。苟作圖塔。終堙滅耳。弟子不",
    "X77n1522_021:0260c08": "敢違。建德間果屏除圖塔云。",
    "X77n1522_021:0260c09": "後梁僧遷姓嚴氏。吳郡吳人。師事鐘山靈耀道則法",
    "X77n1522_021:0260c10": "師。後遊講肆。甞難招提慧琰禪品義。招提為更新章",
    "X77n1522_021:0260c11": "句。高帝法集興善殿。銳辯如流。帝嘉之。且特詔遷。敷",
    "X77n1522_021:0260c12": "述帝所制勝鬘義疏於壽光殿。皇儲尚書令何敬容。",
    "X77n1522_021:0260c13": "並加扣擊。中興。為荊鄴大僧正。恂恂七眾不肅而成。",
    "X77n1522_021:0260c14": "天保十二年四月十七日。卒於大寶精舍。壽七十九。",
    "X77n1522_021:0260c15": "葬江陵之中華北山。還弱冠誦法華六千部。親見普",
    "X77n1522_021:0260c16": "賢於夢寐中。香光洞燭摩頂加被。秘而不言。及是始",
    "X77n1522_021:0260c17": "以告人云。且梁明帝有疏致遷。其說以為。等觀北面",
    "X77n1522_021:0260c18": "歸依。時移三紀。擁經問道。十有三年。終識苦空。功由",
    "X77n1522_021:0260c19": "善導。等觀帝法名也。",
    "X77n1522_021:0260c21": "新脩科分六學僧傳卷第二十一"
}