{
    "T47n1987A_001:0526b27": "曹山大師語錄序",
    "T47n1987A_001:0526b29": "本寂禪師之於洞山。蓋瀉瓶而已。自一去不",
    "T47n1987A_001:0526c01": "變異處。至住持大法之道。則大與餘者別矣。",
    "T47n1987A_001:0526c02": "唯因真唱。使人至真證也。唯真也深玄精粹。",
    "T47n1987A_001:0526c03": "是以難卒見焉。世以為平坦無活用雄略。嗚",
    "T47n1987A_001:0526c04": "呼浮淺之人。胡知時世因真偽以致道之否",
    "T47n1987A_001:0526c05": "泰哉。實不知之。故有詖辭。夫師之語要。在三",
    "T47n1987A_001:0526c06": "墮示修治分位。異類通凡聖。明道之生熟也。",
    "T47n1987A_001:0526c07": "洞祖所言道合人人合道。老不老事體妙者",
    "T47n1987A_001:0526c08": "是也。苟知之不可瞞。只今唯瞞也多矣。元文",
    "T47n1987A_001:0526c09": "之間。有與洞山錄并行焉。而此亦不便多眾",
    "T47n1987A_001:0526c10": "之遮眼。庚辰之秋。吉祥之眾衲就予集錄焉。",
    "T47n1987A_001:0526c11": "刊版欲與洞祖錄并行。而以反正時世妄譌",
    "T47n1987A_001:0526c12": "也。可謂好心。冀有好報。且來請引語。乃敘",
    "T47n1987A_001:0526c13": "錄中至要。以冠其首。但因曹山意見其道範。",
    "T47n1987A_001:0526c14": "足一發其意云爾。維時",
    "T47n1987A_001:0526c15": "寶曆十一年辛巳正月穀旦。印指月",
    "T47n1987A_001:0526c16": "盥香敘。",
    "T47n1987A_001:0526c19": "撫州曹山元證禪師語錄",
    "T47n1987A_001:0526c21": "遠孫沙門慧印校訂",
    "T47n1987A_001:0526c22": "師諱本寂。泉州莆田黃氏子。少業儒。年十九",
    "T47n1987A_001:0526c23": "往福州靈石出家。二十五登戒。尋謁洞山。山",
    "T47n1987A_001:0526c24": "問。闍黎名甚麼。師曰本寂。山曰。向上更道。",
    "T47n1987A_001:0526c25": "師曰不道。山曰為什麼不道。師曰。不名本寂。",
    "T47n1987A_001:0526c26": "山深器之。自此入室。盤桓數載。乃辭去。山遂",
    "T47n1987A_001:0526c27": "密授洞山宗旨。復問曰。子向甚麼處去。師曰。",
    "T47n1987A_001:0526c28": "不變異處去。山曰。不變異處豈有去耶。師曰。",
    "T47n1987A_001:0526c29": "去亦不變異。遂往曹谿禮祖塔回吉水。眾嚮",
    "T47n1987A_001:0527a01": "師名。乃請開法。師志慕六祖。遂名山為曹。尋",
    "T47n1987A_001:0527a02": "值賊亂。乃之宜黃。有信士王若一。捨何王觀。",
    "T47n1987A_001:0527a03": "請師住持。師更何王為荷玉。由是法席大興。",
    "T47n1987A_001:0527a04": "學者雲萃。洞山之宗至師為盛。",
    "T47n1987A_001:0527a05": "因有僧問五位君臣旨訣。師曰。正位即空界。",
    "T47n1987A_001:0527a06": "本來無物。偏位即色界。有萬象形。正中偏者",
    "T47n1987A_001:0527a07": "背理就事。偏中正者舍事入理。兼帶者冥應",
    "T47n1987A_001:0527a08": "眾緣。不墮諸有。非染非淨。非正非偏。故曰虛",
    "T47n1987A_001:0527a09": "玄大道無著真宗。從上先德推此一位最妙",
    "T47n1987A_001:0527a10": "最玄。當詳審辨明。君為正位。臣為偏位。臣向",
    "T47n1987A_001:0527a11": "君是偏中正。君視臣是正中偏。君臣道合是",
    "T47n1987A_001:0527a12": "兼帶語。進云。如何是君。師曰。妙德尊寰宇。",
    "T47n1987A_001:0527a13": "高明朗大虛。云如何是臣。師曰。靈機弘聖道。",
    "T47n1987A_001:0527a14": "真智利群生。云如何是臣向君。師曰。不墮諸",
    "T47n1987A_001:0527a15": "異趣。凝情望聖容。云如何是君視臣。師曰。妙",
    "T47n1987A_001:0527a16": "容雖不動。光燭本無偏。云如何是君臣道合。",
    "T47n1987A_001:0527a17": "師曰。混然無內外。和融上下平。師又曰。以君",
    "T47n1987A_001:0527a18": "臣偏正言者。不欲犯中。故臣稱君不敢斥言",
    "T47n1987A_001:0527a19": "是也。此吾法宗要。乃作偈曰。學者先須識自",
    "T47n1987A_001:0527a20": "宗。莫將真際雜頑空。妙明體盡知傷觸。力在",
    "T47n1987A_001:0527a21": "逢緣不借中。出語直教燒不著。潛行須與古",
    "T47n1987A_001:0527a22": "人同。無身有事超岐路。無事無身落始終。復",
    "T47n1987A_001:0527a23": "作五相偈曰。白衣須拜相。此事不為奇。積",
    "T47n1987A_001:0527a24": "代簪纓者。休言落魄時偈曰。子時當正位。",
    "T47n1987A_001:0527a25": "明正在君臣。未離兜率界。烏雞雪上行偈",
    "T47n1987A_001:0527a26": "曰。焰裡寒氷結。楊華九月飛。泥牛吼水面。木",
    "T47n1987A_001:0527a27": "馬逐風嘶○偈曰。王宮初降日。玉兔不能離。",
    "T47n1987A_001:0527a28": "未得無功旨。人天何太遲●偈曰。混然藏理",
    "T47n1987A_001:0527a29": "事。眹兆卒難明。威音王未曉。彌勒豈惺惺",
    "T47n1987A_001:0527b01": "師行脚時。問烏石觀禪師。如何是毘盧師法",
    "T47n1987A_001:0527b02": "身主。烏石曰。我若向爾道即別有也。師舉似",
    "T47n1987A_001:0527b03": "洞山。山曰。好箇話頭秖欠進語。何不問為甚",
    "T47n1987A_001:0527b04": "麼不道。師却去進前語。烏石曰。若言我不道。",
    "T47n1987A_001:0527b05": "即瘂却我口。若言我道。即謇却我舌。師歸舉",
    "T47n1987A_001:0527b06": "似洞山。山曰古佛。",
    "T47n1987A_001:0527b07": "雲門問。如何是沙門行。師曰。喫常住苗稼者",
    "T47n1987A_001:0527b08": "是。門云。便恁麼去時如何。師曰。爾還畜得",
    "T47n1987A_001:0527b09": "麼。門云畜得。師曰。爾作麼生畜。門云。著衣",
    "T47n1987A_001:0527b10": "喫飯有甚麼難。師曰。何不道披毛戴角。門便",
    "T47n1987A_001:0527b11": "禮拜。",
    "T47n1987A_001:0527b12": "師示眾曰。諸方盡把格則。何不與他道一轉",
    "T47n1987A_001:0527b13": "語令他不疑去。雲門在眾出問。密密處為甚",
    "T47n1987A_001:0527b14": "麼不知有。師曰。只為密密所以不知有。門云。",
    "T47n1987A_001:0527b15": "此人如何親近。師曰。莫向密密處親近。門云。",
    "T47n1987A_001:0527b16": "不向密密處時如何。師曰。始解親近。門云諾",
    "T47n1987A_001:0527b17": "諾。又問。不改易底人來。師還接不。師曰。曹",
    "T47n1987A_001:0527b18": "山無恁麼閑工夫。",
    "T47n1987A_001:0527b19": "因米和尚至。未相見。米遂坐却禪床。師更不",
    "T47n1987A_001:0527b20": "出。米便去。主事遂問。和尚禪床為什麼被別",
    "T47n1987A_001:0527b21": "人坐却。師曰。去後却還來。米果回與師相",
    "T47n1987A_001:0527b22": "見。",
    "T47n1987A_001:0527b23": "智炬到參問云。古人提持那邊人。學人如何",
    "T47n1987A_001:0527b24": "體悉。師曰。退步就己萬不失一。炬於言下頓",
    "T47n1987A_001:0527b25": "忘玄解。",
    "T47n1987A_001:0527b26": "金峯志至。師問曰。作甚麼來。志曰。蓋屋來。",
    "T47n1987A_001:0527b27": "師曰。了也未。志云。這邊則了。師曰。那邊事",
    "T47n1987A_001:0527b28": "作麼生。志云。候下工日向和尚。師曰。如是如",
    "T47n1987A_001:0527b29": "是。",
    "T47n1987A_001:0527c01": "僧清銳問。某甲孤貧。請師拯濟。師曰。銳闍黎",
    "T47n1987A_001:0527c02": "近前來。銳近前。師曰。泉州白家三盞酒。喫後",
    "T47n1987A_001:0527c03": "猶道未沾脣。",
    "T47n1987A_001:0527c04": "鏡清問。心徑苔生時如何。師曰。難得道(音導)者。",
    "T47n1987A_001:0527c05": "清云。向甚麼處去也。師曰只見苔生。不知向",
    "T47n1987A_001:0527c06": "甚麼處去。又問。清虛之理畢竟無身時如何。",
    "T47n1987A_001:0527c07": "師曰。理即如此。事作麼生。清云。如理如事。",
    "T47n1987A_001:0527c08": "師曰。謾曹山一人即得。爭奈諸聖眼何。清云。",
    "T47n1987A_001:0527c09": "若無諸聖眼。爭鑒得箇不恁麼。師曰。官不容",
    "T47n1987A_001:0527c10": "針。私通車馬。",
    "T47n1987A_001:0527c11": "師問德上座。菩薩在定聞香象渡河。出甚麼",
    "T47n1987A_001:0527c12": "經。僧云。出涅槃經。師曰。定前聞定後聞。僧",
    "T47n1987A_001:0527c13": "云。和尚流也。師曰。道也太殺道。始道得一",
    "T47n1987A_001:0527c14": "半。僧云。和尚如何。師曰。灘下接取。師又問。",
    "T47n1987A_001:0527c15": "佛真法身猶若虛空。應物現形如水中月。作",
    "T47n1987A_001:0527c16": "麼生說應底道理。德曰。如驢覰井。師曰。道則",
    "T47n1987A_001:0527c17": "太殺道。只道得八成。德曰。和尚又如何。師",
    "T47n1987A_001:0527c18": "曰。如井覰驢。",
    "T47n1987A_001:0527c19": "紙衣道者來參。師問。莫是紙衣道者否。云不",
    "T47n1987A_001:0527c20": "敢。師曰。如何是紙衣下事。道者云。一裘纔挂",
    "T47n1987A_001:0527c21": "體。萬法悉皆如。師曰。如何是紙衣下用。道者",
    "T47n1987A_001:0527c22": "近前應諾便立脫。師曰。汝秖解恁麼去。何不",
    "T47n1987A_001:0527c23": "解恁麼來。道者忽開眼問云。一靈真性不假",
    "T47n1987A_001:0527c24": "胞胎時如何。師曰。未是妙。道者云。如何是",
    "T47n1987A_001:0527c25": "妙。師曰。不借借。道者珍重便化。師示頌曰。",
    "T47n1987A_001:0527c26": "覺性圓明無相身。莫將知見妄疎親。念異便",
    "T47n1987A_001:0527c27": "於玄體昧。心差不與道為隣。情分萬法沈前",
    "T47n1987A_001:0527c28": "境。識鑒多端喪本真。如是句中全曉會。了然",
    "T47n1987A_001:0527c29": "無事昔時人。",
    "T47n1987A_001:0528a01": "僧舉。陸亙大夫問南泉。姓甚麼。泉曰姓王。亙",
    "T47n1987A_001:0528a02": "云。王還有眷屬也無。泉曰。四臣不昧。亙云。",
    "T47n1987A_001:0528a03": "王居何位。泉曰。玉殿苔生。問師。玉殿苔生意",
    "T47n1987A_001:0528a04": "旨如何。師曰。不居正位。僧云。八方來朝時",
    "T47n1987A_001:0528a05": "如何。師曰。他不受禮。僧云。何用來朝。師曰。",
    "T47n1987A_001:0528a06": "違則斬。僧云。違是臣分上。未審君意如何。師",
    "T47n1987A_001:0528a07": "曰。樞密不得旨。僧云。恁麼則燮理之功全歸",
    "T47n1987A_001:0528a08": "臣相也。師曰。爾還知君意麼。僧云。外方不敢",
    "T47n1987A_001:0528a09": "論量。師曰。如是如是。",
    "T47n1987A_001:0528a10": "僧問。學人通身是病。請師醫。師曰不醫。僧",
    "T47n1987A_001:0528a11": "云。為甚麼不醫。師曰。教汝求生不得求死不",
    "T47n1987A_001:0528a12": "得。",
    "T47n1987A_001:0528a13": "僧問。古人曰。吾有大病。非世所醫。未審是甚",
    "T47n1987A_001:0528a14": "麼病。師曰。攢簇不得底病。僧云。一切眾生還",
    "T47n1987A_001:0528a15": "有此病也無。師曰。人人盡有。僧云。和尚還有",
    "T47n1987A_001:0528a16": "此病也無。師曰。此覓起處不得。僧云。一切眾",
    "T47n1987A_001:0528a17": "生為甚麼不病。師曰。一切眾生若病即非眾",
    "T47n1987A_001:0528a18": "生。僧云。未審諸佛還有此病也無。師曰有。僧",
    "T47n1987A_001:0528a19": "云。既有為甚麼不病。師曰。為伊惺惺。",
    "T47n1987A_001:0528a20": "僧問。沙門豈不是具大慈悲底人。師曰是。僧",
    "T47n1987A_001:0528a21": "云。忽遇六賊來時如何。師曰。亦須具大慈悲。",
    "T47n1987A_001:0528a22": "僧云。如何具大慈悲。師曰。一劍揮盡。僧云。",
    "T47n1987A_001:0528a23": "盡後如何。師曰。始得和同。",
    "T47n1987A_001:0528a24": "僧問。眉與目還相識也無。師曰。不相識。僧",
    "T47n1987A_001:0528a25": "云。為甚麼不相識。師曰。為同在一處。僧云。",
    "T47n1987A_001:0528a26": "恁麼則不分也。師曰。眉且不是目。目且不是",
    "T47n1987A_001:0528a27": "眉。僧云。如何是目。師曰。端的去。僧云。如",
    "T47n1987A_001:0528a28": "何是眉。師曰。曹山却疑。僧云。和尚為什麼却",
    "T47n1987A_001:0528a29": "疑。師曰。若不疑即端的去也。",
    "T47n1987A_001:0528b01": "僧問。五位對賓時如何。師曰。汝即今問那箇",
    "T47n1987A_001:0528b02": "位。僧云。某甲從偏位中來。請師向正位中接。",
    "T47n1987A_001:0528b03": "師曰不接。僧云。為甚麼不接。師曰。恐落偏位",
    "T47n1987A_001:0528b04": "中去。師却問僧。秖如不接。是對賓是不對賓。",
    "T47n1987A_001:0528b05": "僧云。早是對賓了也。師曰。如是如是。",
    "T47n1987A_001:0528b06": "僧問。萬法從何而生。師曰。從顛倒生。僧云。",
    "T47n1987A_001:0528b07": "不顛倒時萬法何在。師曰在。僧云。在甚麼處。",
    "T47n1987A_001:0528b08": "師曰。顛倒作麼。",
    "T47n1987A_001:0528b09": "僧問。不萠之草為甚麼能藏香象。師曰。闍黎",
    "T47n1987A_001:0528b10": "幸是作家。又問曹山作麼。",
    "T47n1987A_001:0528b11": "僧問。三界擾擾六趣昏昏如何辨色。師曰。不",
    "T47n1987A_001:0528b12": "辨色。僧云。為甚麼不辨色。師曰。若辨色即昏",
    "T47n1987A_001:0528b13": "也。",
    "T47n1987A_001:0528b14": "師聞鐘聲乃曰。阿[口*耶]阿[口*耶]。僧問。和尚作甚麼。",
    "T47n1987A_001:0528b15": "師曰。打著我心。僧無對。",
    "T47n1987A_001:0528b16": "師問維那。甚處來。云牽醋槽去來。師曰。或到",
    "T47n1987A_001:0528b17": "險處又作麼生牽。維那無對。",
    "T47n1987A_001:0528b18": "師一日入僧堂向火。有僧云。今日好寒。師曰。",
    "T47n1987A_001:0528b19": "須知有不寒者。僧云。誰是不寒者。師筴火示",
    "T47n1987A_001:0528b20": "之。僧云。莫道無人好。師拋下火。僧云。某甲",
    "T47n1987A_001:0528b21": "到這裏却不會。師曰。日照寒潭明更明。",
    "T47n1987A_001:0528b22": "僧問。不與萬法為侶者是甚麼人。師曰。汝道",
    "T47n1987A_001:0528b23": "洪州城裏如許多人甚麼處去。",
    "T47n1987A_001:0528b24": "僧問。如何是無刃劍。師曰。非淬鍊所成。僧",
    "T47n1987A_001:0528b25": "云。用者如何。師曰。逢者皆喪。僧云。不逢者",
    "T47n1987A_001:0528b26": "如何。師曰。亦須頭落。僧云。逢者皆喪則固",
    "T47n1987A_001:0528b27": "是。不逢者為甚麼頭落。師曰。不見道能盡一",
    "T47n1987A_001:0528b28": "切。僧云。盡後如何。師曰。方知有此劍。",
    "T47n1987A_001:0528b29": "僧問。於相何真。師曰。即相即真。僧云。當何",
    "T47n1987A_001:0528c01": "顯示。師提起托子。",
    "T47n1987A_001:0528c02": "僧問。幻本何真。師曰。幻本元真。僧云。當幻",
    "T47n1987A_001:0528c03": "何顯。師曰。即幻即顯。僧云。恁麼則始終不離",
    "T47n1987A_001:0528c04": "于幻也。師曰。覓幻相不可得。",
    "T47n1987A_001:0528c05": "僧問。即心即佛即不問。如何是非心非佛。師",
    "T47n1987A_001:0528c06": "曰。兔角不用無。牛角不用有。",
    "T47n1987A_001:0528c07": "問如何是常在底人。師曰。恰遇曹山暫出云。",
    "T47n1987A_001:0528c08": "如何是常不在底人。師曰難得。",
    "T47n1987A_001:0528c09": "僧問。擬豈不是類。師曰。直是不擬亦是類。僧",
    "T47n1987A_001:0528c10": "云。如何是異。師曰。莫不識痛痒。",
    "T47n1987A_001:0528c11": "人問。古人曰。人人盡有。弟子在塵蒙。還有也",
    "T47n1987A_001:0528c12": "無。師曰。過手來。僧過手。乃點指曰。一二三",
    "T47n1987A_001:0528c13": "四五足。",
    "T47n1987A_001:0528c14": "僧問。魯祖面壁用表何事。師以手掩耳。",
    "T47n1987A_001:0528c15": "僧問。承古有言。未有一人倒地不因地而起。",
    "T47n1987A_001:0528c16": "如何是倒。師曰。肯即是。僧云。如何是起。師",
    "T47n1987A_001:0528c17": "曰起也。",
    "T47n1987A_001:0528c18": "僧問。子歸就父。為甚麼父全不顧。師曰。理合",
    "T47n1987A_001:0528c19": "如是。僧云。父子之恩何在。師曰。始成父子之",
    "T47n1987A_001:0528c20": "恩。僧云。如何是父子之恩。師曰。刀斧斫不開。",
    "T47n1987A_001:0528c21": "問靈衣不挂時如何。師曰。曹山孝滿。云孝滿",
    "T47n1987A_001:0528c22": "後如何。師曰。曹山好顛酒。",
    "T47n1987A_001:0528c23": "問承教有言。大海不宿死屍。如何是海。師曰。",
    "T47n1987A_001:0528c24": "包含萬有。僧云。為什麼不宿死屍。師曰。絕氣",
    "T47n1987A_001:0528c25": "者不著。僧云。既是包含萬有。為甚麼絕氣者",
    "T47n1987A_001:0528c26": "不著。師曰。萬有非其功。絕氣有其德。僧云。",
    "T47n1987A_001:0528c27": "向上還有事也無。師曰。道有道無即得。爭奈",
    "T47n1987A_001:0528c28": "龍王按劍何。",
    "T47n1987A_001:0528c29": "問具何知解善能對眾問難。師曰。不呈句。僧",
    "T47n1987A_001:0529a01": "云。問難箇甚麼。師曰。刀斧斫不入。僧云。能",
    "T47n1987A_001:0529a02": "恁麼問難。還更有不肯者也無。師曰有。僧云。",
    "T47n1987A_001:0529a03": "是什麼人。師曰曹山。",
    "T47n1987A_001:0529a04": "僧問。世間甚麼物最貴。師曰。死猫兒頭最貴。",
    "T47n1987A_001:0529a05": "僧云。為甚麼死猫兒頭最貴。師曰。無人著",
    "T47n1987A_001:0529a06": "價。",
    "T47n1987A_001:0529a07": "僧問。無言如何顯。師曰。莫向這裏顯。僧云。",
    "T47n1987A_001:0529a08": "向甚麼處顯。師曰。昨夜床頭失却三文錢。",
    "T47n1987A_001:0529a09": "僧問。日未出時如何。師曰。曹山也曾恁麼",
    "T47n1987A_001:0529a10": "來。僧云。日出後如何。師曰。猶較曹山半月",
    "T47n1987A_001:0529a11": "程。",
    "T47n1987A_001:0529a12": "師問僧。作甚麼。僧云掃地。師曰。佛前掃佛後",
    "T47n1987A_001:0529a13": "掃。僧云。前後一時掃。師曰。與曹山過靸鞋",
    "T47n1987A_001:0529a14": "來。",
    "T47n1987A_001:0529a15": "僧問。抱璞投師。請師彫琢。師曰。不彫琢。僧",
    "T47n1987A_001:0529a16": "云。為甚麼不雕琢。師曰。須知曹山好手。",
    "T47n1987A_001:0529a17": "僧問。如何是曹山眷屬。師曰。白髮連頭戴。頂",
    "T47n1987A_001:0529a18": "上一枝花。",
    "T47n1987A_001:0529a19": "僧問。古德道。盡大地惟有此人。未審是甚麼",
    "T47n1987A_001:0529a20": "人。師曰。不可有第二月也。僧云。如何是第二",
    "T47n1987A_001:0529a21": "月。師曰。也要老兄定當。僧云。作麼生是第一",
    "T47n1987A_001:0529a22": "月。師曰險。",
    "T47n1987A_001:0529a23": "僧問。學人十二時中如何保任。師曰。如經蠱",
    "T47n1987A_001:0529a24": "毒之鄉水不得沾著一滴。",
    "T47n1987A_001:0529a25": "僧問。如何是法身主。師曰。謂秦無人。僧云。",
    "T47n1987A_001:0529a26": "這箇莫便是否。師曰斬。",
    "T47n1987A_001:0529a27": "僧問。親何道伴即得常聞於未聞。師曰。同共",
    "T47n1987A_001:0529a28": "一被蓋。僧云。此猶是和尚得聞。如何是常聞",
    "T47n1987A_001:0529a29": "于未聞。師曰。不同于木石。僧云。何者在先何",
    "T47n1987A_001:0529b01": "者在後。師曰。不見道常聞于未聞。",
    "T47n1987A_001:0529b02": "僧問。國內按劍者是誰。師曰曹山。僧云。擬殺",
    "T47n1987A_001:0529b03": "何人。師曰。但有一切總殺。僧云。忽逢本父母",
    "T47n1987A_001:0529b04": "又作麼生。師曰。揀甚麼。僧云。爭奈自己何。",
    "T47n1987A_001:0529b05": "師曰。誰奈我何。僧云。為什麼不殺。師曰。無",
    "T47n1987A_001:0529b06": "下手處。",
    "T47n1987A_001:0529b07": "師問僧。時節恁麼熱。向甚處迴避。僧曰。鑊頭",
    "T47n1987A_001:0529b08": "爐炭裡迴避。師曰。彼中若何迴避。僧曰。眾",
    "T47n1987A_001:0529b09": "苦不能到。師默置。",
    "T47n1987A_001:0529b10": "僧問。家貧遭劫時如何。師曰。不能盡底去。僧",
    "T47n1987A_001:0529b11": "云。為甚麼不能盡底去。師曰。賊是家親。",
    "T47n1987A_001:0529b12": "僧問。一牛飲水五馬不嘶時如何。師曰。曹山",
    "T47n1987A_001:0529b13": "解忌口。又別曰。曹山孝滿。",
    "T47n1987A_001:0529b14": "僧問。常在生死海中沈沒者是甚麼人。師曰。",
    "T47n1987A_001:0529b15": "第二月。僧云。還求出離也無。師曰。也求出",
    "T47n1987A_001:0529b16": "離。只是無路。僧云。出離什麼人接得伊。師",
    "T47n1987A_001:0529b17": "曰。擔鐵枷者。",
    "T47n1987A_001:0529b18": "僧問。雪覆千山。為甚麼孤峯不白。師曰。須知",
    "T47n1987A_001:0529b19": "有異中異。僧云。如何是異中異。師曰。不墮諸",
    "T47n1987A_001:0529b20": "山色。",
    "T47n1987A_001:0529b21": "僧舉。藥山問僧。年多少。云七十二。山曰。是",
    "T47n1987A_001:0529b22": "七十二麼。云是。山便打。此意如何。師曰。前",
    "T47n1987A_001:0529b23": "箭猶似可。後箭射人深。僧云。如何免得此棒。",
    "T47n1987A_001:0529b24": "師曰。王勅既行諸侯避道。",
    "T47n1987A_001:0529b25": "僧問香嚴。如何是道。香嚴曰。枯木裏龍吟。僧",
    "T47n1987A_001:0529b26": "云。如何是道中人。香嚴曰。髑髏裏眼睛。僧不",
    "T47n1987A_001:0529b27": "領。乃問石霜。如何是枯木裏龍吟。石霜曰。猶",
    "T47n1987A_001:0529b28": "帶喜在。僧云。如何是髑髏裏眼睛。石霜曰。猶",
    "T47n1987A_001:0529b29": "帶識在。又不領。乃舉似師。師曰。石霜老聲聞",
    "T47n1987A_001:0529c01": "作這裏見解。因示頌曰。枯木龍吟真見道。髑",
    "T47n1987A_001:0529c02": "髏無識眼初明。喜識盡時消息盡。當人那辨",
    "T47n1987A_001:0529c03": "濁中清。僧遂又問師。如何是枯木裏龍吟。師",
    "T47n1987A_001:0529c04": "曰。血脈不斷。云如何是髑髏裏眼睛。師曰。乾",
    "T47n1987A_001:0529c05": "不盡。云未審還有得聞者麼。師曰。盡大地人",
    "T47n1987A_001:0529c06": "未有一人不聞。云未審枯木裏龍吟是何章",
    "T47n1987A_001:0529c07": "句。師曰。不知是何章句。聞者皆喪。",
    "T47n1987A_001:0529c08": "僧問。如何是佛法大意。師曰。填溝塞壑。",
    "T47n1987A_001:0529c09": "僧問。如何是師子。師曰。眾獸近不得。僧云。",
    "T47n1987A_001:0529c10": "如何是師子兒。師曰。能吞父母者。僧云。既是",
    "T47n1987A_001:0529c11": "眾獸近不得。為甚麼却被兒吞。師曰。豈不見",
    "T47n1987A_001:0529c12": "道。子若哮吼祖父俱盡。僧云。盡後如何。師",
    "T47n1987A_001:0529c13": "曰。全身歸父。僧云。未審祖盡時父歸何所。師",
    "T47n1987A_001:0529c14": "曰。所亦盡。僧云。前來為甚道全身歸父。師",
    "T47n1987A_001:0529c15": "曰。譬如王子能成一國之事。又曰。闍黎此事",
    "T47n1987A_001:0529c16": "不得孤滯。直須枯木上更擦些子花。",
    "T47n1987A_001:0529c17": "僧問。纔有是非紛然失心時如何。師曰斬斬。",
    "T47n1987A_001:0529c18": "師讀杜順傅大士所作法身偈乃曰。我意不",
    "T47n1987A_001:0529c19": "欲與麼道。門弟子請別作之。既作偈又註釋",
    "T47n1987A_001:0529c20": "之。其詞曰。渠本不是我(非我)。我本不是渠(非渠)。渠",
    "T47n1987A_001:0529c21": "無我即死(仰汝取活)。我無渠即余(不別有)。渠如我是佛",
    "T47n1987A_001:0529c22": "(要且不是佛)。我如渠即驢(二俱不立)。不食空王俸(若遇御飯直須吐却)。何",
    "T47n1987A_001:0529c23": "假雁傳書(不通信)。我說橫身唱(為信唱)。君看背上毛(不與",
    "T47n1987A_001:0529c24": "爾相似)。乍如謠白雪(將謂是白雪)。猶恐是巴歌(傳此句無註)。",
    "T47n1987A_001:0529c25": "師垂語曰。有一人。向萬丈崖頭騰身直下。此",
    "T47n1987A_001:0529c26": "是甚麼人。眾無對。道延出云不存。師曰。不存",
    "T47n1987A_001:0529c27": "箇甚麼。延云。始得撲不碎。師深肯之。",
    "T47n1987A_001:0529c28": "僧舉。西園一日自燒浴次。僧問。何不使沙彌。",
    "T47n1987A_001:0529c29": "西園撫掌三下。問師。師曰。一等是拍手撫掌。",
    "T47n1987A_001:0530a01": "就中西園奇怪。俱胝一指頭禪。蓋為承當處",
    "T47n1987A_001:0530a02": "不諦當。僧却問師。西園撫掌豈不是奴兒婢",
    "T47n1987A_001:0530a03": "子邊事。師曰是。云向上更有事也無。師曰有。",
    "T47n1987A_001:0530a04": "云如何是向上事。師叱曰。這奴兒婢子。",
    "T47n1987A_001:0530a05": "南州帥南平鐘王雅聞師有道。盡禮致之。不",
    "T47n1987A_001:0530a06": "赴。但書大梅偈曰。摧殘枯木倚寒林。幾度逢",
    "T47n1987A_001:0530a07": "春不變心。樵客見之猶不顧。郢人何得苦追",
    "T47n1987A_001:0530a08": "尋。附使贈之遂不赴。",
    "T47n1987A_001:0530a09": "師作四禁偈曰。莫行心處路。不挂本來衣。何",
    "T47n1987A_001:0530a10": "須正恁麼。切忌未生時。",
    "T47n1987A_001:0530a11": "示學人偈曰。從緣薦得相應疾。就體消停得",
    "T47n1987A_001:0530a12": "力遲。瞥起本來無處所。吾師暫說不思議。",
    "T47n1987A_001:0530a13": "云眾曰。僧家在此等衣線下。理須會通向上",
    "T47n1987A_001:0530a14": "事。莫作等閒。若也承當處分明。即轉他諸聖",
    "T47n1987A_001:0530a15": "向自己背後方得自由。若也轉不得。直饒學",
    "T47n1987A_001:0530a16": "得十成。却須向他背後叉手。說甚麼大話。若",
    "T47n1987A_001:0530a17": "轉得自己。則一切麁重境來。皆作得主宰。假",
    "T47n1987A_001:0530a18": "如泥裏倒地。亦作得主宰。如有僧問藥山曰。",
    "T47n1987A_001:0530a19": "三乘教中還有祖意也無。答曰有。僧云。既有",
    "T47n1987A_001:0530a20": "達磨又來作麼。藥山曰。只為有所以來。豈非",
    "T47n1987A_001:0530a21": "作得主宰轉得歸自己乎。如經云。大通智勝",
    "T47n1987A_001:0530a22": "佛十劫坐道場。佛法不現前。不得成佛道。言",
    "T47n1987A_001:0530a23": "劫者滯也。謂之十成亦云斷滲漏也。只是十",
    "T47n1987A_001:0530a24": "道頭絕矣。不忘大果故。云守住耽著名為取",
    "T47n1987A_001:0530a25": "次承當不分貴賤。我常見叢林好論一般兩",
    "T47n1987A_001:0530a26": "般。還能成立得事麼。此等但是說向去事露",
    "T47n1987A_001:0530a27": "布。汝不見。南泉曰饒汝十成猶較王老師一",
    "T47n1987A_001:0530a28": "線道也。大難事到此。直須仔細始得明白自",
    "T47n1987A_001:0530a29": "在。不論天堂地獄餓鬼畜生。但是一切處不",
    "T47n1987A_001:0530b01": "移易。元是舊時人。只是不行舊時路。若有忻",
    "T47n1987A_001:0530b02": "心。還成滯著。若脫得揀甚麼。古德云。只恐不",
    "T47n1987A_001:0530b03": "得輪迴。汝道作麼生。只如今人。說箇淨潔處。",
    "T47n1987A_001:0530b04": "愛說向去事。此病最難治。若是世間麁重事",
    "T47n1987A_001:0530b05": "却是輕。淨潔病為重。只如佛味祖味。盡為滯",
    "T47n1987A_001:0530b06": "著。先師曰。擬心是犯戒。若也得味是破齋。且",
    "T47n1987A_001:0530b07": "喚什麼作味。只是佛味祖味。纔有忻心便是",
    "T47n1987A_001:0530b08": "犯戒。若也如今說破齋破戒。即今三羯磨時",
    "T47n1987A_001:0530b09": "早破了也。若是麁重貪瞋癡雖難斷。却是輕。",
    "T47n1987A_001:0530b10": "若也無為無事淨潔。此乃重無以加也。祖師",
    "T47n1987A_001:0530b11": "出世亦只為這箇。亦不獨為汝。今時莫作等",
    "T47n1987A_001:0530b12": "閑。黧奴白牯修行却快。不是有禪有道。如汝",
    "T47n1987A_001:0530b13": "種種馳求覓佛覓祖乃至菩提涅槃。幾時休歇",
    "T47n1987A_001:0530b14": "成辦乎。皆是生滅心。所以不如黧奴白牯兀",
    "T47n1987A_001:0530b15": "兀無知。不知佛不知祖乃至菩提涅槃及以",
    "T47n1987A_001:0530b16": "善惡因果。但饑來喫草渴來飲水。若能恁麼",
    "T47n1987A_001:0530b17": "不愁不成辦。不見道。計較不成。是以知有。乃",
    "T47n1987A_001:0530b18": "能披毛戴角牽犁拽來。得此便宜始較些子。",
    "T47n1987A_001:0530b19": "不見彌勒阿閦及諸妙喜等世界。被他向上",
    "T47n1987A_001:0530b20": "人喚作無慚愧懈怠菩薩亦曰變易生死。尚",
    "T47n1987A_001:0530b21": "恐是小懈怠。在本分事合作麼生。大須仔細",
    "T47n1987A_001:0530b22": "始得。人人有一坐具地。佛出世侵他不得。恁",
    "T47n1987A_001:0530b23": "麼體會修行。莫趁快利。欲知此事。饒令成佛",
    "T47n1987A_001:0530b24": "成祖去也。只這是便墮三塗地獄六道去也。",
    "T47n1987A_001:0530b25": "只這是雖然沒用處。要且離他不得。須與他",
    "T47n1987A_001:0530b26": "作主宰始得。若作得主宰。即是不變易。若作",
    "T47n1987A_001:0530b27": "主宰不得。便是變易也。不見永嘉云。莽莽蕩",
    "T47n1987A_001:0530b28": "蕩招殃禍。問如何是莽莽蕩蕩招殃禍。曰只",
    "T47n1987A_001:0530b29": "這箇總是。云如何免得。曰知有即得。用免作",
    "T47n1987A_001:0530c01": "麼。但是菩提涅槃煩惱無明等總是。不要免。",
    "T47n1987A_001:0530c02": "乃至世間麁重之事。但知有便得。不要免。免",
    "T47n1987A_001:0530c03": "即同變易去也。乃至成佛成祖菩提涅槃。此",
    "T47n1987A_001:0530c04": "等殃禍為不小。因甚麼如此。只為變易。若不",
    "T47n1987A_001:0530c05": "變易。直須觸處自由始得。",
    "T47n1987A_001:0530c06": "上堂僧問。如何是大闡提人。師曰。不懼業。僧",
    "T47n1987A_001:0530c07": "云。如何是無明人。師曰。始終不覺悟。僧云。",
    "T47n1987A_001:0530c08": "此二人誰在前。師曰。無明者。僧云。闡提人為",
    "T47n1987A_001:0530c09": "什麼在後。師曰。向去者。僧云。恁麼則無明者",
    "T47n1987A_001:0530c10": "不從今日去也。師曰是。僧云。既不從今日去。",
    "T47n1987A_001:0530c11": "無明從何處來。師曰。光處不敢入。僧云。豈不",
    "T47n1987A_001:0530c12": "是不明不暗。師曰是。僧云。正恁麼時如何。師",
    "T47n1987A_001:0530c13": "曰。不受觸。師復曰。闡提有多種。一類者是殺",
    "T47n1987A_001:0530c14": "父殺母。出佛身血。破和合僧。毀壞伽藍。此剋",
    "T47n1987A_001:0530c15": "定實報受種種苦。一類者亦所作如前。此則",
    "T47n1987A_001:0530c16": "為殺無明父貪愛母。不信有佛法僧可破。有",
    "T47n1987A_001:0530c17": "伽藍可壞。計為業心所得。故墮亦受種種虛",
    "T47n1987A_001:0530c18": "妄果報如前。升降不同。一類者知有自己本",
    "T47n1987A_001:0530c19": "來事。呼為父母。不因外得。無修無證。非因非",
    "T47n1987A_001:0530c20": "果。不因師受。不從證行所得。不起父見曰殺。",
    "T47n1987A_001:0530c21": "不起母見曰害。即是一切本分事不敢不存。",
    "T47n1987A_001:0530c22": "故曰殺害。纔有纖毫奉重得味。不成知有自",
    "T47n1987A_001:0530c23": "己事也。故曰大闡提。以此動撥妙力。即是從",
    "T47n1987A_001:0530c24": "上宗乘體會家事承當。要截玄道破諸迂曲。",
    "T47n1987A_001:0530c25": "即如新豐老人所玄示也。",
    "T47n1987A_001:0530c26": "忠國師驀喚侍者。侍者來立。國師低頭。侍者",
    "T47n1987A_001:0530c27": "立多時出去。國師喚侍者。如是三度了曰。將",
    "T47n1987A_001:0530c28": "謂我孤負汝。汝却孤負我。百丈舉問趙州。國",
    "T47n1987A_001:0530c29": "師三喚侍者意作麼生。州曰。如人暗裏書",
    "T47n1987A_001:0531a01": "字。字雖不成。文彩已彰。又後有人舉問師。國",
    "T47n1987A_001:0531a02": "師三喚侍者意作麼生。師曰。侍者第二遍回",
    "T47n1987A_001:0531a03": "來。云某甲不信和尚喚。",
    "T47n1987A_001:0531a04": "南泉曰。未具胞胎時還有語也無。有人舉問",
    "T47n1987A_001:0531a05": "雲峯。峯曰。道有道無則喫三十棒。又問招慶。",
    "T47n1987A_001:0531a06": "慶曰。從他自道。又舉問師。師曰有。云請和尚",
    "T47n1987A_001:0531a07": "傍瞥。師曰。將什麼物聞。云聾者還聞也無。師",
    "T47n1987A_001:0531a08": "曰。聾者若得聞則具耳目。云什麼人得聞。師",
    "T47n1987A_001:0531a09": "曰。未具胞胎者。",
    "T47n1987A_001:0531a10": "僧問師。教云。一句能吞百千萬義。如何是一",
    "T47n1987A_001:0531a11": "句。師曰。針劄不入。",
    "T47n1987A_001:0531a12": "有一座主辭南泉。泉問。什麼處去。對云。山下",
    "T47n1987A_001:0531a13": "去。泉曰。第一不得謗王老師。對云。爭敢謗和",
    "T47n1987A_001:0531a14": "尚。泉噴水曰。多少。座主便出去。師曰賴也。",
    "T47n1987A_001:0531a15": "溈山一日喚院主。院主來。山曰。我喚院主。汝",
    "T47n1987A_001:0531a16": "來作什麼。院主無對。師代曰。也知和尚不喚",
    "T47n1987A_001:0531a17": "某甲。溈山又令侍者喚第一座。第一座來。山",
    "T47n1987A_001:0531a18": "曰。我喚第一座。汝來作什麼。師代曰。若令侍",
    "T47n1987A_001:0531a19": "者喚恐不來。",
    "T47n1987A_001:0531a20": "師舉。有僧辭藥山歸鄉去。藥山曰。有一人遍",
    "T47n1987A_001:0531a21": "身紅爛臥在荊棘之中。僧云。恁麼則學人不",
    "T47n1987A_001:0531a22": "歸去。藥山曰。但知歸去。與爾休糧方。云如何",
    "T47n1987A_001:0531a23": "是休糧方。山曰。每日上堂不咬破一粒米也。",
    "T47n1987A_001:0531a24": "師曰。只如有古佛云遍身紅爛底人。秖是醜",
    "T47n1987A_001:0531a25": "陋底人。一切人近不得。無拈掇處。更道臥在",
    "T47n1987A_001:0531a26": "荊棘之中。只道在如今日用也。亦無作拈掇",
    "T47n1987A_001:0531a27": "處護持保任邊事。時有僧問。遍身紅爛時如",
    "T47n1987A_001:0531a28": "何。師曰荷負。云荷負什麼人。師曰。勿紅爛",
    "T47n1987A_001:0531a29": "到闍黎。又問。醜陋人與滿身紅爛底人。阿那",
    "T47n1987A_001:0531b01": "個是重。師曰。大醜陋底人重。師又舉問僧。大",
    "T47n1987A_001:0531b02": "保任底人保任個什麼。僧無對。自代曰。終日",
    "T47n1987A_001:0531b03": "在背後。不曾覷著。",
    "T47n1987A_001:0531b04": "俱胝和尚凡有詰問唯舉一指。後有童子。因",
    "T47n1987A_001:0531b05": "外人問。和尚說何法要。童子亦竪起一指。胝",
    "T47n1987A_001:0531b06": "聞遂以刃斷其指。童子負痛號哭而去。胝復",
    "T47n1987A_001:0531b07": "召之。童子回首。胝却竪起指。童子忽然領悟。",
    "T47n1987A_001:0531b08": "胝將順世。謂眾曰。吾得天龍一指頭禪。一生",
    "T47n1987A_001:0531b09": "用不盡。言訖而寂。師曰。俱胝承當處莽鹵。只",
    "T47n1987A_001:0531b10": "認得一機一境。",
    "T47n1987A_001:0531b11": "僧問。維摩默然文殊讚善。未審還稱得維摩",
    "T47n1987A_001:0531b12": "意麼。師曰。爾還縛得虛空麼。僧云。恁麼則不",
    "T47n1987A_001:0531b13": "稱維摩意也。師曰。他又爭肯。僧云。畢竟有",
    "T47n1987A_001:0531b14": "何所歸。師曰。若有所歸即同彼二公也。僧云。",
    "T47n1987A_001:0531b15": "和尚又作麼生。師曰。待爾患維摩病始得。",
    "T47n1987A_001:0531b16": "師於天復辛酉夏夜問知事曰。今日是幾何",
    "T47n1987A_001:0531b17": "日月。對云。六月十五。師曰。曹山平生行脚。到",
    "T47n1987A_001:0531b18": "處秖管九十日為一夏。明日辰時吾行脚去。",
    "T47n1987A_001:0531b19": "及時焚香宴坐而化。閱世六十二。臘三十七。",
    "T47n1987A_001:0531b20": "葬全身於山之西阿。諡元證禪師。塔曰福圓。",
    "T47n1987A_001:0531b22": "解釋洞山五位顯訣(諸揀統會)自下本光重編",
    "T47n1987A_001:0531b23": "別時揀云。夫先師所明偏正與兼帶。等用先",
    "T47n1987A_001:0531b24": "師本意。不為明功進修之位兼涉教句。直是",
    "T47n1987A_001:0531b25": "格外玄談要絕妙旨。秖明從上物體現前。冥",
    "T47n1987A_001:0531b26": "叶古聖之道。今見諸學士詮揀先人意度。似",
    "T47n1987A_001:0531b27": "有誤彰(音障)不免聊為敘其差。當媿(音貴)在不混其",
    "T47n1987A_001:0531b28": "功。於中或有借位明功借功明位。緣緒多端。",
    "T47n1987A_001:0531b29": "功在臨時。看語來勢。不負來機。妙在佳致",
    "T47n1987A_001:0531c01": "爾。",
    "T47n1987A_001:0531c02": "正位却偏。就偏辨得是圓兩意　逐位揀出",
    "T47n1987A_001:0531c03": "曰。正位却偏者。為不對物。雖不對物却具",
    "T47n1987A_001:0531c04": "　別揀曰。正位却偏。正中無用為偏。全用為圓。",
    "T47n1987A_001:0531c05": "是兩意問如何是全。云不頑者得底人也。此",
    "T47n1987A_001:0531c06": "位不明來也。若佛出世也恁麼。若佛不出世",
    "T47n1987A_001:0531c07": "也恁麼。所以千聖萬聖皆歸正位承當　別",
    "T47n1987A_001:0531c08": "時揀曰。正中偏却具。此一位。第一不得動",
    "T47n1987A_001:0531c09": "著。",
    "T47n1987A_001:0531c10": "偏位雖偏亦圓兩意。緣中辨得是有語中無",
    "T47n1987A_001:0531c11": "語　逐位揀曰。偏位雖偏亦圓兩意者。為用",
    "T47n1987A_001:0531c12": "處不立的的。的的則真不常用也　別揀曰。",
    "T47n1987A_001:0531c13": "偏位雖偏亦圓者。用中無物無觸。是兩意雖",
    "T47n1987A_001:0531c14": "就用中明。為語中不傷。此乃竟日道如不道",
    "T47n1987A_001:0531c15": "　別時揀曰。偏位却圓亦具緣中不觸。",
    "T47n1987A_001:0531c16": "或有正位中來者。是無語中有語　逐位揀",
    "T47n1987A_001:0531c17": "曰。正位中來者。不兼緣。如藥山云。我有一句",
    "T47n1987A_001:0531c18": "子。未曾向人說。道吾云。相隨來。此是他妙會",
    "T47n1987A_001:0531c19": "得。如湖南觀察使語。此例甚多。須合出不",
    "T47n1987A_001:0531c20": "得混尊卑。呼為無語中有語　別揀曰。正位",
    "T47n1987A_001:0531c21": "中來者。句句無語。不立尊貴。不落左右。故云",
    "T47n1987A_001:0531c22": "正中來也。又引正中來語例者。如黑豆未生",
    "T47n1987A_001:0531c23": "芽時作麼生。又引一句子未曾向人說。又如",
    "T47n1987A_001:0531c24": "云有一人無出入息。又云未具胞胎時還有",
    "T47n1987A_001:0531c25": "言句也無。此例亦多。喚作無語中有語　別",
    "T47n1987A_001:0531c26": "時揀曰。正位來明正位不涉緣。亦有正位中",
    "T47n1987A_001:0531c27": "來。無語中有語如云黑豆未生芽時。十方諸",
    "T47n1987A_001:0531c28": "佛出身處。又我有一句子。未曾向人說。此句",
    "T47n1987A_001:0531c29": "答家須就出不得乖角。乖角則不知有故。",
    "T47n1987A_001:0532a01": "或有偏位中來者。是有語中無語　逐位揀",
    "T47n1987A_001:0532a02": "曰。偏中來者則兼緣。如云即今往來底喚作",
    "T47n1987A_001:0532a03": "甚麼則得。洞山云不得不得。此例亦多。呼為",
    "T47n1987A_001:0532a04": "有語中無語　別揀曰。偏位中來者。語從",
    "T47n1987A_001:0532a05": "四大聲色中來。不處所是非。故云緣中辨得",
    "T47n1987A_001:0532a06": "是偏位中來也。又引偏位中來語例者。如云",
    "T47n1987A_001:0532a07": "甚麼物恁麼來。亦云光境俱忘復是何物。亦",
    "T47n1987A_001:0532a08": "云定慧等學明見佛性。此例亦多。喚作有語",
    "T47n1987A_001:0532a09": "中無語。更有挾功極則。呼為偏位中來。此難",
    "T47n1987A_001:0532a10": "辨。須揀得出　別時揀曰。偏位來明偏位涉",
    "T47n1987A_001:0532a11": "緣。緣性無體皆同正位。偏位中來者。就物明",
    "T47n1987A_001:0532a12": "體。如云甚麼物恁麼來。亦云光境俱忘復是",
    "T47n1987A_001:0532a13": "何物。此一例語寄功明位。余舊舉。又甚麼物",
    "T47n1987A_001:0532a14": "恁麼來。此一例語雖緣中得。不同向去。又如",
    "T47n1987A_001:0532a15": "定慧等學明見佛性。此一例語亦余初舉例",
    "T47n1987A_001:0532a16": "語。又如光境俱忘。為是教中之則。不同玄學。",
    "T47n1987A_001:0532a17": "只要於他教則出宗門中玄學外事。秖如出",
    "T47n1987A_001:0532a18": "息不依眾緣。入息不居蘊界而住。此語全是",
    "T47n1987A_001:0532a19": "功不同緣中認得。亦是余舊舉例。亦主家抽",
    "T47n1987A_001:0532a20": "入正位云。有一人無出入息。令渠知有正位。",
    "T47n1987A_001:0532a21": "又有借事正位中來者。此一位答家須向偏",
    "T47n1987A_001:0532a22": "位中明其物體。不得入正位明也。此一句要",
    "T47n1987A_001:0532a23": "如。先師問新羅僧。未過海時在甚麼處。無對。",
    "T47n1987A_001:0532a24": "自代云。秖今過海也甚麼處。又如先師代慎",
    "T47n1987A_001:0532a25": "微長老出拄杖語云。如今出也有人辨得麼。",
    "T47n1987A_001:0532a26": "此例雖緣中認得。不同向去。辨不得。恐後人",
    "T47n1987A_001:0532a27": "收落功勳。將為向上事。",
    "T47n1987A_001:0532a28": "或有相兼帶來者。這裡不說有語無語。語裡",
    "T47n1987A_001:0532a29": "直須正面而去。這裡不得不圓轉。事須圓轉。",
    "T47n1987A_001:0532b01": "然在途之語總是病。夫當人先須辨得語句",
    "T47n1987A_001:0532b02": "正面而去。有語是恁麼來。無語是恁麼去。作",
    "T47n1987A_001:0532b03": "家中不無言語。不涉有語無語。這箇喚作兼",
    "T47n1987A_001:0532b04": "帶語。全無的的也。他智上座臨遷化時向人",
    "T47n1987A_001:0532b05": "道。雲巖不知有。我悔當時不向伊說。雖然如",
    "T47n1987A_001:0532b06": "是。且不違於藥山蔡子。看他智上座合作麼",
    "T47n1987A_001:0532b07": "生老婆也。南泉喚作異類中行。且密闍黎不",
    "T47n1987A_001:0532b08": "知　逐位揀曰。相兼帶來者。為語勢不偏不",
    "T47n1987A_001:0532b09": "正不有不無。如全不全似虧不虧。唯得正面",
    "T47n1987A_001:0532b10": "而去也。則的不立。的不立則至妙之言。境不",
    "T47n1987A_001:0532b11": "圓常情之事也。如先師對文殊喫茶語云。借",
    "T47n1987A_001:0532b12": "取這箇看得麼。亦如翠微云。每日噇甚麼。亦",
    "T47n1987A_001:0532b13": "有功勳中兼帶。似向上事。臨時辨取。如落淨",
    "T47n1987A_001:0532b14": "妙之處。則須知有事在。要去則去。要止則止。",
    "T47n1987A_001:0532b15": "千萬圓轉不得莽鹵。如大無明底人。為全體。",
    "T47n1987A_001:0532b16": "不同闡提。闡提則知有事却鞔。雖鞔却成孝",
    "T47n1987A_001:0532b17": "養。鞔者不存祖佛及自己本分父母也。紅爛",
    "T47n1987A_001:0532b18": "底人為不歸全擔荷。不立至尊。大保任底人",
    "T47n1987A_001:0532b19": "為刺脚入泥裡。非小小護持　別揀曰。相兼",
    "T47n1987A_001:0532b20": "帶來者。不落有語無語。如藥山帶刀語。此是",
    "T47n1987A_001:0532b21": "兼帶語。臨時看語來勢。或當頭正面而去。或",
    "T47n1987A_001:0532b22": "異中虛(句)此(句)若不妙會。則千里萬里也。又引",
    "T47n1987A_001:0532b23": "相兼帶來語例。如文殊喫茶語兼這箇人甚麼",
    "T47n1987A_001:0532b24": "處去也。雲巖云作麼作麼。又云即今作麼生。",
    "T47n1987A_001:0532b25": "此例甚多　別時揀曰。相兼帶不涉偏正二",
    "T47n1987A_001:0532b26": "途。此一位等絕。妙旨難辨。呼為兼帶。皆為",
    "T47n1987A_001:0532b27": "明這箇一段事。況復正位不同　學士揀曰。",
    "T47n1987A_001:0532b28": "問祖師意。答待特牛生兒則向汝說。揀云此",
    "T47n1987A_001:0532b29": "是正位中來。此一例語切不得呼為正位中",
    "T47n1987A_001:0532c01": "來。可云玄學路中問答。俱然也。別是一路。又",
    "T47n1987A_001:0532c02": "不得呼為相兼帶。為顯明故。縱賓主回互。亦",
    "T47n1987A_001:0532c03": "秖得呼為有病兼帶。又問玄旨。答如死人舌。",
    "T47n1987A_001:0532c04": "又如問十二時中將何奉獻云無物。此二例",
    "T47n1987A_001:0532c05": "語不得呼為偏位中來。須各揀。若是玄旨一",
    "T47n1987A_001:0532c06": "例語可同於祖師意也。又如十二時中將何",
    "T47n1987A_001:0532c07": "奉獻答無物。此一例語可同於功勳也。此二",
    "T47n1987A_001:0532c08": "例語竝不得呼為偏位及兼帶也。前已明破",
    "T47n1987A_001:0532c09": "了。是借功明位。借位明功。同於此也。又獨脫",
    "T47n1987A_001:0532c10": "物外。起眾聖前。云是正位却圓。其實屈正位",
    "T47n1987A_001:0532c11": "也。此例是古人道過跡尚在。猶未得語中無",
    "T47n1987A_001:0532c12": "語。此復呼為非正位也。為語中有語故。此可",
    "T47n1987A_001:0532c13": "呼為有病兼帶。為語中有語故。不得呼為相",
    "T47n1987A_001:0532c14": "兼帶來。夫相帶兼來者。直須似文殊喫茶語。",
    "T47n1987A_001:0532c15": "及先師答雲巖鉏薑語。竝安和尚法堂語。及",
    "T47n1987A_001:0532c16": "藥山布衲洗佛語。於中最妙兼帶無過藥山",
    "T47n1987A_001:0532c17": "答雲巖帶刀語。及百丈下堂。大眾欲散未散",
    "T47n1987A_001:0532c18": "時。索云。是甚麼。藥山遙聞此語云在此。便道",
    "T47n1987A_001:0532c19": "暗頭兼帶。借功明物。借物明功。借過明功。借",
    "T47n1987A_001:0532c20": "功明過。等來。若是藥山與新豐竝前諸德所",
    "T47n1987A_001:0532c21": "出。超過入正位。是玄談奇特句已。次到小小",
    "T47n1987A_001:0532c22": "得力者。即且抽入正位。此例吾常用也。吾緣",
    "T47n1987A_001:0532c23": "住持多緒。不及子細。略明少分許。汝等諸人",
    "T47n1987A_001:0532c24": "不須容易輕慢。若更有疑帶。旋當決了。直須",
    "T47n1987A_001:0532c25": "厲力修行令未來際不斷。此事不得慢洩。或",
    "T47n1987A_001:0532c26": "值純忖者。是奇器也。亦不可隱耳。",
    "T47n1987A_001:0532c27": "逐位頌竝注別揀",
    "T47n1987A_001:0532c28": "正中偏　揀云。暗裡黠頭。",
    "T47n1987A_001:0532c29": "三更初夜月明前　揀云。黑白未交時辨取。",
    "T47n1987A_001:0533a01": "又云。萠芽未生之時。又別揀云。只今是甚麼",
    "T47n1987A_001:0533a02": "時。又云。此中無日月。不說前後去也。",
    "T47n1987A_001:0533a03": "莫怪相逢不相識　揀云。忘却也。又云就也。",
    "T47n1987A_001:0533a04": "又別揀云。甚麼劫中違背來。恁麼則拱手去。",
    "T47n1987A_001:0533a05": "隱隱猶懷舊日妍　揀云。此兩句一意終不",
    "T47n1987A_001:0533a06": "相似。又云。圓也則不自欺得。又別揀云。今日",
    "T47n1987A_001:0533a07": "重甚麼。又云恁麼。",
    "T47n1987A_001:0533a08": "偏中正　揀云。緣中會也。",
    "T47n1987A_001:0533a09": "失曉老婆逢古鏡　揀云露也。適來又記得。",
    "T47n1987A_001:0533a10": "又別揀云。是甚麼模樣。又云。恁麼則別不呈",
    "T47n1987A_001:0533a11": "色。",
    "T47n1987A_001:0533a12": "分月覿面別無真　揀云。即今會也。又云。只",
    "T47n1987A_001:0533a13": "這箇便是也。又別揀云失。又云。恁麼則未有",
    "T47n1987A_001:0533a14": "真時較些子。",
    "T47n1987A_001:0533a15": "休更迷頭還認影　揀云。不是本來頭。又云。",
    "T47n1987A_001:0533a16": "莫認影即是。又別揀云。終不記得。又云。恁麼",
    "T47n1987A_001:0533a17": "則改不得也。",
    "T47n1987A_001:0533a18": "正中來　揀云過也。",
    "T47n1987A_001:0533a19": "無中有路隔塵埃　揀云。無句中有句。又云。",
    "T47n1987A_001:0533a20": "相隨來。又別揀云。從來事作麼生。又云。恁麼",
    "T47n1987A_001:0533a21": "則不相借也。",
    "T47n1987A_001:0533a22": "但能不觸當今諱　揀云。傍這箇。又云。早是",
    "T47n1987A_001:0533a23": "傍也。又云。恁麼則盡大地無第二人也。",
    "T47n1987A_001:0533a24": "也勝前朝斷舌才　揀云非默。又云。更切於",
    "T47n1987A_001:0533a25": "這箇。又別揀云。終不切齒。又云。恁麼叮嚀不",
    "T47n1987A_001:0533a26": "得者。",
    "T47n1987A_001:0533a27": "偏中至　揀云。有句中來。",
    "T47n1987A_001:0533a28": "兩刃交鋒不相避　揀云。主客不相觸。又云。",
    "T47n1987A_001:0533a29": "彼彼不傷也。箭箭相拄。脈脈不斷。又別揀云。",
    "T47n1987A_001:0533b01": "不相敵者。又云。恁麼則却不相管。",
    "T47n1987A_001:0533b02": "好手猶如火裡蓮　揀云。壞不得。又云。誰是",
    "T47n1987A_001:0533b03": "得便者。又別揀云。弱於阿誰。又云。恁麼則終",
    "T47n1987A_001:0533b04": "不作第二人也。",
    "T47n1987A_001:0533b05": "宛然自有衝天氣　揀云。不從人得。又云。恁",
    "T47n1987A_001:0533b06": "麼則不借也。又別揀云。非本有。又云。恁麼則",
    "T47n1987A_001:0533b07": "己亦不存。又云。非己有。",
    "T47n1987A_001:0533b08": "兼中到　揀云妙挾。",
    "T47n1987A_001:0533b09": "不落有無誰敢和　揀云。不當頭。又云。他是",
    "T47n1987A_001:0533b10": "作家。又別揀云。正好。商量喚甚麼作商量。道",
    "T47n1987A_001:0533b11": "將來。云問。",
    "T47n1987A_001:0533b12": "人人盡欲出常流　揀云。皆欲出類。又云。有",
    "T47n1987A_001:0533b13": "甚麼出頭處。又別揀云。動則死。又云。恁麼則",
    "T47n1987A_001:0533b14": "隨處快活也。",
    "T47n1987A_001:0533b15": "折合還歸炭裡坐　揀云。即可知。也將知。",
    "T47n1987A_001:0533b16": "合作麼生。又別揀云。謾他不得。又云。恁麼則",
    "T47n1987A_001:0533b17": "賴得某甲。",
    "T47n1987A_001:0533b18": "五位旨訣",
    "T47n1987A_001:0533b19": "正中來者。太過也。全身獨露。萬法根源。無咎",
    "T47n1987A_001:0533b20": "無譽。偏中至者。中孚也。隨物不礙。木舟中",
    "T47n1987A_001:0533b21": "虛。虛通自在。正中偏者。巽也。虛空破片。處",
    "T47n1987A_001:0533b22": "處圓通。根塵寂爾。偏中正者。兌也。水月鏡",
    "T47n1987A_001:0533b23": "像。本無生滅。豈有蹤跡。兼中到者。重離也。",
    "T47n1987A_001:0533b24": "正不必虛。偏不必實。無背無向。又曰。心機泯",
    "T47n1987A_001:0533b25": "絕。色空俱忘(是云正)到頭無諱。曾無變動(是云中)更",
    "T47n1987A_001:0533b26": "無覆藏。全體露現(是云偏)是曰正中偏。山是山。",
    "T47n1987A_001:0533b27": "水是水。無人安名字。無物堪比倫。是曰偏中",
    "T47n1987A_001:0533b28": "正。淨裸裸赤洒洒。面目堂堂。盡天盡地。獨尊",
    "T47n1987A_001:0533b29": "無二。是曰正中來。宛如寰中天子。不借禹湯",
    "T47n1987A_001:0533c01": "堯舜令。眼見耳聞。終不借他力。耳之不入聲",
    "T47n1987A_001:0533c02": "中。聲之不塞耳根。裏頭才轉身。塵中未帶名。",
    "T47n1987A_001:0533c03": "是曰偏中至。不是心。不是境。不是事。不是",
    "T47n1987A_001:0533c04": "理。從來離名狀。天真忘性相。是曰兼中到。",
    "T47n1987A_001:0533c05": "三種墮",
    "T47n1987A_001:0533c06": "師曰。凡情聖見是金銷玄路。直須回互。夫取",
    "T47n1987A_001:0533c07": "正命食者。須具三種墮。水牯牛。不受食。不斷",
    "T47n1987A_001:0533c08": "聲色(今案)只墮去。是甚麼人分上事　揀曰。欲",
    "T47n1987A_001:0533c09": "知則是入異類中。不認沙門邊事。所以古人",
    "T47n1987A_001:0533c10": "權借水牯牛為異類。秖是事上異類。非言語",
    "T47n1987A_001:0533c11": "中異類(須看取四種異類中)。",
    "T47n1987A_001:0533c12": "時稠布衲問。水牯牛是甚麼墮。曰披毛戴角",
    "T47n1987A_001:0533c13": "是沙門墮。不受食是甚麼墮。曰是尊貴墮。不",
    "T47n1987A_001:0533c14": "斷聲色是甚麼墮。曰是隨類墮。師又曰。若是",
    "T47n1987A_001:0533c15": "言語中異類。則是往來言語盡是類。所以南",
    "T47n1987A_001:0533c16": "泉道。智不到處。切忌道著。道著則頭角生。喚",
    "T47n1987A_001:0533c17": "作如如。早是變也。直須向異中行。如今須向",
    "T47n1987A_001:0533c18": "異中道取異中事。夫語中無語。始得若是。南",
    "T47n1987A_001:0533c19": "泉病時。有人問。和尚百年後向甚麼處去。泉",
    "T47n1987A_001:0533c20": "曰。我向山下檀越家。作一頭水牯牛去。某甲",
    "T47n1987A_001:0533c21": "擬隨和尚去。還得麼。泉曰。若隨我含一莖草",
    "T47n1987A_001:0533c22": "來　揀曰。這箇是沙門轉身語。所以道。汝擬",
    "T47n1987A_001:0533c23": "近銜一莖草來親近渠。是呼為無漏始堪供",
    "T47n1987A_001:0533c24": "養渠。",
    "T47n1987A_001:0533c25": "又曰。隨類墮者。秖今於一切聲色物物上。轉",
    "T47n1987A_001:0533c26": "身去不墮階級。喚作隨類墮。又曰。尊貴墮者。",
    "T47n1987A_001:0533c27": "法身法性是尊貴邊事。亦須轉却。是尊貴墮。",
    "T47n1987A_001:0533c28": "秖如露地白牛。是法身極。則亦須轉却免他",
    "T47n1987A_001:0533c29": "坐一色無辨處。竝(法身白牛)是稱斷供養邊事。欲須",
    "T47n1987A_001:0534a01": "供養。須得此食。所以無味之味。亦曰。無漏是",
    "T47n1987A_001:0534a02": "堪供養。竝餘觸污之食。非無漏解脫之食也。",
    "T47n1987A_001:0534a03": "有人問百丈。以何為食。曰無漏為食。雲巖曰。",
    "T47n1987A_001:0534a04": "莫將以味為供養。道吾曰。知有保任處盡是",
    "T47n1987A_001:0534a05": "供養。",
    "T47n1987A_001:0534a06": "又曰。不受食尊貴墮者。食者是本分事。知有",
    "T47n1987A_001:0534a07": "不取。故曰尊貴墮。披毛戴角沙門墮者。不執",
    "T47n1987A_001:0534a08": "沙門邊事及諸聖報位也(須看異類開示)不斷聲色隨",
    "T47n1987A_001:0534a09": "類墮者。為初心知有自己本分事。迴光之時。",
    "T47n1987A_001:0534a10": "擯出色聲香味觸法。得寧謐。則成功勳後。却",
    "T47n1987A_001:0534a11": "不執六塵。墮而不昧。任之無礙。故曰。外道六",
    "T47n1987A_001:0534a12": "師是汝之師。彼師所墮汝亦隨墮。乃可取食。",
    "T47n1987A_001:0534a13": "食者則是正命食也。亦本分事也。秖是就六",
    "T47n1987A_001:0534a14": "根門頭見聞覺知。不被他染污。呼為墮。不同",
    "T47n1987A_001:0534a15": "向前怕他。本分事尚不取。況其餘。故云。子",
    "T47n1987A_001:0534a16": "細子細　揀曰。作水牯牛是什麼墮。代曰。不",
    "T47n1987A_001:0534a17": "處正位。不揀其身。始喚作沙門墮。不斷聲色",
    "T47n1987A_001:0534a18": "是什麼墮。代曰。凡情得盡。聖量亦忘。聲色塵",
    "T47n1987A_001:0534a19": "中不應更斷。乃可取食。是為隨類墮不受食",
    "T47n1987A_001:0534a20": "是什麼墮。代曰。了達正因。不存勝解。故云尊",
    "T47n1987A_001:0534a21": "貴墮也又曰。沙門墮者。亦不無其行。亦不無",
    "T47n1987A_001:0534a22": "其閒。雖有其閒。常無其閒。雖有其行。常無",
    "T47n1987A_001:0534a23": "其行。此事切須知時節莫東西。",
    "T47n1987A_001:0534a24": "問如何是隨類墮。曰不斷聲色。又不失香味。",
    "T47n1987A_001:0534a25": "如何是彼師。曰六處。如何是彼師所墮。曰田",
    "T47n1987A_001:0534a26": "舍老翁入聚落。眼耳鼻舌俱失却。如何是汝",
    "T47n1987A_001:0534a27": "亦隨墮。曰存。存箇什麼。曰不得動著。又不離",
    "T47n1987A_001:0534a28": "聲色。又溈山曰。我百年後作一頭水牯牛。左",
    "T47n1987A_001:0534a29": "脇上書溈山僧某甲一行字。汝道當見之時",
    "T47n1987A_001:0534b01": "喚作甚麼。無對。後曹山代曰。喚作水牯牛。問",
    "T47n1987A_001:0534b02": "未審此水牯牛還解耕稼否。曰灼然。是什麼",
    "T47n1987A_001:0534b03": "類。曰披毛戴角者。四時食何水草。曰不入口",
    "T47n1987A_001:0534b04": "者。如何是水牯牛。曰不證聖。如何是銜一莖",
    "T47n1987A_001:0534b05": "草。曰毛羽根似去。是超聖是超類。曰是超聖。",
    "T47n1987A_001:0534b06": "問如何是水牯牛。曰冥冥矇矇。如何是含一",
    "T47n1987A_001:0534b07": "莖草來。曰古人道了也毛羽相似去(荷玉向自道取答古人語",
    "T47n1987A_001:0534b08": "奈何)又曰。一草者秖是明得不變異也又曰。祖",
    "T47n1987A_001:0534b09": "佛不知有。貍奴白牯却知有。為什麼貍奴白",
    "T47n1987A_001:0534b10": "牯却知有。曰秖是百無所解。秖如祖佛為什",
    "T47n1987A_001:0534b11": "麼不知有。曰祖為執印佛為相似。秖如貍奴",
    "T47n1987A_001:0534b12": "白牯。知有箇甚麼。曰秖知有貍奴白牯。如何",
    "T47n1987A_001:0534b13": "是貍奴白牯知有底事。曰不從西東來。不從",
    "T47n1987A_001:0534b14": "三十二相得。如何是祖。曰上有。如何是佛。曰",
    "T47n1987A_001:0534b15": "相似去。",
    "T47n1987A_001:0534b16": "四種異類",
    "T47n1987A_001:0534b17": "一者往來異類。謂如今一切聲色言語階級",
    "T47n1987A_001:0534b18": "地位捨父逃逝。盡皆却向上祖父得為異",
    "T47n1987A_001:0534b19": "類。又天堂地獄餓鬼畜生修羅等皆是異類。",
    "T47n1987A_001:0534b20": "二者菩薩同異類謂失明自己。然後却入生",
    "T47n1987A_001:0534b21": "死異類中攝他。已證涅槃之果。不捨生死之",
    "T47n1987A_001:0534b22": "類。自利利他。願一切眾生悉皆成佛我從末",
    "T47n1987A_001:0534b23": "後成佛。所以大權菩薩若不先化眾生。己事",
    "T47n1987A_001:0534b24": "無由得成辦。故南泉曰。先過那邊知有。却來",
    "T47n1987A_001:0534b25": "這邊行李。又曰。菩薩具六度萬行。教云。若有",
    "T47n1987A_001:0534b26": "一眾生未度者。吾終不成正覺。誓願無邊。眾",
    "T47n1987A_001:0534b27": "生無邊。如是行持故名菩薩同異類(下云同中異類是同)。",
    "T47n1987A_001:0534b28": "三者沙門異類(後云披毛截角)謂先知有本分事了。",
    "T47n1987A_001:0534b29": "喪盡今時一切凡聖因果德行。始得就體一",
    "T47n1987A_001:0534c01": "般。名為獨立底人。亦名沙門稱斷事。始得表",
    "T47n1987A_001:0534c02": "裡情忘三世事盡。得無遺漏。得名佛邊事。亦",
    "T47n1987A_001:0534c03": "云一手指天地。亦云具大沙門。轉却沙門稱",
    "T47n1987A_001:0534c04": "斷邊事。不入諸勝報位。始得名為沙門行。",
    "T47n1987A_001:0534c05": "亦云沙門轉身。亦云披毛戴角。亦喚作水牯",
    "T47n1987A_001:0534c06": "牛。恁麼時節始得入異類。亦云色類邊事。所",
    "T47n1987A_001:0534c07": "以古人道頭長三尺頸短(吉祥宗祖手澤中不云長)二寸。秖是",
    "T47n1987A_001:0534c08": "這箇道理不得別會。",
    "T47n1987A_001:0534c09": "四者宗門中異類謂如南泉曰。智不到處切",
    "T47n1987A_001:0534c10": "忌道著。道著則頭角生。喚作如如。早是變也。",
    "T47n1987A_001:0534c11": "直須向異類中行道取異類中事。洞山曰。此",
    "T47n1987A_001:0534c12": "事直須妙會。事在其妙。體在妙處。曹山自",
    "T47n1987A_001:0534c13": "道。此事直須虛一位全無的的也。覿面兼帶",
    "T47n1987A_001:0534c14": "始得若是。作家語不偏不正不有不無。呼為",
    "T47n1987A_001:0534c15": "異類中虛。此事直須作家橫身。逢木著木。",
    "T47n1987A_001:0534c16": "逢竹著竹。須護觸犯。囑囑囑囑。僧問(自下問答皆以無舌",
    "T47n1987A_001:0534c17": "語為中下道取上四異類)如何是異。余曰。我若向汝道。驢年",
    "T47n1987A_001:0534c18": "得異麼。所以有人問南泉和尚。百年後向",
    "T47n1987A_001:0534c19": "什麼處去。泉曰。山下檀越家。作一頭水牯",
    "T47n1987A_001:0534c20": "牛去。云某甲隨和尚去得否(彼此文別宗豈有異)泉曰。爾",
    "T47n1987A_001:0534c21": "若隨我。含一莖草來。余曰。此水牯牛不同",
    "T47n1987A_001:0534c22": "沙門水牯牛。直須子細始得不迷時候。",
    "T47n1987A_001:0534c23": "問如何是往來異類。余曰。未知有自己。又曰。",
    "T47n1987A_001:0534c24": "一切言語聲色是非。總是往來異類。如何是",
    "T47n1987A_001:0534c25": "(菩薩)同中異類。余曰。不擇其身。如何是披毛戴",
    "T47n1987A_001:0534c26": "角(沙門)異類。余曰。不立觸淨。又非時答(當也)觸即",
    "T47n1987A_001:0534c27": "觸。遇淨即淨。如何是宗門中異類。余曰。要頭",
    "T47n1987A_001:0534c28": "則研將去。",
    "T47n1987A_001:0534c29": "僧舉似。洞山大師因僧問沙門行。大師曰。頭",
    "T47n1987A_001:0535a01": "長三尺頸短二寸。此意如何(新古兩本無有別異)余曰。勝",
    "T47n1987A_001:0535a02": "句妙句。喚什麼作勝句妙句。余曰。勝句妙句",
    "T47n1987A_001:0535a03": "有三種。一者世尊出世。四十九年施設方便。",
    "T47n1987A_001:0535a04": "十二分教。百千三昧妙門。門門穿究。盡是",
    "T47n1987A_001:0535a05": "勝句妙句。此是出世邊說。二者從凡入聖。洞",
    "T47n1987A_001:0535a06": "達自己。與佛無異。得無遺漏。始得通身。始喚",
    "T47n1987A_001:0535a07": "作一塵一念十方婆伽梵一路涅槃門。到恁",
    "T47n1987A_001:0535a08": "麼時節。不處正位。不擇其身。却入異類中。披",
    "T47n1987A_001:0535a09": "毛戴角無異念。故云。一切物類比況不得。諸",
    "T47n1987A_001:0535a10": "佛諸祖計挍不成。所以古人道沙門語不得",
    "T47n1987A_001:0535a11": "將尺寸語與人。故喚作勝句妙句。此是色類",
    "T47n1987A_001:0535a12": "邊語。三者一切所有底物比不得。始呼為勝",
    "T47n1987A_001:0535a13": "句妙句。所以古人道千般比不得。萬物況不",
    "T47n1987A_001:0535a14": "成。智者不能知。上根亦不識。亦云本來無",
    "T47n1987A_001:0535a15": "相似。故勝句妙句。勝句妙句者。天上人間測",
    "T47n1987A_001:0535a16": "度不得底事。故古人云喚作超始終句。借此",
    "T47n1987A_001:0535a17": "為語類邊說行(至下益詳)稠布衲問。如何是色類。",
    "T47n1987A_001:0535a18": "余曰。披毛戴角。如何是語類。曰曹山只有一",
    "T47n1987A_001:0535a19": "雙眉。如何是水牯牛。曰矇矇瞳瞳。此意如",
    "T47n1987A_001:0535a20": "何。曰不知有天地。",
    "T47n1987A_001:0535a21": "稠又舉。上座問雲居。洞山古佛有言。自少",
    "T47n1987A_001:0535a22": "養得一箇兒子。頭長三尺頸短二寸。直至",
    "T47n1987A_001:0535a23": "如今不奈何。如何是自少養得底兒子。居曰。",
    "T47n1987A_001:0535a24": "日給難忘。如何是頭長三尺。曰不奈何。如何",
    "T47n1987A_001:0535a25": "是頸短二寸。曰至今還奈何得否。問(一本作後舉問師。一",
    "T47n1987A_001:0535a26": "本連上猶為雲居話)如何是日給難忘。余曰。常在則是。如",
    "T47n1987A_001:0535a27": "何是常在。曰不違背則是。如何是不奈何。曰",
    "T47n1987A_001:0535a28": "到恁麼時甚麼人奈何得。至今還奈何得否。",
    "T47n1987A_001:0535a29": "此意如何。曰三世諸佛不奈何(一本迄此雲居山話)如何",
    "T47n1987A_001:0535b01": "是頭長三尺頸短二寸。曰不是從來底事。如",
    "T47n1987A_001:0535b02": "何是從來底事。曰喚作甚麼。",
    "T47n1987A_001:0535b03": "問沙門行箇什麼行。曰畜生行。如何是畜生",
    "T47n1987A_001:0535b04": "行。曰披毛戴角。如何是(披毛戴角)沙門行。曰物物",
    "T47n1987A_001:0535b05": "不間斷。不間斷底事如何。曰始得行。如何是",
    "T47n1987A_001:0535b06": "披毛戴角底人。曰不懼業。為甚麼到恁麼地。",
    "T47n1987A_001:0535b07": "曰若不懼業。甚麼處不到。",
    "T47n1987A_001:0535b08": "問從凡入聖則不問。從聖入凡時如何。曰水",
    "T47n1987A_001:0535b09": "牯牛。如何是水牯牛。曰矇矇瞳瞳。此意如何。",
    "T47n1987A_001:0535b10": "曰但念水草餘無所知。成得箇甚麼邊事。曰",
    "T47n1987A_001:0535b11": "秖是逢草喫草。逢水飲水。師又曰。這箇語有",
    "T47n1987A_001:0535b12": "力。欲知有力。此人不執沙門邊事。亦不入諸",
    "T47n1987A_001:0535b13": "聖報位。便是入異類。此異類是披毛戴角。喚",
    "T47n1987A_001:0535b14": "作沙門行。亦喚作沙門行李處。亦喚作頭長",
    "T47n1987A_001:0535b15": "三尺頸短二寸。欲知此意到沙門行時。不欲",
    "T47n1987A_001:0535b16": "將尺寸分親疎。不得說張三李四。又頭長三",
    "T47n1987A_001:0535b17": "尺者。只得從小至大今日功成。得到恁麼時。",
    "T47n1987A_001:0535b18": "喚作勝句妙句。頸短二寸者。是不坐沙門位。",
    "T47n1987A_001:0535b19": "亦不處諸聖報位。故為頸短二寸。恁麼時不",
    "T47n1987A_001:0535b20": "得說著稱與不稱。所以道不將尺寸來向這",
    "T47n1987A_001:0535b21": "裡思量也。雖然如此。猶是類邊事。須知有異",
    "T47n1987A_001:0535b22": "類中事。不見道。智不到處不得說著。說著即",
    "T47n1987A_001:0535b23": "頭角生。喚作如如。早是變也。須向異類中行。",
    "T47n1987A_001:0535b24": "喚作虛一位。喚作覿面兼帶。全無的的也。",
    "T47n1987A_001:0535b25": "問如何是類。曰披毛戴角。如何是異。曰作麼",
    "T47n1987A_001:0535b26": "作麼。如何是行。曰要頭則斫將去。只如異類",
    "T47n1987A_001:0535b27": "成得箇什麼邊事。曰此事有二種異類。一者",
    "T47n1987A_001:0535b28": "沙門異類。二者事上異類。事上異類者。貍奴",
    "T47n1987A_001:0535b29": "白牯是也。沙門異類者。觸處得自由。始得不",
    "T47n1987A_001:0535c01": "變易。不同那箇。先師問余。甚麼處去。曰不變",
    "T47n1987A_001:0535c02": "易處去。又曰。此不變易事有二種。一者人",
    "T47n1987A_001:0535c03": "人盡有本分事。二者知有底人。不捨一切聲",
    "T47n1987A_001:0535c04": "色是非。於一切物物上不滯。呼為一切處不",
    "T47n1987A_001:0535c05": "易(蓋去聲音異)亦喚作披毛戴角。亦喚作入泥入水。",
    "T47n1987A_001:0535c06": "亦喚作行李底漢。問如何是入泥入水。曰不",
    "T47n1987A_001:0535c07": "變易。轉身也否。曰不轉身。此人屋裡事如何。",
    "T47n1987A_001:0535c08": "曰諸聖測不得。為什麼測不得。曰是伊不同",
    "T47n1987A_001:0535c09": "諸聖。此猶是類邊事還有向上事否。曰有。如",
    "T47n1987A_001:0535c10": "何是向上事。曰向汝道。則恐落類邊去。",
    "T47n1987A_001:0535c11": "三然燈(前後正三)",
    "T47n1987A_001:0535c12": "師曰。謂然燈前有二種。一未知有。同於類血",
    "T47n1987A_001:0535c13": "之乳。二知有。猶如意未萌時得本物。此名然",
    "T47n1987A_001:0535c14": "燈前。一種知有。往來言語聲色是非。亦不屬",
    "T47n1987A_001:0535c15": "正照用。亦不得記。同類血之乳。是漏失邊事。",
    "T47n1987A_001:0535c16": "此名然燈後。直是三際事盡。表裏情忘。得無",
    "T47n1987A_001:0535c17": "間斷。此始得名正然燈。乃云得記。",
    "T47n1987A_001:0535c18": "撫州曹山元證禪師語錄(終)"
}