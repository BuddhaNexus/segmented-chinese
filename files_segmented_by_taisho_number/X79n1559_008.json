{
    "X79n1559_008:0335c18": "嘉泰普燈錄卷第八",
    "X79n1559_008:0335c20": "平江府報恩光孝禪寺(臣)僧　(正受)　編",
    "X79n1559_008:0335c21": "南嶽第十三世(臨濟九世楊岐二世)",
    "X79n1559_008:0335c22": "白雲守端禪師法嗣",
    "X79n1559_008:0335c23": "蘄州五祖法演禪師綿之巴西人。族鄧氏。年三十五。",
    "X79n1559_008:0335c24": "始棄家。祝髮受具。往成都習唯識．百法論。因聞菩薩",
    "X79n1559_008:0336a01": "入見道時。智與理冥。境與神會。不分能證所證。西天",
    "X79n1559_008:0336a02": "外道嘗難比丘曰。既不分能證所證。却以何為證。無",
    "X79n1559_008:0336a03": "能對者。外道貶之。令不鳴鍾鼓。反披袈裟。三藏弉法",
    "X79n1559_008:0336a04": "師至彼。救此義曰。如人飲水。冷暖自知。乃通其難。師",
    "X79n1559_008:0336a05": "曰。冷暖則可知矣。作麼生是自知底事。遂質本講曰。",
    "X79n1559_008:0336a06": "不知自知之理。如何講。莫疏其問。但誘曰。汝欲明此。",
    "X79n1559_008:0336a07": "當往南方。扣傳佛心宗者。即負笈出關。由京師渡淮",
    "X79n1559_008:0336a08": "浙。所見尊宿。無不以此語咨決所疑。終不破。後謁浮",
    "X79n1559_008:0336a09": "山圓鑑禪師。鑑舉如來有密語。迦葉不覆藏令究之。",
    "X79n1559_008:0336a10": "及朞。一日謂曰。子來何晚。吾老矣。恐虗度子光陰。可",
    "X79n1559_008:0336a11": "往依白雲。此老雖後生。吾未識面。但見渠頌臨濟三",
    "X79n1559_008:0336a12": "頓棒話。有過人處。必能了子大事。師澘然禮辭。至白",
    "X79n1559_008:0336a13": "雲。遂舉僧問南泉摩尼珠話請問。雲叱之。師領悟。獻",
    "X79n1559_008:0336a14": "投機偈曰。山前一片閑田地。叉手叮嚀問祖翁。幾度",
    "X79n1559_008:0336a15": "賣來還自買。為憐松竹引清風。雲特印可。令掌磨事。",
    "X79n1559_008:0336a16": "未幾。雲至。語師曰。儞知一件事麼。云。不知。曰。近日有",
    "X79n1559_008:0336a17": "數禪客自廬山來。皆有悟入處。教伊說亦說得有來",
    "X79n1559_008:0336a18": "由。舉因緣問伊亦明得。教伊下語亦下得。只是未在。",
    "X79n1559_008:0336a19": "師聞。愕眙曰。既悟了。說亦說得。明亦明得。如何却未",
    "X79n1559_008:0336a20": "在。狐疑七日。忽偃息。洞然昭徹。曰。元來恁麼地。其胸",
    "X79n1559_008:0336a21": "中珍惜。到此盡去。走見白雲。雲為手舞足蹈。師亦一",
    "X79n1559_008:0336a22": "笑而已。雲一日示眾曰。古人道。如鏡鑄像。像成後。鏡",
    "X79n1559_008:0336a23": "在甚麼處。眾下語不契。舉以問師。師近前問訊。曰。也",
    "X79n1559_008:0336a24": "不較多。雲笑曰。須是道者始得。乃命分座。開示方來。",
    "X79n1559_008:0336b01": "初住四面。遷白雲。晚居東山。　上堂曰。古人道。我若",
    "X79n1559_008:0336b02": "向你道。即禿却我舌。若不向你道。即啞却我口。且道",
    "X79n1559_008:0336b03": "還有為人處也無。四面有時擬為你吞却。只被當門",
    "X79n1559_008:0336b04": "齒礙。擬為你吐却。又為咽喉小。且道還有為人處也",
    "X79n1559_008:0336b05": "無。乃曰。四面自來柳下惠。　上堂。結夏無可供養大",
    "X79n1559_008:0336b06": "眾。作一家醼。管顧諸人。遂擡手曰。囉邏招。囉邏搖。囉",
    "X79n1559_008:0336b07": "邏送。莫怪空疎。伏惟珍重。　上堂。白雲不會說禪。三",
    "X79n1559_008:0336b08": "門開向兩邊。有人動著關棙。兩片東扇西扇。　上堂。",
    "X79n1559_008:0336b09": "一向恁麼去。路絕人稀。一向恁麼來。辜負先聖。去此",
    "X79n1559_008:0336b10": "二途。祖佛不能近。設使與白雲同生同死。亦未稱乎",
    "X79n1559_008:0336b11": "生。何也。鳳凰不是凡閒物。不得梧桐誓不栖。　上堂。",
    "X79n1559_008:0336b12": "千峰列翠。岸柳垂金。樵父謳歌。漁人鼓舞。笙簧聒地。",
    "X79n1559_008:0336b13": "鳥語呢喃。紅粉佳人。風流公子。一一為汝諸人發上",
    "X79n1559_008:0336b14": "上機。開正法眼。若向這裏薦得。金色頭陀無容身處。",
    "X79n1559_008:0336b15": "若也不會。喫粥喫飯。許你七穿八穴。　上堂。此箇物。",
    "X79n1559_008:0336b16": "上拄天。下拄地。皖口作眼。皖山作鼻。太平退身三步。",
    "X79n1559_008:0336b17": "放你諸人出氣。　上堂。狗子還有佛性也無。也勝貓",
    "X79n1559_008:0336b18": "兒十萬倍。　上堂。太平淈[泳-永+盾]漢。事事盡經徧。如是三",
    "X79n1559_008:0336b19": "十年。也有人讚歎。且道讚歎箇甚麼。好箇淈[泳-永+盾]漢。",
    "X79n1559_008:0336b20": "　上堂。難。難。幾何般。易。易。沒巴鼻。好。好。催人老。默。默。從",
    "X79n1559_008:0336b21": "此得。過這四重關了。泗州人見大聖。參。　上堂。你等",
    "X79n1559_008:0336b22": "諸人見老和尚鼓動脣吻。竪起拂子。便作勝解。及乎",
    "X79n1559_008:0336b23": "山禽聚集。牛動尾巴。却將作等閑。殊不知簷聲不斷",
    "X79n1559_008:0336b24": "前旬雨。電影還連後夜雷。　謝監收上堂。人之性命",
    "X79n1559_008:0336c01": "事。第一須是○。欲得成此○。先須防於○。若是真○",
    "X79n1559_008:0336c02": "人。○○。　上堂。有佛處不得住。換却你心肝五臟。無",
    "X79n1559_008:0336c03": "佛處急走過。留聲三千里外。逢人不得錯鴈過舉。出",
    "X79n1559_008:0336c04": "門便錯。恁麼則不去也。種粟却生豆。摘楊華。摘楊華。",
    "X79n1559_008:0336c05": "不覺日又夜。爭教人少年。　上堂。悟了同未悟。歸家",
    "X79n1559_008:0336c06": "尋舊路。一字是一字。一句是一句。自小不脫空。兩歲",
    "X79n1559_008:0336c07": "學移步。湛水生蓮華。一年生一度。　上堂。舉。陸亘大",
    "X79n1559_008:0336c08": "夫問南泉和尚。弟子家中有一片石。也曾坐。也曾臥。",
    "X79n1559_008:0336c09": "擬鐫作佛。得麼。曰。得。云。莫不得麼。曰。不得。師召大眾",
    "X79n1559_008:0336c10": "曰。夫為善知識。須明決擇。為甚麼他人道得也道得。",
    "X79n1559_008:0336c11": "他人道不得也道不得。還知南泉落處麼。白雲不惜",
    "X79n1559_008:0336c12": "眉毛與你注破。得又是誰道來。不得又是誰道來。你",
    "X79n1559_008:0336c13": "若更不會。老僧為你作箇樣子。乃舉手曰。將三界二",
    "X79n1559_008:0336c14": "十八天作箇佛頂。金輪水際作箇佛脚。四大洲作箇",
    "X79n1559_008:0336c15": "佛身。雖然作此佛兒子了。你諸人却在那裏安身立",
    "X79n1559_008:0336c16": "命。大眾還會也未。老僧作第二箇樣子去也。將東弗",
    "X79n1559_008:0336c17": "于逮作一箇佛。南贍部洲作一箇佛。西瞿耶尼作一",
    "X79n1559_008:0336c18": "箇佛。北鬱單越作一箇佛。草木叢林是佛。蠢動含靈",
    "X79n1559_008:0336c19": "是佛。既恁麼。又喚甚麼作眾生。還會也未。不如束弗",
    "X79n1559_008:0336c20": "于逮還他東弗于逮。南贍部洲還他南贍部洲。西瞿",
    "X79n1559_008:0336c21": "耶尼還他西瞿耶尼。北鬱單越還他北鬱單越。草木",
    "X79n1559_008:0336c22": "叢林還他草木叢林。蠢動含靈還化蠢動含靈。所以",
    "X79n1559_008:0336c23": "道。是法住法位。世間相常住。既恁麼。你又喚甚麼作",
    "X79n1559_008:0336c24": "佛。還會麼。忽有箇漢出來道。白雲休寐語。大眾記取",
    "X79n1559_008:0337a01": "這一轉語。　僧問。承師有言。山前一片閑田地。只如",
    "X79n1559_008:0337a02": "威音王已前。未審甚麼人為主。曰。問取寫契書人。云。",
    "X79n1559_008:0337a03": "和尚為甚倩人來答。曰。只為你教別人問。云。與和尚",
    "X79n1559_008:0337a04": "平出去也。曰。大遠在。　問。如何是佛。曰。口是禍門。又",
    "X79n1559_008:0337a05": "曰。肥從口入。　問。一代時教是箇切脚。未審切那箇",
    "X79n1559_008:0337a06": "字。曰。鉢囉娘。云。學人只問一字。為甚麼却答許多。曰。",
    "X79n1559_008:0337a07": "七字八字。問。如何是臨濟下事。曰。五逆聞雷。云。如何",
    "X79n1559_008:0337a08": "是雲門下事。曰。紅旗閃爍。云。如何是曹洞下事。曰。馳",
    "X79n1559_008:0337a09": "書不到家。云。如何是溈仰下事。曰。斷碑橫古路。僧禮",
    "X79n1559_008:0337a10": "拜。師曰。何不問法眼下事。僧云。留與和尚。師曰。巡人",
    "X79n1559_008:0337a11": "犯夜。　問。如何是和尚家風。曰。鐵旗鐵鼓。云。只有這",
    "X79n1559_008:0337a12": "箇。為復別有。曰。採石渡頭看。云。忽遇客來。將何祇待。",
    "X79n1559_008:0337a13": "曰。龍肝鳳髓。且待別時。云。客是主人相師。曰。謝供養。",
    "X79n1559_008:0337a14": "　問。如何是先照後用。曰。王言如絲。云。如何是先用",
    "X79n1559_008:0337a15": "後照。曰。其出如綸。云。如何是照用同時。曰。舉起軒轅",
    "X79n1559_008:0337a16": "鑑。蚩尤頓失威。云。如何是照用不同時。曰。金將火試。",
    "X79n1559_008:0337a17": "　問。佛未出世時如何。曰。大憨不如小憨。云。出世後",
    "X79n1559_008:0337a18": "如何。曰。小憨不如大憨。　問。牛頭未見四祖時如何。",
    "X79n1559_008:0337a19": "曰。頭上戴纍垂。云。見後如何。曰。青布遮前。云。未見時",
    "X79n1559_008:0337a20": "為甚麼百鳥銜華獻。曰。富與貴是人之所欲。云。見後",
    "X79n1559_008:0337a21": "為甚麼不啣華獻。曰。貧與賤是人之所惡。　問。如何",
    "X79n1559_008:0337a22": "是佛。曰。露胸跣足。云。如何是法。曰。大赦不放。云。如何",
    "X79n1559_008:0337a23": "是僧。曰。釣魚船上謝三郎。　問。四面無門山嶽秀。箇",
    "X79n1559_008:0337a24": "中時節若為分。曰。東君知子細。徧地發萌芽。云。春去",
    "X79n1559_008:0337b01": "秋來事宛然也。曰。纔方搓彈子。便要揑金剛。　一日。",
    "X79n1559_008:0337b02": "顧問門人曰。諸子已後如何荷負吾宗。佛鑑曰。彩鳳",
    "X79n1559_008:0337b03": "舞丹霄。佛眼曰。鐵虵橫古路。佛果舉足曰。看脚趯。師",
    "X79n1559_008:0337b04": "曰。滅吾宗者。克勤也。崇寧三年六月二十五日。上堂",
    "X79n1559_008:0337b05": "辭眾曰。趙州和尚有末後句。你作麼生會。試出來道",
    "X79n1559_008:0337b06": "看。若會得去。不妨自在快活。如或未然。這好事作麼",
    "X79n1559_008:0337b07": "說。良久。曰。說即說了也。只是諸人不知。要會麼。富嫌",
    "X79n1559_008:0337b08": "千口少。貧恨一身多。珍重。時山門有土木之役。躬往",
    "X79n1559_008:0337b09": "督之。且曰。汝等勉力。吾不復來矣。歸丈室。淨髮澡身。",
    "X79n1559_008:0337b10": "迄旦。吉祥而化。是夕。山摧石隕。四十里內巖谷震吼。",
    "X79n1559_008:0337b11": "闍維。設利如雨。塔于東山之南。壽八十餘。",
    "X79n1559_008:0337b12": "南嶽第十三世(臨濟九世翠巖二世)",
    "X79n1559_008:0337b13": "大溈真如慕喆禪師法嗣",
    "X79n1559_008:0337b14": "東京智海普融道平禪師仙都人。族許氏。嘗師事泉",
    "X79n1559_008:0337b15": "萬卷。會荊公請泉居蔣山。師與之偕往。命掌牋記。辭",
    "X79n1559_008:0337b16": "謁真如於大溈。聞舉洗鉢盂話。倐然啟悟。述偈曰。七",
    "X79n1559_008:0337b17": "顛八倒。業識忙忙。螺江回首處。笑殺謝三郎。趙璧與",
    "X79n1559_008:0337b18": "燕金。寶環并玉珮。拈起兔角鎚。一時俱擊碎。如詰之",
    "X79n1559_008:0337b19": "無爽。於是聲名四馳。後六生道場。四被　詔旨。　上",
    "X79n1559_008:0337b20": "堂曰。山僧不會佛法。為人總沒來由。或時半開半合。",
    "X79n1559_008:0337b21": "或時全放全收。還如萬人叢裏。冷地掉箇石頭。忽然",
    "X79n1559_008:0337b22": "打著一箇。方知觸處周流。　上堂。趙州有四門。門門",
    "X79n1559_008:0337b23": "通大道。玉泉有四路。路路透長安。門門通大道。畢竟",
    "X79n1559_008:0337b24": "誰親到。路路透長安。分明進步看。拍膝一下。曰。歲晚",
    "X79n1559_008:0337c01": "未歸客。西鳳門外寒。　上堂。舉。盤山示眾曰。似地擎",
    "X79n1559_008:0337c02": "山。不知山之孤峻。如石含玉。不知玉之無瑕。古人恁",
    "X79n1559_008:0337c03": "麼說話。大似抱賊叫屈。普融門下。人人慷慨。生擒虎",
    "X79n1559_008:0337c04": "兕。活捉獰龍。眼裏著得須彌山。耳裏著得大海水。遂",
    "X79n1559_008:0337c05": "拈拄杖曰。不是向人誇伎倆。丈夫標致合如斯。卓拄",
    "X79n1559_008:0337c06": "杖。下座。靖康初。謝事歸黃州栢子山。建炎改元十月",
    "X79n1559_008:0337c07": "二日。示化。",
    "X79n1559_008:0337c08": "隆興府泐潭景祥禪師建昌南城人。族傅氏。父翼為",
    "X79n1559_008:0337c09": "永豐令。母上官氏。夢絳幡皂纛。擁一偉丈夫至。稱塞",
    "X79n1559_008:0337c10": "上將軍。已而出胎。因以塞上公名之。及長。警敏。強記",
    "X79n1559_008:0337c11": "愽覽。常夜夢持刀刺人。一日睡中。神人授以偈。後不",
    "X79n1559_008:0337c12": "復夢。適永豐下世。追念罔極。非出世間法無以報。聞",
    "X79n1559_008:0337c13": "有琦禪師說法于靈鷲。往聽。頓有省發。依琦剃染受",
    "X79n1559_008:0337c14": "具。乃之遠方。至大溈。久而開悟。日常留侍。盡其機用。",
    "X79n1559_008:0337c15": "溈既趨寂。歸隱臨川。越十年。列剎迎居。槩不就。大觀",
    "X79n1559_008:0337c16": "四年。偶泐潭虗席。府座以書幣三邀。不得已而應命。",
    "X79n1559_008:0337c17": "　上堂。舉。鏡清和尚示眾曰。若據令而行。碧眼老胡",
    "X79n1559_008:0337c18": "不得無過。若盡令而行。須閉却僧堂門。倩人守院始",
    "X79n1559_008:0337c19": "得。時有僧問。盡令而行時如何。曰。汝欲散眾那。師曰。",
    "X79n1559_008:0337c20": "寶峰今日舉話。不得動著。留與諸方檢點。　至節上",
    "X79n1559_008:0337c21": "堂。世謂君子道長。小人道消。消底向甚麼處去。長底",
    "X79n1559_008:0337c22": "自何而來。所以道。若言其有。無物可守。若言其無。觸",
    "X79n1559_008:0337c23": "應萬途。若言其新。自古夙因。若言其故。物不能汙。是",
    "X79n1559_008:0337c24": "故在鳥鳥鳴。在獸獸鳴。在天同天。處人同人。遂拈拄",
    "X79n1559_008:0338a01": "杖曰。且道在這裏同箇甚麼。良久。曰。祖室傳來行正",
    "X79n1559_008:0338a02": "令。撥發蘆芽徧地春。　中秋上堂。靈山話。曹溪指。放",
    "X79n1559_008:0338a03": "過初生斫額底。未問龍眠老古錐。昨夜三更轉向西。",
    "X79n1559_008:0338a04": "正當恁麼時。有人問。如何是月向明暗未分處。道得",
    "X79n1559_008:0338a05": "一句。便與古人共出一隻手。如或未然。寶峰不免依",
    "X79n1559_008:0338a06": "模畫樣。應箇時節。乃打一圓相。曰。清光萬古復千古。",
    "X79n1559_008:0338a07": "豈止人間一夜看。　僧問。如何是祖師西來意。曰。十",
    "X79n1559_008:0338a08": "箇指頭八箇了。　問。我手何似佛手。曰。金鍮難辨。云。",
    "X79n1559_008:0338a09": "我脚何似驢脚。曰。黃龍路險。云。人人有箇生緣。如何",
    "X79n1559_008:0338a10": "是和尚生緣。曰。把定要津。不通凡聖。　室中問僧。達",
    "X79n1559_008:0338a11": "磨西歸。手擕隻履。當時何不兩隻都將去。云。此土也",
    "X79n1559_008:0338a12": "要留箇消息。曰。一隻脚在西天。一隻脚在東土。著甚",
    "X79n1559_008:0338a13": "來由。僧無語。　問僧。唯一堅密身。一切塵中現。如何",
    "X79n1559_008:0338a14": "是塵中現底身。僧指香爐云。這箇是香爐。師曰。帶累",
    "X79n1559_008:0338a15": "三世諸佛生陷地獄。僧罔措。師便打。　問僧。布袋閙",
    "X79n1559_008:0338a16": "裏撒開。作麼生會。云。某不會。曰。鐵銚但言鐵銚。木履",
    "X79n1559_008:0338a17": "但言木履。眼前蹉過彌勒天宮。討甚麼屎。遂推出。",
    "X79n1559_008:0338a18": "　師不安行。有僧問。和尚近日尊候如何。曰。土地前燒",
    "X79n1559_008:0338a19": "二陌紙著。　師常叉手夜坐。如對大賓。初坐。手與趺",
    "X79n1559_008:0338a20": "綴。至五鼓。必齊膺。因號祥叉手。其莊肅若此。建炎初。",
    "X79n1559_008:0338a21": "荷策游天台。郡守聞于朝。以　詔居浮山。紹興二年",
    "X79n1559_008:0338a22": "十月七日。集眾言別。侍僧請偈。師曰。幸無去來。何偈",
    "X79n1559_008:0338a23": "之有。即加趺而逝。火後。目睛齒舌不壞。獲設利五色。",
    "X79n1559_008:0338a24": "其徒分塔于浮山．泐潭。",
    "X79n1559_008:0338b01": "潭州東明仁仙禪師開堂日。僧問。世尊出世。梵王",
    "X79n1559_008:0338b02": "前引。帝釋後隨。和尚出世。有何祥瑞。曰。任是百千諸",
    "X79n1559_008:0338b03": "佛。一時趕向水牯欄裏。云。有何祥瑞。曰。山僧不曾眼",
    "X79n1559_008:0338b04": "華。",
    "X79n1559_008:0338b05": "廬山東林正覺自遵禪師上堂曰。十五日已前。放",
    "X79n1559_008:0338b06": "過一著。十五日已後。未可商量。正當十五日。試道一",
    "X79n1559_008:0338b07": "句看。良久。曰。山色翠穠春雨歇。栢庭香擁木蘭開。",
    "X79n1559_008:0338b08": "泗州普照明悟曉欽禪師上堂曰。引手撮空。展轉",
    "X79n1559_008:0338b09": "莫及。飜身擲影。徒自勞形。當面拈來。却成蹉過。畢竟",
    "X79n1559_008:0338b10": "如何。拍禪床曰。洎合錯商量。　僧問。師唱誰家曲。宗",
    "X79n1559_008:0338b11": "風嗣阿誰。曰。東邊更近東。云。溈山的子。智海親孫也。",
    "X79n1559_008:0338b12": "曰。却笑傍人把釣竿。",
    "X79n1559_008:0338b13": "和州光孝慧蘭禪師不知何許人也。自號碧落道人。",
    "X79n1559_008:0338b14": "嘗以觸衣書七佛名。叢林稱為蘭布裩。一日。擬草庵",
    "X79n1559_008:0338b15": "歌示眾。其辭曰。吾結庵兮非世寶。通身盡是無生艸。",
    "X79n1559_008:0338b16": "本來基址坦然平。四維上下無邊表。庵中人。匪生老。",
    "X79n1559_008:0338b17": "妙用縱橫無作造。不村不郭不深山。暑往寒來俱不",
    "X79n1559_008:0338b18": "到。問此庵。在何處。父母未生好薦取。掣電之機儻未",
    "X79n1559_008:0338b19": "分。穿雲陟嶺反相誤。住庵人。何面目。混沌初分堪委",
    "X79n1559_008:0338b20": "曲。此時一著太分明。不解依前打瓦卜。或言大。等閑",
    "X79n1559_008:0338b21": "收向針鋒界。或言小。森羅普印毫端杪。或言貴。覿面",
    "X79n1559_008:0338b22": "指陳無可示。或言賤。萬斛驪珠終不換。或言顯。爍迦",
    "X79n1559_008:0338b23": "羅眼覤難見。或言隱。塞破虗空光烱烱。欲識庵中舊",
    "X79n1559_008:0338b24": "日人。大千沙界俱銷殞。建炎末。逆虜犯淮。執師見酋",
    "X79n1559_008:0338c01": "長。長曰。聞我名否。師曰。我所聞者。唯大宋　天子之",
    "X79n1559_008:0338c02": "名。長恚。令左右以鎚擊之。鎚至輒斷壞。長驚異。延麾",
    "X79n1559_008:0338c03": "下敬事之。經旬。師索薪自焚。無敢供者。親拾薪成龕。",
    "X79n1559_008:0338c04": "怡然端坐。煙焰一起。流光四騰。虜跪伏。灼膚者眾。火",
    "X79n1559_008:0338c05": "絕。得五色設利。併其骨而北歸。所執僧尼。悉得自便。",
    "X79n1559_008:0338c06": "和人至今詠之。",
    "X79n1559_008:0338c07": "吉州光孝慧曉禪師僧問。若能轉物。即同如來。露",
    "X79n1559_008:0338c08": "柱是物。請和尚轉。曰。不放落華隨水去。云。因甚麼如",
    "X79n1559_008:0338c09": "此。曰。恐招凡客入山。",
    "X79n1559_008:0338c10": "潭州福嚴寘禪師上堂曰。禪嚴山上雲。舒卷任朝",
    "X79n1559_008:0338c11": "昏。忽爾落平地。客來難討門。　上堂。舉。趙州問僧。近",
    "X79n1559_008:0338c12": "離甚麼處。云。雪峰。曰。雪峰近日有何言句。云。和尚嘗",
    "X79n1559_008:0338c13": "示眾道。盡大地是沙門一隻眼。汝等諸人向甚麼處",
    "X79n1559_008:0338c14": "屙。曰。汝回去麼。云。便行。曰。我寄汝一鍬子去。師曰。如",
    "X79n1559_008:0338c15": "今諸方商量。趙州寄鍬子與雪峰。便是剗却那屙底。",
    "X79n1559_008:0338c16": "我當時若問這僧。汝回去麼。云。便行。只向他道。我寄",
    "X79n1559_008:0338c17": "你一副鉢孟去。你又如何商量。",
    "X79n1559_008:0338c18": "潭州東明遷禪師久侍真如。晚居溈山。真如庵忠道",
    "X79n1559_008:0338c19": "者高其風。每叩之。一日。閱首楞嚴次。忠問。如我按指。",
    "X79n1559_008:0338c20": "海印發光。佛意如何。曰。釋迦老子好與二十棒。云。為",
    "X79n1559_008:0338c21": "甚麼如此。曰。用按指作麼。云。汝暫舉心。塵勞先起又",
    "X79n1559_008:0338c22": "作麼生。曰。亦是海印發光。",
    "X79n1559_008:0338c23": "雪竇法雅禪師法嗣",
    "X79n1559_008:0338c24": "衢州光孝慈覺普印禪師泉之晉江許氏子。室中問",
    "X79n1559_008:0339a01": "僧。父母未生已前在甚麼處行履。僧擬對。即打出。或",
    "X79n1559_008:0339a02": "曰。達磨在你脚下。僧擬著。亦打出。或曰。道。道。僧擬開",
    "X79n1559_008:0339a03": "口。復打出。",
    "X79n1559_008:0339a04": "青原第十三世(雲門七世)",
    "X79n1559_008:0339a05": "法雲大通善本禪師法嗣",
    "X79n1559_008:0339a06": "潭州雲峰祖燈志璿禪師南粵人。族陳氏。母因雷震",
    "X79n1559_008:0339a07": "而生。五歲授書。至未知生。焉知死。怳如夢覺。歸以出",
    "X79n1559_008:0339a08": "家告父母。未冠為僧。謁大通於雙林。一夕。登大士殿",
    "X79n1559_008:0339a09": "作禮。既而經行。於善惡不思中。尋即開悟。住雲峰日。",
    "X79n1559_008:0339a10": "上堂曰。休去．歇去．一切萬年去．寒灰枯木去．古廟裏",
    "X79n1559_008:0339a11": "香爐去．一條白練去。大眾。古人見處如日暉空。不著",
    "X79n1559_008:0339a12": "二邊。豈墮陰界。堪嗟後代兒孫多作一色邊會。山僧",
    "X79n1559_008:0339a13": "即不然。不休去．不歇去．業識忙忙去．七顛八倒去．十",
    "X79n1559_008:0339a14": "字街頭閙浩浩地聲色裏坐臥去．三家村裏盈衢寒",
    "X79n1559_008:0339a15": "路荊棘裏游戲去．刀山劍樹劈腹剜心。鑊湯爐炭皮",
    "X79n1559_008:0339a16": "穿骨爛去。如斯舉唱。大似三歲孩兒輥繡毬。　上堂。",
    "X79n1559_008:0339a17": "一切聲是佛聲。塗毒鼓透入耳朵裏。一切色是佛色。",
    "X79n1559_008:0339a18": "鐵蒺蔾穿過眼睛中。好事不如無。便下座。　上堂。孟",
    "X79n1559_008:0339a19": "冬薄寒。且道寒作何色。　上堂。盡乾坤大地是箇熱",
    "X79n1559_008:0339a20": "鐵團。汝等諸人向甚麼處下口。良久。曰。吞不進。吐不",
    "X79n1559_008:0339a21": "出。　上堂。瘦竹長松滴翠香。流風疏月度炎凉。不知",
    "X79n1559_008:0339a22": "誰住原西寺。每日鍾聲送夕陽。　上堂。聲色頭上睡",
    "X79n1559_008:0339a23": "眠。虎狼羣裏安禪。荊棘林內飜身。雪刃叢中游戲。竹",
    "X79n1559_008:0339a24": "影掃堦塵不動。月穿潭底水無痕。　上堂。良久。曰。吾",
    "X79n1559_008:0339b01": "道一以貫之。話作兩橛。　上堂。不是風動。不是幡動。",
    "X79n1559_008:0339b02": "衲僧失却鼻孔。是風動。是幡動。分明是箇漆桶。兩段",
    "X79n1559_008:0339b03": "不同。眼暗耳聾。澗水如藍碧。山華似火紅。　上堂。僧",
    "X79n1559_008:0339b04": "問。如何是西來意。曰。築著額頭磕著鼻。云。意旨如何。",
    "X79n1559_008:0339b05": "曰。驢馱馬載。云。向上還有事也無。曰。朝到西天。暮歸",
    "X79n1559_008:0339b06": "唐土。云。謝和尚答話。曰。大乘砑郎當。僧退。師乃曰。僧",
    "X79n1559_008:0339b07": "問西來意。築著額頭磕著鼻。意旨又如何。驢馱并馬",
    "X79n1559_008:0339b08": "載。朝到西天暮歸唐。大乘恰似砑郎當。何故。沒量大",
    "X79n1559_008:0339b09": "人被語脉裏轉却。遂拊掌大笑。下座。　僧問。丹霞燒",
    "X79n1559_008:0339b10": "木佛。院主為甚麼眉鬚墮落。曰。一人傳虗。萬人傳實。",
    "X79n1559_008:0339b11": "云。恁麼則不落也。曰。兩重公案。云。學人未曉。特伸請",
    "X79n1559_008:0339b12": "益。曰。筠袁虔吉。頭上插筆。　問。德山入門便棒。意旨",
    "X79n1559_008:0339b13": "如何。曰。束杖理民。云。臨濟人門便喝。又作麼生。曰。不",
    "X79n1559_008:0339b14": "言而化。云。未審和尚如何為人。曰。一刀兩段。　問。無",
    "X79n1559_008:0339b15": "縫鐵門。請師一啟。曰。進前三步。云。向上無關。請師一",
    "X79n1559_008:0339b16": "閉。曰。退後一尋。云。不開不閉又作麼生。曰。吽。吽。便打。",
    "X79n1559_008:0339b17": "　問。雪峰輥毬。意旨如何。曰。千鈞之弩。云。禾山打鼓。",
    "X79n1559_008:0339b18": "又作麼生。曰。老不歇心。",
    "X79n1559_008:0339b19": "臨安府淨慈寶印楚明禪師百粵人。族張氏。祝髮後。",
    "X79n1559_008:0339b20": "謁大通。通夢日月並出。曉則師至。稱楚明上座。通陰",
    "X79n1559_008:0339b21": "奇之。令參堂。久而契悟。出住淨慈。大播祖道。左丞蒲",
    "X79n1559_008:0339b22": "公宗孟奏以師名。　上堂曰。若論此事。如散鋪寶貝。",
    "X79n1559_008:0339b23": "亂堆金玉。昧己者。自甘窮困。有眼底。信手拈來。所以",
    "X79n1559_008:0339b24": "道。閻浮有大寶。見少得還稀。若人將獻我。成佛一餉",
    "X79n1559_008:0339c01": "時。乃拈拄杖曰。如今一時呈似。普請大眾高著眼。擲",
    "X79n1559_008:0339c02": "拄杖。下座。　上堂。祖師道。吾本來茲土。傳法救迷情。",
    "X79n1559_008:0339c03": "一華開五葉。結果自然成。淨慈當時若見恁麼道。用",
    "X79n1559_008:0339c04": "黑漆拄杖子一棒打殺。埋向無陰陽地上。令他出氣",
    "X79n1559_008:0339c05": "不得。何故。叵耐他瞞我唐土人。眾中莫有為祖師出",
    "X79n1559_008:0339c06": "氣底麼。出來和你一時埋却。",
    "X79n1559_008:0339c07": "東京慧林常悟禪師僧問。若不傳法度眾生。舉世",
    "X79n1559_008:0339c08": "無由報恩者。未審傳箇甚麼法。曰。開宗明義章第一。",
    "X79n1559_008:0339c09": "問。達磨未來時如何。曰。省得草鞋錢。云。來後如何。曰。",
    "X79n1559_008:0339c10": "重疊關山路。",
    "X79n1559_008:0339c11": "真州長蘆祖照道和禪師興化仙游人。族潘氏。少警",
    "X79n1559_008:0339c12": "敏博學。從伯父往京師。累舉不第。遂師天清釋迦院",
    "X79n1559_008:0339c13": "德璋。以資　慈聖光獻皇后。恩例得度登具。謁淨因",
    "X79n1559_008:0339c14": "臻．圓通秀。秀謝世。適大通繼居。師就參之。一日。以硫",
    "X79n1559_008:0339c15": "黃續火。釋然契悟。籌室一鎮。四眾雲趨。　上堂曰。一",
    "X79n1559_008:0339c16": "二三四五六。碧眼胡僧數不足。泥牛入海過新羅。木",
    "X79n1559_008:0339c17": "馬迎風到天竺。天竺茫茫何處尋。補陀巖上問觀音。",
    "X79n1559_008:0339c18": "普賢拍手呵呵笑。歸去去兮秋水深。　上堂。觀身實",
    "X79n1559_008:0339c19": "相。觀佛亦然。這裏見得。黃面瞿曇隱身無地。其或渺",
    "X79n1559_008:0339c20": "漫不分。照顧眉毛鼻孔。　上堂。良久。曰。還會麼。大施",
    "X79n1559_008:0339c21": "門開。便請單刀直入。寶所在近。莫教空手而回。三十",
    "X79n1559_008:0339c22": "年後自看。記敗睦州道底。　上堂。欲渡巨海。必假方",
    "X79n1559_008:0339c23": "舟。櫓棹俱全。風帆兩便。夜觀星月。書視雲山。萬里之",
    "X79n1559_008:0339c24": "遙。一瞬可到。莫有洗脚上船底麼。遂曰。人心盡畏波",
    "X79n1559_008:0340a01": "濤嶮。未必波濤嶮似心。　僧問。無遮聖會還有不到",
    "X79n1559_008:0340a02": "者麼。曰。有。云。誰是不到者。曰。金剛脚下鐵崑崙。　問。",
    "X79n1559_008:0340a03": "不許夜行。投明須到。意旨如何。曰。羊頭車子推明月。",
    "X79n1559_008:0340a04": "云。便恁麼去時如何。曰。鐵門路嶮。　問。教外別傳。未",
    "X79n1559_008:0340a05": "審傳箇甚麼。曰。鐵彈子。　問。一槌兩當時如何。曰。踏",
    "X79n1559_008:0340a06": "藕得魚歸。　問。百城游罷時如何。曰。前頭更有趙州",
    "X79n1559_008:0340a07": "關。宣和六年八月七日。書偈端坐而化。茶毗。得設利",
    "X79n1559_008:0340a08": "五采。合靈骨塔於摩尼峰下。壽六十八。臘四十五。",
    "X79n1559_008:0340a09": "湖州道場有規禪師婺之金華人。族姜氏。幼有逸才。",
    "X79n1559_008:0340a10": "自薙髮。趨師席。後徹證於大通。　上堂曰。種田摶飯。",
    "X79n1559_008:0340a11": "地藏家風。客來喫茶。趙州禮度。且道護聖門下。別有",
    "X79n1559_008:0340a12": "甚麼長處。良久。曰。尋常不放山泉出。屋底清池冷照",
    "X79n1559_008:0340a13": "人。　上堂。拈拄杖曰。還見麼。窮諸玄辯。若一毫置於",
    "X79n1559_008:0340a14": "太虗。竭世樞機。似一滴投於巨壑。德山老人雖則焚",
    "X79n1559_008:0340a15": "其疏鈔。也是賊過後張弓。且道文彩未彰以前。又作",
    "X79n1559_008:0340a16": "麼生理論。三千劒客今何在。獨許莊周致太平。　化",
    "X79n1559_008:0340a17": "士出問。促裝已辨。乞師一言。曰。好看前路事。莫比在",
    "X79n1559_008:0340a18": "家時。云。恁麼則三家村裏十字街頭等箇人去也。曰。",
    "X79n1559_008:0340a19": "照顧打失布袋。",
    "X79n1559_008:0340a20": "湖州道場顏禪師上堂曰。世尊按指。海印發光。遂",
    "X79n1559_008:0340a21": "拈拄杖曰。莫妄想。便下座。有僧登五鳳樓。冥坐數日。",
    "X79n1559_008:0340a22": "光燄透戶。師聞。曳杖往扣之。僧舉目。師以杖擊之。逐",
    "X79n1559_008:0340a23": "出寺。",
    "X79n1559_008:0340a24": "鄭州資福寶月法明禪師上堂曰。若論此事。譬如",
    "X79n1559_008:0340b01": "伐樹得根。灸病得穴。若也得根。豈在千枝徧斫。若也",
    "X79n1559_008:0340b02": "得穴。不假六分全燒。遂卓拄杖曰。這箇是根。那箇是",
    "X79n1559_008:0340b03": "穴。擲下拄杖曰。這箇是穴。又喚甚麼作根。咄。是何言",
    "X79n1559_008:0340b04": "歟。",
    "X79n1559_008:0340b05": "福州雪峰妙湛思慧禪師錢塘人。族俞氏。俞氏方貴",
    "X79n1559_008:0340b06": "且富。師抗志慕出家為童子。大通見之。與語如流。即",
    "X79n1559_008:0340b07": "與染削。讀圓覺。至知幻即離。不作方便。離幻即覺。亦",
    "X79n1559_008:0340b08": "無漸次。豁然自契。求證於通。通曰。汝試向未開口時",
    "X79n1559_008:0340b09": "道一句來。師震威一喝而出。通大笑。於是道聲藹著。",
    "X79n1559_008:0340b10": "次謁真淨。淨一見。知非凡材。留三年。力烹煉之。因歸",
    "X79n1559_008:0340b11": "禮大通。則曰。未始有異也。第人各行之耳。故道俗爭",
    "X79n1559_008:0340b12": "挽。出住霅川道場。法席不減二本之盛。繼徙徑山淨",
    "X79n1559_008:0340b13": "慈。　詔居京師智海。又移補顯親．黃檗．雪峰。　上堂",
    "X79n1559_008:0340b14": "曰。一法若通。萬緣方透。拈拄杖曰。這裏悟了。提起拄",
    "X79n1559_008:0340b15": "杖海上橫行。若到雲居山頭。為我傳語雪峰和尚。咄。",
    "X79n1559_008:0340b16": "　上堂。布大教網。摝人天魚。護聖不似老胡拖泥帶",
    "X79n1559_008:0340b17": "水。只是見兔放鷹。遇麞發箭。乃高聲召眾曰。中。　上",
    "X79n1559_008:0340b18": "堂。昔日藥山早暮不參。動經旬月。一日。大眾集。藥山",
    "X79n1559_008:0340b19": "便掩却方丈。諸禪德。彼時佛法早自淡薄。論來猶較",
    "X79n1559_008:0340b20": "些子。如今每日鳴鼓陞堂。忉忉怛怛地。問者口似紡",
    "X79n1559_008:0340b21": "車。答者舌如霹靂。總似今日。靈山慧命殆若懸絲。少",
    "X79n1559_008:0340b22": "室家風危如疊卵。又安得箇慨然有志扶竪宗乘底",
    "X79n1559_008:0340b23": "衲子出來喝散大眾。非唯耳邊靜辨。當使正法久住。",
    "X79n1559_008:0340b24": "豈不偉哉。如或捧上不成。山僧到行此令。以拄杖一",
    "X79n1559_008:0340c01": "時趂退。　上堂。眼睫橫亘十方。眉毛上透青天。下徹",
    "X79n1559_008:0340c02": "黃泉。且道鼻孔在甚麼處。良久。曰。劄。　上堂。妙高山",
    "X79n1559_008:0340c03": "頂。雲海茫茫。少室岩前。雪霜凜凜。齊腰獨立。徒自苦",
    "X79n1559_008:0340c04": "疲。七日不逢。一場摩[怡-台+羅]。別峰相見。落在半途。隻履西",
    "X79n1559_008:0340c05": "歸。遠之遠矣。卓拄杖。下座。　上堂。大道只在目前。要",
    "X79n1559_008:0340c06": "且目前難覩。欲識大道真體。今朝三月十五。不勞久",
    "X79n1559_008:0340c07": "立。建炎改元。上堂。天地之大德曰生。聖人之大寶曰",
    "X79n1559_008:0340c08": "位。　今上皇帝踐登寶位。萬國歸仁。艸木禽魚咸被",
    "X79n1559_008:0340c09": "其德。此猶是　聖主應世邊事。王宮降誕已前一句。",
    "X79n1559_008:0340c10": "天下人摸索不著。　上堂。一切法無差。雲門胡餅趙",
    "X79n1559_008:0340c11": "州茶。黃鶴樓中吹玉笛。江城五月落梅華。慚愧太原",
    "X79n1559_008:0340c12": "孚上座。五更聞鼓角。天曉弄琵琶。喝一喝。下座。　上",
    "X79n1559_008:0340c13": "堂。南詢諸友。踏破艸鞋。絕學無為。坐消日月。凡情易",
    "X79n1559_008:0340c14": "脫。聖解難忘。但有纖毫。皆成滲漏。可中為道。似地擎",
    "X79n1559_008:0340c15": "山。應物現形。如驢覷并。縱無計較。途轍已成。若論相",
    "X79n1559_008:0340c16": "應。轉沒交涉。勉諸仁者。莫錯用心。各自歸堂。更求何",
    "X79n1559_008:0340c17": "事。　僧問。古殿無燈時如何。曰。東壁打西壁。云。恁麼",
    "X79n1559_008:0340c18": "則撞著露柱也。曰。未敢相許。　問。九夏賞勞即不問。",
    "X79n1559_008:0340c19": "從今向去事如何。曰。光剃頭。淨洗鉢。云。謝師指示。曰。",
    "X79n1559_008:0340c20": "滴水難消。師住持四十餘年。所至衲子不下萬指。未",
    "X79n1559_008:0340c21": "嘗干謁。而檀信嚮風。紹興甲子。罷寺居東庵。明年秋。",
    "X79n1559_008:0340c22": "絕食清坐。出二指示門人曰。更兩日在。至期。易衣儼",
    "X79n1559_008:0340c23": "然而逝。時七月甲寅也。壽七十五。塔全身於東庵。",
    "X79n1559_008:0340c24": "臨安府上天竺慈辯從諫講師處之松陽人也。具大",
    "X79n1559_008:0341a01": "知見。聲播講叢。於止觀深有所契。每與禪衲游。嘗以",
    "X79n1559_008:0341a02": "道力扣大通。通一日作書寄之。諫發緘。覩黑白二圓",
    "X79n1559_008:0341a03": "相。乃悟。答偈曰。黑相白相。擔枷過狀。了不了兮。無風",
    "X79n1559_008:0341a04": "起浪。若問究竟事(一作相)如何。洞庭山在太湖上。後拈",
    "X79n1559_008:0341a05": "香嗣之。",
    "X79n1559_008:0341a06": "金山法印寧禪師法嗣",
    "X79n1559_008:0341a07": "吉州禾山用安禪師僧問。蓮華未出水時如何。曰。",
    "X79n1559_008:0341a08": "魚挨鼈倚。云。出水後如何。曰。水仙頭山戴。好手絕躋",
    "X79n1559_008:0341a09": "攀。云。出與未出時如何。曰。應是乾坤惜。不教容易看。",
    "X79n1559_008:0341a10": "甘露傳祖仲宣禪師法嗣",
    "X79n1559_008:0341a11": "平江府妙湛尼慈鑑大師文照。溫陵人。族董氏。十七",
    "X79n1559_008:0341a12": "得度。徧迹祖闈。獲證甘露。郡守陳公師錫聞其名。命",
    "X79n1559_008:0341a13": "居妙湛。後五遷道場。皆革律為禪。吳中尼剎禪林寔",
    "X79n1559_008:0341a14": "始於照也。太宰鄭公居仁奏　賜號并紫方袍。　上",
    "X79n1559_008:0341a15": "堂曰。靈源不動。妙體何依。歷歷孤明。是誰光彩。若道",
    "X79n1559_008:0341a16": "真如實際。大似好肉剜瘡。更作祖意商量。正是迷頭",
    "X79n1559_008:0341a17": "認影。老胡四十九年說夢即且止。僧堂裏憍陳如上",
    "X79n1559_008:0341a18": "座為你諸人舉覺底。還記得麼。良久。曰。惜取眉毛好。",
    "X79n1559_008:0341a19": "瑞巖有居禪師法嗣",
    "X79n1559_008:0341a20": "台州萬年處幽禪師上堂曰。先聖行不到處。凡流",
    "X79n1559_008:0341a21": "恰到。凡流既到。先聖莫知。到與不到。知與不知。總置",
    "X79n1559_008:0341a22": "之一壁。只如僧問乾峰。十方薄伽梵。一路涅槃門。未",
    "X79n1559_008:0341a23": "審路頌在甚麼處。峰以拄杖一畫。曰。在這裏。且道此",
    "X79n1559_008:0341a24": "老與他先聖凡流相去幾何。南山虎齩石羊兒。須向",
    "X79n1559_008:0341b01": "其中識生死。",
    "X79n1559_008:0341b02": "淨因佛日岳禪師法嗣",
    "X79n1559_008:0341b03": "福州鼓山禪鑒體淳禪師上堂曰。養由弓矢。不射",
    "X79n1559_008:0341b04": "田蛙。任氏絲輪。要投溟渤。發則穿楊破的。得則脩鯨",
    "X79n1559_008:0341b05": "巨鼈。隻箭既入重城。長竿豈釣淺水。而今莫有吞鈎",
    "X79n1559_008:0341b06": "齧鏃底麼。若無。山僧卷起絲輪。拗折弓箭去也。擲拄",
    "X79n1559_008:0341b07": "杖。下座。",
    "X79n1559_008:0341b08": "本覺法真守一禪師法嗣",
    "X79n1559_008:0341b09": "台州天台如庵主久依法真。因看雲門東山水上行",
    "X79n1559_008:0341b10": "語。發明己見。歸隱故山。侶猿鹿。五馬聞其風。遣使逼",
    "X79n1559_008:0341b11": "令住持。如作偈曰。三十年來住此山。郡符何事到林",
    "X79n1559_008:0341b12": "間。休將瑣瑣塵寰事。換我一生閑又閑。遂焚其廬。竟",
    "X79n1559_008:0341b13": "不知所止。",
    "X79n1559_008:0341b14": "平江府西竺尼法海寶文。呂嘉之姑也。首參法雲秀",
    "X79n1559_008:0341b15": "禪師。後領旨於法真言下。諸名儒屢挽應世。堅不從。",
    "X79n1559_008:0341b16": "殂日。說偈曰。霜天雲結霧。山月冷涵輝。夜接故鄉信。",
    "X79n1559_008:0341b17": "曉行人不知。屆明坐脫。",
    "X79n1559_008:0341b19": "嘉泰普燈錄卷第八",
    "X79n1559_008:0341b21": "音釋",
    "X79n1559_008:0341b22": "　疏音疎　潸音刪　愕五各切　胎與之切",
    "X79n1559_008:0341b23": "　淈下沒切　腯音突　兕徐姉切　纛(音毒又音導)",
    "X79n1559_008:0341b24": "　穠音農　酋自秋切　砑音訝　殂昨胡切"
}