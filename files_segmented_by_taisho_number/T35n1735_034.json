{
    "T35n1735_034:0760a25": "大方廣佛華嚴經疏卷第三十四",
    "T35n1735_034:0760a27": "唐清涼山大華嚴寺沙門澄觀撰",
    "T35n1735_034:0760a28": "自下大文第三佛子此菩薩以大悲下。安住",
    "T35n1735_034:0760a29": "地分中三。初總明安住。二所謂下。別顯安",
    "T35n1735_034:0760b01": "住。三佛子菩薩以成就下。總結安住。今",
    "T35n1735_034:0760b02": "初。文有三句。一大悲為首是安住因。菩薩",
    "T35n1735_034:0760b03": "所行皆為眾生。悲為行本故言為首。二廣",
    "T35n1735_034:0760b04": "大志樂無能沮壞。是安住觀。論云。煩惱小乘",
    "T35n1735_034:0760b05": "不能壞此觀故。謂契理深心為大。故煩",
    "T35n1735_034:0760b06": "惱不能壞。悲化兼物為廣。故小乘不能壞",
    "T35n1735_034:0760b07": "也。三轉更勤修一切善根而得成就。是安住",
    "T35n1735_034:0760b08": "行。此望初句是智導悲。望第二句是行填",
    "T35n1735_034:0760b09": "願。此所修善。即下三十句顯示。第二別顯安",
    "T35n1735_034:0760b10": "住。即顯前第三勤修善根。云何勤修。此有",
    "T35n1735_034:0760b11": "三十句。顯三種成就。一信心成就。二修行成",
    "T35n1735_034:0760b12": "就。三迴向成就。信為行始次依信起行。後",
    "T35n1735_034:0760b13": "迴行成德。以為行修次第。今初信心十句。",
    "T35n1735_034:0760b14": "初總餘別。總云信增上者。隨所有事。謂下",
    "T35n1735_034:0760b15": "所列諦寶等境。深信決定名為增上。別中",
    "T35n1735_034:0760b16": "有九。初六始起信心。後三信增成欲。前中",
    "T35n1735_034:0760b17": "初二自利。後四利他。自利中一敬信增上。謂",
    "T35n1735_034:0760b18": "遍信三寶名多淨信。二淨信增上。自證真",
    "T35n1735_034:0760b19": "淨智解故。上二皆云清淨。是信之性。三決",
    "T35n1735_034:0760b20": "定信增上分別。令他證淨智故。即利他之",
    "T35n1735_034:0760b21": "行。四悲五慈六無疲厭。此三增上皆利他心",
    "T35n1735_034:0760b22": "慈悲明心大。無厭明心常。後三中七慚愧",
    "T35n1735_034:0760b23": "信增上。是所成行體。謂有慚愧故治慳等",
    "T35n1735_034:0760b24": "蔽。不著世間成檀等度故。八柔和信增",
    "T35n1735_034:0760b25": "上。是得等侶於同法者不惱亂故。九敬",
    "T35n1735_034:0760b26": "法信增上。於所入法益敬信故。第二日夜",
    "T35n1735_034:0760b27": "下。修行成就中九句。初總餘別。總云無厭",
    "T35n1735_034:0760b28": "足者。即無間修。別有八集。前七教行後一",
    "T35n1735_034:0760b29": "證行。前中初二攝法方便。一親近集。近善",
    "T35n1735_034:0760c01": "友意在不忘諸法故。二樂法集。於問答",
    "T35n1735_034:0760c02": "中論義解釋心喜樂故。後五句次第修行。於",
    "T35n1735_034:0760c03": "中前三內觀順理之行。一多聞集斯即聞慧。",
    "T35n1735_034:0760c04": "二正觀集即是思慧。三不著集即是修慧。於",
    "T35n1735_034:0760c05": "三昧中無依著故。後二隨緣離著行。謂六",
    "T35n1735_034:0760c06": "不貪集是知足行。已得不貪故。七不求集",
    "T35n1735_034:0760c07": "是少欲行。未得不求故。八如寶心集即證",
    "T35n1735_034:0760c08": "行圓明。常現前故。又難得無垢勢力。莊嚴",
    "T35n1735_034:0760c09": "殊勝不改證心。同此具六義。故上依論釋",
    "T35n1735_034:0760c10": "竟。其第六七集更有一理。謂第六心是遠離",
    "T35n1735_034:0760c11": "修。修對治心離三過故。諸說法者有三種",
    "T35n1735_034:0760c12": "過。一著利養求四事故。少欲知足則能治",
    "T35n1735_034:0760c13": "之。二取名聞。為勝他故。正念定慧則能",
    "T35n1735_034:0760c14": "治之。三為他屬。過愛敬事故。遠離精進則",
    "T35n1735_034:0760c15": "能治之。此中能治即大人覺。其第七句是觀",
    "T35n1735_034:0760c16": "過修八種不淨。是謂資生。一切不求見不",
    "T35n1735_034:0760c17": "淨故此比論釋通局有殊。第三求一切智",
    "T35n1735_034:0760c18": "下迴向成就。謂求一切智是迴向菩提。有",
    "T35n1735_034:0760c19": "十二句。初總餘別。總即所求之事名之為",
    "T35n1735_034:0760c20": "家。一切智地是求處故。別即能求之因有十",
    "T35n1735_034:0760c21": "一求。初一顯能求之觀名為依家。於前家",
    "T35n1735_034:0760c22": "中。分別觀察具足十力無畏等故。餘十能求",
    "T35n1735_034:0760c23": "之行。并總都有三求。於求行中。又分總別。",
    "T35n1735_034:0760c24": "總名無障求。謂求諸度無著法故。能除蔽",
    "T35n1735_034:0760c25": "障。下九句別。別治諸障故。初二對治檀中二",
    "T35n1735_034:0760c26": "垢。一者離求。治於陷曲。見乞求者詐現方",
    "T35n1735_034:0760c27": "便。一向無心與故。二如說能行求。治不隨",
    "T35n1735_034:0760c28": "先言。許而不與。或許多勝與少劣故。又前",
    "T35n1735_034:0760c29": "是諂後則是妄。三者護求。治戒一垢。謂不",
    "T35n1735_034:0761a01": "護實語違本所受。犯已覆藏故。四不污求。",
    "T35n1735_034:0761a02": "治忍一垢。謂惱亂他業。是污如來利益家",
    "T35n1735_034:0761a03": "故。五不捨求。治進一垢。謂菩薩戒法無量",
    "T35n1735_034:0761a04": "不可具持。劫數長遠不可常持。戒法精妙",
    "T35n1735_034:0761a05": "難持難行。不可善持生退轉心。本不捨",
    "T35n1735_034:0761a06": "菩薩戒具能持之。不捨律儀故。能持難",
    "T35n1735_034:0761a07": "持不捨三聚。能行難行也。進策萬行。而",
    "T35n1735_034:0761a08": "偏就戒辨者。有三義故。一戒為三學之首",
    "T35n1735_034:0761a09": "故。二戒具三聚故。三戒通事理難行易敗",
    "T35n1735_034:0761a10": "故。寄以策之。六不動求。治禪二垢。一者亂",
    "T35n1735_034:0761a11": "心外攀如山治之。二者不能調伏憶想分",
    "T35n1735_034:0761a12": "別。一切智心治之。下之三句治般若三垢。",
    "T35n1735_034:0761a13": "即三道障。謂七不捨成就求。治障不住道垢。",
    "T35n1735_034:0761a14": "謂無善巧方便一向涅槃。現不捨世間治",
    "T35n1735_034:0761a15": "之。一向世間現成就出世治之。異於凡小",
    "T35n1735_034:0761a16": "成不住道。八者集求。治障助道垢。九者常",
    "T35n1735_034:0761a17": "求。求治障證道垢。於上勝妙證法之中。願",
    "T35n1735_034:0761a18": "欲心薄故。上來迴向成就竟。第三總結者。上",
    "T35n1735_034:0761a19": "三十句廣於勤行具足。成就此勤行有四。",
    "T35n1735_034:0761a20": "一信。二欲。三精進。四方便。信謂忍受決定。",
    "T35n1735_034:0761a21": "欲謂希求趣彼行故。初十句中前七是信。後",
    "T35n1735_034:0761a22": "三是欲。次十是精進。對行造修。後十是方",
    "T35n1735_034:0761a23": "便行。成巧求故。是名此地說分中安住。故",
    "T35n1735_034:0761a24": "云成就如是淨治地法名為安住。上依論辨",
    "T35n1735_034:0761a25": "更有別理。上多淨信。已能永斷闡提不信",
    "T35n1735_034:0761a26": "障。發生悲愍尊重教法等。亦能永斷凡夫",
    "T35n1735_034:0761a27": "著我障。日夜勤修無有疲倦。又能永斷聲",
    "T35n1735_034:0761a28": "聞畏苦障。求一切智。乃至常求上上勝道。亦",
    "T35n1735_034:0761a29": "能永斷緣覺捨悲心障。故云淨治地法。安住",
    "T35n1735_034:0761b01": "地分竟。大文第四校量勝分。謂住此地中",
    "T35n1735_034:0761b02": "勝二乘故。論生既云。住此地中勝者。明知。",
    "T35n1735_034:0761b03": "願等初住地分已有。但文不累安。故居安",
    "T35n1735_034:0761b04": "住之後。非是地滿方有願也。問經。云初發",
    "T35n1735_034:0761b05": "已為天人師。勝出聲聞及緣覺故。沙彌發",
    "T35n1735_034:0761b06": "心羅漢推敬。如何至此方辨勝耶。答然其勝",
    "T35n1735_034:0761b07": "義乃有眾多。統而收之不出三種。謂願行",
    "T35n1735_034:0761b08": "智。此三歷位故有眾多。略明十位。一初發",
    "T35n1735_034:0761b09": "心勝。通於一切凡夫。如沙彌等。此通三心。",
    "T35n1735_034:0761b10": "二信勝。亦通三心。三解勝。四行勝。五顯勝。",
    "T35n1735_034:0761b11": "此三即三賢別歷三心。六證入勝。齊證三",
    "T35n1735_034:0761b12": "心雙證二空。是為智勝。起十大願即是願",
    "T35n1735_034:0761b13": "勝。備修諸行即是行勝。下辨果勝亦三心",
    "T35n1735_034:0761b14": "果。此中行智由願導故。所以最勝。依行布",
    "T35n1735_034:0761b15": "說。七地已上智方自勝故。下經云。從初地",
    "T35n1735_034:0761b16": "來彼悉超過。但以願求諸佛法故。非是自",
    "T35n1735_034:0761b17": "智觀察之力。今此七地自智力故。一切二乘",
    "T35n1735_034:0761b18": "所不能及。論主立願為校量勝。憑此明",
    "T35n1735_034:0761b19": "文。雖歷諸地戒定道品等。地地超勝。亦不",
    "T35n1735_034:0761b20": "出三心故。七從第七地去名權實自智",
    "T35n1735_034:0761b21": "勝。八無功起行勝。九上等諸佛勝。十究竟勝。",
    "T35n1735_034:0761b22": "所謂諸佛三心果滿。今此正明願行勝也。文",
    "T35n1735_034:0761b23": "分為三。一願勝。謂標志遐廣。二修行勝。依",
    "T35n1735_034:0761b24": "願造修。三果利益勝。即位行成就。今初二",
    "T35n1735_034:0761b25": "義故勝二乘。一常勤修習無量行故。二與",
    "T35n1735_034:0761b26": "一切眾生同行故。同行即是十無盡句。釋此",
    "T35n1735_034:0761b27": "願勝。先以五門分別。一名體。二修證。三行",
    "T35n1735_034:0761b28": "位。四因果。五立意圓融。五各二義則有十",
    "T35n1735_034:0761b29": "門。初中先名後體。名中先總後別。總云願",
    "T35n1735_034:0761c01": "者。是希求義故。下論云。發諸大願者。隨心",
    "T35n1735_034:0761c02": "求義故。而言大者。下論云。光明善根轉勝",
    "T35n1735_034:0761c03": "增廣故。謂教證二光。與行願善根轉勝地",
    "T35n1735_034:0761c04": "前。廣彌法界故。十願中皆云廣大如法界",
    "T35n1735_034:0761c05": "也。瑜伽四十五云。菩薩所修正願略有五種。",
    "T35n1735_034:0761c06": "一者發心願。二受生願。三所行願。四者正願。",
    "T35n1735_034:0761c07": "五者大願。初求菩提。次攝生處。生三無倒",
    "T35n1735_034:0761c08": "思擇諸法。願於境界修無量等四願。當來",
    "T35n1735_034:0761c09": "攝受一切菩薩善法。故名正願。大願即從",
    "T35n1735_034:0761c10": "正願所出。此復有十全同今經。今揀異前",
    "T35n1735_034:0761c11": "四故云大願。兼取所從。即後二願。別別大",
    "T35n1735_034:0761c12": "相至文當知。後顯別名。瑜伽三十五及諸",
    "T35n1735_034:0761c13": "攝論。皆有明文。並如下文當願自釋。今且",
    "T35n1735_034:0761c14": "依梁論略列。一供養願。二受持願。三轉法",
    "T35n1735_034:0761c15": "輪願。四修行二利願。五成熟眾生願。六承",
    "T35n1735_034:0761c16": "事願。七淨土願。八不離願。九利益願。十成正",
    "T35n1735_034:0761c17": "覺願。後體性者。剋性即以欲總解信三為",
    "T35n1735_034:0761c18": "自性。若取所依悲智相導。即後得智。以為",
    "T35n1735_034:0761c19": "願體。若并眷屬。一一皆以一切俱行功德",
    "T35n1735_034:0761c20": "為性。故論云。光明善根者。光明即後得智。",
    "T35n1735_034:0761c21": "善根即信等及行。二修證者。先約修行。初七",
    "T35n1735_034:0761c22": "修始。次二修熟。後一修成得果。後約證者。",
    "T35n1735_034:0761c23": "地前已發今此十願齊證。三行位者。先約於",
    "T35n1735_034:0761c24": "行。初二自利。次五利他。一以何身。謂攝法",
    "T35n1735_034:0761c25": "上首。而為利他轉法之身。二以何心。謂即",
    "T35n1735_034:0761c26": "令他修行之心。三何者眾生。四眾生住處。五",
    "T35n1735_034:0761c27": "自身。住何處能化眾生。上三可知。後三",
    "T35n1735_034:0761c28": "不定。一即八是自利滿。九是利他滿。十是二",
    "T35n1735_034:0761c29": "利得果。或俱自利。論云。後三顯自身故。或",
    "T35n1735_034:0762a01": "俱利他。論云。此三示現如實教化眾生故。",
    "T35n1735_034:0762a02": "若約通論十皆二利故。論云校量勝有二。",
    "T35n1735_034:0762a03": "一行無量行即是自利。二與眾生同即是",
    "T35n1735_034:0762a04": "利他。後約位者。通則十皆初地所得。別則",
    "T35n1735_034:0762a05": "前七明行。已如上辨。後三明位。下論云。一",
    "T35n1735_034:0762a06": "得地校量勝。初地至九地。二得菩薩地盡",
    "T35n1735_034:0762a07": "校量勝。即第十地。三得一切地盡究竟故。",
    "T35n1735_034:0762a08": "即如來地。四約因果者。若就言顯前九求",
    "T35n1735_034:0762a09": "因。後一求果。若約具攝七。亦求果是依果",
    "T35n1735_034:0762a10": "故。十是正果餘皆是因。五立意圓融者。先立",
    "T35n1735_034:0762a11": "意。所以但說十者。已攝二嚴二利因果行",
    "T35n1735_034:0762a12": "位。無不周故。又為表此無盡願故。故下",
    "T35n1735_034:0762a13": "云。一一皆攝阿僧祇願。而為眷屬。言圓融",
    "T35n1735_034:0762a14": "者以稱性故。一願之中具一切願。即入重",
    "T35n1735_034:0762a15": "重如常所辨。六相圓融正在此文。已知大",
    "T35n1735_034:0762a16": "意。次正釋文。文分為二。初正顯十願彰自",
    "T35n1735_034:0762a17": "勤行。後明十盡句與眾生共。今初分四。一",
    "T35n1735_034:0762a18": "總標。二所謂下別列。三佛子菩薩住歡喜地",
    "T35n1735_034:0762a19": "下總結。四以此十願門為首。下明攝眷屬。今",
    "T35n1735_034:0762a20": "初。初句明成願之位。是歡喜地。次能成就",
    "T35n1735_034:0762a21": "下正明總願。能成就言該下三句。一始起",
    "T35n1735_034:0762a22": "要期。云如是大誓願隨心求義故。二方便",
    "T35n1735_034:0762a23": "起行。云如是大勇猛。謂成彼一一願中。所",
    "T35n1735_034:0762a24": "作方便皆勇猛故。三願遂行成。云如是大作",
    "T35n1735_034:0762a25": "用。謂如供佛願便能供故。餘例此知。論云。",
    "T35n1735_034:0762a26": "菩薩住此地漸次久習起此三行。非一時",
    "T35n1735_034:0762a27": "故。是知此願亦即是行。稱願行故。非如凡",
    "T35n1735_034:0762a28": "夫空有要期。是以總言能成就也。以總該",
    "T35n1735_034:0762a29": "別十願皆有此三。二別列中十願不同。即",
    "T35n1735_034:0762b01": "為十段。一一願中文各有四。皆初四字總",
    "T35n1735_034:0762b02": "標起願。次顯願行相。三廣大下彰願德能。",
    "T35n1735_034:0762b03": "四一切劫數下明願分齊。初後二段文通義",
    "T35n1735_034:0762b04": "局。第二行相文義俱局。第三德能文義俱通。",
    "T35n1735_034:0762b05": "十願無別故。今初供養願。準論願供養勝",
    "T35n1735_034:0762b06": "田師及法主。此則通供。經從勝故但云供",
    "T35n1735_034:0762b07": "佛。文中闕於總標。以近前總如是大願故。",
    "T35n1735_034:0762b08": "二三兩段各有三義。通成六大。顯初供養",
    "T35n1735_034:0762b09": "大願之義。今初行相之中三大義者。一心大。",
    "T35n1735_034:0762b10": "即經生廣大清淨決定解。謂增上敬重深稱",
    "T35n1735_034:0762b11": "佛境。故云廣大。迴向菩提決定信。故名清",
    "T35n1735_034:0762b12": "淨決定解。清淨解言信因果故。此上論意",
    "T35n1735_034:0762b13": "局在初願。若以義求通餘九願。皆為菩提。",
    "T35n1735_034:0762b14": "廣大無限無疑淨信而起願故。二以一切供",
    "T35n1735_034:0762b15": "養之具。即供具大。此是行緣。三恭敬下福田",
    "T35n1735_034:0762b16": "大。於中令無有餘是總相。無餘有三。一一",
    "T35n1735_034:0762b17": "切佛無餘。即是行境。二一切供養無餘。三",
    "T35n1735_034:0762b18": "一切恭敬無餘。此二行體。由上二義成上",
    "T35n1735_034:0762b19": "敬田。上三皆云一切者。佛即三身亦兼十",
    "T35n1735_034:0762b20": "身。供養有三。一衣等利養。二香等敬養。三",
    "T35n1735_034:0762b21": "戒等行供養。恭敬亦三。一給侍恭敬。二迎送",
    "T35n1735_034:0762b22": "恭敬。三修行恭敬。即敬順佛故。上三各三",
    "T35n1735_034:0762b23": "豎論一切。若橫論一切。則佛該十方無盡",
    "T35n1735_034:0762b24": "等。餘二準思。二彰願德能。言三大者。一攝",
    "T35n1735_034:0762b25": "功德大。如經廣大如法界。一切餘善根中勝",
    "T35n1735_034:0762b26": "故。二因大。即究竟如虛空。無常愛果無量因",
    "T35n1735_034:0762b27": "故。三時大。即盡未來際。此因得涅槃常果",
    "T35n1735_034:0762b28": "故。三明願分齊。十願文同所作各異。此應",
    "T35n1735_034:0762b29": "盡未來際行供養故第二受持願。亦名護法",
    "T35n1735_034:0762c01": "願。瑜伽雙云攝受防護願。行相之中文有四",
    "T35n1735_034:0762c02": "句。皆通二利。然若約能受等說。受謂受領。",
    "T35n1735_034:0762c03": "攝謂攝屬故。勝鬘。云攝受正法。護謂防護持",
    "T35n1735_034:0762c04": "即任持。故勝鬘。云護持正法。若約所受。初",
    "T35n1735_034:0762c05": "教次果。三行。四理。而受等言。文雖互舉義實",
    "T35n1735_034:0762c06": "互通。亦初教。次證。三云。護教而判為行者。",
    "T35n1735_034:0762c07": "論經云。一切諸佛所教化法皆悉守護。論",
    "T35n1735_034:0762c08": "云。謂修行法。於修行時有諸障難攝護救",
    "T35n1735_034:0762c09": "濟故。即攝護自行救濟於他。上約始修願",
    "T35n1735_034:0762c10": "名受攝等。若約終成名。四成就故。上總云",
    "T35n1735_034:0762c11": "成就如是大誓願也。一者法輪不斷成就。二",
    "T35n1735_034:0762c12": "者證智成就。三修行成就。四入理成就。第三",
    "T35n1735_034:0762c13": "轉法輪願。亦名攝法上首願。先攝後轉故。行",
    "T35n1735_034:0762c14": "相中四。一轉法處。即一切世界佛應處故。二",
    "T35n1735_034:0762c15": "從兜率下轉法時。謂現八相時。八相之義",
    "T35n1735_034:0762c16": "離世間品廣釋。三皆悉下攝法方便。於中初",
    "T35n1735_034:0762c17": "集功德方便。後為眾上首下集智慧方便。以",
    "T35n1735_034:0762c18": "此二種助菩提法。故云方便四於一切下",
    "T35n1735_034:0762c19": "明轉法頓周。第四修行二利願。若約成益",
    "T35n1735_034:0762c20": "名心增長。論從此義故先標云。第四大願",
    "T35n1735_034:0762c21": "心得增長。以何等行令心增長。一切菩薩",
    "T35n1735_034:0762c22": "所行教化一切。令其受行心增長故。文中",
    "T35n1735_034:0762c23": "亦四。第二行相中分二。初明能增長行。後",
    "T35n1735_034:0762c24": "明所增長心。前中分四。一明行相論名種",
    "T35n1735_034:0762c25": "種二行體。三行業。四行方便。以此四種教",
    "T35n1735_034:0762c26": "化眾生。令其受行。初行相者。世出世間各",
    "T35n1735_034:0762c27": "有多異。故云種種。於中廣大無量是世間",
    "T35n1735_034:0762c28": "行。意明俗智之行。廣從初地乃至六地。大",
    "T35n1735_034:0762c29": "者七地。無量者八地已上。不壞不雜是出世",
    "T35n1735_034:0763a01": "行。法無我平等觀出世間智故。謂不雜世",
    "T35n1735_034:0763a02": "間有漏法故。不壞者冥同真性故。若瑜伽",
    "T35n1735_034:0763a03": "通論云地前名廣。雖行一切但得名廣。一",
    "T35n1735_034:0763a04": "一行故。非大無量。地上名大。一一各以一",
    "T35n1735_034:0763a05": "切成故。不動已上乃名無量。一切行中具",
    "T35n1735_034:0763a06": "一切故。不壞者。於前六地。各得成一不",
    "T35n1735_034:0763a07": "可破壞。論主意明此地中之願故。不取地",
    "T35n1735_034:0763a08": "前之行。義不異前。二攝諸波羅蜜。即是行",
    "T35n1735_034:0763a09": "體。廣大等相但辨此故。三淨治諸地即是行",
    "T35n1735_034:0763a10": "業。以十度行淨十地蔽。助真如觀淨十",
    "T35n1735_034:0763a11": "障故。四總相已下明行方便。然有二種。一",
    "T35n1735_034:0763a12": "自行方便。謂以六相圓融巧相集成。一具",
    "T35n1735_034:0763a13": "一切仍不壞相。故名方便六相之義廣如",
    "T35n1735_034:0763a14": "別章。略如前釋。二皆如實下即化他方便。不",
    "T35n1735_034:0763a15": "違實道而化物故。二心得增長者。即所增",
    "T35n1735_034:0763a16": "長心。化他受行他心增長。化他成自自心增",
    "T35n1735_034:0763a17": "長。第五成熟眾生願。成熟亦名教化。就行",
    "T35n1735_034:0763a18": "相中文分二別。初明所化眾生。教如是等",
    "T35n1735_034:0763a19": "下彰化所為。今初。初句為總。有色下別。別",
    "T35n1735_034:0763a20": "有六種差別。一麁細差別。此明報相。下二",
    "T35n1735_034:0763a21": "界有色為麁。無色界為細。於有色中有想",
    "T35n1735_034:0763a22": "天為麁。無想天為細。就無色中非有想為",
    "T35n1735_034:0763a23": "細。謂第四空非無想為麁。謂下三天此經",
    "T35n1735_034:0763a24": "文略。論經。云非無想非想非非想。謂非無",
    "T35n1735_034:0763a25": "想是麁。餘即是細。二卵生下生依止差別。為",
    "T35n1735_034:0763a26": "報之所依託故。餘三可依。化生依何依業",
    "T35n1735_034:0763a27": "染生故。然四生攝盡六趣。而通局有異。化",
    "T35n1735_034:0763a28": "生通六趣。胎生不通地獄諸天。濕卵唯局",
    "T35n1735_034:0763a29": "人畜。又以六趣不攝中有化生故。寬陜有",
    "T35n1735_034:0763b01": "異。餘如別章。三三界所繫名淨不淨處差",
    "T35n1735_034:0763b02": "別。欲界不淨上二界淨。就果以明故名為",
    "T35n1735_034:0763b03": "處。就因以說故名為繫。四入於六趣是苦",
    "T35n1735_034:0763b04": "樂差別。受種種身故。亦名受生差別。麁相",
    "T35n1735_034:0763b05": "而說。三塗為苦上天為樂。人及修羅兼於",
    "T35n1735_034:0763b06": "苦樂。五一切生處是自業差別。此以因釋",
    "T35n1735_034:0763b07": "果。由業異故生處不同。謂於一趣中有",
    "T35n1735_034:0763b08": "多不同。如於人中有中有邊。貴賤家異等",
    "T35n1735_034:0763b09": "故。六名色所攝是自體差別。有體唯名謂無",
    "T35n1735_034:0763b10": "色界。彼處有色非業果故。有體唯色。謂無",
    "T35n1735_034:0763b11": "想天。彼所有想不可知故。有體具二。謂",
    "T35n1735_034:0763b12": "除前二。二化所為中初句結前生後。令入",
    "T35n1735_034:0763b13": "已下別明所為。所為有三。一為未信入者。",
    "T35n1735_034:0763b14": "令信入佛法。二已信入者。令其離惡為涅",
    "T35n1735_034:0763b15": "槃因。世間趣者謂業惑苦。三令修菩提道",
    "T35n1735_034:0763b16": "道通因果。第六承事願。願往諸佛土常見",
    "T35n1735_034:0763b17": "諸佛。恒敬事聽受故。瑜伽。云願於一切世",
    "T35n1735_034:0763b18": "界中示現。意明化生。今經但云知見者。知",
    "T35n1735_034:0763b19": "生佛住處故。就行相中分二。初明所知後",
    "T35n1735_034:0763b20": "辨能知。前中初句為總。廣大下別。別有三",
    "T35n1735_034:0763b21": "種相。一一切相。二真實義相。三無量相。今",
    "T35n1735_034:0763b22": "初。界相不同故云一切。於中又三。初明分",
    "T35n1735_034:0763b23": "量。謂小中大千如次為廣大無量。二麁細者",
    "T35n1735_034:0763b24": "明體質麁妙。謂應報等殊。論云細者。隨何",
    "T35n1735_034:0763b25": "等世界意識身故。麁者隨何等世界。意識",
    "T35n1735_034:0763b26": "色身故者。謂隨能依色心麁細。世界麁細。麁",
    "T35n1735_034:0763b27": "者云色。三亂住下安立不同。亂則不依行",
    "T35n1735_034:0763b28": "伍。倒即覆剎。正即仰剎。若入若行若去。論",
    "T35n1735_034:0763b29": "無此文。文含二意。一成前安立。謂前三類",
    "T35n1735_034:0763c01": "世界道路往來。二者順後。入即攝他入。已",
    "T35n1735_034:0763c02": "去即為他所攝。行即往來不住故。如帝網",
    "T35n1735_034:0763c03": "正喻於此。二如帝網差別即真實義相。土土",
    "T35n1735_034:0763c04": "同體不守自性。互相涉入如彼帝珠。故名",
    "T35n1735_034:0763c05": "真實。論云如業幻作故者。轉以喻顯。如世",
    "T35n1735_034:0763c06": "幻者。火處見水大處見小等。業所作土亦",
    "T35n1735_034:0763c07": "同於幻故。得涉入重重無盡。三十方下無",
    "T35n1735_034:0763c08": "量相。謂前二相周遍十方。又上說不盡故。",
    "T35n1735_034:0763c09": "結云無量。大菩薩藏經說。虛空中世界重數。",
    "T35n1735_034:0763c10": "多於大千所有微塵。但由業異不相障礙。",
    "T35n1735_034:0763c11": "一處重重尚爾。況復橫周。第二智皆明了下",
    "T35n1735_034:0763c12": "辨其能知。若真實義相。唯智能知。餘一切",
    "T35n1735_034:0763c13": "相可現眼見。第七淨土願。願清淨自土安立",
    "T35n1735_034:0763c14": "正法。及能修行眾生故。於行相中總有七",
    "T35n1735_034:0763c15": "淨。一同體淨以同法性故。令一多互相即",
    "T35n1735_034:0763c16": "入。二無量佛土普皆清淨者。即自在淨。如摩",
    "T35n1735_034:0763c17": "尼珠美惡斯現淨穢圓通。故云普皆清淨。三",
    "T35n1735_034:0763c18": "光明眾具以為莊嚴者。名莊嚴淨。即相淨",
    "T35n1735_034:0763c19": "也。四離一切下明受用淨。謂受用此土離過",
    "T35n1735_034:0763c20": "成德故。初句成斷德。後句成行德。如受用",
    "T35n1735_034:0763c21": "香飯身諸惑滅入正位等。五無量智慧下住",
    "T35n1735_034:0763c22": "處眾生淨。謂具德人居。今略語智慧。六普",
    "T35n1735_034:0763c23": "入下因淨。淨因有二。一者生因。謂施戒等。",
    "T35n1735_034:0763c24": "如淨名說。二者依因。此復有二。一鏡智淨",
    "T35n1735_034:0763c25": "識為土所依。二後智通慧為依。如初第十",
    "T35n1735_034:0763c26": "地入佛國土體性三昧現淨土等。此二皆是",
    "T35n1735_034:0763c27": "諸佛境界。七隨眾生下果淨。因既有二果亦",
    "T35n1735_034:0763c28": "二種。一所生果。即前相淨。二所示現果。即",
    "T35n1735_034:0763c29": "臨機示現。今依此義。上七淨中。前四當相",
    "T35n1735_034:0764a01": "明土。次一就人顯勝。後二舉因顯果。就",
    "T35n1735_034:0764a02": "前四中初二土體。第三土相。後一土用。就",
    "T35n1735_034:0764a03": "土體中初彰體同。後明體淨故有七淨淨",
    "T35n1735_034:0764a04": "土義周。第八不離願。願於一切生處。恒不",
    "T35n1735_034:0764a05": "離佛菩薩得同意行故。亦名心行願。願",
    "T35n1735_034:0764a06": "不離一乘故。故論云。第八大願不念餘",
    "T35n1735_034:0764a07": "乘故。行相中有十二句。初總後結中十別",
    "T35n1735_034:0764a08": "明菩薩行。今初。同志一乘同修萬行故。次",
    "T35n1735_034:0764a09": "無有怨嫉下別。於中前五修行同。後五德用",
    "T35n1735_034:0764a10": "同。前中初二自分二嚴。一福善同集。二智觀",
    "T35n1735_034:0764a11": "齊均。後常共下三句勝進。於中初一攝法方",
    "T35n1735_034:0764a12": "便。謂聚集解脫論佛法故。後二依法起行。",
    "T35n1735_034:0764a13": "初一利他故。隨意現身也。後一自利。謂忘",
    "T35n1735_034:0764a14": "緣照境不由他教。云任自心。智契法身",
    "T35n1735_034:0764a15": "名知佛境。威力外用智慧內明。則兼報化",
    "T35n1735_034:0764a16": "分齊境也。後五德用中。一明通體。如意所",
    "T35n1735_034:0764a17": "成無能退屈。餘四通業。於中前三如意通",
    "T35n1735_034:0764a18": "業。一本身往餘世界。二現多異身於一切",
    "T35n1735_034:0764a19": "佛會。三示同類生名一切生處。後一法智",
    "T35n1735_034:0764a20": "通業。三修菩薩行一句總結上十。第九利",
    "T35n1735_034:0764a21": "益願。願於一切時恒作利益眾生事無有",
    "T35n1735_034:0764a22": "空過故。亦名三業不空。瑜伽云。願所有一",
    "T35n1735_034:0764a23": "切無倒加行。皆不唐捐。行相中二。先總明。",
    "T35n1735_034:0764a24": "謂乘念不退。圓滿教輪三業皆益。又三業皆",
    "T35n1735_034:0764a25": "不唐捐。即是不退。摧障圓德所以名輪。後",
    "T35n1735_034:0764a26": "若暫下別顯有二不空。一作業必定不空。三",
    "T35n1735_034:0764a27": "業能安樂故。謂見身行行。知佛法真實故",
    "T35n1735_034:0764a28": "云必定聞口說法能生智慧。念意實德諸",
    "T35n1735_034:0764a29": "惑不生。此從增勝故。說三業成益不同。實",
    "T35n1735_034:0764b01": "則互有。二得如大藥下利益不空。二喻皆喻",
    "T35n1735_034:0764b02": "拔苦故。一切眾生有二種苦。一種種諸苦。",
    "T35n1735_034:0764b03": "謂逼迫等。藥樹王身以為能治。二貧窮苦。",
    "T35n1735_034:0764b04": "如意寶身以為能拔。種種義兼身心若麁若",
    "T35n1735_034:0764b05": "細。貧窮通於世財法財。論主對前安樂。此",
    "T35n1735_034:0764b06": "為利益。故作此釋。實則前喻喻三業捨惡",
    "T35n1735_034:0764b07": "離苦。後喻喻三業進善得樂也。第十成正",
    "T35n1735_034:0764b08": "覺願。願與一切眾生同時得無上菩提。恒",
    "T35n1735_034:0764b09": "作佛事故。文四同前。而論總顯願相云。第",
    "T35n1735_034:0764b10": "十大願起大乘行者。是果乘故。雖得佛道",
    "T35n1735_034:0764b11": "不捨菩薩利益。名起大行故。就行相中",
    "T35n1735_034:0764b12": "分為二別。初成菩提體。願自運已圓。後不",
    "T35n1735_034:0764b13": "離下菩提作業。即運他不息。今初。菩提亦",
    "T35n1735_034:0764b14": "是總相。一切世界即得菩提處。謂遍於十",
    "T35n1735_034:0764b15": "方同類異類一切諸剎。真則稱性。應則隨",
    "T35n1735_034:0764b16": "機。故無不在。後菩提作業中有七種業。一",
    "T35n1735_034:0764b17": "從不離至入涅槃。是示正覺業。一切毛端",
    "T35n1735_034:0764b18": "是成佛處。上來平漫遍於十方云一切世",
    "T35n1735_034:0764b19": "界。今明遍法界中一一毛端極小量處。皆於",
    "T35n1735_034:0764b20": "其中八相成道。以彼皆有可化眾生故。故",
    "T35n1735_034:0764b21": "離世間品云。於一毛端量處有多眾生。況",
    "T35n1735_034:0764b22": "於法界。然復不離一毛端處。而於一切毛",
    "T35n1735_034:0764b23": "端處示現。則不動而遍。一多自在。二得佛",
    "T35n1735_034:0764b24": "境界下說實諦業。謂說四真諦令悟實故。",
    "T35n1735_034:0764b25": "初明能說。謂智慧力。力兼二義謂神通力。",
    "T35n1735_034:0764b26": "論經具之。此二力用唯是佛境。後顯力用。",
    "T35n1735_034:0764b27": "以神通力念念成佛。以智慧力隨樂為說。",
    "T35n1735_034:0764b28": "令得寂滅。是說之益。謂能斷集修道。則得",
    "T35n1735_034:0764b29": "苦滅證於滅理。論釋成佛。云除諸難處彼",
    "T35n1735_034:0764c01": "彼勝處生者。以佛生處必非五難處。亦無",
    "T35n1735_034:0764c02": "佛前後難故。云除諸難處。三以一三菩提下",
    "T35n1735_034:0764c03": "證教化業。以一極無二之菩提。契差別之",
    "T35n1735_034:0764c04": "性淨涅槃。則不復更滅。說此證法令物生",
    "T35n1735_034:0764c05": "信。名教化業。四以一音下種種說法業。一",
    "T35n1735_034:0764c06": "音稱機故。五示入下不斷佛種業。涅槃常住",
    "T35n1735_034:0764c07": "動寂無二。雙林應盡增物戀情。故云示入。",
    "T35n1735_034:0764c08": "既非永滅常作佛事故。佛種不斷此亦得",
    "T35n1735_034:0764c09": "果不捨因也。六示大智下明法輪復住業。",
    "T35n1735_034:0764c10": "大智慧地唯一事實。即是佛智能生萬物。終",
    "T35n1735_034:0764c11": "歸於此。故名為地。示物同歸。而智慧門",
    "T35n1735_034:0764c12": "隨機萬差。名安立一切。前即涅槃能建大",
    "T35n1735_034:0764c13": "事。此即於一佛乘分別說三。對實施權故",
    "T35n1735_034:0764c14": "名復住。七以法智下自在業。於中初顯自",
    "T35n1735_034:0764c15": "在所依。所謂三通。法智通者。觀一切法無",
    "T35n1735_034:0764c16": "性相故。神足通者。自身現生住滅修短。隨",
    "T35n1735_034:0764c17": "心自在故。幻通者。轉變外事無不隨意。",
    "T35n1735_034:0764c18": "故此後二通。但內外為異。由法智通見理",
    "T35n1735_034:0764c19": "捨相。故不住世間。由後二通有自在事用",
    "T35n1735_034:0764c20": "故。不住涅槃成無住道。又依智論說有",
    "T35n1735_034:0764c21": "四通。前三同前。四以聖自在種種變化通。",
    "T35n1735_034:0764c22": "謂十八變三輪化等取此。則自在下當第四",
    "T35n1735_034:0764c23": "通。上來別顯十願竟。第三佛子下總結十",
    "T35n1735_034:0764c24": "願。不異前標。第四以此下明攝眷屬。若觀",
    "T35n1735_034:0764c25": "經文似此十之類有於百萬等。依論釋云。",
    "T35n1735_034:0764c26": "此十大願。一一願中有百千萬阿僧祇大願。",
    "T35n1735_034:0764c27": "以為眷屬則此十願攝無不盡。如成正覺",
    "T35n1735_034:0764c28": "願。則攝藥師十二上願。如淨土願。則攝",
    "T35n1735_034:0764c29": "彌陀四十八願等。故此經他經。所有諸願不",
    "T35n1735_034:0765a01": "出此十。非唯攝願。亦攝一切菩提分法。",
    "T35n1735_034:0765a02": "如第七地辨。上明十願彰自勤行竟。第二",
    "T35n1735_034:0765a03": "佛子此大願下。以十盡句與眾生共。謂前",
    "T35n1735_034:0765a04": "十願皆為眾生。由十無盡成前大願。皆無",
    "T35n1735_034:0765a05": "盡也。文分為二。初總標舉。後何等下徵以",
    "T35n1735_034:0765a06": "別顯。今初。晉經名為不可盡法。下釋亦云",
    "T35n1735_034:0765a07": "皆不可盡。今言十盡句者。窮彼無盡皆無",
    "T35n1735_034:0765a08": "有餘。故名為盡。斯則盡無盡之眾生等也。",
    "T35n1735_034:0765a09": "故下論云盡者。示現不斷盡。非念念盡。由",
    "T35n1735_034:0765a10": "此故。今前之十願得大願名。故云此大誓",
    "T35n1735_034:0765a11": "願而得成就。二徵顯中。先顯上十盡。後若",
    "T35n1735_034:0765a12": "眾生界下。顯前大願成就。今初。先徵。後顯。",
    "T35n1735_034:0765a13": "顯中十句。初句為總。十願皆是為眾生故。",
    "T35n1735_034:0765a14": "餘九句別。別皆集成度生義故。一眾生於",
    "T35n1735_034:0765a15": "何處住。所謂世界故。二世界依何。謂盡虛",
    "T35n1735_034:0765a16": "空界故。三說何法化。謂法界故。四隨所化",
    "T35n1735_034:0765a17": "生安置何處。謂涅槃故。五涅槃何用。謂佛",
    "T35n1735_034:0765a18": "出現故。六以何方便巧化。如來智故。七此",
    "T35n1735_034:0765a19": "智何知。謂知心所緣故。八此心所緣令隨",
    "T35n1735_034:0765a20": "何境。謂佛智所入境故。即是真性。後三轉盡。",
    "T35n1735_034:0765a21": "略攝前九義含總別。云何攝九。謂世間轉。",
    "T35n1735_034:0765a22": "攝前眾生界世界虛空界。其法轉攝前法界",
    "T35n1735_034:0765a23": "涅槃界佛出現界。其智轉者。攝前如來智。下",
    "T35n1735_034:0765a24": "三界而言轉者。世法及智。展轉攝前無窮",
    "T35n1735_034:0765a25": "盡故。轉亦是無盡義耳。又十中前四。為四",
    "T35n1735_034:0765a26": "種無量界。後六皆調伏方便無量界。十皆云",
    "T35n1735_034:0765a27": "盡者。無斷盡故。第二顯大願成就中。先反",
    "T35n1735_034:0765a28": "顯。後而眾生界下順明無盡所以。十願同此",
    "T35n1735_034:0765a29": "十者。前之十願不出此十。故此十盡句增",
    "T35n1735_034:0765b01": "上力故。諸佛以此力。常為眾生作利益事。",
    "T35n1735_034:0765b02": "我願同然。上來願校量竟。第二佛子菩薩發",
    "T35n1735_034:0765b03": "如是大願已下修行勝。即行校量有十種行。",
    "T35n1735_034:0765b04": "就文分三。初明行所依心。二成淨信下顯",
    "T35n1735_034:0765b05": "所成行相。三佛子菩薩如是下結十名體。今",
    "T35n1735_034:0765b06": "初。由先大願熏心故。則得利益等十心。為",
    "T35n1735_034:0765b07": "起行依。於後十行起作自在。然有二意。一",
    "T35n1735_034:0765b08": "以十心通為十行之依。隨釋易了。二以十",
    "T35n1735_034:0765b09": "心別對十行。以治十障。文皆次第。唯信行",
    "T35n1735_034:0765b10": "最初。而不濁居末者。以與釋文相接故也。",
    "T35n1735_034:0765b11": "一利益心者。利益拔苦即是悲心所依。治損",
    "T35n1735_034:0765b12": "害障能成悲行。二與樂柔軟即是慈心。治",
    "T35n1735_034:0765b13": "瞋恚獷強障。三隨順所求。即是施心。治於",
    "T35n1735_034:0765b14": "身命財生顧戀障。四寂靜無求。方能求而",
    "T35n1735_034:0765b15": "無厭故。是無疲厭心。治希求報恩貪著利",
    "T35n1735_034:0765b16": "養不寂靜障。五三學調伏是知經論心。以經",
    "T35n1735_034:0765b17": "詮於定論詮於慧。經兼於律復是調伏。",
    "T35n1735_034:0765b18": "治無善巧求加行障。有則調伏故。六雖",
    "T35n1735_034:0765b19": "行世間妄惑不生。故云寂滅。是解世法",
    "T35n1735_034:0765b20": "心。以治性不柔和。不於他心隨順而轉不",
    "T35n1735_034:0765b21": "寂滅障。七高崇賢善拒惡不增。故名謙下。",
    "T35n1735_034:0765b22": "是慚愧心。治於放逸之高舉障。八能修出",
    "T35n1735_034:0765b23": "離以法潤澤。即堅固莊嚴。治於種種猛利",
    "T35n1735_034:0765b24": "無間無斷生死大苦。生怯弱障。九能如說",
    "T35n1735_034:0765b25": "行故心不動。即供養佛行。治於大師所猶",
    "T35n1735_034:0765b26": "豫疑惑障。十不濁心即第一信行。信以心淨",
    "T35n1735_034:0765b27": "為性。離不信濁故。此治全未發心全未",
    "T35n1735_034:0765b28": "受持菩薩學處障。由治十障故。經名淨",
    "T35n1735_034:0765b29": "治地法。地法通於教證。此所治障。具如瑜",
    "T35n1735_034:0765c01": "伽四十九說。第二別顯所成行相。略啟七",
    "T35n1735_034:0765c02": "門。一釋名先列。後釋。列者。一信行。二悲。三",
    "T35n1735_034:0765c03": "慈。四施。五無疲厭。六知經論。七了世法。八",
    "T35n1735_034:0765c04": "慚愧莊嚴。九堅固力。十供養佛。釋名隨文",
    "T35n1735_034:0765c05": "可見。二辨體多同十藏。三明得處信位即",
    "T35n1735_034:0765c06": "修故。信進念等大同於此。三賢漸熟故。十",
    "T35n1735_034:0765c07": "藏品有信等藏。初地證得以淨治地障故。",
    "T35n1735_034:0765c08": "此偏明下。論云。此信等十行。盡是障地淨",
    "T35n1735_034:0765c09": "法故。前將一行以對一障。四約修分別十",
    "T35n1735_034:0765c10": "行分二。前三是行意樂。故名為心。後七加",
    "T35n1735_034:0765c11": "行造修。故名為行。故論云。此十種行顯二",
    "T35n1735_034:0765c12": "種勝成就。一深心成就。謂信悲慈。二修行",
    "T35n1735_034:0765c13": "成就。謂餘七故。瑜伽地持皆同此說。五約",
    "T35n1735_034:0765c14": "二利。前七別顯二利。信及無疲是自利行。餘",
    "T35n1735_034:0765c15": "五利他。後三通約二利。攝護前七故。於中",
    "T35n1735_034:0765c16": "前二護前七。謂慚愧治障護令離惡。能令",
    "T35n1735_034:0765c17": "信等成無著行。由堅固力護令住善。能令",
    "T35n1735_034:0765c18": "信等成不可動。後一攝前七。一攝令成",
    "T35n1735_034:0765c19": "行。二攝令得果。思之可知。六明次第者。",
    "T35n1735_034:0765c20": "先自證信因果。既自證信愍傷妄苦。誓與",
    "T35n1735_034:0765c21": "真樂為救他故。捨而無悋求法無倦。便能",
    "T35n1735_034:0765c22": "了知經論籌量世法。止惡慚愧進善堅固。",
    "T35n1735_034:0765c23": "能真供佛。七釋文者。十行分九。慈悲合故。",
    "T35n1735_034:0765c24": "今初。信行分二。一攝德成人。二能信下正",
    "T35n1735_034:0765c25": "顯信相。有十一句。文分三別。初句總信因",
    "T35n1735_034:0765c26": "果。次九別明因果。後一結略顯廣。今初。如",
    "T35n1735_034:0765c27": "來是果本行是因。所入通因果。因果皆有證",
    "T35n1735_034:0765c28": "入義故。二信成就下。別明因果中前二句",
    "T35n1735_034:0765c29": "因。初句行體。後句行能。餘七是果。句雖有",
    "T35n1735_034:0766a01": "七攝為五勝。合初三故。并結有六。五皆",
    "T35n1735_034:0766a02": "佛德故名為勝。五中前四智德。後一斷德。智",
    "T35n1735_034:0766a03": "中一對治勝。即寄對顯勝。謂十力降魔無",
    "T35n1735_034:0766a04": "畏制外。不共過小故云對治。而經云不壞",
    "T35n1735_034:0766a05": "者。為對二乘非究竟故。次三當相顯勝。二",
    "T35n1735_034:0766a06": "即不思議神通力。上勝所現絕圖度故。三",
    "T35n1735_034:0766a07": "不雜染勝。謂證真生智無中邊雜。是佛之",
    "T35n1735_034:0766a08": "境故。以即邊而中故無有邊。二邊既無中",
    "T35n1735_034:0766a09": "云何有。四一切種智勝。證真了俗故云隨",
    "T35n1735_034:0766a10": "入無量差別。是種智境。五離勝。一切煩惱",
    "T35n1735_034:0766a11": "習常遠離故。經但云果。而論判為斷德。以",
    "T35n1735_034:0766a12": "前四皆果。今復云果。明是果果故。當涅槃",
    "T35n1735_034:0766a13": "三舉要下舉略顯廣。故總信一切因果。智",
    "T35n1735_034:0766a14": "地是證說即是教。力通上二。或謂威力。亦",
    "T35n1735_034:0766a15": "是三輪化益。第二雙辨慈悲二行。中二。先",
    "T35n1735_034:0766a16": "明三觀為方便。後菩薩見諸眾生下明所",
    "T35n1735_034:0766a17": "起之行相。前中三觀即為三段。第一遠離最",
    "T35n1735_034:0766a18": "上第一義樂觀。第二而諸凡夫下具足諸苦",
    "T35n1735_034:0766a19": "觀。三然諸眾生下彼二顛倒觀。但失真樂已",
    "T35n1735_034:0766a20": "為可愍。況加妄苦。況復雙迷反本何日。由",
    "T35n1735_034:0766a21": "初觀故起慈。由次起悲。由後雙起。今初",
    "T35n1735_034:0766a22": "觀者。性淨深寂名第一義。不動為樂。隨妄",
    "T35n1735_034:0766a23": "則離。文中先總標起念。後諸佛下顯所離",
    "T35n1735_034:0766a24": "樂。於中九句。初總餘別。總云佛法者。唯佛",
    "T35n1735_034:0766a25": "教證所能顯故。具下諸義所以甚深。別有",
    "T35n1735_034:0766a26": "九種甚深。今經闕論第九難得。一寂靜甚深。",
    "T35n1735_034:0766a27": "謂法體離於妄計實有。故名寂靜。自是妄計。",
    "T35n1735_034:0766a28": "於中正取非本不寂中論云。虛誑妄取者。",
    "T35n1735_034:0766a29": "是中何所取。此一約遮詮。二寂滅甚深。此",
    "T35n1735_034:0766b01": "約表詮。論云法義定故。謂一心體寂故云法",
    "T35n1735_034:0766b02": "定。二門亦寂即是義定。次三甚深對治三障。",
    "T35n1735_034:0766b03": "成三脫門觀。謂三治妄分別障。四治有相",
    "T35n1735_034:0766b04": "障。五治取真捨妄障。六明離雜染觀。謂真",
    "T35n1735_034:0766b05": "方便道。七不可算數思量生善根觀故。即是",
    "T35n1735_034:0766b06": "助道。八依自利利他增上智觀。故云廣大。即",
    "T35n1735_034:0766b07": "不住道。九論云。難得甚深。三僧祇劫證智觀",
    "T35n1735_034:0766b08": "故。即是證道。證性淨信故。今廣大攝之。大",
    "T35n1735_034:0766b09": "稱體故。與證義同。前二直就法體。後七約",
    "T35n1735_034:0766b10": "智顯深。故皆云觀。第二具足諸苦觀。約十",
    "T35n1735_034:0766b11": "二緣明之。然十二緣具業惑苦。但云苦觀",
    "T35n1735_034:0766b12": "者。業惑苦因故。又二流動當相即苦。動即",
    "T35n1735_034:0766b13": "有苦故。文分為二。先別明緣相。後如是眾",
    "T35n1735_034:0766b14": "生下結成妄苦。前中分二。初明前際三支。",
    "T35n1735_034:0766b15": "後於三界田下顯中後九支。故論主分前三",
    "T35n1735_034:0766b16": "支。一處解釋。後九及結一處解釋。欲顯前",
    "T35n1735_034:0766b17": "三是因。因是倒惑邪見義同故。識支約種是",
    "T35n1735_034:0766b18": "因義故。亦顯前二。前三與次七次八許異",
    "T35n1735_034:0766b19": "世故。約果結苦。苦義顯故。今初三支文有",
    "T35n1735_034:0766b20": "十句。初總餘別。總云邪見者。前明正法理",
    "T35n1735_034:0766b21": "本無偏。今迷彼實義理外謬取。皆名邪見。",
    "T35n1735_034:0766b22": "通於業惑非獨撥無因果。涅槃亦云。一切",
    "T35n1735_034:0766b23": "煩惱邪見攝盡。本在其中。云何言墮。此有",
    "T35n1735_034:0766b24": "二義。一約始起一分。名之為墮。二約迷真",
    "T35n1735_034:0766b25": "隨妄義說為墮。非有始也。真雖本有迷",
    "T35n1735_034:0766b26": "亦無初相。依無性故名為真。若定有真真",
    "T35n1735_034:0766b27": "還成妄。若爾真應同妄互相依故。妄必可",
    "T35n1735_034:0766b28": "斷真必可顯。斯則不同不空之真。非由妄",
    "T35n1735_034:0766b29": "故。但空妄執自見真源。後無明覆翳下。別",
    "T35n1735_034:0766c01": "有九種邪見。初五無明。次三是行。後一識",
    "T35n1735_034:0766c02": "支業及識種亦名邪見者。義如前說。又邪",
    "T35n1735_034:0766c03": "見俱故。邪見引故。所以無明具多句者。一",
    "T35n1735_034:0766c04": "切煩惱謝往過去。總名無明。故今委說。又",
    "T35n1735_034:0766c05": "顯一切煩惱皆能發潤。而發業位無明力增",
    "T35n1735_034:0766c06": "故名無明。今初五中有二。初三根本迷法",
    "T35n1735_034:0766c07": "義過。後二為末追求時過。今初。前一迷法。",
    "T35n1735_034:0766c08": "後二迷義。故論總云。此三依法義妄計。如",
    "T35n1735_034:0766c09": "是次第。斯則妄計之言。通上法義。亦可妄",
    "T35n1735_034:0766c10": "計別對第三愛念邪見。初一句是蔽意邪見。",
    "T35n1735_034:0766c11": "此依迷法。謂無明住地迷覆法體。所言法",
    "T35n1735_034:0766c12": "者。謂眾生心名為蔽意故。此無明迷真之初。",
    "T35n1735_034:0766c13": "妄惑之本。次二迷義者。通四住惑。由前癡",
    "T35n1735_034:0766c14": "故。迷覆因緣無我之義。妄立諸法。所迷諸",
    "T35n1735_034:0766c15": "法有內有外。謂第二憍慢邪見。此依迷內",
    "T35n1735_034:0766c16": "妄立我法。自高陵物故。經云立憍慢高幢。",
    "T35n1735_034:0766c17": "三入渴愛網中即愛念邪見。此依迷外妄謂",
    "T35n1735_034:0766c18": "我所及外境界。而生貪愛。如渴鹿馳焰魚",
    "T35n1735_034:0766c19": "為網纏。如今愛支。四行諂誑下。二種邪見",
    "T35n1735_034:0766c20": "追求時過。如今之取支故。俱舍云。遍馳求",
    "T35n1735_034:0766c21": "名取。由上內計有我外見我所。以我對",
    "T35n1735_034:0766c22": "所便生三過。一初句於可得處。起諂誑邪",
    "T35n1735_034:0766c23": "見。諂誑屈曲虛而似實。故喻稠林不能自",
    "T35n1735_034:0766c24": "出。二於不可得處。則生忌嫉。三於已得處",
    "T35n1735_034:0766c25": "則生慳悋。上二即第五慳嫉邪見。經云。心",
    "T35n1735_034:0766c26": "與慳嫉相應不捨。由嫉他身故生卑賤",
    "T35n1735_034:0766c27": "中。形貌鄙陋。由慳財故資生不足。故云恒",
    "T35n1735_034:0766c28": "造諸趣受生因緣。次三明行中。初貪恚下集",
    "T35n1735_034:0766c29": "業邪見。由前追求。增長煩惱起業行過。此",
    "T35n1735_034:0767a01": "句。總明由惑造業。故六地。云不正思惟",
    "T35n1735_034:0767a02": "起於妄行。亦是行俱無明正發業故。諸業",
    "T35n1735_034:0767a03": "非一是為橫集。日夜增長復顯竪集。然集",
    "T35n1735_034:0767a04": "業因。由於三毒。故云貪恚愚癡三毒緣於",
    "T35n1735_034:0767a05": "三受。故論。云受諸受時愛憎彼二。顛倒境",
    "T35n1735_034:0767a06": "界故。謂樂受生愛。苦受生瞋。癡從中容",
    "T35n1735_034:0767a07": "故云彼二。顛倒之言通於上三。皆由無違",
    "T35n1735_034:0767a08": "順中妄謂有故然愚癡無明行相何別。愚即",
    "T35n1735_034:0767a09": "遲鈍多所封著。癡者迷闇不別是非。皆對",
    "T35n1735_034:0767a10": "現境不緣三世。緣三世境而不了達。乃",
    "T35n1735_034:0767a11": "名無明。不見未來發現業故。通義可知。",
    "T35n1735_034:0767a12": "次二別明行支中。初句明吹心識火熾然",
    "T35n1735_034:0767a13": "邪見。即內心思業。為煩惱風動。謂於怨恨",
    "T35n1735_034:0767a14": "時互相追念。名為忿恨。此思之始。欲起報",
    "T35n1735_034:0767a15": "惡業故云熾然不息。此思之終。思通諸惡",
    "T35n1735_034:0767a16": "而殺業在初。故偏云忿恨。下加害亦然。八",
    "T35n1735_034:0767a17": "起業邪見即兼動身口。故云凡所作業。論",
    "T35n1735_034:0767a18": "云。於作惡時迭相加害故。由倒造業業不",
    "T35n1735_034:0767a19": "離倒。故曰相應。三欲流下第九心意識邪",
    "T35n1735_034:0767a20": "見。明所引識支。以其識支通因果故。經欲",
    "T35n1735_034:0767a21": "具明故具顯因果。論欲分析故先明識種。",
    "T35n1735_034:0767a22": "心意識三名有通別。已如前釋。今此文中義",
    "T35n1735_034:0767a23": "含通別。別謂心是識種。意識通餘四種。種",
    "T35n1735_034:0767a24": "子之言揀異現行。謂五果種誰能起此。謂",
    "T35n1735_034:0767a25": "善惡業。無記非因故此不論。善業云何復",
    "T35n1735_034:0767a26": "生苦種。以與欲等四流相應。今施戒等皆",
    "T35n1735_034:0767a27": "是有漏。非無念智無有斷期。若爾何不名",
    "T35n1735_034:0767a28": "為起業種子。理實俱通。望苦樂報業為正",
    "T35n1735_034:0767a29": "種。望生心體識為正種。以就本性一切生",
    "T35n1735_034:0767b01": "死皆心起故。如芽肥瘦由於水土。而生芽",
    "T35n1735_034:0767b02": "者正在穀子。故諸經論互說二種。上明前",
    "T35n1735_034:0767b03": "際三支竟。第二明中後九支。然論兼結文。",
    "T35n1735_034:0767b04": "總分三段。初明自相。二有生故下同相。三",
    "T35n1735_034:0767b05": "是中皆空下顛倒相。言自相者。現在名色等",
    "T35n1735_034:0767b06": "支體狀別故。言同相者。釋有二義。一未來",
    "T35n1735_034:0767b07": "二支亦同現在。有名色等故。二約果相",
    "T35n1735_034:0767b08": "顯緣起過患。通遍果位故名為同。猶如色",
    "T35n1735_034:0767b09": "等礙等為自相。苦等為共相。共即同也。是",
    "T35n1735_034:0767b10": "則現在亦有同相。未來非無自相。但隱顯",
    "T35n1735_034:0767b11": "耳。此釋順論。論云。二同相。謂生老病死等",
    "T35n1735_034:0767b12": "過故。三顛倒者。緣體是空執有是倒。今初自",
    "T35n1735_034:0767b13": "相。復有三種。一者報相。二不離二字是因",
    "T35n1735_034:0767b14": "相。三此名色下彼果次第相。言報相者。即",
    "T35n1735_034:0767b15": "初受生異熟識。體共名色生故。論云報相",
    "T35n1735_034:0767b16": "者。名色共阿賴耶識生。此含識支一半名色",
    "T35n1735_034:0767b17": "支全故。攝論云。本識有三相。一自相。謂本",
    "T35n1735_034:0767b18": "識自體。二因相。謂種子識。三果相。謂異熟",
    "T35n1735_034:0767b19": "識。此意明為因義邊名種子識。即前約因。",
    "T35n1735_034:0767b20": "識支為果義邊名異熟識。即此報相名色所",
    "T35n1735_034:0767b21": "依。若不望因果直語自體。名為自相。今",
    "T35n1735_034:0767b22": "論因相。却是彼中果相。立名雖殊並通因",
    "T35n1735_034:0767b23": "果。經云於三界田中者。是所生處。下六地",
    "T35n1735_034:0767b24": "中約因位說。以業為田以識為種。今約果",
    "T35n1735_034:0767b25": "位故。以三界為田生前識種。復生苦芽",
    "T35n1735_034:0767b26": "者。標所生報。前三支因必依苦果而起。今",
    "T35n1735_034:0767b27": "更生苦所以稱復。此顯展轉無窮之義。所",
    "T35n1735_034:0767b28": "謂已下出苦芽體相。論云名色共生者。名",
    "T35n1735_034:0767b29": "色共彼生故。謂名色共彼本識生也。恐人",
    "T35n1735_034:0767c01": "謬取名與色共。故有此言。名謂非色四蘊。",
    "T35n1735_034:0767c02": "色謂羯邏藍等。此二與識相依而住。如二束",
    "T35n1735_034:0767c03": "蘆更互為緣。恒時而轉不相捨離。二不離",
    "T35n1735_034:0767c04": "是因相者。即顯本識為名色因。謂是名色",
    "T35n1735_034:0767c05": "不離彼本識。依彼本識故。既依此釋。定",
    "T35n1735_034:0767c06": "知此段具於二支。謂識及名色。三彼果相",
    "T35n1735_034:0767c07": "者。是彼報相名色之果。由名色增長成餘",
    "T35n1735_034:0767c08": "八支。非別有體。初成六處者。名增成意",
    "T35n1735_034:0767c09": "處。色增成餘五。次六處增長成觸。言於中",
    "T35n1735_034:0767c10": "者。於六處中有根境故。餘因緣義廣如六",
    "T35n1735_034:0767c11": "地。二同相中生及老死。正顯同相。如是已",
    "T35n1735_034:0767c12": "下總結成苦。何處是苦。此有三重。一論將",
    "T35n1735_034:0767c13": "入同相中。則以生老死憂悲苦惱。明於苦",
    "T35n1735_034:0767c14": "聚。文義顯故。二近結於果。名色共生此明",
    "T35n1735_034:0767c15": "苦生。餘八苦長。三遠結十二。前二支半為",
    "T35n1735_034:0767c16": "能生長。後九支半為所生長。三顛倒相中。",
    "T35n1735_034:0767c17": "言是中者。是前十二緣中皆空已下明倒所",
    "T35n1735_034:0767c18": "以。由空謂有所以名倒。此有四重。一緣成",
    "T35n1735_034:0767c19": "無性所以言空。二離我我所釋成空義離",
    "T35n1735_034:0767c20": "我人空離所法空。三無知下釋無我所以。",
    "T35n1735_034:0767c21": "四以外事釋無知覺。三中四句通外及小。",
    "T35n1735_034:0767c22": "初約外道。外道雖眾。不出僧佉及與衛世。",
    "T35n1735_034:0767c23": "僧佉說覺以為神相。衛世說知以為神相。",
    "T35n1735_034:0767c24": "今無知覺。成上自體本無有我。作受二句。",
    "T35n1735_034:0767c25": "通於能所。能作能受故。是於我所作所受",
    "T35n1735_034:0767c26": "即是我所。在因名作在果名受。今但緣成",
    "T35n1735_034:0767c27": "故無作受。若約小乘就五蘊說。受蘊名覺",
    "T35n1735_034:0767c28": "三蘊名知。約六根說。身識名覺餘五名知。",
    "T35n1735_034:0767c29": "五陰造業故名作者。當陰招報名為受者。",
    "T35n1735_034:0768a01": "今並遣之。現有知覺云何言無。隨俗故有",
    "T35n1735_034:0768a02": "約真故無。又心法有四。一事二法。三理四",
    "T35n1735_034:0768a03": "實。謂隨境分別見聞覺知。名之為事。論體",
    "T35n1735_034:0768a04": "唯是生滅法數。故名為法。窮之空寂說以",
    "T35n1735_034:0768a05": "為理。論其本性唯是真實如來藏法。故名為",
    "T35n1735_034:0768a06": "實。此四重中說。初即說知覺等名。若就後",
    "T35n1735_034:0768a07": "三即無知等。四如草下以彼外事喻。釋無",
    "T35n1735_034:0768a08": "知覺等。以諸眾生現見有於動止語言。云",
    "T35n1735_034:0768a09": "何說言無知覺等。故以外物動不動事。示",
    "T35n1735_034:0768a10": "無知覺。草木則動石壁不動。皆無知覺故。",
    "T35n1735_034:0768a11": "內動止豈當有之。淨名云。是身無知如草",
    "T35n1735_034:0768a12": "木瓦礫。言亦如影像者。顯從緣有似而非",
    "T35n1735_034:0768a13": "真。即雙喻二諦。若準論經無影像喻。而",
    "T35n1735_034:0768a14": "有如響。可喻言聲而無知覺。第三然諸下",
    "T35n1735_034:0768a15": "彼二顛倒觀。妄苦本空得而不覺。真樂本有",
    "T35n1735_034:0768a16": "失而不知。而遠樂就苦名彼二顛倒。上來",
    "T35n1735_034:0768a17": "三觀為方便竟。第二菩薩見下正起慈悲。",
    "T35n1735_034:0768a18": "初明興悲。謂見苦應拔。後復作下興慈。謂",
    "T35n1735_034:0768a19": "無樂應與。既言具苦必知無樂故。第四施",
    "T35n1735_034:0768a20": "行文三初總明施行。二別顯施物。三總結",
    "T35n1735_034:0768a21": "行成。今初文有五句。一明施所依。以見",
    "T35n1735_034:0768a22": "有苦無樂故。二以深重下彰其施位。此地",
    "T35n1735_034:0768a23": "檀度得圓滿。故契理曰深。不捨悲願為",
    "T35n1735_034:0768a24": "重。此心住地故能滿檀。三於一切下明施",
    "T35n1735_034:0768a25": "體相四求佛大智顯施所為。五修行大捨。",
    "T35n1735_034:0768a26": "結施行名。二凡所有下別明施物。偏顯上",
    "T35n1735_034:0768a27": "文一切無悋。於中初總。後所謂下別。別顯",
    "T35n1735_034:0768a28": "一切略有二種。一者外財二者內財。謂頭",
    "T35n1735_034:0768a29": "目等文顯可知。三為求下總結行成。初結",
    "T35n1735_034:0768b01": "所為。後是名下正結行成。然初地中應具",
    "T35n1735_034:0768b02": "三施。從增勝說但舉於財故。般若論二三",
    "T35n1735_034:0768b03": "地中方行無畏。四地已上乃行法施。第五",
    "T35n1735_034:0768b04": "無疲厭行中分三。初牒前起後。二轉更下",
    "T35n1735_034:0768b05": "正顯行相。三即得下結其行成。下五行中唯",
    "T35n1735_034:0768b06": "除第十顯相。即是結名。餘皆具三文處可",
    "T35n1735_034:0768b07": "見。第六得無疲下成經論智。第七獲是智",
    "T35n1735_034:0768b08": "下成世智行。言隨應者。隨機所應宜以",
    "T35n1735_034:0768b09": "何法。隨力者。隨己智力所能。隨他智力所",
    "T35n1735_034:0768b10": "堪。隨其所習者。約機現作。論釋隨宜言如",
    "T35n1735_034:0768b11": "論說者。即瑜伽菩薩地菩提分品也。第八成",
    "T35n1735_034:0768b12": "世智以下明慚愧行。知時已下正顯行相。時",
    "T35n1735_034:0768b13": "有三種。一者念時。如是時中宜修定等。剎",
    "T35n1735_034:0768b14": "那不間故。二日夜時晝則存心。初中後夜",
    "T35n1735_034:0768b15": "皆勿廢故。三所作得必不斷時。此即智量。",
    "T35n1735_034:0768b16": "謂量力所能亦愛亦策。勿令過分後休廢",
    "T35n1735_034:0768b17": "故。以此三時。修前八科二利之行。煩惱睡",
    "T35n1735_034:0768b18": "蛇晝夜不雜。為慚愧服而自莊嚴。第九於",
    "T35n1735_034:0768b19": "此行中下成堅固力。謂此即前慚愧二利行",
    "T35n1735_034:0768b20": "中。欲早求度應當精勤。不退自分不轉",
    "T35n1735_034:0768b21": "勝進。第十得堅固下明供養行。利養正行",
    "T35n1735_034:0768b22": "具二供養。第三佛子下結十名體用。先結",
    "T35n1735_034:0768b23": "體用。所謂下結名言體用者。此十即是淨",
    "T35n1735_034:0768b24": "諸地法。以治十障故。障如前說。然安住地",
    "T35n1735_034:0768b25": "分有三十句。亦明信慈悲等與此何異。論",
    "T35n1735_034:0768b26": "云前是清淨地法。今盡是障地淨法者。前句",
    "T35n1735_034:0768b27": "文略。若具應云前是清淨。此地法以局初",
    "T35n1735_034:0768b28": "地故。今盡是障地淨法者。謂不局初地故",
    "T35n1735_034:0768b29": "云盡是。盡淨諸地障故。故經云。淨諸地法。",
    "T35n1735_034:0768c01": "瑜伽亦云。此十種法於一切地。能淨修治",
    "T35n1735_034:0768c02": "故。下諸地中皆云信等。皆轉淨等。第三佛",
    "T35n1735_034:0768c03": "子菩薩住此歡喜下。果利益校量勝。有四種",
    "T35n1735_034:0768c04": "果。一調柔果。二發趣果。三攝報果。四願智",
    "T35n1735_034:0768c05": "果。釋此四果略啟四門。第二釋名。通稱果",
    "T35n1735_034:0768c06": "者地中滿足故。別言調柔者。謂調鍊柔熟。",
    "T35n1735_034:0768c07": "以供養攝化等為能調。鍊信等十行為所",
    "T35n1735_034:0768c08": "調。鍊由行供等令信等調柔。隨意堪用故",
    "T35n1735_034:0768c09": "名調柔。下鍊金喻其義甚顯。二發謂發進。趣",
    "T35n1735_034:0768c10": "謂趣向。於地滿中更求明解。為能發趣。發",
    "T35n1735_034:0768c11": "自此地趣向後後。為所發趣。下商人喻義",
    "T35n1735_034:0768c12": "甚相似。三王位之身酬因名報因成納果。",
    "T35n1735_034:0768c13": "故名為攝。四內證願力教智自在。又以願",
    "T35n1735_034:0768c14": "力助智令業用無邊。故稱願智。三明分齊。",
    "T35n1735_034:0768c15": "初二是其行修方便。後二是其報行純熟。行",
    "T35n1735_034:0768c16": "修唯在地滿。報行該於始終。從初住地乃",
    "T35n1735_034:0768c17": "至地滿。所受王身說為攝報。所有作用說為",
    "T35n1735_034:0768c18": "願智。又初二後一此地定有。攝報一果有無",
    "T35n1735_034:0768c19": "不定。容有不作故云多作。而定能作故亦",
    "T35n1735_034:0768c20": "定有。又初二果亦是地法。初行次解。是所",
    "T35n1735_034:0768c21": "修故後之二果唯果非法。初體後用非所修",
    "T35n1735_034:0768c22": "故。是以經於二果之後。便有結文云略說",
    "T35n1735_034:0768c23": "初地法門。不得此意。則似論家謬取法門",
    "T35n1735_034:0768c24": "濫為果稱。四辨通局。發趣文局初地。以最",
    "T35n1735_034:0768c25": "在初故。義通十地通解十地故。餘三義。",
    "T35n1735_034:0768c26": "局初地報等殊故。文通十地。地地皆有故。",
    "T35n1735_034:0768c27": "第五釋文。四果即為四別。今初調柔分三。",
    "T35n1735_034:0768c28": "謂法喻合。法中分四。一見佛為鍊行緣。二",
    "T35n1735_034:0768c29": "悉以下所鍊行體。三以前二下別地行相。四",
    "T35n1735_034:0769a01": "是菩薩隨所下鍊行成熟。前中先總明。後所",
    "T35n1735_034:0769a02": "謂下別顯。總中以大願力是見佛　因力兼",
    "T35n1735_034:0769a03": "神力故。瑜伽住品。有二因見佛。一願二",
    "T35n1735_034:0769a04": "力。論經具二。論云。以勝通力見色身佛。",
    "T35n1735_034:0769a05": "以正願力見法身佛。瑜伽正願得生受用",
    "T35n1735_034:0769a06": "土中常得見佛。今云法身即功德法身。別",
    "T35n1735_034:0769a07": "中云。見多百佛等者。論云。方便善巧示現",
    "T35n1735_034:0769a08": "多佛故。此善巧有二。一不直云無量。而巧",
    "T35n1735_034:0769a09": "歷百千等數。為方便顯多。二言多百者。",
    "T35n1735_034:0769a10": "是多箇百。多千等亦然。是為一數之中已攝",
    "T35n1735_034:0769a11": "於多。故名善巧。理實入華藏剎海。見法界",
    "T35n1735_034:0769a12": "身雲也。二所鍊行體中以行入行。故名為",
    "T35n1735_034:0769a13": "鍊。如金入火。然有三種入即分為三。一",
    "T35n1735_034:0769a14": "入功德即供佛行。去薄福垢亦兼供僧。二",
    "T35n1735_034:0769a15": "以此善下入無上果。即迴向行。去下劣垢。",
    "T35n1735_034:0769a16": "論當第三。意明通迴二行故。三佛子此菩",
    "T35n1735_034:0769a17": "薩下入大悲心。即利生行。去懈怠垢。三別",
    "T35n1735_034:0769a18": "地行相中。先約四攝。然四攝望前。猶是利",
    "T35n1735_034:0769a19": "眾生法。望後為別地行相。以因利生之便",
    "T35n1735_034:0769a20": "故。於此明下二地中乃在鍊行。成後四攝。",
    "T35n1735_034:0769a21": "雖不足全別十地。為是化生之法故用之",
    "T35n1735_034:0769a22": "耳。愛語是法施。初地檀滿故說二增。二約",
    "T35n1735_034:0769a23": "十度。然證相難分寄十度等。以顯差別。各",
    "T35n1735_034:0769a24": "說一增。若不爾者。何不二地言二度增。檀",
    "T35n1735_034:0769a25": "度初地先已增故。乃至九地應言九增。九",
    "T35n1735_034:0769a26": "地尚云餘非不修隨力隨分。顯寄明矣。是",
    "T35n1735_034:0769a27": "以具論諸地所行。略有五義。一為別地各",
    "T35n1735_034:0769a28": "說一增。如今文是。二辨勝過。前初地檀勝。",
    "T35n1735_034:0769a29": "二地二度勝故。二地文云。遠離慳嫉破戒垢",
    "T35n1735_034:0769b01": "故。乃至十地十度皆勝。是則後後皆勝前前。",
    "T35n1735_034:0769b02": "三論其實行地地具修。四證理平等非多非",
    "T35n1735_034:0769b03": "一。五約圓融一具一切。四所鍊行成中總",
    "T35n1735_034:0769b04": "收三入。初牒供佛化生。以為能鍊。信等淨",
    "T35n1735_034:0769b05": "法以為所鍊。後舉前迴向能鍊。令信等淨",
    "T35n1735_034:0769b06": "也。言轉轉者。此之信等。於初地中有三",
    "T35n1735_034:0769b07": "節。淨謂初住地時。證前緣修。令成真修。已",
    "T35n1735_034:0769b08": "是一淨。二行校量中對除障法。復一度淨。",
    "T35n1735_034:0769b09": "今此地後更歷三修。故云轉轉。第二喻中。",
    "T35n1735_034:0769b10": "金師喻菩薩。金喻信等火喻供等三行。三",
    "T35n1735_034:0769b11": "行非一名數數入。調柔成就喻鍊行成。金",
    "T35n1735_034:0769b12": "性本有從緣始顯。信等修生云何同喻。信等",
    "T35n1735_034:0769b13": "有二。一未證真。前但約緣修為對治行。",
    "T35n1735_034:0769b14": "妄識為體。二證真之後。乃知信等非是今",
    "T35n1735_034:0769b15": "有。即如來藏中恒沙佛法。真心為體。真心",
    "T35n1735_034:0769b16": "為體即是理性。信等相殊說為行性。此二不",
    "T35n1735_034:0769b17": "二並可喻金。雖假供等緣修。以成真德。德",
    "T35n1735_034:0769b18": "由真起。後成嚴具。亦不異金。既了於真真",
    "T35n1735_034:0769b19": "非妄外。故全妄識即是真心。寄相顯真。故",
    "T35n1735_034:0769b20": "分能所。第三法合準喻可知。第二發趣果",
    "T35n1735_034:0769b21": "中二。初正明發趣果。後佛子是名下總結",
    "T35n1735_034:0769b22": "地相。前中有四。一法二喻。三合四結。法中",
    "T35n1735_034:0769b23": "亦四。一問二知。三行四到。知是名解正能",
    "T35n1735_034:0769b24": "發趣。然由問故知所以先問。知意在行行",
    "T35n1735_034:0769b25": "必能到今初問中具問諸地。初地已滿而更",
    "T35n1735_034:0769b26": "問者。一問勝進非問自分。二者一地之中。",
    "T35n1735_034:0769b27": "具攝一切諸地功德。故問所攝容許。未知",
    "T35n1735_034:0769b28": "於中。云相及得果者。相即隨諸地中所有",
    "T35n1735_034:0769b29": "諸障。及對治相故。謂諸地能所觀相。皆別",
    "T35n1735_034:0769c01": "十地故。得者即正證出世間智故。果者因",
    "T35n1735_034:0769c02": "證智力。得世間出世間智故。相即方便智。",
    "T35n1735_034:0769c03": "得是根本果即後得。後得緣俗故名世間。無",
    "T35n1735_034:0769c04": "分別故復名出世。又此三者即是三道。初是",
    "T35n1735_034:0769c05": "無間與惑相翻。二是解脫正證無為。三是",
    "T35n1735_034:0769c06": "勝進後智進修。不說加行者。地前加行非",
    "T35n1735_034:0769c07": "地攝故。地上加行勝進收故。言為欲成就",
    "T35n1735_034:0769c08": "此地法者。當地法也。後云彼地法者。後地",
    "T35n1735_034:0769c09": "法也。若準論意。成就地法即是信等。第二",
    "T35n1735_034:0769c10": "是菩薩善知下明知。由問故知。知不異問",
    "T35n1735_034:0769c11": "經展問中。相及得果以為十句。論攝十句",
    "T35n1735_034:0769c12": "為五方便。言方便者行修善巧也。第一觀",
    "T35n1735_034:0769c13": "方便。觀謂觀解攝初二句。一諸地障對治者。",
    "T35n1735_034:0769c14": "以能治觀解治十種障。立十地。別本文具",
    "T35n1735_034:0769c15": "之。此約所斷明觀。二地成壞者。攬行成",
    "T35n1735_034:0769c16": "位集故名成諸行。各住散故名壞此約所",
    "T35n1735_034:0769c17": "知明觀。第二得方便。得謂證入攝次三句。",
    "T35n1735_034:0769c18": "曲有三種方便。一相果者。即欲入方便是",
    "T35n1735_034:0769c19": "方便智帶相觀終故名相果。二得修者已入",
    "T35n1735_034:0769c20": "方便即根本智。顯是證修非緣修故。三勝",
    "T35n1735_034:0769c21": "進方便。即後得智。謂信等成地之法。離障清",
    "T35n1735_034:0769c22": "淨故。第三增上方便進修後位。故名增上。",
    "T35n1735_034:0769c23": "亦攝三句。一地轉轉行者。依前起後。地背",
    "T35n1735_034:0769c24": "相捨故。二二執名非處二空為住處。亦是",
    "T35n1735_034:0769c25": "相應不相應也。三以後勝前增長善巧。名",
    "T35n1735_034:0769c26": "殊勝智。第四不退轉方便。唯第九句。前三方",
    "T35n1735_034:0769c27": "便無退息故。第五盡至方便即第十句。淨",
    "T35n1735_034:0769c28": "治菩薩地盡。轉至佛智地故。若以相等攝",
    "T35n1735_034:0769c29": "五方便。初一是相。二具於三。如次三句配",
    "T35n1735_034:0770a01": "相得果。第三唯果。第四總明三事不退。五",
    "T35n1735_034:0770a02": "通明三因窮入果。若攝十句初三為相。第",
    "T35n1735_034:0770a03": "四是得。次四是果。後二具三。第三佛子下",
    "T35n1735_034:0770a04": "行。第四由此下到。並可知。第二喻中初喻",
    "T35n1735_034:0770a05": "前問。有二方便。一不迷方便。道中喻行因。",
    "T35n1735_034:0770a06": "住止喻得地。各有障治故曰安危。二資具",
    "T35n1735_034:0770a07": "方便。具資糧故不迷多約利他資具多明",
    "T35n1735_034:0770a08": "自利。次佛子彼大下喻知。三善以下喻行。",
    "T35n1735_034:0770a09": "四乃至下喻到。行中語略故云乃至。第三",
    "T35n1735_034:0770a10": "合中初合知。然後下合行。安隱下合到。喻",
    "T35n1735_034:0770a11": "中略行。此中略問欲影顯耳。第四是故菩",
    "T35n1735_034:0770a12": "薩下結勸可知。第二佛子下總結地相。行",
    "T35n1735_034:0770a13": "修已竟故於此結。前說分齊深故說其一分",
    "T35n1735_034:0770a14": "此。中廣故說所不盡。",
    "T35n1735_034:0770a15": "大方廣佛華嚴經疏卷第三十四"
}