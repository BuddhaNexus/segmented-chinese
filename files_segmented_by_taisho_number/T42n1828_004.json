{
    "T42n1828_004:0377c22": "瑜伽論記卷第四(之上)(論本第十一至第十二卷)",
    "T42n1828_004:0377c24": "釋遁倫集撰",
    "T42n1828_004:0377c25": "論本第十一",
    "T42n1828_004:0377c26": "九地明境分之為三。初二地是境體。一切皆",
    "T42n1828_004:0377c27": "以識為性故。次三地是境相。麁細異故。後之",
    "T42n1828_004:0377c28": "四地是境界位。定俱不俱心無故。體二易知",
    "T42n1828_004:0377c29": "難知為前後。相三麁細成三三品為前後。位",
    "T42n1828_004:0378a01": "四中定散有無。初二勝劣為前後。後二顯隱",
    "T42n1828_004:0378a02": "為先後。此下四地明位故文來也。於中初地",
    "T42n1828_004:0378a03": "名三摩呬多。此云等引。舊云三摩提訛略也。",
    "T42n1828_004:0378a04": "基師解云。此有七名。一云三摩呬多。釋論解",
    "T42n1828_004:0378a05": "云。謂勝定地離沈掉等。平等能引。或引平等。",
    "T42n1828_004:0378a06": "或是平等所引發。故名等引地。此卷下云。非",
    "T42n1828_004:0378a07": "於欲界心一境性。由此定等無悔歡喜安樂",
    "T42n1828_004:0378a08": "所引故。即以三義解等引。一等能引。二引平",
    "T42n1828_004:0378a09": "等。三平等方便所引發故。能引所引俱平等",
    "T42n1828_004:0378a10": "也。二云三摩地。此云等持。舊云三昧訛也。三",
    "T42n1828_004:0378a11": "云三摩鉢底。此云等至。舊云三摩跋提訛也。",
    "T42n1828_004:0378a12": "四云馱衍那。此云靜慮。舊云禪義不正也。或",
    "T42n1828_004:0378a13": "云持阿那訛也。五云質多翳迦羯羅多。此云",
    "T42n1828_004:0378a14": "心一境性。質多名心。翳迦云一。阿羯羅云境。",
    "T42n1828_004:0378a15": "多云性。舊云一心略也。六云奢摩他。此云止",
    "T42n1828_004:0378a16": "也。七云現法樂住。六十三中解等持心一境",
    "T42n1828_004:0378a17": "性奢摩他及住義。此諸名中其等引地釋有",
    "T42n1828_004:0378a18": "三解。如實義者通有心無心唯在定位一切",
    "T42n1828_004:0378a19": "功德。等引三義其理通故。一切散位皆非此",
    "T42n1828_004:0378a20": "地。三摩地名目別境中定數。通攝一切有心",
    "T42n1828_004:0378a21": "位中故。心一境性通定散位。如釋論中四句",
    "T42n1828_004:0378a22": "分別。然諸經論就勝但說空無願等名三摩",
    "T42n1828_004:0378a23": "地。三摩鉢底通目一切有心無心諸定位中",
    "T42n1828_004:0378a24": "所有定體。諸經論中就殊唯說五現見等相",
    "T42n1828_004:0378a25": "應諸定名為等至。靜慮通有心無心有漏無",
    "T42n1828_004:0378a26": "漏染與不染。依色四地非餘地處。然諸經論",
    "T42n1828_004:0378a27": "就勝多說色地有心清淨功德名為靜慮。心",
    "T42n1828_004:0378a28": "一境性體即等持。通染淨故。以心一境性釋",
    "T42n1828_004:0378a29": "等持故。奢摩他唯有心位非無心。唯淨位非",
    "T42n1828_004:0378b01": "不淨。唯定位非散心。現法樂住唯四靜慮根",
    "T42n1828_004:0378b02": "本非近分。淨無漏心非散及無色。由此等引",
    "T42n1828_004:0378b03": "通攝一切有心無心定位功德。總寬通故偏",
    "T42n1828_004:0378b04": "立地名也。景法師云。三摩呬多又舊名三昧",
    "T42n1828_004:0378b05": "者語訛。泰云。三摩地又舊名三摩跋提者語",
    "T42n1828_004:0378b06": "訛。是二師言有相違也。今謂三昧即三摩地。",
    "T42n1828_004:0378b07": "當如基師之所說。所以知者。以成實論云五",
    "T42n1828_004:0378b08": "聖智三昧。此論十二云五聖智三摩地故也。",
    "T42n1828_004:0378b09": "新羅元曉師云。三摩地之與三昧名義各異。",
    "T42n1828_004:0378b10": "所以知者。如金光明經第三卷中明十地定。",
    "T42n1828_004:0378b11": "初三地定名三摩提。後七地定名三昧。其若",
    "T42n1828_004:0378b12": "一名而譯有訛正者。何故一師譯經之中或",
    "T42n1828_004:0378b13": "名三昧或名三摩提。故知異也。今謂之不然。",
    "T42n1828_004:0378b14": "彼經云三摩提者。即今所言三摩呬多此云",
    "T42n1828_004:0378b15": "等引。彼云三昧者。舊翻名正受。即今云三摩",
    "T42n1828_004:0378b16": "地翻名等持。二義別故。上上各名影略互顯",
    "T42n1828_004:0378b17": "也。但恐曉公不別地提二字濫作斯難。然復",
    "T42n1828_004:0378b18": "勘新翻十卷金光明經。十地定皆名三摩地。",
    "T42n1828_004:0378b19": "此即譯人解音不同也。就此地中。先結前生",
    "T42n1828_004:0378b20": "後。後開互解釋。於中初開列五門。二依門",
    "T42n1828_004:0378b21": "釋。前中復二。初頌列五門。次長行屬當頌文。",
    "T42n1828_004:0378b22": "最後眾雜義即入第五諸經宗要。其宗要中",
    "T42n1828_004:0378b23": "釋下所列八解脫等諸法相經。其眾雜義亦",
    "T42n1828_004:0378b24": "解諸經散雜眾義。俱釋經故。故成一門。於安",
    "T42n1828_004:0378b25": "立門唯解靜慮不解解脫等持等至。下宗要",
    "T42n1828_004:0378b26": "中方釋三故。依門釋中有四。一總標。二安立。",
    "T42n1828_004:0378b27": "三作意及所緣。四釋經。三四合明故為四。",
    "T42n1828_004:0378b28": "既總標中有二。初標四門。後隨別釋。四靜",
    "T42n1828_004:0378b29": "慮名如前第五卷記釋。廢立增減如六十三。",
    "T42n1828_004:0378c01": "等持中有十一門。不釋第十一。易故。又聲聞",
    "T42n1828_004:0378c02": "地方釋。四修定者。一為得現法樂住。二為得",
    "T42n1828_004:0378c03": "智見。三為得分別慧。四為得漏盡。五聖智者。",
    "T42n1828_004:0378c04": "謂自體智。補持伽羅智。清淨智。果智。入出定",
    "T42n1828_004:0378c05": "相智。聖五支者。現法樂住為四。審觀緣起法",
    "T42n1828_004:0378c06": "及為斷除餘法結縛為第五。有因有具聖正",
    "T42n1828_004:0378c07": "者。正見正思惟語業命五名有因。正見正精",
    "T42n1828_004:0378c08": "進正念三名有具。此七支與聖正三摩地為",
    "T42n1828_004:0378c09": "因故。等至中有六門。八勝處十遍因解解脫",
    "T42n1828_004:0378c10": "已略解訖。更不釋之。決擇等中釋四無色不",
    "T42n1828_004:0378c11": "異解脫故亦不解。安立中初總後別。由此定",
    "T42n1828_004:0378c12": "等無悔歡喜安樂所引者。謂由持戒心便無",
    "T42n1828_004:0378c13": "悔。無悔故歡喜。歡喜故安樂。安樂故得定。故",
    "T42n1828_004:0378c14": "此等引非於欲界。亦非欲界中於法全無審",
    "T42n1828_004:0378c15": "正觀察。別中有四。一安立離生喜樂。二安立",
    "T42n1828_004:0378c16": "蓋障。三安立支分。四安立定名。初中有三。初",
    "T42n1828_004:0378c17": "引經標。次隨別釋。後世尊於無漏方便下釋",
    "T42n1828_004:0378c18": "三摩地與解脫前後妨難。欲所引喜等顯示",
    "T42n1828_004:0378c19": "所離。所證轉依無為名離故。又五法修習圓",
    "T42n1828_004:0378c20": "滿者。顯由轉依所生之法。歡喜俱以喜受為",
    "T42n1828_004:0378c21": "性。無悔所引正深慶悅立二差別。安樂俱以",
    "T42n1828_004:0378c22": "樂受為性。離諸麁重所引調暢暢調所引二",
    "T42n1828_004:0378c23": "種樂果立二差別。前第五卷云。離生喜樂。然",
    "T42n1828_004:0378c24": "此二受俱是適悅。皆由意生總名為喜故。此",
    "T42n1828_004:0378c25": "但言說離生喜。不爾諸文使為乖角。欲所引",
    "T42n1828_004:0378c26": "中不說捨者。欲所引捨而非忻樂厭惡欲故",
    "T42n1828_004:0378c27": "而非所斷。不善引捨不善性故正是所斷。故",
    "T42n1828_004:0378c28": "說不同。問曰。殺生要須瞋恚業道究竟與瞋",
    "T42n1828_004:0378c29": "恚俱。瞋是戚性。云何得與喜俱。解云。下決擇",
    "T42n1828_004:0379a01": "云瞋與喜俱。故無妨也。歡者謂從本來清淨",
    "T42n1828_004:0379a02": "行者觀資糧地所修淨行等者。此中意說。加",
    "T42n1828_004:0379a03": "行道位方修等引故。住資糧方修淨行持戒",
    "T42n1828_004:0379a04": "清淨生無悔等。於修定時前遠方便要先戒",
    "T42n1828_004:0379a05": "淨名資糧地。非要入位方修等引。釋前後妨",
    "T42n1828_004:0379a06": "難中。有三經不同。一先說三摩地後說解脫。",
    "T42n1828_004:0379a07": "二前說解脫後三摩地。三說二俱時。上來所",
    "T42n1828_004:0379a08": "引離五惡法先說解脫修習五法後說三摩",
    "T42n1828_004:0379a09": "地。當第二經。既此相違。故今解釋。此中根本",
    "T42n1828_004:0379a10": "定名三摩地。斷伏煩惱名為解脫。由無漏中",
    "T42n1828_004:0379a11": "多依根本地斷諸煩惱故。先說三摩地後說",
    "T42n1828_004:0379a12": "解脫。非不依近分先斷煩惱後得根本。於有",
    "T42n1828_004:0379a13": "漏中多依近分以六作意先伏煩惱。以第七",
    "T42n1828_004:0379a14": "加行究竟果作意入根本地故。亦有第七作",
    "T42n1828_004:0379a15": "意。在近分地為解脫道。後方得根本故。此中",
    "T42n1828_004:0379a16": "言由證加行究竟作意果煩惱斷已方得根本",
    "T42n1828_004:0379a17": "三摩地故。不爾便違對法等說。第七作意在",
    "T42n1828_004:0379a18": "根本地。俱句之中作意及定俱是無漏。解脫",
    "T42n1828_004:0379a19": "俱者斷煩惱種。謂加行究竟作意在未至定",
    "T42n1828_004:0379a20": "所引果作意入根本定名三摩地中。此定俱",
    "T42n1828_004:0379a21": "時是解脫道證無為解脫。故說三摩地與解",
    "T42n1828_004:0379a22": "脫俱。非加行究竟作意俱時之定名三摩地。",
    "T42n1828_004:0379a23": "及餘無間道三摩地中等者。此說前方便在",
    "T42n1828_004:0379a24": "未至地依根本地起無漏無間道。此二所引",
    "T42n1828_004:0379a25": "解脫道俱三摩地中。此能斷惑名解脫俱。非",
    "T42n1828_004:0379a26": "謂前二有漏作意能伏惑者名餘無間道。此",
    "T42n1828_004:0379a27": "不與三摩地俱。所引解脫道亦不入根本故。",
    "T42n1828_004:0379a28": "有漏無漏皆言方便者。未得無學果滿名為",
    "T42n1828_004:0379a29": "方便。以說斷惑為解脫故說初離生喜。餘定",
    "T42n1828_004:0379b01": "生等則可知矣。或此俱句即未至地無間道",
    "T42n1828_004:0379b02": "名三摩地。此能解脫障故名為解脫。與前三",
    "T42n1828_004:0379b03": "摩地及解脫體不同以為俱句。所望別故。第",
    "T42n1828_004:0379b04": "二安立蓋障中有二。初明蓋相。後明食非食。",
    "T42n1828_004:0379b05": "蓋相有二。初標列。後別釋。惛沈睡眠蓋中。初",
    "T42n1828_004:0379b06": "別釋相。後合立為蓋所由。不守根門等。如聲",
    "T42n1828_004:0379b07": "聞地說。心極昧略。如唯識論說。解合立蓋中",
    "T42n1828_004:0379b08": "以二復次釋之。掉舉惡作蓋中。初列釋二相。",
    "T42n1828_004:0379b09": "後解合立蓋所由。所由中有二復次。初解俱",
    "T42n1828_004:0379b10": "緣親屬等處所同故合立一蓋。後解行相相",
    "T42n1828_004:0379b11": "似故合立一蓋。前別解惡作相中有三時。初",
    "T42n1828_004:0379b12": "謂在俗時。次我本何緣少小出家等者初出",
    "T42n1828_004:0379b13": "家時。後或因追念昔所曾經等者出家後時。",
    "T42n1828_004:0379b14": "解行相似文亦有三。初又於應作不應作事",
    "T42n1828_004:0379b15": "乃至非作反作釋初二時悔。應作不作非作",
    "T42n1828_004:0379b16": "反作皆通在俗初出家故。次除先追悔所生",
    "T42n1828_004:0379b17": "惡作後生惡作差別。第二釋前出家後時所",
    "T42n1828_004:0379b18": "起惡作。除先追悔所生惡作等者。除則在俗",
    "T42n1828_004:0379b19": "時所起惡作。此惡作纏猶未能捨者。初出家",
    "T42n1828_004:0379b20": "時所起惡作猶未能捨。次後復生憂戀惡作",
    "T42n1828_004:0379b21": "者。念昔曾經戲笑等事所生起故。此又出家",
    "T42n1828_004:0379b22": "已後一種惡作差別。上來二種攝前三時所",
    "T42n1828_004:0379b23": "有惡作。在俗惡作其處可起。與掉舉境界可",
    "T42n1828_004:0379b24": "同。出家初起惡作行相不應起處名非處惡",
    "T42n1828_004:0379b25": "作。故論第三總結文云。次前所生非處惡作",
    "T42n1828_004:0379b26": "及出家後時所起惡作雖與掉舉處所不等然",
    "T42n1828_004:0379b27": "相相似。非但同境。惡作憂戀與掉舉合立。其",
    "T42n1828_004:0379b28": "出家後二境不同。悔亦憂戀故合立蓋。非掉",
    "T42n1828_004:0379b29": "舉體不遍染心。然行相增。此時非有。說處不",
    "T42n1828_004:0379c01": "等故。與唯識理不相違。疑中。於師者佛僧二",
    "T42n1828_004:0379c02": "寶。於法者理。學者行。誨者教。證者果。即教",
    "T42n1828_004:0379c03": "理行果四法寶也。由於三寶懷疑惑故不能",
    "T42n1828_004:0379c04": "趣入勇猛方便道及正斷寂靜滅諦。或方便",
    "T42n1828_004:0379c05": "者加行道。正斷者道諦。靜者滅諦也。下明食",
    "T42n1828_004:0379c06": "非食。食者資長義增生蓋緣。非食者斷滅蓋",
    "T42n1828_004:0379c07": "法。若能於此遠離染心等者。唯舉淨妙相之",
    "T42n1828_004:0379c08": "所以也。九惱事者。如五十五說。法光明者謂",
    "T42n1828_004:0379c09": "如有一隨其所受所思所觸者。聞思修慧如次",
    "T42n1828_004:0379c10": "配之。觀察諸法通上三慧也。又證觀察能治",
    "T42n1828_004:0379c11": "惛沈睡眠黑闇者。證謂修法慧。謂於定中觸",
    "T42n1828_004:0379c12": "慧會名證。由法光明聞思等慧除癡及疑。在",
    "T42n1828_004:0379c13": "修慧位能除惛睡。以能顯了諸法性故名法",
    "T42n1828_004:0379c14": "光明。以為非食。笑者謂如有一或因開論或",
    "T42n1828_004:0379c15": "因合論等者。顯說話名開論。隱密約喻說話",
    "T42n1828_004:0379c16": "合之令解名合論。開口而笑名現齒。喉中出",
    "T42n1828_004:0379c17": "聲名啞啞。九種住心者。如第三十卷聲聞地",
    "T42n1828_004:0379c18": "對法第十等釋。有緣緣起者。有緣謂果法。緣",
    "T42n1828_004:0379c19": "起謂因法。第三安立支分中有二。初依地立",
    "T42n1828_004:0379c20": "數。後明廢立。初中釋名。支謂支分如覺道支。",
    "T42n1828_004:0379c21": "薩婆多說。定是靜慮亦靜慮支。餘是靜慮支",
    "T42n1828_004:0379c22": "非靜慮。如實義者。如四支軍。各對治故。捨念",
    "T42n1828_004:0379c23": "知三依於定位同能除障名內等淨。淨諸障",
    "T42n1828_004:0379c24": "故。餘名可解。辨體謂七。以初二定樂受故。",
    "T42n1828_004:0379c25": "內等淨體非信故。三藏云。除朱定餘二定中",
    "T42n1828_004:0379c26": "皆立有支。若有漏淨定中尋伺二種與修慧",
    "T42n1828_004:0379c27": "俱。隨修何功德時於前方便得有尋伺。若至",
    "T42n1828_004:0379c28": "根本即無尋伺。若在有漏八正道中即立尋",
    "T42n1828_004:0379c29": "體為正思惟。就無漏八正支中若後得智俱。",
    "T42n1828_004:0380a01": "即於尋伺數立正思惟起言說故。無分別智",
    "T42n1828_004:0380a02": "同時八正就一慧體義說為二。離邪見故名",
    "T42n1828_004:0380a03": "正見。離邪思惟故名正思惟。以證智非言說",
    "T42n1828_004:0380a04": "因故不就彼尋體立正思惟。以十地經云何",
    "T42n1828_004:0380a05": "故淨覺人等。故知後得智起說與尋相應。欣",
    "T42n1828_004:0380a06": "樂二種一體義說。若令意識心悅適邊名喜。",
    "T42n1828_004:0380a07": "若令賴耶及色身適悅邊名樂。此依對法文。",
    "T42n1828_004:0380a08": "若依瑜伽置言。令所依賴耶悅適名樂。賴耶",
    "T42n1828_004:0380a09": "雖知恒是捨受。然在地獄等苦處亦令所依",
    "T42n1828_004:0380a10": "賴耶不多安適。若在人天樂處即令賴耶悅",
    "T42n1828_004:0380a11": "適安穩。初二定中雖明喜樂俱喜受性。以明",
    "T42n1828_004:0380a12": "功德及煩惱與受相應門。但言初二定與喜",
    "T42n1828_004:0380a13": "根相應不言與樂俱。次廢立中。初定尋伺為",
    "T42n1828_004:0380a14": "取所緣等者。對法明三。謂尋伺為對治。喜樂",
    "T42n1828_004:0380a15": "為利益。定為所依。此中說四。泰云。總以三義",
    "T42n1828_004:0380a16": "釋靜慮支。將對法三攝此四故。此中說支略",
    "T42n1828_004:0380a17": "有二者。恩重加喜樂等利行者故。若法有此",
    "T42n1828_004:0380a18": "二義立定支。餘慧思等無此二義。故略不說。",
    "T42n1828_004:0380a19": "基云。此中說尋伺為取所所緣者。觀隨應境",
    "T42n1828_004:0380a20": "為能對治。定為所依。喜領所得。樂除麁重。適",
    "T42n1828_004:0380a21": "悅心受名喜。能怡悅身即名為樂。麁重在身",
    "T42n1828_004:0380a22": "樂生彼滅名之為除。非除下惑。除下惑者。唯",
    "T42n1828_004:0380a23": "尋伺故。即顯諸處說利益支有二義。一領所",
    "T42n1828_004:0380a24": "得境。二除麁重障。第三四定以領所得即除",
    "T42n1828_004:0380a25": "麁重。更無別體。具二能故。適悅諸根捨麁重",
    "T42n1828_004:0380a26": "故。諸靜慮中雖有餘法然此勝故。於修定者",
    "T42n1828_004:0380a27": "為恩重故偏立為支。然此禪支義廣分別者。",
    "T42n1828_004:0380a28": "至六十三更當釋之。第四安立定名中。先釋",
    "T42n1828_004:0380a29": "別名後釋通名。初中。乃至第四定云捨念清",
    "T42n1828_004:0380b01": "淨差別應知者。解差別有二解通明四靜慮",
    "T42n1828_004:0380b02": "差別。如有尋有伺尋伺寂靜。喜寂靜。樂寂靜。",
    "T42n1828_004:0380b03": "捨念清淨等。二解但對三禪以明差別。三禪",
    "T42n1828_004:0380b04": "亦有捨念不名淨。未離以上煩惱等故。第四",
    "T42n1828_004:0380b05": "靜慮由離障盡故。捨念得清淨名故。故云差",
    "T42n1828_004:0380b06": "別應知。下釋通名有五。一增上心。二現法樂",
    "T42n1828_004:0380b07": "住。三彼分涅槃。四差別涅槃。五出諸受事。文",
    "T42n1828_004:0380b08": "分為四。第三第四合分別故。增上心者。定體",
    "T42n1828_004:0380b09": "名心。即由定體清淨故能慮。亦可由同時心",
    "T42n1828_004:0380b10": "王有清淨。令彼定數正審思慮。現法樂住中。",
    "T42n1828_004:0380b11": "初解樂。次解現法住。後解無色不名所由。領",
    "T42n1828_004:0380b12": "受喜樂者。謂喜受安樂受。安樂者輕安樂。捨",
    "T42n1828_004:0380b13": "樂者捨受樂。悅身心樂者所怡悅樂。樂住者",
    "T42n1828_004:0380b14": "六十三說。繫心於內不流散故住能引樂名",
    "T42n1828_004:0380b15": "為樂住。由此菩薩地言。有漏樂者三界所繫。",
    "T42n1828_004:0380b16": "無漏樂者是不繫攝。今依身心俱有四樂。喜",
    "T42n1828_004:0380b17": "樂樂樂安樂捨樂。故四靜慮得樂住名。欲界",
    "T42n1828_004:0380b18": "無後二。無色無初二。故雖樂現前不名為樂",
    "T42n1828_004:0380b19": "住。又喜樂初二禪樂。安樂是第三禪樂。捨樂",
    "T42n1828_004:0380b20": "是第四禪樂。身心樂者簡無色界非樂住所",
    "T42n1828_004:0380b21": "以。難云。第四有捨受。捨受名捨樂。四空有捨",
    "T42n1828_004:0380b22": "受。應亦名捨樂。故今解云。彼唯有心樂。此有",
    "T42n1828_004:0380b23": "身心樂。故但此名樂住非四空。阿練若苾芻",
    "T42n1828_004:0380b24": "便生譏論言我今問彼超色無色寂靜解脫而",
    "T42n1828_004:0380b25": "不能記等者。此意說言無色定名超色。無漏",
    "T42n1828_004:0380b26": "定名超無色。此二名為寂靜解脫故。今為說",
    "T42n1828_004:0380b27": "無色界定非為樂住。色四靜慮名寂靜解脫。",
    "T42n1828_004:0380b28": "是現法樂住。有釋。超色無色者。非過外故云",
    "T42n1828_004:0380b29": "超。以至極處故云超也。如喜為二禪極等。由",
    "T42n1828_004:0380c01": "諸煩惱一分斷故非決定故名彼分涅槃者。",
    "T42n1828_004:0380c02": "淨定無漏定味定名為一分。斷彼味定名諸",
    "T42n1828_004:0380c03": "煩惱一分斷故。有寂靜義名為涅槃。以是有",
    "T42n1828_004:0380c04": "為速動非是無為決定疑寂名彼分涅槃。淨",
    "T42n1828_004:0380c05": "及無漏體是有為實非涅槃。但據無惑與彼",
    "T42n1828_004:0380c06": "涅槃少分相似非決定故名彼分涅槃。或淨",
    "T42n1828_004:0380c07": "四靜慮現行煩惱一分斷故種子未斷後還退",
    "T42n1828_004:0380c08": "生非決定故名彼分涅槃。言非究竟故名差",
    "T42n1828_004:0380c09": "別涅槃者。由離煩惱隨分寂靜假說涅槃。非",
    "T42n1828_004:0380c10": "是究竟寂靜。故言差別涅槃。第五名出諸受",
    "T42n1828_004:0380c11": "事中有四。初標四出引經證成。二與五順出",
    "T42n1828_004:0380c12": "離界展轉相攝。三因釋六出離界經。四釋離",
    "T42n1828_004:0380c13": "諸過失名出離依。初中有三。初標四出離。次",
    "T42n1828_004:0380c14": "解出離經。後問答辨。出離有三義。一不行義。",
    "T42n1828_004:0380c15": "二滅麁重義。三離染義。初定離憂具此三義。",
    "T42n1828_004:0380c16": "二定離苦唯有滅麁重義。染初已捨後猶行",
    "T42n1828_004:0380c17": "故。後之三離具麁重滅及離染義。無相離捨",
    "T42n1828_004:0380c18": "要無學位。餘位分離不得離名。解出離經中",
    "T42n1828_004:0380c19": "有二。初解離憂經。後例離餘經。如是於餘隨",
    "T42n1828_004:0380c20": "應當知文是也。知序者。序謂根由。能發相者。",
    "T42n1828_004:0380c21": "謂根境等。無知種子者。以無知人多起憂故。",
    "T42n1828_004:0380c22": "此皆名序。設非染憂亦說由癡起。又煩惱種",
    "T42n1828_004:0380c23": "皆能起憂。無知為本但說彼種由此不善憂根",
    "T42n1828_004:0380c24": "之性。由癡被損離欲須捨。餘亦隨無無知滅",
    "T42n1828_004:0380c25": "故。設有分別而非俱生。離欲亦捨。俱生憂根",
    "T42n1828_004:0380c26": "伴類捨故。問答中有三。初諸根相。次明苦根。",
    "T42n1828_004:0380c27": "後釋無相。初靜慮中苦根麁重猶未斷者。由",
    "T42n1828_004:0380c28": "諸憂根無知等引。彼離染時一切不行麁重",
    "T42n1828_004:0380c29": "亦捨。設於無上法悕慕愁戚亦無知引。故離",
    "T42n1828_004:0381a01": "欲捨由諸苦根有不由癡引離欲猶行。故彼",
    "T42n1828_004:0381a02": "麁重無堪任性二定方滅。問苦根離欲起麁",
    "T42n1828_004:0381a03": "重二禪滅。喜樂離下捨。麁重上地除。答苦根",
    "T42n1828_004:0381a04": "所依及尋伺初定有故二禪滅。喜樂所依無",
    "T42n1828_004:0381a05": "別引。離染之時麁重亡。若初靜慮已斷苦根",
    "T42n1828_004:0381a06": "是則行者入初靜慮及第二時受所作住差別",
    "T42n1828_004:0381a07": "應無等者。此意說言。初定滅憂二定滅苦。由",
    "T42n1828_004:0381a08": "此雖有現法樂住遂成差別。若初定中已滅",
    "T42n1828_004:0381a09": "苦者。二定無別現法樂住應無差別。經說。",
    "T42n1828_004:0381a10": "靜慮出受差別住成差別故。又此斷受有差",
    "T42n1828_004:0381a11": "別故。初定尋伺不寂靜麁重不斷滅。二定方",
    "T42n1828_004:0381a12": "寂靜麁重方斷滅。若初定中苦根已斷此別",
    "T42n1828_004:0381a13": "應無。又無相者等。景云。無學人無漏定心緣",
    "T42n1828_004:0381a14": "真如境名無相。以煩惱相應捨根為煩惱雜",
    "T42n1828_004:0381a15": "或為煩惱緣縛竝是捨根體上麁重。今說能",
    "T42n1828_004:0381a16": "縛捨根惑種名為隨眠。於無相定中滅其惑",
    "T42n1828_004:0381a17": "種名滅隨眠。非滅現受名滅捨根。以無相定",
    "T42n1828_004:0381a18": "中必有受故。以受非煩惱性。諸受種子不名",
    "T42n1828_004:0381a19": "隨眠。故云非彼諸受得有隨眠。而緣捨受煩",
    "T42n1828_004:0381a20": "惱斷故說捨受斷。彼煩惱品麁重說名隨眠。",
    "T42n1828_004:0381a21": "泰云。無學之人空觀之時取相捨根種子永",
    "T42n1828_004:0381a22": "滅。隨眠剛纊名為麁重。麁重無餘斷故名滅",
    "T42n1828_004:0381a23": "現行。何者。住無相定必有緣相捨故。今捨現",
    "T42n1828_004:0381a24": "起纏種名隨眠者。依名說故。非彼喜樂諸受",
    "T42n1828_004:0381a25": "得有麁重隨眠。斷雜彼煩惱故名斷。彼煩惱",
    "T42n1828_004:0381a26": "品諸受種子名為隨眠。基云。有漏捨種子為",
    "T42n1828_004:0381a27": "煩惱縛假名為麁重。入此定中說之為斷。現",
    "T42n1828_004:0381a28": "行無漏捨假名現纏在定猶起。非彼諸受為",
    "T42n1828_004:0381a29": "煩惱染。得有隨眠。即此隨眠說名麁重。非無",
    "T42n1828_004:0381b01": "漏受而無種子。有釋。非滅現纏者。非滅相應",
    "T42n1828_004:0381b02": "緣縛煩惱所縛捨根之體也。謂此舉能相應",
    "T42n1828_004:0381b03": "煩惱等而取所縛捨根名現纏。非滅此現纏",
    "T42n1828_004:0381b04": "也。又此捨根實通九地。今約唯捨之地故說",
    "T42n1828_004:0381b05": "五地。第二與順五出離界展轉相攝文有三。",
    "T42n1828_004:0381b06": "初牒釋出離言。次釋妨難。三雜釋經。由欲恚",
    "T42n1828_004:0381b07": "害出離即說乃至樂根出離者。初欲出離即",
    "T42n1828_004:0381b08": "不淨觀。次恚出離即是慈觀。後害出離即是",
    "T42n1828_004:0381b09": "悲觀。此三出離即是憂苦喜樂四根出離。以",
    "T42n1828_004:0381b10": "慈悲通在四靜慮得。第四靜慮中慈悲即是",
    "T42n1828_004:0381b11": "四受出離。由色出離即是說第四靜慮捨根",
    "T42n1828_004:0381b12": "出離者。此得空處定。離色欲故。即是等四",
    "T42n1828_004:0381b13": "定捨根出離。由薩迦耶滅者。即無相定離三",
    "T42n1828_004:0381b14": "界染最後盡時說無色界捨根出離。此後二",
    "T42n1828_004:0381b15": "種合名出離捨捨根。順出離言有何等義由",
    "T42n1828_004:0381b16": "住此者能出離故名順出離者。住此觀者是",
    "T42n1828_004:0381b17": "無學人隨順此觀名順出離。不說由此出離",
    "T42n1828_004:0381b18": "於彼者。不說凡夫學人由此五觀出離於彼",
    "T42n1828_004:0381b19": "貪恚害等。言為離欲者說此界者。為已離三",
    "T42n1828_004:0381b20": "界欲人說此五種順出離界。釋難中。彼諸出",
    "T42n1828_004:0381b21": "離雖復同時等者。欲恚害三雖同時斷。然約",
    "T42n1828_004:0381b22": "方便別修三種對治別立三也。下約三人別",
    "T42n1828_004:0381b23": "修三觀立三出離。隨彼三人煩惱偏增各作",
    "T42n1828_004:0381b24": "一觀或慈或悲者。能出離欲恚害等。此上唯",
    "T42n1828_004:0381b25": "有一類對治故後出離無有差別者。第四色",
    "T42n1828_004:0381b26": "出離別依空處皆色觀空一類對治。第五於",
    "T42n1828_004:0381b27": "四蘊身別修無漏空觀一類對治。前後治別。",
    "T42n1828_004:0381b28": "不同前三同時出離差別分多。故云無有差",
    "T42n1828_004:0381b29": "別。云何猛利見者等下釋經中有二十八句。",
    "T42n1828_004:0381c01": "初十三句離欲方便道。後與此相違下十五",
    "T42n1828_004:0381c02": "句正離欲道。此經意顯由前加行後離欲道。",
    "T42n1828_004:0381c03": "阿羅漢身染受不行眾惑不起。如紅蓮華水",
    "T42n1828_004:0381c04": "滴不著。故作五觀名順出離。初十三句中。初",
    "T42n1828_004:0381c05": "一句是總標其人謂猛利見者。次十二句別",
    "T42n1828_004:0381c06": "釋其觀。初中謂由觀察作意者。於七作意中",
    "T42n1828_004:0381c07": "是觀察作意此言是總。於勝事作意者釋等",
    "T42n1828_004:0381c08": "隨念欲。猛利功用作意者釋猛利見者。云何",
    "T42n1828_004:0381c09": "於諸欲下別釋十二句中。初八句不著欲觀。",
    "T42n1828_004:0381c10": "後四句厭於欲觀。問何故文但言觀察作意",
    "T42n1828_004:0381c11": "而不說了相作意等耶。基云。今說阿羅漢究",
    "T42n1828_004:0381c12": "竟離三界欲作五種觀故。謂離無色染加行",
    "T42n1828_004:0381c13": "究竟作意。前加行道是觀察作意故。准此後",
    "T42n1828_004:0381c14": "文正斷道中釋其心善逝。云何謂住加行究",
    "T42n1828_004:0381c15": "竟作意故也。後十五句中。作意趣入等四一",
    "T42n1828_004:0381c16": "一翻前。文相可解。謂住加行究竟作意者。是",
    "T42n1828_004:0381c17": "離無色染究竟作意作意。此時正斷諸惑。",
    "T42n1828_004:0381c18": "當得究竟心妙往道。名為善逝。謂善修習餘",
    "T42n1828_004:0381c19": "作意故者。謂善修前觀察作意等。景師通取",
    "T42n1828_004:0381c20": "前五作意名餘。此說斷位及斷方便道位者。",
    "T42n1828_004:0381c21": "謂總結顯加行究竟作意無間道斷位。及觀",
    "T42n1828_004:0381c22": "察作意等斷方便道位也。解者即解脫麁重",
    "T42n1828_004:0381c23": "縛。脫者即脫相縛。竝是現行。離繫者謂離前",
    "T42n1828_004:0381c24": "二縛種子繫。從諸欲緣所生諸漏除欲貪者。",
    "T42n1828_004:0381c25": "前方便中已偏厭故所以除之。損匱者。惡趣",
    "T42n1828_004:0381c26": "名損。乏善果名匱。於彼解脫超出離繫者謂",
    "T42n1828_004:0381c27": "如前次第解脫諸纏所緣隨眠故者。基云。謂",
    "T42n1828_004:0381c28": "解脫纏名超。解脫所緣名出。解脫隨眠名離",
    "T42n1828_004:0381c29": "繫。今解。於彼者。指上所說漏匱燒惱等是。解",
    "T42n1828_004:0382a01": "脫超出離繫者謂如前次第。解脫諸纏名解",
    "T42n1828_004:0382a02": "脫。脫所緣相名超出。解脫隨眠名離繫也。謂",
    "T42n1828_004:0382a03": "依將得正得隨念諸欲境等者。即未來現在",
    "T42n1828_004:0382a04": "過去如其次第諸欲境界也。第三因釋六出",
    "T42n1828_004:0382a05": "離界經文有其四。初引證經釋。次明別治行",
    "T42n1828_004:0382a06": "相。三釋妨難。四釋五六界差別。是故慈等於",
    "T42n1828_004:0382a07": "恚害等非正對治者。顯初修行猶起我慢疑",
    "T42n1828_004:0382a08": "惑未除。為令折伏捨諸邪執建立此界。別治",
    "T42n1828_004:0382a09": "行相中有二。初約三類則治。後約六行別治。",
    "T42n1828_004:0382a10": "觀察究竟正道理故建立第六者。但有因果",
    "T42n1828_004:0382a11": "諦實所執我空名正道理。觀察此故慢疑便",
    "T42n1828_004:0382a12": "滅。一恚二害三嫉四癡貪恚。菩薩地說。如次",
    "T42n1828_004:0382a13": "是慈悲喜捨四種對治。今言喜治不樂即是",
    "T42n1828_004:0382a14": "嫉也。捨治貪恚。不說癡者。以愛憎境非平等",
    "T42n1828_004:0382a15": "故。俱於此中而起捨行。但說治二。中境順捨",
    "T42n1828_004:0382a16": "略而不說。實亦除癡。若離我慢於因解脫等",
    "T42n1828_004:0382a17": "者。不執我慢。離慢執縛名為解脫。於所證諦",
    "T42n1828_004:0382a18": "實等中便無疑惑。釋妨難。云此諸出離定能",
    "T42n1828_004:0382a19": "出離一切恚等者。謂有難言。修慈等六定離",
    "T42n1828_004:0382a20": "恚等六種所治。何故前說是故慈等於恚害",
    "T42n1828_004:0382a21": "等非正對治。今釋之云。此諸出離修習滿位",
    "T42n1828_004:0382a22": "定能出一切恚等。前方便時不善修故。恚等",
    "T42n1828_004:0382a23": "過失容可現行。由此前言非正對治。初之四",
    "T42n1828_004:0382a24": "種天住所攝等者。景師釋。此中判前門不淨",
    "T42n1828_004:0382a25": "觀慈悲勝色相為天住者。從所依靜慮說為",
    "T42n1828_004:0382a26": "天住。以不純是四無量故不名梵住。今六門",
    "T42n1828_004:0382a27": "中說四無量為梵住者。據能感梵福說為梵",
    "T42n1828_004:0382a28": "住。純以具說四無量故。基云。慈悲二種通依",
    "T42n1828_004:0382a29": "禪修名為天住。別依無量修名為梵住。第四",
    "T42n1828_004:0382b01": "釋離諸過失名出離依中有三。初標出離依",
    "T42n1828_004:0382b02": "有四種。二隨別釋行相所由。三結四種四時",
    "T42n1828_004:0382b03": "得失。第二文有二。初標因四人有別建立四",
    "T42n1828_004:0382b04": "種。後廣釋行相。因其諂詐說法是依非數取",
    "T42n1828_004:0382b05": "趣等者。有諂詐者計師為勝。覩相威儀遂便",
    "T42n1828_004:0382b06": "依學。今令依法不依於人。要與彼論分別決",
    "T42n1828_004:0382b07": "擇自方證知非近於人而即證知。即於此中",
    "T42n1828_004:0382b08": "復有差別者。重釋前依。佛順世俗有二種言",
    "T42n1828_004:0382b09": "辭。一人二法。今令依法不依於人。不可聞佛",
    "T42n1828_004:0382b10": "隨人之言便亦依人。佛順世俗言辭不應執",
    "T42n1828_004:0382b11": "故。法又二種下釋第二依。因順世間說於文",
    "T42n1828_004:0382b12": "字以詮義理。不應但聞順世文字即為究竟。",
    "T42n1828_004:0382b13": "故令依義。佛所說經或有了義等者。釋第三",
    "T42n1828_004:0382b14": "依。雖令依義不得隨自見取之為勝。故依了",
    "T42n1828_004:0382b15": "義經。了義四重相如餘處。世尊或時宣說依",
    "T42n1828_004:0382b16": "趣等者。釋第四依。人天因說識。涅槃因說智。",
    "T42n1828_004:0382b17": "了義經中為初修說識。為久修說智。有聞初",
    "T42n1828_004:0382b18": "修便執為極。今為遮此故說依智。取究竟",
    "T42n1828_004:0382b19": "故。第三結中。略依四時失不失故等者。得法",
    "T42n1828_004:0382b20": "時於依法智生不依於人。任持時義可文持",
    "T42n1828_004:0382b21": "非文義持陀羅尼故。觀察義時依了義非不",
    "T42n1828_004:0382b22": "了義疑智生故。法隨行時者。法謂滅諦。隨法",
    "T42n1828_004:0382b23": "謂道諦。修出離道時依智非識。此上四依從",
    "T42n1828_004:0382b24": "初行至後行。從麁修習至細修習究竟成滿",
    "T42n1828_004:0382b25": "如是次第。復次已說安立當知於此等者。前",
    "T42n1828_004:0382b26": "頌五門云。總標與安立作意相差別。攝諸經",
    "T42n1828_004:0382b27": "宗要最後眾雜義。已解總標安立。自下第三",
    "T42n1828_004:0382b28": "段文合釋作意及相二門。此中所緣即是相",
    "T42n1828_004:0382b29": "故。文合為三。初標起。次別釋。後通辨。作意",
    "T42n1828_004:0382c01": "差別者下別釋。中初釋作意。後釋所緣。初中",
    "T42n1828_004:0382c02": "有三。初標列七作意四十作意名。次別釋四",
    "T42n1828_004:0382c03": "十作意行相。後以七作意與四十作意相攝。",
    "T42n1828_004:0382c04": "作意體者即遍行數。修定慧時作意用增故。",
    "T42n1828_004:0382c05": "對法說。作意增長利益者。謂善順奢摩他毘",
    "T42n1828_004:0382c06": "鉢奢那故。然明七作意但約定地。四十作意",
    "T42n1828_004:0382c07": "寬通定散地。雖復通定散。而多分依彼位修。",
    "T42n1828_004:0382c08": "故於等引地明之。七作意相如下四十三卷",
    "T42n1828_004:0382c09": "三復次廣釋其相。并與四對治相攝。對法第",
    "T42n1828_004:0382c10": "九亦爾。二十八二十九說七作意與四作意",
    "T42n1828_004:0382c11": "三種瑜伽等相攝。皆廣如彼。今略辨七門。一",
    "T42n1828_004:0382c12": "三慧門。景師解云。了相通三慧。後六唯修慧。",
    "T42n1828_004:0382c13": "基師云。了相一種通聞修慧。餘六唯修。或七",
    "T42n1828_004:0382c14": "皆修慧。二名義緣。了相通緣名義。餘六唯緣",
    "T42n1828_004:0382c15": "於義。三漏無漏。第八十說。皆通有漏。四三學",
    "T42n1828_004:0382c16": "門。了相加行究竟果作意通於三學。餘五有",
    "T42n1828_004:0382c17": "學及以俱非不通無學。如下相攝中。五四道",
    "T42n1828_004:0382c18": "門。基師解云。了相勝解觀察作意通於方便",
    "T42n1828_004:0382c19": "勝進二道。遠離作意唯無間道。攝樂作意通",
    "T42n1828_004:0382c20": "四道。加行究竟作意通無間勝進道。第七作",
    "T42n1828_004:0382c21": "意唯解脫道。此依二乘修習四道。後品所有",
    "T42n1828_004:0382c22": "加行無間等皆前品勝進道故。菩薩不然。剎",
    "T42n1828_004:0382c23": "那剎那容具四故。義准應知。今依離諸地。了",
    "T42n1828_004:0382c24": "相勝解故通勝進引生無間。觀察作意亦通",
    "T42n1828_004:0382c25": "加行。後品無間是前品勝進。故說第六亦通",
    "T42n1828_004:0382c26": "勝進。通依九地并七門作意實義如是。六十",
    "T42n1828_004:0382c27": "二說了相勝解加行道攝遠離及加行究竟作",
    "T42n1828_004:0382c28": "意無間道攝攝樂作意四種道攝觀察作意勝",
    "T42n1828_004:0382c29": "進道攝者。此依初離欲染別離上染加行道",
    "T42n1828_004:0383a01": "說。依容預勝進。不說後品無間是前勝進道",
    "T42n1828_004:0383a02": "故。加行究竟作意唯無間。觀察作意依斷中",
    "T42n1828_004:0383a03": "品進修道說唯勝進道。不說已後為加行道。",
    "T42n1828_004:0383a04": "亦不相違。第七作意為解脫道義准可知。故",
    "T42n1828_004:0383a05": "論不說。六以三瑜伽師相攝。基云。一者初習",
    "T42n1828_004:0383a06": "業有二種。一於作意初習業者。安住一緣勤",
    "T42n1828_004:0383a07": "修作意。乃至未得所修作意未能觸證心一",
    "T42n1828_004:0383a08": "境性。二淨煩惱初習業者。謂已證得所修作",
    "T42n1828_004:0383a09": "意。於諸煩惱欲淨其心正勤修習了相作意。",
    "T42n1828_004:0383a10": "二者已習行瑜伽師者。謂中五作意已善修",
    "T42n1828_004:0383a11": "習。三者度作意瑜伽師者。謂住第七作意超",
    "T42n1828_004:0383a12": "過加行方便所修住修果故。准此三瑜伽師。",
    "T42n1828_004:0383a13": "二十八又說順解脫分名初習業。順決擇分",
    "T42n1828_004:0383a14": "名已習行。諦現觀後名度作意。即顯了相在",
    "T42n1828_004:0383a15": "順解脫。次五作意在順決擇。第七作意在諦",
    "T42n1828_004:0383a16": "現觀後。若作此說。便與四十作意中有學等",
    "T42n1828_004:0383a17": "三相攝文違。七種作意皆通有學。初及第七",
    "T42n1828_004:0383a18": "亦通無學。由此故知三瑜伽師別依位配與",
    "T42n1828_004:0383a19": "七作意相攝義殊。兩門自別。不可以三瑜伽",
    "T42n1828_004:0383a20": "師與七相攝。便顯七作意三位亦然。不可於",
    "T42n1828_004:0383a21": "此浪生分別。然三瑜伽師二十八中總配七",
    "T42n1828_004:0383a22": "作意。不依三位配七作意。如在非學非無學",
    "T42n1828_004:0383a23": "具七作意。在有學位資糧道有具七作意。先",
    "T42n1828_004:0383a24": "依世間道進離染故。亦有資糧道不修七作",
    "T42n1828_004:0383a25": "意不修定故。加行道中方具七作意進離欲",
    "T42n1828_004:0383a26": "界九品染故。得現觀後亦起七作意進離上",
    "T42n1828_004:0383a27": "地染故。七緣假實門。了相勝解加行究竟果",
    "T42n1828_004:0383a28": "三通緣假實。下明此三通攝勝解作意及真",
    "T42n1828_004:0383a29": "實作意故。觀察作意唯攝勝解作意即唯緣",
    "T42n1828_004:0383b01": "假。餘三作意一向緣實。以無間道唯緣如故。",
    "T42n1828_004:0383b02": "此就前門。餘門隨應。如下當辨。四十作意為",
    "T42n1828_004:0383b03": "十一類。一初二教義。二四念住。三二假實。四",
    "T42n1828_004:0383b04": "凡聖三類。五斷初中後三類。六四類所緣。七",
    "T42n1828_004:0383b05": "六類修證離染。八四道。九四位修。十四類慧",
    "T42n1828_004:0383b06": "定離障而得自在。十一四類三乘因果所有",
    "T42n1828_004:0383b07": "作意。初四類為一通因。後七類唯在有學無",
    "T42n1828_004:0383b08": "學為別因。就別釋四十中。緣法謂聞慧緣",
    "T42n1828_004:0383b09": "義。思修者名依多勝非境唯爾。聞等緣義修",
    "T42n1828_004:0383b10": "亦緣教故。勝解作意者。對法第十一云一向",
    "T42n1828_004:0383b11": "世間作意。真實作意者。對法云一向出世間",
    "T42n1828_004:0383b12": "及此後所得作意。即本智後智。此中所言以",
    "T42n1828_004:0383b13": "自相共相思惟諸法者。即後得智。緣真如理",
    "T42n1828_004:0383b14": "是根本智。有學作意有二。一自性者性是無",
    "T42n1828_004:0383b15": "漏。二在相續者約身分別。在學身中所有善",
    "T42n1828_004:0383b16": "作意若漏無漏皆名學作意。遍知作意等者。",
    "T42n1828_004:0383b17": "景云。或有加行後得心外緣如名遍知。不正",
    "T42n1828_004:0383b18": "證故不能斷惑。或有遍知苦不觀真如不能",
    "T42n1828_004:0383b19": "斷惑。正斷作意俱作二事者。遍知真如復能",
    "T42n1828_004:0383b20": "斷惑。基云。遍知作意遠加行道。正斷作意近",
    "T42n1828_004:0383b21": "加行道及無間道。已斷作意謂餘二道。有分",
    "T42n1828_004:0383b22": "別無分別影像作意者。分別體境即三界心",
    "T42n1828_004:0383b23": "心所。以分別名攝三界法。五法之中相名分",
    "T42n1828_004:0383b24": "別之分別也。此二作意境體是一。觀止別故",
    "T42n1828_004:0383b25": "分為二種也。對法第十一說。有分別影像",
    "T42n1828_004:0383b26": "者。謂勝解作意定慧所緣境。無分別影像所",
    "T42n1828_004:0383b27": "緣者。謂真實作意定慧所緣境。彼依有漏作",
    "T42n1828_004:0383b28": "意止觀名有分別影像。體是虛妄分別故。無",
    "T42n1828_004:0383b29": "漏止觀名無分別影像。體非虛妄故。此中依",
    "T42n1828_004:0383c01": "所緣境名分別體。能緣止觀分成二種。故不",
    "T42n1828_004:0383c02": "相違。事邊際所作成辨者。景師云。依下文判。",
    "T42n1828_004:0383c03": "前二位在地前。此後二在見修無學。無分別",
    "T42n1828_004:0383c04": "智緣彼真如即是身受心法通體遍滿一切名",
    "T42n1828_004:0383c05": "事邊際。所作成辨所緣作意中先就因辨。以",
    "T42n1828_004:0383c06": "其因中亦有隨分所作成辨道理故。謂我思",
    "T42n1828_004:0383c07": "惟如此如此者。謂緣因中自斷苦集非一重",
    "T42n1828_004:0383c08": "言如此。若我思惟如是如是者。反緣因中修",
    "T42n1828_004:0383c09": "證滅道。滅道非一重言如是。當有如此如此",
    "T42n1828_004:0383c10": "者。復令眾生當有如此斷除苦集。苦集非一",
    "T42n1828_004:0383c11": "重言如此。如是修證滅道。滅道非一重言如",
    "T42n1828_004:0383c12": "是。次緣於果故言及緣清淨所緣作意。下相",
    "T42n1828_004:0383c13": "攝中指緣彼因中。先所作事通七作意以為",
    "T42n1828_004:0383c14": "初門。指緣佛果以為後門。唯攝加行究竟果",
    "T42n1828_004:0383c15": "作意。於其修位更無別境。遠緣向前三種境",
    "T42n1828_004:0383c16": "界。所作成辨所緣作意者謂我思惟如此等",
    "T42n1828_004:0383c17": "者。依下文判唯在無學佛果。今此文中先因",
    "T42n1828_004:0383c18": "中自利利他辨作意。後就果辨。言謂我思惟",
    "T42n1828_004:0383c19": "如此如此者。無相見道止觀因緣理故總名",
    "T42n1828_004:0383c20": "事邊際境。於修位中更無別境。遠緣前三境。",
    "T42n1828_004:0383c21": "又前三境若在佛地總名所作成辨所緣作",
    "T42n1828_004:0383c22": "意。基法師釋。事邊際所成辨與對法論及下",
    "T42n1828_004:0383c23": "二十六相違。至彼當釋。言事邊際所作成辨",
    "T42n1828_004:0383c24": "所緣作意者。此有兩釋。一釋同對法。謂初是",
    "T42n1828_004:0383c25": "盡所有性。盡所有性謂蘊界處諸法體事唯",
    "T42n1828_004:0383c26": "爾所故。如所有性謂四聖諦十六行真如一",
    "T42n1828_004:0383c27": "切行無常一切行苦一切法無我涅槃寂靜空",
    "T42n1828_004:0383c28": "無願無相。此唯諦理。或以諦門或以行門或",
    "T42n1828_004:0383c29": "以諸法嗢拕喃門或以解脫門。於前蘊處界",
    "T42n1828_004:0384a01": "處以義差別了知道理名如所有性。所作成",
    "T42n1828_004:0384a02": "就體即轉依。即顯初體。盡所有性唯後得智。",
    "T42n1828_004:0384a03": "如所有性通本後智。所作成辨即菩提涅槃",
    "T42n1828_004:0384a04": "二種轉依。此中事邊際所緣身受心法即盡",
    "T42n1828_004:0384a05": "所有及如所有。所作成辨即二轉依。謂我思",
    "T42n1828_004:0384a06": "惟如此如此是後得智緣法自性。若我思惟",
    "T42n1828_004:0384a07": "如是如是者是後得智緣法差別。當有如此",
    "T42n1828_004:0384a08": "如此是根本智證自性。當辨如是如是者是",
    "T42n1828_004:0384a09": "無分別智證差別。雖真如性非法差別。由加",
    "T42n1828_004:0384a10": "行作差別行。正智隨印證之。亦說為二。或我",
    "T42n1828_004:0384a11": "思惟如此如此謂後得智因。若我思惟如是",
    "T42n1828_004:0384a12": "如是是本智因。當有如此如此是後智果。當",
    "T42n1828_004:0384a13": "辨如如是如是本智果。此上總顯菩提轉依。",
    "T42n1828_004:0384a14": "清淨所緣是涅槃轉依。此解雖順對法。不順",
    "T42n1828_004:0384a15": "下與七種相攝。第二解云。此與對法所說不",
    "T42n1828_004:0384a16": "同。事邊際者謂緣現在身受心法事理邊際。",
    "T42n1828_004:0384a17": "所作成辨者謂現所作當辨事理。此有三釋。",
    "T42n1828_004:0384a18": "一云。我思惟如此如此者是散心所緣。若我",
    "T42n1828_004:0384a19": "思惟如是如是者是定心所緣。由作此散心",
    "T42n1828_004:0384a20": "思故。究竟當有如此如此決斷果遂。作是定",
    "T42n1828_004:0384a21": "心思故。究竟當辨決斷果遂。二云。思惟如此",
    "T42n1828_004:0384a22": "如此者是緣本質相。由此思故當有如此如",
    "T42n1828_004:0384a23": "此決斷果遂。若我思惟如是如是者是緣影",
    "T42n1828_004:0384a24": "像相。由此思故當辨如是如是決斷果遂。三",
    "T42n1828_004:0384a25": "云。謂我思惟如此如此者是緣法自性。由此",
    "T42n1828_004:0384a26": "思故當有如此如此決斷果遂。若我思惟如",
    "T42n1828_004:0384a27": "是如是者是緣法差別義。由此思故當辨如",
    "T42n1828_004:0384a28": "是如是決斷果遂。此上總顯有為成辨。雖違",
    "T42n1828_004:0384a29": "對法而為與下七相攝文相順。及緣清淨所",
    "T42n1828_004:0384b01": "緣作意者。此有二釋。一云。緣真如作意。二",
    "T42n1828_004:0384b02": "云。緣此無漏作意。以為所緣故云緣清淨所",
    "T42n1828_004:0384b03": "緣作意也。勝外思擇作意謂最初思擇諸法",
    "T42n1828_004:0384b04": "者。此是思慧。奢摩他而為上首者。依等引位",
    "T42n1828_004:0384b05": "勝解思擇。寂靜作意謂最初安心於內者。此",
    "T42n1828_004:0384b06": "思慧位等持安心。毘鉢奢那而為上首者。謂",
    "T42n1828_004:0384b07": "修慧位所修等引。由勝解思擇作意故淨修",
    "T42n1828_004:0384b08": "智見者。慧為方便滿成慧故。由寂靜作意故",
    "T42n1828_004:0384b09": "生長輕安者。定為方便定成滿故。一分具分",
    "T42n1828_004:0384b10": "修作意故於諸蓋中心得解脫由無間殷重作",
    "T42n1828_004:0384b11": "意故於諸結中得解脫者。五蓋九結實通現",
    "T42n1828_004:0384b12": "種。現行相增今偏說為蓋。種子難斷相沈細",
    "T42n1828_004:0384b13": "故。今偏說為結。故說別斷。對治作意者謂由",
    "T42n1828_004:0384b14": "此故正捨諸惑任持於斷令諸煩惱遠離相續",
    "T42n1828_004:0384b15": "者。景師釋。謂無間道起在現在即證數滅名",
    "T42n1828_004:0384b16": "任持於斷。非謂解脫道起名為任持。基師釋。",
    "T42n1828_004:0384b17": "對治作意攝無間解脫道。順清淨及觀察近",
    "T42n1828_004:0384b18": "遠二勝進道。或清淨智非四道攝。六隨念者",
    "T42n1828_004:0384b19": "謂念佛法等如菩薩地說。自然運轉作意者",
    "T42n1828_004:0384b20": "謂於四時一得作意時者。下相攝得第六七",
    "T42n1828_004:0384b21": "意時。離第九品染無間解脫道。二正入已入",
    "T42n1828_004:0384b22": "根本定時者。由得此二作意故能正入根靜",
    "T42n1828_004:0384b23": "慮。此前二時是見道前方便。三修現觀時由",
    "T42n1828_004:0384b24": "前方便得入見道及與修道修於現觀。第四",
    "T42n1828_004:0384b25": "時者阿羅漢位正得謂無間道。已得謂解脫",
    "T42n1828_004:0384b26": "道。第三七作意與四十相攝中。先明七作意",
    "T42n1828_004:0384b27": "相。然隨文辨相攝。了相作意能了下地麁相",
    "T42n1828_004:0384b28": "上地靜相。此初作意聞思猶雜。自此已後一",
    "T42n1828_004:0384b29": "向修相。數數思惟此麁靜相數起勝解。名勝",
    "T42n1828_004:0384c01": "解作意。由習此故。初斷道生彼俱作意。名",
    "T42n1828_004:0384c02": "遠離作意故。諸上品煩惱及麁重皆悉已斷。",
    "T42n1828_004:0384c03": "復欣樂上斷。見上斷功德已。觸少分遠離",
    "T42n1828_004:0384c04": "喜樂。為除惛眠復數修習靜妙作意。以悅",
    "T42n1828_004:0384c05": "其心。名攝樂作意。如是行者方便善品所資",
    "T42n1828_004:0384c06": "持故。令欲界繫中品所攝煩惱纏垢不復現",
    "T42n1828_004:0384c07": "行。因此為欲審察煩惱斷與未斷。復更作意",
    "T42n1828_004:0384c08": "觀察。便生隨順靜相。名觀察作意。如是行者",
    "T42n1828_004:0384c09": "數數觀察進修對治。為令欲界一切煩惱於",
    "T42n1828_004:0384c10": "暫時間得離繫故。此對治道相應作意是初",
    "T42n1828_004:0384c11": "靜慮最後加行故。加行究竟作意。由此欲界",
    "T42n1828_004:0384c12": "下品煩惱一切不行。從此無間證得根本最",
    "T42n1828_004:0384c13": "初靜慮俱行作意。名加行究竟果作意。此中",
    "T42n1828_004:0384c14": "斷上品惑道初起難。故二作意為加行。斷後",
    "T42n1828_004:0384c15": "下品地滿亦難非初修。故一作意為加行。前",
    "T42n1828_004:0384c16": "品無間可有後品加行義。故斷中三品不說",
    "T42n1828_004:0384c17": "加行。後品無間可有前品解脫道義。不說斷",
    "T42n1828_004:0384c18": "前六亦有解脫道。斷後三品地滿入根本地",
    "T42n1828_004:0384c19": "故。說第七作意為解脫道。明七作意相已。當",
    "T42n1828_004:0384c20": "隨文辨。了相攝緣法緣義者。基云。此有二釋。",
    "T42n1828_004:0384c21": "一云。了相通聞修慧故攝二種。一云。了相唯",
    "T42n1828_004:0384c22": "修慧。此說初起修亦緣於法故說攝二。前說",
    "T42n1828_004:0384c23": "緣法是聞慧。此說通修慧。前狹後寬不相違",
    "T42n1828_004:0384c24": "也。今因此文辨色界中三慧闕具。有義色界",
    "T42n1828_004:0384c25": "亦有思慧同成實說。彼云。三慧欲色一切如",
    "T42n1828_004:0384c26": "手居士生無熱天彼中說法。若人說法必思",
    "T42n1828_004:0384c27": "其義。故知色界亦有思慧。無色界中唯有修",
    "T42n1828_004:0384c28": "慧。故此文云。了相作意攝緣義。前云緣義作",
    "T42n1828_004:0384c29": "意者謂思修所成慧相應作意。既不言攝緣",
    "T42n1828_004:0385a01": "義一分但言攝緣義。故知了相通思慧也。又",
    "T42n1828_004:0385a02": "論既云了相猶為聞思之所間雜而言定地作",
    "T42n1828_004:0385a03": "意。故知色界亦有思慧。景云了相通三慧者。",
    "T42n1828_004:0385a04": "蓋諧此乎。又對法第九卷說。由勝解作意為",
    "T42n1828_004:0385a05": "所求義發正方便。範師釋云。此重釋勝解作",
    "T42n1828_004:0385a06": "意。為所求義者。為所求下應斷上應得義。言",
    "T42n1828_004:0385a07": "發正方便者。發起修慧斷惑方便。所有聞思",
    "T42n1828_004:0385a08": "相應作意與前別者。前不為聞思所雜。此唯",
    "T42n1828_004:0385a09": "取聞思相應。此疏意言。色界亦有思慧。有義",
    "T42n1828_004:0385a10": "色界但有聞修無有思慧。同薩婆多。然此文",
    "T42n1828_004:0385a11": "云了相攝緣義者。緣義體廣。若在欲界緣義",
    "T42n1828_004:0385a12": "作意作意與思慧俱。在上界者與修慧俱。故",
    "T42n1828_004:0385a13": "了相作意俱攝定地緣法緣義。不攝欲界緣",
    "T42n1828_004:0385a14": "法緣義。文中既約定地明七作意。謂從初靜",
    "T42n1828_004:0385a15": "慮乃至非想。何須別簡欲界緣法緣義。故不",
    "T42n1828_004:0385a16": "言攝一分等。而言了相為聞思雜者。此為欲",
    "T42n1828_004:0385a17": "界聞思之所間。以未至定隣近欲界故或出",
    "T42n1828_004:0385a18": "或入與聞雜。從此已上超越聞思一向修相",
    "T42n1828_004:0385a19": "故。基師等解三慧門云。了相聞修餘六唯修。",
    "T42n1828_004:0385a20": "或七皆修。其義可知。了相勝解究竟果三通",
    "T42n1828_004:0385a21": "攝勝解真實作意等者。景云。由此文知。勝",
    "T42n1828_004:0385a22": "解作意通假實觀。觀察作意唯攝四十中勝",
    "T42n1828_004:0385a23": "解。七中餘三作意唯攝四十中真實。此就前",
    "T42n1828_004:0385a24": "門就餘門者當知隨應者。四十作意中第七",
    "T42n1828_004:0385a25": "明勝解作意。謂修靜慮者隨其所欲於諸事",
    "T42n1828_004:0385a26": "相增益作意以為前門。次第十九云勝解思",
    "T42n1828_004:0385a27": "擇作意者。謂由此故或有最初思擇諸法。此",
    "T42n1828_004:0385a28": "是欲界思慧或奢摩他而為上首。此為後門。",
    "T42n1828_004:0385a29": "若依前門勝解作意唯假想觀。是故但是七",
    "T42n1828_004:0385b01": "中觀察作意所攝。若依後門勝解作意或有",
    "T42n1828_004:0385b02": "非七作意攝。謂或有最初思擇諸法或奢摩",
    "T42n1828_004:0385b03": "他而為上首。通為彼七作意。故云就後門者",
    "T42n1828_004:0385b04": "當知隨應。基師解云。了相勝解究竟果三通",
    "T42n1828_004:0385b05": "攝勝解真實作意者。了相通在初修及無學。",
    "T42n1828_004:0385b06": "一切初修多唯勝解。無學等修多是真實。勝",
    "T42n1828_004:0385b07": "解既為近加行道理通假實。究竟果作意在",
    "T42n1828_004:0385b08": "根本地中一切時位假實理通。觀察作意唯",
    "T42n1828_004:0385b09": "攝勝解者。是中三品勝進道故。初假解修不",
    "T42n1828_004:0385b10": "說通實。為後加行理亦通真。餘三作意唯攝",
    "T42n1828_004:0385b11": "真實者。為無間道多觀真故。此就前門就",
    "T42n1828_004:0385b12": "餘門者當知隨應者。此就前說七作意與二",
    "T42n1828_004:0385b13": "相攝。就餘別義了相多唯勝解初起修故。究",
    "T42n1828_004:0385b14": "竟果唯真實解脫道故。觀察作意通勝解真",
    "T42n1828_004:0385b15": "實能為勝進加行道故。餘四如前。故說就餘",
    "T42n1828_004:0385b16": "門當知隨應。不說七種皆與前別也。有釋。前",
    "T42n1828_004:0385b17": "文解真實作意相。謂以自相共相及真如相",
    "T42n1828_004:0385b18": "如理思惟諸法作意。今此文以緣自共相為",
    "T42n1828_004:0385b19": "前門。通三乘說故。以緣真如為餘門。唯菩薩",
    "T42n1828_004:0385b20": "故。若就餘門非了相等為通真實。故云隨應。",
    "T42n1828_004:0385b21": "二種作意亦攝無學作意者。此依得果已數",
    "T42n1828_004:0385b22": "生厭離故有了相。依斷煩惱道說中五作意。",
    "T42n1828_004:0385b23": "無學已無故不說有。觀察攝遍知者。觀察亦",
    "T42n1828_004:0385b24": "通加行道故。觀察唯攝有分別者。勝進道中",
    "T42n1828_004:0385b25": "多起慧故。由此偏說非無無分別。事邊際所",
    "T42n1828_004:0385b26": "緣作意遍一切攝者。景釋。七作意中遠離攝",
    "T42n1828_004:0385b27": "樂加行究竟加行究竟果。於此四中前三是",
    "T42n1828_004:0385b28": "無[得-彳]道定緣真如。加行究竟果是解脫道亦",
    "T42n1828_004:0385b29": "緣真如。皆攝事邊際所緣作意。餘有了相勝",
    "T42n1828_004:0385c01": "解觀察作意。或是方便道與加行智相應求",
    "T42n1828_004:0385c02": "證真如。或在勝進道與後智相應反緣觀察",
    "T42n1828_004:0385c03": "中所證真如。雖心外見如亦得名緣事邊際",
    "T42n1828_004:0385c04": "境。故七作意皆攝事邊際所緣作意。所作成",
    "T42n1828_004:0385c05": "辨若就初門遍攝一切就第二門唯加行究竟",
    "T42n1828_004:0385c06": "果作意所攝者。上明所作成辨所緣作意者。",
    "T42n1828_004:0385c07": "謂我思惟如此如此等。此是初門約就因中",
    "T42n1828_004:0385c08": "辨此所作成辨作意。故攝七作意。此據隨分",
    "T42n1828_004:0385c09": "成辨七作意。次云及緣清淨所緣作意。就此",
    "T42n1828_004:0385c10": "第二門唯就果辨所作成辨。故唯加行究竟果",
    "T42n1828_004:0385c11": "作意所攝。基云。初門依修有為果所成辨故",
    "T42n1828_004:0385c12": "通七所攝。就第二門唯加行究竟果攝者。謂",
    "T42n1828_004:0385c13": "前第二緣清淨所緣作意唯在佛果。無為轉",
    "T42n1828_004:0385c14": "依究竟辨故。最初勝解思擇作意皆所不攝",
    "T42n1828_004:0385c15": "若奢摩他而為上首遍一切攝者。前云勝解",
    "T42n1828_004:0385c16": "思擇作意者或有最初思擇諸法或奢摩他而",
    "T42n1828_004:0385c17": "為上首。最初勝解思擇作意即是欲善思慧",
    "T42n1828_004:0385c18": "故。非色界七作意攝。若依色界奢摩他中作",
    "T42n1828_004:0385c19": "彼勝解思擇作意。即七作意攝。前文復云寂",
    "T42n1828_004:0385c20": "靜作意者。謂由此故或有最初安心於內或",
    "T42n1828_004:0385c21": "毘鉢奢那而為上首。今云若最初寂靜若毘鉢",
    "T42n1828_004:0385c22": "舍那而為上首當知亦爾者。即前云或有最",
    "T42n1828_004:0385c23": "初安心於內。若初依欲界心中安住內境名",
    "T42n1828_004:0385c24": "寂靜作意即非七作意攝。若依修慧毘鉢奢",
    "T42n1828_004:0385c25": "那起寂靜作意名為七作意攝。前六作意通",
    "T42n1828_004:0385c26": "攝一分及具分修等者。基云。有慧解脫修慧",
    "T42n1828_004:0385c27": "非定異生。得根本定未必修慧。究竟果作意",
    "T42n1828_004:0385c28": "據勝者說攝具分修。其俱解脫修具分故。隨",
    "T42n1828_004:0385c29": "順作意初二所攝等者。隨順作意厭壞所緣",
    "T42n1828_004:0386a01": "故初二攝。對治作意為無間道故攝遠離加",
    "T42n1828_004:0386a02": "行究竟及攝樂一分。攝樂作意通四道故。言",
    "T42n1828_004:0386a03": "順清淨作意唯攝樂一分所攝者。景師云。前",
    "T42n1828_004:0386a04": "解順清淨作意者。謂由此故修六隨念或復",
    "T42n1828_004:0386a05": "思惟隨一妙事。彼攝樂作意中具有四道。順",
    "T42n1828_004:0386a06": "清淨作意但攝一分勝進道。修六隨念等道",
    "T42n1828_004:0386a07": "理亦合攝彼觀察作意。以同是勝道故以易",
    "T42n1828_004:0386a08": "知故不說。亦可修六隨念或隨緣一妙事非",
    "T42n1828_004:0386a09": "是斷惑。四道所攝故。唯是彼攝樂作意一分。",
    "T42n1828_004:0386a10": "以非勝進道故。不攝彼了相勝解觀察作意。",
    "T42n1828_004:0386a11": "故知攝樂作意通攝四道及非四道。復釋。言",
    "T42n1828_004:0386a12": "順觀察斷未斷作意唯觀察作意所攝此就斷",
    "T42n1828_004:0386a13": "對治攝若就所餘隨應當知者。前解順觀察",
    "T42n1828_004:0386a14": "作意者。謂由此故觀諸煩惱斷與未斷。或復",
    "T42n1828_004:0386a15": "觀察自已所證及先所證。觀諸法道理等作",
    "T42n1828_004:0386a16": "意。若依觀諸煩惱斷與未斷。釋順觀察作意。",
    "T42n1828_004:0386a17": "即順觀察唯攝七中觀察作意。以二同與斷",
    "T42n1828_004:0386a18": "對治道為方便故。故云此就斷對治說。若依",
    "T42n1828_004:0386a19": "次文復云文云或復觀察自已所證及先所",
    "T42n1828_004:0386a20": "觀諸法道理等文釋順觀察作意。順觀察作",
    "T42n1828_004:0386a21": "意別通了相勝解觀察及果四作意攝。非唯",
    "T42n1828_004:0386a22": "攝彼觀察作意。故云若就所餘隨應當知。基",
    "T42n1828_004:0386a23": "師釋。此就斷對治說就所餘隨應當知者。此",
    "T42n1828_004:0386a24": "有二釋。一云。唯釋順觀察斷與未斷作意唯",
    "T42n1828_004:0386a25": "觀察作意攝。所由依前中品斷對治勝進道",
    "T42n1828_004:0386a26": "說。若就所餘。後無間道之加行故亦是了相",
    "T42n1828_004:0386a27": "勝解攝樂三攝。若就下品斷對治說。亦加行",
    "T42n1828_004:0386a28": "究竟果作意所攝。故云隨應。二云。通說前四",
    "T42n1828_004:0386a29": "作意前來所攝。就別斷三品斷對治增上義",
    "T42n1828_004:0386b01": "說。依餘具義。隨順作意初二及攝樂觀察攝。",
    "T42n1828_004:0386b02": "觀察亦通後加行。故順清淨作意亦觀察所",
    "T42n1828_004:0386b03": "攝。順觀察斷與未斷作意亦通攝樂加行究",
    "T42n1828_004:0386b04": "竟果攝。義如前說故言隨應。力勵作意皆不",
    "T42n1828_004:0386b05": "攝者。前解力勵作意謂修始業未得作意者。",
    "T42n1828_004:0386b06": "所有作意者謂是欲界心中力勵始修未得未",
    "T42n1828_004:0386b07": "至定中諸作意故。故此力勵作意非是定地",
    "T42n1828_004:0386b08": "七作意攝。有間有功用運轉作意乃至攝樂",
    "T42n1828_004:0386b09": "作意所攝者。景云。有間運轉有功用運轉。此",
    "T42n1828_004:0386b10": "二作意但攝七中前四。謂了相勝解遠離攝",
    "T42n1828_004:0386b11": "樂。故云乃至攝樂作意所攝。基云。有間作意",
    "T42n1828_004:0386b12": "二十八說。了相所攝。聞思間故。有功用作意",
    "T42n1828_004:0386b13": "者。二十八說。次五所攝。皆起功用故。此中以",
    "T42n1828_004:0386b14": "攝樂作意通勝進道故略不說。觀察勝進同",
    "T42n1828_004:0386b15": "故。以加行究竟作意能得自然運轉故名自",
    "T42n1828_004:0386b16": "然運轉。非當時已能自然運轉。二十八說唯",
    "T42n1828_004:0386b17": "加行果名無功用運轉故。二十八中有功用",
    "T42n1828_004:0386b18": "名無間。對前有間故。自然轉名無功用。對前",
    "T42n1828_004:0386b19": "勢力有功用故。思擇作意了相攝者。依初修",
    "T42n1828_004:0386b20": "門多起慧故非餘不攝。內攝作意勝解攝者。",
    "T42n1828_004:0386b21": "依創無間內緣之門。非餘不攝。淨障作意觀",
    "T42n1828_004:0386b22": "察攝者。據觀察作意觀察煩惱斷與未斷順",
    "T42n1828_004:0386b23": "淨障故。非實彼攝。非正無間道故。廣大作意",
    "T42n1828_004:0386b24": "皆所不攝者。無住涅槃悲智建立二利廣行。",
    "T42n1828_004:0386b25": "非七攝故。七唯自利非廣行故。初遍行作竟",
    "T42n1828_004:0386b26": "究竟果攝者。前遍行中有二。初謂佛世尊故",
    "T42n1828_004:0386b27": "是果攝。第二一切攝者謂諸菩薩遍於三乘",
    "T42n1828_004:0386b28": "及五明處方便善巧所有作意是自利行其七",
    "T42n1828_004:0386b29": "所攝。又了相作意至轉為其緣者此重釋也。",
    "T42n1828_004:0386c01": "言了相他所建立攝者以聞他音及自作意定",
    "T42n1828_004:0386c02": "為其緣者。一云。了相通聞修故他所建立攝。",
    "T42n1828_004:0386c03": "二云。雖唯修慧為性。然亦外緣教生故他所",
    "T42n1828_004:0386c04": "建立攝。此即聲聞了相作意也。內增上取攝",
    "T42n1828_004:0386c05": "了相作意唯以先福智資糧為緣。無即自悟",
    "T42n1828_004:0386c06": "故。即是獨覺及諸菩薩所有了相作意也。所",
    "T42n1828_004:0386c07": "餘勝解等六由前作意後作意生。第二別釋",
    "T42n1828_004:0386c08": "所緣差別中分二。初以緣即相。第二別明相。",
    "T42n1828_004:0386c09": "以此所緣是諸作意境。所以即相俱定等境",
    "T42n1828_004:0386c10": "故。別明相中。初明四相三十二相。後明本末",
    "T42n1828_004:0386c11": "相攝。所緣相者謂所知事分別體相。分別體",
    "T42n1828_004:0386c12": "是能緣心心所。分別相是所緣相分。定心以",
    "T42n1828_004:0386c13": "此見相分為所緣故。因緣相者謂定資糧。謂",
    "T42n1828_004:0386c14": "無悔歡喜安樂等因。不守根門等四者。謂如",
    "T42n1828_004:0386c15": "前說。一不守根門。二食不如量。三初夜後",
    "T42n1828_004:0386c16": "夜不常悎寤勤修觀行。四不正知住。下聲聞",
    "T42n1828_004:0386c17": "地廣說。沈掉亂相如名即彼。著相體是無明",
    "T42n1828_004:0386c18": "為性。或是愛性或見疑等一切煩惱性。三十",
    "T42n1828_004:0386c19": "二相中云何所依相謂分別體相等者。謂內",
    "T42n1828_004:0386c20": "五蘊及種。即是見分相分名為所依。色等六",
    "T42n1828_004:0386c21": "處名所行相。云何心起相等者。此有二相。一",
    "T42n1828_004:0386c22": "一切心起相。即次前說作意是一相一切心",
    "T42n1828_004:0386c23": "生由作意故。二第八心起相。謂十二支中心",
    "T42n1828_004:0386c24": "緣於行亦緣名色生故。云何自相相謂自類",
    "T42n1828_004:0386c25": "自相等者。基云。自類自相者謂五蘊類。各別",
    "T42n1828_004:0386c26": "自相謂一一蘊眼等自相別故。有釋。自類者",
    "T42n1828_004:0386c27": "謂處自相。各別者謂事自相。此中已出離於",
    "T42n1828_004:0386c28": "斷不修方便者觀有貪等者。景云。此結十對",
    "T42n1828_004:0386c29": "無染心。謂無貪瞋癡乃至已解脫心觀有貪",
    "T42n1828_004:0387a01": "等。修方便者觀略下等者。此結十對有染污",
    "T42n1828_004:0387a02": "心。謂有貪瞋癡心略心乃至不解脫心。有貪",
    "T42n1828_004:0387a03": "無貪有瞋無瞋有癡無癡少心多心略心廣心",
    "T42n1828_004:0387a04": "下心舉心乃至應修不應修有解脫無解脫",
    "T42n1828_004:0387a05": "心。泰基同云。諸出家者名已出離。此有二類。",
    "T42n1828_004:0387a06": "一類不修涅槃方便者觀有貪無貪有瞋無瞋",
    "T42n1828_004:0387a07": "有癡無癡等。一類修涅槃方便者觀略心廣",
    "T42n1828_004:0387a08": "心下心舉心乃至善解脫心不善解脫心。是",
    "T42n1828_004:0387a09": "不染污相前三對觀非必順出世故。後七對",
    "T42n1828_004:0387a10": "順出世故。基復解云。或順定名修方便。不",
    "T42n1828_004:0387a11": "修方便。非必出世。又釋。不修方便者。謂無學",
    "T42n1828_004:0387a12": "人已得出離更不修方便故但觀有貪等三對",
    "T42n1828_004:0387a13": "心。若修方便者。謂有學人觀略下等七對心",
    "T42n1828_004:0387a14": "順無學出離故。云何光明相謂有一於暗對",
    "T42n1828_004:0387a15": "治或法光明者。前蓋食中說有三光明。此即",
    "T42n1828_004:0387a16": "初二。住觀於坐等者。牒經三句而別釋也。景",
    "T42n1828_004:0387a17": "云。住是現在。坐當未來。或在後行觀察前者。",
    "T42n1828_004:0387a18": "謂以後後能取觀前前。能取法者即以後心",
    "T42n1828_004:0387a19": "觀察前心。基師復云。未來名坐。現在名住。從",
    "T42n1828_004:0387a20": "未來坐起立住故。即此現在亦名為坐。過去",
    "T42n1828_004:0387a21": "名臥。坐方臥故。過去息滅故立臥名。云何入",
    "T42n1828_004:0387a22": "定相謂由因緣等者。前四相中除應遠離相。",
    "T42n1828_004:0387a23": "此之三相順入定故。云何出定相謂分別體",
    "T42n1828_004:0387a24": "所不攝不定地相者。基云。雖定心散心體通",
    "T42n1828_004:0387a25": "分別。此散心體定所不攝不定地相名出相",
    "T42n1828_004:0387a26": "定。或分別體是無漏定所不攝不定地相名",
    "T42n1828_004:0387a27": "出定相。今復解云。散心名分別。體定所不攝",
    "T42n1828_004:0387a28": "故名不定地相。云何引發相謂能引發略諸",
    "T42n1828_004:0387a29": "廣博文句義道。此是聖自在通。以智言音自",
    "T42n1828_004:0387b01": "在攝諸廣博文句入一字中。以此一字攝無",
    "T42n1828_004:0387b02": "量文句義。此通依定引發名引發相。乃至引",
    "T42n1828_004:0387b03": "發一切功德也。相攝可解。",
    "T42n1828_004:0387b04": "瑜伽論記卷第四(之上終)",
    "T42n1828_004:0387b07": "瑜伽論記卷第四(之下)(論本第十二卷)",
    "T42n1828_004:0387b09": "釋遁倫集撰",
    "T42n1828_004:0387b10": "論本卷第十二",
    "T42n1828_004:0387b11": "釋作意所緣中。自下第三通辨。文有其七。一",
    "T42n1828_004:0387b12": "修作意所由。二四緣入等至。三四得定者。四",
    "T42n1828_004:0387b13": "味淨定等差別。五四分定異。六次第超越入",
    "T42n1828_004:0387b14": "出。七重修差別。謂即於彼彼諸相乃至能作",
    "T42n1828_004:0387b15": "四事等者。景師解云。謂於所緣相因緣相等",
    "T42n1828_004:0387b16": "四相中。作意思惟能作四事。一即修習如是",
    "T42n1828_004:0387b17": "作意。二能遠彼所餘煩惱。三能練此作意及",
    "T42n1828_004:0387b18": "餘令轉明盛。四厭所緣令煩惱不續。基云。又",
    "T42n1828_004:0387b19": "即修習此作意時厭壞所緣是加行道。捨諸",
    "T42n1828_004:0387b20": "煩惱是無間道。任持斷滅是解脫道。令諸煩",
    "T42n1828_004:0387b21": "惱遠離相續是勝進道也。四因緣入等至中。",
    "T42n1828_004:0387b22": "因力者。謂前生當所入定以為因力。此順小",
    "T42n1828_004:0387b23": "教作此分別理論。大乘正取定種以為因力。",
    "T42n1828_004:0387b24": "亦可據曾隣近入靜慮時。熏發定種功能增",
    "T42n1828_004:0387b25": "長生今時定。是其因力。四得定者中。備云。此",
    "T42n1828_004:0387b26": "愛等者是上地惑。非欲界以伏欲貪等。方入",
    "T42n1828_004:0387b27": "定故。此義不然。以識論說要得彼地根本定",
    "T42n1828_004:0387b28": "者彼地煩惱容現前故。此未起定者豈容先",
    "T42n1828_004:0387b29": "起上地愛等。基云。此四無記根。四人得定起",
    "T42n1828_004:0387c01": "此四種。非必一人具能起四。愛即貪數。見謂",
    "T42n1828_004:0387c02": "見取。慢即我慢。疑即癡疑。此中先聞而起。是",
    "T42n1828_004:0387c03": "未得定先起四根不是唯無記性。欲界通不",
    "T42n1828_004:0387c04": "善故。或得定已後起四種方是無記。景釋。見",
    "T42n1828_004:0387c05": "上靜慮云先依邪教起於常見。次云如是方",
    "T42n1828_004:0387c06": "便入初靜慮等能得清淨等者。彼師又教若",
    "T42n1828_004:0387c07": "入八定如是常我清淨解脫等者。又依彼教",
    "T42n1828_004:0387c08": "而生見取。彼依常見見取勇猛精進修入初",
    "T42n1828_004:0387c09": "定或餘定等。復因定力見過去事又生常見。",
    "T42n1828_004:0387c10": "次明依見修得靜慮。次依定力知過去事復",
    "T42n1828_004:0387c11": "生常見。復於後時下。依於常見復生見取。基",
    "T42n1828_004:0387c12": "解。如是入已能自憶念過去多劫遂生是見",
    "T42n1828_004:0387c13": "等者。由得定已起四常見總緣世間。非但約",
    "T42n1828_004:0387c14": "定故非見上靜慮所攝。執此見不捨名為見",
    "T42n1828_004:0387c15": "取。然此文中唯說能得淨不說體殊勝。實逐",
    "T42n1828_004:0387c16": "難顯之。為勝易故。定等是常見所依蘊故亦",
    "T42n1828_004:0387c17": "見取境。此中愛緣上地唯識具釋。未得定前",
    "T42n1828_004:0387c18": "我慢緣此地生。同地而執。總緣五蘊而方能",
    "T42n1828_004:0387c19": "故。得定後慢。緣彼地起亦同地故。無別緣我",
    "T42n1828_004:0387c20": "慢緣他地生。總緣者可爾。如唯識說。其疑一",
    "T42n1828_004:0387c21": "法。觀其文勢唯修出世者起緣聖諦疑故。據",
    "T42n1828_004:0387c22": "勝者說理通餘有。於餘勝定亦起疑故。未得",
    "T42n1828_004:0387c23": "定前性通不善。若得定已後名無記根。是定",
    "T42n1828_004:0387c24": "煩惱為根本起生煩惱。愛味定中基述二義。",
    "T42n1828_004:0387c25": "一通未至有。準上了相作意既通聞惠未至",
    "T42n1828_004:0387c26": "地散心。何妨染心未至地有。要得根本定得",
    "T42n1828_004:0387c27": "自在已方起現前。二云未至地無染。了相亦",
    "T42n1828_004:0387c28": "非通聞惠其所愛味當言已出其能愛味當言",
    "T42n1828_004:0387c29": "正入者。前說既得定已便生愛味。恐人疑在",
    "T42n1828_004:0388a01": "淨定之中起此愛味故。今說言所愛味淨定",
    "T42n1828_004:0388a02": "已出。能愛之心當言正入。基云。淨定已入過",
    "T42n1828_004:0388a03": "去出於現在。味定在現在故當言正入。清淨",
    "T42n1828_004:0388a04": "靜慮謂有中根利根等煩惱行薄塵行方能修",
    "T42n1828_004:0388a05": "入。不言下根及三毒偏增修得淨定。於甘露",
    "T42n1828_004:0388a06": "界繫念思惟如是方入無漏定者。或四諦觀",
    "T42n1828_004:0388a07": "或觀二空。所顯真如為前方便入無漏定名",
    "T42n1828_004:0388a08": "甘露界。順退分定謂有鈍根順住分定謂有",
    "T42n1828_004:0388a09": "中根或利根性等者。此中但依四人成四故",
    "T42n1828_004:0388a10": "此說根。非依一人而成四種。下第十三說。四",
    "T42n1828_004:0388a11": "撿行經說依一人次第修故。道理亦有上根而",
    "T42n1828_004:0388a12": "下順退。亦有下根上順不退。其退分定退。",
    "T42n1828_004:0388a13": "其住分定與染心相入出。既不勝進亦不退",
    "T42n1828_004:0388a14": "下。順勝分定。定約別人修定。是利根。不與染",
    "T42n1828_004:0388a15": "心而相入出。第四亦爾。順決擇分定能生無",
    "T42n1828_004:0388a16": "漏。非勝分定。第十三說。四撿行經中順勝分",
    "T42n1828_004:0388a17": "定非退非住。唯是勝進非趣決擇故。決擇即",
    "T42n1828_004:0388a18": "分名決擇分。是支義類義。言猶如世間珠瓶",
    "T42n1828_004:0388a19": "等物已善簡等者。已為聖人簡擇入最勝分",
    "T42n1828_004:0388a20": "名決擇分。如世珠瓶已簡擇得精。是故名簡",
    "T42n1828_004:0388a21": "擇分。此四種定。略以六門辨。一辨行相。如",
    "T42n1828_004:0388a22": "文。二辨性。唯有漏善。三依地。通色無色。有",
    "T42n1828_004:0388a23": "頂亦能生無漏心故。然以義準非上七近分",
    "T42n1828_004:0388a24": "有第四不見與無漏心相入出故。初起不然",
    "T42n1828_004:0388a25": "後起可得。故皆有四分無文遮故。四初能生",
    "T42n1828_004:0388a26": "二自及住分。住分生三除第四。第三亦生三",
    "T42n1828_004:0388a27": "除退分。第四生一謂自類。五顯類異。順退分",
    "T42n1828_004:0388a28": "順煩惱住分順自地。順勝分順上地。順決",
    "T42n1828_004:0388a29": "擇分順無漏。六依起。下界起四。上二界唯",
    "T42n1828_004:0388b01": "三無初以不退故。無間入等至中漏無漏純",
    "T42n1828_004:0388b02": "雜三種皆有四類。一純有漏二純無漏三",
    "T42n1828_004:0388b03": "有無漏雜。四類者。一順入二逆入三順逆入",
    "T42n1828_004:0388b04": "四逆順入。此中但有初二。超越入等至",
    "T42n1828_004:0388b05": "中。有漏無漏純雜三類超各亦有四。此中",
    "T42n1828_004:0388b06": "辨唯有初二。文言通故。如是合有二十四",
    "T42n1828_004:0388b07": "句。上辨類別。何人能超者。此言超者。唯無學",
    "T42n1828_004:0388b08": "非有學唯利根非鈍根。依界者。唯欲界非上",
    "T42n1828_004:0388b09": "二界。此中景云。許身在下地得起上生得善",
    "T42n1828_004:0388b10": "心者得成二十四句。古人證云。準廣心文。謂",
    "T42n1828_004:0388b11": "從方便心得入不隱沒無記心以出心不勤求",
    "T42n1828_004:0388b12": "故。不隱沒無記心不生方便善心以羸劣故。",
    "T42n1828_004:0388b13": "故從淨定心入天眼耳識。天眼耳識不得却",
    "T42n1828_004:0388b14": "入淨定。若身在欲不起上生得善。從天眼耳",
    "T42n1828_004:0388b15": "出在何心。又欲界羅漢退起上二界惑。若不",
    "T42n1828_004:0388b16": "起上界生得善心從何等心入彼煩惱。又阿",
    "T42n1828_004:0388b17": "羅漢超定時。若不得非想生得善心不成句",
    "T42n1828_004:0388b18": "數。今大乘中依對法文。說隨生何地即得成",
    "T42n1828_004:0388b19": "熟地善心。據得現起名為成熟。此文即說身",
    "T42n1828_004:0388b20": "在下地但起下地生得善心。會前三證者。諸",
    "T42n1828_004:0388b21": "依新譯經論說彼五通及變化心皆名通果。",
    "T42n1828_004:0388b22": "順正理等皆作此判。如修通時無礙斷通壅",
    "T42n1828_004:0388b23": "竟。次則成熟意地智慧。是其通體。從此生五",
    "T42n1828_004:0388b24": "通及化心皆名通果。與定相出入。故天眼耳",
    "T42n1828_004:0388b25": "從定出還入定。又無學人退起上地惑時。從",
    "T42n1828_004:0388b26": "住分定起當地惑。如防上地過時得從上地",
    "T42n1828_004:0388b27": "煩惱入於下地住分淨定。無學退時以無退",
    "T42n1828_004:0388b28": "分從彼住分而入煩惱。既知生下起上地生",
    "T42n1828_004:0388b29": "得善心。是則順逆超次入八定時不成多句。",
    "T42n1828_004:0388c01": "俱有六句。一有漏順逆均次入於八定。二無",
    "T42n1828_004:0388c02": "漏順逆均次入於七定。三有漏順逆間次入",
    "T42n1828_004:0388c03": "於八定。四有漏順逆均超入於八定。五無漏",
    "T42n1828_004:0388c04": "順逆均超入於七定。六漏無漏順逆間超入",
    "T42n1828_004:0388c05": "於八定。若超色界心出可有聞慧異熟生心",
    "T42n1828_004:0388c06": "及通果心。今以非想心出出在何心。彼無聞",
    "T42n1828_004:0388c07": "慧威儀工巧及通果心非異地起生得善心。",
    "T42n1828_004:0388c08": "異熟生心業果者不異地起。準滅盡定出緣",
    "T42n1828_004:0388c09": "三種境觸三種觸許緣內外有為蘊生。何妨",
    "T42n1828_004:0388c10": "欲界起有頂地異熟生心非業果者。然相難",
    "T42n1828_004:0388c11": "知。由此應言有漏無漏出在異類名為出心",
    "T42n1828_004:0388c12": "非要散位。若爾有漏無漏間入等云何住異",
    "T42n1828_004:0388c13": "類。今言住異行相別類名之為出。或得起無",
    "T42n1828_004:0388c14": "記心未乖理也。以極遠故無有能超第三等",
    "T42n1828_004:0388c15": "至唯除如來等者。此據自在超一切地者說。",
    "T42n1828_004:0388c16": "若七地已前及波羅蜜多聲聞亦能超二地乃",
    "T42n1828_004:0388c17": "至七地。大目犍連入無所有處定聞象等聲。",
    "T42n1828_004:0388c18": "便從彼出超多地故。六十三中具明此事。又",
    "T42n1828_004:0388c19": "依自在超一切地。謂佛及不退菩薩。餘人雖",
    "T42n1828_004:0388c20": "超不能多地。若任運超禪者一切皆得。如轉",
    "T42n1828_004:0388c21": "生九地及大目犍連。故此不說。熏修中。文有",
    "T42n1828_004:0388c22": "二。初明二義雜修。後明修生差別。熏有五類。",
    "T42n1828_004:0388c23": "一純有漏定薰修。謂生下四靜慮除五淨居。",
    "T42n1828_004:0388c24": "如此下說耎中上品修故受三地果。二純無",
    "T42n1828_004:0388c25": "漏定薰。謂八地已去變易生死有漏定盡故。",
    "T42n1828_004:0388c26": "三有漏無漏雜修。即此所說為於等至得自",
    "T42n1828_004:0388c27": "在故。及受等至自在果故間雜修習生五淨",
    "T42n1828_004:0388c28": "居等。四有漏定散雜熏修。謂阿羅漢捨福命",
    "T42n1828_004:0388c29": "行資命福果。五無漏定散雜熏修。謂二乘及",
    "T42n1828_004:0389a01": "七地已前菩薩變易生死。此第三雜修中。有",
    "T42n1828_004:0389a02": "漏為兩邊。無漏一剎那居中。名修成滿。如五",
    "T42n1828_004:0389a03": "淨居業異生身造。種在身中任運但能滅下",
    "T42n1828_004:0389a04": "天處。由起希願熏修成滿無漏定力資昔業",
    "T42n1828_004:0389a05": "種令勢殊勝生五淨居。故非有漏而為中也。",
    "T42n1828_004:0389a06": "其力劣故。即與小乘雜修不同。謂毘曇等云",
    "T42n1828_004:0389a07": "先起無漏十六行觀多念相續。次入有漏十",
    "T42n1828_004:0389a08": "六行觀亦多念相續。如是展轉漸略行緣乃",
    "T42n1828_004:0389a09": "至無漏有漏各二剎那名方便成。次復更起",
    "T42n1828_004:0389a10": "一念無漏。復更起一念有漏。是無間道。次復",
    "T42n1828_004:0389a11": "更起一念無漏是解脫道。名熏成五品。熏修",
    "T42n1828_004:0389a12": "名有三心。即用兩頭無漏熏中間有漏故也。",
    "T42n1828_004:0389a13": "又初一念有漏是加行道伏除定障。次念無",
    "T42n1828_004:0389a14": "漏為無間道正除定障。次一念有漏為解脫",
    "T42n1828_004:0389a15": "道故熏修滿。若以有漏為中無漏為初後者。",
    "T42n1828_004:0389a16": "豈以無漏為加行有漏為無間道耶。次末後",
    "T42n1828_004:0389a17": "解脫為能資故所資相順。謂如有一已得有",
    "T42n1828_004:0389a18": "漏及與無漏四靜慮等者。凡熏定者。要須具",
    "T42n1828_004:0389a19": "得四種靜慮漏無漏定方始熏修。先用第四",
    "T42n1828_004:0389a20": "定無漏熏當地有漏。次入第三定無漏熏當",
    "T42n1828_004:0389a21": "地有漏。乃至初定。從上流注入於下地故云",
    "T42n1828_004:0389a22": "也。依次下文熏定有五。一為等至得自在故。",
    "T42n1828_004:0389a23": "二為受等至現法樂住自在果故。三為得彼",
    "T42n1828_004:0389a24": "不退道故。四為修治引功德道故。五為生淨",
    "T42n1828_004:0389a25": "居故。今此文中略舉前二也。若於此處此時",
    "T42n1828_004:0389a26": "此事欲入諸定等者。泰云所依身名處云云。",
    "T42n1828_004:0389a27": "基云。身所住依名處。起定明暗等時節等名",
    "T42n1828_004:0389a28": "時。隨緣何境名事。若有餘取者。取支有殘業",
    "T42n1828_004:0389a29": "潤生。而命終者。便生淨居。等至果有二。初得",
    "T42n1828_004:0389b01": "功德果後生淨居果。修生差別中有四。一生",
    "T42n1828_004:0389b02": "因。二染退善進。三修因處。四辨差別。既生彼",
    "T42n1828_004:0389b03": "已若起愛味即便退沒者。非上地中定可有",
    "T42n1828_004:0389b04": "退。由多愛味損減壽命名便退沒。此退生也。",
    "T42n1828_004:0389b05": "此地五門廣分別中上已三段解四門訖。下",
    "T42n1828_004:0389b06": "第四段釋諸經宗要。最後眾雜義。文分為二。",
    "T42n1828_004:0389b07": "初釋宗要。即解前說總標四門。靜慮解脫等",
    "T42n1828_004:0389b08": "持等至中後三種。由四靜慮前已解故。後第",
    "T42n1828_004:0389b09": "十三卷方釋雜義經。此二段但是釋經諸",
    "T42n1828_004:0389b10": "門雜義各有別故。分成二種。初中分三。初標",
    "T42n1828_004:0389b11": "下說。次隨別釋。後通結。別釋中有三。一解解",
    "T42n1828_004:0389b12": "脫。二解等持。三三摩地已下是。三解等至。五",
    "T42n1828_004:0389b13": "現見三摩跋底已下是。初門有四。初釋解脫。",
    "T42n1828_004:0389b14": "次釋勝處。三釋遍處。後總聊簡。雖勝遍處準",
    "T42n1828_004:0389b15": "前標說在等至門。今依修生次第故次解脫",
    "T42n1828_004:0389b16": "而明之。前以隨他雜起引生或隨勝義故離",
    "T42n1828_004:0389b17": "解脫入等至門。解脫除障最為勝用故別門",
    "T42n1828_004:0389b18": "標。今以初修次第必爾故便明之不相違也。",
    "T42n1828_004:0389b19": "八解脫以九門辨。文中有二。一標數釋名。二",
    "T42n1828_004:0389b20": "辨其行相。標數釋名者。一有色觀諸色解脫",
    "T42n1828_004:0389b21": "乃至滅盡解脫身作證具是住。依俱舍二十",
    "T42n1828_004:0389b22": "九云。初名內有色想觀外色解脫想。觀增故",
    "T42n1828_004:0389b23": "立想觀名。內未伏除見者色想名內有色。但",
    "T42n1828_004:0389b24": "觀外境名外觀色。大乘不然。未離色界欲。或",
    "T42n1828_004:0389b25": "雖已離見者。色想安立現前名有色。通觀內",
    "T42n1828_004:0389b26": "外名觀諸色。問顯揚論等名內有色想諸色",
    "T42n1828_004:0389b27": "解脫。何故此中不說內字但言有色。三藏云。",
    "T42n1828_004:0389b28": "梵本經論若若大竝無內字。譯加內字義亦",
    "T42n1828_004:0389b29": "無妨。備云。初但解脫境體未解脫境類。體謂",
    "T42n1828_004:0389c01": "欲界死尸等類。色謂色界色。第二解脫中體",
    "T42n1828_004:0389c02": "類俱脫故名為外。基云。古言內有色想觀外",
    "T42n1828_004:0389c03": "色此名不當。其有色非唯內故。諸所觀非唯",
    "T42n1828_004:0389c04": "外故。今準顯揚有色想者。依有色定意解思",
    "T42n1828_004:0389c05": "惟故。諸色者觀內外諸色故。言無色想者。依",
    "T42n1828_004:0389c06": "無色定意意解思惟故。外者除眼等根意解",
    "T42n1828_004:0389c07": "思惟餘色故。據實初二通觀內外而有兼正。",
    "T42n1828_004:0389c08": "但欲顯第二解脫已離色欲故。別標內無色",
    "T42n1828_004:0389c09": "想。其初解脫未離色欲。內外俱有色故但言",
    "T42n1828_004:0389c10": "有色。號內有色於理何傷。內無色想觀外諸",
    "T42n1828_004:0389c11": "色者。彼小乘說內已伏除色想名內無色想。",
    "T42n1828_004:0389c12": "唯觀外境名觀外色。今此論已依無色定離色",
    "T42n1828_004:0389c13": "界染名內無色想。即此諸色已出染故名之為",
    "T42n1828_004:0389c14": "外。觀此為境名觀外色。上二言觀者。於諸色",
    "T42n1828_004:0389c15": "中為變化自在故。意解思惟顯示彼想故。解",
    "T42n1828_004:0389c16": "脫者。謂能解脫變化障故。依對法說內謂內",
    "T42n1828_004:0389c17": "身。已依無色定伏除見者色想名內無色。與",
    "T42n1828_004:0389c18": "此不同。此中備云。未離欲時自見名內色。他",
    "T42n1828_004:0389c19": "見非情名為外。然已得離欲界欲貪。在色界",
    "T42n1828_004:0389c20": "定內都觀於色界欲界之色。故自他色合名為",
    "T42n1828_004:0389c21": "外色。泰云。於二界色之上色欲未離名內有",
    "T42n1828_004:0389c22": "色。若於此內身已得離欲時即說內身名曰",
    "T42n1828_004:0389c23": "外色。無色欲故。不唯觀身外色名外。淨解脫",
    "T42n1828_004:0389c24": "身作證具足住者。淨者第四靜慮中離八種",
    "T42n1828_004:0389c25": "障。捨念圓滿清白名淨。此觀通觀淨不淨境。",
    "T42n1828_004:0389c26": "顯揚說。淨者一向意解思惟淨妙色者。基云。",
    "T42n1828_004:0389c27": "隨轉理門。或依彼觀相待相入故後成一味淨",
    "T42n1828_004:0389c28": "色為論。對法論說。於內淨不淨色展轉相待",
    "T42n1828_004:0389c29": "等故。解脫者。謂能解脫淨不淨變化生起煩",
    "T42n1828_004:0390a01": "惱障。此即變化時加行功用名為煩惱障礙",
    "T42n1828_004:0390a02": "心。故前二解脫隨於一事變化之障。此所解",
    "T42n1828_004:0390a03": "脫淨不淨中所有變化加行功用極自在障。",
    "T42n1828_004:0390a04": "身者意身。作證者。由於智斷得作證故。諸根",
    "T42n1828_004:0390a05": "得境唯身根親合身與證名。前二解脫意解",
    "T42n1828_004:0390a06": "思惟尚疎遠。故與其觀名。此第三解脫除障",
    "T42n1828_004:0390a07": "最勝名身作證故。對法說。此八種名聖住。諸",
    "T42n1828_004:0390a08": "聖所住故。然諸聖者。多住第三第八。此勝",
    "T42n1828_004:0390a09": "故於二界中各在邊故。世尊經中說身作證",
    "T42n1828_004:0390a10": "於色無色障斷無餘證得轉依勝餘六故。具",
    "T42n1828_004:0390a11": "足住者。是第四靜慮根本圓滿。第八亦爾。有",
    "T42n1828_004:0390a12": "頂圓滿。餘名可解。今此文中但釋通名。前七",
    "T42n1828_004:0390a13": "解脫於已解脫生勝解者。七所觀法要離彼",
    "T42n1828_004:0390a14": "地煩惱障染。方始修作名已解脫。今觀彼境",
    "T42n1828_004:0390a15": "為除定障。起神通功德而生勝解故名解脫。",
    "T42n1828_004:0390a16": "第八解脫棄背想受者。前遠無間道雖滅想受",
    "T42n1828_004:0390a17": "障。今方得名解脫。正起解脫時。但暫棄背想",
    "T42n1828_004:0390a18": "受立解脫名。非時方始解脫定障先已離故。",
    "T42n1828_004:0390a19": "第二辨相中唯辨七解脫。後等至門方釋第",
    "T42n1828_004:0390a20": "八故。謂生欲界等者。釋有色義。此說初修未",
    "T42n1828_004:0390a21": "離色染。若已離者見者色想安立現前名為",
    "T42n1828_004:0390a22": "有色。彼於如是所解脫中已得解脫者。釋解",
    "T42n1828_004:0390a23": "脫義。其所觀色於欲界所解脫中。已得解脫",
    "T42n1828_004:0390a24": "故。即於欲界諸色以有光明相作意思惟等",
    "T42n1828_004:0390a25": "者。此明觀義。不同小宗作不淨想。今此說觀",
    "T42n1828_004:0390a26": "光明想故。有二因緣名為有色。一生欲界得",
    "T42n1828_004:0390a27": "色界定故。二於光明而作勝解故。欲界諸色",
    "T42n1828_004:0390a28": "於諸勝處所制少色等者。此答所觀色即勝",
    "T42n1828_004:0390a29": "處境。初勝解想而觀之故。若好若惡等者。此",
    "T42n1828_004:0390b01": "答行相。前三解脫引勝處遍處諸聖神通。後",
    "T42n1828_004:0390b02": "四解脫隨應能引無諍等功德。謂生欲界已",
    "T42n1828_004:0390b03": "離色界欲者。此釋內無色想義。先依空處定",
    "T42n1828_004:0390b04": "已離色界染故。無色界定不現在前者。釋觀",
    "T42n1828_004:0390b05": "外諸色義。無色不能觀諸色故。依色界定現",
    "T42n1828_004:0390b06": "觀外諸色故無色定不現在前。上說未得無",
    "T42n1828_004:0390b07": "色定。未離色界欲外觀諸色名初解脫。已得",
    "T42n1828_004:0390b08": "無色定已離色界欲觀外諸色名第二解脫",
    "T42n1828_004:0390b09": "者。此依初業說。由俱解脫者定得初解脫故。",
    "T42n1828_004:0390b10": "若先不入無色定未伏除見者色想。作光明",
    "T42n1828_004:0390b11": "想而觀諸色是初解脫。若先入無色定已伏",
    "T42n1828_004:0390b12": "除見者色想。不思惟光明想但觀外色中好",
    "T42n1828_004:0390b13": "惡等是第二解脫。故此中言又不思惟彼所",
    "T42n1828_004:0390b14": "想之明相觀漸成故。但於外色而生勝解。由",
    "T42n1828_004:0390b15": "此俱解脫者亦成初解脫故。對法解初解脫",
    "T42n1828_004:0390b16": "云。於內未伏除見者色想即初習業者。或現",
    "T42n1828_004:0390b17": "安立見者色想即業滿者。俱解脫等所起解",
    "T42n1828_004:0390b18": "脫。於其內身雖已離色欲安立色想而現在",
    "T42n1828_004:0390b19": "前觀於外色故。彼釋第二解脫云。謂內已伏",
    "T42n1828_004:0390b20": "見者色想是初業者。或現安立見者無色想",
    "T42n1828_004:0390b21": "是業滿者。俱解脫者所起解脫義準前說。又",
    "T42n1828_004:0390b22": "不思惟彼想明想但於外色而作勝解釋觀",
    "T42n1828_004:0390b23": "義。若於是色已得離欲說彼為外者。即此已",
    "T42n1828_004:0390b24": "離染色。出染故名之為外。觀此一切諸色",
    "T42n1828_004:0390b25": "為境。名觀外色不唯觀外塵名觀外色。若準",
    "T42n1828_004:0390b26": "對法內身名內。外塵名外。觀塵為境名觀外",
    "T42n1828_004:0390b27": "色。彼說內外二義乍同小宗。依無色定離內",
    "T42n1828_004:0390b28": "色染等與彼差別。上二解脫依俱舍說。初二",
    "T42n1828_004:0390b29": "靜慮能除欲界初靜慮中顯色貪故。彼不淨",
    "T42n1828_004:0390c01": "觀可作是說。今作光明相等。顯揚第二十",
    "T42n1828_004:0390c02": "說。此二除變化障。為於變化得自在故修二",
    "T42n1828_004:0390c03": "解脫。變化既通四靜慮有故。初二解脫通依",
    "T42n1828_004:0390c04": "四靜慮。同成實論。仍在根本非諸近分地。彼",
    "T42n1828_004:0390c05": "忻趣修都無通果。此容預修有通果故。淨解",
    "T42n1828_004:0390c06": "脫中已得捨念圓滿清白者。此釋淨義。一剎",
    "T42n1828_004:0390c07": "那中離過名清。相續離過名白。以此為依修",
    "T42n1828_004:0390c08": "習清淨聖行圓滿名淨解脫者。此依第四定",
    "T42n1828_004:0390c09": "於青等四色隨觀一色作清淨解。亦可總觀",
    "T42n1828_004:0390c10": "四色作清淨解。如觀花樹。後勝處中方別觀",
    "T42n1828_004:0390c11": "四色。此中說得捨念淨故。下復以三義釋此",
    "T42n1828_004:0390c12": "淨名。云謂已超過諸苦樂故亂動靜故善磨瑩",
    "T42n1828_004:0390c13": "故。故淨解脫唯在第四根本非近分。此亦內",
    "T42n1828_004:0390c14": "無色而觀外色由前已說故此略之。次四無",
    "T42n1828_004:0390c15": "色解脫。皆已離自地欲。依根本地重觀自境。",
    "T42n1828_004:0390c16": "思惟勝解令障更遠引生勝德立解脫名。然",
    "T42n1828_004:0390c17": "今論文空識二解脫言離自地欲。後二不言",
    "T42n1828_004:0390c18": "離自地欲者。無學身中影略而說。準前應言",
    "T42n1828_004:0390c19": "離自欲故。若依有學等得不要離染故此不",
    "T42n1828_004:0390c20": "說。又空識處言思惟自地者。由彼二名自地",
    "T42n1828_004:0390c21": "為稱。無所有處以識無有為自地名。故於識",
    "T42n1828_004:0390c22": "處思惟勝解。有頂解脫亦然。下之三地名想",
    "T42n1828_004:0390c23": "生處。遍於此處思惟勝解唯在根本非近分",
    "T42n1828_004:0390c24": "地。上已依論二門分別。三出體性者。七十三",
    "T42n1828_004:0390c25": "說。五法之中世間出世間正智為自性。有漏",
    "T42n1828_004:0390c26": "者分別中世間正智攝。無漏者即無分別智",
    "T42n1828_004:0390c27": "後得智攝。唯慧為性。緣色非色及真如境離",
    "T42n1828_004:0390c28": "諸定障引生勝德非餘能故。若相應體初七",
    "T42n1828_004:0390c29": "四蘊性。眷屬五蘊性。第八解脫二十二法滅",
    "T42n1828_004:0391a01": "盡定。以前所薰厭心種子為自體故。四諸緣",
    "T42n1828_004:0391a02": "境者。初二解脫以顯色相及真如相為所緣",
    "T42n1828_004:0391a03": "境。第三解脫以攝受相及真如相為所緣境。",
    "T42n1828_004:0391a04": "攝受相者於內淨不淨色展轉相待展轉相入",
    "T42n1828_004:0391a05": "展轉一味。如對法說。次四解脫各以自相及",
    "T42n1828_004:0391a06": "真如為境。初三解脫以色無色為境。次四解",
    "T42n1828_004:0391a07": "脫唯無色為境。為斷此障起此觀行。第八解",
    "T42n1828_004:0391a08": "脫無所緣也。五凡聖得分別。有義初七解脫",
    "T42n1828_004:0391a09": "通凡聖得。第八解脫唯聖得唯無漏故。七十",
    "T42n1828_004:0391a10": "二說異生聖者同得初三。然有差別。內外二",
    "T42n1828_004:0391a11": "道通得無爽。除變化障得自在故。然瑜伽第",
    "T42n1828_004:0391a12": "十五云。初三解脫於一切色得自在故便能",
    "T42n1828_004:0391a13": "引發諸聖神通。不與一切異生共有者。彼論",
    "T42n1828_004:0391a14": "自說不還阿羅漢所作。不說異生不作初三。",
    "T42n1828_004:0391a15": "次四解脫。對法論說聖弟子所得者。若得意",
    "T42n1828_004:0391a16": "者聖之弟子異生亦得。有義唯前三通內外道",
    "T42n1828_004:0391a17": "凡聖皆得。論唯說此異生得故。後五唯聖得",
    "T42n1828_004:0391a18": "論說聖之弟子不說異生故。六離障差別。顯",
    "T42n1828_004:0391a19": "揚二十說對除六障。一反化障。初二所除。",
    "T42n1828_004:0391a20": "能變能化由觀光明殊妙無礙及為少多等得",
    "T42n1828_004:0391a21": "自在故。二最極現法樂住障。第三所除。對法",
    "T42n1828_004:0391a22": "論說。能斷淨不淨色變化障及於此中煩惱",
    "T42n1828_004:0391a23": "生起障。即於淨色變化加行功用與不淨色",
    "T42n1828_004:0391a24": "變化相違。體即硬澁無記之性名為煩惱。三",
    "T42n1828_004:0391a25": "往還障。第四所除。由空諸色無障礙故。為方",
    "T42n1828_004:0391a26": "便已入色四定根本之地往還自在。四引無",
    "T42n1828_004:0391a27": "諍等勝功德障。由識所除。彼諸功德體即識",
    "T42n1828_004:0391a28": "故。此為方便已。起第四靜慮發諸功德。五諸",
    "T42n1828_004:0391a29": "漏及有障。漏謂煩惱有謂有頂。此即無色惑",
    "T42n1828_004:0391b01": "苦二法由第六第七解脫所除。第六解脫正",
    "T42n1828_004:0391b02": "能除之。第七解脫除之令遠。六寂靜最極住",
    "T42n1828_004:0391b03": "障。第八所除。滅定寂靜極勝住故。第十五說",
    "T42n1828_004:0391b04": "後五解脫唯言能引想受滅等至者。依成滿",
    "T42n1828_004:0391b05": "位亦不相違。七依身起者。後五解脫三界身",
    "T42n1828_004:0391b06": "起。許無色界起滅定故。初三解脫。有義唯欲",
    "T42n1828_004:0391b07": "起由教力故。此卷論云。由二因緣名為有色。",
    "T42n1828_004:0391b08": "謂生欲界故。有義不然。通二界起。初修解脫",
    "T42n1828_004:0391b09": "遍處為果。必在欲界如前道理。後成滿時遍",
    "T42n1828_004:0391b10": "處為因解脫為果。何妨色界亦得後起。豈生",
    "T42n1828_004:0391b11": "色界不得名有色而不修通耶。八二得者。佛",
    "T42n1828_004:0391b12": "及麟角身中八皆離欲得故。在餘身中皆加行",
    "T42n1828_004:0391b13": "得。要離彼地染後方修得故。九有無漏。在佛",
    "T42n1828_004:0391b14": "身皆無漏。在餘身中第八唯無漏。餘七通有",
    "T42n1828_004:0391b15": "漏無漏。通是世間出世間二智為體故。下第",
    "T42n1828_004:0391b16": "十五更當廣辨。次八勝處以三門辨。一釋名。",
    "T42n1828_004:0391b17": "先列後釋。一內有色想觀外色少。若好若惡",
    "T42n1828_004:0391b18": "若劣若勝。於彼諸色勝知勝見得如實相。二",
    "T42n1828_004:0391b19": "內有色想觀外色多。三內無色想觀外色少。",
    "T42n1828_004:0391b20": "四內無色想觀外色多。此後三種。若惡好等",
    "T42n1828_004:0391b21": "言皆如初說。後四勝處皆內無色想。然觀外",
    "T42n1828_004:0391b22": "諸色青黃赤白四種有異。此中內有色想內",
    "T42n1828_004:0391b23": "無色想等如解脫中說。前解脫中有色不言",
    "T42n1828_004:0391b24": "內。今言內者。前以設雖於內身見。有色想安",
    "T42n1828_004:0391b25": "立現前未離色染者。以一切色染皆未離故。",
    "T42n1828_004:0391b26": "但言有色而不說內。即以此一切色而為境",
    "T42n1828_004:0391b27": "界。起光明想未出色染故名觀諸色。或通觀",
    "T42n1828_004:0391b28": "內外色不可名觀外色。今此勝處唯觀非根",
    "T42n1828_004:0391b29": "色不觀根色。內有根色故名內有色。與前差",
    "T42n1828_004:0391c01": "別。餘少多等如文自釋。二出體者。對法顯揚",
    "T42n1828_004:0391c02": "俱作是說。初二勝處初解脫所出。次二勝處",
    "T42n1828_004:0391c03": "是第二解脫所出。後四勝處第三解脫所出。",
    "T42n1828_004:0391c04": "淨解脫中初之二想淨與不淨展轉相待展轉",
    "T42n1828_004:0391c05": "相入。如是展轉總一切色合為一味。清淨想",
    "T42n1828_004:0391c06": "解名展轉一味故。後四勝處第三解脫所出",
    "T42n1828_004:0391c07": "故。此八體即前三解脫也。問若爾前三解脫",
    "T42n1828_004:0391c08": "與八勝處有何差別。俱舍云。前修解脫唯能",
    "T42n1828_004:0391c09": "棄背。後修勝處能制所緣。隨所樂觀或修不",
    "T42n1828_004:0391c10": "起。今釋。初修前三解脫除二種障。由此能生",
    "T42n1828_004:0391c11": "勝知勝見名勝處。修成滿者。由八勝處勝伏",
    "T42n1828_004:0391c12": "所緣。能令初三解脫清淨。是謂解脫勝處差",
    "T42n1828_004:0391c13": "別。問何故解脫遍處通觀非色。八勝處中唯",
    "T42n1828_004:0391c14": "觀諸色。答離障遍觀色非色等。勝伏境時色",
    "T42n1828_004:0391c15": "相難勝折伏。好惡難勝伏故。色勝伏已於無",
    "T42n1828_004:0391c16": "色中亦得自在故。從難勝唯立色勝處。三依",
    "T42n1828_004:0391c17": "境分別者。後四唯緣色處顯色。其形色無體",
    "T42n1828_004:0391c18": "顯色攝故。假無體唯實故。故唯觀四。前四",
    "T42n1828_004:0391c19": "所緣聲香味觸所依聚色。以初二解脫緣光",
    "T42n1828_004:0391c20": "明相及劣勝故。即初四勝處觀顯假色光明",
    "T42n1828_004:0391c21": "乃是假顯色故。由體清明順於變化故偏觀",
    "T42n1828_004:0391c22": "之。第二解脫緣一切色處故。第三第四勝處",
    "T42n1828_004:0391c23": "亦觀於彼一切色處若少多等。然以有情非",
    "T42n1828_004:0391c24": "情形量小大內外別故。分成少多故。依有色",
    "T42n1828_004:0391c25": "及與無色各緣二境分成四種故。諸勝處不",
    "T42n1828_004:0391c26": "減不增故。對法說。少色者。有情數色其量少",
    "T42n1828_004:0391c27": "故。多色者。非情數色其量大故。顯揚論中唯",
    "T42n1828_004:0391c28": "依資具非資具分成多少。今此中以有情及資",
    "T42n1828_004:0391c29": "具合名為少。宮殿等名多。數量別故。各據一",
    "T42n1828_004:0392a01": "義亦不相違。好惡劣勝等依少多色之差別",
    "T42n1828_004:0392a02": "故。故不別立。然在欲界初四勝處具觀四塵",
    "T42n1828_004:0392a03": "同聚色處。在色界中唯觀聲觸同聚色處。唯",
    "T42n1828_004:0392a04": "初二解脫觀色塵。故初四勝處中俱觀色境。",
    "T42n1828_004:0392a05": "論說劣色者。謂聲香味觸。不可意色者。此說",
    "T42n1828_004:0392a06": "欲界有聲等所依同聚之色處名劣色等。是",
    "T42n1828_004:0392a07": "初四所觀。非聲等四是勝處境故。此論云四",
    "T42n1828_004:0392a08": "顯色有情資具宮殿等攝。謂好惡劣勝四名",
    "T42n1828_004:0392a09": "顯色。即前少多是情等色。故非聲等。由於色",
    "T42n1828_004:0392a10": "處折伏自在。於餘四塵亦能變化。或初二解",
    "T42n1828_004:0392a11": "脫初雖唯觀色引生初四勝處。勝處起已後",
    "T42n1828_004:0392a12": "觀四塵。折伏自在引生解脫。後成滿位復唯",
    "T42n1828_004:0392a13": "觀色光明等境能為變化。故顯揚云。由三解",
    "T42n1828_004:0392a14": "脫故得勝定自在。由得彼已方說勝色自在",
    "T42n1828_004:0392a15": "成就。此以解脫為因勝處為果。又云。此八勝",
    "T42n1828_004:0392a16": "處與修三種緣色解脫作所依止。此以勝處為",
    "T42n1828_004:0392a17": "因解脫為果。初修後滿有差別故。論雖說言",
    "T42n1828_004:0392a18": "此四顯色非色處顯。謂聲香味觸劣勝之色。",
    "T42n1828_004:0392a19": "所觀明顯名為顯色。非但以色亦以真如為",
    "T42n1828_004:0392a20": "所緣。七十二云。思惟色真如相故得勝知見。",
    "T42n1828_004:0392a21": "異生不爾。略辨義已。文分為二。初解勝處名。",
    "T42n1828_004:0392a22": "次別解少多等義。處者是所緣。勝者能緣。初",
    "T42n1828_004:0392a23": "文有三。初標。次辨。後顯差別。第三遍處以四",
    "T42n1828_004:0392a24": "門辨。一釋名。先釋通名。後別名。於勝解事者",
    "T42n1828_004:0392a25": "釋處義。隨應即前解脫等境故。生遍勝解者",
    "T42n1828_004:0392a26": "釋遍義。此假勝解作遍想故。此釋通名也列",
    "T42n1828_004:0392a27": "名者。謂地水火風青黃赤白空處識處。如經",
    "T42n1828_004:0392a28": "言。謂地遍處一能解了上下及傍無二無量。",
    "T42n1828_004:0392a29": "如是乃至識遍上下及傍無二無量等。此中",
    "T42n1828_004:0392b01": "雖釋無二無量。餘如顯揚第四等說。二出體",
    "T42n1828_004:0392b02": "性者。俱舍云。初八遍處唯從第三解脫所出。",
    "T42n1828_004:0392b03": "後二遍處即彼空識二解脫。今者初八以慧",
    "T42n1828_004:0392b04": "後二四蘊為自性。初八遍處善清淨故。能引",
    "T42n1828_004:0392b05": "賢聖勝解神通及轉變神通。雖依四地而有",
    "T42n1828_004:0392b06": "不可隨應。從初三解脫滿唯第三故。此論",
    "T42n1828_004:0392b07": "云。如是有色諸遍處定色界後邊故。從第三",
    "T42n1828_004:0392b08": "解脫所出。理同俱舍所說通途。三廢立者。論",
    "T42n1828_004:0392b09": "自解說。瑜伽又說。然由所依真如遍滿能依",
    "T42n1828_004:0392b10": "色非色。亦復遍滿能依之中。所依造色遍滿",
    "T42n1828_004:0392b11": "故。能依造色亦遍滿。唯說能依中實顯色遍",
    "T42n1828_004:0392b12": "滿不說假顯形亦遍滿。唯說所依實觸遍滿",
    "T42n1828_004:0392b13": "不說能依假觸亦遍滿。既說所觀色境空遍",
    "T42n1828_004:0392b14": "滿亦說能觀識境遍滿。餘非遍滿故非遍處。",
    "T42n1828_004:0392b15": "然涅槃經中第三十一說除火取無所有處",
    "T42n1828_004:0392b16": "者。事火外道以火為天說火體遍增。彼執故",
    "T42n1828_004:0392b17": "對彼機除火遍處。無所有處有觀察時。觀識",
    "T42n1828_004:0392b18": "遍無少分所有。所無境遍亦名遍處。今諸論",
    "T42n1828_004:0392b19": "中。依極自在已方修遍處觀無少所有境。非",
    "T42n1828_004:0392b20": "必觀所無識遍一切故不立遍處。佛於彼假",
    "T42n1828_004:0392b21": "名於此實說故。問勝處引生遍處方起。何故",
    "T42n1828_004:0392b22": "勝處無後二初四。答勝伏所緣方生遍果。果",
    "T42n1828_004:0392b23": "法勝故加因六種。勝處唯依伏殊勝境不說",
    "T42n1828_004:0392b24": "所餘。遍處用勝者。此下文說引生神通等故。",
    "T42n1828_004:0392b25": "勝處劣者。唯勝伏所緣不能引生廣功德故。",
    "T42n1828_004:0392b26": "六十二說。修十遍處能為五事如彼廣說。四",
    "T42n1828_004:0392b27": "所緣境者。七十二說。又十遍處由勝所緣力",
    "T42n1828_004:0392b28": "應知。其相差別者。此用大種及真如相為所",
    "T42n1828_004:0392b29": "緣。若不爾者。所依不遍能依亦應不成遍滿。",
    "T42n1828_004:0392c01": "由真如境極遍滿故能依亦得成遍滿名。又",
    "T42n1828_004:0392c02": "空識相及真如為所緣。不但唯以有為為境。",
    "T42n1828_004:0392c03": "合以色觸處四蘊及真如為所緣。第四總",
    "T42n1828_004:0392c04": "聊簡中有三。初釋解脫勝處遍處次第。次解",
    "T42n1828_004:0392c05": "遍處作用。後以喻顯三法次第。此法次第略",
    "T42n1828_004:0392c06": "有三義。一云一隨轉理門。即此門是。二依真",
    "T42n1828_004:0392c07": "實理門。六十三說。勝處遍處是諸解脫能清",
    "T42n1828_004:0392c08": "淨道。顯揚第四說。由諸勝處勝所緣故。由諸",
    "T42n1828_004:0392c09": "遍處所緣遍故。能令解脫清淨應知。二云。真",
    "T42n1828_004:0392c10": "實理中。一初修行門即此文是。二後成滿門",
    "T42n1828_004:0392c11": "即餘文是。三云。一如量智修門即此文是。二",
    "T42n1828_004:0392c12": "依如理智修門即餘文是。先依世俗智起勝",
    "T42n1828_004:0392c13": "知見已。次依如理智入遍處解脫。勝解神通",
    "T42n1828_004:0392c14": "者。隨所意解皆能稱遂。遠作近解屈申臂頃",
    "T42n1828_004:0392c15": "至色究竟等。轉反神通等。轉換舊形而作異",
    "T42n1828_004:0392c16": "相。又勝解通意解思惟。轉變神通能成實",
    "T42n1828_004:0392c17": "事。別釋經宗要中有三。下第二解等持。前別",
    "T42n1828_004:0392c18": "有十一。下解十門。闕第十一。如前已釋。三三",
    "T42n1828_004:0392c19": "摩地中文分為三。初別明三摩地行境別相。",
    "T42n1828_004:0392c20": "次明三摩地行別境同相。後釋先後次第妨",
    "T42n1828_004:0392c21": "難。初之一門安立諦行。其第二門非安立行。",
    "T42n1828_004:0392c22": "初之一門別相行。次之一門通相行。是謂差",
    "T42n1828_004:0392c23": "別。就初文中初標空三摩地行相。當知。空性",
    "T42n1828_004:0392c24": "略有四種下。總釋空性差別。顯揚第二說云。",
    "T42n1828_004:0392c25": "空有二種。一所知二智。所知者。謂眾生及法",
    "T42n1828_004:0392c26": "遍計所執性中此二無性。及彼所餘無我有",
    "T42n1828_004:0392c27": "性。於諸法中所執性無即是無我性有。無我",
    "T42n1828_004:0392c28": "性有即是所執性無。即以此有及非有無二",
    "T42n1828_004:0392c29": "之性名所知空。空智者。謂緣彼境如實了知。",
    "T42n1828_004:0393a01": "彼論意說所執法有情空及真如空性俱名所",
    "T42n1828_004:0393a02": "知空。觀彼無時見此有故。證此有時見彼空",
    "T42n1828_004:0393a03": "故。有空無二俱名境空。此說空行所證所空。",
    "T42n1828_004:0393a04": "能觀彼心即名空智。此中所言謂於遠離有",
    "T42n1828_004:0393a05": "情命者等即所觀中所空空境。心住一緣即",
    "T42n1828_004:0393a06": "彼空智。此依三乘通所觀空。但言遠離有情",
    "T42n1828_004:0393a07": "命者等唯說人空不說法故。唯說所空不說",
    "T42n1828_004:0393a08": "所證空。彼說無二有無雙彰。此說所無不辨",
    "T42n1828_004:0393a09": "真有故不相違。總釋空差別中有兩番釋。基",
    "T42n1828_004:0393a10": "判。初依無學者四種空性。後陳有學者四空",
    "T42n1828_004:0393a11": "差別。景釋。初番觀察空者。即是學人。總觀諸",
    "T42n1828_004:0393a12": "法之上空無橫計苦樂淨我及我所等。後之",
    "T42n1828_004:0393a13": "三空是無學人。觀於自身及外五塵空無煩",
    "T42n1828_004:0393a14": "惱。於中初彼果空無學人。即總觀內自身及",
    "T42n1828_004:0393a15": "外五欲空無煩惱。此觀由觀察空得名彼果",
    "T42n1828_004:0393a16": "空。第三內空第四外空即別觀自身及外五",
    "T42n1828_004:0393a17": "欲空無煩惱。及引經證如文。可知。又修行者",
    "T42n1828_004:0393a18": "下。第二番釋。即是初修行人。學作此觀(基云謂諸",
    "T42n1828_004:0393a19": "凡聖有學)言由彼果空至思惟內空者。此初行者。",
    "T42n1828_004:0393a20": "別觀無學之人於外五欲空無煩惱。別觀無",
    "T42n1828_004:0393a21": "學之人於自內身空無煩惱。言由觀察空或",
    "T42n1828_004:0393a22": "時思惟內外空性者。明初行者將彼無學內",
    "T42n1828_004:0393a23": "外空義類觀自身內外空性總觀察之。由此",
    "T42n1828_004:0393a24": "觀力心俱證會內外空性。言設復於此內外",
    "T42n1828_004:0393a25": "空性不證會者等者。明初學者於內外空不",
    "T42n1828_004:0393a26": "能證會便應思惟無常苦想。不為我及慢所",
    "T42n1828_004:0393a27": "動。便於內外二空俱證。基云。此即顯空無我",
    "T42n1828_004:0393a28": "行名為空行。空無有情及法我故。無願中。謂",
    "T42n1828_004:0393a29": "於五取蘊思惟無常或思惟苦者。基云。此說",
    "T42n1828_004:0393b01": "三界五取蘊法名無願境。心住一緣名三摩",
    "T42n1828_004:0393b02": "地。顯揚又云。無願有二。一所知二智。正此",
    "T42n1828_004:0393b03": "同。即以無常及苦并集四行名無願行。此以",
    "T42n1828_004:0393b04": "無常苦果行攝因行等故。無相三摩地中。初",
    "T42n1828_004:0393b05": "釋行相。後釋彼經。謂即於彼諸取蘊滅思惟",
    "T42n1828_004:0393b06": "寂靜。是無相境。心住一緣是三摩地。顯揚說。",
    "T42n1828_004:0393b07": "無相有二種。一所知二智。所知者。謂即所知",
    "T42n1828_004:0393b08": "空境。由此境相一切諸相之所不行。智如此",
    "T42n1828_004:0393b09": "前說。此說前空境中真如空相諸相不行名無",
    "T42n1828_004:0393b10": "相境。即是此中諸取蘊滅。不說所執空名無",
    "T42n1828_004:0393b11": "相境也。前說因證彼空所空所證空二俱名",
    "T42n1828_004:0393b12": "空。今但說所證空無相境。故與前別。即滅四",
    "T42n1828_004:0393b13": "行名無相行。道諦四行非三等持。何故無願",
    "T42n1828_004:0393b14": "無相說心三摩地空不說耶。答此觀有故稱作",
    "T42n1828_004:0393b15": "彼心。彼觀空故一切俱遣。空不說心餘二說",
    "T42n1828_004:0393b16": "有也。後釋經中。文分為三。初釋不低不昂。二",
    "T42n1828_004:0393b17": "釋方便方便果。三釋曉了曉了功德。違順二",
    "T42n1828_004:0393b18": "相不相應故者。緣違境心低。緣順境心昂。今",
    "T42n1828_004:0393b19": "無二相名不低昂。又壞世諦違俗境名低。執",
    "T42n1828_004:0393b20": "心存立順真境名昂。無相行離二名不低昂。",
    "T42n1828_004:0393b21": "此不壞世諦即不思惟一切相不厭不壞等名",
    "T42n1828_004:0393b22": "不低。此於無相界正思惟故不順堅執名不",
    "T42n1828_004:0393b23": "昂。方便方便果中。初釋方便。後彼復數數自",
    "T42n1828_004:0393b24": "策自勵下釋方便果。相謂境相此有二重。一",
    "T42n1828_004:0393b25": "有漏名相無漏名無相。二有為名相無為名無",
    "T42n1828_004:0393b26": "相。若依初義諸後得智以後義或及初義為",
    "T42n1828_004:0393b27": "本質行名無相行。即滅四行。或道四行。若依",
    "T42n1828_004:0393b28": "後義無分別智名無相行。翻此二名有相行。",
    "T42n1828_004:0393b29": "此方便中於彼諸相未能解脫者在有漏位。",
    "T42n1828_004:0393c01": "未解脫有漏相故。故隨相識於時時中擾動",
    "T42n1828_004:0393c02": "其心。此數思擇方能取得無分別智果。解脫",
    "T42n1828_004:0393c03": "有漏一切隨相名方便果。於此解脫又善解",
    "T42n1828_004:0393c04": "脫故任運而住名極解脫。即通根本後得智",
    "T42n1828_004:0393c05": "二位。曉了果曉了功德中。煩惱斷及滅諦名",
    "T42n1828_004:0393c06": "曉了果。現法樂住及道諦名曉了功德。謂無",
    "T42n1828_004:0393c07": "相行之所曉了。即道四行亦無相行。前後兩",
    "T42n1828_004:0393c08": "文寬狹有異。景云。斷及住究竟者。此就二諦",
    "T42n1828_004:0393c09": "體說。俱名為果及名功德。又復滅道已下。約",
    "T42n1828_004:0393c10": "用以釋經文。又諦現觀是見道名。曉了果者。",
    "T42n1828_004:0393c11": "酬前方便故。羅漢德滿名為功德。若於此處",
    "T42n1828_004:0393c12": "無有彼物等。此第二段三摩地行別境同相。",
    "T42n1828_004:0393c13": "依一真如觀具三義故。何故此中先說空性",
    "T42n1828_004:0393c14": "等者。第三段釋三次第。此意問言苦四行中",
    "T42n1828_004:0393c15": "先說無常苦。後說空無我。今於此中先說空",
    "T42n1828_004:0393c16": "行。後無願行方說無常等。此意答言謂不相",
    "T42n1828_004:0393c17": "違。十六行中先無常者。則據見道已前初修",
    "T42n1828_004:0393c18": "加行先觀無常。無常故苦苦故無我。無我故",
    "T42n1828_004:0393c19": "空。從易至難作此次第。此中則據初入見道",
    "T42n1828_004:0393c20": "觀真如時空無人法故先說空。從真見道入",
    "T42n1828_004:0393c21": "相見道。次起無願無常苦觀方得清淨。言若",
    "T42n1828_004:0393c22": "無無我無常苦觀終不清淨者。此反釋也。若",
    "T42n1828_004:0393c23": "無真見道中無我空定。相見道中無常苦",
    "T42n1828_004:0393c24": "觀終不清淨。言要先安立無我之想從此無",
    "T42n1828_004:0393c25": "間方得無願者。此順釋也。要先於真見道安",
    "T42n1828_004:0393c26": "住無我。從此無間入相見道方得無願。下引",
    "T42n1828_004:0393c27": "經證。是故經言諸無常想依無我想而得安",
    "T42n1828_004:0393c28": "住者。相見道中諸無常想依真見道無我之",
    "T42n1828_004:0393c29": "想而得安住。言彼於無常觀無我已不生希",
    "T42n1828_004:0394a01": "願者。彼相見道無常行道前無我已。於有為",
    "T42n1828_004:0394a02": "有漏不生希願故空。次第生於無願不求有",
    "T42n1828_004:0394a03": "為。唯願無相專求出離。故此無間宣說無相",
    "T42n1828_004:0394a04": "者。從無願後方起無相。問曰。復以何緣此",
    "T42n1828_004:0394a05": "中先陳無願。次說無相。顯揚第二先說無相。",
    "T42n1828_004:0394a06": "後陳無願耶。答此說要於三界先不願求方",
    "T42n1828_004:0394a07": "於無相圓證清淨。故先無願後說無相。初證",
    "T42n1828_004:0394a08": "二空無即達無我有。故於空後即說無相。方",
    "T42n1828_004:0394a09": "令無願圓證清淨。此依後時無相圓滿。彼依",
    "T42n1828_004:0394a10": "初時無願圓滿。故不相違。此三三摩地諸門",
    "T42n1828_004:0394a11": "分別者。八門分別。一名差別。七十二及顯揚",
    "T42n1828_004:0394a12": "第二說。若無差別總說為空。無願無相通聞",
    "T42n1828_004:0394a13": "思修所成為性。有漏無漏若定若散唯善非",
    "T42n1828_004:0394a14": "餘。加行非生得。若言空無相無願三摩地者。",
    "T42n1828_004:0394a15": "唯修所成。有漏無漏唯定非散。若言空解脫",
    "T42n1828_004:0394a16": "門等者。唯是無漏修所成慧。非散聞慧等。二",
    "T42n1828_004:0394a17": "釋別名者。空者生法無我性非有。無願者不",
    "T42n1828_004:0394a18": "願求。無相者佛地論第一說離十相。色聲香",
    "T42n1828_004:0394a19": "味觸男女生老死。涅槃經第十三說十三相。",
    "T42n1828_004:0394a20": "於此加三苦樂捨相。三摩地義如前說。解脫",
    "T42n1828_004:0394a21": "者離縛義。或由緣此離諸諦縛。或由起此證",
    "T42n1828_004:0394a22": "無為解脫。依此二義解脫之門名解脫門。或",
    "T42n1828_004:0394a23": "體無漏解脫即門。三出體者。唯以等持而為",
    "T42n1828_004:0394a24": "自體。雖聞思位有彼俱。等持勝故。或以定慧",
    "T42n1828_004:0394a25": "而為自性。於解脫中此二勝故。相應四蘊。眷",
    "T42n1828_004:0394a26": "屬五蘊。四智攝者。俱通三智。通聞思修世出",
    "T42n1828_004:0394a27": "世智故。加行後得三行理通。次前文中說境",
    "T42n1828_004:0394a28": "同行別故。根本智亦具三行。義別說三非三",
    "T42n1828_004:0394a29": "別時起。五十六行相攝者。基師等釋略有八",
    "T42n1828_004:0394b01": "門不同。一依小論空攝二行。無願攝十行無",
    "T42n1828_004:0394b02": "相攝四行。此說不於有為願求故。又依決擇",
    "T42n1828_004:0394b03": "十一正見中空行無我行名為空行。餘行名",
    "T42n1828_004:0394b04": "無願一行名無相。謂滅諦離繫見。順同小論。",
    "T42n1828_004:0394b05": "二依瑜伽次前文曉了果中空如前。無願六",
    "T42n1828_004:0394b06": "無相八。又七十四釋三性中。由遍計所執性",
    "T42n1828_004:0394b07": "立空解脫門。由依他起性立無願解脫門。由",
    "T42n1828_004:0394b08": "成實性立無相解脫門。唯識亦言隨相各一空",
    "T42n1828_004:0394b09": "有願無相如次應知。又說無漏心等容二",
    "T42n1828_004:0394b10": "性攝。眾緣生故攝依他。無顛倒故圓成實攝。",
    "T42n1828_004:0394b11": "故道四行亦通無相。三依此初文道四非三",
    "T42n1828_004:0394b12": "攝。二十八亦言。所知有二。有及非有。依非有",
    "T42n1828_004:0394b13": "立空。有有二種。一有為二無為。三界所繫名",
    "T42n1828_004:0394b14": "有為依。立無願解脫門。涅槃名無為依。立無",
    "T42n1828_004:0394b15": "相解脫門故知。道四非三所攝。五十五亦言。",
    "T42n1828_004:0394b16": "空攝二行無願攝六行無相攝四行。道諦諸",
    "T42n1828_004:0394b17": "行是清淨因。非三門攝。非有漏故非無願。四",
    "T42n1828_004:0394b18": "依顯揚第二說三門。如前五十五說。然道四",
    "T42n1828_004:0394b19": "通三行。彼云緣智空道作道如行出行。亦是",
    "T42n1828_004:0394b20": "空行緣智。無相道作道如行出行。此亦是無",
    "T42n1828_004:0394b21": "相緣智。無願道作道如行出行。此亦是無願",
    "T42n1828_004:0394b22": "行。此意說言緣空道作空行等。是即空無相",
    "T42n1828_004:0394b23": "無願行。故道四行理通三門。五依七十二空",
    "T42n1828_004:0394b24": "攝十六行。謂苦集滅道各四皆無我故。彼云",
    "T42n1828_004:0394b25": "五法中相通三種。真如正智亦空境故。無願",
    "T42n1828_004:0394b26": "攝八行。苦集各四相通三種。一切有漏皆不",
    "T42n1828_004:0394b27": "願故。名及分別是空無願境故。無相攝四行。",
    "T42n1828_004:0394b28": "雖於相等亦有無相行。唯觀滅諦故。即六十",
    "T42n1828_004:0394b29": "九說。空解脫門攝八智。法類四諦并盡無生。",
    "T42n1828_004:0394c01": "無願攝六智。法類苦集并盡無生。無相攝五",
    "T42n1828_004:0394c02": "智。法類滅盡無生智。六依八十六。十六行皆",
    "T42n1828_004:0394c03": "空行。苦二行是無願行。謂無常苦。滅四行是",
    "T42n1828_004:0394c04": "無相行彼說由三解脫門增上力建立四種法",
    "T42n1828_004:0394c05": "嗢拕喃。依無願立一切行無常一切行苦。依",
    "T42n1828_004:0394c06": "空立一切法無我。依無相立涅槃寂靜。依四",
    "T42n1828_004:0394c07": "略集故作是說故不違餘門。七空非十六行緣",
    "T42n1828_004:0394c08": "二我無非緣諦故。無願攝十二無相攝四。或",
    "T42n1828_004:0394c09": "無願攝八無相亦八依他圓成兩門體故。七十",
    "T42n1828_004:0394c10": "四說。三解脫門如次觀遍計所執等故。八十",
    "T42n1828_004:0394c11": "六行皆通三行。一無分別智中義說十六行。",
    "T42n1828_004:0394c12": "義說三解脫門互相攝故。即此前說行別境",
    "T42n1828_004:0394c13": "同。唯識亦言。三解脫門所行境界與三性相",
    "T42n1828_004:0394c14": "攝。理實皆通故。如是略說八文不同。所望義",
    "T42n1828_004:0394c15": "別理不相違。諸有智者更囑異文應隨義釋。",
    "T42n1828_004:0394c16": "不勞彈詰。景云解云。空無我行是空三昧。此",
    "T42n1828_004:0394c17": "從行解為名。又說。八智名空者正證真如實",
    "T42n1828_004:0394c18": "無空解。但於觀中觀人離法義說名空。無願",
    "T42n1828_004:0394c19": "或唯苦集不說道者。非可厭故。以有處唯滅",
    "T42n1828_004:0394c20": "說為無相。道非無相者。滅離十相得無相名。",
    "T42n1828_004:0394c21": "道有三相故非無相。有處說道名無相者。道",
    "T42n1828_004:0394c22": "諦有生異滅相。然無五塵及男女相亦名無",
    "T42n1828_004:0394c23": "相。又以道諦能障生死所有十相。能引涅槃",
    "T42n1828_004:0394c24": "無十相法故名無相。有處說道四行非三三昧",
    "T42n1828_004:0394c25": "攝者。為順經中說有四法。三解脫外別立道",
    "T42n1828_004:0394c26": "行以為第四。六依地分別者。有漏者十一地。",
    "T42n1828_004:0394c27": "謂欲界初近分中間并八根本定上近分非",
    "T42n1828_004:0394c28": "有此觀。行解狹故。無漏者通十地除欲界。七",
    "T42n1828_004:0394c29": "依身分別者。有漏無漏二十六行通三界身",
    "T42n1828_004:0395a01": "竝容得起。八重三等持。雖無文說理亦通有。",
    "T42n1828_004:0395a02": "然非唯無學不時解脫起。異生有學亦能起",
    "T42n1828_004:0395a03": "故。不唯有漏亦通無漏故。顯揚第四說。道諦",
    "T42n1828_004:0395a04": "四行通三解脫門。即三等持重緣之行是無漏",
    "T42n1828_004:0395a05": "故。如理應知。自下第二解有尋伺等三。西方",
    "T42n1828_004:0395a06": "多言尋伺在方便地不在初禪根本。唯除無",
    "T42n1828_004:0395a07": "漏諸三摩地者。此說感生上地三三摩地無",
    "T42n1828_004:0395a08": "漏不生。故除之也。第三釋小大無量三摩地",
    "T42n1828_004:0395a09": "文有三。初略辨小大無量義。次剩釋經文。",
    "T42n1828_004:0395a10": "後別建立經中四無量義。初文有三。可知。此",
    "T42n1828_004:0395a11": "中已下第二釋經中。由三摩地後後轉增有",
    "T42n1828_004:0395a12": "差別故令所生起而有差別者。由彼等持後",
    "T42n1828_004:0395a13": "後轉增有勝劣別。令所生起光明有小大無",
    "T42n1828_004:0395a14": "量勝劣差別。云何作意得成唯二謂隨勝解",
    "T42n1828_004:0395a15": "分齊施設作意故者。明求定時由隨勝劣故",
    "T42n1828_004:0395a16": "作意成。二云何作意唯二為緣修成唯二者。",
    "T42n1828_004:0395a17": "此問作意云何唯勝劣二種為緣修定成二。",
    "T42n1828_004:0395a18": "謂即由下答。由求定作意初劣後勝故所修",
    "T42n1828_004:0395a19": "定有勝劣二。云何以修唯二為緣行成唯二",
    "T42n1828_004:0395a20": "等者。有漏靜慮勝劣無緣令不動行亦成二",
    "T42n1828_004:0395a21": "種。由不動行二感生亦二。下明由行勝劣所",
    "T42n1828_004:0395a22": "生有有情施設高下勝劣差別。此中明補特",
    "T42n1828_004:0395a23": "伽羅既說勝劣為二。例知向前數說二二言",
    "T42n1828_004:0395a24": "者竝據勝劣為二。復次云何建立四無量定",
    "T42n1828_004:0395a25": "下。第三建立無量義中。文分為二。初釋經四",
    "T42n1828_004:0395a26": "無量行相差別。後釋無量差別。此四無量如",
    "T42n1828_004:0395a27": "菩薩藏經第七．涅槃經第十五．十地經第五．",
    "T42n1828_004:0395a28": "瑜伽第三十四．顯揚第四．對法第十三．佛地",
    "T42n1828_004:0395a29": "論第五等釋。至菩薩地中廣明門義。於三有",
    "T42n1828_004:0395b01": "情中別起為初。三總緣為後。一於無苦無樂",
    "T42n1828_004:0395b02": "作意等者。慈悲喜三如次配已。總於此三欲",
    "T42n1828_004:0395b03": "與樂等為欲令彼不樂思慕不染污作意等",
    "T42n1828_004:0395b04": "者。此釋捨行相。即以前三有情為境。無苦無",
    "T42n1828_004:0395b05": "樂有情癡增上故多樂思慕生死苦集迷於境",
    "T42n1828_004:0395b06": "界。先與樂已。今欲令彼不樂思量樂慕迷醉",
    "T42n1828_004:0395b07": "生死苦集捨其癡故。有苦有情多生瞋恚。先",
    "T42n1828_004:0395b08": "拔苦已。今欲令彼不生瞋恚。有樂有情多生",
    "T42n1828_004:0395b09": "貪欲。先不生嫉樂其不離欲令彼不起貪欲。",
    "T42n1828_004:0395b10": "於三有情勸捨三種起此不染污作意。四十",
    "T42n1828_004:0395b11": "四說。菩薩即於無苦無樂有苦有樂三種有",
    "T42n1828_004:0395b12": "情。隨其次第發起遠離癡瞋貪惑增上意樂",
    "T42n1828_004:0395b13": "普緣十方。是名為捨。顯揚論說。慈以無瞋悲",
    "T42n1828_004:0395b14": "以不害喜以不嫉。涅槃亦言。慈除奪命瞋悲",
    "T42n1828_004:0395b15": "除鞭撻瞋喜除不樂。大智論說。前三種無瞋",
    "T42n1828_004:0395b16": "為體。與此皆同。俱性無瞋故。涅槃又言慈斷",
    "T42n1828_004:0395b17": "貪欲者慳樂不與說名貪欲。緣自樂生斷眾",
    "T42n1828_004:0395b18": "生命說名為瞋。今不斷命說名無瞋。無貪緣",
    "T42n1828_004:0395b19": "樂生。無瞋緣有情起。故修慈者言斷貪瞋。前",
    "T42n1828_004:0395b20": "第十一及顯揚論涅槃經皆言捨除貪欲瞋",
    "T42n1828_004:0395b21": "恚。無貪無瞋二法為性。下第十四捨除貪欲。",
    "T42n1828_004:0395b22": "大智度論說即無貪。此及三十四中三善根",
    "T42n1828_004:0395b23": "為性。大智度論等依緣捨己樂施與他人故",
    "T42n1828_004:0395b24": "體無貪。涅槃亦言。自捨己樂施與他人。是名",
    "T42n1828_004:0395b25": "大捨。順違二生多起貪恚。平等勸除相增說",
    "T42n1828_004:0395b26": "捨。涅槃經等二法為性。法界有情總為三聚。",
    "T42n1828_004:0395b27": "平等行捨。故以三善而為自性。各據一義理",
    "T42n1828_004:0395b28": "不相違也。備云。此文既云即於此三。故知捨",
    "T42n1828_004:0395b29": "無量定更不別修。經言以慈俱行心等者。第",
    "T42n1828_004:0395c01": "二釋四無量差別。經文有三。初釋通經。次問",
    "T42n1828_004:0395c02": "答辨因釋別經。後結成聖行。初文有十句。利",
    "T42n1828_004:0395c03": "益安樂一切無量所顯示者。四無量中皆有",
    "T42n1828_004:0395c04": "二故。四十四言初三安樂後一利益者。彼說",
    "T42n1828_004:0395c05": "初三與世間現益名安樂。後一與出世後益名",
    "T42n1828_004:0395c06": "利益。故二差別。此依四種俱能拔苦與樂竝",
    "T42n1828_004:0395c07": "通能與智福小大果故俱名利樂。無怨無敵",
    "T42n1828_004:0395c08": "無惱害。意語身業如次配之。如四大河眾流",
    "T42n1828_004:0395c09": "雜處者。喻四無量眾善所集。問經言已下。第",
    "T42n1828_004:0395c10": "二問答因釋別經中。此說四無量三乘外道通",
    "T42n1828_004:0395c11": "修。唯依色四靜慮。行相寬故慈憶念第三定。",
    "T42n1828_004:0395c12": "悲憶念空處等而修習之。非入空處等定修",
    "T42n1828_004:0395c13": "四無量。若諸菩薩廣慧聲聞。依無色心了一切",
    "T42n1828_004:0395c14": "法修四無量。理雖不遮未見誠說。言以修悲",
    "T42n1828_004:0395c15": "者樂欲拔苦無色界中遠離眾苦斷壞等苦彼",
    "T42n1828_004:0395c16": "都無故者。空處都無因色所生斷壞等苦。修",
    "T42n1828_004:0395c17": "悲心者。念苦眾生令到無苦及所依處。所依",
    "T42n1828_004:0395c18": "處是空處定無有眾苦。故言修悲極於空處。",
    "T42n1828_004:0395c19": "更有一釋言所依者色身也。無有苦及苦所依",
    "T42n1828_004:0395c20": "之處者。即是空處定也。無所有處無漏心地",
    "T42n1828_004:0395c21": "最為後邊者。此依明利斷惑。無漏非遊觀者。",
    "T42n1828_004:0395c22": "通有頂故。如是一切已下。第三結成聖行景",
    "T42n1828_004:0395c23": "師釋。問二乘所得四無量是其有漏。云何經",
    "T42n1828_004:0395c24": "說覺分俱行。為釋此疑故。論說云。如是一切",
    "T42n1828_004:0395c25": "雖是有漏唯聖能修。故經宣說此四無量覺",
    "T42n1828_004:0395c26": "分俱行。基師釋。依殊勝行唯聖能修。若無漏",
    "T42n1828_004:0395c27": "者覺分俱時行。若有漏者二乘等起覺分前後",
    "T42n1828_004:0395c28": "有用俱行引覺分。覺分由此亦名聖行。第四",
    "T42n1828_004:0395c29": "釋一分具分修中文有二。初別釋二修。後釋",
    "T42n1828_004:0396a01": "定難。景云。一分修者。如欲觀察青等勝處。觀",
    "T42n1828_004:0396a02": "時於前加行。或唯思光明。或思眾色而入於",
    "T42n1828_004:0396a03": "定。言如是二種隨其次第或了光明或覩眾",
    "T42n1828_004:0396a04": "色者。由方便成。正入定時。或了光明或覩眾",
    "T42n1828_004:0396a05": "色。具分修者。於方便具思二種得入定時。亦",
    "T42n1828_004:0396a06": "了光明亦見眾色。基云。初一分修思光明相",
    "T42n1828_004:0396a07": "如初解脫。思惟色相如第二解脫。具思惟",
    "T42n1828_004:0396a08": "二。如淨解脫未成滿時。定難文云問是誰難",
    "T42n1828_004:0396a09": "邪答三摩地相等者。謂是定所緣及因緣相",
    "T42n1828_004:0396a10": "兩家之難。定所變青等為境相還生於定。因",
    "T42n1828_004:0396a11": "緣相者如後卷說。謂定資糧。十一難者。景云。",
    "T42n1828_004:0396a12": "經雖具明然此論中唯有其八。謂此中最初",
    "T42n1828_004:0396a13": "乃至亦復如是一難。從由不善守根門等故",
    "T42n1828_004:0396a14": "至釋鷃者為第二。彼唯思求至旋轉卒起為",
    "T42n1828_004:0396a15": "第三。彼於行時至與定為難為第四。或因定",
    "T42n1828_004:0396a16": "起慢是第五。或多言論是第六。或久尋思是",
    "T42n1828_004:0396a17": "第七。或因定生光明等相便捨內修諦現外",
    "T42n1828_004:0396a18": "色此第八難。泰云。準成實論第二十二卷定",
    "T42n1828_004:0396a19": "難品。亦有十一難多同此論。次第有異。何等",
    "T42n1828_004:0396a20": "十一。一顛倒定難。求不善知故。此當彼論第",
    "T42n1828_004:0396a21": "七定難。二無念定難。方便後等故。當彼第六。",
    "T42n1828_004:0396a22": "三貪等定難。不守根等故。當彼第十一。四不",
    "T42n1828_004:0396a23": "適定難。多覺悟故。當彼第三。五不等定難。為",
    "T42n1828_004:0396a24": "此二事精進不中。疾即身心疲極。遲即不取",
    "T42n1828_004:0396a25": "定相。俱失禪定。如捉鳥子悉即疲極後即飛",
    "T42n1828_004:0396a26": "去。當彼第五。六麁喜定難。思求相求一得二",
    "T42n1828_004:0396a27": "等故。當彼第一。七怖畏定難。遍於諸方不知",
    "T42n1828_004:0396a28": "廣狹等不祥色故。行者若知不祥自滅。當彼",
    "T42n1828_004:0396a29": "第二。八異相定難。彼行住時起世想故。當彼",
    "T42n1828_004:0396b01": "第四。九有慢定難。因所修定自高舉故。當彼",
    "T42n1828_004:0396b02": "第十。十多語定難。多言久思等故。當彼第八。",
    "T42n1828_004:0396b03": "十一不取定相難。見定相捨內觀外故。當彼",
    "T42n1828_004:0396b04": "第九。基取文相大同泰師。仍云成實論十一",
    "T42n1828_004:0396b05": "難名字次第體性行相與此少異義配應知。",
    "T42n1828_004:0396b06": "尺鷃鳥者水札鳥也。如是諸難隨其所應至",
    "T42n1828_004:0396b07": "因緣相者。應得是未得退。或過此等者已得",
    "T42n1828_004:0396b08": "退失。第五三受俱定隨彼地增。非餘地非有。",
    "T42n1828_004:0396b09": "第六四修定中初為得現法樂住方便道中等",
    "T42n1828_004:0396b10": "者。四根本靜慮名現法樂住。為得此故修近",
    "T42n1828_004:0396b11": "分定。又根本地未圓滿清白。修諸根本定令",
    "T42n1828_004:0396b12": "得圓滿。通以有漏無漏善定為體。為顯修習",
    "T42n1828_004:0396b13": "未曾得定等者。此釋難言。諸四近分及根本",
    "T42n1828_004:0396b14": "定。皆初修定。何故經中唯說初靜慮前方便",
    "T42n1828_004:0396b15": "道。故今釋言。為顯修習未曾得定。初現法樂",
    "T42n1828_004:0396b16": "住未曾得故。若修上之三地曾得種類故略",
    "T42n1828_004:0396b17": "不說。俱舍二十。言舉初顯後。理實通餘。當知",
    "T42n1828_004:0396b18": "此在能發天眼前方便道所有修定者。此第",
    "T42n1828_004:0396b19": "二修。唯以四根本地修天眼。通前加行道及",
    "T42n1828_004:0396b20": "無間道所有修定。此通有漏無漏。能知諸天",
    "T42n1828_004:0396b21": "如是名字等者。依勝趣說。實通見諸趣有。乃",
    "T42n1828_004:0396b22": "至廣說言故。謂得諦現預流果向方便道中",
    "T42n1828_004:0396b23": "所有修定者。預流果向謂真見道及相見道。",
    "T42n1828_004:0396b24": "前十五心皆名分別慧。為得此故煖頂忍世",
    "T42n1828_004:0396b25": "第一法加行道中所有修定為此修體。唯是",
    "T42n1828_004:0396b26": "漏為性。或為修習諸無礙解者。其無礙解名",
    "T42n1828_004:0396b27": "分別慧。依四靜慮等修此方便定。是此修定",
    "T42n1828_004:0396b28": "體。通有漏及無漏。謂羅漢果方便道中所有",
    "T42n1828_004:0396b29": "修定者。阿羅漢果諸漏已盡。金剛喻定及加",
    "T42n1828_004:0396c01": "行道為此修定體。此中第三與小宗異。彼說",
    "T42n1828_004:0396c02": "修三界諸加行善得分別慧。分別慧體通聞",
    "T42n1828_004:0396c03": "思修。故差別。初修定果現法樂住。於八定",
    "T42n1828_004:0396c04": "中最殊勝故偏說。為得此立初修定。前五神",
    "T42n1828_004:0396c05": "通凡聖俱得。勝知勝見唯屬天眼導生勝故。",
    "T42n1828_004:0396c06": "為得於此偏立修定。初入聖位唯預流向。聖",
    "T42n1828_004:0396c07": "果圓滿唯阿羅漢。為得初後二時勝果。偏立",
    "T42n1828_004:0396c08": "第三第四修定。阿羅漢果即漏盡通。雖一來",
    "T42n1828_004:0396c09": "不還二果之向亦有初得謂超果者。然非決",
    "T42n1828_004:0396c10": "定故略不說。第七五聖智三摩地中有三。初",
    "T42n1828_004:0396c11": "標引經。次陳五智。後別釋經。依婆沙三十一",
    "T42n1828_004:0396c12": "卷亦明此五。有作是說。皆八智性除滅他心。",
    "T42n1828_004:0396c13": "妙音說。皆六智性。除苦集滅他心。評曰。一切",
    "T42n1828_004:0396c14": "皆是世俗智性。皆知定事有差別故。此五聖",
    "T42n1828_004:0396c15": "智皆處智力所攝。若成實論亦有明之。列名",
    "T42n1828_004:0396c16": "別釋大似此論。且準成實及此下釋。應具足",
    "T42n1828_004:0396c17": "云一我此三摩地是聖無染無執是自體智。",
    "T42n1828_004:0396c18": "二我此三摩地非凡夫所近。是總叡所讚。是",
    "T42n1828_004:0396c19": "補特伽羅智。三我此三摩地寂靜微妙是清",
    "T42n1828_004:0396c20": "淨智。四我此三摩地得安穩道。證心一趣現",
    "T42n1828_004:0396c21": "在安樂後樂異熟是果智。五我此三摩地正",
    "T42n1828_004:0396c22": "念而入正念而出是入出定智。景云。此五智",
    "T42n1828_004:0396c23": "初起是加行智。後成是後得智。智是能知。三",
    "T42n1828_004:0396c24": "摩地是所知。備云。自體智名法智。伽羅智名",
    "T42n1828_004:0396c25": "類智。清淨智名盡智。名無生智。入出定智",
    "T42n1828_004:0396c26": "名道智。別釋經中。有十四句。初之三句是自",
    "T42n1828_004:0396c27": "體智。次之三句是補特伽羅智。次之二句是",
    "T42n1828_004:0396c28": "清淨智。次之四句是果智。後之二句是入出",
    "T42n1828_004:0396c29": "定相智。基釋云。證心一趣者已得無尋無伺",
    "T42n1828_004:0397a01": "故者。據得滿智位。此無漏定。後樂異熟者。",
    "T42n1828_004:0397a02": "近資有漏得異熟果。遠得涅槃。借異熟名通",
    "T42n1828_004:0397a03": "稱異熟智。體是一行相分五。故前說言五行",
    "T42n1828_004:0397a04": "相智。唯善無漏名五聖智。此中有釋。初有",
    "T42n1828_004:0397a05": "見道前斷除煩惱令定清淨。第二入無相位",
    "T42n1828_004:0397a06": "所得聖定。第三一來不還所得之定。薄貪等",
    "T42n1828_004:0397a07": "故盡欲惑故如次應知。第四通不還及羅漢",
    "T42n1828_004:0397a08": "所得之定。現法樂故後異熟故如次可配。第",
    "T42n1828_004:0397a09": "五唯在於無學位常行無相心故。準小例大。",
    "T42n1828_004:0397a10": "大亦有五。初在地前。第二初地。第三前七地。",
    "T42n1828_004:0397a11": "第四後二地。第五如來地。然此文中釋自體",
    "T42n1828_004:0397a12": "智云。無漏故名聖。豈言唯是異生者定乎。今",
    "T42n1828_004:0397a13": "尋文相。亦可善故名聖即在異生位。無漏故",
    "T42n1828_004:0397a14": "名聖在於聖位。此非純聖。故第二智方名非",
    "T42n1828_004:0397a15": "凡所近也。第八聖五支三摩地者。若依成實",
    "T42n1828_004:0397a16": "論云。經說聖五支三昧。謂喜樂清淨心明相",
    "T42n1828_004:0397a17": "觀相。喜樂是初禪二禪喜相同故。名為一支。",
    "T42n1828_004:0397a18": "第三禪以離喜樂別為一支。第四禪中清淨",
    "T42n1828_004:0397a19": "心第三支。依三支能生明相觀相。是明相與",
    "T42n1828_004:0397a20": "觀相為因能壞裂五陰。觀五陰空。故名觀相。",
    "T42n1828_004:0397a21": "能泥洹故名為聖。今此論文四靜慮中。諸賢",
    "T42n1828_004:0397a22": "聖定各一為四。審觀安立斷除結縛所有聖",
    "T42n1828_004:0397a23": "定為第五支。文分為三。初標五支總別引",
    "T42n1828_004:0397a24": "經。二別引五支經釋。三問答五支定相。別引",
    "T42n1828_004:0397a25": "五支經釋中。釋初支有十六句。初六句是法",
    "T42n1828_004:0397a26": "說。次十句喻說。中辨彼說靜慮中離生喜樂",
    "T42n1828_004:0397a27": "喻說。通喻四靜慮相及喻第五。基云。法中離",
    "T42n1828_004:0397a28": "生喜樂一句諸靜慮不同餘可通有。定生喜",
    "T42n1828_004:0397a29": "樂已離喜樂。清淨靜慮是四靜慮差別性故。",
    "T42n1828_004:0397b01": "如前已釋。由餘五句可通有故。由此後諸支",
    "T42n1828_004:0397b02": "中更無法說。但釋喻說有異。譬如黠慧能沐",
    "T42n1828_004:0397b03": "浴人或彼弟子等者。西方沐浴有容沐浴人",
    "T42n1828_004:0397b04": "師及弟子故以為喻。銅器蜯蛤器者喻為離",
    "T42n1828_004:0397b05": "欲生喜樂故。教授教誡者。沐浴時以銅器等",
    "T42n1828_004:0397b06": "盛灰澡豆細沐浴末。今以言教猶如彼器。教",
    "T42n1828_004:0397b07": "之所詮能順於彼出離尋等諸善淨行。如彼",
    "T42n1828_004:0397b08": "灰豆細末。此即無間道。以水洗灌即解脫道。",
    "T42n1828_004:0397b09": "以尋清淨故。沐浴搏者。西方浴訖以餘甘子",
    "T42n1828_004:0397b10": "切碎曝乾為末。以生胡麻香油和之。令其潤",
    "T42n1828_004:0397b11": "膩不硬軟方以塗身。取其香潔潤滑光淨故。",
    "T42n1828_004:0397b12": "沐浴搏即乾甘末。此喻行者未得定前當除",
    "T42n1828_004:0397b13": "麁重。帶津膩者喻喜和合。香麻謂得定後喜",
    "T42n1828_004:0397b14": "資潤身如以油和。第二喻有六句。山者高義。",
    "T42n1828_004:0397b15": "出初禪故。尖頂者至一味勝解者。高山頂尖",
    "T42n1828_004:0397b16": "唯有一峯。第二定唯一意門。上品勝解離諸",
    "T42n1828_004:0397b17": "尋伺外散境故。泉喻內等淨流出喜樂諸水",
    "T42n1828_004:0397b18": "故。山傍流出水大如車軸故名水軸。泉水上",
    "T42n1828_004:0397b19": "漫大如汲索故名水索。喜滋潤如水軸樂滋",
    "T42n1828_004:0397b20": "潤如水索。如前解釋者。上云所滋潤者。謂喜",
    "T42n1828_004:0397b21": "遍滋潤謂樂。滋相應意如傍出。次五根如上",
    "T42n1828_004:0397b22": "漫。又云喜留二定故云傍流。樂三定故云涌",
    "T42n1828_004:0397b23": "出。亦可喜住內心故名傍流。樂遍外身故云",
    "T42n1828_004:0397b24": "傍出。此說輕安為樂。同小乘釋也。第三喻中",
    "T42n1828_004:0397b25": "水喻離喜無尋伺定乃至喻華胎藏沒在水中",
    "T42n1828_004:0397b26": "者。此言意顯。第二定如水。因喜動涌如華出",
    "T42n1828_004:0397b27": "水華喻喜故。今第三定離喜無尋伺亦如水。",
    "T42n1828_004:0397b28": "其樂如華胎藏胞未開剖。猶在水中名華胎",
    "T42n1828_004:0397b29": "藏。與定相順不動湧故如在水中。第四喻中",
    "T42n1828_004:0397c01": "有五句。超災患者。謂八災患謂尋伺四受二",
    "T42n1828_004:0397c02": "息。此顯離下地失。鮮白者。顯離自地失。次以",
    "T42n1828_004:0397c03": "長者四業喻定四用。如次配也。八經九經以",
    "T42n1828_004:0397c04": "為喻者。西方織疊八縷九縷而為一莖經。織",
    "T42n1828_004:0397c05": "作疊時其疊堅緻。如此方作[聯-耳]布四[聯-耳]",
    "T42n1828_004:0397c06": "五[聯-耳]方可堅緻。清淨鮮白者。如衣不薄堪忍",
    "T42n1828_004:0397c07": "寒暑等種種諸苦。周遍者。如無露處一切散",
    "T42n1828_004:0397c08": "動所不能侵。第五喻中。於所觀相慇懃懇到",
    "T42n1828_004:0397c09": "等如前釋者。景云。如此卷前文修知見定中",
    "T42n1828_004:0397c10": "解及慇懃懇到審諦而取等相言。是此中總",
    "T42n1828_004:0397c11": "義者。此第五喻。總喻四定觀如斷惑。但舉法",
    "T42n1828_004:0397c12": "說不舉喻文。基云。謂前卷三十二相中第二",
    "T42n1828_004:0397c13": "十觀察相法說言。謂有苾芻慇勤懇到善",
    "T42n1828_004:0397c14": "取其相而觀察之。喻況云。住觀於坐坐觀於",
    "T42n1828_004:0397c15": "臥。或在後行觀察前行。故此言謂審觀察三",
    "T42n1828_004:0397c16": "世諸行於能觀察。又復觀察。前四靜慮說為",
    "T42n1828_004:0397c17": "四支。此第五支於前能觀更審觀察。此所觀",
    "T42n1828_004:0397c18": "察即三世行。即在後行觀察前行。是重觀三",
    "T42n1828_004:0397c19": "昧也。或前之四支雖已觀察此更審觀彼三",
    "T42n1828_004:0397c20": "世境。於前能觀察之所觀察更復觀察故。下",
    "T42n1828_004:0397c21": "問答中說言依審觀察緣起三世諸法。又為",
    "T42n1828_004:0397c22": "斷除無色結縛故建立第五。上來後四喻中",
    "T42n1828_004:0397c23": "竝云差別者。除與前同顯與前別喻故云也。",
    "T42n1828_004:0397c24": "問答定相中。二問二答。謂四靜慮中所有賢",
    "T42n1828_004:0397c25": "聖心一境性者。聖人所得四靜慮中通漏無",
    "T42n1828_004:0397c26": "漏心一境性名聖三摩地。及於安立審諦觀",
    "T42n1828_004:0397c27": "察如是名為聖三摩地者。依定所發觀察聖",
    "T42n1828_004:0397c28": "智亦名三摩地。第九有具聖正三摩地中。文",
    "T42n1828_004:0397c29": "有三。初問次別辨相後此中慧為導首下。釋",
    "T42n1828_004:0398a01": "先後次第生起所由。辨相有三。初解聖當知",
    "T42n1828_004:0398a02": "善故名聖及無漏故名聖者。聖人所得善有",
    "T42n1828_004:0398a03": "漏定。若無漏定皆名聖正三摩地。次解有因",
    "T42n1828_004:0398a04": "有具。後釋正三摩地。若是時中捨邪見等下",
    "T42n1828_004:0398a05": "說是。第二文有三。初列因具名。次釋因具所",
    "T42n1828_004:0398a06": "以。後云何正見等下釋因具相。景云。因謂七",
    "T42n1828_004:0398a07": "方便前生得善心種解脫分善根所起正思",
    "T42n1828_004:0398a08": "惟。須從此心受戒。即正語業命遠牽引定故",
    "T42n1828_004:0398a09": "名為因。具者。即七方便中所起三慧。為正見",
    "T42n1828_004:0398a10": "及正精進正念。此三於三摩地為近資助。立",
    "T42n1828_004:0398a11": "之為具。基云。據實八道支在見道後位。若在",
    "T42n1828_004:0398a12": "見道前雖名正見而非道支。雖有彼行相而",
    "T42n1828_004:0398a13": "未建立。至修道位方得道支名故。今異生位",
    "T42n1828_004:0398a14": "亦名正見等。其見道等位雖不立道支。聖正",
    "T42n1828_004:0398a15": "三摩地彼位即有。故正見等於彼亦成。然由",
    "T42n1828_004:0398a16": "正見引定助定。二位俱得通名因具餘則不",
    "T42n1828_004:0398a17": "爾。釋相中。謂先了知世間實有真阿羅漢正",
    "T42n1828_004:0398a18": "行正至等者。景云。生得善中能了因果名正",
    "T42n1828_004:0398a19": "見等云云。此念即是三摩地相似等者。基",
    "T42n1828_004:0398a20": "云。分是類義。是三摩地相似分類。此念俱時",
    "T42n1828_004:0398a21": "亦有正三摩地。然未是聖正後能斷能滿方",
    "T42n1828_004:0398a22": "名聖正念。俱有定故言亦兼。第十金剛喻三",
    "T42n1828_004:0398a23": "摩地中。謂最後邊學三摩地者。既云最後邊。",
    "T42n1828_004:0398a24": "故知唯是一念非多剎那。而對法第十一云",
    "T42n1828_004:0398a25": "通取加行無間二道為金剛定者。三藏云。最",
    "T42n1828_004:0398a26": "後加行道生最細現種已滅。最後無間道生",
    "T42n1828_004:0398a27": "最細隨眠已滅。名有功能。總此二名為金剛。",
    "T42n1828_004:0398a28": "下以三義釋。一最第一者作用。一以斷惑集",
    "T42n1828_004:0398a29": "善辨無學果。二用究竟故。二最尊勝者。於學",
    "T42n1828_004:0398b01": "行中最尊最勝。為諸菩薩之所宗仰三極堅",
    "T42n1828_004:0398b02": "窂如世金剛。得此名下以二義束釋此金剛",
    "T42n1828_004:0398b03": "喻定。依薩婆多正義總有千九十六。謂依未",
    "T42n1828_004:0398b04": "至定百六十四。乃至第四定亦爾。空處五十",
    "T42n1828_004:0398b05": "二。識處三十六。無所有處二十四。廣說如婆",
    "T42n1828_004:0398b06": "沙二十八卷。今大乘宗二乘依九地色六無",
    "T42n1828_004:0398b07": "色三。菩薩唯第四靜慮。唯識有二義。一云此",
    "T42n1828_004:0398b08": "現在前已得四智麁重惑種一時捨故。二云",
    "T42n1828_004:0398b09": "此時異熟識在解脫道位四智方起。廣如彼",
    "T42n1828_004:0398b10": "說。上來別釋經宗要有三。中解二說。自下",
    "T42n1828_004:0398b11": "第三釋等至。上列有六。下文分四。初解五現",
    "T42n1828_004:0398b12": "見三摩鉢底。文分為四。初引經標。二釋現見",
    "T42n1828_004:0398b13": "等至義。三出總略體性。四別釋行相。修道所",
    "T42n1828_004:0398b14": "斷煩惱制伏對治者。是初現等至。斷滅對治",
    "T42n1828_004:0398b15": "者。是第二現見等至。及觀察斷者。是後三等",
    "T42n1828_004:0398b16": "至。與小宗不同。彼云。一觀自身三十六物種",
    "T42n1828_004:0398b17": "種不淨。二除血等唯觀白骨。上二通凡聖得。",
    "T42n1828_004:0398b18": "三觀骨身識在中行亦住今世亦住後世。即",
    "T42n1828_004:0398b19": "初二果未離欲故。四觀骨身識在中行不住",
    "T42n1828_004:0398b20": "今世唯住後世。即不還果已離欲故。五觀骨",
    "T42n1828_004:0398b21": "身識在中行不住今世不住後世。即阿羅漢",
    "T42n1828_004:0398b22": "漏已盡故。初二名現見。後三由現見緣之所",
    "T42n1828_004:0398b23": "起故亦名現見。廣說如婆沙第四十卷。今則",
    "T42n1828_004:0398b24": "不然。五皆聖得觀。明了觀故名現見。總約",
    "T42n1828_004:0398b25": "伏斷出五現見體。故云此總略體性。別釋中。",
    "T42n1828_004:0398b26": "初二觀論有兩番釋。初番云。初不淨觀正是",
    "T42n1828_004:0398b27": "念住。以方便念住而為依止。第二不淨觀即",
    "T42n1828_004:0398b28": "後念住。以初念住而為依者。第二不淨觀",
    "T42n1828_004:0398b29": "者。此約所依加行根本緣起差別顯二不淨",
    "T42n1828_004:0398c01": "觀。初緣不淨後骨人故。最極通達者。是青瘀",
    "T42n1828_004:0398c02": "等觀等者。此說白骨觀是不淨觀中最極通",
    "T42n1828_004:0398c03": "達義。是青瘀等。後勝次第未後逾越貪等觀",
    "T42n1828_004:0398c04": "義。第二番云。初不淨觀觀察內身。後不淨觀",
    "T42n1828_004:0398c05": "通達法性。此依所緣境界事理淺深緣起差",
    "T42n1828_004:0398c06": "別。顯二不淨觀。根本觀中不淨境及性二類別",
    "T42n1828_004:0398c07": "故。是故前言斷滅對治。觀識流轉者釋別觀",
    "T42n1828_004:0398c08": "察斷。即後三觀。謂觀識斷與未斷。觀察此識",
    "T42n1828_004:0398c09": "生滅相續是極句。或觀生身或觀剎那二種",
    "T42n1828_004:0398c10": "識轉。此上總釋觀察斷義。日夜等者。如俱舍",
    "T42n1828_004:0398c11": "云。百二十剎那為怛剎那量。臘縛此六十。此",
    "T42n1828_004:0398c12": "三十須臾。此三十晝夜。三十晝夜月。十二月",
    "T42n1828_004:0398c13": "為年。牟呼栗多此云須臾故也。觀察有學未",
    "T42n1828_004:0398c14": "離欲下。別釋三等至。俱住二世者。現在未來",
    "T42n1828_004:0398c15": "識俱有轉故。唯住他世者。唯未來世識有",
    "T42n1828_004:0398c16": "轉故。俱無所住者。二世無轉故。第二勝處",
    "T42n1828_004:0398c17": "遍處指如前說。謂前八解脫中已對辨訖故",
    "T42n1828_004:0398c18": "此不論。四無色定即四無色解脫。決擇等中",
    "T42n1828_004:0398c19": "釋四無色不異解脫。故亦不解。第三辨無想",
    "T42n1828_004:0398c20": "等至中。云於此生中亦入亦起者。入無心起",
    "T42n1828_004:0398c21": "有心。此說於定下說於果。若生於彼唯入不",
    "T42n1828_004:0398c22": "起者。唯識第七略有二釋。一初生無心中有",
    "T42n1828_004:0398c23": "未有心故言唯入。二云初生有心後住無心",
    "T42n1828_004:0398c24": "故名為入。不爾初生本未起心云何名入。先",
    "T42n1828_004:0398c25": "有後無乃名入故。其想若生從彼沒者。彼一",
    "T42n1828_004:0398c26": "說云未後無心。若彼正沒猶未有心不起",
    "T42n1828_004:0398c27": "潤生心等故。下界中有初生名想。若生便從",
    "T42n1828_004:0398c28": "彼正沒故。二云未後有心。其想若生潤生",
    "T42n1828_004:0398c29": "心等起名從彼沒故。餘門如唯識此論五十",
    "T42n1828_004:0399a01": "三對法第二顯揚十一等解。第四解滅定中。",
    "T42n1828_004:0399a02": "已離無所有欲者。通據斷伏。依非想處相而",
    "T42n1828_004:0399a03": "入定者。謂於此上心染生厭捨等者。非想非",
    "T42n1828_004:0399a04": "非想心本厭無所有處而起。今求滅定還厭",
    "T42n1828_004:0399a05": "非想非非想心令其不起。心便寂滅。故言依",
    "T42n1828_004:0399a06": "非非想處相而入於定。依滅盡相而入定者",
    "T42n1828_004:0399a07": "亦復如是者。緣非想心不作厭背解。直作心",
    "T42n1828_004:0399a08": "法欲盡之解。如是漸漸九品心滅。前厭捨心",
    "T42n1828_004:0399a09": "心便寂滅。依初修者未得自在。今任運作非",
    "T42n1828_004:0399a10": "想處行相。諸有想心任運滅盡與前相似故",
    "T42n1828_004:0399a11": "言亦爾。是久修者任運成故。或初緣有為作",
    "T42n1828_004:0399a12": "厭捨想心。後緣無為行厭捨想心。厭捨義同",
    "T42n1828_004:0399a13": "故言亦爾。此有二種謂行時住時等者。景云。",
    "T42n1828_004:0399a14": "初定心有彼尋伺起言說故名為行時。二定",
    "T42n1828_004:0399a15": "已上心漸微細離尋伺故名為住時。基云。初",
    "T42n1828_004:0399a16": "定有四識身心上外緣如人出外故言行時。",
    "T42n1828_004:0399a17": "此時三行猶在今說次第。二定已上心不外",
    "T42n1828_004:0399a18": "緣如在家中名為住時。滅三種行。二定滅識",
    "T42n1828_004:0399a19": "行。四定滅身行。滅定滅心行。故言次第滅三",
    "T42n1828_004:0399a20": "種行。次第起者。依未自在者作如是說。得自",
    "T42n1828_004:0399a21": "在位如前。又說。任運能入起一切地故。任",
    "T42n1828_004:0399a22": "運能入等者。雖遠方便心有期願。若到此時",
    "T42n1828_004:0399a23": "任運出入故。出定緣三種境。觸三種觸者。若",
    "T42n1828_004:0399a24": "依小乘婆沙正理及成實論等皆廣說之。且",
    "T42n1828_004:0399a25": "引正理第十二卷云。如契經說出滅定時當",
    "T42n1828_004:0399a26": "觸三觸。謂不動觸無所有觸及無相觸。何者",
    "T42n1828_004:0399a27": "云何觸此三觸。有說。滅定起心相應有空無",
    "T42n1828_004:0399a28": "願無相三觸。如其次第出滅定時觸於三觸。",
    "T42n1828_004:0399a29": "有餘師說。識處空處心相應觸名不動觸。此",
    "T42n1828_004:0399b01": "二純作識空相故。無所有處心相應觸名無",
    "T42n1828_004:0399b02": "所有觸。無先所有故。非想非非相應觸名無",
    "T42n1828_004:0399b03": "相觸。想無想相不分明故。即由此故說四無",
    "T42n1828_004:0399b04": "色。若有想定從滅定起心通有漏無漏。滅定",
    "T42n1828_004:0399b05": "起時或逆次第入諸等至。或逆超越入諸等",
    "T42n1828_004:0399b06": "至。容有起滅定心現在前故。復有餘師說。唯",
    "T42n1828_004:0399b07": "約無漏。有處緣涅槃心起滅定時言觸三觸。",
    "T42n1828_004:0399b08": "以無漏故名為不動。無所有處地所攝故名",
    "T42n1828_004:0399b09": "無所有。緣涅槃故名為無相。解云。如摩訶俱",
    "T42n1828_004:0399b10": "稀羅經作如是說當觸故。此三師各釋不同。",
    "T42n1828_004:0399b11": "初師說者。謂我我所執掉舉名動。空無我行",
    "T42n1828_004:0399b12": "能對治行故。能破動故名為不動。不動相應",
    "T42n1828_004:0399b13": "觸名不動觸。貪心執境攝為己有。有所執故",
    "T42n1828_004:0399b14": "名所有。無願三摩地能斷所有名無所有。餘",
    "T42n1828_004:0399b15": "如前說。生死十相。涅槃中無為無相。無相即",
    "T42n1828_004:0399b16": "定。緣無相故為無相。餘如前說。此是是三",
    "T42n1828_004:0399b17": "觸體性。無心時無此等觸。出時忽遇名門中",
    "T42n1828_004:0399b18": "行。忽偶壁等。是謂三觸之義。第二說者。謂",
    "T42n1828_004:0399b19": "識處方便唯觀於識。空處方便亦唯觀空。無",
    "T42n1828_004:0399b20": "異想故名為不動。彼相應觸名不動觸。根本",
    "T42n1828_004:0399b21": "地中雖通異相從方便說皆名不動。無所有",
    "T42n1828_004:0399b22": "處無先遍識所有名無所有。有頂地中無有",
    "T42n1828_004:0399b23": "想無想二分明想故名無想。乃至有頂不可",
    "T42n1828_004:0399b24": "言無想故。四無色皆名有想。是謂三觸體。起",
    "T42n1828_004:0399b25": "滅定心通有漏。若有漏者。若逆次入非想等",
    "T42n1828_004:0399b26": "至。名觸無相觸。若逆超入無所有處及無漏。",
    "T42n1828_004:0399b27": "逆次第入無所有。皆觸無所有所。若無漏逆",
    "T42n1828_004:0399b28": "超入識處。名觸不動觸。雖不定得入空處。以",
    "T42n1828_004:0399b29": "二處皆名不動觸。一即是其名。又釋。此師非",
    "T42n1828_004:0399c01": "薩婆多正宗義。是異師許從滅空處等故作",
    "T42n1828_004:0399c02": "是釋。第三說者。但取一念無漏無所有處緣",
    "T42n1828_004:0399c03": "滅諦涅槃。以約諦是無漏非有漏故名不動。",
    "T42n1828_004:0399c04": "約地名為無所有處。約所緣名無相。彼相應",
    "T42n1828_004:0399c05": "觸具三種名。入彼心時名三觸。今此文中有",
    "T42n1828_004:0399c06": "二師釋。初此與婆沙正理等異。謂出定時多",
    "T42n1828_004:0399c07": "由三境。一緣有境而出定時無我等動觸者。",
    "T42n1828_004:0399c08": "此緣內身作無我行而出滅定不為我慢等",
    "T42n1828_004:0399c09": "動。二緣道諦道能取境。今出滅定能緣境。道",
    "T42n1828_004:0399c10": "諦為境名取境。取境不生貪等。觸無所有觸。",
    "T42n1828_004:0399c11": "以道不能增長貪瞋等或名觸無所有觸。相",
    "T42n1828_004:0399c12": "不思惟故緣無相界。是故說言觸無相觸者。",
    "T42n1828_004:0399c13": "若緣滅諦出滅定時。名緣滅境離眾相。二云。",
    "T42n1828_004:0399c14": "此依未自在義要次第故。以定心出觸不動",
    "T42n1828_004:0399c15": "觸是空等持。觸無所有觸是無願等持。觸無",
    "T42n1828_004:0399c16": "相觸是無相等持。依自在者。超一切地隨其",
    "T42n1828_004:0399c17": "所起定或散緣理緣內緣外觸三種觸。內三",
    "T42n1828_004:0399c18": "有體名境。外六塵名境境。無相理名滅境。",
    "T42n1828_004:0399c19": "由入滅定折伏心已煩惱不動。三根不擾非",
    "T42n1828_004:0399c20": "相所亂。唯以善心而出於定。今觀文意多依",
    "T42n1828_004:0399c21": "定心出觸三種觸故也。下通結之。",
    "T42n1828_004:0399c22": "瑜伽論記卷第四(之下終)"
}