{
    "T34n1719_010:0337b24": "法華文句記卷第十(上)",
    "T34n1719_010:0337b26": "唐天台沙門湛然述",
    "T34n1719_010:0337b27": "釋壽量品之餘",
    "T34n1719_010:0337b28": "迹中唱滅通約三身，又二：初總立，「如淨名」下",
    "T34n1719_010:0337b29": "釋。釋中初明三身非滅唱滅，次明三身常住",
    "T34n1719_010:0337c01": "不滅，三明三身不生不滅。以不滅故唱滅",
    "T34n1719_010:0337c02": "非滅，以不生不滅故名為非滅，總而言之",
    "T34n1719_010:0337c03": "顯於不滅。初文自三，初明法身，為六。初借",
    "T34n1719_010:0337c04": "《淨名》文以立義者，問：此中法身，那引《淨名》",
    "T34n1719_010:0337c05": "迦旃延中通教義耶？答：彼旃延章，總有五",
    "T34n1719_010:0337c06": "句，初之四句名藏義通，後之一句名通四教，",
    "T34n1719_010:0337c07": "義局衍門，結歸之文既通圓別，故前四句現",
    "T34n1719_010:0337c08": "結成通不關圓別，彼之一句雖結成通仍",
    "T34n1719_010:0337c09": "通圓別，今從通義故得成圓。若得此意",
    "T34n1719_010:0337c10": "諸句可明，故略引之。「法本不生故無可滅」，",
    "T34n1719_010:0337c11": "是寂滅義。云「唱滅」者，此唱寂滅，是滅生之",
    "T34n1719_010:0337c12": "滅非即生之滅，即生之滅是不滅故，當知",
    "T34n1719_010:0337c13": "此滅名為不滅。法身常住無滅不滅，今言",
    "T34n1719_010:0337c14": "寂滅義當唱滅。「何者」下釋唱滅意，為不了",
    "T34n1719_010:0337c15": "者而云寂滅，若了寂滅還指於生。若全指",
    "T34n1719_010:0337c16": "於生，於懈怠者無利，故須唱滅。三「若言」下，",
    "T34n1719_010:0337c17": "以《瓔珞》中寂照帖釋。然彼經中以照寂為",
    "T34n1719_010:0337c18": "等覺，以寂照為妙覺，彼約別教教道以說，",
    "T34n1719_010:0337c19": "故分二句以對二位。今借別教極果之名，",
    "T34n1719_010:0337c20": "以通初後而釋圓教不滅而滅。四「夫法身」",
    "T34n1719_010:0337c21": "下，釋唱滅義。由唱滅故智生惑滅，此約事",
    "T34n1719_010:0337c22": "理相對論也。「若迷心」等者，一往觀語似同",
    "T34n1719_010:0337c23": "報身，其意則別。此中正明所滅之惑為法身",
    "T34n1719_010:0337c24": "體，體有生滅良由於智，故寄能顯以彰所",
    "T34n1719_010:0337c25": "顯。五「滅惑」下，次判圓別。別教尚屬無常之",
    "T34n1719_010:0337c26": "滅，以十住中同於小乘，滅三界惑方生出",
    "T34n1719_010:0337c27": "假俗智之解，入中亦然。今約圓教故唱寂",
    "T34n1719_010:0337c28": "滅。「此之」等者，雖別圓不同並名生滅，雖俱",
    "T34n1719_010:0337c29": "生滅悉約理性。六「若無」等者，明唱滅之緣。",
    "T34n1719_010:0338a01": "意云：從迷從解故云「迷解」，剋論但以解為",
    "T34n1719_010:0338a02": "唱緣，別圓俱是從迷生解故也。次約報身",
    "T34n1719_010:0338a03": "亦六：先標。次「誰有」下，正釋惑智本無生滅，",
    "T34n1719_010:0338a04": "以為報身無生滅體。三「此總」下結報身體，明",
    "T34n1719_010:0338a05": "即是智、暗即無明，體性全是故無相除，既無",
    "T34n1719_010:0338a06": "相除即不滅也。四「眾生」下唱滅之由。五「有煩",
    "T34n1719_010:0338a07": "惱」下明唱滅之相，所以更互得滅名者，從",
    "T34n1719_010:0338a08": "事故滅。六「豈非」下結唱滅也。三應身者，亦",
    "T34n1719_010:0338a09": "先標。次「應是」下明不滅，三「但為」下明唱滅。",
    "T34n1719_010:0338a10": "次「又法身」下明三身不滅中，初法身不滅中",
    "T34n1719_010:0338a11": "言「當體」者，不望餘身，以餘二身須望法",
    "T34n1719_010:0338a12": "耳。若將體望用，用却成滅。次約報身不滅",
    "T34n1719_010:0338a13": "者為二：先牒前說。不滅即是報稱於法，法",
    "T34n1719_010:0338a14": "既不滅報亦不滅。次「以理」下約事理相對",
    "T34n1719_010:0338a15": "以釋，先約理無滅，次「就有」下約事有滅，從",
    "T34n1719_010:0338a16": "約理邊即是不滅。初約理中云「為到故」等",
    "T34n1719_010:0338a17": "者，於其惑智四句檢責，還約體檢，惑尚不",
    "T34n1719_010:0338a18": "滅、智體無破。此用《大經》師子吼難，難言：若",
    "T34n1719_010:0338a19": "毘婆舍那破煩惱者，何故復修奢摩他耶？",
    "T34n1719_010:0338a20": "佛反質云：若言智慧能破煩惱，為到故破？",
    "T34n1719_010:0338a21": "為不到能破？若到故破，凡夫能破。若不到",
    "T34n1719_010:0338a22": "破，初念應破。若初念不破，後亦不破。若到",
    "T34n1719_010:0338a23": "不到破者，是義不然。如是推求，誰有智慧",
    "T34n1719_010:0338a24": "能破煩惱？言「共獨」者，佛言：如一盲人不能",
    "T34n1719_010:0338a25": "見色，雖伴眾盲亦不能見。慧定共別準",
    "T34n1719_010:0338a26": "說可知。此即報智不能滅惑。次「就有智慧」",
    "T34n1719_010:0338a27": "等者，復更約事而定判之，智能滅惑智不",
    "T34n1719_010:0338a28": "名滅。三約應身明不滅者，亦望法報，報",
    "T34n1719_010:0338a29": "約於法故前法身但云「當體」，今此應身利物",
    "T34n1719_010:0338b01": "不斷亦是不滅。故云「常然應用不絕」者，三",
    "T34n1719_010:0338b02": "身相稱故也。法報遍故應體亦遍，機自在無",
    "T34n1719_010:0338b03": "應法恒爾，若不爾者，雖釋圓常還同生滅。",
    "T34n1719_010:0338b04": "言「眾生不盡即不滅度」者，滅度之時生實未",
    "T34n1719_010:0338b05": "盡，其義何耶？應反質云：驗生未盡則不滅",
    "T34n1719_010:0338b06": "度，故唱滅度為不生於難遭想者，非為",
    "T34n1719_010:0338b07": "生盡。故知應身常在不滅，何獨法耶？若不了",
    "T34n1719_010:0338b08": "者法報亦滅，何獨應耶？三明三身不生不滅",
    "T34n1719_010:0338b09": "者，法身同前不當生滅。報身者，智自了智",
    "T34n1719_010:0338b10": "無能滅者，智屬於能既不生滅，豈能令惑",
    "T34n1719_010:0338b11": "若生若滅。應身者，相續故不生、相續故不滅。",
    "T34n1719_010:0338b12": "三身但云「不生滅」者，「不」字貫下「滅」字，即不",
    "T34n1719_010:0338b13": "生不滅，逐語便故但云「不生滅」耳。「云云」者，",
    "T34n1719_010:0338b14": "釋出三身不生滅意，以互融故。此因應身",
    "T34n1719_010:0338b15": "非滅唱滅一句之文，廣開三身有滅、不滅、不",
    "T34n1719_010:0338b16": "生不滅，若不爾者，生滅則定，何名三身不",
    "T34n1719_010:0338b17": "即不離？若得此意，遍一代教但聞一句唱",
    "T34n1719_010:0338b18": "滅之言，即識一切滅不滅義，具身多少滅不",
    "T34n1719_010:0338b19": "滅異，方達本地本不生滅，方達中間今日化",
    "T34n1719_010:0338b20": "道有滅不滅，以本地化中間今日一切迹教，",
    "T34n1719_010:0338b21": "不出三身四句故也。釋不滅有損中為二：",
    "T34n1719_010:0338b22": "初釋唱由，次以四悉帖釋損益，此中且寄",
    "T34n1719_010:0338b23": "應佛以釋。「由此眾生」至「二善損而不生」者，",
    "T34n1719_010:0338b24": "由不唱滅，懈怠之徒真中二善俱不生長，",
    "T34n1719_010:0338b25": "見思已生尚自不斷，別惑未生安能令斷？惑",
    "T34n1719_010:0338b26": "不斷故，唯能損於真中二善。已生未生等具",
    "T34n1719_010:0338b27": "如《止觀》第七記中料簡。次「若依」至「第一義」",
    "T34n1719_010:0338b28": "者，以四悉檀帖釋唱滅，是故唱滅有四悉",
    "T34n1719_010:0338b29": "益。由唱滅故善生惡滅，故分四悉以對善",
    "T34n1719_010:0338c01": "惡。「第一義滅未生」等者，第一義悉能見中道、",
    "T34n1719_010:0338c02": "能破無明，是故無明名未生惡。「對治滅已生",
    "T34n1719_010:0338c03": "惡」者，凡對治言皆治現惡。「世界生未生善」者，",
    "T34n1719_010:0338c04": "樂欲在初，期心遠故，如聞法生喜則細善",
    "T34n1719_010:0338c05": "當生。又世界是陰入，陰入若轉法身則顯，是",
    "T34n1719_010:0338c06": "故法身名未生善。又樂欲時善根未生，亦由",
    "T34n1719_010:0338c07": "此生名生未生。「為人生已生善」者，真諦望",
    "T34n1719_010:0338c08": "中名已生善，縱使未生望中乃遠，從近名",
    "T34n1719_010:0338c09": "「已」。「又世界滅已生惡」者，從近更釋，但除現",
    "T34n1719_010:0338c10": "計，此則可知。「對治滅未生」者，治道長故。「如",
    "T34n1719_010:0338c11": "禪五陰」下釋向世界，如修禪時為滅欲惡，",
    "T34n1719_010:0338c12": "故色陰起能滅欲陰，以界望界名為世界，",
    "T34n1719_010:0338c13": "故欲界陰名已生惡。準此，無色除色、空除",
    "T34n1719_010:0338c14": "三界、中滅變易，於當位陰皆名已生，脩上",
    "T34n1719_010:0338c15": "滅下名滅已生。對治治未，文無重釋，但治",
    "T34n1719_010:0338c16": "名雖同通至等覺。《大經》優婆塞眾中云：常無",
    "T34n1719_010:0338c17": "常樂無樂等。常樂觀察如是諸對治門，既是",
    "T34n1719_010:0338c18": "淨無垢稱王之所用治，故不近也。既約三身",
    "T34n1719_010:0338c19": "論滅不滅，故四悉感應亦須深明，多番釋",
    "T34n1719_010:0338c20": "者，良由此也。第二廣釋中為二：初現滅由，",
    "T34n1719_010:0338c21": "二「見聞」下通約三身以明損益。初文「須唱",
    "T34n1719_010:0338c22": "滅」者，有損無益，由常在故。前雖明唱由，",
    "T34n1719_010:0338c23": "仍未知所以。次通約三身中，初別明損益，",
    "T34n1719_010:0338c24": "即約三佛一一正示。初仍總標，次「便謂」下",
    "T34n1719_010:0338c25": "初約法身者，法身本無寂滅之名，為上慢",
    "T34n1719_010:0338c26": "者計如不殊，須唱寂滅，具如前釋云云。",
    "T34n1719_010:0338c27": "「又聞」下即約報身，前自謂如、此自謂智，二謂",
    "T34n1719_010:0338c28": "俱是大乘上慢，然二上慢不無深淺，謂如",
    "T34n1719_010:0338c29": "乃成大無慚人，謂智猶知須智照惑，以不",
    "T34n1719_010:0339a01": "了故不解即名。凡云即者以顯於離，如",
    "T34n1719_010:0339a02": "氷不離水理須融氷，義同於離方乃顯",
    "T34n1719_010:0339a03": "即。又言離者為成於即，若不離者眾生即",
    "T34n1719_010:0339a04": "佛，何須修道？為不識離直云即者，故須",
    "T34n1719_010:0339a05": "唱滅。等覺一品尚唯佛智之所能斷，豈以",
    "T34n1719_010:0339a06": "博地謂即是耶？應身如前後文。次「若唱言」",
    "T34n1719_010:0339a07": "下，別約報身明益由，又二：初唱，次益。初文",
    "T34n1719_010:0339a08": "先寄法身以辯須智，次「經云」下舉教立妨，",
    "T34n1719_010:0339a09": "次引譬釋妨。然明時無暗，驗知暗時無明，",
    "T34n1719_010:0339a10": "故以智慧斷煩惱暗。「汝今」下以理責之。「當",
    "T34n1719_010:0339a11": "知」下結意也。應身可見故略。「眾生」下總於",
    "T34n1719_010:0339a12": "三佛皆生敬者，以報智處中既有智慧，上",
    "T34n1719_010:0339a13": "冥下契，若得見一必具足三，故生恭敬。「醫",
    "T34n1719_010:0339a14": "有十種」者，通收邪正貫彼偏圓，前之三種",
    "T34n1719_010:0339a15": "亦稱醫者，佛未出時，一切外道皆自謂出家、",
    "T34n1719_010:0339a16": "各自領眾，故《大經》云：「王之土境清夷閑靜，真",
    "T34n1719_010:0339a17": "是出家住止之處」。第三醫中云「差已生」者，雖",
    "T34n1719_010:0339a18": "斷事惑還墮三途，具如本劫等見，各計四",
    "T34n1719_010:0339a19": "禪等，斷惑不同故。《阿含》云：「良醫有四，一善",
    "T34n1719_010:0339a20": "知病相，二知病因起，三善知方治，四畢竟",
    "T34n1719_010:0339a21": "不發。」然此醫知病不出界內，知病因起不",
    "T34n1719_010:0339a22": "出依正，方治不逾生滅無常，不發秖是住",
    "T34n1719_010:0339a23": "二涅槃，望今但成第四五醫。若以四名義",
    "T34n1719_010:0339a24": "通諸教，則一一教隨義各別，乃至圓教於",
    "T34n1719_010:0339a25": "理無妨。直引證此深違經旨，尚不能同",
    "T34n1719_010:0339a26": "通教二乘，安譬本門數數生滅？若釋大經",
    "T34n1719_010:0339a27": "曉八術者，但對小外，對此仍疎。第六醫「不",
    "T34n1719_010:0339a28": "能治必死」者，所證同故。第七別教，但地前",
    "T34n1719_010:0339a29": "耳。後之三醫初云「不能令平復」者，但自入未",
    "T34n1719_010:0339b01": "深，未能令他見本法身，無明本有義之如",
    "T34n1719_010:0339b02": "損，令還得見方名為「復」。第九雖乃得云",
    "T34n1719_010:0339b03": "後心，以第八醫但在十信，第九理須初住",
    "T34n1719_010:0339b04": "已上至金剛心。第十究竟名「過本」者，對前",
    "T34n1719_010:0339b05": "名「復」故此云「過」，以第九醫始從初住終至",
    "T34n1719_010:0339b06": "等覺已名復故。何者？法身本有今令證本，",
    "T34n1719_010:0339b07": "故名為復。若爾，妙覺復畢何名為過？以對",
    "T34n1719_010:0339b08": "性得無功用故，故修名過。若爾，初住已上",
    "T34n1719_010:0339b09": "亦名分過，何獨妙覺？言殘惑在且名為復，",
    "T34n1719_010:0339b10": "又讓極地究竟名過。又七客醫中初二拙度，",
    "T34n1719_010:0339b11": "初斷乳故，故無巧術。三四有術，用而不遍。",
    "T34n1719_010:0339b12": "第三不云二乘人者，所治同故。五六雖遍",
    "T34n1719_010:0339b13": "所益不多。「後七」等者，對極簡小。「有術」下對",
    "T34n1719_010:0339b14": "因顯果，故以三達五眼為八。前六並無，以",
    "T34n1719_010:0339b15": "讓佛故，故云無耳。五六二客亦分得故，若",
    "T34n1719_010:0339b16": "離八倒為八術者，前四有分，以初二客醫",
    "T34n1719_010:0339b17": "亦得無常等故，故云「如用辛苦」等。故《大經》",
    "T34n1719_010:0339b18": "中總為六味，苦為酢味，無常醎味，無我苦",
    "T34n1719_010:0339b19": "味，樂為甜味，我為辛味，常為淡味。彼世間",
    "T34n1719_010:0339b20": "中有三種味，謂無常、苦、無我。煩惱為薪、智",
    "T34n1719_010:0339b21": "慧為火，以是因緣成涅槃食，令諸弟子悉",
    "T34n1719_010:0339b22": "皆甘嗜，但無常、苦、無我三味在小，故云世間。",
    "T34n1719_010:0339b23": "今文云「辛」恐字誤，應云「苦酢醎」故。有術遠",
    "T34n1719_010:0339b24": "來，即七客中唯指第七，以彼經中唯以如",
    "T34n1719_010:0339b25": "來對彼外道為新舊故，故知新醫三達五",
    "T34n1719_010:0339b26": "眼具足，能用無常等八，所以先令斷乳用",
    "T34n1719_010:0339b27": "無常等，後還服乳方用常等。今從後說但",
    "T34n1719_010:0339b28": "云服乳，若取因人亦可通於第五六客。又",
    "T34n1719_010:0339b29": "通論者，通別菩薩轉教聲聞皆能說常，然八",
    "T34n1719_010:0339c01": "術者，經中舉譬有八復次治八種病，今此",
    "T34n1719_010:0339c02": "且明八數而已。「三達」者，三明居極，故得達",
    "T34n1719_010:0339c03": "名，略如《止觀》記。「十二」至「方藥」者，「文」方也。「理」",
    "T34n1719_010:0339c04": "藥也。藥通行理但且云「理」。下釋色香為三",
    "T34n1719_010:0339c05": "三昧及以三德故也。三三昧行三德理也。「無",
    "T34n1719_010:0339c06": "量義云醫王大醫王」者，第八九醫通得名王，",
    "T34n1719_010:0339c07": "唯第十醫獨名大王。「多諸」下至「菩薩之子凡",
    "T34n1719_010:0339c08": "有三」者，且置二乘先別指菩薩者，通以未",
    "T34n1719_010:0339c09": "發心者為第一二乘，仍攝在第二例中者，",
    "T34n1719_010:0339c10": "以取退大二乘故耳。於菩薩中更為三者，",
    "T34n1719_010:0339c11": "修性三因有離合故。一就一切眾生，即《大經》",
    "T34n1719_010:0339c12": "中未發心名為菩薩是也。雖十心中別對",
    "T34n1719_010:0339c13": "三因，此即性三合成正因。問：何不指善惡",
    "T34n1719_010:0339c14": "心所共為正因？答：善屬發心、惡復別屬，通",
    "T34n1719_010:0339c15": "則攝別，別不攝通，故知通心與王同時而",
    "T34n1719_010:0339c16": "起，必具三因，但名為正，未有世出世善根",
    "T34n1719_010:0339c17": "故也。準下緣因言「微修行」，當知隨聞一句",
    "T34n1719_010:0339c18": "一彈指善並緣因收。準引證云「其中眾生悉",
    "T34n1719_010:0339c19": "是吾子」，則人天善根仍屬正攝。引證緣因",
    "T34n1719_010:0339c20": "云「三十子」，則二乘善根亦在緣攝。若準今",
    "T34n1719_010:0339c21": "日被開，人天亦在緣數；據大隔小，二乘非",
    "T34n1719_010:0339c22": "緣。今據退大讓得記者入初住位名為了",
    "T34n1719_010:0339c23": "故，觀行相似並入緣收，為讓前後以正從",
    "T34n1719_010:0339c24": "旁，故發心已後訖至住前皆名為緣。且將",
    "T34n1719_010:0339c25": "正因但在十通互入為百，結緣即是會發",
    "T34n1719_010:0339c26": "心者已有了因，但以十信相入為百數者，",
    "T34n1719_010:0339c27": "通皆得成住前善根，故十信心彼彼相入方",
    "T34n1719_010:0339c28": "得成百。以三乘善根皆成相似，仍收五品",
    "T34n1719_010:0339c29": "並入其中，得記之後顯成分真，故使緣正",
    "T34n1719_010:0340a01": "今日聞經，即以十信之百入於初住為分",
    "T34n1719_010:0340a02": "真百，從佛口生。今日聞教得佛法分，入初",
    "T34n1719_010:0340a03": "住也。「此亦有三因」至「了因佛子」者，對前緣、",
    "T34n1719_010:0340a04": "正應但云「了」。又云「亦」者，前二各三故今亦",
    "T34n1719_010:0340a05": "三，從強受名並束三從一。所以束者，眾",
    "T34n1719_010:0340a06": "生無始非不具三，以在迷故從理立名，",
    "T34n1719_010:0340a07": "故理中三皆為迷攝；從緣從了準例可知。",
    "T34n1719_010:0340a08": "「還將」等者，攝前入後，既攝通入信故攝信",
    "T34n1719_010:0340a09": "入住，改似為真故亦但百，轉氷為水其義",
    "T34n1719_010:0340a10": "可知。修性三因，《玄》文《止觀》俱有此意，唯此文",
    "T34n1719_010:0340a11": "中文相顯著，為欲望昔聞經力大，故束性",
    "T34n1719_010:0340a12": "三俱為正因，緣、了各合俱名為一。故知諸",
    "T34n1719_010:0340a13": "文約修以說緣、了各三，或但論理性始終",
    "T34n1719_010:0340a14": "具三，如云三道、三德、三佛性等，具如修性",
    "T34n1719_010:0340a15": "不二門說。九門共成方了此旨，若得此意",
    "T34n1719_010:0340a16": "圓教行理骨目自成，皮膚毛彩出在眾典，故",
    "T34n1719_010:0340a17": "知此經是紀定大綱之教，不可以綱目釋",
    "T34n1719_010:0340a18": "之。若得此意，則一家教旨大理可通，欲習",
    "T34n1719_010:0340a19": "觀門修行有地，聞眾怪說情慮坦然，覩諸",
    "T34n1719_010:0340a20": "權經投心不謬，融通名相豁矣無疑，法數",
    "T34n1719_010:0340a21": "增減離合可見，與奪他釋令歸大途，以前",
    "T34n1719_010:0340a22": "三教無此事故。「宛轉于地」者，望出世法故",
    "T34n1719_010:0340a23": "且云「地」。「譬上形益」者，文中闕略，應云上有",
    "T34n1719_010:0340a24": "二：先非生現生，次非滅現滅。生中分二，言",
    "T34n1719_010:0340a25": "「受邪師」等者，但非出世皆名為邪，自迹中",
    "T34n1719_010:0340a26": "相遇已後便信邪外，以信邪厚薄不同，致",
    "T34n1719_010:0340a27": "有失與不失。並云「失三乘」者，以迹中相遇",
    "T34n1719_010:0340a28": "施化不同，具如迹中大小二初成熟咸一。「不",
    "T34n1719_010:0340a29": "失心者」，唱生而成熟之。「失心者」，唱滅付待",
    "T34n1719_010:0340b01": "後期，故唱生滅非實生滅。「善彊」下重釋唱",
    "T34n1719_010:0340b02": "生、唱滅之緣。言彊弱者，於未斷間去宿",
    "T34n1719_010:0340b03": "種遙現難發者名惡彊耳。善彊準此。「遙見",
    "T34n1719_010:0340b04": "者」者，障已五分故與佛五分成遙。「譬上聲",
    "T34n1719_010:0340b05": "益」中云「二諦」者，應云三諦，二通三別，且捨",
    "T34n1719_010:0340b06": "別從通，即頓中二諦也。「譬勸誡」者，如三周",
    "T34n1719_010:0340b07": "中大擬宜也。藥草名通好義不局，故使漸",
    "T34n1719_010:0340b08": "頓俱名「經方」，無非好等。「從佛出脩多羅」者，",
    "T34n1719_010:0340b09": "準五味相生。云「從十二部出脩多羅乃至",
    "T34n1719_010:0340b10": "涅槃」，從人從時相生以說。應知五味並從",
    "T34n1719_010:0340b11": "佛出，今置頓從漸故也。「色香」等者，漸頓通",
    "T34n1719_010:0340b12": "皆具戒定慧，戒麁定細香不可見，香可遙",
    "T34n1719_010:0340b13": "知、味到方知，如慧到理方名為得。「此戒定",
    "T34n1719_010:0340b14": "慧即八正道」者，語業命戒也，正定定也，餘者",
    "T34n1719_010:0340b15": "慧也。今文從別且屬無作，文雖且別其義",
    "T34n1719_010:0340b16": "則通，既是藥草之色香，藥草既通色香寧局？",
    "T34n1719_010:0340b17": "今云「見佛性」及對三德者，從初而說，初被",
    "T34n1719_010:0340b18": "頓故意在一實，但三德之名尚通外計，況",
    "T34n1719_010:0340b19": "偏小耶？具如《止觀》大小六義及以圓三。「說三",
    "T34n1719_010:0340b20": "乘空」等者，次舉漸中所服之法，雖具戒等",
    "T34n1719_010:0340b21": "及以三德，必假空等方能行故，故一一三昧",
    "T34n1719_010:0340b22": "具戒定慧，故頓中戒等於漸中機，如藥未",
    "T34n1719_010:0340b23": "擣不任服用，雖擣未篩如著空相，雖篩",
    "T34n1719_010:0340b24": "未合猶計所作，故三具足服可治疾；空假",
    "T34n1719_010:0340b25": "中三準此可知。雖被漸頓本在實乘，具",
    "T34n1719_010:0340b26": "如《止觀》釋道品後圓三空中具一切法，即",
    "T34n1719_010:0340b27": "其事也。故舉共別二相以攝頓漸，次第一",
    "T34n1719_010:0340b28": "心準例可識。「擬宜」等者，《經》云「當設方便」，「當」",
    "T34n1719_010:0340b29": "即「擬」也。「留經教」者，如付法藏。「或取涅槃中」等",
    "T34n1719_010:0340c01": "者，他云：或取大聲或用神通等，如佛涅槃",
    "T34n1719_010:0340c02": "後金棺自遊出入四門等，令一切人知佛",
    "T34n1719_010:0340c03": "已滅，舍利經卷意亦如然。雖眾釋不同，非",
    "T34n1719_010:0340c04": "無一理，終不及以四依為使。「如毱多」者，",
    "T34n1719_010:0340c05": "毱多是滅後四依，具如《止觀》第五記。「如遺教」",
    "T34n1719_010:0340c06": "下明佛滅後得度不同，正在當來還見釋",
    "T34n1719_010:0340c07": "迦。「亦有」等者，非獨釋迦，故引《普賢觀經》見",
    "T34n1719_010:0340c08": "多寶等，因懺所見與值何殊？「其父聞子得",
    "T34n1719_010:0340c09": "差」者，得差之言不全惑斷，但有三乘機及",
    "T34n1719_010:0340c10": "堪會者，不論斷與不斷皆名得差。「常在靈",
    "T34n1719_010:0340c11": "山為報土」者，若準餘國指有餘土者，報土",
    "T34n1719_010:0340c12": "須指他受用也。據「常在」之言，即屬自受用",
    "T34n1719_010:0340c13": "土；若準頌文寶莊嚴言，則非自土即本時",
    "T34n1719_010:0340c14": "他也，如華嚴中多明他受用耳。「即上餘國",
    "T34n1719_010:0340c15": "義也」者，指上「我於餘國」文也。此且指於報",
    "T34n1719_010:0340c16": "土之外，通則亦遍十方若淨若穢。「諸有修功",
    "T34n1719_010:0340c17": "德」等者，即指緣、了具足者也，《經》云「則皆見",
    "T34n1719_010:0340c18": "我身實報土」也。《經》云「或時為此眾」等者，亦",
    "T34n1719_010:0340c19": "初地初住也。《經》云「久乃見佛」者，即指五濁",
    "T34n1719_010:0340c20": "重者。《經》云「我智力如是」，總結大勢力也。",
    "T34n1719_010:0340c21": "釋分別功德品",
    "T34n1719_010:0340c22": "此品具有授記、領解、流通。分別屬記，從初",
    "T34n1719_010:0340c23": "以說故云「分別」。「二世」者，地踊過去，靈山現在。",
    "T34n1719_010:0340c24": "言「功德」者，出所判也。「此文」等者，若據聞經",
    "T34n1719_010:0340c25": "功德但屬餘殘，今準當得之言復同授記。",
    "T34n1719_010:0340c26": "論法力有五。五中引前三文證今品意，餘",
    "T34n1719_010:0340c27": "二旁來。法者，由法而成名為法力。「證」者，六",
    "T34n1719_010:0340c28": "百八十萬億乃至一生。「信」者八世界也。「供養」",
    "T34n1719_010:0340c29": "者，說是菩薩得大法利時，於虛空中雨天",
    "T34n1719_010:0341a01": "華等，乃至讀誦持等非不是行，且以真因",
    "T34n1719_010:0341a02": "法成名為法力。釋增道損生，光宅意以從",
    "T34n1719_010:0341a03": "初至中千明行進為功德門，八生至一生",
    "T34n1719_010:0341a04": "約損生為智慧門，八界為外凡未有進",
    "T34n1719_010:0341a05": "損。「夫授記」下光宅釋出向來三意，於中先總",
    "T34n1719_010:0341a06": "以通別判之，通在因果總名授記，故通",
    "T34n1719_010:0341a07": "取三文，發心因也，剋終果也。故發心等通",
    "T34n1719_010:0341a08": "皆剋果。次「下八界」下釋出三意次第，所以",
    "T34n1719_010:0341a09": "迴經文者，從淺至深故爾。即外凡入內凡",
    "T34n1719_010:0341a10": "為發心門，次從內凡入初地以至六地為",
    "T34n1719_010:0341a11": "增道門，從小千去為損生門，損生門中乃",
    "T34n1719_010:0341a12": "以七地已上至第十地，位位各斷上下二",
    "T34n1719_010:0341a13": "品，等覺一品合為九品，即以八生對前八",
    "T34n1719_010:0341a14": "品。次「法華論」者，《論》云：「彌勒品中四種門：一",
    "T34n1719_010:0341a15": "證，二信，三供養，並在今品，四聞法指〈隨喜",
    "T34n1719_010:0341a16": "品〉。」初文具如今文。次信者八世界等，「今謂論",
    "T34n1719_010:0341a17": "前深後淺」等者，今家評之。《論》以無生忍為",
    "T34n1719_010:0341a18": "初地，八生至一生為地前，故云「前深後淺」。",
    "T34n1719_010:0341a19": "光宅亦以初地為無生忍，但以八生乃至",
    "T34n1719_010:0341a20": "一生為金剛心，為異故成前淺後深，二家",
    "T34n1719_010:0341a21": "相違自古不判。「夫無生」下今師欲釋，先歷",
    "T34n1719_010:0341a22": "四教定其位次，方知二釋並不稱經，故結",
    "T34n1719_010:0341a23": "云「皆聖教明文不可參濫」。光宅未當信不在",
    "T34n1719_010:0341a24": "疑，《論》主天親豈應徒爾？但恐譯者曲會私",
    "T34n1719_010:0341a25": "情，如《攝論》識分八九，及《婆沙》一十六字，並",
    "T34n1719_010:0341a26": "進退在人何關聖旨？況光宅釋直爾云地",
    "T34n1719_010:0341a27": "不判教相，雖分惑品義無所歸。「又淨名」下",
    "T34n1719_010:0341a28": "至「通途之意不可定用」者，須廢通從別，不",
    "T34n1719_010:0341a29": "可以無等等有無生之義，釋今無生，以今",
    "T34n1719_010:0341b01": "無生定在初住；不可見金剛頂有伏忍之",
    "T34n1719_010:0341b02": "名，判為八界，以伏位定在住前故也。故通",
    "T34n1719_010:0341b03": "途之名不可別對。今於無生已去，明增損",
    "T34n1719_010:0341b04": "門，不可分隔，應知增道非無損生，損生定",
    "T34n1719_010:0341b05": "有增道，安可分於六地前後二文定耶？復",
    "T34n1719_010:0341b06": "不可以無生在初地去，況將八生去却",
    "T34n1719_010:0341b07": "向地前？故知二家並失經之大旨。從「即光",
    "T34n1719_010:0341b08": "宅」去，將今家所用而判光宅以屬三義，地",
    "T34n1719_010:0341b09": "前三初地成別，初地至六地成通，七地已",
    "T34n1719_010:0341b10": "上成別接通，通不斷無明故非通，別教初",
    "T34n1719_010:0341b11": "地即斷無明，故非別，故至七地無明者許",
    "T34n1719_010:0341b12": "屬別接，仍須正云九品別惑，故被接者上根",
    "T34n1719_010:0341b13": "七地，即破一品二品，況復無文品分上下？",
    "T34n1719_010:0341b14": "義涉三文故云「遊瀁」。初云「光宅以發心為",
    "T34n1719_010:0341b15": "內凡三十」者，已如前列。前云住三十心，今",
    "T34n1719_010:0341b16": "云「為」者，「為」秖是「作」，秖是內凡作初地耳。餘",
    "T34n1719_010:0341b17": "二意可見。《論》文既以地前地上相對，則一",
    "T34n1719_010:0341b18": "向專判別義。「今分三」者，秖合有二，加經家",
    "T34n1719_010:0341b19": "敘耳。「佛語圓妙」者，指本迹二門故得道實。",
    "T34n1719_010:0341b20": "「故上文」下釋本迹二門也。「故仁王十善菩薩」",
    "T34n1719_010:0341b21": "者，此明十信，信信通皆具足十善，非謂專",
    "T34n1719_010:0341b22": "以人天不殺盜等用對十信。既云「長別三",
    "T34n1719_010:0341b23": "界苦輪」，諸經信位有云「長別三界苦海」者，",
    "T34n1719_010:0341b24": "不可將判住行向位，當知須是斷惑十信。",
    "T34n1719_010:0341b25": "自非今家準《法華》文，判以法師功德六根",
    "T34n1719_010:0341b26": "互用為十信位而為內凡，於十信前以〈分",
    "T34n1719_010:0341b27": "別功德〉末「如來滅後」已下文，立五品位為外",
    "T34n1719_010:0341b28": "凡，寧判十信斷三界苦，仁王經意何由可",
    "T34n1719_010:0341b29": "消？若不然者，如何可判《華嚴》初住為聖",
    "T34n1719_010:0341c01": "位耶？若判《華嚴》十梵行文，以十信心功齊",
    "T34n1719_010:0341c02": "極位，復成太過。初住屬聖，十信如何非內",
    "T34n1719_010:0341c03": "凡耶？此與地前伏惑、初地見道永不相關，",
    "T34n1719_010:0341c04": "是故今以圓意消文，各更引經而為證據，",
    "T34n1719_010:0341c05": "故六即判位理不可亡，十行不思議假，且",
    "T34n1719_010:0341c06": "對聞持、樂說及旋對位釋之，使與位相應。",
    "T34n1719_010:0341c07": "「若論」去對破光宅及以《論》文。初雙標二門，「不",
    "T34n1719_010:0341c08": "如」下破，但破損生門耳。亦應更破二家增",
    "T34n1719_010:0341c09": "道。何者？《論》以地前為損生，則無增道。光宅",
    "T34n1719_010:0341c10": "以七地已上為損生，安得無增道？況光宅",
    "T34n1719_010:0341c11": "但云「八品損生」，語因而失果；論家但在分",
    "T34n1719_010:0341c12": "段，則俱失界外變易因果。從「但約」下即是",
    "T34n1719_010:0341c13": "今意，但約智斷相對以明增損。「約法身」下",
    "T34n1719_010:0341c14": "釋向增損，月喻準知。故他不了，見有「減生」",
    "T34n1719_010:0341c15": "之言，判為損生；見有「聞持」等言，判屬增道。",
    "T34n1719_010:0341c16": "故今但從破無明去，每一位中皆一增損，",
    "T34n1719_010:0341c17": "故云不同。言「八番」者，且寄從八生說之，",
    "T34n1719_010:0341c18": "以破古計。具足應從無生已去，言世及念",
    "T34n1719_010:0341c19": "等以跨多位及以八位不可，即云四十二",
    "T34n1719_010:0341c20": "念等，故寄後位譚之。經文雖略據位必八，",
    "T34n1719_010:0341c21": "文中一往雖從地判，然超越人增損無定，",
    "T34n1719_010:0341c22": "故云「八世」等，具足應如文中屬對，此則正",
    "T34n1719_010:0341c23": "破因生果生。今文處處不違《論》文，唯留餘",
    "T34n1719_010:0341c24": "殘脩多羅半品入正，及此授記一向不用，",
    "T34n1719_010:0341c25": "故知凡有去取並不徒然。然諸《論》文，無生忍",
    "T34n1719_010:0341c26": "文多在初地，唯《華嚴》、《起信》彰灼明文十住八",
    "T34n1719_010:0341c27": "相。言「數倍」者，非謂一倍，一往語耳。「捃拾」",
    "T34n1719_010:0341c28": "指《涅槃》文，《涅槃》自指八千聲聞於《法華》中",
    "T34n1719_010:0341c29": "得授記莂，如秋收冬藏更無所作，故知大",
    "T34n1719_010:0342a01": "穫須在《法華》，故《大經》中得道眾者，如〈梵行",
    "T34n1719_010:0342a02": "品〉末云：「摩伽國無量人發菩提心」，至〈陳如品〉",
    "T34n1719_010:0342a03": "末，「十千菩薩得一生實相，五萬菩薩二生法",
    "T34n1719_010:0342a04": "界，二萬五千菩薩得畢竟智，三萬五千菩薩",
    "T34n1719_010:0342a05": "悟第一義，四萬五千菩薩得虛空三昧，五萬",
    "T34n1719_010:0342a06": "五千菩薩得不退忍，亦名法忍，六萬五千菩",
    "T34n1719_010:0342a07": "薩得陀羅尼，七萬五千菩薩得師子吼三昧，",
    "T34n1719_010:0342a08": "八萬五千菩薩得平等三昧，發菩提心及二",
    "T34n1719_010:0342a09": "乘心各云無量恒沙，二萬億人現轉女身。」",
    "T34n1719_010:0342a10": "前八節文始自一生終至平等，並非地前，",
    "T34n1719_010:0342a11": "雖深雖多，若比今經四天下塵及大千塵，",
    "T34n1719_010:0342a12": "蓋不足言。今經正宗三周及以本門得益，並",
    "T34n1719_010:0342a13": "不與諸經同也。況流通中自〈藥王〉下六品，",
    "T34n1719_010:0342a14": "品品之中皆有結得道者，皆過八萬，〈勸發",
    "T34n1719_010:0342a15": "品〉中大千界塵人具普賢道，故知捃拾今經",
    "T34n1719_010:0342a16": "之餘。雖然，爾前諸味之權文，為今經之方便，",
    "T34n1719_010:0342a17": "爾後《涅槃》捃拾此機，乃至扶律明一乘常",
    "T34n1719_010:0342a18": "住，得此經旨，一毫行一句法無非法界，十",
    "T34n1719_010:0342a19": "方佛法起平等見，而常分別諸佛化儀，方",
    "T34n1719_010:0342a20": "稱斯經一乘之旨，應思我等為何所依方",
    "T34n1719_010:0342a21": "稱此經弘宣之相。「上迹門菩薩」等者，準上開",
    "T34n1719_010:0342a22": "章，此中正當領解段也。前分別門即是第二",
    "T34n1719_010:0342a23": "授記段也。所以迹門雖記二乘，佛旨未周",
    "T34n1719_010:0342a24": "收機未盡，故諸菩薩未陳領解；今以供養",
    "T34n1719_010:0342a25": "而表領解，故迹門中諸天領解亦申供養，",
    "T34n1719_010:0342a26": "諸聲聞人久修自行，但直領解而無供養，聞",
    "T34n1719_010:0342a27": "本門已與諸菩薩，同申供養重表領解，以",
    "T34n1719_010:0342a28": "聞本後薄修行願，俱成菩薩同獻供養，隨",
    "T34n1719_010:0342a29": "其位行以供表之。故云「次第」及「番番」等，別",
    "T34n1719_010:0342b01": "立品目，是故文中以陳供養作所表釋。「南",
    "T34n1719_010:0342b02": "師從此為流通」者，意以四信信解功德，亦",
    "T34n1719_010:0342b03": "屬流通，不須必到滅後五品。「文殊」等者，如",
    "T34n1719_010:0342b04": "迹門後文殊入海教化通經，豈必在於佛滅",
    "T34n1719_010:0342b05": "後耶？故進退二途並可承用。準此文意，三",
    "T34n1719_010:0342b06": "周之後文殊方始入海教化，義亦未失。但菩",
    "T34n1719_010:0342b07": "薩事迹不可思議，勿以凡情而商度之，已",
    "T34n1719_010:0342b08": "如前說。況準迹門，無領記後猶屬正者，故",
    "T34n1719_010:0342b09": "依南方初品果者，且以五品對於相似，一",
    "T34n1719_010:0342b10": "往說耳，分果遠果仍須指後。「如上說」者指",
    "T34n1719_010:0342b11": "授記文。「云何四信」者，問意兩兼：一問云何但",
    "T34n1719_010:0342b12": "立四數？二問云何四俱名信？「略解」去釋也。",
    "T34n1719_010:0342b13": "四人通名為信，則二義俱成，攝五成四不",
    "T34n1719_010:0342b14": "須至五。又名從初得，故俱名信。「略解三人」",
    "T34n1719_010:0342b15": "者，去通從別則受別名，廣及觀成必有略",
    "T34n1719_010:0342b16": "故，故略通三人唯除初信，初無解故。「廣說",
    "T34n1719_010:0342b17": "二人」除略解者，廣局第三不通前二。「觀成",
    "T34n1719_010:0342b18": "一人」復除廣解不通餘三，除信一事餘不",
    "T34n1719_010:0342b19": "通四，唯信解四名為四信。若一念信解未",
    "T34n1719_010:0342b20": "有下三，乃是初信最局，略具初信、廣具初",
    "T34n1719_010:0342b21": "二、觀必具三，故後漸寬。但後後者勝於前",
    "T34n1719_010:0342b22": "前，故成後局。「一念信解」者，即是本門立行之",
    "T34n1719_010:0342b23": "首，故文稍委，於中分十令文可見。初總標",
    "T34n1719_010:0342b24": "其大綱，次「謂隨」下明信解之力，三「又信」下明",
    "T34n1719_010:0342b25": "信解相狀，四「亦是」下以事釋成，五「無所有」下",
    "T34n1719_010:0342b26": "以三諦意結，六「如門」下舉譬，七舉六根合",
    "T34n1719_010:0342b27": "譬，八「無疑」下釋名，九「若坐」下加行，十「如是」",
    "T34n1719_010:0342b28": "下判位。欲令文旨可見，且分為十；總而言",
    "T34n1719_010:0342b29": "之，秖是信成。初總標可見。次文者，聞於長",
    "T34n1719_010:0342c01": "遠開通無礙，信一切法皆是佛法。又信如",
    "T34n1719_010:0342c02": "來化功長遠，是人能知本迹妙理是佛本證；",
    "T34n1719_010:0342c03": "若但秖信事中遠壽，何能令此諸菩薩等增",
    "T34n1719_010:0342c04": "道損生至於極位？故信解本地難思境智，",
    "T34n1719_010:0342c05": "信心初轉自在無礙，方名為力。尚能增進以",
    "T34n1719_010:0342c06": "至一生，況信力耶？「罣」者，戶卦切，礙也。亦作",
    "T34n1719_010:0342c07": "「詿」。「相狀」者，自曉己心應此相者，方曰信成。",
    "T34n1719_010:0342c08": "釋成者，謂能達九界非道，純佛法界妙道之",
    "T34n1719_010:0342c09": "用。結者，能信所信若本若迹無非三諦。舉",
    "T34n1719_010:0342c10": "譬，「[巾*畫]」呼陌切，快也，",
    "T34n1719_010:0342c11": "從中裂帛聲耳。合譬者，因於聞壽通達一",
    "T34n1719_010:0342c12": "切，凡有所對無非佛法。釋名可知。加行者",
    "T34n1719_010:0342c13": "令信增進，前是信行、此是法行，二行雖殊所",
    "T34n1719_010:0342c14": "信不二。判位者，顯觀境彌深、實位彌丁。答",
    "T34n1719_010:0342c15": "意者，五得般若名波羅蜜，何故除之仍得",
    "T34n1719_010:0342c16": "復名？「波羅蜜」此翻度岸，若得般若方云度",
    "T34n1719_010:0342c17": "耳。問中先答，次結示。先答意者，如別教人",
    "T34n1719_010:0342c18": "各自於五而盡其邊亦得名度，故且以次",
    "T34n1719_010:0342c19": "第之五為校量本。然般若名通、此中則局，故",
    "T34n1719_010:0342c20": "以本門正慧校此第權五，故今般若即是深",
    "T34n1719_010:0342c21": "信解相為能校量。問：次第中自有般若，還",
    "T34n1719_010:0342c22": "同所校，何以除之？答：豎中空假般若可為",
    "T34n1719_010:0342c23": "所校，中證不殊名等體等，故闕之耳。言「戒",
    "T34n1719_010:0342c24": "施邊」者，「邊」謂邊表，期心出假名為盡邊，",
    "T34n1719_010:0342c25": "故十向後心名假邊際。「第三位行不退」者，文",
    "T34n1719_010:0342c26": "判四信得十信，故初信至七信為位不退，",
    "T34n1719_010:0342c27": "八信已去為行不退。「七心不退」者，即是別教",
    "T34n1719_010:0342c28": "七住，見思俱除名位不退，故舉信位望住",
    "T34n1719_010:0342c29": "為下。今云「初住」惑恐字誤，應云「初信」，故文",
    "T34n1719_010:0343a01": "云「圓順信解自內而熏」等也。或恐剩字，有",
    "T34n1719_010:0343a02": "本無此「住」字但云「初心」，若以五品在十信",
    "T34n1719_010:0343a03": "前，故圓初信即不退也。有人云：聞長遠壽",
    "T34n1719_010:0343a04": "即是般若，不可般若還校般若。今問，六度",
    "T34n1719_010:0343a05": "之中那得有長壽般若？是故應知，於信心",
    "T34n1719_010:0343a06": "中信於本地圓門妙智，尚不與迹門圓觀",
    "T34n1719_010:0343a07": "六根位同，豈與別教五度同耶？況復藏通",
    "T34n1719_010:0343a08": "六度行耶？尚不與三教第六度同，況與前",
    "T34n1719_010:0343a09": "三前五度同？「大品云有菩薩」等者，意明",
    "T34n1719_010:0343a10": "別教菩薩退但有魔、不退無魔，圓教初心魔",
    "T34n1719_010:0343a11": "不得便，況不退位？若初住去分破八魔，故",
    "T34n1719_010:0343a12": "得云「無」，以能即魔為法界故。唱《楞嚴》名",
    "T34n1719_010:0343a13": "魔尚被縛，況修觀者？況自證者魔能退耶？",
    "T34n1719_010:0343a14": "當知圓人五品之初魔已遠避。《經》云「願我於",
    "T34n1719_010:0343a15": "未來」等者，既云起誓，但是聞壽，願當同之。",
    "T34n1719_010:0343a16": "問：近成者無長可說，何得皆言亦如是耶？",
    "T34n1719_010:0343a17": "答：言如是者，謂說常壽。若得常壽，盡未來",
    "T34n1719_010:0343a18": "世必當過此，何但如是？今從實成來故且",
    "T34n1719_010:0343a19": "舉爾許，具在《玄》文過減不同。《經》云「深心」等",
    "T34n1719_010:0343a20": "者，此於本地圓門仍具五法，方乃斷疑：一",
    "T34n1719_010:0343a21": "者聞遠生信，二者深心，三者直心，四者多聞",
    "T34n1719_010:0343a22": "心，五者為他說。有人於此廣引諸文以釋",
    "T34n1719_010:0343a23": "多聞，於此非要。何者？先聞遠本，次入深心",
    "T34n1719_010:0343a24": "及以直心生於多聞，方是此中多聞義也。「深」",
    "T34n1719_010:0343a25": "謂窮理不二，「直」謂始終一揆，以此而觀一一",
    "T34n1719_010:0343a26": "句義無非多聞。第四觀成中云「想成相起」",
    "T34n1719_010:0343a27": "者，理具此相依理起想，故此想成便見此",
    "T34n1719_010:0343a28": "相，從初習觀但得想名，觀行淺故仍順想",
    "T34n1719_010:0343a29": "故。又順理故理相乃現，餘教修觀觀違於理，",
    "T34n1719_010:0343b01": "縱有氣分不順中理，方便觀成尚猶名想，",
    "T34n1719_010:0343b02": "況未成耶？又見此相雖未真證，以觀力",
    "T34n1719_010:0343b03": "故暫見二土，若三惑分滅方永與相應，乃",
    "T34n1719_010:0343b04": "不名想。準前釋四悉中，等覺第一義尚通",
    "T34n1719_010:0343b05": "名想。有餘土大小共者，藏通二乘斷通惑",
    "T34n1719_010:0343b06": "者，仍本為名準彼而見。「純諸菩薩為報土」者，",
    "T34n1719_010:0343b07": "亦他受用，但依此想漸深漸成，入初住位",
    "T34n1719_010:0343b08": "任運遍見，應用無方。問：稱理起想，何須土",
    "T34n1719_010:0343b09": "想？但觀一念妙理即足。答：二教初心皆滅陰",
    "T34n1719_010:0343b10": "入，況復土耶？別教初心亦且破陰，後心能見",
    "T34n1719_010:0343b11": "帝網之土。唯圓即觀一念三千三諦具足，是",
    "T34n1719_010:0343b12": "則一心一切心，一身一切身，一土一切土。一",
    "T34n1719_010:0343b13": "念俱觀，若身心土若空假中，更無前後。故觀",
    "T34n1719_010:0343b14": "成時一心見一切心，一身見一切身，一土",
    "T34n1719_010:0343b15": "見一切土，十方諸佛身中現故，故於自心",
    "T34n1719_010:0343b16": "常寂光中遍見十方一切身土。若唯觀他",
    "T34n1719_010:0343b17": "遮那之土，必迷自境。若了心境，自即他故、",
    "T34n1719_010:0343b18": "他即自故；不了此境，自尚成他，況觀他耶？",
    "T34n1719_010:0343b19": "觀土既爾，身佛心然，故聞長壽須了宗旨，",
    "T34n1719_010:0343b20": "故知想名名同體異，故本門聞壽益倍餘經，",
    "T34n1719_010:0343b21": "良由所聞異常故也。次釋滅後五品中，初",
    "T34n1719_010:0343b22": "云「後隨喜品校量初品」者，此是深見。「作法",
    "T34n1719_010:0343b23": "師往名在三不在五」者，師從利他故除初",
    "T34n1719_010:0343b24": "二，準〈法師品〉，讀誦亦得通名法師，但此中",
    "T34n1719_010:0343b25": "文意且資理是故爾耳。「指經文」至「不須安生",
    "T34n1719_010:0343b26": "身舍利」者，大教所詮是法身實相，經所住處",
    "T34n1719_010:0343b27": "中有法身舍利復是起塔，經文能詮如塔",
    "T34n1719_010:0343b28": "能盛故也。「問若爾」等者，若不須事塔及色",
    "T34n1719_010:0343b29": "身骨，亦應不須持事戒，乃至不須供養",
    "T34n1719_010:0343c01": "事僧耶？答意者有二：一違問答，即指初品",
    "T34n1719_010:0343c02": "未能入事，故且依理以為舍利，以經為",
    "T34n1719_010:0343c03": "塔。次順問答，即能持得初二篇也。若爾，此",
    "T34n1719_010:0343c04": "亦但成違問答也。何者？持初二篇但成初",
    "T34n1719_010:0343c05": "二品耳，故不應以能持下篇三品為難。",
    "T34n1719_010:0343c06": "諸修圓行者，請觀斯文。若初二品人初心念",
    "T34n1719_010:0343c07": "念常在四種三昧，容於下三眾法少違，至",
    "T34n1719_010:0343c08": "下三品止作二持眾別兩行纖毫不犯，具如",
    "T34n1719_010:0343c09": "《止觀》持戒清淨中，尚事理雙美方堪向道，況",
    "T34n1719_010:0343c10": "入道者令事虧耶？若未專於四種三昧，五",
    "T34n1719_010:0343c11": "篇七聚菩薩重輕不可微犯，方稱一期教門",
    "T34n1719_010:0343c12": "大旨。何以故？出家菩薩具足堅持毘尼篇聚，",
    "T34n1719_010:0343c13": "大乘教意一切皆然，但護篇聚於彼《梵網》八",
    "T34n1719_010:0343c14": "萬律儀未為持相，但此土器劣且以小檢",
    "T34n1719_010:0343c15": "助成大儀，仍曉開遮輕重緣體制緣漸頓捨",
    "T34n1719_010:0343c16": "義有無，坐次分流懺法天隔，復有七眾同否",
    "T34n1719_010:0343c17": "大小共別，方於自行量己品位去取適時，",
    "T34n1719_010:0343c18": "或慕大節而昧存亡，有據小文而迷觀道。",
    "T34n1719_010:0343c19": "若得今意，先以理教定，次以位行驗，若不",
    "T34n1719_010:0343c20": "爾者，鳥鼠人也，安論品位乎？敬請受佛遺",
    "T34n1719_010:0343c21": "言少分恭稟。《經》「阿提目多伽」，有人云：此云龍",
    "T34n1719_010:0343c22": "舐華，其草形如大麻，赤華青葉，子堪為油，亦",
    "T34n1719_010:0343c23": "堪為香。「已趣道場」至「處也」者，既對行近並",
    "T34n1719_010:0343c24": "通淺深，故亦可為觀行行近。「第五品齊第",
    "T34n1719_010:0343c25": "四信」者，以初二品當初信解，第三品當第",
    "T34n1719_010:0343c26": "二信，故二處判三慧，將二信及此三品共",
    "T34n1719_010:0343c27": "在聞慧位也。問：何故現在唯四信，滅後立五",
    "T34n1719_010:0343c28": "品？答：其義既齊，四五無別，但是滅後加讀誦",
    "T34n1719_010:0343c29": "位為第二品耳。",
    "T34n1719_010:0344a01": "法華文句記卷第十(上)",
    "T34n1719_010:0344a04": "法華文句記卷第十(中)",
    "T34n1719_010:0344a06": "唐天台沙門湛然述",
    "T34n1719_010:0344a07": "釋隨喜功德品",
    "T34n1719_010:0344a08": "釋品題中四重結名，亦四悉意但不次第，",
    "T34n1719_010:0344a09": "理須消釋使義相當，然下諸品並是流通本",
    "T34n1719_010:0344a10": "迹二門，所以此中雖於對治中雙消二意，",
    "T34n1719_010:0344a11": "義亦通於餘之三悉，以〈隨喜品〉文既校量滅",
    "T34n1719_010:0344a12": "後五品之初，義當現在四信之首，並由聞",
    "T34n1719_010:0344a13": "長壽增益品秩，故須雙述今昔二門。下〈法",
    "T34n1719_010:0344a14": "師功德品〉，正當現在四信之位及隨喜後位，",
    "T34n1719_010:0344a15": "所以不復雙存兩釋，由〈分別〉中及〈隨喜〉中已",
    "T34n1719_010:0344a16": "具釋竟。又是稱揚五種法師功用，能入六",
    "T34n1719_010:0344a17": "根同於現在四信之位，〈不輕〉已下既總云法",
    "T34n1719_010:0344a18": "華，豈獨在迹？若爾，爾前諸文亦云法華，亦",
    "T34n1719_010:0344a19": "應具二。答：後未說故。初世界中文先略釋",
    "T34n1719_010:0344a20": "名，次廣釋，三總結。以初貫後故先釋名，初",
    "T34n1719_010:0344a21": "文先隨、次喜。初釋隨中事理秖是權實異名，",
    "T34n1719_010:0344a22": "了此權實即非權實故無二無別，即隨順",
    "T34n1719_010:0344a23": "開權顯實之事理也。次廣釋釋喜中言「己人」",
    "T34n1719_010:0344a24": "者，還是迹中事理之力，理有事故故能慶",
    "T34n1719_010:0344a25": "人，事有理故故能自慶。又不二而二，故慶",
    "T34n1719_010:0344a26": "己他，二而不二故了非己他。次「聞深」下再釋",
    "T34n1719_010:0344a27": "中，亦先釋隨具權實功德。次「慶己有智慧」",
    "T34n1719_010:0344a28": "下，又再釋喜具悲智功德。雖曰慶己正為",
    "T34n1719_010:0344a29": "利他，雖曰慶人正為顯己，故云有智及",
    "T34n1719_010:0344b01": "有慈悲，以自聞經復能教他，故悲智具足",
    "T34n1719_010:0344b02": "方乃名喜。況聞經之始行願俱時，故一句一",
    "T34n1719_010:0344b03": "偈自他俱益。今此初心專立自行，亦以願",
    "T34n1719_010:0344b04": "力而慶彼耳。「權實」下結前兩意共立品名。",
    "T34n1719_010:0344b05": "權實結隨、智斷結喜，慈悲即化他，化他屬",
    "T34n1719_010:0344b06": "解脫，解脫即屬斷，且以自他事理慶喜故",
    "T34n1719_010:0344b07": "屬世界。「又順理」下對治中約本門者，亦先",
    "T34n1719_010:0344b08": "釋、次結品。初釋中先隨、次喜。隨中先正釋，次",
    "T34n1719_010:0344b09": "「即廣」下結成觀相融通事理。三結成。初文",
    "T34n1719_010:0344b10": "先理、次事。先理者，若信長遠，信必依理，理",
    "T34n1719_010:0344b11": "與迹中妙理不殊，但指在久本功歸實證，",
    "T34n1719_010:0344b12": "理深時遠故云深遠。言「信順」者，於理聞久",
    "T34n1719_010:0344b13": "豈敢竊疑？故無一毫疑於久理。次「順事」者，",
    "T34n1719_010:0344b14": "秖是如來自從本成利物之相，迹中但有橫",
    "T34n1719_010:0344b15": "論化儀，本中須加久遠竪相，故以化久為",
    "T34n1719_010:0344b16": "竪、化廣為橫，中間節節遍十方故。「該亘」秖",
    "T34n1719_010:0344b17": "是橫竪遍耳。觀相者，非理無以能化，非化",
    "T34n1719_010:0344b18": "無以顯理，即施迹近事見遠本理，亦是本",
    "T34n1719_010:0344b19": "迹雖殊不思議一，雖一而本迹宛然，故云",
    "T34n1719_010:0344b20": "不二而二。問：別與二同異云何？答：有二，通",
    "T34n1719_010:0344b21": "約本迹、別對多境，以本迹中各有不同之",
    "T34n1719_010:0344b22": "相故也。次「雖二」下却覆收入，若本若迹皆",
    "T34n1719_010:0344b23": "以三千方顯稱理之妙事也。三「如此」下結",
    "T34n1719_010:0344b24": "者，秖是收束向來事理不二而二等同名一",
    "T34n1719_010:0344b25": "隨。「如來」下釋喜，先寄時約人以斥迹權，故",
    "T34n1719_010:0344b26": "四十餘年及七方便，非至今經不會方便",
    "T34n1719_010:0344b27": "無以顯本，望彼不聞故慶我得聞。次「慶我」",
    "T34n1719_010:0344b28": "下正釋喜。三「以凡夫心」下，明喜心相，由聞",
    "T34n1719_010:0344b29": "故知、因知生見，唯佛知佛久遠之壽，唯佛",
    "T34n1719_010:0344c01": "見佛久證實理，聞佛聞顯與佛不殊，入觀",
    "T34n1719_010:0344c02": "行位。「如此」下結觀相，亦是橫竪不二意也。",
    "T34n1719_010:0344c03": "究竟法界義通橫竪，應云深廣，但是言略。",
    "T34n1719_010:0344c04": "「廣無涯」等者，通歎橫竪，無可與彼、無等同",
    "T34n1719_010:0344c05": "者，故重云「無等等」。亦應結云是名為喜，文",
    "T34n1719_010:0344c06": "無者略。「佛今」下結成品名，除事理疑故名",
    "T34n1719_010:0344c07": "對治。「第五十人」下釋為人，中四：初重牒人",
    "T34n1719_010:0344c08": "相即是牒位，次「初但有」下牒隨，次「但有」下",
    "T34n1719_010:0344c09": "牒喜，三「未有」下雙牒隨喜敘意校量，四「誰",
    "T34n1719_010:0344c10": "聞」下結勸也。於校量中又三：初明行薄，隨",
    "T34n1719_010:0344c11": "中但理未有權用，喜中但己未能益他。次",
    "T34n1719_010:0344c12": "「所獲」下雙明隨喜功大。三「如來」下正引經校",
    "T34n1719_010:0344c13": "量，即舉下文四百萬億，故云巧喻。喻第五",
    "T34n1719_010:0344c14": "十人，是故況云何況最初，此是初品故云何",
    "T34n1719_010:0344c15": "況第五品耶？此是圓位之始，故云何況後心？",
    "T34n1719_010:0344c16": "「後心」者，指極位也。四結勸中二：初引經意",
    "T34n1719_010:0344c17": "以勸。「如來」下結經勸意以立品名。令進理",
    "T34n1719_010:0344c18": "入位，能生理善即為人也。「景」者大也，亦慕",
    "T34n1719_010:0344c19": "也。「上來」下第一義中上來，即指〈法師〉至〈持",
    "T34n1719_010:0344c20": "品〉及〈分別功德〉中四信五品。「時眾」下恐人謬",
    "T34n1719_010:0344c21": "解者，不測初心功德之大，而推功上位蔑",
    "T34n1719_010:0344c22": "此初心，故今示彼行淺功深以顯經力。「忽",
    "T34n1719_010:0344c23": "聞」下舉好堅迦陵以譬初心。聖言親讚使",
    "T34n1719_010:0344c24": "推功疑除，故舉釋然以擬第一義。好堅迦",
    "T34n1719_010:0344c25": "陵具如《止觀》第一第七記。「希有」下結成立品。",
    "T34n1719_010:0344c26": "「外道」下約教展轉比決，先斥外道諸偏小等，",
    "T34n1719_010:0344c27": "小雖居極，未及隨喜圓位初初。別人知中",
    "T34n1719_010:0344c28": "言「門拙」者，以於地前聞但中名，未即觀",
    "T34n1719_010:0344c29": "故。「佛今舉阿」等者，正明圓位初後不二，故諸",
    "T34n1719_010:0345a01": "教所無。問：初阿在初住，何以證初品？答：名",
    "T34n1719_010:0345a02": "別義通，若以此對四十二位則不可通初，",
    "T34n1719_010:0345a03": "若對六即理即尚是，況復初品？今從圓行",
    "T34n1719_010:0345a04": "以明不二，故通用之。問答中先問可見。答",
    "T34n1719_010:0345a05": "中「此法」者，展轉聞法故。「彼人」者，《大品》云：「若",
    "T34n1719_010:0345a06": "聲聞人能發心者，我亦隨喜。」亦應更問，彼兼",
    "T34n1719_010:0345a07": "此獨，云何得同？答不從所兼不共不別，恐",
    "T34n1719_010:0345a08": "混名同辯別故來。況彼是引進之語，此判",
    "T34n1719_010:0345a09": "初心實功，故彼無發心之理，此明隨理已",
    "T34n1719_010:0345a10": "成，是故名同其事永別。「前品以校量四人」者，",
    "T34n1719_010:0345a11": "〈分別功德品〉末於後四人經文節節自校量",
    "T34n1719_010:0345a12": "訖，唯初品文未有校量，故生此品。故前品",
    "T34n1719_010:0345a13": "末疏云「今具列五品校量四品，後〈隨喜品〉",
    "T34n1719_010:0345a14": "校量初品」。「乘機」者，由佛知機隱之未說，故",
    "T34n1719_010:0345a15": "使彌勒乘機扣佛，廣校初文方知後四功",
    "T34n1719_010:0345a16": "大，時眾益廣故曰「乘機」。「南方」者，江南也。言",
    "T34n1719_010:0345a17": "「勝劣平」者，意謂後後漸勝為「勝」，後後相似為",
    "T34n1719_010:0345a18": "「平」，後後漸弱為「劣」，乃以漸劣況出平勝，劣",
    "T34n1719_010:0345a19": "中最後第五十人功德尚多，況平況勝至第",
    "T34n1719_010:0345a20": "五十耶？文雖未破理不全然，但依漸劣以",
    "T34n1719_010:0345a21": "後況初，何用平勝？平乃初後相似，勝又後",
    "T34n1719_010:0345a22": "勝於前，並非校量之限。今正解者，以因古",
    "T34n1719_010:0345a23": "人非五十位解傷文失理，故今助之，暫寄",
    "T34n1719_010:0345a24": "教門以立人數。但約六眾不列式叉者，",
    "T34n1719_010:0345a25": "亦一往對數且暫除之，豈有式叉不聞經",
    "T34n1719_010:0345a26": "耶？意亦不必從於有門以大比丘而為初",
    "T34n1719_010:0345a27": "會中人，此中雖復累人及門并行至四十",
    "T34n1719_010:0345a28": "八，意明教教及一一人隨從一門一行，皆",
    "T34n1719_010:0345a29": "可從於法會人聞。所以二解者，初約三教",
    "T34n1719_010:0345b01": "義當昔教有五十人至今聞圓；二者至今",
    "T34n1719_010:0345b02": "復成五十，即是聞經皆被開顯全成四人。",
    "T34n1719_010:0345b03": "故圓舉數無可以辯，且寄數法以一七而",
    "T34n1719_010:0345b04": "止，如七世等七中從大故四十九。「皆是師弟」",
    "T34n1719_010:0345b05": "等者，展轉教故。言「最後一人無教他」者，且約",
    "T34n1719_010:0345b06": "一期校量為言。言「大七」等者，此方數法黃",
    "T34n1719_010:0345b07": "帝所立，有二不同，下數十萬為億，上數億",
    "T34n1719_010:0345b08": "億為億；七數亦然，故以七七而為大七，於",
    "T34n1719_010:0345b09": "小乃成四十九也。并最後人即成五十，此",
    "T34n1719_010:0345b10": "亦一往合其數耳。正義如前破古師中，今",
    "T34n1719_010:0345b11": "謂「不爾」已下文是。《經》「四生」者，有人於此廣約",
    "T34n1719_010:0345b12": "《俱舍》、《婆沙》及諸經論，出四生義章，非今文",
    "T34n1719_010:0345b13": "要，但可略知六趣，略如第一卷及《止觀》第",
    "T34n1719_010:0345b14": "一記。四生者，謂胎、卵、濕、化。又《顯識論》中又",
    "T34n1719_010:0345b15": "立四生，一觸生者，因交會故。二嗅生者，雄",
    "T34n1719_010:0345b16": "有欲心嗅雌者根門，即便有孕。三沙生者，",
    "T34n1719_010:0345b17": "如雌雀以欲心坋沙，因即有孕。四者聲生，",
    "T34n1719_010:0345b18": "如雌孔雀以欲心故聞雄者鳴，便即有孕。",
    "T34n1719_010:0345b19": "此四但攝胎、卵二生，濕、化但染香處不須",
    "T34n1719_010:0345b20": "此相。「與世間樂拔果苦」者，且與四事及以七",
    "T34n1719_010:0345b21": "寶，故云世樂。令果身安故云拔果，令得",
    "T34n1719_010:0345b22": "羅漢故云拔生死苦。「此是梵福」者，此人教",
    "T34n1719_010:0345b23": "他令得聖果，自未得聖但名梵福，若得",
    "T34n1719_010:0345b24": "聖果方名為聖。「今更廣之」者，此用《大論》文",
    "T34n1719_010:0345b25": "也。福中大者莫先於梵，故《論》釋百福莊嚴",
    "T34n1719_010:0345b26": "相中，以梵福為一福；有此校量，今經令",
    "T34n1719_010:0345b27": "得四果者，亦梵福也。於中復更校量出聞",
    "T34n1719_010:0345b28": "經福，令以眾聖福之初用校最後聞經之",
    "T34n1719_010:0345b29": "益，故聞《妙經》隨喜，初心尚過後聖，何況初",
    "T34n1719_010:0345c01": "聖？故知世人目視如意而爭求水精，已遇",
    "T34n1719_010:0345c02": "日光而謀燈燭。「薩埵大薩埵」者，以三菩薩",
    "T34n1719_010:0345c03": "展轉相望，一往且以大小言之，故方便極",
    "T34n1719_010:0345c04": "位菩薩猶尚不及第五十人，何況但教他",
    "T34n1719_010:0345c05": "得二乘耶？言「聖福」者，望上屬福故也。然",
    "T34n1719_010:0345c06": "《華嚴》中以初住校量，其事仍易；今初隨喜位",
    "T34n1719_010:0345c07": "校量聖福，自非大聖嚴旨，安能信斯希奇？",
    "T34n1719_010:0345c08": "故知但從事判云「此品行旁不輕行正」，故此",
    "T34n1719_010:0345c09": "一部無得以旁言之，並是《法華》之正轍也。",
    "T34n1719_010:0345c10": "此中功德對五十人，章安但直標數而已，不",
    "T34n1719_010:0345c11": "指經文。今略對之，每兩功德結為一句：",
    "T34n1719_010:0345c12": "　一處及利根。　　智慧不瘖瘂。",
    "T34n1719_010:0345c13": "　口香舌無病。　　口無病不垢。",
    "T34n1719_010:0345c14": "　不黑亦不黃。　　不疎不缺落。",
    "T34n1719_010:0345c15": "　亦不差不曲。　　脣不垂不褰。",
    "T34n1719_010:0345c16": "　不縮不麁澁。　　不瘡亦不胗。",
    "T34n1719_010:0345c17": "　不缺亦不壞。　　不咼亦不厚。",
    "T34n1719_010:0345c18": "　不大及不黧。　　不黑無可惡。",
    "T34n1719_010:0345c19": "　不匾不曲戾。　　不黑亦不狹。",
    "T34n1719_010:0345c20": "　不長及不窳。　　不曲無不喜。",
    "T34n1719_010:0345c21": "　脣好及好舌。　　好牙及好齒。",
    "T34n1719_010:0345c22": "　鼻修及高直。　　面圓滿眉高。",
    "T34n1719_010:0345c23": "　眉長并額廣。　　平正人相具。",
    "T34n1719_010:0345c24": "　見佛及聞法。",
    "T34n1719_010:0345c25": "「前是相似功德」等者，指〈分別功德品〉中云「滅",
    "T34n1719_010:0345c26": "後五品」，大師有時依《普賢觀》判五品位在",
    "T34n1719_010:0345c27": "六根內，故云「相似」。若指四信正當相似，此",
    "T34n1719_010:0345c28": "中〈校量初〉品復是第五十八，初法會聞容是",
    "T34n1719_010:0345c29": "初品，第五十八必在隨喜位初人也。然品",
    "T34n1719_010:0346a01": "題「隨喜」不的局初，通該五十人也。「修行」下",
    "T34n1719_010:0346a02": "「云云」者，廣應明行相，此五十德或一人具",
    "T34n1719_010:0346a03": "足，或一人各一，隨其功力不可必具。頌中",
    "T34n1719_010:0346a04": "頌前隨喜中五、不頌問答，準可知故，頌",
    "T34n1719_010:0346a05": "聞經中少不次第，對之可知。",
    "T34n1719_010:0346a06": "釋法師功德品",
    "T34n1719_010:0346a07": "先釋品名，次釋功德增減，即法師之功德",
    "T34n1719_010:0346a08": "也。初釋品題中亦約四悉，故下結云「備斯",
    "T34n1719_010:0346a09": "四意」。初文世界，次「行者」下為人，次「明識」下對",
    "T34n1719_010:0346a10": "治，次「似解」下第一義。初世界中先指前品共",
    "T34n1719_010:0346a11": "此釋名，故「法師」二字全指前品，亦以五種",
    "T34n1719_010:0346a12": "為法師故，故云「如上」。問：此品既云是隨喜",
    "T34n1719_010:0346a13": "果，法師之名何以指前？答：弟子通初後，法",
    "T34n1719_010:0346a14": "師唯二三，義亦兼後二，或全未入品。何者？",
    "T34n1719_010:0346a15": "若以五品入六根中，五師但為六根因耳。",
    "T34n1719_010:0346a16": "縱以五品在六根外，五師不云修於觀行，",
    "T34n1719_010:0346a17": "但以誦說名通，且通第二三品，說復該於",
    "T34n1719_010:0346a18": "四五，故且一往似通。若具約位簡之，一向",
    "T34n1719_010:0346a19": "未入凡位，以法師名彼品釋廣，故須指彼",
    "T34n1719_010:0346a20": "以消今名。「法師」之稱既通，不隔四信五品，",
    "T34n1719_010:0346a21": "故指彼文用申品目。「功德」者下辯異也。初",
    "T34n1719_010:0346a22": "指初品之初，指第五十人。今謂五品之上",
    "T34n1719_010:0346a23": "指此六根，同名功德、高下永別，法師之功",
    "T34n1719_010:0346a24": "德故云法師功德。「內外莊嚴」等者，兩重解",
    "T34n1719_010:0346a25": "之，初正約六根，次「又從」下更進寄真位，即",
    "T34n1719_010:0346a26": "此相似至初住時普現色身，乃至極位節節",
    "T34n1719_010:0346a27": "皆以初功為本。「五根亦然」者，入真位時六",
    "T34n1719_010:0346a28": "根皆有內外二嚴，見聞十界而為外化，餘",
    "T34n1719_010:0346a29": "三準知，色等亦然。又若以相似普現色身為",
    "T34n1719_010:0346b01": "言，則可通於似位也。次「讀誦」下例餘師",
    "T34n1719_010:0346b02": "者，此五法師皆生似解，此且須置真位普",
    "T34n1719_010:0346b03": "現色身，退取似位為今功德，五師五品真",
    "T34n1719_010:0346b04": "似不同，故名世界。問：書寫何以淨六根耶？",
    "T34n1719_010:0346b05": "答：同資正解。「四品加然」者，明發不定，始自",
    "T34n1719_010:0346b06": "隨喜終至正行，皆發六根，何必過五方入",
    "T34n1719_010:0346b07": "相似。言「加然」者，以初望後初尚得入，後四",
    "T34n1719_010:0346b08": "加前。「相似既爾」等者，以分真中根淨倍前，",
    "T34n1719_010:0346b09": "以真望似故云「倍」也。次為人者，應勤思修",
    "T34n1719_010:0346b10": "四種三昧，令速入後信，信信相望故名為",
    "T34n1719_010:0346b11": "「倍」。次對治中深識圓聞如前校量，名為「大",
    "T34n1719_010:0346b12": "勢」，方能除於執權迹疑。第一義中云「似解",
    "T34n1719_010:0346b13": "初初」者，依《普賢觀》，隨喜已當似解之首，第",
    "T34n1719_010:0346b14": "五十人復在隨喜之初，故云「初初」。「過二乘之",
    "T34n1719_010:0346b15": "極極」者，羅漢已極，無極又極，縱是無疑亦不",
    "T34n1719_010:0346b16": "能及初隨喜人百千萬倍，如前校量。「指始」",
    "T34n1719_010:0346b17": "等者，以隨喜始顯妙覺終，凡夫發心尚與",
    "T34n1719_010:0346b18": "妙覺畢竟不二，況今五品後望六根耶？「六",
    "T34n1719_010:0346b19": "根功德」下正釋六根功德增減，先略出二家，",
    "T34n1719_010:0346b20": "次總結斥。先光宅中文無別破，所立未當。",
    "T34n1719_010:0346b21": "何者？五種法師各得六根，如何五師共為六",
    "T34n1719_010:0346b22": "千，故一師四百。若有三品，雖成一千二百，",
    "T34n1719_010:0346b23": "那成一師六千功德？況三品人耶？故下結破",
    "T34n1719_010:0346b24": "「根不依文」，況但言十善是散善耳。此土三",
    "T34n1719_010:0346b25": "根彊弱，引《大論》文全不應此。此文眼鼻身",
    "T34n1719_010:0346b26": "八百，耳舌意一千二百，《論》中眼耳意三用彊，",
    "T34n1719_010:0346b27": "故不相當。又有師以光宅數為三品者，今",
    "T34n1719_010:0346b28": "經但有八百千二，如何更立一千？若分六",
    "T34n1719_010:0346b29": "根為三，則二二分對全無此理。「諸師」下總",
    "T34n1719_010:0346c01": "斥，未會今經六根增減及功德等。「不合諸教」",
    "T34n1719_010:0346c02": "者，《法華》之外如下所列三經一論。何者？六",
    "T34n1719_010:0346c03": "根所對對三千塵，此塵之外見聞四聖，故知",
    "T34n1719_010:0346c04": "經力助內觀解、發相似分真，普熏諸根，故",
    "T34n1719_010:0346c05": "有如是見聞等用。又有人引《俱舍》等所辯",
    "T34n1719_010:0346c06": "界內六塵，用釋此中六塵，但得片義非文",
    "T34n1719_010:0346c07": "正意，故不用也。且六根中根耳鼻三不假",
    "T34n1719_010:0346c08": "至者，還依不至可見對眼、可聞對耳、有氣",
    "T34n1719_010:0346c09": "對鼻，舌身二根須到了者，依至變現故舌",
    "T34n1719_010:0346c10": "則以變說為功，身則以現像為用，而皆",
    "T34n1719_010:0346c11": "以十界為量，不關小乘根塵對境，故不須",
    "T34n1719_010:0346c12": "云色二十二、聲八種等。若不爾者，三千本",
    "T34n1719_010:0346c13": "非凡夫肉眼肉耳之所見聞，何故而言見聞",
    "T34n1719_010:0346c14": "三千？若復更釋天人等因所惑六塵，彌非今",
    "T34n1719_010:0346c15": "意。「大品」去，正引三經一論破前兩師。次「今",
    "T34n1719_010:0346c16": "經」下正釋，初引經論者，又二：初正引，次略",
    "T34n1719_010:0346c17": "結。今經具足以斥，正引中初引《大品》明六",
    "T34n1719_010:0346c18": "根般若，豈非〈分別功德〉中校量正慧，塵淨慧",
    "T34n1719_010:0346c19": "等故無差降，此未云數且言等淨。「若六根」",
    "T34n1719_010:0346c20": "下破前次師，先破，次「若一」下反徵。「云云」者，",
    "T34n1719_010:0346c21": "應更多並。引《正法華》中，亦先引根等，「不論」",
    "T34n1719_010:0346c22": "下亦同前破。次引《論》文意亦明等，經力不",
    "T34n1719_010:0346c23": "應令根勝劣。「雖未」等者，雖未入地功如",
    "T34n1719_010:0346c24": "入地。次引《大經》明互用相，既等既互理豈",
    "T34n1719_010:0346c25": "應偏？次正釋為四：初明一經之內具前四",
    "T34n1719_010:0346c26": "文，次正解，三「若論」下辯增減，四「相似」下判",
    "T34n1719_010:0346c27": "位。次又二：先約弘經方軌明等有一千，次",
    "T34n1719_010:0346c28": "約理境等千二百。初欲正釋，更斥光宅。今",
    "T34n1719_010:0346c29": "依〈安樂行〉以明三業，正當〈法師〉依於弘經",
    "T34n1719_010:0347a01": "方軌，故令獲得六根清淨。不同光宅直云",
    "T34n1719_010:0347a02": "十善及以五種法師共為合數；今明數足",
    "T34n1719_010:0347a03": "竟方云五種法師悉具六千，故今先約〈安",
    "T34n1719_010:0347a04": "樂行〉三業十善，次明一界十如，對化他邊及",
    "T34n1719_010:0347a05": "衣等三已有六十方成圓行，此中三業即",
    "T34n1719_010:0347a06": "是六根，故不更對六根，三業功成即六根",
    "T34n1719_010:0347a07": "淨。「五種」下明一一師皆淨六根，次「復次一心」",
    "T34n1719_010:0347a08": "下，約理境以對行中，亦是互用相似位上",
    "T34n1719_010:0347a09": "釋也，故云「一根通具六塵」；若從因釋，但是觀",
    "T34n1719_010:0347a10": "行理具六塵。「若論」下明增減相，先明增減",
    "T34n1719_010:0347a11": "也。「清淨」牒前般若，「莊嚴中有盈縮等等莊",
    "T34n1719_010:0347a12": "嚴者」，牒前正經，闕於牒論，秖是凡力等聖",
    "T34n1719_010:0347a13": "明肉眼等耳。「若言千二」下次辯盈縮即在",
    "T34n1719_010:0347a14": "今經，秖於向等而論盈縮。「若言清淨」更牒",
    "T34n1719_010:0347a15": "前般若，「六根互用」牒前《大經》，「亦不可思",
    "T34n1719_010:0347a16": "議」牒前引論。「若偏」下結斥。「相似」下判位中",
    "T34n1719_010:0347a17": "云「四輪」者，《瓔珞經》中具列六輪，今且用四。",
    "T34n1719_010:0347a18": "若依五十二位，唯《瓔珞經》始於整足，故今借",
    "T34n1719_010:0347a19": "之以成圓義，但斷不斷異，鐵輪仍在四輪",
    "T34n1719_010:0347a20": "位前，即十信。「第三心」者恐誤，應云「第二」，信",
    "T34n1719_010:0347a21": "通進別故寄明之，若始末明位，略如《菩薩",
    "T34n1719_010:0347a22": "戒疏》及《玄》文位妙《止觀》次位中，具位修觀入",
    "T34n1719_010:0347a23": "位行相，今文但明法師功德，故置不云。此",
    "T34n1719_010:0347a24": "下經文六根六章，準《華嚴經》六根各十十義，",
    "T34n1719_010:0347a25": "亦與此中文同，但真似別耳。是則五十俱",
    "T34n1719_010:0347a26": "通真似。又五與十但離合異。然小乘不以",
    "T34n1719_010:0347a27": "鼻舌為通，於意離三未為了說。諸大乘",
    "T34n1719_010:0347a28": "經亦有六通，不云六根者，秖是旁小而復",
    "T34n1719_010:0347a29": "斥小。今經、《華嚴》方成了義，況復與小修發",
    "T34n1719_010:0347b01": "不同，所依各別，尚不同別況復餘耶？初眼",
    "T34n1719_010:0347b02": "根中未論修發真天眼等，直以肉眼能見",
    "T34n1719_010:0347b03": "大千，故云「父母所生」。若論其用已過天眼。",
    "T34n1719_010:0347b04": "有漏天眼下無見上，梵王所見雖遍大千，",
    "T34n1719_010:0347b05": "至邊乃為風輪所隔；六根淨者則不如是。",
    "T34n1719_010:0347b06": "故今應云相似佛眼，乃至相似五眼，故亦",
    "T34n1719_010:0347b07": "應云見於二乘及佛菩薩等，以準耳鼻必",
    "T34n1719_010:0347b08": "合有故。「見大千內外為天眼」者，且約見於",
    "T34n1719_010:0347b09": "麁細色邊。「見業因緣為法眼」者，以天眼力",
    "T34n1719_010:0347b10": "所不見故。「見業見淨」者，業有差別、淨無差",
    "T34n1719_010:0347b11": "別，雙見二境即表中智。又能圓伏故是佛",
    "T34n1719_010:0347b12": "眼。「大經云」等者，此是別引肉眼能有佛眼之",
    "T34n1719_010:0347b13": "用，以證「父母所生」等也。「佛眼故」下是重牒",
    "T34n1719_010:0347b14": "前破光宅四文，及今所立并略「盈縮」等文，",
    "T34n1719_010:0347b15": "顯成正釋。「眼根清淨」是牒前般若，「具五」是",
    "T34n1719_010:0347b16": "牒前《論》文，「莊嚴」是牒前《正經》等，亦應云互",
    "T34n1719_010:0347b17": "具五根以牒涅槃，文無者略。下去五根，一",
    "T34n1719_010:0347b18": "一皆爾，但此具竟下去並略，但注「云云」，或",
    "T34n1719_010:0347b19": "出一兩經而已，至下更引無令失意。又下",
    "T34n1719_010:0347b20": "五根一一二釋，先約能見聞等，次約所見聞",
    "T34n1719_010:0347b21": "等，故重云也。耳根可見。以於鼻根最委悉",
    "T34n1719_010:0347b22": "故，故於鼻根更辯互用，準例餘根亦應如",
    "T34n1719_010:0347b23": "是，但是文略。若舌根中準答問意，亦應須",
    "T34n1719_010:0347b24": "先知味法界，方乃令其味變為美，況六根",
    "T34n1719_010:0347b25": "俱淨豈可舌根劣耶？身根中云「無謬」假也，",
    "T34n1719_010:0347b26": "「無著」空也，「俱照」名中。意根中云「月四月」等，",
    "T34n1719_010:0347b27": "作所表釋，以通前五皆不二故。若存事釋",
    "T34n1719_010:0347b28": "唯第六根，所以六根所對不須委論。然〈隨喜",
    "T34n1719_010:0347b29": "品〉校量初品，〈分別功德〉直明四信及以五",
    "T34n1719_010:0347c01": "品，今〈法師功德〉但明相似六根功德，〈不輕品〉",
    "T34n1719_010:0347c02": "中明弘經人現生後報六根清淨，〈神力囑累〉",
    "T34n1719_010:0347c03": "果人自明弘經力用，以勸流通，〈樂王〉、〈妙音〉、〈觀",
    "T34n1719_010:0347c04": "音〉明分真人弘經功能，故知但依今經判",
    "T34n1719_010:0347c05": "位自顯，餘依《論》判自是一途，下去可見。",
    "T34n1719_010:0347c06": "故〈隨喜品〉已下，不勞委釋物像相貌，但略",
    "T34n1719_010:0347c07": "示文相以顯傳弘，則流通之功其義自了。",
    "T34n1719_010:0347c08": "釋常不輕菩薩品",
    "T34n1719_010:0347c09": "此品既前正引昔，當知〈不輕〉已有五品可以",
    "T34n1719_010:0347c10": "證因，後獲六根可以證果，故云「引證」。嘉",
    "T34n1719_010:0347c11": "祥具對今經上諸品文，以為七別：一者以",
    "T34n1719_010:0347c12": "上二品對今為三品功德，〈隨喜〉下、〈法師〉中、今",
    "T34n1719_010:0347c13": "為上也。二者對上二品為三世功德，〈隨喜〉",
    "T34n1719_010:0347c14": "現、〈法師〉當、今品過。三者對〈法師功德〉明果，",
    "T34n1719_010:0347c15": "今品辯因。四明眾生唯一乘故。五者上明",
    "T34n1719_010:0347c16": "佛記、今明菩薩。六者上明勸福、今明滅罪。",
    "T34n1719_010:0347c17": "七者引事以證六根。言三品者，〈隨喜〉容下，",
    "T34n1719_010:0347c18": "〈法師〉及此俱淨六根，豈分中上？況此尚有",
    "T34n1719_010:0347c19": "先謗墮獄。言三世者，〈隨喜〉乃指佛滅度後，",
    "T34n1719_010:0347c20": "〈法師〉現籍五種功成，〈不輕〉雖往明現生後。",
    "T34n1719_010:0347c21": "言因果者，俱淨六根，豈分二別？言一乘",
    "T34n1719_010:0347c22": "者，通於一部，豈唯此耶？唯對〈分別功德〉分",
    "T34n1719_010:0347c23": "佛菩薩記，此則可爾。言罪福者，今謗獲罪，",
    "T34n1719_010:0347c24": "信者得福，上文生謗豈無罪耶？〈隨喜〉中與",
    "T34n1719_010:0347c25": "陀羅尼菩薩共生一處，利根智慧豈唯福耶？",
    "T34n1719_010:0347c26": "言滅罪者，生謗墮獄此乃生罪，臨終根淨",
    "T34n1719_010:0347c27": "豈唯滅罪？〈法師〉中報陰現轉，何罪不滅？言",
    "T34n1719_010:0347c28": "引事以證六根淨者，何不云弘宣一句，必",
    "T34n1719_010:0347c29": "淨六根，為章所引不思本文。諸如此例不",
    "T34n1719_010:0348a01": "可具引，故略述之以生發見。故今更以六",
    "T34n1719_010:0348a02": "義說之。於中初一亦望今經前品，餘五皆",
    "T34n1719_010:0348a03": "以《法華》望前。一者上全弘經文，今略弘經",
    "T34n1719_010:0348a04": "意，故不讀誦但宣不輕。二者小典生信尚",
    "T34n1719_010:0348a05": "未為二因，今經或毀感六根清淨。三者諸",
    "T34n1719_010:0348a06": "經但明順化弘教，此品禮俗逆化通理。四",
    "T34n1719_010:0348a07": "者餘經所表權實尚隔，此品表聞莫非四",
    "T34n1719_010:0348a08": "一。五者諸經所表迹尚不周，此品兼表本",
    "T34n1719_010:0348a09": "迹二相。六者諸經上慢永言墮苦，此品即能",
    "T34n1719_010:0348a10": "信伏隨從。嘉祥七義非不一見，未有遠致，",
    "T34n1719_010:0348a11": "得此中意諸例可從。問為不輕謬有所記，",
    "T34n1719_010:0348a12": "見者悉云皆當作佛？為復末代弘者迷津？",
    "T34n1719_010:0348a13": "《法華論》云：「此菩薩知眾生有佛性，不敢輕",
    "T34n1719_010:0348a14": "之。」二《論》俱是天親而立性不同者，豈其相",
    "T34n1719_010:0348a15": "違？但申經文使各得教旨，若令一人著",
    "T34n1719_010:0348a16": "《論》，則使諸說咸同，不可所釋大乘盡用對",
    "T34n1719_010:0348a17": "法小義，故知彼《論》自申方等，所以迦葉自悲",
    "T34n1719_010:0348a18": "敗種，至法華會敗種還生，天親即以其《論》",
    "T34n1719_010:0348a19": "申之。若棄如來顯實之文，而滯菩薩弘權",
    "T34n1719_010:0348a20": "之教，偏執之愆莫大，謬申之過可知。今文品",
    "T34n1719_010:0348a21": "初具足四一，以解貫四，於中先列、次釋。釋",
    "T34n1719_010:0348a22": "中云「法華論」等者，《論》許此菩薩知一切眾生",
    "T34n1719_010:0348a23": "悉有佛性，故凡見者皆往禮之，此四眾中豈",
    "T34n1719_010:0348a24": "無滅種而妄說之？若其有者，《論》文不說則過",
    "T34n1719_010:0348a25": "在天親，若《唯識》說正乃過在不輕及在於",
    "T34n1719_010:0348a26": "佛。而不先責不輕之過，猶却以為弘經之",
    "T34n1719_010:0348a27": "人，豈有誤宣誤記之失，令現生後淨六根",
    "T34n1719_010:0348a28": "耶？「正因通亘」等者，性德通於迷悟因果，故緣",
    "T34n1719_010:0348a29": "了云種子本有，還約性德以明二因，以對",
    "T34n1719_010:0348b01": "新熏成修得故，此三為因轉因成果。果中",
    "T34n1719_010:0348b02": "菩提及以涅槃，名為果性，果果性也。若對",
    "T34n1719_010:0348b03": "性辯修，秖是修得緣了，至果名為菩提涅",
    "T34n1719_010:0348b04": "槃，了秖是智，智名菩提，緣秖是斷，斷名涅",
    "T34n1719_010:0348b05": "槃。亦可以性三因至果之時，了名三種菩",
    "T34n1719_010:0348b06": "提，緣名三種涅槃。若云眾生具有因果性",
    "T34n1719_010:0348b07": "者，則五佛性皆在眾生遍一切處，但住因",
    "T34n1719_010:0348b08": "之日果性名因，在果之時攬因名果，名雖",
    "T34n1719_010:0348b09": "互得其法恒如。「初是因緣」等者，初內懷不輕",
    "T34n1719_010:0348b10": "之解等五文是也。「後是圓教」者，約教也。從「見",
    "T34n1719_010:0348b11": "實三昧」去是也。對偏成四、對味則五，以餘",
    "T34n1719_010:0348b12": "教中必無眾生即佛之言。前既因緣應具四",
    "T34n1719_010:0348b13": "悉，於五文中初二世界，後三餘三，具如序",
    "T34n1719_010:0348b14": "中亦以四一而對四悉。「云云」者，三教對辯",
    "T34n1719_010:0348b15": "今唯在圓。「我昔隨喜獲現生後」者，重明來",
    "T34n1719_010:0348b16": "意，故後文云「臨欲終時具聞威音王佛說",
    "T34n1719_010:0348b17": "法華經，得六根淨更增壽命」，即現報也。「命",
    "T34n1719_010:0348b18": "終之後復值二千億佛，同號日月燈明」，即生",
    "T34n1719_010:0348b19": "報也。「以是因緣復值二千億佛，同號雲自",
    "T34n1719_010:0348b20": "在燈王，復值千萬億佛」，即後報也。於現報",
    "T34n1719_010:0348b21": "中獲六根淨，是故弘經其功不淺。說此三",
    "T34n1719_010:0348b22": "益意在流通，昔時不輕三報宛爾，今日豈得",
    "T34n1719_010:0348b23": "不流通耶？有人云：欲顯安樂行威勢無比，",
    "T34n1719_010:0348b24": "我為不輕行安樂行。今謂安樂行者始行弘",
    "T34n1719_010:0348b25": "經，故與不輕其儀十別。何者？彼則安處法",
    "T34n1719_010:0348b26": "座隨問為說，此乃遠見四眾故往禮拜。彼",
    "T34n1719_010:0348b27": "則有所難問方乃為答，此乃瓦行打擲猶彊",
    "T34n1719_010:0348b28": "宣之。彼則常好坐禪在空閑處，此乃不專",
    "T34n1719_010:0348b29": "讀誦入眾申通。彼則深愛法者不為多說，",
    "T34n1719_010:0348c01": "此乃被虛妄謗仍彊稱揚。彼則初問云何讀",
    "T34n1719_010:0348c02": "說此經，此乃但云流通作佛一句。彼則初",
    "T34n1719_010:0348c03": "修理觀觀十八空，此乃但懷一句作佛之",
    "T34n1719_010:0348c04": "解。彼則化佛親說詮虛空身，此乃虛空身說",
    "T34n1719_010:0348c05": "詮於化事。彼則夢中遠表當獲大果，此乃口",
    "T34n1719_010:0348c06": "宣當得佛因之教。彼則約解髻喻開二乘",
    "T34n1719_010:0348c07": "權，此乃約結緣表一乘之實。彼則以順化",
    "T34n1719_010:0348c08": "故存於軌儀，此乃以逆化故亡於恒迹。彼",
    "T34n1719_010:0348c09": "則列勝行法以取於人，此乃偏引往人以",
    "T34n1719_010:0348c10": "通勝法。「事本本事」者，通舉往昔威音王佛",
    "T34n1719_010:0348c11": "為不輕事之本，名為「事本」。於中別以最初",
    "T34n1719_010:0348c12": "威音佛時不輕之事，故云「本事」。「得正說之宏",
    "T34n1719_010:0348c13": "宗」等者，先標兩句，「名常」下釋此二句，先釋",
    "T34n1719_010:0348c14": "初句，次「不輕深敬」下釋次句。「宏」寬大也。「宗」尊",
    "T34n1719_010:0348c15": "高也。本迹二文四一三性，正說大宗不過實",
    "T34n1719_010:0348c16": "相，實相秖是常住佛性，此指宗極之宗，非",
    "T34n1719_010:0348c17": "宗體之宗。一代雖說或兼或帶或純小教，或",
    "T34n1719_010:0348c18": "雜助門或抑或覆，文寬事廣，教教不同味",
    "T34n1719_010:0348c19": "味意別，不輕但宣二十四字，有標有釋具",
    "T34n1719_010:0348c20": "述因果，因既三性果即三德，況以四一兼",
    "T34n1719_010:0348c21": "益自他，直指二因以為不輕所宣之法，故",
    "T34n1719_010:0348c22": "云「宏宗」。顯實之宗不出四一，四一一一秖",
    "T34n1719_010:0348c23": "是三故，故今還依四一消文。於中先釋四",
    "T34n1719_010:0348c24": "一宏宗，次引文判位，三「隨喜」下明隨喜意，",
    "T34n1719_010:0348c25": "四「敬人」下結隨喜意。初文中二：先表迹門顯",
    "T34n1719_010:0348c26": "實，次表本門開近。前明法師隨喜，示佛滅",
    "T34n1719_010:0348c27": "後聞弘經者所說之益；此引過去弘者聞者",
    "T34n1719_010:0348c28": "俱獲大功。若弘若聞皆雙及本迹，豈獨直",
    "T34n1719_010:0348c29": "云作佛而已，故須皆約二門釋之，方稱",
    "T34n1719_010:0349a01": "不輕所宣，乃會威音所演，可與五品之理",
    "T34n1719_010:0349a02": "合，後得六根而有歸，具聞之言全表本迹，",
    "T34n1719_010:0349a03": "況法華之號不專一門？先表迹中云「名常",
    "T34n1719_010:0349a04": "不輕是人一」等者，應委將文相用消四一，",
    "T34n1719_010:0349a05": "令合此文旨。雖上慢者為之立名，已是菩",
    "T34n1719_010:0349a06": "薩行願所感，故使銘者冥會其事。「從乃至",
    "T34n1719_010:0349a07": "遠見表本四一」者，只是以遠而表於遠，乃",
    "T34n1719_010:0349a08": "至不輕自有本地之四一也。故使未堪顯",
    "T34n1719_010:0349a09": "本，乃以遠住表之。迹中顯實尚以迹四而",
    "T34n1719_010:0349a10": "彊毒之，況復本實能即受耶？迹顯而本密，故",
    "T34n1719_010:0349a11": "知四一是經宏宗。次引證判位中云「不專」",
    "T34n1719_010:0349a12": "等者，顯不讀誦故以不輕為專而云「但",
    "T34n1719_010:0349a13": "禮」，以入位之法不獨五種法師，或自或他若",
    "T34n1719_010:0349a14": "信若法，或冥或顯或廣或略，故秖宣一句，功",
    "T34n1719_010:0349a15": "莫大焉。故今文判屬隨喜位，為六根之親",
    "T34n1719_010:0349a16": "因。有人云：不專是雜。今謂但顯不雜，不專",
    "T34n1719_010:0349a17": "對專。有人問：何故禮俗？今為答之。菩薩化",
    "T34n1719_010:0349a18": "緣法無一準，唯利是務故設斯儀，見眾生",
    "T34n1719_010:0349a19": "理與果理等，故禮生禮佛其源不殊，此自",
    "T34n1719_010:0349a20": "行也。欲令眾生生慕果願，果願者何？我等",
    "T34n1719_010:0349a21": "但理彼尚故禮，況證果理而不尊高。又云：",
    "T34n1719_010:0349a22": "「汝等皆行菩薩道當得作佛」，豈非擊我令",
    "T34n1719_010:0349a23": "修圓因，此約現在順從者也，亦信行也，亦",
    "T34n1719_010:0349a24": "法行也。夫益有冥顯，顯近冥遠，遠如勝意",
    "T34n1719_010:0349a25": "現雖不受，聲納於懷，由謗罵之辜墮於惡",
    "T34n1719_010:0349a26": "道，聞順從之力還遇不輕，乃至今日還令",
    "T34n1719_010:0349a27": "會入，以是義故上慢尚成遠因，聞信寧無",
    "T34n1719_010:0349a28": "現益？故毀謗者成毒鼓因，廣略準知。自行莊",
    "T34n1719_010:0349a29": "嚴化功歸己，自他熏瑩故淨六根。有人此中",
    "T34n1719_010:0349b01": "引《大經》中禮知法者，及《淨名》中比丘禮俗。",
    "T34n1719_010:0349b02": "此義不然。《涅槃》常儀顯敬法之志，從彼請",
    "T34n1719_010:0349b03": "益故忘情禮下；《淨名》聞法已獲重恩，故忘",
    "T34n1719_010:0349b04": "犯設敬不存恒則。若大乘正義出俗恒則，",
    "T34n1719_010:0349b05": "亦無令道而禮於俗，不輕立行咸異於斯，",
    "T34n1719_010:0349b06": "不為宣通大小非教。有人云：菩薩不作是",
    "T34n1719_010:0349b07": "禮即是有犯。今謂有犯須準科條，《梵網》無",
    "T34n1719_010:0349b08": "文小乃無制。又云：菩薩於性罪必護，於遮",
    "T34n1719_010:0349b09": "罪有越。今謂於遮必越，越名持不？越不名",
    "T34n1719_010:0349b10": "持，破非菩薩。忘犯濟物貴在物安，若也物",
    "T34n1719_010:0349b11": "安何簡遮性？今禮四眾濟眾何辜？故大小",
    "T34n1719_010:0349b12": "二乘咸遮禮俗，禮尚不受濟義不成。三「隨",
    "T34n1719_010:0349b13": "喜」下約人約法明隨喜意者，必具三因，安",
    "T34n1719_010:0349b14": "樂是總、三因是別，故云「皆一實相」，又云「皆有",
    "T34n1719_010:0349b15": "三因」。「讀誦」下別釋三因。「不輕深敬」下釋流通",
    "T34n1719_010:0349b16": "之妙益句也。於中初正約三四以示流通，",
    "T34n1719_010:0349b17": "「如此」下結成。初文者，若得三法弘經之軌，則",
    "T34n1719_010:0349b18": "自他咸濟，當知三法雖順前品，其實即是",
    "T34n1719_010:0349b19": "此品三因，故復亦對四安樂行，四安樂行準",
    "T34n1719_010:0349b20": "前可知。「不受四一」者，應將罵等委消不",
    "T34n1719_010:0349b21": "受四一之相，本地亦然。文但略對經而已。",
    "T34n1719_010:0349b22": "「不輕以大而彊」下「云云」者，為唱令聞故也。應",
    "T34n1719_010:0349b23": "釋彊毒以作當來聞法之相，具如經文後",
    "T34n1719_010:0349b24": "時得益者也。「意業淨」下「云云」者，應釋三業",
    "T34n1719_010:0349b25": "對三力相，復應更對衣座室等。神通，室也。",
    "T34n1719_010:0349b26": "說辯，座也。善寂，衣也。廣對一切，準此可見。",
    "T34n1719_010:0349b27": "「毀者」等者，即生隨從尚猶墮苦，是則擊信毀",
    "T34n1719_010:0349b28": "之二鼓，為生後之兩因。問：若因謗墮苦，菩",
    "T34n1719_010:0349b29": "薩何故為作苦因？答：其無善因不謗亦墮，",
    "T34n1719_010:0349c01": "因謗墮惡必由得益，如人倒地還從地起，",
    "T34n1719_010:0349c02": "故以正謗接於邪墮。「務當勤習五種行」者，",
    "T34n1719_010:0349c03": "五種法師行也。偈文但云初十五行半頌果",
    "T34n1719_010:0349c04": "報，後四行勸持，準此頌文應云不頌雙",
    "T34n1719_010:0349c05": "指，唯頌雙開雙勸二文。初雙開中，長行文",
    "T34n1719_010:0349c06": "二，事本、本事。今一行半總頌事本，闕劫國",
    "T34n1719_010:0349c07": "等，次頌本事。長行有三，今初一行半頌雙",
    "T34n1719_010:0349c08": "標二人，次二行半明得失，初一行半得，次",
    "T34n1719_010:0349c09": "半行失，次半行重明得，次「其罪」下十行明信",
    "T34n1719_010:0349c10": "毀果報及結會古今。「乃至定謂」等者，此乃",
    "T34n1719_010:0349c11": "不專判於邪外，佛權實教執皆名著。「牛皮」",
    "T34n1719_010:0349c12": "等如《止觀》第五記。以著心著無著教，如牛",
    "T34n1719_010:0349c13": "皮等向日加堅。亡失正法猶如損體，故稟",
    "T34n1719_010:0349c14": "方便教者，於外凡位並未免謗，故有不",
    "T34n1719_010:0349c15": "受不輕圓實之言。",
    "T34n1719_010:0349c16": "釋如來神力品",
    "T34n1719_010:0349c17": "釋品名者，「如來」上壽量品釋，「神力」者，神在",
    "T34n1719_010:0349c18": "於內即體宗也。「力」名幹用，即是用也。佛說",
    "T34n1719_010:0349c19": "本迹口輪力用已竟於前，今復身輪現此勝",
    "T34n1719_010:0349c20": "用，令眾流通本迹之教，故云「體深力大」。「此",
    "T34n1719_010:0349c21": "字」下別明來意。「自此」下總名來意。初所對眾",
    "T34n1719_010:0349c22": "中言「一切」指他方、「舊住」指本化者，應非四",
    "T34n1719_010:0349c23": "眾八部也。故「一切」者，即從「及諸」已下文是。",
    "T34n1719_010:0349c24": "「十神力」者，前五正明現在流通本迹，後五總",
    "T34n1719_010:0349c25": "表未來不已。又前五中初一令眾總信本",
    "T34n1719_010:0349c26": "迹，次四即是現在四一。第二表二門理一，智",
    "T34n1719_010:0349c27": "家之境故云智境。第三表二門教暢，即是教",
    "T34n1719_010:0349c28": "一。第四表二門入實，即是人一。第五表二",
    "T34n1719_010:0349c29": "門破惑，即是行一。第六門中既指五千、被移、",
    "T34n1719_010:0350a01": "失心三類人者，如此三例即是滅後得益之",
    "T34n1719_010:0350a02": "人。所言「機」者，機義當總，總於未來四一故",
    "T34n1719_010:0350a03": "也，即是得於四一之益。下去四相別表未來",
    "T34n1719_010:0350a04": "四一，文自結名，但各述其要令成一也。所",
    "T34n1719_010:0350a05": "以四但云一不言本迹者，在未來故，尚",
    "T34n1719_010:0350a06": "未入實誰論其本？若見實者亦見其本，故",
    "T34n1719_010:0350a07": "總結云「表現表將」。「將」猶當也。初五文中一一",
    "T34n1719_010:0350a08": "皆有迹、本、流通三相。初文先標，「今經」下敘前",
    "T34n1719_010:0350a09": "迹說開顯，「內祕」下敘前開迹顯本，「明三世」下",
    "T34n1719_010:0350a10": "明中間用，「福德人」下初神力意。第二文者先",
    "T34n1719_010:0350a11": "標今神用所表，「上白毫」下敘於迹門神用表",
    "T34n1719_010:0350a12": "同，境智合故初見一理。「今本門」下牒向表",
    "T34n1719_010:0350a13": "意，由見遠理故使增道損生至於隣極。「分",
    "T34n1719_010:0350a14": "身」等者，此相既同，各於其土利益亦爾。第三",
    "T34n1719_010:0350a15": "文者，先標名辯意述相，「四十餘」下正述表",
    "T34n1719_010:0350a16": "迹，「欲以」下明表本意。言「具二」者，事即本迹",
    "T34n1719_010:0350a17": "付他令通於未來世。第四文者，初標名辯",
    "T34n1719_010:0350a18": "意，「隨喜」下表迹益，「隨喜圓道」下表本益，「隨",
    "T34n1719_010:0350a19": "喜諸菩薩」下表流通益，「此一」下流通功能。第",
    "T34n1719_010:0350a20": "五文者雖不分本迹，一文兼諸下五可知。",
    "T34n1719_010:0350a21": "結要有四句者，本迹二門各有宗用，二門之",
    "T34n1719_010:0350a22": "體兩處不殊，名冠此三而總於三，一部之",
    "T34n1719_010:0350a23": "要豈過於此？故總攬之以成流通。「八自在」",
    "T34n1719_010:0350a24": "者，如《止觀》記。「經中要說」等者，敘今意也。「道",
    "T34n1719_010:0350a25": "場釋上甚深事」者，事是因果，今道場是果，果",
    "T34n1719_010:0350a26": "必有因。「以菩提釋藏」者，菩提是能契之智，",
    "T34n1719_010:0350a27": "必有所照之境，境即祕藏，以能顯所也。「以",
    "T34n1719_010:0350a28": "轉法輪釋一切法」者，有所轉法，法必有名。",
    "T34n1719_010:0350a29": "「以涅槃釋力用」者，滿理釋權疑，唱滅釋近",
    "T34n1719_010:0350b01": "疑，宗雖近遠同名因果，不復別判。「阿含」者，",
    "T34n1719_010:0350b02": "借小證大，彼則從事今借證理，開小即大",
    "T34n1719_010:0350b03": "故可為證。頌文初頌十神力中但有五者，",
    "T34n1719_010:0350b04": "闕後五也。前五現見逐要存之，前後二五",
    "T34n1719_010:0350b05": "現未異耳。舉現例未，是故略之。「囑累下二",
    "T34n1719_010:0350b06": "行總頌四法」者，但云囑累至得邊際具含",
    "T34n1719_010:0350b07": "四義，四義皆是無邊際故。「能持」下別頌者，",
    "T34n1719_010:0350b08": "初一偈半中言一切法者，不出能化能證",
    "T34n1719_010:0350b09": "所化故也。無二乘故，不兼帶故，其法祕妙。",
    "T34n1719_010:0350b10": "「令我」下二偈頌神力者，既云歡喜，即是用",
    "T34n1719_010:0350b11": "暢。次一偈頌祕要者，名同易見。「於諸法」下",
    "T34n1719_010:0350b12": "頌深事者，教化諸菩薩畢竟住一乘，乘是",
    "T34n1719_010:0350b13": "因果。後一偈半頌總結者，總結四法。言「若",
    "T34n1719_010:0350b14": "能持」持四法也。",
    "T34n1719_010:0350b15": "法華文句記卷第十(中)",
    "T34n1719_010:0350b18": "法華文句記卷第十(下)",
    "T34n1719_010:0350b20": "唐天台沙門湛然述",
    "T34n1719_010:0350b21": "釋囑累品",
    "T34n1719_010:0350b22": "釋此品，先辯他人判品前後，次今文正釋。",
    "T34n1719_010:0350b23": "初文者，慈恩、安國並令移之於〈勸發〉後，若在",
    "T34n1719_010:0350b24": "此中有八相違、十不可也。余雖管見，頗有",
    "T34n1719_010:0350b25": "稟承，每於聽筵忝蒙慈訓，垂示救旨深有",
    "T34n1719_010:0350b26": "所憑，近見秀公《法華圓鏡》，廣立難勢不越",
    "T34n1719_010:0350b27": "先規，今攢舊聞兼資後見，總別救之亦八",
    "T34n1719_010:0350b28": "不可。初總救者，〈出塔〉已後凡述多寶，皆云",
    "T34n1719_010:0350b29": "「塔中」不云「見佛」，若移在後無出塔處，一不",
    "T34n1719_010:0350c01": "可也。分身散後凡有所述，唯論佛塔不涉",
    "T34n1719_010:0350c02": "分身，若移在後佛無散處，二不可也。〈囑累〉",
    "T34n1719_010:0350c03": "文中佛散土穢，已下經文言不涉淨，若移在",
    "T34n1719_010:0350c04": "後無復穢處，三不可也。會本居地因塔升",
    "T34n1719_010:0350c05": "空，佛散出塔後文在地，若移在後無還地",
    "T34n1719_010:0350c06": "處，四不可也。〈囑累品後〉經既未盡，但述眾",
    "T34n1719_010:0350c07": "喜不云「而去」，若移在後須加「而去」，五不可",
    "T34n1719_010:0350c08": "也。〈勸發品〉後無復餘文，經既已終則云「而",
    "T34n1719_010:0350c09": "去」，若移在後須除而去，六不可也。本迹二",
    "T34n1719_010:0350c10": "門佛事既畢，須有所付，是有囑累，若移在",
    "T34n1719_010:0350c11": "後法無所歸，七不可也。囑累已後明乘乘",
    "T34n1719_010:0350c12": "人，弘經本事事須囑累，若移在後師弟參",
    "T34n1719_010:0350c13": "雜，八不可也。次別救者，具述元破一一救",
    "T34n1719_010:0350c14": "之。一云眾本相違者，準《正法華》及以隋朝",
    "T34n1719_010:0350c15": "崛多三藏《添品法華》中，此品並皆在於經末。",
    "T34n1719_010:0350c16": "救曰：《正》、《妙》二本譯人既異，所見各別，若令盡",
    "T34n1719_010:0350c17": "同此不可也。言《添品》者，準南山《內典錄》云：",
    "T34n1719_010:0350c18": "「崛多擅移〈囑累〉著後」，崛多既其擅改，法護",
    "T34n1719_010:0350c19": "未可為憑，《正》本既其居先，《添品》不名擅",
    "T34n1719_010:0350c20": "改，南山既斥添品，義當二本俱非。何者？羅",
    "T34n1719_010:0350c21": "什生雖龜茲，遍遊五竺，豈獨不見梵本《法",
    "T34n1719_010:0350c22": "華》？久居長安，豈不曾見法護所譯？而再譯",
    "T34n1719_010:0350c23": "不用者，當知法護非堪指南；若堪指南，何",
    "T34n1719_010:0350c24": "不文義咸依《正》本，若嫌後譯文義澆薄，則隋",
    "T34n1719_010:0350c25": "朝所譯彌薄於前，今依什譯理可準憑。故",
    "T34n1719_010:0350c26": "叡公云：「梵音錯者正之以天竺，秦言謬者正",
    "T34n1719_010:0350c27": "之以字義，不可譯者即而書之。」豈什公與",
    "T34n1719_010:0350c28": "四子頓爾無識，輒移一品安置經中？若不",
    "T34n1719_010:0350c29": "測旨歸，應仰之而已，何得以凡見斗尺",
    "T34n1719_010:0351a01": "量度大海虛空耶？二云經論相違者，《法華",
    "T34n1719_010:0351a02": "論》云：「修行力有五」，第五護法力中云「如〈普",
    "T34n1719_010:0351a03": "賢勸發品〉及後品」，後品即指〈囑累品〉也。救",
    "T34n1719_010:0351a04": "曰：《論》亦人譯，擅指何疑？況《論》雖西來，譯時",
    "T34n1719_010:0351a05": "既在《正法華》後，秖是譯者順《正法華》故，《正",
    "T34n1719_010:0351a06": "經》在西晉時譯，《論》在後魏時譯，如隋笈多",
    "T34n1719_010:0351a07": "見《正法華．藥草喻》後有一長行偈頌，及〈囑累〉",
    "T34n1719_010:0351a08": "在後，便以《正經》添於品內，及移〈囑累〉在",
    "T34n1719_010:0351a09": "〈勸發〉後，餘無所云，遂使後人云「添品法華」。",
    "T34n1719_010:0351a10": "故知譯者不妨隨見，《妙》、《正》二本同一梵文，",
    "T34n1719_010:0351a11": "乍可信羅什而寢於法護，安得釋《妙》本專",
    "T34n1719_010:0351a12": "以《論》為憑？秀云：言「後品」者，是《普賢觀經》，以",
    "T34n1719_010:0351a13": "同是普賢發起令依經修觀。又言「後品」者，",
    "T34n1719_010:0351a14": "既其不出名目，則似經度不盡，若不爾者，",
    "T34n1719_010:0351a15": "何不云「及囑累品」但言後耶？此亦是一見。",
    "T34n1719_010:0351a16": "然準天台判為結經，不云「在勸發品後」。三、",
    "T34n1719_010:0351a17": "諸教相違，云：一切諸經並在經末，如何此經",
    "T34n1719_010:0351a18": "獨在於斯？救曰：例同諸經違妨更甚，即如",
    "T34n1719_010:0351a19": "《大品》中間有〈累教品〉，經末復有〈囑累品〉，不",
    "T34n1719_010:0351a20": "可一切皆兩處安。如《大寶積》四十九會，會",
    "T34n1719_010:0351a21": "會皆有付囑之文，豈令諸經一切皆爾？如",
    "T34n1719_010:0351a22": "《金剛經》問名問持乃在經中，不可一切悉",
    "T34n1719_010:0351a23": "令居中。《法華》開權顯本授聲聞記，豈令一",
    "T34n1719_010:0351a24": "切悉皆顯實？不類之例其數不一。四云二",
    "T34n1719_010:0351a25": "事乖角者，分身若還此土復穢，準妙音被",
    "T34n1719_010:0351a26": "誡故知土穢，〈囑累〉中亦令多寶還歸，觀音不",
    "T34n1719_010:0351a27": "應施寶分二，分二即多寶未還，遣去既同",
    "T34n1719_010:0351a28": "不應乖角。救曰：秖由未還故寶分二，是故",
    "T34n1719_010:0351a29": "但云「一分奉多寶佛塔」，而不云「奉多寶佛」，",
    "T34n1719_010:0351b01": "故知事畢者去、有緣者住，於理何傷？若多",
    "T34n1719_010:0351b02": "寶在分身不合散者，經文但云「塔可如故」，",
    "T34n1719_010:0351b03": "如故秖是依初還閉；令初身散，即云「各還",
    "T34n1719_010:0351b04": "本土」，故知雖即令其塔還，聽餘經故塔閉",
    "T34n1719_010:0351b05": "而在，如塔未開時，但云多寶「於寶塔中出",
    "T34n1719_010:0351b06": "大音聲」。又云四眾聞寶塔中所出音聲，大",
    "T34n1719_010:0351b07": "樂說云「於其塔中發是音聲」。又佛告大樂",
    "T34n1719_010:0351b08": "說「是寶塔中有如來」等，故塔未開，大眾但",
    "T34n1719_010:0351b09": "云「多寶如來於寶塔中」；次塔開已，大眾皆云",
    "T34n1719_010:0351b10": "「見二如來在寶塔中」。若塔閉後，如〈藥王品〉",
    "T34n1719_010:0351b11": "末云「多寶如來於寶塔中」，妙音至此但上釋",
    "T34n1719_010:0351b12": "迦瓔珞以申問訊，次方問云「此久滅度多寶",
    "T34n1719_010:0351b13": "如來，在寶塔中來聽法不？」仍對釋迦申彼",
    "T34n1719_010:0351b14": "佛問云「安隱堪忍久住不？」當知塔閉住而未",
    "T34n1719_010:0351b15": "去。又云「唯願世尊示我令見」，豈二佛並坐",
    "T34n1719_010:0351b16": "乃云請見？又多寶佛於寶塔中告妙音言，",
    "T34n1719_010:0351b17": "秖云「汝為供養釋迦」等，不云「分身」，豈分身",
    "T34n1719_010:0351b18": "矚目而不供養？又妙音欲還但云「供養釋",
    "T34n1719_010:0351b19": "迦及多寶塔已」，不云「見佛」；到彼見淨華宿",
    "T34n1719_010:0351b20": "王，但云「供養釋迦及多寶塔」，亦不云「見多",
    "T34n1719_010:0351b21": "寶如來及以分身」。又文殊來時即云「頭面敬",
    "T34n1719_010:0351b22": "禮二世尊足」，囑累之後全無此文，故塔已閉、",
    "T34n1719_010:0351b23": "分身已散。若分身在，觀音施寶理應供養，",
    "T34n1719_010:0351b24": "不應但二。五、二命不齊者，何故？分身、多寶",
    "T34n1719_010:0351b25": "二俱唱散，去留不等，若云「但令塔閉云如",
    "T34n1719_010:0351b26": "故者」，何故《正本》云「還本土」？救曰：二命縱同，",
    "T34n1719_010:0351b27": "所緣各別。寶塔為聽經故來，分身為開塔",
    "T34n1719_010:0351b28": "故集，塔既已閉分身須散，經尚未畢故塔",
    "T34n1719_010:0351b29": "未還，分身既散土合復常，故前文云「為諸",
    "T34n1719_010:0351c01": "佛當來坐故，各淨八方」，況《正法華》云「可還",
    "T34n1719_010:0351c02": "本土」，自是法護所譯不正，豈判什本令從",
    "T34n1719_010:0351c03": "《正經》？若《正經》為正不應重譯，但云「如故」。若",
    "T34n1719_010:0351c04": "欲依《正經》，何不講《正》本？遍觀正本處處相",
    "T34n1719_010:0351c05": "違，及以妄誤前後非一，故不須以《正經》為",
    "T34n1719_010:0351c06": "準。又問：釋迦出塔，塔何須閉？塔閉，分身何",
    "T34n1719_010:0351c07": "必須散？答：多寶本願但云「以塔聽經」，若以",
    "T34n1719_010:0351c08": "我身示四眾者，令集分身，當知分身開",
    "T34n1719_010:0351c09": "塔故集，釋迦亦為開塔住空，住空故開",
    "T34n1719_010:0351c10": "塔，塔開故命坐，囑累故出塔，出塔故塔閉，",
    "T34n1719_010:0351c11": "塔閉故分身事訖，事訖故須散，故塔開閉分",
    "T34n1719_010:0351c12": "身聚散各有因緣，何須難言二命不齊？六、",
    "T34n1719_010:0351c13": "塔無還處者，分身諸佛令去咸歸，多寶佛",
    "T34n1719_010:0351c14": "塔迄至經末更無還處，若品在後即唱竟",
    "T34n1719_010:0351c15": "時還。救曰：經畢自還，何須求處？至〈勸發〉後",
    "T34n1719_010:0351c16": "一切大眾作禮而去，作禮雖不通於寶塔，",
    "T34n1719_010:0351c17": "而去遍該一切，多寶本願聽經故來，經若終",
    "T34n1719_010:0351c18": "後何慮不去？但慮塔無歸去之文，不憂土",
    "T34n1719_010:0351c19": "無復穢之語，若土後復穢，何得亦無人天",
    "T34n1719_010:0351c20": "來時？七云淨穢不同者，妙音被誡復非淨",
    "T34n1719_010:0351c21": "土，故知分身久已還國者，分身集日，那令",
    "T34n1719_010:0351c22": "侍者皆諸靈山？信諸山並無而猶有靈鷲，文",
    "T34n1719_010:0351c23": "殊海出亦云靈山忽有華現，故妙音來還依",
    "T34n1719_010:0351c24": "舊誡。救曰：經文炳然而讀者不見。《經》云「移",
    "T34n1719_010:0351c25": "諸天人置於他土，唯留此會眾」，故知土淨",
    "T34n1719_010:0351c26": "為安諸佛，靈山舊眾不移可然。準文殊來",
    "T34n1719_010:0351c27": "時，即云指靈鷲山住虛空中，妙音至時不",
    "T34n1719_010:0351c28": "云住虛空中，故知淨時處空復穢在地，今",
    "T34n1719_010:0351c29": "分身既散故一切皆穢。而沒却復穢之理，苦",
    "T34n1719_010:0352a01": "執靈鷲獨穢，妙音被誡具云誡土，不獨云",
    "T34n1719_010:0352a02": "山，故云「莫輕彼國土」等。故文殊、妙音二人來",
    "T34n1719_010:0352a03": "時，其理不等；欲令一例，此理難齊。八云",
    "T34n1719_010:0352a04": "眾喜乖情者，〈囑累品〉令分身還，而塔不去，",
    "T34n1719_010:0352a05": "若非經末云「囑累」者，阿修羅等歡喜太早，",
    "T34n1719_010:0352a06": "既非聞法歡喜，乃是見客佛去以生歡慰，",
    "T34n1719_010:0352a07": "深可怪也。救曰：至此歡喜而嫌太早，三周",
    "T34n1719_010:0352a08": "之末各有歡喜，更早於此，何不怪耶？說〈壽",
    "T34n1719_010:0352a09": "量〉竟〈分別功德〉中云「聞佛壽無量一切皆歡",
    "T34n1719_010:0352a10": "喜」。今本迹俱畢，復聞〈隨喜〉事少功多，又聞〈法",
    "T34n1719_010:0352a11": "師〉聽持深效，又聞〈不輕〉能化所化現益後益，",
    "T34n1719_010:0352a12": "明弘經法無定常儀，又見釋尊現十神力",
    "T34n1719_010:0352a13": "授四結要，三摩付囑三反領受大事功畢，豈",
    "T34n1719_010:0352a14": "得不喜而云太早耶？當知是人訖至經末",
    "T34n1719_010:0352a15": "亦未歡喜，何能弘經令他喜耶？言喜客佛",
    "T34n1719_010:0352a16": "去者，移在後文更加塔去而生歡喜，復彌",
    "T34n1719_010:0352a17": "可怪。驗此一切皆以凡情測聖，徒攢筆語，",
    "T34n1719_010:0352a18": "舉一蔽諸。又云：但是先施神力故見淨土，",
    "T34n1719_010:0352a19": "此土本穢，恐妙音見本土穢相而生譏毀，",
    "T34n1719_010:0352a20": "故佛誡之。非妙音至分身己還而土唯穢，",
    "T34n1719_010:0352a21": "如雖淨土猶見靈山，變不唯淨兼見穢",
    "T34n1719_010:0352a22": "故，上見下故。救曰：靈山是佛自留，故令大",
    "T34n1719_010:0352a23": "眾俱見，如來自云「淨土」，曲釋云「不唯淨」，佛",
    "T34n1719_010:0352a24": "言「皆令清淨」，乃云「本穢仍在」，若言上能見",
    "T34n1719_010:0352a25": "下於淨見穢，何不妙音於穢見淨，復能見",
    "T34n1719_010:0352a26": "穢，其心淨故故佛土淨？若猶見於穢，則知妙",
    "T34n1719_010:0352a27": "音心不淨故，而佛尚誡之。妙音見穢尚生",
    "T34n1719_010:0352a28": "譏毀，豈得名為上能見下耶？下生下想，非",
    "T34n1719_010:0352a29": "上人也；尚生譏毀，豈上人耶？次涉法師更",
    "T34n1719_010:0352b01": "加二難，總成十難，故云「十不可」。先破總敘，",
    "T34n1719_010:0352b02": "次翻二難。先破敘者，彼先敘云，什公安〈囑累",
    "T34n1719_010:0352b03": "品〉在〈神力品〉後，自是已來皆共信受。並云，",
    "T34n1719_010:0352b04": "移著此中善得經意，若在後者所列諸妨，",
    "T34n1719_010:0352b05": "略如向述。而云以義判文，正應安此；唯我",
    "T34n1719_010:0352b06": "唐代慈恩法師，不許斯義。法師又云：妙音",
    "T34n1719_010:0352b07": "被誡若是穢者，文殊海來何有靈山？秖云",
    "T34n1719_010:0352b08": "唯留此會，不云唯留靈山，當知內外俱淨，",
    "T34n1719_010:0352b09": "但是仍舊而說。又云：分身即是釋迦，若多寶",
    "T34n1719_010:0352b10": "全身亦與一分，釋迦分身唯與一分，若受",
    "T34n1719_010:0352b11": "多分者便是釋迦長受利養，修六和敬詎",
    "T34n1719_010:0352b12": "應然耶？故但與一分。又云：若囑累在此，如",
    "T34n1719_010:0352b13": "來起立不云更坐，分身佛去不應立送，受",
    "T34n1719_010:0352b14": "觀音施不應立受。又云：大眾皆喜唯少奉",
    "T34n1719_010:0352b15": "行，不應安此。又云：神力去穢未必全除，",
    "T34n1719_010:0352b16": "要若全除併之何處？何處淨土容此穢生？救",
    "T34n1719_010:0352b17": "曰：《正本法華》自西晉至唐都不行用，此《妙",
    "T34n1719_010:0352b18": "法經》後秦譯訖，四海盛傳天下仰止，況流行",
    "T34n1719_010:0352b19": "之處必藉冥加，冥加已遂安可議耶？況復受",
    "T34n1719_010:0352b20": "持應驗無量，普賢尚授以句逗而不責移",
    "T34n1719_010:0352b21": "品，況復爾後名僧繼踵碩學如林，共許〈囑",
    "T34n1719_010:0352b22": "累〉安著此中，豈至唐朝所見乖昔？然此經",
    "T34n1719_010:0352b23": "以常住佛性為咽喉，以一乘妙行為眼目，",
    "T34n1719_010:0352b24": "以再生敗種為心腑，以顯本遠壽為其命；",
    "T34n1719_010:0352b25": "而却以唯識滅種死其心，以婆沙菩薩掩",
    "T34n1719_010:0352b26": "其眼，以壽量為釋疑斷其命，以常住不",
    "T34n1719_010:0352b27": "遍割其喉，以三界八獄為大科形斯為",
    "T34n1719_010:0352b28": "小，以一乘四德為小義無可會歸，據斯",
    "T34n1719_010:0352b29": "以論諸例可識。言仍舊說者，妙音未曾於",
    "T34n1719_010:0352c01": "此生慢，若土猶淨滿中諸佛釋迦及塔眾又",
    "T34n1719_010:0352c02": "在空，神力所現十方通達，何須仍舊枉誡",
    "T34n1719_010:0352c03": "妙音？彼佛現見高下不平，而掩佛智能言",
    "T34n1719_010:0352c04": "土猶淨，而言釋迦不長受利順六和敬者，",
    "T34n1719_010:0352c05": "乃是令聖效凡。若言分身即是釋迦，釋迦",
    "T34n1719_010:0352c06": "開塔亦即分身，何須更集？若據應迹各別，",
    "T34n1719_010:0352c07": "為是分身恐釋迦偏多而不受，為是觀音",
    "T34n1719_010:0352c08": "恐諸佛多受而不與，若觀音不與乃表觀",
    "T34n1719_010:0352c09": "音施偏，何關六和少欲？若分身不受，應先",
    "T34n1719_010:0352c10": "施而後讓，何故但分為二分耶？故知令分",
    "T34n1719_010:0352c11": "二分表現表當，其義已圓；分身已去，其理",
    "T34n1719_010:0352c12": "善成，何須此難？若言不應立送分身，及立",
    "T34n1719_010:0352c13": "受施，縱品移在後免斯過者，受觀音施",
    "T34n1719_010:0352c14": "容可尚坐，摩頂之際仍立唱散，經後正當",
    "T34n1719_010:0352c15": "立送之咎，徒設謔並嘲調尊儀，於此《妙經》",
    "T34n1719_010:0352c16": "未成弘讚。若且順凡情，釋迦與分身齊",
    "T34n1719_010:0352c17": "肩，坐送便成疎闕，故立送客正當其儀。況",
    "T34n1719_010:0352c18": "立送立受何教所制？云送受不成，又云：已",
    "T34n1719_010:0352c19": "有眾喜唯少奉行不合安此，秖緣少奉",
    "T34n1719_010:0352c20": "行故不應在後。又云：何處淨土容此穢生",
    "T34n1719_010:0352c21": "者？何不問劫燒擔草不同灰燼，毛孔納",
    "T34n1719_010:0352c22": "海身不隨波，凡此諸釋並任己心，不順經",
    "T34n1719_010:0352c23": "文其例若是。次別破第九第十者，第九佛",
    "T34n1719_010:0352c24": "無就座，難云：開塔蒙命釋迦入坐，閉塔還",
    "T34n1719_010:0352c25": "出亦宜復座，豈得立說下諸經耶？如《涅槃",
    "T34n1719_010:0352c26": "經》如來現臥還從臥起，如茶毘時從金棺",
    "T34n1719_010:0352c27": "起上升梵宮，梵宮下已還復本座，此亦應",
    "T34n1719_010:0352c28": "爾，何事不然？翻曰：若摩頂已理須復座，若",
    "T34n1719_010:0352c29": "言無文令佛常立者，如文殊答問竟無",
    "T34n1719_010:0353a01": "入海文，何故至此忽云海來？又云於海常",
    "T34n1719_010:0353a02": "說《法華》，常說之言應常在海，若本在海〈序〉",
    "T34n1719_010:0353a03": "不應列，何得復為彌勒釋疑？又說經竟，",
    "T34n1719_010:0353a04": "佛但令眾各散，元無更坐之文，佛應立送",
    "T34n1719_010:0353a05": "天龍八部，何但獨送多寶分身？立送分身",
    "T34n1719_010:0353a06": "其儀稍順，立送八部尊卑倍乖。又何不責",
    "T34n1719_010:0353a07": "云諸分身佛但令侍者齎華以宣問訊，及",
    "T34n1719_010:0353a08": "云彼某甲佛與欲開此寶塔，即云爾時釋",
    "T34n1719_010:0353a09": "迦見分身集與欲開塔，不見侍者至會說",
    "T34n1719_010:0353a10": "欲，欲應不成。〈法師〉與彼雖則稍親，黨理",
    "T34n1719_010:0353a11": "不黨親，古可依也。又何不責，教門皆云",
    "T34n1719_010:0353a12": "達多世世造惡，今忽說為佛師，復云與師",
    "T34n1719_010:0353a13": "記莂，顛倒不可具言。何不責龍女成佛太",
    "T34n1719_010:0353a14": "速？何不責聲聞成佛太遲？第十眾無命坐，",
    "T34n1719_010:0353a15": "難云：佛處高遠眾人請接，今既還處地亦",
    "T34n1719_010:0353a16": "應命下勅令復坐，何容久立不賜安居，",
    "T34n1719_010:0353a17": "故知〈囑累〉定居經後。翻曰：凡假他力必須",
    "T34n1719_010:0353a18": "請加，若任自力不求他援，處空非己力",
    "T34n1719_010:0353a19": "所及，故請佛神通；還本任自力所能，故",
    "T34n1719_010:0353a20": "不待佛命。況本緣佛入塔故請在空，今佛",
    "T34n1719_010:0353a21": "從座起豈可安坐？故云益加恭敬曲躬低",
    "T34n1719_010:0353a22": "頭。佛既復座說法，時眾理應復座，無文之",
    "T34n1719_010:0353a23": "論義準應知。又眾若不起不坐，應仍在空，",
    "T34n1719_010:0353a24": "何故〈普門品〉中無盡意云「從座而起」，〈陀羅尼",
    "T34n1719_010:0353a25": "品〉初藥王從座而起，故知不可見略却就",
    "T34n1719_010:0353a26": "座，等文移品向後。又品題有囑累之說，令",
    "T34n1719_010:0353a27": "向後者，品內有囑累之義，亦應皆移。然囑",
    "T34n1719_010:0353a28": "累品題雖云囑累，品內但通云「我於無量",
    "T34n1719_010:0353a29": "阿僧祇，修習難得阿耨三菩提法，付囑汝",
    "T34n1719_010:0353b01": "等」，故神力品題雖云神力，品內云「為囑累",
    "T34n1719_010:0353b02": "是經故，乃以如來四法囑累上行」等也。故",
    "T34n1719_010:0353b03": "應先移〈囑累〉次移〈神力〉著〈囑累〉後。又〈囑累",
    "T34n1719_010:0353b04": "品〉初云「現大神力」，〈神力品〉內有囑累之言，",
    "T34n1719_010:0353b05": "是故二品俱移向後。若俱移向後，不可兩",
    "T34n1719_010:0353b06": "品重張，不可兩品前後，若有前後，還失最",
    "T34n1719_010:0353b07": "後。若言經文次第，不輕已後即合勸持，何",
    "T34n1719_010:0353b08": "事以神力而間雜之？寶塔慕覓宣弘之人，",
    "T34n1719_010:0353b09": "秖應次以〈持品〉續之，何得許以〈調達品〉",
    "T34n1719_010:0353b10": "間？若其品次不依羅什，理須一切並依《正",
    "T34n1719_010:0353b11": "經》，今經聲聞一萬二千，《正經》但有一千二百，",
    "T34n1719_010:0353b12": "歎聲聞德乃有一十一句，歎菩薩德則有",
    "T34n1719_010:0353b13": "二十八句，與《妙經》及《論》復不相關，何不咎",
    "T34n1719_010:0353b14": "《論》違《正法華》，而嫌《妙經》違《論》。又《正經》列名",
    "T34n1719_010:0353b15": "之中云「光世音」，「光」「觀」聲同，便即書之。後代",
    "T34n1719_010:0353b16": "何不依「光」釋義？寶掌菩薩離開為二，更加",
    "T34n1719_010:0353b17": "寶印首也。掌已是手，復加頭首離為二人；",
    "T34n1719_010:0353b18": "自在天子以大梵冠首，亦云「三萬天子俱」，",
    "T34n1719_010:0353b19": "即是迴梵文大梵字不盡。別序中不云說",
    "T34n1719_010:0353b20": "大乘經名無量義，直云說斯經已升座三昧，",
    "T34n1719_010:0353b21": "又闕無量義處三昧，不知爾前為說何經？",
    "T34n1719_010:0353b22": "為入何定？何不責《妙經》增加無量義耶？又",
    "T34n1719_010:0353b23": "放光但云「上至三十三天」，法護何事抑佛光",
    "T34n1719_010:0353b24": "明？《妙經》云「八百弟子」，《正經》云「十八人中」，凡",
    "T34n1719_010:0353b25": "云「如恒河沙」，一切皆云「如江河砂」。〈序品〉既",
    "T34n1719_010:0353b26": "爾，正宗之中錯不可數，何不依之而獨引",
    "T34n1719_010:0353b27": "〈囑累〉？是故《正經》並未可依。縱是什公所移，",
    "T34n1719_010:0353b28": "應見梵文深旨；若也漫移，何不安餘品後，",
    "T34n1719_010:0353b29": "而必著此中？使無如上諸妨，更移著後生",
    "T34n1719_010:0353c01": "諸妨耶？故使流行之處眾聖冥加。次正釋",
    "T34n1719_010:0353c02": "品中亦具四悉，初世界中約得名以釋品，",
    "T34n1719_010:0353c03": "得名事別即世界。又「累」者連及也，字應單作；",
    "T34n1719_010:0353c04": "後人加口者，意言口囑，即義立也。言「煩爾」",
    "T34n1719_010:0353c05": "者，「爾」汝也。謂累汝後代，如帶累也。《左傳》云：",
    "T34n1719_010:0353c06": "「相時而動無累後人」，此是如來適時而化，",
    "T34n1719_010:0353c07": "示有謙詞。又令於三世傳法不絕，三世",
    "T34n1719_010:0353c08": "不同亦世界也。次為人者，此是後世宣布生",
    "T34n1719_010:0353c09": "善。次對治者，令後世受者使不失故，治其",
    "T34n1719_010:0353c10": "失惡故名對治。次第一義者，令後代人奉",
    "T34n1719_010:0353c11": "旨入住，入住即證真也。初兩字並在能付，",
    "T34n1719_010:0353c12": "次兩字皆在所付，三囑在能付、累在所付。",
    "T34n1719_010:0353c13": "次正付囑中釋三摩者，先約所表釋，所付",
    "T34n1719_010:0353c14": "不輕須以淺表深，故身口心三付方表慇",
    "T34n1719_010:0353c15": "懃。次約四悉者，即具事理。經言「現大神力」",
    "T34n1719_010:0353c16": "者，如來向現十種神力，已表當現四一益",
    "T34n1719_010:0353c17": "竟，而今復云現神力者，正表身口心三付",
    "T34n1719_010:0353c18": "故也。從座而起以如來一手一時遍摩，故名",
    "T34n1719_010:0353c19": "為大。有人引《大經》中內有弟子解甚深義，",
    "T34n1719_010:0353c20": "不為利養不生諍競，外有清淨檀越，佛法",
    "T34n1719_010:0353c21": "久住，若不爾者法不久住。此是彼經最後",
    "T34n1719_010:0353c22": "誡勸道俗弘通，亦捃拾之遺囑耳。不同今",
    "T34n1719_010:0353c23": "經乃是一期宣暢，他方欲散，現十神力囑",
    "T34n1719_010:0353c24": "累十方，佛親摩頂菩薩三受，表法懃懃。「佛",
    "T34n1719_010:0353c25": "之智慧」等者，取覺照邊屬一切智見畢竟",
    "T34n1719_010:0353c26": "空。「如來智慧為道種智」者，即取從因至果",
    "T34n1719_010:0353c27": "得道種名，道種從權，具如第一卷中悉以",
    "T34n1719_010:0353c28": "能契之行名為權也。「於如來室」至「如是明",
    "T34n1719_010:0353c29": "三智」者，即依座室三各具三智，秖是三一相",
    "T34n1719_010:0354a01": "即、三一互融，故一中具三，以此三事弘經",
    "T34n1719_010:0354a02": "益他，令他各得果地三智之用，故知室若",
    "T34n1719_010:0354a03": "無二弘誓不普，衣若無二法身不滿，座若",
    "T34n1719_010:0354a04": "無二惑破不周。「如是施主」下，結能施意，應",
    "T34n1719_010:0354a05": "云如是施主三法無闕自他不空，是施主",
    "T34n1719_010:0354a06": "故有大慈悲，自既入室令他入室；無慳吝",
    "T34n1719_010:0354a07": "故，自既著衣令地著衣；無所畏故，自既坐",
    "T34n1719_010:0354a08": "座令他坐座。亦可云無慳吝故施此三",
    "T34n1719_010:0354a09": "法，無所畏故說此三法，若施若說皆具慈",
    "T34n1719_010:0354a10": "悲，即入室三法也。「汝等」等者，汝等當學如",
    "T34n1719_010:0354a11": "來以此三法而流通之，以此三三應施一",
    "T34n1719_010:0354a12": "切。故《經》云「汝等即是眾生之大施主」，此明經",
    "T34n1719_010:0354a13": "之功用必具三三，況復所弘三三之法，方名",
    "T34n1719_010:0354a14": "令他得於所弘。「世尊勅」者，具奉行之，他人",
    "T34n1719_010:0354a15": "於此辯凡夫慳，引《成論》云，慳有五種，住處",
    "T34n1719_010:0354a16": "護他物稱讚法慳。法慳七報：一生生常盲，二",
    "T34n1719_010:0354a17": "生生愚癡，三生怨家中，四受胎或死，五為",
    "T34n1719_010:0354a18": "諸佛怨，六善人遠離，七無惡不造。若消此",
    "T34n1719_010:0354a19": "文，都不相關。且言如來若以小乘化，我則",
    "T34n1719_010:0354a20": "墮慳貪，勸弘法者捨凡夫慳，此消可爾。若",
    "T34n1719_010:0354a21": "直以此證，令佛同凡，深不可也。",
    "T34n1719_010:0354a22": "釋藥王品",
    "T34n1719_010:0354a23": "釋品引《觀經》釋名即世界也。「此文」去，具以",
    "T34n1719_010:0354a24": "今經而成四悉。「若推」下明得名前後，非四",
    "T34n1719_010:0354a25": "悉意。「竭其神力」者，用神通力三昧供養也。",
    "T34n1719_010:0354a26": "「盡其形命」者，用其報法即燒臂也。「庶令弟子」",
    "T34n1719_010:0354a27": "等者，上人行之令下效故，此則自他二義",
    "T34n1719_010:0354a28": "具足。「諸佛」下「云云」者，令述有無，不輕乃至",
    "T34n1719_010:0354a29": "〈方便品〉來，豈獨佛耶？「下品亦有佛」者，雲雷音",
    "T34n1719_010:0354b01": "王佛、寶威德上王佛等，況釋迦化主始末恒",
    "T34n1719_010:0354b02": "在，況復應以佛身度等，然應須云上品",
    "T34n1719_010:0354b03": "有菩薩，佛事為正；下品有佛，菩薩事為正。",
    "T34n1719_010:0354b04": "通途論之，從化主說，一切皆以佛為正",
    "T34n1719_010:0354b05": "也。「藥王」至「流通義便」者，佛囑累已大事功",
    "T34n1719_010:0354b06": "畢，隨物偏好故乘乘不同，真如實相是所",
    "T34n1719_010:0354b07": "乘之體，一乘因果是所乘之事，苦行等是乘",
    "T34n1719_010:0354b08": "乘之緣，隨物機宜故使弘者隨緣不等，故",
    "T34n1719_010:0354b09": "所乘體皆妙法也。以依一實立因果故，乘",
    "T34n1719_010:0354b10": "於所乘以利物故，故曰乘乘。「問為三」者，初",
    "T34n1719_010:0354b11": "一利他，次一自行，遊化亦苦行，苦行亦利他，",
    "T34n1719_010:0354b12": "已下去文如妙音等皆不出自他，自行皆",
    "T34n1719_010:0354b13": "不出智斷福慧，利他皆不出三昧神通。「通",
    "T34n1719_010:0354b14": "問遊」者，遊必具足十法界身，並如妙音、觀",
    "T34n1719_010:0354b15": "音，但別舉苦行以逗所宜，故請答之言意",
    "T34n1719_010:0354b16": "在苦行。「有佛聲聞」者文略，具如經列，有菩",
    "T34n1719_010:0354b17": "薩及菩薩壽等。《經》「即時入是三昧」者，普現三",
    "T34n1719_010:0354b18": "昧理無出入，表用三昧之力故云「入」耳。《經》",
    "T34n1719_010:0354b19": "「以神通力願」者，明不以世火還依所得三",
    "T34n1719_010:0354b20": "昧起利他願，以智觀火焚難思境，故使光",
    "T34n1719_010:0354b21": "明起斯照彼，佛亦以逗物故讚。「真法供養」",
    "T34n1719_010:0354b22": "等者，先總舉能觀所觀，次及觀相。「當是」之",
    "T34n1719_010:0354b23": "言正顯真法，所以燒身名真法者，由內觀",
    "T34n1719_010:0354b24": "故。所觀者何？即此生身由惑因故惑斯惑",
    "T34n1719_010:0354b25": "果。「皆用」之言顯因果俱蕩。「又觀若身若火」等",
    "T34n1719_010:0354b26": "者，於中先明法空，次「誰燒」下辯生空。初法",
    "T34n1719_010:0354b27": "空者，既即實相實相無燒，身火能所安得有",
    "T34n1719_010:0354b28": "燒有能所耶？次生空者，非但身等皆是實",
    "T34n1719_010:0354b29": "相，身等宰主一切皆無，故名為「誰」。「燒」者，能",
    "T34n1719_010:0354c01": "燒火也。「然」者，所然身也。身火並是能供事也，",
    "T34n1719_010:0354c02": "佛法即是所供田也。宰主即是能觀觀者，身",
    "T34n1719_010:0354c03": "火能所觀境也。境智不二能所斯亡，以不二",
    "T34n1719_010:0354c04": "觀觀不二境，成不二行會不二空，作是",
    "T34n1719_010:0354c05": "觀時苦為法界，見聞者益故曰「乘乘」。若不",
    "T34n1719_010:0354c06": "爾者，成無益苦行，佛有誠誡實可先思。所",
    "T34n1719_010:0354c07": "以投巖無招外行之論，赴火不為內眾之",
    "T34n1719_010:0354c08": "譏，良由內有理觀、外曉期心，故勝熱息善",
    "T34n1719_010:0354c09": "財之疑，尼乾生嚴熾之解，篤論其道行方有",
    "T34n1719_010:0354c10": "剋。心正行正、智邪事邪，行不可廢、智不可",
    "T34n1719_010:0354c11": "亡，後學之徒無失法利。有人問云：律制燒",
    "T34n1719_010:0354c12": "身得蘭，燒指得吉，此中讚燒其事如何？今",
    "T34n1719_010:0354c13": "為答之，大小開制教法不同，小制結過、大",
    "T34n1719_010:0354c14": "制令燒，故《梵網》中若不燒者非出家菩薩，",
    "T34n1719_010:0354c15": "豈獨令俗而不制道？故知順小行易不燒",
    "T34n1719_010:0354c16": "何難？從大誠難燒乃不易。世以不持為大，",
    "T34n1719_010:0354c17": "則大小俱傾，信此土機緣咸迷大小，不知",
    "T34n1719_010:0354c18": "先小後大，依何夏次？先大後小，何心而受？",
    "T34n1719_010:0354c19": "先小後大，開小乘遮不？先大後小，遮菩薩",
    "T34n1719_010:0354c20": "開不？一界之內兩眾如何？一身之中二體同",
    "T34n1719_010:0354c21": "異，大乘於小取益從何？小誦於大招損",
    "T34n1719_010:0354c22": "誰測？勤勤甄別用為來種，所乘之乘皆妙法",
    "T34n1719_010:0354c23": "故，以依一實立因果故，乘其所乘以利",
    "T34n1719_010:0354c24": "物故，但自揣己德歷境觀心，與心相應當",
    "T34n1719_010:0354c25": "順開制。今藥王久證並出開制之方，重法",
    "T34n1719_010:0354c26": "亡懷起神通之願，為軌凡下思之可知。《經》",
    "T34n1719_010:0354c27": "「以旃檀為[卄/積]」者，他人疑云：何得旃檀而為",
    "T34n1719_010:0354c28": "[卄/積]耶？答：此土大愛道入涅槃後，猶用旃檀",
    "T34n1719_010:0354c29": "闍維，況彼淨土何足為難？然淨穢並陳非",
    "T34n1719_010:0355a01": "世有也，皆聖力故。《經》云「七萬二千歲」等者，",
    "T34n1719_010:0355a02": "問：燒身但經千二百歲，燒臂何故時長？答：前",
    "T34n1719_010:0355a03": "為自行身盡入滅，今為弘法令物會三，",
    "T34n1719_010:0355a04": "故云「令無數」等，既言無數聲聞發菩提心，故",
    "T34n1719_010:0355a05": "知喜見於佛滅後不令此等住於小果，此",
    "T34n1719_010:0355a06": "土亦然。《經》云「金色之身」者，前已得普現，即",
    "T34n1719_010:0355a07": "八相金色，故知此中須在極果。「能生」等者，",
    "T34n1719_010:0355a08": "如父母必以四護護子，今發心由法為「生」，",
    "T34n1719_010:0355a09": "始終隨逐為「養」，令滿極果為「成」，能應法",
    "T34n1719_010:0355a10": "界為「榮」，雖四不同以法為本。又此四法即",
    "T34n1719_010:0355a11": "四悉檀，次第對之亦應可見，此即始終對",
    "T34n1719_010:0355a12": "四悉也。然前三教各得四益，今對圓說例",
    "T34n1719_010:0355a13": "上可知。問：初開章云歎能持人，何故向云",
    "T34n1719_010:0355a14": "「不如一偈」，又云「法是佛師」等耶？答：前歎有",
    "T34n1719_010:0355a15": "法之人，今歎在人之法。言「初歎體，次歎用」",
    "T34n1719_010:0355a16": "者，非宗體之體，非宗用之用，通指一部為",
    "T34n1719_010:0355a17": "體，部內體、宗、用三，共有如是拔與等用。「十",
    "T34n1719_010:0355a18": "寶山」者，具如《止觀》第五記。引《華嚴經》「或一",
    "T34n1719_010:0355a19": "或二」者，《俱舍》云：「前七金所成蘇迷盧四寶，金",
    "T34n1719_010:0355a20": "或兼餘，故云一二。」「諸經說權智」等者，權不",
    "T34n1719_010:0355a21": "即實致令教法皆非自在，諸機不融故教",
    "T34n1719_010:0355a22": "主別爾。「諸經明實智」等者，並是權外之實故",
    "T34n1719_010:0355a23": "破疑不遍，尚不及此經說施權意已破諸",
    "T34n1719_010:0355a24": "疑，故云「即實而權」，況復今經本為顯實，有疑",
    "T34n1719_010:0355a25": "皆斷，故云「即權而實」，所以權實之語非獨今",
    "T34n1719_010:0355a26": "經，相即之言出自於此，不收於小是故異",
    "T34n1719_010:0355a27": "也。「文云學無學」等者，指三教菩薩為發菩",
    "T34n1719_010:0355a28": "薩心者，今經為彼之父能生彼故，昔謂非",
    "T34n1719_010:0355a29": "子至此方知。「餘經要因功用」者，但取發心畢",
    "T34n1719_010:0355b01": "竟不別，不同三教要因功用，如別教地前",
    "T34n1719_010:0355b02": "為方便也。「如風」下「云云」者，初住已入無功用",
    "T34n1719_010:0355b03": "位，應具簡車體及具度等，釋如風所以至",
    "T34n1719_010:0355b04": "入初住無功用道。《經》云「五百歲」者，《大集經》",
    "T34n1719_010:0355b05": "中有五五百，具如前文。《經》云「若有女人」等",
    "T34n1719_010:0355b06": "者，此中秖云得聞是經如說修行即淨土因，",
    "T34n1719_010:0355b07": "不須更指《觀經》等也。問：如何修行？答：既云",
    "T34n1719_010:0355b08": "如說修行，即依經立行，具如〈分別功德品〉中",
    "T34n1719_010:0355b09": "直觀此土四土具足，故此佛身即三身也，故",
    "T34n1719_010:0355b10": "此大眾即一切眾。以惑未斷故，故安樂行是",
    "T34n1719_010:0355b11": "同居淨土行之氣分也，故不離同居穢見同",
    "T34n1719_010:0355b12": "居淨。問：同居類多，何必極樂？答：教說多故，由",
    "T34n1719_010:0355b13": "物機故，是攝生故，令專注故，宿緣厚故，",
    "T34n1719_010:0355b14": "約多分故。下分兜率其例不同，但在機感。",
    "T34n1719_010:0355b15": "釋妙音菩薩品",
    "T34n1719_010:0355b16": "此品初具三釋，初文因緣，次「昔得」下約教，次",
    "T34n1719_010:0355b17": "「此品」下本迹，唯無觀心，因緣甚略。且義立",
    "T34n1719_010:0355b18": "者，音樂世界，自隨為人，奉鉢對治，道器第",
    "T34n1719_010:0355b19": "一義。觀音有問得名之由，此中無者，此從",
    "T34n1719_010:0355b20": "自行、下從利他。又如常不輕中亦有本",
    "T34n1719_010:0355b21": "事，即名以顯本事，始從內解終至利他，",
    "T34n1719_010:0355b22": "同在一名之內，雖自他不同，準觀音名",
    "T34n1719_010:0355b23": "下有普門之名，此亦應爾，同得普現色身三",
    "T34n1719_010:0355b24": "昧。若爾，〈藥王〉下五一切皆然，藥王又在獻呪",
    "T34n1719_010:0355b25": "之初，淨德又指妙音身，是故五品法門定無",
    "T34n1719_010:0355b26": "優劣，但隨機便乘乘不同，況普門居中理",
    "T34n1719_010:0355b27": "通上下，以人對法理亦感均，單消其名義亦",
    "T34n1719_010:0355b28": "無舛，不可從名異而蔽其法門。「當卑其地」",
    "T34n1719_010:0355b29": "去勸成機緣，明普現意。若不以鬼畜為鬼",
    "T34n1719_010:0355c01": "畜，但卑己心之地，則自壅妙法之流。「大人",
    "T34n1719_010:0355c02": "相」等者，為四：先正略釋，是不思議相海故名",
    "T34n1719_010:0355c03": "為大。次「遍體」下寄於所現展轉校量。三「此",
    "T34n1719_010:0355c04": "相」下大小對並。四「問答」下釋疑。初二可見。",
    "T34n1719_010:0355c05": "三對並中二：先寄小表大，故以應迹之相",
    "T34n1719_010:0355c06": "因順於師長之毫光，因果相召照之必來。",
    "T34n1719_010:0355c07": "言「本弟子」者，照非無緣本曾關涉，名昔為",
    "T34n1719_010:0355c08": "本未必久本。「白毫」下次明大中實因所感，",
    "T34n1719_010:0355c09": "照之令弘開顯之經，此乃因勝果勝，令弘",
    "T34n1719_010:0355c10": "勝教是故放之。釋疑中二重問答：初問答",
    "T34n1719_010:0355c11": "能放光疑，次問答所召眾疑。初疑意者，約",
    "T34n1719_010:0355c12": "不思議相海，總立用問約事校量。答中云",
    "T34n1719_010:0355c13": "「他經所明」等者，召他屬事宜且從他，故附",
    "T34n1719_010:0355c14": "方便教云有優劣。又約應身現相宜附他",
    "T34n1719_010:0355c15": "經，令弘實教故復從大，大復從因而為所",
    "T34n1719_010:0355c16": "表，故云「放光令弘此法」，況顯本已尚無近",
    "T34n1719_010:0355c17": "迹，豈存小耶？「何故召東說西」者，問意者，十",
    "T34n1719_010:0355c18": "方菩薩豈皆無緣，何故放光但召東方妙音",
    "T34n1719_010:0355c19": "竟，次說西方觀世音？答中從表，於中四：初",
    "T34n1719_010:0355c20": "辯能表，次「未發心」下正明所表，三「一菩薩」下",
    "T34n1719_010:0355c21": "舉例，四「聖不」下結用表意。初文三：先明能",
    "T34n1719_010:0355c22": "表之光，次明光所照意，三「東是」下舉能表",
    "T34n1719_010:0355c23": "意。次「未發」下出所表中，但舉始終任運攝",
    "T34n1719_010:0355c24": "照。三舉例者，妙意既爾諸來悉然，但以照",
    "T34n1719_010:0355c25": "東表始為便，若召南至北四維準知。聖不",
    "T34n1719_010:0355c26": "繁文，理合十方咸至，如《華嚴》、《大集》諸部《般若》，",
    "T34n1719_010:0355c27": "光及所召尚通十方，故此但以一方為表。",
    "T34n1719_010:0355c28": "準下〈觀音〉初釋爾時，亦以妙音對辯，此中",
    "T34n1719_010:0355c29": "既預以說西對問，故可預以西方對明，云",
    "T34n1719_010:0356a01": "欲說西方菩薩事，先召東方菩薩等。「敘福",
    "T34n1719_010:0356a02": "之由」者，既值多佛亦是慧由，但是文略。正",
    "T34n1719_010:0356a03": "敘福慧中《經》云「悉」，又云「甚深」，故是圓慧。三",
    "T34n1719_010:0356a04": "昧屬定，對慧名福，尚異三教豈同世有？又",
    "T34n1719_010:0356a05": "此十六並是法華三昧異名耳。隨義說之，今",
    "T34n1719_010:0356a06": "稱法華三昧之相。「佛誡」至「而規此耳」者，「肅」",
    "T34n1719_010:0356a07": "延進也。妙音高位豈可待勗？至此見穢寧",
    "T34n1719_010:0356a08": "生劣想？但佛寄誡妙音而規其所將。「規」謂",
    "T34n1719_010:0356a09": "規模。「夫佛」至「諸佛道同」者，先正敘同，次結",
    "T34n1719_010:0356a10": "同。初文自三：初云「約座為誡」者，依空亡相，",
    "T34n1719_010:0356a11": "身是有相理為妙空，一塵之身咸與理等，況",
    "T34n1719_010:0356a12": "丈六之質生劣想耶？次「夫師」等者，佛及弟子",
    "T34n1719_010:0356a13": "身俱劣者，俱隱寂忍而耐其拙。「夫依報」等",
    "T34n1719_010:0356a14": "者，應住無緣安其穢土。「此佛」下結同者，一",
    "T34n1719_010:0356a15": "切應身化儀示迹說法之處，皆具此三，誡眾",
    "T34n1719_010:0356a16": "而為弘經之軌，故此佛弘經亦勅三意以",
    "T34n1719_010:0356a17": "例於彼，化儀不出佛身化境國土故也。「受",
    "T34n1719_010:0356a18": "旨」中三力者，菩薩不無、推功化主。如來先誡",
    "T34n1719_010:0356a19": "令菩薩自運，菩薩推者往彼實難，何況往復",
    "T34n1719_010:0356a20": "應須利他，故知往來皆如來力。然又如來加",
    "T34n1719_010:0356a21": "於可加，菩薩有分但未至極，故以極三",
    "T34n1719_010:0356a22": "加於分三，令用弘經宗要衣座室耳。故知",
    "T34n1719_010:0356a23": "皆如來力起於神通，種種莊嚴方能利物，是",
    "T34n1719_010:0356a24": "則如來以中空故，能以慈悲加諸菩薩，具",
    "T34n1719_010:0356a25": "足莊嚴故隨機利益。言「莊嚴」者，因中萬行。",
    "T34n1719_010:0356a26": "「此會」者，彼土也。「若文殊位下」等者，妙音辭彼",
    "T34n1719_010:0356a27": "佛時云「及見文殊」，豈可遠來求見下位，文",
    "T34n1719_010:0356a28": "殊位高見華應識，何以問佛「以何因緣」等？",
    "T34n1719_010:0356a29": "答中二義，並文殊位高或同是補處，一位之",
    "T34n1719_010:0356b01": "中分始、中、終，或同是古佛則無高下。同位居",
    "T34n1719_010:0356b02": "始未謝不知。「忝」者辱也。豈一事不知成屈",
    "T34n1719_010:0356b03": "辱耶？又大眾無敢問者，文殊雖高為欲發",
    "T34n1719_010:0356b04": "起示為不知。上品云「初得」等者，上〈藥王品〉",
    "T34n1719_010:0356b05": "云「過去名一切眾生喜見菩薩，於日月淨明",
    "T34n1719_010:0356b06": "德佛法中，得現一切色身三昧，後重生其",
    "T34n1719_010:0356b07": "國，於淨德王家，忽然化生，白其父言：我先",
    "T34n1719_010:0356b08": "已得解一切語言陀羅尼。」既云轉身得一切語",
    "T34n1719_010:0356b09": "言，即似轉身方得，若云「我先已得」，即似指",
    "T34n1719_010:0356b10": "先所得色身三昧，即此三昧亦名語言陀羅",
    "T34n1719_010:0356b11": "尼，故云「猶是色法」。「猶是」之言表與前同，故",
    "T34n1719_010:0356b12": "此語言與色身但是身口之異，豈可現身",
    "T34n1719_010:0356b13": "不能說法，但從事別、其理必同，故作異名",
    "T34n1719_010:0356b14": "消文最便。此則圓門三昧陀羅尼，必是體同",
    "T34n1719_010:0356b15": "名異，三昧從定、陀羅尼從慧，即不思議之定",
    "T34n1719_010:0356b16": "慧故得互用，準下釋中三輪具足。又舌下",
    "T34n1719_010:0356b17": "判三昧與陀羅尼，秖是真位六根耳。",
    "T34n1719_010:0356b18": "釋普門品",
    "T34n1719_010:0356b19": "初不云因緣等，此通別解，具足三釋唯闕",
    "T34n1719_010:0356b20": "觀心。十雙中「智斷」下「云云」者，但次第標釋，不",
    "T34n1719_010:0356b21": "暇先列。「人法」並云「有多種」，各注「云云」者，",
    "T34n1719_010:0356b22": "並是示為一實并七方便，及以人法。「前後問",
    "T34n1719_010:0356b23": "答」，前問如文。後問答者，「云何而為眾生說法」",
    "T34n1719_010:0356b24": "等是也。「福能轉壽」者，羅漢尚能迴福為壽，",
    "T34n1719_010:0356b25": "況普門示現以不思議福轉成種智，即福智",
    "T34n1719_010:0356b26": "不二名之為轉，方例九雙。「如珠雨寶」者，所",
    "T34n1719_010:0356b27": "轉若成不思議福，不同下位。「如意珠」者，珠",
    "T34n1719_010:0356b28": "具多德，具如《止觀》第五。「鑿井」等者，如《華嚴》",
    "T34n1719_010:0356b29": "云：「若有世界初成時，眾生所須資生具，菩",
    "T34n1719_010:0356c01": "薩爾時為工匠，終不造作殺生器。」初略如",
    "T34n1719_010:0356c02": "《釋籤》中初釋爾時注其四者，四悉耳。若消",
    "T34n1719_010:0356c03": "文意令會四悉。「說東方菩薩」等者，問：何以",
    "T34n1719_010:0356c04": "前云「召」今言「說」？答：前文初召，須云「召」；今是",
    "T34n1719_010:0356c05": "說竟，故云「說」。故品後云「說是品時」。二處皆",
    "T34n1719_010:0356c06": "有初聞名時，即世界也。皆有隨應為說，即",
    "T34n1719_010:0356c07": "為人也。皆有答問得三昧由，即除疑也。皆",
    "T34n1719_010:0356c08": "有聞品得益不同，即得道也。《經》云「偏袒」者，",
    "T34n1719_010:0356c09": "此土謝過而肉袒，彼國興敬而偏服，蓋二土",
    "T34n1719_010:0356c10": "風俗不同耳。先釋無盡意名，於中初釋無",
    "T34n1719_010:0356c11": "盡，先引三經；次總結成三觀，初引《大品》空、",
    "T34n1719_010:0356c12": "《大集》假、《淨名》中，《大品》明空則無盡；《大集》八十",
    "T34n1719_010:0356c13": "無盡門既多門不同，即是假也；《淨名》夫無盡",
    "T34n1719_010:0356c14": "者，無有盡與不盡，雙非故中也。次釋意中",
    "T34n1719_010:0356c15": "亦先約三觀，次結。初空觀中雖並引境智，",
    "T34n1719_010:0356c16": "正在和合皆無自性，智隨境空，無盡家之",
    "T34n1719_010:0356c17": "意名為空意。次「又意」下約假者，世出世是",
    "T34n1719_010:0356c18": "境，智隨於境，境多智多。次約中心者，以能",
    "T34n1719_010:0356c19": "觀心性中故，所觀亦中，此約智照境說。「此",
    "T34n1719_010:0356c20": "約」下結，二處結文並云「觀智」者，咸約能立",
    "T34n1719_010:0356c21": "問答；俱云「慧莊嚴」者，問答已是二莊嚴竟。",
    "T34n1719_010:0356c22": "今釋其意，云問答名莊嚴者，定慧二嚴之",
    "T34n1719_010:0356c23": "中慧莊嚴也。況二菩薩名及以佛名，俱從慧",
    "T34n1719_010:0356c24": "立。「多苦苦一人」等四句，一一句中有苦皆救",
    "T34n1719_010:0356c25": "咸可持名，以有五隻十雙普故，故念念咸",
    "T34n1719_010:0356c26": "益。圓菩薩皆然，但隨緣耳。《經》云「觀世音菩薩",
    "T34n1719_010:0356c27": "即時」等者，有人以「觀世音」三字著下句上，",
    "T34n1719_010:0356c28": "興皇著上句末，於下句上又足「觀世音」三",
    "T34n1719_010:0356c29": "字。二俱不然，依下句頭亦不須足。有人",
    "T34n1719_010:0357a01": "問：何以同念有脫不脫？答：同念是顯機，得脫",
    "T34n1719_010:0357a02": "有冥顯，由過現緣差受益有等級，若其機",
    "T34n1719_010:0357a03": "感厚，定業亦能轉，若過現緣淺，微苦亦無徵。",
    "T34n1719_010:0357a04": "亦有人云：三災有大小，大謂火水風，小即命",
    "T34n1719_010:0357a05": "身財。大次第有二，一從小至大，時義可然；",
    "T34n1719_010:0357a06": "又從急至緩，此未必爾，火不盡急、風不併",
    "T34n1719_010:0357a07": "緩。小亦有二，一從重至輕，二從難至易。",
    "T34n1719_010:0357a08": "此或應爾，事益具如謝敷等《觀音應驗記》。說",
    "T34n1719_010:0357a09": "別答中「三業機」者，七難是口機，以稱名故，",
    "T34n1719_010:0357a10": "三毒是意機，令常念故，二求是身機，常禮",
    "T34n1719_010:0357a11": "拜故。「火難」者，有人引《仁王經》七火不同，一鬼",
    "T34n1719_010:0357a12": "火，二龍火，三霹靂火，四山神火，五人火，六",
    "T34n1719_010:0357a13": "樹火，七賊火。人火者，惡業發時身自出火。",
    "T34n1719_010:0357a14": "樹火者，如久旱時諸木自出火，及至釋",
    "T34n1719_010:0357a15": "水，則無七相，況復七相無所表對，故不用",
    "T34n1719_010:0357a16": "也。今文俱三，火名雖同淺深各異，若不爾",
    "T34n1719_010:0357a17": "者，云何顯觀音力大、念者功深？「入大乘」下引",
    "T34n1719_010:0357a18": "《論》格量。「六十二億」等者，有云：菩薩無殊，欲",
    "T34n1719_010:0357a19": "令偏重觀音故也。有云：佛法二門，謂等不",
    "T34n1719_010:0357a20": "等。不等如禮諸佛教說功異；平等者，得福",
    "T34n1719_010:0357a21": "無殊。今問，若平等者，佛既無偏無不平等，",
    "T34n1719_010:0357a22": "何故不等？以佛不可有等級故，故等不等",
    "T34n1719_010:0357a23": "秖是被緣，雖是被緣亦未申難，故須依",
    "T34n1719_010:0357a24": "今偏圓以釋。非但菩薩諸教不一，亦乃一",
    "T34n1719_010:0357a25": "教設迹不同，此約境判。若心境相對四句分",
    "T34n1719_010:0357a26": "別，今此乃是兩俱句邊，持六十二億心境俱",
    "T34n1719_010:0357a27": "劣，受持觀音心境俱勝，此即定教當教而",
    "T34n1719_010:0357a28": "觀。若二交互句，並境隨心轉。問：何故《法華論》",
    "T34n1719_010:0357a29": "中乃以持六十二億恒沙佛名為校量耶？",
    "T34n1719_010:0357b01": "答：有云《論》誤，今云不爾。今先出《論》文，次略",
    "T34n1719_010:0357b02": "消釋。《論》云：「受持觀音名，與六十二億恒沙",
    "T34n1719_010:0357b03": "諸佛名，彼福平等者，有二種義：一信力故，",
    "T34n1719_010:0357b04": "二畢竟知故。信力復二：一者求我如觀音，",
    "T34n1719_010:0357b05": "畢竟信故，二生恭敬心，如彼功德我亦得",
    "T34n1719_010:0357b06": "故。二畢竟知者，決定知法界故，法界者名",
    "T34n1719_010:0357b07": "為法性，初地菩薩能證入一切諸佛平等身",
    "T34n1719_010:0357b08": "故。平等身者，謂真如法身，是故受持觀音",
    "T34n1719_010:0357b09": "與六十二億恒沙諸佛功德無差。」今謂以",
    "T34n1719_010:0357b10": "此驗知，須依圓釋。何者？於二義中，信力約",
    "T34n1719_010:0357b11": "事、畢竟約理，事理相資方成所念。如信力",
    "T34n1719_010:0357b12": "二中，既云「求我身如觀音」，即指化身。又言",
    "T34n1719_010:0357b13": "「觀音功德我亦得之」，乃指報身。願齊報應，",
    "T34n1719_010:0357b14": "方乃成念；但念果德者，何必識理？故次義",
    "T34n1719_010:0357b15": "云「知法界」等。次引證位即是初地，且引分",
    "T34n1719_010:0357b16": "證令人識之，故知若念觀音三身，須却以",
    "T34n1719_010:0357b17": "念佛校之。若以念法身論之，縱引十方",
    "T34n1719_010:0357b18": "諸佛其功亦等，何但六十二耶？所以《論》文雖",
    "T34n1719_010:0357b19": "似舉經，乃是增句釋義，亦如〈方便〉初加",
    "T34n1719_010:0357b20": "難解難知，欲說大法乃增三句而為申釋。",
    "T34n1719_010:0357b21": "「三十三身十九說法云云」者，應具指離合，結",
    "T34n1719_010:0357b22": "說少故但十九，如八部四眾但結一說。「結",
    "T34n1719_010:0357b23": "別開總」者，前三十三身是別，故結云「成就如",
    "T34n1719_010:0357b24": "是功德」，即以此句復為開下總句之首，故",
    "T34n1719_010:0357b25": "下總云「種種形」等也。問：此經會三，何故云",
    "T34n1719_010:0357b26": "應以三乘等耶？答：形異法一，故〈妙音品〉云「種",
    "T34n1719_010:0357b27": "種變化說是經典」，人不見之，謂說三乘者",
    "T34n1719_010:0357b28": "謬矣。問：何以〈妙音〉中四乘居後？〈觀音〉中三乘",
    "T34n1719_010:0357b29": "在初？又無菩薩？答：總而言之無非菩薩，",
    "T34n1719_010:0357c01": "於須別現者，秖是文略。又三十三身隨感",
    "T34n1719_010:0357c02": "即應，亦何前後？但二文互顯別。「文廣意狹」至",
    "T34n1719_010:0357c03": "「云云」者，離開多句故云「文廣」，意唯現文故",
    "T34n1719_010:0357c04": "云「意狹」。「總答文狹」者，但十二字。言「意廣」者，",
    "T34n1719_010:0357c05": "既云「種種」，何所不該？「聞品功德」云「持地」者，",
    "T34n1719_010:0357c06": "《寶雲經》云：「菩薩有十法名持地三昧，如世",
    "T34n1719_010:0357c07": "間地，一者廣大，二眾生依，三無好惡，四受",
    "T34n1719_010:0357c08": "大雨，五生草木，六種子所依，七生眾寶，八",
    "T34n1719_010:0357c09": "生眾藥，九風不動，十師子吼亦不能驚。菩",
    "T34n1719_010:0357c10": "薩亦爾。」經一一合。今謂以八教判，方應今",
    "T34n1719_010:0357c11": "經。「聞品功德」下「云云」者，應對諸經及以今",
    "T34n1719_010:0357c12": "部，辯其得益共別不同，以判教相兼帶等",
    "T34n1719_010:0357c13": "異，教若唯小顯露，終無結得大益，密得大",
    "T34n1719_010:0357c14": "益教不可傳，教雖不傳須辨其旨。若如",
    "T34n1719_010:0357c15": "方等般若之流，以部共故聞益亦共，則具顯",
    "T34n1719_010:0357c16": "密及以不定，互相知者名為不定，互不相",
    "T34n1719_010:0357c17": "知名為祕密。是則部內或品似大，益有大",
    "T34n1719_010:0357c18": "小；或品似小，益亦大小，或兼大小，益亦大",
    "T34n1719_010:0357c19": "小。皆以向來三義消之，不能具指諸經品",
    "T34n1719_010:0357c20": "相，思之！思之！今經唯大，大中唯圓，無密偏",
    "T34n1719_010:0357c21": "小，故聞品益始終無偏。雖於圓中亦有發",
    "T34n1719_010:0357c22": "心不退及無生等，不與偏小共也。約部判",
    "T34n1719_010:0357c23": "益良由於此。故〈嚴王品〉雖云「法眼名同體",
    "T34n1719_010:0357c24": "異」，定非初果，須判為六根清淨法眼位耳，",
    "T34n1719_010:0357c25": "即七信已上。若聞《法華》令得初果，則《法華》一",
    "T34n1719_010:0357c26": "部文義俱壞。「初一是橫釋」等者，結前三重釋",
    "T34n1719_010:0357c27": "無等等以成大車。佛界一念望理名橫，佛",
    "T34n1719_010:0357c28": "心望理二義均等，故名為橫。次約初心緣",
    "T34n1719_010:0357c29": "畢竟理，初後相望為豎。第三意者，心之與",
    "T34n1719_010:0358a01": "理冥符一體，俱不可說，誰論橫豎？初釋唯",
    "T34n1719_010:0358a02": "佛，心即空也。次釋通一切假也。第三明前",
    "T34n1719_010:0358a03": "二俱不可得中也。文後偈頌什公不譯，近代",
    "T34n1719_010:0358a04": "皆云梵本中有，此亦未測什公深意。《續僧",
    "T34n1719_010:0358a05": "傳》中云：「偈是闍那掘多所譯」，今從舊本故",
    "T34n1719_010:0358a06": "無所釋，還著本人，具如《止觀》第八記。",
    "T34n1719_010:0358a07": "釋陀羅尼品",
    "T34n1719_010:0358a08": "「總持」下二番云「其四」者，並是四悉。初約翻",
    "T34n1719_010:0358a09": "名，次「諸師」下約釋義，三「惡世」下總攬二重，以",
    "T34n1719_010:0358a10": "明來意。初又二：先正約四悉，次對諸經開",
    "T34n1719_010:0358a11": "遮以明四悉。初文者，善惡異故，即世界。次",
    "T34n1719_010:0358a12": "一番具二悉故，注「其二三」者，能持善邊即",
    "T34n1719_010:0358a13": "為人，能遮惡邊即對治，中善即第一義。故秖",
    "T34n1719_010:0358a14": "「遮持」二字四悉具足。生云：近識受持心薄，故",
    "T34n1719_010:0358a15": "敦之以呪術。注云：幽顯挾贊故曰陀羅尼。",
    "T34n1719_010:0358a16": "觀生公去注遠矣。本為弘經者護難，豈唯",
    "T34n1719_010:0358a17": "敦逼呪術，全濫矯俗，如藥王獻六十二億",
    "T34n1719_010:0358a18": "佛之所說，勇施恒河等佛之所說，況護國四",
    "T34n1719_010:0358a19": "王、羅剎七女皆為護法請佛印許，如何謂",
    "T34n1719_010:0358a20": "為呪術敦之耶？然呪之為義本不合翻，如",
    "T34n1719_010:0358a21": "〈勸發〉中云「菩薩得聞，當知普賢神通之力」，",
    "T34n1719_010:0358a22": "豈同術耶？若全不可翻，竺法護何故翻之？",
    "T34n1719_010:0358a23": "若其不曉不翻之意，移品何疑？「大明」等三",
    "T34n1719_010:0358a24": "者，通論秖是般若，般若總攝故名為呪，總用",
    "T34n1719_010:0358a25": "總持總破總安俱得名呪，別對三教思之",
    "T34n1719_010:0358a26": "可見。如此通別復名為通。今別在今經護",
    "T34n1719_010:0358a27": "法故也。他經隨事，禳災增益攝召不同，彼",
    "T34n1719_010:0358a28": "文亦各別有觀法，所以新譯並名真言及以",
    "T34n1719_010:0358a29": "明者，古人見祕密不譯，例如此土禁呪等",
    "T34n1719_010:0358b01": "法，便以呪名往翻。今言皆是如來難思祕",
    "T34n1719_010:0358b02": "密真言種子。注「云云」者，令說其意如向略",
    "T34n1719_010:0358b03": "知。從「諸師」下說呪義者，初文者，王名異故",
    "T34n1719_010:0358b04": "息惡生善。次文者，即以相應謂為生善，雖",
    "T34n1719_010:0358b05": "有治罪之言正令順教。第三文者，密治即",
    "T34n1719_010:0358b06": "對治也。第四文三：先明呪意，次引事釋成，",
    "T34n1719_010:0358b07": "三「呪亦如是」下重牒結前，具足四法成第",
    "T34n1719_010:0358b08": "一義，以密具四為稱理也。初病愈世界，罪",
    "T34n1719_010:0358b09": "除對治，生善為人，道合第一義。三「惡世」下來",
    "T34n1719_010:0358b10": "意可知。故知此與生公永異，注家云「贊」，未",
    "T34n1719_010:0358b11": "損大儀終不及護。",
    "T34n1719_010:0358b12": "釋嚴王品",
    "T34n1719_010:0358b13": "「因緣出他經」，未檢。此文亦有四悉，初是世",
    "T34n1719_010:0358b14": "界，「又莊嚴」下為人，「此王」下治諸根之惡即對",
    "T34n1719_010:0358b15": "治，「生雖」下即第一義。初文者，「晷」音軌，日月運",
    "T34n1719_010:0358b16": "行也。「刻」謂漏刻。「喀喀」吐聲也，不進之貌，意",
    "T34n1719_010:0358b17": "云，一餐不進長途妨於萬里，十日為旬但",
    "T34n1719_010:0358b18": "唯九飯，復阻高志。白毫東照，照妙音也。一",
    "T34n1719_010:0358b19": "欲示弘經之利，以勗受法弟子；二示結會",
    "T34n1719_010:0358b20": "不虛，故《經》云「淨德夫人」者，今佛前光照莊嚴",
    "T34n1719_010:0358b21": "相菩薩是妙音也。「神呪護經」者，且從後說，準",
    "T34n1719_010:0358b22": "前亦應云苦行，神呪護法弘經，現身說法",
    "T34n1719_010:0358b23": "雙規師弟，所以蒙照東至者，知有來往之",
    "T34n1719_010:0358b24": "勳故也。欲來先云「欲見藥王」等，華德復為",
    "T34n1719_010:0358b25": "妙音所將，及以此土發起之眾，藥王乃為總",
    "T34n1719_010:0358b26": "持之主，共成二子之化，兼為結會古今令",
    "T34n1719_010:0358b27": "時會並識，了宿因不失、信化迹功深，知權",
    "T34n1719_010:0358b28": "謀叵測、仰遠種難亡。「說四聖之前緣」者，前",
    "T34n1719_010:0358b29": "緣不同得聖前却，便分能所方乃改邪。又",
    "T34n1719_010:0358c01": "利物多端邪正異轍，所化既熟能化棄邪。今",
    "T34n1719_010:0358c02": "從示迹及從後說，故設化之時一凡三聖，",
    "T34n1719_010:0358c03": "若準佛云「為欲引導妙莊嚴王及一切眾",
    "T34n1719_010:0358c04": "生故說是法華經」，王宮八萬四千皆任受",
    "T34n1719_010:0358c05": "持，二子四萬二千俱至佛所，則王及能化一",
    "T34n1719_010:0358c06": "切悉權。從本為言四俱大聖，如勝鬘受化",
    "T34n1719_010:0358c07": "有稱歸心，元為國人先迷後悟，化道之軌",
    "T34n1719_010:0358c08": "理數而然。今從迹說，受化得記四聖名生。",
    "T34n1719_010:0358c09": "「生雖未獲」者，雖闕生，知化時非久。「臻」至也。",
    "T34n1719_010:0358c10": "是故預彰入道之兆，例如空生等空故「無",
    "T34n1719_010:0358c11": "諍」德號預呈。「餘經指此為十波羅蜜」者，《未曾",
    "T34n1719_010:0358c12": "有經》收六度四等為十度耳，亦不的對。「道",
    "T34n1719_010:0358c13": "品中節節有三昧」者，七科之中唯念處屬慧、",
    "T34n1719_010:0358c14": "正勤屬進，餘五科內皆有定名。復別列名",
    "T34n1719_010:0358c15": "者，當知隨用立名，其理不異。「先白母」者，",
    "T34n1719_010:0358c16": "父邪母正，故先白母，共設化方。若據其本，",
    "T34n1719_010:0358c17": "母子元知。今約化儀機熟應發，槌碪相扣",
    "T34n1719_010:0358c18": "物器方成，是故云「白」。若附世情則母慈先",
    "T34n1719_010:0358c19": "白，利他之本慈復居先，父王已信宮中又熟，",
    "T34n1719_010:0358c20": "父王一人何足可化？秖緣宮內未熟，所以",
    "T34n1719_010:0358c21": "王亦待時。能化兩重遠鑑機理，推功化主",
    "T34n1719_010:0358c22": "結會古今。《經》云「譬一眼龜」者，約事秖是譬",
    "T34n1719_010:0358c23": "難值耳。若作所乘，凡龜魚之眼兩向看之，",
    "T34n1719_010:0358c24": "既云一眼所見非正，在生死海而又邪見，",
    "T34n1719_010:0358c25": "何可值於佛法浮木實諦之孔？「善知識」者，具",
    "T34n1719_010:0358c26": "如《止觀》第四記。《華嚴》亦云：「如父母導師醫船」",
    "T34n1719_010:0358c27": "等。聞品益中「法眼淨」者，有云：初果也。豈王夫",
    "T34n1719_010:0358c28": "人及與八萬，皆持此經皆當作佛，而聞品",
    "T34n1719_010:0358c29": "者得小果耶？名同義殊善須斟酌，已如前",
    "T34n1719_010:0359a01": "說。注者亦云「所見清淨」，不云「小乘初果位」",
    "T34n1719_010:0359a02": "也。",
    "T34n1719_010:0359a03": "釋普賢品",
    "T34n1719_010:0359a04": "三悉者，初世界，「悲華」下為人，「我行」下對治，若",
    "T34n1719_010:0359a05": "從勝他為名乃是賢於一切，名為普賢。言",
    "T34n1719_010:0359a06": "「即三悉」至「解釋也」者，既以翻名發願義當",
    "T34n1719_010:0359a07": "三悉，故云「復是」及以「又是行願」。「又行願」下，亦",
    "T34n1719_010:0359a08": "却指三悉並是行願，即是以三悉判行願",
    "T34n1719_010:0359a09": "也。未立第一義者，由釋賢故讓聖方名第",
    "T34n1719_010:0359a10": "一義，故《悲華》願兼於行，我行而兼於願。「由",
    "T34n1719_010:0359a11": "來」下次約教也。為四：先古人釋判屬三藏。",
    "T34n1719_010:0359a12": "「由來」者，由從也。謂古從來作此釋耳。以普",
    "T34n1719_010:0359a13": "賢名通義別，亦應云通於通別，文無者略，",
    "T34n1719_010:0359a14": "故知三教釋於普賢並謬。次「今明」去即從",
    "T34n1719_010:0359a15": "圓釋也。三「若十信」下更對前位，況破通",
    "T34n1719_010:0359a16": "別。四「今論」下重釋。問：《華嚴》云：「普賢菩薩依於",
    "T34n1719_010:0359a17": "如如，不依佛土」，今何故云從東方來？答：此",
    "T34n1719_010:0359a18": "據應迹所從，彼明所證自體，既云等覺，猶",
    "T34n1719_010:0359a19": "有一分報土身在。經從極理，初住即證一",
    "T34n1719_010:0359a20": "分如如，正當圓教，所以伏通斷偏，斷極之伏",
    "T34n1719_010:0359a21": "方名普賢。伏通在初故云「伏始」，是賢非普",
    "T34n1719_010:0359a22": "故「非頂非周」。故「隣初」下約初住位，十住之",
    "T34n1719_010:0359a23": "初故非後極，十地但斷四十品盡，非斷伏",
    "T34n1719_010:0359a24": "極，知非普賢義也。四重約位正判，先正判，",
    "T34n1719_010:0359a25": "次引《釋論》以證圓極，《論》引《大經》文也。「具四",
    "T34n1719_010:0359a26": "悉云云」者，不預列耳，即其四文是。「隨去」等",
    "T34n1719_010:0359a27": "者，去動秖是表來去也。「隨」者，非先積而後",
    "T34n1719_010:0359a28": "雨，非先畜而後奏，故以龍雨譬之。此是心",
    "T34n1719_010:0359a29": "力、法力、眾生力、應化力、不思議力之所致也。",
    "T34n1719_010:0359b01": "「略用二力」者，威德神通前已具列，自在等四",
    "T34n1719_010:0359b02": "以表四德。今略無自在及以名聞，但二兼",
    "T34n1719_010:0359b03": "二故也。經文既云「與無數等，各現二力」者，",
    "T34n1719_010:0359b04": "當知所隨皆法身也。主伴並具四德，故云",
    "T34n1719_010:0359b05": "「各」也。此文既在流通之末，故願聞之言，雙",
    "T34n1719_010:0359b06": "請正宗及流通也。別列四句文中二解：正",
    "T34n1719_010:0359b07": "宗，流通。初又二，即迹、本也。迹又二：先約開",
    "T34n1719_010:0359b08": "權顯實，次約開示悟入。初文初句法身，二三",
    "T34n1719_010:0359b09": "般若，第四解脫，二德莊嚴法身，是故後三",
    "T34n1719_010:0359b10": "約於初句。於初句中「遠惡」下八字，即四悉",
    "T34n1719_010:0359b11": "也。次約開等中經典四句迴互者，以從開",
    "T34n1719_010:0359b12": "等次第故也。「唯三唯四」者，四秖是四安樂行，",
    "T34n1719_010:0359b13": "三秖是三德及座衣室三。前文釋衣等三，皆",
    "T34n1719_010:0359b14": "通兩句各有能所；今從一邊則以空座",
    "T34n1719_010:0359b15": "為般若，所覆為法身，能覆為解脫，此中正",
    "T34n1719_010:0359b16": "定合在法身德中，前對開顯中即合正定",
    "T34n1719_010:0359b17": "入般若中，以此一句兩句得名故也。「浪作",
    "T34n1719_010:0359b18": "餘解」者，設若有人不許此解，則為不許自",
    "T34n1719_010:0359b19": "行化他，則為不許開示悟入，則為不許室",
    "T34n1719_010:0359b20": "衣座三，則為不許方軌弘經。若言非是不",
    "T34n1719_010:0359b21": "許但是無文，若謂經無即是不許逐要重",
    "T34n1719_010:0359b22": "說，若不爾者，將何以攬今經正宗至此為",
    "T34n1719_010:0359b23": "重說耶？經初存其開等四句而為四釋，今",
    "T34n1719_010:0359b24": "至此經末又示開等還須四釋，故知始末",
    "T34n1719_010:0359b25": "並是此經體宗用也。是則序、正、流通無非妙",
    "T34n1719_010:0359b26": "法。教內法中云「三番」者，即讀誦思惟三七",
    "T34n1719_010:0359b27": "日也。有人至此亦引文云：行有五法：一、三",
    "T34n1719_010:0359b28": "七見，二、七七見，三、一生見，四、二生見，五、三生",
    "T34n1719_010:0359b29": "見。又云應有六法：一嚴道場，二淨身，三六",
    "T34n1719_010:0359c01": "時，四啟請，五讀誦，六思惟甚深空法。作是",
    "T34n1719_010:0359c02": "觀時能滅百千萬億阿僧祇重罪。若爾，何以",
    "T34n1719_010:0359c03": "解釋一經都無啟心投想之地，至此乃引",
    "T34n1719_010:0359c04": "《普賢觀經》？況今自云「讀誦書寫者，欲修習是",
    "T34n1719_010:0359c05": "《法華經》，於三七日中一心精進，我當乘象",
    "T34n1719_010:0359c06": "至其人前」，故知若修行若解說，請依今師",
    "T34n1719_010:0359c07": "方有所至。所以非《玄》文無以導，非《止觀》",
    "T34n1719_010:0359c08": "無以達，非此疏無以持，非一家無以進。",
    "T34n1719_010:0359c09": "若不爾者，用是教為？用講宣為？故東京",
    "T34n1719_010:0359c10": "安國寺尼慧忍置法華道場，今天下仿效而",
    "T34n1719_010:0359c11": "迷其本，不知此尼依憑有在而親感普賢？",
    "T34n1719_010:0359c12": "然雖有置道場處，多分師心。況今講者而",
    "T34n1719_010:0359c13": "欲輕略斯教，良由不知教旨故也。適與江",
    "T34n1719_010:0359c14": "淮四十餘僧往禮臺山，因見不空三藏門人",
    "T34n1719_010:0359c15": "含光奉勅在山修造，云與不空三藏親遊",
    "T34n1719_010:0359c16": "天竺。彼有僧問曰：「大唐有天台教迹，最堪",
    "T34n1719_010:0359c17": "簡邪正曉偏圓，可能譯之將至此土耶？」",
    "T34n1719_010:0359c18": "豈非中國失法求之四維？而此方少有識",
    "T34n1719_010:0359c19": "者，如魯人耳。故厚德向道者莫不仰之。",
    "T34n1719_010:0359c20": "敬願學者行者隨力稱讚，應知自行兼人並",
    "T34n1719_010:0359c21": "異他典，若說若聽境智存焉，若冥若顯種",
    "T34n1719_010:0359c22": "熟可期，並由弘經者有方故也。若直爾講",
    "T34n1719_010:0359c23": "說是弘經者，何須衣座室三之誡？如來所遣",
    "T34n1719_010:0359c24": "豈可聊爾。余省躬揣見自覺多慚，迫以眾",
    "T34n1719_010:0359c25": "緣彊復疏出，縱有立破為樹圓乘，使同志",
    "T34n1719_010:0359c26": "者開佛知見，終無偏黨而順臆度，冀諸覽",
    "T34n1719_010:0359c27": "者悉鑑愚誠。一句染神咸資彼岸，思惟修",
    "T34n1719_010:0359c28": "習永用舟航，隨喜見聞恒為主伴，若取若",
    "T34n1719_010:0359c29": "捨經耳成緣，或順或違終因斯脫，願解脫",
    "T34n1719_010:0360a01": "之日依報正報常宣妙經，一剎一塵無非",
    "T34n1719_010:0360a02": "利物，唯願諸佛冥熏加被，一切菩薩密借",
    "T34n1719_010:0360a03": "威靈，在在未說皆為勸請，凡有說處親承",
    "T34n1719_010:0360a04": "供養，一句一偈增進菩提，一色一香永無退",
    "T34n1719_010:0360a05": "轉。",
    "T34n1719_010:0360a06": "法華文句記卷第十(下)"
}