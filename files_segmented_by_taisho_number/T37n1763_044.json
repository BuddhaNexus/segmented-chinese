{
    "T37n1763_044:0513a16": "大般涅槃經集解卷第四十四",
    "T37n1763_044:0513a17": "(嬰兒行品第二十一)",
    "T37n1763_044:0513a19": "　佛為阿闍世王說二十法門",
    "T37n1763_044:0513a20": "　辨嬰兒行",
    "T37n1763_044:0513a21": "梵行品之第九",
    "T37n1763_044:0513a22": "爾時佛告諸大眾言(至)猶如微妙真金之山。",
    "T37n1763_044:0513a23": "案。僧亮曰。猶有疑佛不垂慈救。罪不得滅。當",
    "T37n1763_044:0513a24": "知無定相者。定罪以煩惱為定也。無定定",
    "T37n1763_044:0513a25": "者。無定疑心。疑心定者。一斷不起。",
    "T37n1763_044:0513a26": "爾時世尊出八種聲(至)禮敬畢已却坐一面。",
    "T37n1763_044:0513a27": "案。僧亮曰。言大王者。不直稱名。懼其喜過。",
    "T37n1763_044:0513a28": "漸開其心也。無上大師者。知佛慈等真一切",
    "T37n1763_044:0513a29": "智也。智秀曰。第五佛命大王以定其心。",
    "T37n1763_044:0513b01": "爾時佛告阿闍世王言(至)心則放逸無惡不",
    "T37n1763_044:0513b02": "造。案。僧亮曰。王不發菩提心。罪不可滅。發",
    "T37n1763_044:0513b03": "心者。由見凡夫之過。此二十事。說凡夫之過",
    "T37n1763_044:0513b04": "也。僧宗曰。第六為王說法也。有十一翻。此即",
    "T37n1763_044:0513b05": "第一先命觀二十事。就身為其相既淺。如似",
    "T37n1763_044:0513b06": "伏惑。",
    "T37n1763_044:0513b07": "阿闍世言如我解佛所說義(至)必定當墮阿鼻",
    "T37n1763_044:0513b08": "地獄。案。僧亮曰。上雖說戒等。五法無常。王",
    "T37n1763_044:0513b09": "愛罪影。猶未怗也。",
    "T37n1763_044:0513b10": "阿闍世王白佛言世尊(至)是故當知殺無定",
    "T37n1763_044:0513b11": "相。案。僧亮曰。去其封罪之報。便從理得",
    "T37n1763_044:0513b12": "解也。寶亮曰。上來至此。且一往總為王說法。",
    "T37n1763_044:0513b13": "以虛忘也。",
    "T37n1763_044:0513b14": "大王如汝所言父王無辜(至)若九非者則應無",
    "T37n1763_044:0513b15": "罪。案。僧亮曰。第二為說生法二空。其觀既",
    "T37n1763_044:0513b16": "深。如似斷惑也。寶亮曰。此下別為王說法。先",
    "T37n1763_044:0513b17": "開五門。後更以五階。釋此門也。此即第一門。",
    "T37n1763_044:0513b18": "就假名義中說法。以除其罪。謂若能解萬法",
    "T37n1763_044:0513b19": "虛假即空。而有為妄有。罪何從生。虛其心故。",
    "T37n1763_044:0513b20": "則無實罪也。",
    "T37n1763_044:0513b21": "大王色有三種過去未來(至)云何說言定入地",
    "T37n1763_044:0513b22": "獄。案。僧亮曰。以五門破定罪相。成王所",
    "T37n1763_044:0513b23": "解也。第一門說是假名。無有定相。僧宗曰。第",
    "T37n1763_044:0513b24": "三翻就三世分之。則無罪也。",
    "T37n1763_044:0513b25": "大王一眾所作罪業(至)汝獨云何而得業",
    "T37n1763_044:0513b26": "耶。案。僧亮曰。第二門。明一者心念教能",
    "T37n1763_044:0513b27": "殺人。二者心口殺。三者具身口殺。王不具",
    "T37n1763_044:0513b28": "三業。故罪輕也。僧宗曰。第四翻明三業具則",
    "T37n1763_044:0513b29": "罪重。但有心口。而無身業。罪則輕也。寶亮",
    "T37n1763_044:0513c01": "曰。第二明罪福不在因緣中。",
    "T37n1763_044:0513c02": "大王頻婆娑羅往有惡心(至)云何而言定入地",
    "T37n1763_044:0513c03": "獄。案。僧亮曰。第三門。明惡有下中上也。下",
    "T37n1763_044:0513c04": "者。謂彼怨我。我還以惡報也。中者無恩於",
    "T37n1763_044:0513c05": "我。以惡加人也。上者有恩於我。又加其惡。王",
    "T37n1763_044:0513c06": "是下惡也。僧宗曰。第五舉昔業緣起富羅山",
    "T37n1763_044:0513c07": "事。寶亮曰。第三明先王以宿業所招。非其創",
    "T37n1763_044:0513c08": "罪之始。",
    "T37n1763_044:0513c09": "大王眾生狂惑凡有四種(至)若非本心云何得",
    "T37n1763_044:0513c10": "罪。案。僧亮曰。第四門明殺有三。謂重者。邪",
    "T37n1763_044:0513c11": "見殺也。中者瞋殺也。下者貪殺也。王以狂亂",
    "T37n1763_044:0513c12": "心殺。故非定也。僧宗曰。第六舉貪狂。以遺其",
    "T37n1763_044:0513c13": "心也。寶亮曰。眾生作罪。皆由不自在故。若能",
    "T37n1763_044:0513c14": "識此罪源。則無罪矣。",
    "T37n1763_044:0513c15": "大王譬如幻師於四衢道(至)諸佛世尊知其非",
    "T37n1763_044:0513c16": "真。案。僧亮曰。第五重門也。僧宗曰。第七",
    "T37n1763_044:0513c17": "有六譬。證上第二生法二空。故罪不可得也。",
    "T37n1763_044:0513c18": "寶亮曰。第五有十譬。法體性空無自性。故殺",
    "T37n1763_044:0513c19": "無定。",
    "T37n1763_044:0513c20": "大王殺法殺業殺者殺果(至)雖復因王王實無",
    "T37n1763_044:0513c21": "罪。案。僧亮曰。重顯前第二門也。僧宗曰。第",
    "T37n1763_044:0513c22": "八證上第四王但知殺。而身不自殺。則無罪",
    "T37n1763_044:0513c23": "也。寶亮曰。釋上第二因緣中。無罪性也。",
    "T37n1763_044:0513c24": "大王如王宮中常勅屠羊(至)於父先王生重",
    "T37n1763_044:0513c25": "憂苦。案。僧亮曰。重顯前第二門也。寶亮曰。",
    "T37n1763_044:0513c26": "釋上第三門。宿業中無罪也。",
    "T37n1763_044:0513c27": "大王世間之人是愛僮僕(至)王不自在當有何",
    "T37n1763_044:0513c28": "咎。案。僧亮曰。重顯前第四門也。僧宗曰。第",
    "T37n1763_044:0513c29": "九成上第六罪由貪狂。寶亮曰。釋第四門貪",
    "T37n1763_044:0514a01": "狂也。",
    "T37n1763_044:0514a02": "大王譬如涅槃非有非無(至)無有見者則無果",
    "T37n1763_044:0514a03": "報。案。僧宗曰。第十舉世諦涅槃。是有說有",
    "T37n1763_044:0514a04": "罪。",
    "T37n1763_044:0514a05": "常見之人則為非有(至)非有非無而亦是有。",
    "T37n1763_044:0514a06": "案。僧亮曰。重顯前第五門也。寶亮曰。釋上第",
    "T37n1763_044:0514a07": "五門。萬有體空。無性罪也。於有慚愧者。則是",
    "T37n1763_044:0514a08": "非有。何以爾。既生慚愧心。達萬法體虛。故於",
    "T37n1763_044:0514a09": "人為無罪也。若於無慚愧者。是則非無也。受",
    "T37n1763_044:0514a10": "果報者。名之為有。謂無智人。終日構因得果。",
    "T37n1763_044:0514a11": "是以不無也。空見之人。則非有者。謂於此人。",
    "T37n1763_044:0514a12": "便無性報也。有見之人非無者。謂於報相",
    "T37n1763_044:0514a13": "者。便不無果報也。有有見者。謂計常之人為",
    "T37n1763_044:0514a14": "有也。無有見者。若無向執相。終無果報也。常",
    "T37n1763_044:0514a15": "見之人者。此是解常之心。故於此人為無也。",
    "T37n1763_044:0514a16": "無常見者。若觀生死。令佛盡作無常。則不無",
    "T37n1763_044:0514a17": "果報之生死也。常常見者。此是計常之人。不",
    "T37n1763_044:0514a18": "無於惡果也。以見義故者。經云。於解者為",
    "T37n1763_044:0514a19": "非有。於不解者為非無也。",
    "T37n1763_044:0514a20": "大王夫眾生者名出入息(至)不入地獄汝云何",
    "T37n1763_044:0514a21": "入。案。僧亮曰。重顯前第一門。僧宗曰。第十",
    "T37n1763_044:0514a22": "一翻。正說法之宗也。",
    "T37n1763_044:0514a23": "爾時阿闍世王如佛所說(至)諸法無常苦空無",
    "T37n1763_044:0514a24": "我。案。僧亮曰。既已得解。即於佛所得。不壞",
    "T37n1763_044:0514a25": "信也。僧宗曰。若解假名是虛者。則無罪而不",
    "T37n1763_044:0514a26": "滅也。",
    "T37n1763_044:0514a27": "世尊我見世間從伊蘭子(至)受大苦惱不以為",
    "T37n1763_044:0514a28": "苦。案。僧亮曰。廢其非分。",
    "T37n1763_044:0514a29": "爾時摩伽國無量人民(至)即是一切諸佛弟",
    "T37n1763_044:0514b01": "子。案。僧亮曰。己身天身者。因中說果耳。",
    "T37n1763_044:0514b02": "僧宗曰。前言為闍世住者。義現於此。",
    "T37n1763_044:0514b03": "說是語已即以種種(至)了了見佛性猶如文殊",
    "T37n1763_044:0514b04": "等。案。僧亮曰。初九行半歎佛。次六行自發",
    "T37n1763_044:0514b05": "心也。前九行半中。初三行。總歎口四業。次一",
    "T37n1763_044:0514b06": "行半。別歎不惡口。次一行。歎不綺語。次二",
    "T37n1763_044:0514b07": "行。說語之益物也。次二行。歎慈悲也。",
    "T37n1763_044:0514b08": "爾時世尊讚阿闍世王(至)天行品者如雜華說。",
    "T37n1763_044:0514b09": "案。僧亮曰。讚述所歎也。",
    "T37n1763_044:0514b10": "嬰兒行品第二十一案。僧宗曰。備行三",
    "T37n1763_044:0514b11": "行。其德則喻如嬰兒。亦是化嬰兒也。此品有",
    "T37n1763_044:0514b12": "三段。第一譬佛。第二從不知苦樂以下。譬菩",
    "T37n1763_044:0514b13": "薩。第三又如嬰兒以下。譬眾生。明昔所以須",
    "T37n1763_044:0514b14": "說五乘之教也。寶亮曰。此品有五段。第一明",
    "T37n1763_044:0514b15": "佛自作嬰兒。第二明菩薩作嬰兒。第三明佛",
    "T37n1763_044:0514b16": "方便為化。第四明佛說二乘之果。以為真極。",
    "T37n1763_044:0514b17": "第五明為斷見者。說有實眾生也。",
    "T37n1763_044:0514b18": "善男子云何名為嬰兒行(至)斷於無常是名嬰",
    "T37n1763_044:0514b19": "兒行。案。僧宗曰。第一譬也。",
    "T37n1763_044:0514b20": "又嬰兒者不知苦樂(至)而作聲聞辟支佛乘。",
    "T37n1763_044:0514b21": "案。僧亮曰。方便誘引。不即法實。以業為譬。",
    "T37n1763_044:0514b22": "下是其正體。如來菩薩。以譬嬰兒者。義似嬰",
    "T37n1763_044:0514b23": "兒。廣其非行體也。何者。解脫中云。如來有嬰",
    "T37n1763_044:0514b24": "兒行。無有是處。此之證也。亦可佛菩薩是嬰",
    "T37n1763_044:0514b25": "兒行本。名嬰兒行也。僧宗曰。第二譬也。",
    "T37n1763_044:0514b26": "又嬰兒行者如彼嬰兒(至)然此黃葉實非金也。",
    "T37n1763_044:0514b27": "案。僧亮曰。第三譬。為說三十三天之樂。以",
    "T37n1763_044:0514b28": "免三塗苦也。",
    "T37n1763_044:0514b29": "木牛木馬木男木女(至)男女想故名曰嬰兒。",
    "T37n1763_044:0514c01": "案。寶亮曰。木牛即第四譬。為說二乘果也。",
    "T37n1763_044:0514c02": "木男即第五譬。為斷見者。說有眾生也。",
    "T37n1763_044:0514c03": "如來亦爾若有眾生(至)亦皆同汝得是五行。",
    "T37n1763_044:0514c04": "案。僧亮曰。先總以三法為譬。楊葉譬人天乘",
    "T37n1763_044:0514c05": "四果。牛馬人天等一乘。男女譬眾生。啼哭",
    "T37n1763_044:0514c06": "譬造惡業。三十三天者。別合楊葉。所以明",
    "T37n1763_044:0514c07": "者。凡著有不說涅槃。眾生厭時至二乘之實。",
    "T37n1763_044:0514c08": "則合牛馬。所以然者。以厭生死者。不說人天",
    "T37n1763_044:0514c09": "因也。有斷不斷者。智煩惱斷。習不斷也。",
    "T37n1763_044:0514c10": "已下類爾。非金中生金想。至而說為淨總。",
    "T37n1763_044:0514c11": "合上四果為淨。於非牛馬作牛馬想。至說非",
    "T37n1763_044:0514c12": "道為道。總合四乘為道。說假名眾生。合男女。",
    "T37n1763_044:0514c13": "別墮邪見。墮斷滅也。是故如來說有眾生者。",
    "T37n1763_044:0514c14": "說假名眾生。除其斷見。於眾生中。作眾生",
    "T37n1763_044:0514c15": "想者說計我者普也。於眾生破眾生見者。明",
    "T37n1763_044:0514c16": "說假名眾生。亦破常見。不但此也。",
    "T37n1763_044:0514c17": "大般涅槃經集解卷第四十四"
}