{
    "X63n1226_001:0036b03": "刊行法眼禪師十規論敘",
    "X63n1226_001:0036b05": "宗致難獨開。是以佛祖皆有論。所以開宗致。投群機",
    "X63n1226_001:0036b06": "也。",
    "X63n1226_001:0036b07": "法眼大師始以不知之親切。履道不謬。唱道彌至矣。",
    "X63n1226_001:0036b08": "獨旹世之遇此真法漸衰。祖佛之洪範不能永傳。數",
    "X63n1226_001:0036b09": "患濁世之粃糠相混擾。而曾作十規論。敘上祖之實",
    "X63n1226_001:0036b10": "詣。救於當時之弊。可謂義正理玄辭達也。豈不惜有",
    "X63n1226_001:0036b11": "之而不知之。知之而不行哉。茲春。東都吉祥禪寺之",
    "X63n1226_001:0036b12": "眾。詢議此事。各禪人遂以憤悱之確志欲上梓。仍請",
    "X63n1226_001:0036b13": "予敘此。予不堪赤水獲珠之喜。粗述小言以敘隨喜",
    "X63n1226_001:0036b14": "之意云爾。　維時。",
    "X63n1226_001:0036b15": "寶曆十一年辛巳佛般涅槃會(印指月)寓于栴檀",
    "X63n1226_001:0036b16": "林下萬善堂焚香百拜書",
    "X63n1226_001:0036b22": "宗門十規論自敘",
    "X63n1226_001:0036b24": "文益幼脫繁籠。長聞法要。歷參知識。垂三十年。而況",
    "X63n1226_001:0036c01": "祖派瀚漫。南方最盛。於焉達者。罕得其人。然雖理在",
    "X63n1226_001:0036c02": "頓明。事須漸證。門庭建化固有多方。接物利生其歸",
    "X63n1226_001:0036c03": "一揆。苟或未經教論。難破識情。駈正見於邪途。汩異",
    "X63n1226_001:0036c04": "端於大義。悞斯後進。抂入輪迴。文益中測頗深。力排",
    "X63n1226_001:0036c05": "匪逮。拒轍之心徒壯。鼴河之智無堪。於無言中強顯",
    "X63n1226_001:0036c06": "其言。向無法中強存其法。宗門指病。簡辯十條。用詮",
    "X63n1226_001:0036c07": "諸妄之言。以救一時之獘。謹敘。",
    "X63n1226_001:0036c11": "法眼禪師十規論目次",
    "X63n1226_001:0036c12": "序文",
    "X63n1226_001:0036c13": "自己心地未明妄為人師第一",
    "X63n1226_001:0036c14": "黨護門風不通議論第二",
    "X63n1226_001:0036c15": "舉令提綱不知血脉第三",
    "X63n1226_001:0036c16": "對答不觀時節兼無宗眼第四",
    "X63n1226_001:0036c17": "理事相違不分觸淨第五",
    "X63n1226_001:0036c18": "不經淘汰臆斷古今言句第六",
    "X63n1226_001:0036c19": "記持露布臨時不解妙用第七",
    "X63n1226_001:0036c20": "不通教典亂有引證第八",
    "X63n1226_001:0036c21": "不關聲律不達理道好作歌頌第九",
    "X63n1226_001:0036c22": "護己之短好爭勝負第十跋",
    "X63n1226_001:0037a04": "淨慧法眼禪師宗門十規論",
    "X63n1226_001:0037a06": "自己心地未明妄為人師第一",
    "X63n1226_001:0037a07": "論曰。心地法門者。參學之根本也。心地者何耶。如來",
    "X63n1226_001:0037a08": "大覺性也。由無始來。一念顛倒。認物為己。貪欲熾盛。",
    "X63n1226_001:0037a09": "流浪生死。覺照昏蒙。無明盖覆。業輪推轉。不得自由。",
    "X63n1226_001:0037a10": "一失人身。長劫難返。所以諸佛出世。方便門多。滯句",
    "X63n1226_001:0037a11": "尋言。還落常斷。祖師哀憫。心印單傳。俾不歷堦級。頓",
    "X63n1226_001:0037a12": "超凡聖。只令自悟。永斷疑根。近代之人。多所慢易。叢",
    "X63n1226_001:0037a13": "林雖入。懶慕參求。縱成留心。不擇宗匠。邪師過謬。同",
    "X63n1226_001:0037a14": "失指歸。未了根塵。輙有邪解。入他魔界。全喪正因。但",
    "X63n1226_001:0037a15": "知急務住持。濫稱知識。且貴虗名在世。寧論襲惡於",
    "X63n1226_001:0037a16": "身。不惟聾瞽後人。抑亦凋弊風教。登法王高廣之坐。",
    "X63n1226_001:0037a17": "寧臥鐵床。受純陀最後之羞。乍飲銅汁。大須戰慄。無",
    "X63n1226_001:0037a18": "宜自安。謗大乘愆。非小罪報。",
    "X63n1226_001:0037a19": "黨護門風不通議論第二",
    "X63n1226_001:0037a20": "論曰。祖師西來。非為有法可傳。以至于此。但直指人",
    "X63n1226_001:0037a21": "心。見性成佛。豈有門風可尚者哉。然後代宗師建化",
    "X63n1226_001:0037a22": "有殊。遂相沿革。且如能．秀二師。元同一祖。見解差別。",
    "X63n1226_001:0037a23": "故世謂之南宗．北宗。能既往矣。故有思．讓二師紹化。",
    "X63n1226_001:0037a24": "思出遷師。讓出馬祖。復有江西石頭之號。從二枝下。",
    "X63n1226_001:0037b01": "各分派列。皆鎮一方。源流濫觴。不可彈紀。逮其德山．",
    "X63n1226_001:0037b02": "林際．溈仰．曹洞．雪峰．雲門等。各有門庭施設。高下品",
    "X63n1226_001:0037b03": "提。至於相繼子孫。護宗黨祖。不原真際。竟出多岐。矛",
    "X63n1226_001:0037b04": "盾相攻。緇白不辨。嗚呼。殊不知大道無方。法流同味。",
    "X63n1226_001:0037b05": "向虗空而布彩。於鐵石以投鍼。角爭鬪為神通。騁唇",
    "X63n1226_001:0037b06": "舌作三昧。是非鋒起。人我山高。忿怒即是脩羅見解。",
    "X63n1226_001:0037b07": "終成外道。儻不遇於良友。難可拔於迷津。雖是善因。",
    "X63n1226_001:0037b08": "而招惡果。",
    "X63n1226_001:0037b09": "舉令提綱不知血脈第三",
    "X63n1226_001:0037b10": "論曰。夫欲舉唱宗乘。提綱法要。若不知於血脈。皆是",
    "X63n1226_001:0037b11": "妄稱異端。其間有先唱後提。抑揚教法。頓挫機鋒。祖",
    "X63n1226_001:0037b12": "令當施。生殺在手。或壁立千仞。水洩不通。或暫許放",
    "X63n1226_001:0037b13": "行。隨波逐浪。如王按劒。貴得自由。作用在於臨時。縱",
    "X63n1226_001:0037b14": "奪猶於管帶。波騰嶽立。電轉風馳。大象王遊。真師子",
    "X63n1226_001:0037b15": "吼。多見不量己力。剩竊人言。但知放而不知收。雖有",
    "X63n1226_001:0037b16": "生而且無殺。奴郎不辨。真偽不分。玷瀆古人。埋沒宗",
    "X63n1226_001:0037b17": "旨。人人向意根下卜度。箇箇於陰界裏推求。既懵於",
    "X63n1226_001:0037b18": "觸目菩提。祇成得相似般若。於無住本。建立法幢。代",
    "X63n1226_001:0037b19": "佛宣揚。豈同容易。不見雲門大師道。盡大唐國內。覔",
    "X63n1226_001:0037b20": "一箇舉話人也難得。又不見黃檗和尚道。馬大師出",
    "X63n1226_001:0037b21": "八十餘員善知識。問著箇箇阿碌碌地。惟有廬山和",
    "X63n1226_001:0037b22": "尚較些子。是知當此位次。若會舉令提綱。便是十成",
    "X63n1226_001:0037b23": "宗匠。何以知之。不見古人道。從苗辨地。因話識人。直",
    "X63n1226_001:0037b24": "饒瞬目揚眉。早是一時驗了。況為模範。得不慎歟。",
    "X63n1226_001:0037c01": "對答不觀時節兼無宗眼第四",
    "X63n1226_001:0037c02": "論曰。凡為宗師。先辨邪正。邪正既辨。更要時節分明。",
    "X63n1226_001:0037c03": "又須語帶宗眼。機鋒酬對。各不相辜。然雖句裏無私。",
    "X63n1226_001:0037c04": "亦假言中辨的。曹洞則敲唱為用。臨濟則互換為機。",
    "X63n1226_001:0037c05": "韶陽則函蓋截流。溈仰則方圓默契。如谷應韻。似關",
    "X63n1226_001:0037c06": "合符。雖差別於規儀。且無礙於融會。近代宗師失據。",
    "X63n1226_001:0037c07": "學者無稽。用人我以爭鋒。取生滅為所得。接物之心",
    "X63n1226_001:0037c08": "安在。破邪之智蔑聞。棒喝亂施。自云曾參德嶠．臨濟。",
    "X63n1226_001:0037c09": "圓相互出。惟言深達溈山．仰山。對答既不辨綱宗。作",
    "X63n1226_001:0037c10": "用又焉知要眼。誑謔群小。欺昧聖賢。誠取笑於傍觀。",
    "X63n1226_001:0037c11": "兼招尤於現報。所以一宿覺云。欲得不招無間業。莫",
    "X63n1226_001:0037c12": "謗如來正法輪。似此之輩。不可彈論。但脫師承。都乏",
    "X63n1226_001:0037c13": "己見。無本可據。業識茫茫。惟可哀憐。難以為報。",
    "X63n1226_001:0037c14": "理事相違不分觸淨第五",
    "X63n1226_001:0037c15": "論曰。大凡祖佛之宗。具理具事。事依理立。理假事明。",
    "X63n1226_001:0037c16": "理事相資。還同目足。若有事而無理。則滯泥不通。若",
    "X63n1226_001:0037c17": "有理而無事。則汗漫無歸。欲其不二。貴在圓融。且如",
    "X63n1226_001:0037c18": "曹洞家風。則有偏有正。有明有暗。臨濟有主有賓。有",
    "X63n1226_001:0037c19": "體有用。然建化之不類。且血脈而相通。無一不該。舉",
    "X63n1226_001:0037c20": "動皆集。又如法界觀具談理事。斷自色空。海性無邊。",
    "X63n1226_001:0037c21": "攝在一毫之上。須彌至大。藏歸一芥之中。故非聖量",
    "X63n1226_001:0037c22": "使然。真猷合爾。又非神通變現。誕生推稱。不著它求。",
    "X63n1226_001:0037c23": "盡由心造。佛及眾生。具平等故。苟或不知其旨。妄有",
    "X63n1226_001:0037c24": "談論。致令觸淨不分。譊訛不辨。偏正滯於迴互。體用",
    "X63n1226_001:0038a01": "混於自然。謂之一法不明。纖塵翳目。自病未能勦絕。",
    "X63n1226_001:0038a02": "他疾安可醫治。大須審詳。固非小事。",
    "X63n1226_001:0038a03": "不經淘汰臆斷古今言句第六",
    "X63n1226_001:0038a04": "論曰。夫為參學之人。既入叢林。須擇善知識。次親朋",
    "X63n1226_001:0038a05": "友。知識要其指路。朋友貴其切磋。祇欲自了其身。則",
    "X63n1226_001:0038a06": "何以啟進後學。振揚宗教。接物利生。其意安在。看他",
    "X63n1226_001:0038a07": "先德。梯航山海。不避死生。為一兩轉之因緣。有纖瑕",
    "X63n1226_001:0038a08": "之疑事。須憑決擇。貴要分明。作親偽之箴規。為人天",
    "X63n1226_001:0038a09": "之眼目。然後高提宗印。大播真風。徵引先代是非。鞭",
    "X63n1226_001:0038a10": "撻未了公案。如不經淘汰。臆斷古今。則何異未學劒",
    "X63n1226_001:0038a11": "而強舞太阿。不習坎而妄憑深涉。得無傷手陷足之",
    "X63n1226_001:0038a12": "患耶。夫善取者。如鵝王擇乳。不善取者。若靈龜矯蹤。",
    "X63n1226_001:0038a13": "況其間有逆順之機。回互之語。出其生而却就死地。",
    "X63n1226_001:0038a14": "將其生而翻寄偏門。非可肆其狂心。輙使測他聖意。",
    "X63n1226_001:0038a15": "況一字法門之要。有萬端建化之方。得不慎諸以防",
    "X63n1226_001:0038a16": "來者。",
    "X63n1226_001:0038a17": "記持露布臨時不解妙用第七",
    "X63n1226_001:0038a18": "論曰。學般若人。不無師法。既得師法。要在大用現前。",
    "X63n1226_001:0038a19": "方有少分親切。若但專守師門。記持露布。皆非頴悟。",
    "X63n1226_001:0038a20": "盡屬見知。所以古人道。見與師齊。減師半德。見超於",
    "X63n1226_001:0038a21": "師。方揚師教。六祖又謂明上座云。吾與汝言。皆非密",
    "X63n1226_001:0038a22": "事。密在汝邊。又岩頭謂雪峰云。一一從自己胸中流",
    "X63n1226_001:0038a23": "出。是知言語棒喝。非假師承。妙用縱橫。豈求他合。貶",
    "X63n1226_001:0038a24": "之則珠金喪彩。賞之則瓦礫增輝。可行即行。理事俱",
    "X63n1226_001:0038b01": "脩。當用即用。毫釐不差。真丈夫材。非兒女事。切忌承",
    "X63n1226_001:0038b02": "言滯句。便當宗風。皷吻搖唇。以為妙解。況此不假筌",
    "X63n1226_001:0038b03": "蹄得入。思慮能知。智出於廣莫之鄉。神會於不測之",
    "X63n1226_001:0038b04": "境。龍象蹴踏。非驢所堪。",
    "X63n1226_001:0038b05": "不通教典亂有引證第八",
    "X63n1226_001:0038b06": "論曰。凡欲舉揚宗乘。援引教法。須是先明佛意。次契",
    "X63n1226_001:0038b07": "祖心。然後可舉而行。較量疎密。儻或不識義理。只當",
    "X63n1226_001:0038b08": "專守門風。如輙妄有引證。自取譏誚。且如脩多祕藏。",
    "X63n1226_001:0038b09": "盡是指蹤。圓頓上乘。悉同標目。假使解得百千三昧",
    "X63n1226_001:0038b10": "沙數法門。只益自勞。非干他事。況復會權歸實。攝裔",
    "X63n1226_001:0038b11": "還源。於真淨界中。不受一塵。況佛事門中。不捨一法。",
    "X63n1226_001:0038b12": "不免據情結欵。就體解紛。與我祖宗。全無交涉。頗有",
    "X63n1226_001:0038b13": "橫經大士。博古真流。誇舌辯如利鋒。騁學富如囷積。",
    "X63n1226_001:0038b14": "到此須教寂默。語路難伸。從來記憶言辭。盡是數他",
    "X63n1226_001:0038b15": "珍寶。始信此門奇特。乃是教外別傳。後進之徒。莫自",
    "X63n1226_001:0038b16": "埋沒。遭他哂笑。有辱宗風。勿謂不假熏修。便乃得少",
    "X63n1226_001:0038b17": "為足。末既不曉。本何明哉。",
    "X63n1226_001:0038b18": "不關聲律不達理道好作歌頌第九",
    "X63n1226_001:0038b19": "論曰。宗門歌頌。格式多般。或短或長。或今或古。假聲",
    "X63n1226_001:0038b20": "色而顯用。或托事以伸機。或順理以談真。或逆事而",
    "X63n1226_001:0038b21": "矯俗。雖則趣向有異。其奈發興有殊。總揚一大事之",
    "X63n1226_001:0038b22": "因緣。共讚諸佛之三昧。激昂後學。諷刺先賢。皆主意",
    "X63n1226_001:0038b23": "在文。焉可妄述。稍覩諸方宗匠．參學上流。以歌頌為",
    "X63n1226_001:0038b24": "等閑。將製作為末事。任情直吐。多類於埜談。率意便",
    "X63n1226_001:0038c01": "成。絕肖於俗語。自謂不拘麤穬。匪擇穢孱。擬他出俗",
    "X63n1226_001:0038c02": "之辭。標歸第一之義。識者覧之嗤笑。愚者信之流傳。",
    "X63n1226_001:0038c03": "使名理而寖消。累教門之愈薄。不見華嚴萬偈．祖頌",
    "X63n1226_001:0038c04": "千篇。俱爛熳而有文。悉精純而靡雜。豈同猥俗兼糅",
    "X63n1226_001:0038c05": "戲諧。在後世以作經。在群口而為實。亦須稽古。乃要",
    "X63n1226_001:0038c06": "合宜。苟或乏於天資。當自甘於木訥。胡必強攀英俊。",
    "X63n1226_001:0038c07": "希慕賢明。呈醜拙以亂風。織弊訛而貽戚。無惑妄誕。",
    "X63n1226_001:0038c08": "以滋後羞。",
    "X63n1226_001:0038c09": "護己之短好爭勝負第十",
    "X63n1226_001:0038c10": "論曰。且如天下叢林至盛。禪社極多。聚眾不下半千。",
    "X63n1226_001:0038c11": "無法況無一二。其間或有抱道之士。潔行之人。肯暫",
    "X63n1226_001:0038c12": "徇於眾情。勉力紹於祖席。會十方之兄弟。建一處之",
    "X63n1226_001:0038c13": "道場。朝請暮參。匪憚勞苦。且欲續佛慧命。引道初機。",
    "X63n1226_001:0038c14": "非為治激聲名。貪婪利養。如鐘待扣。遇病與醫。澍法",
    "X63n1226_001:0038c15": "雨則大小無偏。振法雷則遠近咸應。其榮枯自異。動",
    "X63n1226_001:0038c16": "蟄差乖。固非選擇之情。行取捨之法。盖有望風承嗣。",
    "X63n1226_001:0038c17": "竊位住持。便為我已得最上乘。超世間法。護己之短。",
    "X63n1226_001:0038c18": "毀人之長。誑惑於[壓-猒+(邱-丘+黑)]蠶。咀嚼於屠販。聲張事勢。矜託",
    "X63n1226_001:0038c19": "辯才。以訐露為慈悲。以佚濫為德行。破佛禁戒。棄僧",
    "X63n1226_001:0038c20": "威儀。返凌鑠於二乘。倒排斥於三學。況不撿於大節。",
    "X63n1226_001:0038c21": "自許是其達人。然當像季之時。魔強法弱。假如來之",
    "X63n1226_001:0038c22": "法服。盜國王之恩威。口談解脫之因。心弄鬼神之事。",
    "X63n1226_001:0038c23": "既無愧耻。寧避罪愆。今乃歷敘此徒。須警來者。遇般",
    "X63n1226_001:0038c24": "若之緣非小。擇師資之道尤難。能自保任。終成大器。",
    "X63n1226_001:0039a01": "強施瞑眩。甘受謗嫌。同道之人。幸宜助發。",
    "X63n1226_001:0039a03": "宗門十規論(終)",
    "X63n1226_001:0039a07": "題重刊十規論後",
    "X63n1226_001:0039a09": "十規論者。乃曹溪下第十世法眼禪師所著也。禪師",
    "X63n1226_001:0039a10": "自見地藏得指課後。開口動舌無非與人解粘去縛。",
    "X63n1226_001:0039a11": "且如僧問。如何是曹源一滴水。答云。是曹源一滴水。",
    "X63n1226_001:0039a12": "又僧慧超問。如何是佛。答云。汝是慧超。與麼設施。恰",
    "X63n1226_001:0039a13": "似炊鐵飣飯。煑木札羮。要飽天下之饑人。直是教他",
    "X63n1226_001:0039a14": "無下牙處。豈肯以文身句義係綴於人耶。斯論之作。",
    "X63n1226_001:0039a15": "盖欲藥當時宗匠瘖鬱之病。亦不得已而為之爾。或",
    "X63n1226_001:0039a16": "謂師契證穩密。知見宏博。故託此以拋擲其文章辨",
    "X63n1226_001:0039a17": "論者。誤矣。元丙戌歲。南屏悅藏主出此文。甞命余書",
    "X63n1226_001:0039a18": "之。鏤版于徑山寂照塔院。逮徑山遭兵火。板亦隨燼。",
    "X63n1226_001:0039a19": "今台之委羽旻上人捐己資。用舊所搨本重刊行。而",
    "X63n1226_001:0039a20": "屬余題其後。余諦觀嚮日弊書。正如昔人見夏口甕",
    "X63n1226_001:0039a21": "中之像．琅琊梁上之書。真濟世事也。吁。而今而後。讀",
    "X63n1226_001:0039a22": "斯論者。果能察己病。體禪師之心。肯服其良藥。不亦",
    "X63n1226_001:0039a23": "善乎。",
    "X63n1226_001:0039a24": "右元之慍恕中之跋得于朝鮮藏。附之。"
}