{
    "T07n0220c_001:0001a02": "2 會大般若經第二會序序",
    "T07n0220c_001:0001a04": "沙門玄則撰",
    "T07n0220c_001:0001a05": "觀夫委契中道攄妙軌於無垠，流賞一歸漾",
    "T07n0220c_001:0001a06": "玄津於有截，何嘗不首情而汲悟、即事以排",
    "T07n0220c_001:0001a07": "疑。疑繁而誨自廣、悟初而訪逾篤，所以重指",
    "T07n0220c_001:0001a08": "鷲阿、再扣龍眾。慧命相聚則善現居宗，法忍",
    "T07n0220c_001:0001a09": "為群則妙祥端首，既而搖區示警、闢㝢開嚴，",
    "T07n0220c_001:0001a10": "舌掩大千、身分巨億，光汎慈影而六趣霑和，",
    "T07n0220c_001:0001a11": "聲颺法言而十方動訊，既駭殊觀，方希祕㢡。",
    "T07n0220c_001:0001a12": "或謂迹高類誕、情昏佇析。故甞言曰：徇蠡管",
    "T07n0220c_001:0001a13": "之察，是病高深；執蟪菌之辰，終欺歲祀。夫以",
    "T07n0220c_001:0001a14": "淺定微術，猶擅五通；小善片言，實應千里。況",
    "T07n0220c_001:0001a15": "挻孕群品、彈壓眾靈；萬期一會，窮冥極遠。",
    "T07n0220c_001:0001a16": "是使微塵剎土不動而遊、恒沙諸佛不謀而",
    "T07n0220c_001:0001a17": "證，非般若至賾其孰能致此。是用十空瑩曬、",
    "T07n0220c_001:0001a18": "七如朗聽，雖惱趣森橫、寂岸層逈，莫不同幻",
    "T07n0220c_001:0001a19": "蕊之開落，不滅不生；比夢象之妍媸，無染無",
    "T07n0220c_001:0001a20": "淨。飈谷投響則譽毀共銷，月池寖色則物我",
    "T07n0220c_001:0001a21": "俱謝，文優理詣，感通悟永。凡有八十五品、七",
    "T07n0220c_001:0001a22": "十八卷，即舊《大品》、《光讚》、《放光》。然《大品》之於《光",
    "T07n0220c_001:0001a23": "讚》，詞倍豐而加美，即明此分之於《大品》，文益",
    "T07n0220c_001:0001a24": "具而彌正，攢輝校寶，豈不盛歟！"
}